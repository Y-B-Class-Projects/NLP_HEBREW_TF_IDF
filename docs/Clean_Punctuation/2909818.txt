אשת ראש הממשלה ביקרה במקלט לנשים מוכות : " מצדיעה לאומץ שלכן "
 במהלך ביקור במעון של ארגון ויצ"ו ומשרד הרווחה ,  שמעה שרה נתניהו את סיפורים אישיים מפי הדיירות ועל מצוקת התקציבים מפי נציגות הגופים המפעילים את המקלט . " לאף אישה לא מגיע לחיות תחת אלימות "
 רעיית ראש הממשלה ,  שרה נתניהו ,  ביקרה היום  ( שלישי )  במקלט לנשים מוכות של ארגון ויצ"ו ומשרד הרווחה .  במהלך הביקור נפגשה גברת נתניהו עם הנשים והילדים השוהים במקלט ושמעה את סיפוריהן המרגשים של השוהות בו על המציאות הקשה שחוו לפני הכניסה למקלט .  הביקור התקיים לציון היום הבינלאומי למאבק באלימות כלפי נשים שיחול מחר .  
בתחילת הביקור הציגה גילה אשרת ,  יו"ר ויצ"ו ישראל ,  את הפעילות במקלט ואת המענה הטיפולי והחינוכי הניתן לנשים ולילדים השוהים בו .  אשרת העלתה בפני גברת נתניהו את סוגיית הטיפול בילדים ,  הנמצאים בלבה של האלימות במשפחה .  לדבריה , " סל השירותים המוקצה כיום רחוק מלספק פתרון הולם לצרכים של הילדים אשר סבלו ממציאות אכזרית ואלימה .  מוכרחים להגדיל את התקציב כדי להעניק לילדים מענה הולם ". 
וואלה !  NEWS:בפעם הראשונה בתולדות המדינה :  יישוב דרוזי חדש יקום בישראל"חשש לציבור ":  בית המשפט אסר קיום הרצאת  " שוברים שתיקה "  בבאר שבעבעקבות הסערה :  ח"כ מגל נקרא לשיחת בירור אצל השר בנט 
נתניהו פגשה במהלך הביקור נשים שסבלו מאלימות במשפחה ואת ילדיהן המתגוררים עמן במקלט .  בעת הביקור אמרה : " לא מגיע לאף אישה לחיות תחת אלימות ואסור לקבל זאת .  אני שמחה להגיע לכאן בשבוע בו מצוין היום הבינלאומי למניעת אלימות כלפי נשים .  באתי לכאן כדי להיאבק בכאב ,  בעוול ,  באלימות ובחוסר הצדק .  באנו כדי להצדיע לאומץ שלכן ועל כך שלקחתן את גורלכן בידיים ".   
" לקום ולעזוב זהו צעד אמיץ ומתבקש ואני גאה בכן על כך .  אני מעריכה אתכן מאוד שהגעתן והחלטתן להיות חופשיות ולא לחיות תחת אלימות .  כל הכבוד שלקחתן צעד ,  ולצערנו הדרך בהמשך לא תהיה קלה ועליכן להיות חזקות ",  הוסיפה נתניהו .  היא הדגישה כי  " יש להרחיב את מעגל המודעות לתופעה .  עלינו לקרוא לנשים לקום ולעזוב ולא לחכות לפעם הבאה .  יש לצאת מהבתים כמה שיותר מוקדם ,  לא רק בשבילכן אלא גם בשביל ילדכן ".  
מ' ,  תושבת הצפון בשנות ה-20 לחייה ,  סיפרה לנתניהו על הקשר האלים עם בעלה שנמשך יותר מעשר שנים . " התחתנו לפני שנתיים ,  למרות שמסביבי כולם התנגדו .  אנחנו יחד מאז שהייתי בת 15 ותמיד חשבתי שהוא מתישהו יפסיק להיות אלים כלפיי ,  אבל גם אחרי שנולד הבן הקטן שלנו הוא המשיך באלימות .  אני ממליצה לנשים שלא לחכות ולצאת מהבית כי גבר אלים לעולם לא ישתנה ",  סיפרה מ' .  
אילה מאיר ,  מנהלת השירות לרווחת הפרט והמשפחה במשרד הרווחה ,  ציינה בפני אשת ראש הממשלה כי משרד הרווחה מכיר בילדים לנשים מוכות הגרים במקלטים או בקהילה כאוכלוסייה בעלת צרכים מיוחדים ,  וכי יש להרחיב את הטיפול באוכלוסיה זו .  לדבריה , " לפי הערכות משרד הרווחה ,  נדרשת תוספת של כ-15 מיליון שקלים בשנה לטיפול בכ-20 אלף ילדים הנמצאים במעגל האלימות במשפחה .  אנו מתמקדים בטיפול בכלל בני המשפחה  גברים ,  ילדים ונשים כאחד ".  

אשת ראש הממשלה ביקרה במקלט לנשים מוכות : " מצדיעה לאומץ שלכן "
 במהלך ביקור במעון של ארגון ויצ"ו ומשרד הרווחה ,  שמעה שרה נתניהו את סיפורים אישיים מפי הדיירות ועל מצוקת התקציבים מפי נציגות הגופים המפעילים את המקלט . " לאף אישה לא מגיע לחיות תחת אלימות "
 
