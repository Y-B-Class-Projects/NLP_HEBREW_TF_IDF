נתניהו פעל למינויו של הרו לתפקיד יו"ר חדשות 10
על פי דיווח ב"הארץ ",  בזמן שרה"מ כיהן גם כשר התקשורת הוא תמך במכירת ערוץ 10 ללן בלווטניק - וביקש ממנכ"ל RGE ,  שבה שותף בלווטניק ,  למנות את ארי הרו ליו"ר הדירקטוריון כצעד בונה אמון
ראש הממשלה נתניהו ניסה להביא למינויו של ארי הרו ליו"ר חדשות 10 ,  כך פורסם הבוקר  ( שני )  ב"הארץ ".  על פי הדיווח ,  בזמן שנתניהו כיהן כשר התקשורת הוא תמך במכירת הערוץ לאיש העסקים לן בלווטניק - וביקש ממנכ"ל RGE ,  שבה שותף בלווטניק ,  למנות את הרו ליו"ר הדירקטוריון כצעד בונה אמון .
 כזכור ,  במסגרת פרשת 1000 נחקרת העסקה לרכישת ערוץ 10 ,  שבה נתניהו חשוד כי קיבל טובות הנאה מאילי הון ,  ובראשם ארנון מילצ'ן .  בלווטניק התמודד על רכישת הערוץ מול אילן שילוח ,  ועל פי הדיווח ,  מכירת הערוץ לו הניבה למילצ'ן תמורה כספית שלא היה מקבל אם שילוח היה הרוכש .  הרו ,  לשעבר ראש הסגל בלשכת רה"מ ,  משמש כעד מדינה נגד נתניהו בפרשת טובות ההנאה ובתיק 2000 ,  שבמרכזו החשד לדיל שנרקם בין נתניהו למו"ל ידיעות אחרונות נוני מוזס ,  לפיו העיתון יעניק לו סיקור אוהד בתמורה להחלשת  " ישראל היום ".  לפי החשד ,  נתניהו ביקש מבלווטניק למצוא משקיע שירכוש חלק מ"ידיעות אחרונות "  כדי לסייע למוזס .  
בשנת 2015 רכשה קבוצת RGE - שבבעלות בלווטניק ,  אביב גלעדי ואודי רקנאטי - כ-51% ממניות ערוץ 10 .  בזמן שהתנהלו המגעים לעסקת הרכישה ,  בלווטניק הגיע לישראל ונפגש עם נתניהו .  בא כוחו של נתניהו ,  עו"ד יעקב וינרוט ,  אמר ביום שישי האחרון בחדשות 2 כי השניים שוחחו על רכישת ערוץ 10 - כפי שנתניהו שוחח גם עם בעלי הון אחרים .
 נתניהו נפגש באותה התקופה גם עם מודי פרידמן ,  שאז שימש כמנכ"ל RGE ,  ועל פי הפרסום נתניהו ביקש למנות את הרו ליו"ר חדשות 10 ,  כצעד בונה אמון בינו לבין הבעלים החדשים .  ב ? RGE ניסו לקדם את מועמדותו ,  אבל היא נפלה בשל קשיים רגולטוריים  זאת בשל העובדה שיו"ר חברת החדשות חייב להתמנות מתוך הדירקטורים שהם נציגי ציבור ,  ולא מבין נציגי בעלי המניות .  הרו נדרש להתמנות לנציג ציבור בידי מועצת הרשות השנייה ,  ואז להיבחר בהצבעה בקרב הדירקטורים ליו"ר חברת החדשות .  ואולם כעבור שנה מונה לתפקיד מקורב אחר של נתניהו ,  רמי סדן .
 כזכור ,  מינויו של סדן בוטל לאחר מספר חודשים ,  כאשר מועצת הרשות השנייה החליטה להפסיק את כהונתו כנציג ציבור בדירקטוריון חדשות 10 .  זאת בעקבות אי-דיוקים בטפסי הגשת המועמדות שלו לכהן כנציג ציבור בדירקטוריון חברת החדשות .  בנוסף לכך ,  מיד עם מינויו נחשף כי סדן אמר בישיבת הדירקטוריון של חדשות 10 שבה הציג את מועמדותו לתפקיד ,  כי  " אני כמוכם באליטה שונא את תנועת ש"ס ואת הגנב אריה דרעי ,  אבל אנחנו כאליטה צריכים לפרוץ את המעגלים של הערוץ ולפנות לקהל של ש"ס ,  למסעודה משדרות ".  לאחר הפרסום תנועת ש"ס דרשה מנתניהו לפטר אותו במיידית מהתפקיד .  

נתניהו פעל למינויו של הרו לתפקיד יו"ר חדשות 10
על פי דיווח ב"הארץ ",  בזמן שרה"מ כיהן גם כשר התקשורת הוא תמך במכירת ערוץ 10 ללן בלווטניק - וביקש ממנכ"ל RGE ,  שבה שותף בלווטניק ,  למנות את ארי הרו ליו"ר הדירקטוריון כצעד בונה אמון

