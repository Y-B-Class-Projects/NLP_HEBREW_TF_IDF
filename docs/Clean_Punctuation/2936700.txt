נתניהו מגבה את הרמטכ"ל : " ניגוח פוליטי וחוסר הבנה "
 ראש הממשלה התייחס לראשונה לסערה סביב דבריו של איזנקוט ,  שאמר כי לא היה רוצה לראות חיילים  " מרוקנים מחסנית "  על נערה בת 13 . " זה היה ויכוח סרק ,  הוא אמר את המובן מאליו ",  אמר בפתח ישיבת הממשלה ,  שבה יעניק הרמטכ"ל סקירה ביטחונית לשרים
ראש הממשלה בנימין נתניהו התייחס הבוקר  ( ראשון )  בפתח ישיבת הממשלה לסערה סביב הרמטכ"ל גדי איזנקוט ,  שאמר בשבוע שעבר בנאום בפני תלמידי תיכון כי לא היה רוצה לראות חיילים  " מרוקנים מחסנית "  על נערה בת 13 .  זאת לצד נוכחותו של איזנקוט ,  שהגיע להעביר סקירה ביטחונית בישיבה במסגרת תדרוך שנקבע עוד קודם לכן . " זה היה ויכוח סרק .  צה"ל וכוחות הביטחון נוהגים כך .  כל הדברים שנאמרו אחר כך נאמרו מחוסר הבנה או מניגוח פוליטי ",  אמר נתניהו .  
הוא הוסיף : " הממשלה תישמע היום סקירה ביטחונית מהרמטכ"ל על המצב באזור .  האיומים גדלים ואנחנו נערכים בהתאם .  על הממשלה לפעול גם בהגנה וגם בהתקפה .  זו הסיבה שבניגוד למדינות אחרות ,  מצבה של ישראל איתן ונדאג שהוא ימשיך להיות כזה ". 
לקריאה נוספת:השר כץ על הפיגוע בבנימין : " מקווה שדברי הרמטכ"ל לא גרמו לסיכון חיים"בצה"ל דוחים את הביקורת על הרמטכ"ל :  לא ניסה להתערב בעבודת המשטרה 
קודם לכן התייצבו שלושה שרים לצדו של הרמטכ"ל .  שר הבינוי יואב גלנט אמר : " חובתו של הרמטכ"ל לקבוע הוראות פתיחה באש ולהסביר אותן .  אני שמח שהוא עשה את זה .  בלחימה בטרור ,  במיוחד מהסוג שאנחנו חווים עכשיו ,  חובה להפעיל את מינימום הכוח הנדרש ולא את המקסימום האפשרי .  אני חושב שהרמטכ"ל הבהיר היטב מה צריכה להיות המדיניות וכך נעשה בכל הרבדים ואני חושב שזה טוב ". 
השרה לשוויון חברתי גילה גמליאל אמרה דברים ברוח דומה . " הרמטכ"ל חידד את הדברים שכולנו יודעים - צה"ל הוא הצבא המוסרי ביותר ,  וככזה ודאי שהאמירות שלו נכונות בהחלט .  אני מגבה אותו ",  אמר .
 שר הפנים אריה דרעי אמר בפתח ישיבת הממשלה : " אני רואה את הרמטכ"ל גדי אייזנקוט בישיבות הקבינט ובפורומים סגורים ;  יש לנו רמטכ"ל מצוין ,  ישר ,  הגון ,  אמיץ ,  שמפקד על הצבא ביד רמה .  אל תירא ואל תפחד ".  
יו"ר האופוזיציה יצחק הרצוג תקף אתמול את נתניהו על שתיקתו בנושא סערת איזנקוט ואמר כי ראש הממשלה  " הפקיר את הרמטכ"ל למשיחיים בימין הקיצוני ".  במסגרת אירוע שבתרבות במבשרת ציון אמר הרצוג כי  " צה"ל לא צריך הגנה של חברי כנסת מהאופוזיציה ,  אלא שראש הממשלה יעמוד ויגבה את מפקדו .  נתניהו נתן לשרים ולחברי כנסת מהקואליציה שלו לבזות את האיש שמופקד את ביטחוננו .  זה מעשה שלא ייעשה ".  
הרצוג הדגיש כי מדובר בהתנהלות אופיינית לנתניהו . " ראש הממשלה היה צריך לעצור את זה ,  אבל כמו שלא עצר את ההתקפות על נשיא המדינה לפני חודשיים ,  גם הפעם הוא מאפשר להם לזרוע שנאה ופילוג בעם ולבזות את צה"ל .  זו בושה .  הימין הקיצוני נגד צה"ל וראש הממשלה נותן להם להשתולל ולהרוס כל חלקה טובה ".  
יממה אחרי נאומו של איזנקוט הצהיר שר הביטחון משה יעלון כי הוא מגבה אותו . " בימים האלה נפתחה שיחה שאנחנו שומעים בתקשורת על דבריו של איזנקוט על הוראות פתיחה באש .  אמירות מתלהמות יוצרות אי בהירות שגורמת לכך שאנשים יורים שלא לצורך .  המציאות מורכבת מאוד ומציב אתגרים למי שנמצא בשטח וצריך לקבל את ההחלטה מתי ואם ללחוץ על ההדק .  בסופו של דבר אתה נוטל את חייו של מי שעומד מולך .  גם אם הוא אויב ,  צריך לדעת לנצח ולהישאר בני אדם ",  אמר בנאומו בכנס מנהיגות במכללה האקדמית תל חי לזכר רב סרן איתן בלחסן ,  מפקד סיירת צנחנים שנהרג בהיתקלות עם חיזבאללה ב-1999 . 
" אסור שחושינו יקהו ,  ושהאצבע תהיה קלה על ההדק .  אסור שבזמנים הללו נאבד את צלמנו ,  משום שהדם רותח ,  ושומעים הרבה ביטויים 'צריך לחסל ,  להשתולל ,  להתמוטט' .  צריך לפעול בקור רוח ושיקול דעת .  אסור לפגוע בחפים מפשע וליצור נסיבות שבהן הדם הרותח של אזרחים ,  חיילים או שוטרים גורם לנו לאבד צלם אנוש ,  באופן שבסופו של דבר מכרסם בדרכנו ובצדקתה ",  הוסיף .  
דבריו הגיעו בעיקר בתגובה לביקורת שהשמיע חבר הכנסת בצלאל סמוטריץ' כלפי איזנקוט .  חבר הכנסת מהבית היהודי פנה ליעלון וביקש ממנו לקרוא לסדר את הרמטכ"ל בשל נאומו . " העקרונות והערכים היהודיים הם התשתית עליהם בנויה מדינת ישראל ועליהם נשען צה"ל .  הזלזול בקודשי ישראל ובערכים שליוו את עמינו זה אלפי שנים לא ראוי ולא תואם את ערכי צה"ל ואת ההתנהגות המצופה מקצין בכיר בו .  אבקשך לזמן את הרמטכ"ל לבירור בעניין ולהבהיר לו באופן שאינו משתמע לשתי פנים את חומרת העניין .  על הרמטכ"ל לחזור בו מן מהדברים ולוודא שהתבטאות לא ראויה כזו לא תישנה ",  כתב ליעלון .  

נתניהו מגבה את הרמטכ"ל : " ניגוח פוליטי וחוסר הבנה "
 ראש הממשלה התייחס לראשונה לסערה סביב דבריו של איזנקוט ,  שאמר כי לא היה רוצה לראות חיילים  " מרוקנים מחסנית "  על נערה בת 13 . " זה היה ויכוח סרק ,  הוא אמר את המובן מאליו ",  אמר בפתח ישיבת הממשלה ,  שבה יעניק הרמטכ"ל סקירה ביטחונית לשרים

