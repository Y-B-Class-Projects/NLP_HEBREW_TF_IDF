צפו :  שמחון איחר לישיבת ממשלה וננזף ע"י נתניהו
רוחות קרב נשבו הבוקר בישיבת הממשלה .  לעיני המצלמות העמיד נתניהו את שמחון במקומו : " המתן כשאני מדבר ".  שטייניץ עקץ את ברק : "   " אני חושב על שר הביטחון את מה שכולם חושבים עליו "
  ( צילום :  גדעון צנטנר ,  עריכה :  יאיר דניאל ) 
בוקר קשה עבר היום  ( ראשון )  על חברי מפלגת העצמאות במהלך ישיבת הממשלה .  תחילה ,  היה זה שר התמ"ת שלום שמחון  ( עצמאות )  שננזף על ידי ראש הממשלה בנימין נתניהו לעיני המצלמות .  השתלחות נוספת נרשמה לקראת סוף הישיבה ,  כאשר ,  שר האוצר יובל שטייניץ סנט בשר הביטחון אהוד ברק ,  ורמז על דעתו האישית כלפי עמיתו .
 נתניהו בישיבת הממשלה : " ניסיון הפלסטינים להתקבל כמדינה באו"ם ייכשל "
 תוך כדי דברים שנשא נתניהו בפתח ישיבת הממשלה ,  נכנס שמחון באיחור לחדר ישיבת הממשלה וביקש מצלמת שעמדה בסמוך לכיסאו לזוז כדי לאפשר לו לשבת .  הצלמת ,  שככל הנראה לא הכירה אותו ואף איננה דוברת עברית ,  נשארה לעמוד במקומה .  שמחון ,  שסבלנותו פקעה ,  הקים קול צעקה ופנה לצלמת  " אני שר בממשלה ,  תני לי לשבת ".  
דבריו של שר התמ"ת קטעו את דברי ראש הממשלה ,  והעלו את חמתו של נתניהו ,  שהחליט להעמיד את שמחון על מקומו . " הייתי מציע לשרים להמתין מעט כשראש הממשלה מדבר .  או שתכנסו לפני שיש צלמים או שתמתינו שדבריי יסתיימו ,  כך אני מבקש מעכשיו ",  הבהיר ראש הממשלה .  נוכח הנזיפה הפומבית ,  התיישב שמחון בכיסאו ,  השתתק ואמר בשקט  " סליחה ". 
אלא שהסיפור לא נעצר כאן .  בסיום דברי פתיחת הישיבה ,  כאשר הכתבים והצלמים עשו דרכם החוצה ,  ביקש שמחון להבהיר לראש הממשלה את צדקתו . " הלכתי הצידה וביקשתי ממנה  ( מהצלמת )  והיא לא רצתה לזוז ".  מזכיר הממשלה ,  צביקה האוזר ,  ענה לו מיד בנחרצות , " או שנכנסים לפני או שנשארים בחוץ ".  נתניהו החזיק את ראשו בחוסר סבלנות ואמר  " אני לא קולט את זה ". 
עימות נוסף נרשם בין שר האוצר יובל שטייניץ ושר הביטחון אהוד ברק . " אני חושב על שר הביטחון את מה שכולם חושבים עליו ",  אמר שטייניץ לפני ישיבת הממשלה .  זאת בתגובה לביקורת שמתח שר הביטחון על שר האוצר ביחס לניהול תקציב המדינה .  שטייניץ הגיב על הדברים ואמר בציניות כי  " זו תעודת כבוד עבורי ,  כל פוליטיקאי יכול להתברך מתקיפה מצדו של ברק וזה רק יזכה אותו בעוד נקודות בציבור .  בשבוע כל כך עמוס אין ספק שעדיף לא להדאיג את הציבור וליצור פניקה ".  משום כך ,  כנראה ,  לא רצה שטייניץ לפרט מה הוא חושב על ברק  ( פ.ו )  .
 לפניות לכתב :  pinhas_wolf@walla.co.il

צפו :  שמחון איחר לישיבת ממשלה וננזף ע"י נתניהו
רוחות קרב נשבו הבוקר בישיבת הממשלה .  לעיני המצלמות העמיד נתניהו את שמחון במקומו : " המתן כשאני מדבר ".  שטייניץ עקץ את ברק : "   " אני חושב על שר הביטחון את מה שכולם חושבים עליו "
 
