דפני ליף הגישה תלונה במשטרה על הסתה ואיומים
ליף התלוננה על איומים לפגיעה פיזית בה ,  לאחר שברשת החברתית פייסבוק פורסמה תמונתה עם המילה  " רוצחת "  ו"דמו של משה סילמן על ראשה של דפני ליף "
 יוזמת המחאה החברתית-כלכלית ,  דפני ליף ,  הגישה לפני מספר שעות תלונה רשמית במשטרת ישראל בעקבות גל ההסתה נגדה .  ליף הגישה תלונה על הסתה ואיומים לפגיעה פיזית בתחנת מרחב יפתח שביפו ,  לאחר שבסוף השבוע העלו מפעילי הדף  " השמאל הקיצוני סכנה לישראל "  בפייסבוק הודעה עם תמונתה של ליף שעליה הכיתוב  " רוצחת ",  ומתחת הכיתוב  " דמו של משה סילמן על ראשה של דפני ליף ".  ההודעה זכתה לשיתופים ולייקים רבים ,  והוסרה לאחר מספר שעות מהרשת .  
המשטרה חוקרת מי עומד מאחורי דף הפייסבוק ,  כמו גם גורמים נוספים שמעורבים בהסתה כנגד ליף ,  שפתחה בקיץ לשעבר במחאה שקראה לצדק חברתי בישראל וסחפה אחרי מאות אלפים .  סילמן ,  שהצית את עצמו בהפגנת המחאה לפני שבוע ,  יובא היום לקבורה בשעה חמש בבית העלמין חולון .  מותו של סילמן שבוע לאחר שהצית עצמו הפך אותו לסמל לחוסר צדק ושיוויון בישראל .  בנוסף למתקפה בפייסבוק ליף מתמודדת בתקופה האחרונה עם גל של טוקבקים שליליים באתרי החדשות השונים ,  כאשר חלקם נחשדים כממומנים ומאורגנים .  
ליף מסרה מוקדם יותר היום : " גל ההצתות וניסיונות ההצתה בעקבות המקרה של משה סילמן מכאיב ,  מעציב ומטריד עד מאוד .  הייאוש והסבל של רבים מתרגם לפגיעה עצמית אלימה ומסוכנת .  אלו הם מעשי ייאוש ,  כניעה והרמת ידיים אל מול מנגנונים אכזריים ובירוקרטיה פושעת שאינה מגובה בתקציבים ריאליים לטיפול בבעיות . 
" המקרה הנוסף שאירע היום בו הצית עצמו נכה צה"ל על כסא גלגלים בתחנת האוטובוס ביהוד הוא דוגמה קשה נוספת לייאוש קיצוני מהמערכות ולהתעלמות הפושעת של ממשלת ישראל מלקיחת אחריות על אזרחיה באשר הם ".  

דפני ליף הגישה תלונה במשטרה על הסתה ואיומים
ליף התלוננה על איומים לפגיעה פיזית בה ,  לאחר שברשת החברתית פייסבוק פורסמה תמונתה עם המילה  " רוצחת "  ו"דמו של משה סילמן על ראשה של דפני ליף "
 
