הפתרון של ישי :  לחשוף דיוני עופרת יצוקה
יו"ר ש"ס פנה לרה"מ והציע לו חלופה להקמת ועדת חקירה פנימית לאירועים שהובילו לדו"ח גולדסטון . " יש לחשוף ולהראות שצה"ל הוא הצבא המוסרי בעולם "
 יו"ר ש"ס ,  השר אלי ישי ,  הציע היום  ( ראשון )  פתרון יצירתי למחלוקת סביב הדרישה הבינלאומית להקים ועדה ישראלית לבדיקת אירועי מבצע עופרת יצוקה ברצועת עזה .  ישי פנה לראש הממשלה בנימין נתניהו בבקשה שיורה לחשוף את דיוני ישיבות הממשלה מהתקופה הרלבנטית המתייחסת לממצאי דו"ח גולדסטון .  
השר ישי ציין כי  " כמי שצוטט בדו"ח גולדסטון שאומר שצריך לחזק את כושר ההתרעה ,  אך הושמטה האמירה שזה צריך להיות תוך הקפדה לא לפגוע בחפים מפשע .  אני יכול לומר שהעבודה של גולדסטון מגמתית וזו רק דוגמה קלה לכך .  הדו"ח מבקר את הדרג המדיני ,  יש לחשוף ולהראות שצה"ל הוא הצבא המוסרי בעולם .  הדבר יראה את רגישותנו מצד אחד ומצד שני ינטרל מן הצורך לבדוק ". 
אתמול התגלעו חילוקי דעות בממשלה סביב הדרישה הבינלאומית להקמת ועדת חקירה פנימית .  שר הביטחון ברק התייחס לראיון שהעניק נתניהו ל"וושינגטון פוסט ",  בו אמר ראש הממשלה כי ישראל שוקלת הקמת ועדת חקירה פנימית שתבדוק את אירועי עופרת יצוקה .  ברק ,  שמתנגד להקמת ועדת חקירה אמר כי הוא סומך באופן מלא על התחקירים המבצעיים והחקירות שנעשו ונעשים בצה"ל . " אין צבא בעולם שחוקר כך את עצמו ",  אמר .
 בלשכת נתניהו מיהרו לפרסם אתמול תגובה לדברי ברק לפיה נתניהו אמר בראיון ,  כי ישראל כבר ניהלה חקירה בנושא עוד בטרם שדו"ח גולדסטון אומץ על ידי המועצה לזכויות אדם של האו"ם בז'נבה .
 מספר שרים התייחסו הבוקר בישיבת הממשלה לנושא .  שר הרווחה ,  יצחק הרצוג ,  אמר כי  " הדו"ח מאשים את הממשלה בעבודה מכוונת בהשמדת התשתיות בעזה ועל הממשלה להשיב על כך .  אין בעיה להקים ועדה שתראה שזה קשקוש מקושקש .  בסופו של יום לא תהיה ברירה אלא להפעיל סוג של בדיקה מאוזנת שמצד אחד נותנת מענה ומצד שני לא מפילה את התיק על צה"ל ". 
השר לענייני מיעוטים אבישי ברוורמן  ( העבודה )  אמרי כי  " דו"ח גולדסטון הוא מעוות וחד צדדי אבל כדי למזער את הנזק הבינלאומי אני תומך בהקמת ועדת בדיקה שגם תגן על חיילי צה"ל ". 
השר מיכאל איתן  ( ליכוד )  התייחס אף הוא בישיבת הממשלה לסערה סביב דו"ח גולדסטון ואמר כי  " בדיקה ישראלית אמינה היא אינטרס של מדינת ישראל ותשרת אותנו פנים וחוץ .  עדיף עשרות מונים חקירה בישראל מגלגול העניין במוסדות הבינלאומיים .  הרבה ישראלים אומרים שלא ראוי שתאונות בצה"ל ייחקרו על ידי צה"ל עצמו ,  אני משוכנע שזו רק תאונה ,  כמו שהיו תאונות בירי כוחותינו על כוחותינו ". 

הפתרון של ישי :  לחשוף דיוני עופרת יצוקה
יו"ר ש"ס פנה לרה"מ והציע לו חלופה להקמת ועדת חקירה פנימית לאירועים שהובילו לדו"ח גולדסטון . " יש לחשוף ולהראות שצה"ל הוא הצבא המוסרי בעולם "
 
