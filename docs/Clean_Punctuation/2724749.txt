נתניהו : " נקצץ ברגולציה ,  יש 200 רגולטורים "
 רה"מ ברמז עבה על מכירת תנובה לברייט פוד הסינית : " לאפשר למשקיעים זרים לבוא הנה ".   " יהיו לנו קו רכבת אחד ואוטוסטרדה אחת מקריית שמונה עד אילת .  זה יפתח את שוק הנדל"ן "
" התעשייה היא מרכיב מרכזי של הסקטור העסקי ,  שהוא המרכיב המרכזי בכלכלה .  אם יש לקח אחד שלמדנו ה-50 השנים האחרונות ברחבי העולם זה הלקח הזה .  מי ששכח את זה וניפח את הממשלה והמסים וההוצאות - הרבה מדינות נפלו .  אני לא שכחתי ובמידה שסטינו ,  אנחנו מתקנים .  הקטר שסוחב את שאר הקרונות בכלכלה זה הסקטור הפרטי ".  את הדברים האלה אמר היום  ( ה' )  רה"מ בנימין נתניהו בכנס התאחדות התעשיינים שמתקיים במלון דייוויד אינטרקונטיננטל בת"א .  אתר  " גלובס "  מעביר את הכנס בשידור חי .
 נתניהו רמז כי הוא תומך ברכישת השליטה בתנובה ע"י ברייט פוד הסינית כשאמר כי הוא מקבל את השקעות החברות הסיניות בישראל . " צריך לאפשר למשקיעים זרים לבוא הנה ",  אמר נתניהו .  הוא ציין כי למשקיעים הזרים יש  " כמיהה לשלושת הדברים שיש בישראל :  טכנולוגיה ,  טכנולוגיה ,  טכנולוגיה ". 
נתניהו חזר על הבטחות עבר לשדרג את התשתיות בישראל ולהוריד את מחירי הדירות : " יהיה לנו קו רכבת אחד מקריית שמונה עד אילת ,  תהיה לנו אוטוסטרדה אחת מקריית שמונה עד אילת .  זה יפתח את שוק הנדל"ן .  יש לנו מדינה קטנה .  נפרוס סיבים אופטיים גם כן מקריית שמונה עד אילת ". 
נתניהו אמר כי  " אנו נחושים לקצץ ברגולציה .  יש כ-200 רגולטורים עם אלפי תקנות וכל רגולטור מסתכל על התחום שלו בלבד .  אין חישוב של עלות תקנה וכל הדברים הללו יכולים גם להתנגש אחד בשני .  לכן השקנו מאמץ לצמצם את הרגולציה ".  
מנכ"ל התאחדות התעשיינים אמיר חייק עקץ את שר הכלכלה נפתלי בנט ואמר כי  " יש אנשים שרואים בתעשייה בעיה וגם כותבים על זה פוסטים בפייסבוק .  גם אנחנו יודעים לכתוב פוסטים בפייסבוק .  פוסטים שרואים בתעשייה פיתרון .  כולנו פה עם מדבקות שאומרות כי תעשייה מייצרת מקומות עבודה ,  חשוב מאוד שכולנו נזכור את זה ".  
" יתכן שיש את אלה שמעדיפים רשות להגבלים עסקיים קטנה ,  בלי שיניים ונטולת סמכויות כדי לשמר את המצב הקיים .  ואם להודות ,  המצב הקיים לא טוב :  בישראל יש בעיה של יוקר מחיה ,  יש בה הרבה מונופולים וקשיי תחרות ",  אמר גילה .
 גילה התייחס לשורה של נושאים שעל סדר היום הקשורים לפעילותה של הרשות להגבלים עסקיים והתייחס גם לחוק הריכוזיות במשק : " בכל העולם ,  נהוג שהרשויות להגבלים עסקיים משמשות כיועצות מקצועיות לממשלות בענייני תחרות וזאת כגוף נקי מלחצים פוליטיים ". 
לדברי גילה , " באתי מהאקדמיה לרשות להגבלים עסקיים כדי לעשות כאן שינוי ,  כי המצב כרגע לא טוב .  יש כאן הרבה מונופולים על כח גדול מול הצרכן ובעיה מתועדת של יוקר מחייה ".  הוא הוסיף והתייחס למהלכים שמובילה הרשות נגד חברות מונופוליסטיות הגובות מחיר מופרז מהצרכן על מוצרים : " המחיר המופרז של מוצרים הוא חור באכיפה שמבחינתי צריך לסתום אותו .  אי אכיפה של מצב כזה- ייתן למונופול לא מפוקח לגבות איזה מחיר שהוא רוצה מהצרכן .  וקשה לאכוף נושא כזה ,  ולמעשה ניתן לפעול בו רק בדיעבד .  עם זאת ,  זה לא אומר שאנחנו צריכים להרים ידיים :  נאכוף את החוק בזהירות ונשתמש במיומנות שלנו כדי לעשות את המלאכה הכי טוב ".  
פרץ תקף בנאומו את משרד האוצר בעניין העלאת גיל הפרישה לפנסיה ואמר : " המטרה של האוצר היא לחסוך בהוצאות קצבאות הזקנה של הביטוח הלאומי .  אני מתנגד התנגדות מוחלטת לדבר הזה :  מהלך כזה יגרום לעלייה באבטלה ,  אנחנו לא משופעים כרגע במקומות עבודה והדור הצעיר עדיין לא מצא את מקומו בשוק הזה .  דבר שני ,  אין במהלך כזה שום הגינות :  בעידן של פנסיה צוברת ,  מי יודע אם אדם שעבד כל חייו יגיע לגיל 70 ויוכל לממש את מה שצבר בעמל רב ?  ". 
פרץ קרא לתעשיינים ,  לגופים הכלכליים במשק ולמשק ראש הממשלה לפעול בתקיפות נגד התרחבות האבטלה : " האבטלה מרימה ראש .  מצער אותי לראות את הכותרות על מתפרת העצמאות שבמצפה רמון .  אולי זאת מתפרה קטנה ,  של 35 איש בלבד אבל היא סמל והיא המוצב הקדמי שלנו .  אני מקווה שבאולם הזה יושבים יזמין שיקומו ויעשו מעשה ציוני ויצילו אותה ". 
פרץ השתתף באסיפה הכללית של התאחדות התעשיינים בתל אביב ,  כשבשנים האחרונות מתרבות טענות התעשיינים לגבי רגולציה סביבתית נרחבת שמקשה על כושר התחרות שלהם בשווקים .  לדבריו , " אני מסייר במפעלים ואני רואה שיפור לטובה .  בכל מפעל יש נכונות להשקיע בתחום הסביבתי ". 
פרץ גם בישר לתעשיינים כי יפעל להפחתת הרגולציה ולהקלת הביורוקרטיה על התעשייה : " נקל בביורוקרטיה ונאריך את תוקף ההיתרים השונים שניתנים כיום לתעשיינים - מ 3 שנים ל 7 שנים .  אנחנו נהיה חלוצים בעניין זה והעבודה שאנו מובילים בנושא - נמצאת כבר לקראת סיום ".  

נתניהו : " נקצץ ברגולציה ,  יש 200 רגולטורים "
 רה"מ ברמז עבה על מכירת תנובה לברייט פוד הסינית : " לאפשר למשקיעים זרים לבוא הנה ".   " יהיו לנו קו רכבת אחד ואוטוסטרדה אחת מקריית שמונה עד אילת .  זה יפתח את שוק הנדל"ן "
 
