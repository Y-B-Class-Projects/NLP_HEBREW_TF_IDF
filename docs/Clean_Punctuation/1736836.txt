נתניהו לאבו-מאזן :  להמשיך בשיחות למען עמינו
עם תום תקופת הקפאת הבנייה בהתנחלויות ,  פרסם ראש הממשלה נתניהו הודעה בה קרא ליו"ר הרשות אבו מאזן להמשיך בשיחות . " הבה נתמקד במה שחשוב ,  ונביא להסכם שלום תוך שנה "
  ( עריכה :  יאיר דניאל ועידן גוראל .  קריינות :  אביב אברמוביץ' .  צילום :  רויטרס ) 
ראש הממשלה בנימין נתניהו מסר הלילה  ( שני )  הודעה לתקשורת ,  עם תום תקופת הקפאת הבנייה בהתנחלויות .  נתניהו פנה ליו"ר הרשות אבו מאזן ,  ואמר ,  כי  " אני קורא לנשיא עבאס להמשיך בשיחות הכנות והטובות שבהן התחלנו רק עתה ,  במטרה להגיע להסכם שלום היסטורי בין שני עמינו .  אני מקווה שהנשיא עבאס יישאר בשיחות וימשיך עמי בדרך לשלום ".  עוד אמר נתניהו ,  כי  "  למען עתידם של שני עמינו ,  הבה נתמקד במה שחשוב באמת .  נמשיך בשיחות מואצות ,  כנות ורציפות כדי להביא הסכם מסגרת היסטורי של שלום תוך שנה ". 
נתניהו הוסיף כי  " רבים בעולם נוכחו לדעת שכוונותיי להשיג שלום רציניות וכנות ושאני מכבד את התחייבויותיי .  בתקופת כהונת ממשלתי ,  ישראל הלכה כברת דרך משמעותית לסייע לפלסטינים בהקלות שקידמו את איכות ואורח חייהם ,  הן ביהודה ושומרון והן ברצועת עזה ". 
הלילה בחצות הסתיימה לאחר עשרה חודשים תקופת הקפאת הבנייה בהתנחלויות .  בסיומו של יום מתוח במיוחד ,  שכלל מאמצים קדחתניים להגיע לפשרה ישראלית-פלסטינית ,  הצהרות של גורמים ביש"ע על חידוש הבנייה ולבסוף גם פיגוע ירי בדרום הר חברון ,  בו נפצעו שני ישראלים ,  עדיין לא ברור כיצד ינהגו המתנחלים ,  ואיזו מין השפעה תהיה לפעילותם על התהליך המדיני .
 כשעתיים לפני שעת השין נפצעו זוג ישראלים בפיגוע ירי בדרום הר חברון ,  סמוך להתנחלות טנא עומררים .  שרון שוקר ,  שנפצע קל בפיגוע ,  שחזר את הפיגוע ואמר כי  " הגיע מולי רכב ,  וכנראה מהרכב הזה היה ירי אוטומטי שפגע בי וברגל של אשתי ".  
אשתו של שרון ,  נטע שוקר ,  שנמצאת בחודש התשיעי להריונה ,  נפגעה באורח בינוני ברגלה ועם הגיעה לבית החולים היא הוכנסה למחלקת טראומה ,  שם עברה בהצלחה ניתוח קיסרי בסיומו ילדה את בנה הבכור .  מבית החולים נמסר כי מצבו של התינוק טוב .  שוקר סיפר : " אשתי הוכנסה לחדר ניתוח כדי לבצע בה ניתוח קיסרי ,  ואחר כך ינתחו אותה ברגל .  היא פשוט אמורה ללדת כל רגע ". 
דובר משרד החוץ האמריקאי פי ג'יי קראוולי אמר סמוך לשעה חצות ,  כי ארה"ב ממשיכה ללחוץ לקידום את המו"מ הישיר בין ישראל והפלסטינים למרות תום תקופת הקפאת הבנייה בהתנחלויות .  לדברי קראוולי , " אנו ממשיכים לפעול לקידום השיחות ".  הוא הוסיף ,  כי מזכירת המדינה האמריקאית הילרי קלינטון שוחחה פעמיים במהלך היום עם ראש הממשלה בנימין נתניהו .
 
נתניהו לאבו-מאזן :  להמשיך בשיחות למען עמינו
עם תום תקופת הקפאת הבנייה בהתנחלויות ,  פרסם ראש הממשלה נתניהו הודעה בה קרא ליו"ר הרשות אבו מאזן להמשיך בשיחות . " הבה נתמקד במה שחשוב ,  ונביא להסכם שלום תוך שנה "
 
