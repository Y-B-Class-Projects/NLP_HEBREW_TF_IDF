הישג לנתניהו בליכוד :  הביס את פייגלין
ראש הממשלה בנימין נתניהו רשם אמש הישג על מחנהו של משה פייגלין .  77% מהמצביעים תמכו בהצעתו לדחיית הבחירות למוסדות המפלגה בשמונה חודשים
 ( צילום :  עוז מרון ,  עריכה :  דורון שטיין ) 
הישג מרשים אמש  ( חמישי )  למחנה נתניהו בליכוד על מחנהו של משה פייגלין .  רוב גדול של 77% מהמצביעים תמכו בהצעת ראש הממשלה לשינוי תקנון המפלגה ולדחיית הבחירות למוסדות המפלגה בשמונה חודשים .  
ההישג הנוכחי מגיע לאחר מספר ימים שאותם פינה נתניהו על מנת להבטיח שהצעתו תעבור בהצבעה .  שלושה ימים שלמים פונו מנושאים מדיניים והוקדשו כולם להצבעה שנערכה אתמול .  התוצאות נראות בשטח - אחוזי הצבעה גבוהים של כ-81% סייעו להשיג את הניצחון המוחץ .
 נתניהו אמר לאחר הניצחון ,  כי  " זהו הישג חשוב שמוכיח שתנועת הליכוד היא תנועה אחראית ושקולה ,  הראוייה להנהיג את המדינה .  אני מודה לחברי הליכוד שנענו לקריאתי ויצאו להצביע בעד דרכה האמיתית של התנועה .  תודה מיוחדת שלוחה לשרים ,  לסגני השרים ,  לחברי הכנסת ,  לראשי הרשויות ולפעילים שנתרמו בהתלהבות ולא חסכו מאמץ כדי להביא לתוצאה המרשימה .  אני מודה גם לשופט גרוס ,  יו"ר וועדת הבחירות ,  לוועדת הבחירות ,  ולמנהלת הליכוד שניהלו את הליך ההצבעה ביושר ובשקיפות ,  תוך מילוי קפדני של הנחיות בית המשפט העליון ". 
זו הפעם השנייה בתולדות הליכוד שבה הושג רוב של יותר משני שליש בהצבעה חשאית לשינוי החוקה .  הפעם הקודמת הייתה בשנת 1999 ,  אז הצביעו 72% בעד שינוי החוקה .  גורם בכיר המקורב לראש הממשלה אמר לאחר שנודעו תוצאות ההצבעה ,  כי  " רק לפני שבוע חשבנו שהמשימה בלתי אפשרית .  מצד אחד ראינו מיעוט קיצוני מגויס ,  מצד שני  רוב רדום ושאנן .  ראש הממשלה שינה את מהלך הדברים כאשר לקח לידיו את ההובלה במוצאי שבת והתייצב באומץ בחזית המאבק על דמותה הלאומית והליברלית של תנועת הליכוד .  הנחישות וההתלהבות שנתניהו הפגין סחפו את השרים והפעילים ,  והטו את הכף .  זה מה שהביא לתוצאה שמשמעותה אחת  מנהיגותו של נתניהו בלתי ניתנת לערעור ". 
ראש מחנה המתנגדים להצבעה ,  משה פייגלין קרא למחנה לאומי להתפקד לליכוד ,  עם היוודע התוצאות : " מהר מאוד ממה שנראה לנו אנחנו נעמוד בבחירות לראשות המפלגה .  אנחנו לא יכולים להרשות לעצמינו שוב מנהיג לאומי שנותן את קולות הימין לשמאל בצורה כל כך בזויה ".  הוא תקף את נתניהו ,  והוסיף : " היום התבררו שני דברים :  נתניהו מודאג אך ורק ממה שקורה בתוך מפלגתו .  אלמלא מנהיגות יהודית שום דבר לא היה עומד בדרכו בדרך לחלוקת ירושלים ".  
חבר הכנסת דני דנון ,  גם הוא ממחנה המתנגדים ,  אמר בעקבות התוצאות ,  כי  " אנו מכבדים את תוצאות ההצבעה ,  והרצון של חברי התנועה .  על כל חברי תנועת הליכוד להתאחד כגוף אחד ולהמשיך לשמור על אחדות הליכוד .  אני קורא לכל חברי המחנה הלאומי להצטרף לתנועת הליכוד החל ממחר בבוקר ". 
עדכון ראשון :23:30

הישג לנתניהו בליכוד :  הביס את פייגלין
ראש הממשלה בנימין נתניהו רשם אמש הישג על מחנהו של משה פייגלין .  77% מהמצביעים תמכו בהצעתו לדחיית הבחירות למוסדות המפלגה בשמונה חודשים

