 " לא נצביע עם הקואליציה ":  הבית היהודי דורש את חזרתו של דהן לביטחון
הסיעה הודיעה שחבריה לא יצביעו עם הקואליציה עד שח"כ אלי בן דהן ימונה מחדש לתפקיד סגן שר הביטחון והאשימו את ראש הממשלה בהתעמרות ,  למרות שמדובר בהליך פורמלי אחרי התפטרות ליברמן . " נתניהו ואנשיו נוהגים בכוחניות כלפי הבית היהודי ,  כפי שלא היו עושים מול אף מפלגה "
 על רקע המשבר בממשלה ,  סיעת  " הבית היהודי "  הודיעה אחר הצהריים  ( ראשון )  כי חבריה לא יצביעו עם הקואליציה עד שח"כ אלי בן דהן ימונה מחדש לתפקיד סגן שר הביטחון .  במפלגה האשימו את ראש הממשלה בנימין נתניהו ואנשיו בהתעמרות ,  על אף שפיטוריו של בן דהן הם חלק מהליך פורמלי שמתרחש בעת התפטרותו של השר המכהן מעליו . 
" בשעות האחרונות פעלנו באינטנסיביות מול אנשי לשכת ראש הממשלה על מנת למנוע את ההחלטה הלא הוגנת של פיטורי סגן שר הביטחון ,  הרב אלי בן דהן ,  שהתקבלה ללא כל סיבה מוצדקת ",  נכתב בהודעת המפלגה . " לצערנו ,  ראש הממשלה ואנשי נוהגים בכוחניות כלפי הבית היהודי ,  כפי שלא היו עושים מול אף מפלגה אחרת .  נוצר מצב א-סימטרי ,  שבו סגן שר הביטחון נאלץ לשלם את המחיר על התפטרותו המבישה של ליברמן אשר ברח מאחריות .  אין כל סיבה לפטר צוות שלם של סגן שר ויועציו ,  ולשלוח מספר משפחות לאבטלה מיידית ,  בשל גחמה בלתי מוסברת ".  
עוד בוואלה !  NEWSהקיצוץ הרוחבי במשרדי הממשלה :  מתי נרגיש את הפגיעה בכיס ?  תביעת ענק נגד מכבי :  הרופא המליץ על אקמול - הילד הפך לצמחלאחר התפטרותו :  ליברמן מנסה לבנות יחסי אמון עם הציבור החרדי 
עוד הוסיפו כי  " לצערנו ,  למרות בקשות חוזרות ונשנות ,  אנשי לשכת ראש הממשלה נותרו בשלהם .  אנו לא נאפשר את האבסורד הזה .  לכן ,  סיעת הבית היהודי לא תצביע עם הקואליציה באף הצבעה עד אשר יחזור בו ראש הממשלה מהחלטתו ".  
בהודעת המפלגה ייחסו לנתניהו את ההחלטה ,  אף שפיטוריו של בן דהן הגיעו כתוצאה מהתפטרותו של ליברמן ולא מהחלטת נתניהו .  במצב שבו שר מתפטר ,  סגנו מפוטר אחריו ועל השר שנכנס לתפקידו של הקודם למנותו מחדש .  בלשכת ראש הממשלה הבהירו היום כי  " הנושא יטופל בימים הקרובים ".   

" לא נצביע עם הקואליציה ":  הבית היהודי דורש את חזרתו של דהן לביטחון
הסיעה הודיעה שחבריה לא יצביעו עם הקואליציה עד שח"כ אלי בן דהן ימונה מחדש לתפקיד סגן שר הביטחון והאשימו את ראש הממשלה בהתעמרות ,  למרות שמדובר בהליך פורמלי אחרי התפטרות ליברמן . " נתניהו ואנשיו נוהגים בכוחניות כלפי הבית היהודי ,  כפי שלא היו עושים מול אף מפלגה "
 
