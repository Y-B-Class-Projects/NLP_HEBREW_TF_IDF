נתניהו נגע במצות ,  החרדים זרקו אותן
אמש ביקר ראש הממשלה במאפיית מצות בכפר חב"ד ,  ביקור שעורר זעם אצל החרדים .  לאחר שעזב את המקום ,  נזרקו המצות .  בחסידות חב"ד הסבירו כי הסיבה היא הלכתית
ראש הממשלה בנימין נתניהו ביקר אתמול  ( שלישי )  בפס הייצור של מאפיית מצות בכפר חב"ד ולקראת החג הכין מצות .  ביקורו עורר ביקורת מצד החרדים ששיאה הייתה בזריקת המצות שנאפו בזמן ביקורו .  
הקרע בין החרדים לנתניהו ,  נראה בתקופה האחרונה עמוק ,  רחב ובלתי ניתן לאיחוי .  מאז אושר בכנסת חוק הגיוס החדש ,  הכולל בתוכו את הסנקציות הפליליות שיוטלו על משתמטים מגיוס או שירות אזרחי ,  הנציגים החרדים בכנסת וכלי התקשורת החרדים ממהרים לתקוף בכל הזדמנות את ראש הממשלה .  בעבר היה מי שכינה אותו : " הבוגד הגדול ",   " רודף החרדים "  וכינויים נוספים .  
את הביקור של נתניהו יזמו חסידי חב"ד שהסבירו כי  " דרכם מאז ומעולם היא לקרב כל יהודי וחב"ד סבורה כי הדרך להשפיע על יהודי איננה על ידי חרמות ועלבונות אלא בדרכי נועם ובאהבת ישראל ".  נתניהו עצמו אמר בביקור : " בכל דור ודור קמים עלינו לכלותינו והקדוש ברוך הוא מצילנו מידם .  בהגדה מוזכרים ארבעה בנים שונים :  חכם ,  רשע ,  תם ושאינו יודע לשאול ,  אבל בכל אחד מהם יש ניצוץ יהודי ואתם מקיימים את הניצוץ היהודי הזה ". 
היום בוואלה !  יהדותהנער המוסלמי שחגג בר מצווה בכותלהמדענים הוכיחו שהעולם נברא על ידי האל - יש מאין ? למה אנחנו שמים מזוזה בבית ? הגיעה השעה שהחרדים והשמאל יאחדו כוחות 
מנגד ,  הזרמים החרדים המרכזיים העדיפו לתקוף את נתניהו ולהחרים  " תקשורתית "  את ביקורו .  באתר החרדי  " כיכר השבת ",  למשל ,  סיקרו בשלילה את ביקורו של נתניהו וכינו אותו  " אדריכל הסנקציות הפליליות ".  העיתונות החרדית הכתובה החרימה את ביקורו .  ח"כ ישראל אייכלר  ( יהדות התורה )  אף פרסם תגובה ואמר כי נתניהו נהג  " בחוצפה "  כשבחר  " להצטלם במאפיית מצות "  והוסיף כי  " בשעה שאלפי משפחות מתקשות לקנות מזון ומלבושים לחג ,  נתניהו בא לרדד את מצותיהם ".  
שיא הביקורת נגד ביקורו של נתניהו נרשם כשהמצות שנאפו בזמן ביקורו נזרקו לפח .  העיתונאי החרדי ישי כהן מאתר  " כיכר השבת "  הסביר בעוקצנות כי  " מקובל שמצות עושים יהודים קדושים ,  שומרי תורה ".  לדבריו ,  ביקורו של נתניהו הייתה הצגה גדולה , " אני מקווה שנתניהו לא באמת האמין שמישהו יאכל את המצות הללו ".  
על אף הניסיון של גורמים חרדים להסביר כי המצות נזרקו בגלל העובדה שנתניהו  " הפך לאויב החרדים ".  הבהיר דובר חב"ד מנחם ברוד כי אין שום קשר בין הפסילה של חלק מהמצות לנתניהו : " במאפיית מצות נפסלות באורח קבע מצות ששהו זמן רב מדיי על השולחנות ,  או בגלל סיבות הלכתיות אחרות .  בזמן ביקורו של נתניהו עזבו חלק מהעובדים את מלאכת רידוד המצות והתאספו סביב ראש הממשלה .  בעקבות זאת הורה המשגיח לפסול את המצות שנעזבו ולא טופלו .  אין לזה שום קשר למצות שראש הממשלה נגע בהן ,  וכל ניסיון לקשור בין הדברים הוא ניסיון מכוער לליבוי שנאה ומחלוקת ,  וחב"ד דוחה אותו בשאט נפש ".  

נתניהו נגע במצות ,  החרדים זרקו אותן
אמש ביקר ראש הממשלה במאפיית מצות בכפר חב"ד ,  ביקור שעורר זעם אצל החרדים .  לאחר שעזב את המקום ,  נזרקו המצות .  בחסידות חב"ד הסבירו כי הסיבה היא הלכתית

