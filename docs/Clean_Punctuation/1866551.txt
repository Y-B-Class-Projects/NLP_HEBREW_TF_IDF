 " עבדאללה כתב לנתניהו :  לא מחבב אותך ,  אתה זחוח "
 אתר חדשות ירדני פירסם מכתב ששלח לכאורה מלך ירדן לראש הממשלה בו תקף בחריפות את התנהלותו ,  והבהיר כי ירדן תדע להוכיח את עצמתה אם תצטרך .  לדיווח אין כל אישור ממקור אחר
האם עבדאללה מלך ירדן שיגר מכתב חריף וחסר-תקדים לראש הממשלה בנימין נתניהו ?  על פי דיווח שהתפרסם אמש  ( רביעי )  באתר החדשות הירדני  " אחבאר בלדנא ",  המלך עבדאללה שיגר באחרונה בחשאי מכתב לנתניהו ,  בו תקף אותו במילים קשות ובלשון לא-דיפלומטית והבהיר לו כי ירדן אמנם מדינה קטנה ,  אך אם נתניהו יעז לעשות משהו ,  היא תדע להוכיח את עוצמתה .  הדיווח ,  שאין לו אישור ממקור אחר ,  פורסם בכלי תקשורת רבים ברחבי העולם הערבי .
 על פי הדיווח ,  נתניהו פנה במכתב חשאי לעבדאללה ,  בו ניסה לברר מדוע סירב לבקשתו להיפגש בעמאן .  בתגובה כתב לו עבדאללה לפני כחודש את המכתב ,  בו הבהיר לו כמה הוא מאוכזב ממנו : " אני בדיוק כמו אבי ,  המלך המנוח ",  כתב ,  לטענת האתר הירדני ,  עבדאללה . " איני רוחש לך חיבה .  בפגישות הספורות שקיימתי איתך מאז שהפכתי למלך ,  חשתי תחושה של חנק ושל בזבוז זמן ". 
על פי הדיווחים ,  עבדאללה המשיך וכתב כי  " איך אנחנו יכולים להיפגש ולנהל שיחה ,  בזמן שאתה משתמש בשפת השחצנות והיהירות ולא משתמש בשכל הישר ?  האם אתה רוצה שאני אארח אותך בירדן ואתה בפגישותיך הסגורות בעולם תסית את כולם להטיל עלינו סנקציות ?  ירדן היא אולי מדינה קטנה וענייה ,  אך היא לא מדינה חלשה .  אם תנסה אותנו ,  תראה את הרוע שלנו .  אני מבקש ממך ,  מר נתניהו ,  תיפרד מהזחיחות ומהתחושה המזויפת שאתה יכול לעשות תמיד מה שאתה רוצה ". 
לפניות לכתב :  nir_yah@walla.com
עוד מהתבטאויות של המלך עבדאללההמלך עבדאללה : " ההנהגה הישראלית טומנת ראשה בחול"עבדאללה מלך ירדן : " עתידנו חזק מזה של ישראל"המלך עבדאללה פסימי : " 2011 - שנה רעה לשלום "
 עדכון ראשון :  22:22 

" עבדאללה כתב לנתניהו :  לא מחבב אותך ,  אתה זחוח "
 אתר חדשות ירדני פירסם מכתב ששלח לכאורה מלך ירדן לראש הממשלה בו תקף בחריפות את התנהלותו ,  והבהיר כי ירדן תדע להוכיח את עצמתה אם תצטרך .  לדיווח אין כל אישור ממקור אחר

