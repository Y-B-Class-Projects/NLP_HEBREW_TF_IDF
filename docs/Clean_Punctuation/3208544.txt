הסלפי של ח"כ חזן עם נתניהו וח"כים זכה בתואר תמונת השנה ב"עדות מקומית "
 תיעוד צילום הסלפי של ח"כ אורן חזן  ( הליכוד )  עם ראש הממשלה ,  בנימין נתניהו ,  ועם חברי הקואליציה לאחר שעבר בכנסת חוק הלאום ,  זכה בתואר תמונת השנה בתחרות צילומי העיתונות  " עדות מקומית "  לשנת 2018 .  התמונה צולמה על ידי אוליבייה פיטוסי עבור עיתון  " הארץ "
 תיעוד צילום הסלפי של ח"כ אורן חזן  ( הליכוד )  עם ראש הממשלה ,  בנימין נתניהו ,  ועם חברי הקואליציה לאחר שעבר בכנסת חוק הלאום ,  זכה בתואר תמונת השנה בתחרות צילומי העיתונות  " עדות מקומית "  לשנת 2018 .  התמונה צולמה על ידי אוליבייה פיטוסי עבור עיתון  " הארץ "  בכנסת ב-18 ביולי ,  ונראים בה עוד חברי הכנסת אבי דיכטר ,  נורית קורן ,  ירון מזוז ,  איוב קרא ,  מיקי זוהר וענת ברקו .  
כך נימקו השופטים את בחירתם בתמונה : " צילום 'חוק הלאום' של אוליבייה פיטוסי ,  הוא צילום של 'רגע מכריע' ,  המציג למעשה את הפנים והשמות שמאחורי המילים הכתובות בחוק עצמו שעבר בכנסת ישראל .  לא פחות משחוק הלאום מסמן את התהליך שעוברת החברה בישראל מדמוקרטית ליהודית ,  ויש האומרים מדמוקרטית לגזענית - הצילום מציג לנו את הרגע שאחרי ההצבעה .  זהו רגע של השתחררות ופורקן שבמרכזו מוצגת עניבה אדומה אותה עונד ראש הממשלה כ'תמרור אדום' .  לצדו ניצבים חברי הכנסת התומכים בחוק כמראה של החברה בישראל - חלקם בעלי חולצות לבנות וכרסים משתפלות .  ואל מול כל אלה ה'מצלפון' של ח"כ אורן חזן המתעד כאחד האדם את הרגע ההיסטורי הזה ומסתיר את אפשרות ה'יציאה' ממנו ".  
בין הזוכים הנוספים :  בקטגוריית סדרת השנה זכתה בארי תליס ,  על צילום רגעים אישיים של חוויה דתית ברגעי אקסטזה ,  במהלך אירועים וטקסים .  הצילומים התקיימו בירושלים ובבני ברק בין 2014 ל-2018 ונערכו בטכניקת חשיפה ארוכה ,  שיוצרת כאוס ,  ובעזרת מבזק ,  שמדגיש דמויות מרכזיות ;  בקטגוריית חדשות ,  תמונות בודדות ,  זכה איליה יפימוביץ  ( DPA )  שצילם צעיר פלסטיני במהלך עימות עם חיילי צה"ל בשבוע השני להפגנות בגדה המערבית ,  שהתפרצו לאחר הודעתו של נשיא ארצות-הברית דונלד טראמפ על העברת השגרירות לירושלים .  הצילום התקיים בקלנדיה בדצמבר של השנה שעברה ;  בקטגוריית חדשות ,  סדרות ,  זכה אמיר כהן  ( רויטרס )  על צילום עפיפוני תבערה ,  שריפות ,  עשן ורקטות בעוטף עזה בין נובמבר 2017 לאוגוסט השנה .  
בקטגוריית טבע וסביבה ,  תמונות בודדות ,  זכה אוהד צויגנברג  ( "ידיעות אחרונות ")  על צילום תרגיל הסוואה של לוחמי משמר הגבול ,  בהרי ירושלים ,  במרץ ;  בקטגוריית טבע וסביבה ,  סדרות ,  זכה אלכסנדר ברונפר על צילום מתרחצים ומבקרים בים המלח ,  ליד הר סדום ,  בין ספטמבר 2016 לאוגוסט השנה ;  בקטגוריית דת ואמונה ,  תמונות בודדות ,  זכה אמיל סלמן  ( הארץ )  על צילום חברי תנועות המקדש שוחטים כבש בירושלים במרץ השנה בעת  " תרגול "  הקרבת קרבן פסח ,  כהכנה לקראת הקמת בית המקדש השלישי בירושלים ;  ובקטגוריית דת ואמונה ,  סדרות ,  זכה אסף פרידמן ,  שתיעד את עובדי חברה קדישא בבתי עלמין בין ינואר לאוגוסט השנה .  
בקטגוריית חברה וקהילה ,  תמונות בודדות ,  זכה מארק ישראל סלם  ( ג'רוזלם פוסט )  על צילום מתנחלים ביצהר ,  המשחקים עם בנם התינוק ;  בקטגוריית חברה וקהילה ,  סדרות ,  זכה אורן זיו  ( אקטיבסטילס )  שצילם עבור  " שיחה מקומית "  את פינוי היישוב חאן אלאחמר ,  בין יוני ליולי השנה .  
בקטגוריית ספורט ,  תמונות בודדות ,  זכה אוהד צויגנברג  ( ידיעות אחרונות )  על צילום יוסי בניון ,  שנאלץ לעזוב את קבוצת בית"ר ירושלים ;  ובקטגוריית ספורט ,  סדרות ,  זכה מיכאל שבדרון שתיעד מרוץ סוסים במסלול רכיבה בנגב .  
בקטגוריית תרבות ואורבניזם ,  תמונות בודדות ,  זכה אסף קליגר על צילום תום יער בעודה מסירה את האיפור ,  בסוף יום צילומים לתוכנית  " תום יער עושה בגרות ";  בקטגוריית תרבות ואורבניזם ,  סדרות ,  זכתה קורינה קרן  ( רויטרס )  על צילומי גגות בתים בתל אביב המשמשים מקומות מפלט למטרות שונות ;  הזוכה בקטגוריית סיפור מצולם - גילי בניטה ,  על מעקב במשך שנה אחרי הארגון ההומניטרי  " הצל לבו של ילד ",  המציע טיפול רפואי מציל חיים לילדים ממדינות מתפתחות ,  הסובלים ממחלות לב מולדות .  
אירוע הצילום המרכזי בישראל יפתח היום ,  יום ה' ,  20 ,  בדצמבר במוז"א - מוזיאון ארץ ישראל ,  תל-אביב ,  בטקס הענקת התעודות לצלמים הזוכים בתחומי תחרות צילום העיתונות  " עדות מקומית ".  
התצלומים הזוכים יוצגו עד ה-2 בפברואר בתערוכה  " עדות מקומית ",  שנערכת זו השנה ה-16 ,  יחד עם התערוכה הבינלאומית World Press Photo הנודדת בעולם ,  במוזיאון ארץ ישראל בתל אביב .  אוצר התערוכה הוא עמי שטייניץ ,  לצדו ישבו בצוות השיפוט אורי גרשוני ,  גלעד טוקטלי ,  מארק יאשאייב ,  אילן יצחייק ,  יעקב ישראל ,  רינה קסטלנוב ,  גיא רז ,  ורדי כהנא ודנה וולפיילר-ללקין .  

הסלפי של ח"כ חזן עם נתניהו וח"כים זכה בתואר תמונת השנה ב"עדות מקומית "
 תיעוד צילום הסלפי של ח"כ אורן חזן  ( הליכוד )  עם ראש הממשלה ,  בנימין נתניהו ,  ועם חברי הקואליציה לאחר שעבר בכנסת חוק הלאום ,  זכה בתואר תמונת השנה בתחרות צילומי העיתונות  " עדות מקומית "  לשנת 2018 .  התמונה צולמה על ידי אוליבייה פיטוסי עבור עיתון  " הארץ "
 
