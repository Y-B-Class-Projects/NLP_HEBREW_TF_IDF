נתניהו חושש מהפסד בהצבעה על תקנון הליכוד
מקורבים לראש הממשלה הביעו חשש מהפסד בהצבעה במרכז הליכוד ביום חמישי על שינוי תקנון המפלגה .  בימים הקרובים ינסה ראש הממשלה לגייס את תמיכת חברי המרכז בהצבעה
בסביבת ראש הממשלה בנימין נתניהו הביעו אמש  ( ראשון )  חשש מהפסד בהצבעה שתתקיים ביום חמישי על שינוי תקנון הליכוד .  נתניהו מבקש לדחות את הבחירות לוועידת הליכוד ,  ולשנות את התקנון כך שהבחירות לוועידה יתקיימו שלוש שנים לאחר הבחירות לכנסת .  
מתנגדיו טוענים ששינוי התקנון יגרום לכך שבפועל לא יתקיימו עוד בחירות למרכז הליכוד ,  שכן ב- 25 השנים האחרונות לא היו שלוש שנים רצופות בלי בחירות לעיריות או לכנסת .  כדי לשנות את התקנון ,  על נתניהו לגייס שני שליש מהמצביעים שיתמכו בעמדתו .
 בסביבת נתניהו מונים שתי סיבות לחשש מהפסד :  האחת היא שאננות בקרב רוב חברי המרכז ,  בעיקר בשל העובדה שמרכז הליכוד אישר בהצבעה גלויה את שינוי התקנון ,  ובעקבות פסיקת בית המשפט העליון ,  תוצאות ההצבעה הגלויה בוטלו ,  והבחירות ביום חמישי הן בעצם הצבעה חוזרת .  הסיבה השנייה לחשש של היא התגייסות של חטיבת  " מנהיגות יהודית "  בראשות משה פייגלין להצבעה באחוזים גבוהים נגד הצעת ראש הממשלה .
" ברור שרוב חברי המרכז יצביעו ביום חמישי בעד הצעת ראש הממשלה ",  אמרו בסביבתו , " ואולם ,  כדי להשיג רוב של שני שלישים מהמצביעים יש להביא לקלפיות לפחות 70 אחוז מ- 2,500 חברי המרכז ". 
בימים הקרובים נתניהו ירכז מאמץ ניכר כדי להביא חברי מרכז להצבעה .  מחר הוא יקדיש את דבריו בפתח ישיבת סיעת הליכוד לנושא ,  ויקרא לחברי הכנסת להביא מקסימום חברי מרכז לקלפיות .  קריאה דומה הוא השמיע הבוקר בפני שרי הליכוד בישיבת  " שרינו "  לפני ישיבת הממשלה .  
בישיבת  " שרינו ",  אמר נתניהו כי , " זו תהיה טעות גדולה להפר את האחדות הפנימית שלנו עכשיו .  לנוכח האתגרים הלאומיים והבינלאומיים שאנחנו ניצבים בפניהם ,  הדבר הנכון הוא לשמור על אחדותנו הפנימית - גם בתנועה ,  גם בממשלה וגם בקואליציה .  אני מפנה זמן יקר לנושאי התנועה ,  כי לאחדות הפנימית שלנו יש חשיבות עצומה בעת הזו ,  גם ברמה הלאומית וגם ברמה הבינלאומית .  האחדות הזו היא הדבר הנכון לתנועה ,  הדבר הנכון לממשלה והדבר הנכון למדינה ". 
את לוחות הזמנים של ימים שלישי ורביעי ,  ראש הממשלה פינה לצורך השתתפות בשישה כנסים עם חברי מרכז הליכוד בטבריה ,  בנתניה ,  בנשר ,  באשקלון ,  בירושלים ,  ובכנס המרכזי שייערך בגני התערוכה בתל אביב ביום שלישי בערב .
 
נתניהו חושש מהפסד בהצבעה על תקנון הליכוד
מקורבים לראש הממשלה הביעו חשש מהפסד בהצבעה במרכז הליכוד ביום חמישי על שינוי תקנון המפלגה .  בימים הקרובים ינסה ראש הממשלה לגייס את תמיכת חברי המרכז בהצבעה

