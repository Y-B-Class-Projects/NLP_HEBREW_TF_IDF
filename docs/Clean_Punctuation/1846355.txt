בכירים בליכוד : " כולם במחאה עם נרגילות וגיטרות "
 ראש עיריית נשר אמר בישיבת הסיעה כי  " טוב במדינה .  אין עגלות פנויות בשדה התעופה .  זאת מחאה ?  "  מנגד ,  אמר ראש עיריית בית שאן כי  " אם הליכוד לא יוביל חברתית ,  זו פצצת זמן שתתפוצץ "
 על רק מחאת האוהלים שמטלטלת את המערכת הפוליטית ,  ערכה היום  ( שני )  סיעת הליכוד ישיבה בהשתתפות ראשי ערים מרחבי הארץ .  ראש עיריית נשר ,  דוד עמר ,  פנה לראש הממשלה נתניהו ואמר כי  " למעשה טוב במדינה .  מי שהולך לשדה תעופה רואה שאין עגלות .  אתה הולך לשדרות רוטשילד בלילה ורואה את כולם עם נרגילות וגיטרות .  זאת מחאה ?  "
 עוד על מחאת האוהליםמחאת דיור ?   " יש אווירה של וודסטוק ופסטיבלים"הנשיא פרס לראשי המחאה : " כבשתם את לב העם "" הדרישה להכנסת מצלמות לפגישה עם רה"מ - טעות"מחאת הדיור :  כ-150 אלף הפגינו בעצרות ברחבי המדינה
ראש עיריית בית שאן ,  ג'קי לוי נקט בגישה ביקורתית פחות כלפי המחאה ואמר כי  " טוב שהדברים קורים היום ,  יש שנתיים לשנות .  צריך לבוא עם תכניות ארוכות טווח .  הממשלות האחרונות ריסקו את הדיור הציבורי ואני קורא לכולם :  תתאחדו ותתגבשו .  אם הליכוד לא יוביל חברתית ,  זו פצצת זמן שתתפוצץ ". 
ח"כ אופיר אקוניס ,  מקורבו של ראש הממשלה ,  הוסיף כי  " מה שנדרש כעת זה אחדות בליכוד .  אנחנו שומעים את זעקת מעמד הביניים ונטפל בה בהורדת מסים .  המחאה נוצרה כי היה עול כבד מדי במיסוי .  גם אני יכול להזדהות עם חלק מהדברים שנשמעים ,  אך נמצא את הפתרונות בדמות הורדת מסים לאוכלוסייה העובדת ". 
ח"כ דני דנון פנה אל ראש הממשלה ואמר לו כי  " יש לך גיבוי מלא מהסיעה .  אל תיכנע לשוליים סהרוריים המבקשים לייצר פילוג בעם ולהכניס את מדינת ישראל לסחרור כלכלי ".  
ראש הממשלה בנימין נתניהו סיכם את הדיון ואמר כי  " העצות שלכם מגיעות מניסיון החיים .  אני רושם הכל .  צריך לעשות וגם לדבר ,  לא מספיק רק לעשות .  הטענות שעולות מהשטח מוצדקות ,  ולכן אנחנו חייבים לטפל בזה אך בלי לפגוע במגזר העסקי .  נפעל בשני מישורים :  האחד הוא פתיחת קרטלים ומונופולים ממשלתיים ופרטיים .  המישור השני הוא שינוי בהרכב המסים .  טוב שזה קורה עכשיו ,  צריך ללכת על הדברים העיקריים שיוצרים את יוקר המחיה ולטפל בהם ". 

בכירים בליכוד : " כולם במחאה עם נרגילות וגיטרות "
 ראש עיריית נשר אמר בישיבת הסיעה כי  " טוב במדינה .  אין עגלות פנויות בשדה התעופה .  זאת מחאה ?  "  מנגד ,  אמר ראש עיריית בית שאן כי  " אם הליכוד לא יוביל חברתית ,  זו פצצת זמן שתתפוצץ "
 
