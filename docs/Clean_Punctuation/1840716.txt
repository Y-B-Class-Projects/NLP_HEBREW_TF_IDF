בגין :  לא תהיה משמעת קואליציונית על חקירת השמאל
בתגובה לדרישתו של שר החוץ ליברמן כי ראש הממשלה יקבע משמעת קואליציונית להצבעה על החוק ,  השר בגין אומר כי יילחם נגד החלטה שכזאת .  בכירים במערכת הפוליטית מעריכים :  החוק לא יעבור 
" אין רוב ולא יהיה רוב לוועדות החקירה ,  וטוב שכך .  נילחם על כך שלא תהיה משמעת קואליציונית בנושא ",  כך אמר השר בני בגין בשיחה עם וואלה !  חדשות על ההצבעה הצפויה ביום רביעי על הקמת ועדות החקירה לחקר ארגוני השמאל .  דבריו של בגין נאמרו בתגובה לאמירותיו של שר החוץ אביגדור ליברמן אמש ,  שהביע תקווה כי הממשלה תחליט על משמעת קואליציונית בהצבעה על חוק ועדות החקירה ,  כפי שעשתה במקרה של חוק החרם . " מרגע שחוק החרם עבר ,  אין סיבה שנעכב את ההצבעה על ועדת החקירה ,  ונעלה זאת בשבוע הבא ",  אמר ליברמן .
 בגין הביע גם התנגדות גם להצעת החוק להתניית מינוי שופטים לבית המשפט העליון בשימוע בפני ועדת החוקה של הכנסת : " יש להקפיד על מעמדו של בית המשפט העליון שהוא מבצרו של החלש בבואו לתבוע צדק לפני החלטה שרירותית של השלטון העלולה להתבטא גם בחקיקה בכנסת שהיא פוגענית ". 
בכירים במערכת הפוליטית העריכו אתמול כי ראש הממשלה בנימין נתניהו יאפשר חופש הצבעה לחברי סיעת הליכוד ,  מה שיבטיח סופית את הפלת היוזמה .  זאת לאחר שנתן כבר לפני חצי שנה חופש הצבעה רק לארבעת  " הפיינשמקרים ",  כפי שליברמן כינה אותם  בגין ,  דן מרידור ,  ראובן ריבלין ומיכאל איתן .  אלא ששבוע לאחר מכן ,  בעקבות זעם של שר החינוך גדעון סער על ההחלטה ,  ראש הממשלה החליט להעניק חופש הצבעה מוחלט לחברי הסיעה .  משום כך מעריכים הבכירים ,  השאלה היא לא אם ההצעה תאושר או לא ,  אלא באיזה רוב היא תפסל .
 ח"כ פאינה קירשנבאום  ( ישראל ביתנו )  החליטה בינתיים להשהות את הצעת החוק שלה הקובעת שמימון של ישות זרה לעמותות פוליטיות יחויב ב- 40 אחוז מס .  אולם ,  נראה שלאחר שיוזמת ועדות החקירה תיכשל ,  היא תשוב להילחם על הצעת החוק ,  ואז היא תוכל גם לדרוש משמעת קואליציונית .  זאת משום שבאותה ישיבת סיעת ליכוד לפני חצי שנה ראש הממשלה הביע תמיכה מסוימת בכך שלא יהיו הטבות מס על מימון של מדינות זרות וכעת ,  הוא יתקשה לחזור בו .
" אני מעריכה את סיכויי ועדת החקירה כגבוהים יותר ",  אמרה בתגובה קירשנבאום . " על המתנגדים בליכוד לדעת :  ועדות החקירה חשובות יותר מכל חקיקה נקודתית שאינה רואה את התמונה כולה ואינה רואה את הבעיות לאשורן .  אני מעריכה כי נמצא את הרוב הדרוש לאישור ועדת החקירה ואומרת למתנגדים בליכוד :  את הדין והחשבון על אי עמידה בהתחייבויות תאלצו לתת לבוחר ולקואליציה ". 
ח"כ דני דנון  ( ליכוד )  ,  מיוזמי החוק ,  אמר כי  " כפי שנמצא רוב בליכוד שאפשר לח"כ אחמד טיבי להקים ועדת חקירה פרלמנטרית ,  אני מקווה שיימצא רוב להקמת ועדת חקירה פרלמנטרית שתבדוק את הארגונים הקיצוניים הפוגעים במדינת ישראל ". 
עוד באותו נושא :  נתניהו מגן על חוק החרם : " אסור להחרים את אחינו"ליברמן : " נדרוש משמעת קואליציונית לוועדות החקירה"וינשטיין : " יש קשיים חוקתיים משמעותיים בחוק החרם "
 
בגין :  לא תהיה משמעת קואליציונית על חקירת השמאל
בתגובה לדרישתו של שר החוץ ליברמן כי ראש הממשלה יקבע משמעת קואליציונית להצבעה על החוק ,  השר בגין אומר כי יילחם נגד החלטה שכזאת .  בכירים במערכת הפוליטית מעריכים :  החוק לא יעבור

