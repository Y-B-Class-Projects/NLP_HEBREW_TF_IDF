רה"מ :  פועלים באמצעים מגוונים להחזרת שליט
ראש הממשלה נתניהו טלפן לאביו של החייל החטוף והזמין אותו לפגישה ,  שצפויה להתקיים בעת שהצעדה למען הבן גלעד תגיע לירושלים .  לדבריו , " לבנו עם גלעד ומשפחתו .  אנו פועלים באמצעים גלויים ונסתרים להשבתו "
 על רקע הצעדה שארגנו אביבה ונעם שליט במלאת 4 שנים לנפילתו בשבי של בנם גלעד ,  התקיימה הבוקר  ( ראשון )  ישיבת הממשלה השבועית .  בפתח הישיבה התייחס ראש הממשלה בנימין נתניהו לנושא ואמר כי  " ביום שישי מלאו ארבע שנים לחטיפתו של החייל החטוף גלעד שליט .  הממשלה ומערכת הביטחון ממשיכות לפעול באמצעים מגוונים - גלויים ונסתרים - להשבתו הביתה בריא ושלם של גלעד שליט ". 
נתניהו הוסיף כי  " צלצלתי הבוקר לאביו נעם ,  הזמנתי אותו להיפגש איתי ,  כאשר הצעדה תגיע לירושלים .  אמרתי לו ,  'אני יודע נעם שאתם במסע ארוך ,  אני רוצה לראות אתכם ואשמח לפגוש אתכם' .  שוחחתי גם עם סבו המרשים צבי ,  לבנו עם גלעד ומשפחתו .  אני קורא לקהילה הבינלאומית להתייצב לצדה של ישראל בדרישה החד משמעית והצודקת שלנו ,  שחיילנו החטוף יוחזר מיד ". 
שר הרווחה יצחק  ( בוז'י )  הרצוג  ( העבודה )  אמר לפני תחילת הישיבה כי  " אני מאחל למשפחת שליט ולצועדים יום מבורך ושיזכו בהרבה תמיכה .  לא צריך לחשוב במונחים שיש בעד ונגד .  אני מבקש מהצועדים שהמסרים יהיו כאלה שלא יחצו קו אדום ,  שישפיע על המשא ומתן לשחרור שליט .  מצד אחד ,  ההזדהות והתמיכה חשובות מאוד ומצד שני ,  צריך להקפיד שהדבר לא יפגע במשא ומתן ,  בהתייחס לקלפי המיקוח שלנו .  כבר אמרתי בעבר ,  שניתן להפעיל מנופים נוספים על חמאס ,  כמו הכבדת יד על אסירי החמאס בכלא הישראלי ". 
השר לביטחון הפנים יצחק אהרונוביץ'  ( ישראל ביתנו )  שוחח הבוקר עם אביבה ונעם שליט ואמר להם : " לבי איתכם .  אם לא הייתי חבר ממשלה ,  הייתי גם צועד ".  יו"ר הבית היהודי ושר המדע והטכנולוגיה ,  דניאל הרשקוביץ אמר כי  " הקמפיין למען שחרור גלעד שליט הוא טבעי ,  שמשקף את הרצון לראותו בבית כפי שכולנו רוצים ,  עד היום לא ראינו שחמאס הוא פרטנר רציני לנושא הזה .  הממשלה ניסתה הרבה מאוד ,  אולי אפילו יותר ממה שהיתה צריכה לפי אנשים מסוימים ". 
השר מיכאל איתן  ( הליכוד )  התייחס אף הוא לנושא ואמר כי  " בכל נושא יש אצלנו ויכוחים בעד ונגד ,  בנושא אחד כולנו מאוחדים :  ברצון לראות חזרה בבית את גלעד שליט .  בעיני ,  הצעדה למען שחרורו של גלעד שליט ,  באה לבטא את הרגש האנושי והלאומי ,  שקיים אצל כל אחד מאיתנו ,  לחזק את החייל ואת בני משפחתו ולהזכיר לכולנו לפעול ללא לאות על מנת להביא לשחרורו ,  בעוד שהממשלה צריכה להפעיל את הראש ,  צריך לפעול גם עם הלב ולצאת להזדהות עם החייל ,  עם המשפחה ועם ערכי הסולדיריות שעליהם אנו מקיימים את החברה הישראלית ". 

רה"מ :  פועלים באמצעים מגוונים להחזרת שליט
ראש הממשלה נתניהו טלפן לאביו של החייל החטוף והזמין אותו לפגישה ,  שצפויה להתקיים בעת שהצעדה למען הבן גלעד תגיע לירושלים .  לדבריו , " לבנו עם גלעד ומשפחתו .  אנו פועלים באמצעים גלויים ונסתרים להשבתו "
 
