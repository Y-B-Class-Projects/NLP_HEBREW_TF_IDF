ארגון ג'יהאד מאחורי הפיגוע בגבול : " נקמה על הסרט "
" אנסאר בית אל מקדס ",  הפעיל בחצי האי סיני ,  נטל אחריות לתקרית שהובילה לחילופי האש בין המחבלים לחיילי צה"ל ,  אשר במהלכה נהרג רב"ט נתנאל יהלומי . " נקמה בעולבים במוחמד "
 ארגון  " אנסאר בית אל מקדס ",  הפעיל בחצי-האי סיני ומזוהה עם הג'יהאד העולמי לקח היום  ( ראשון )  אחריות לפיגוע בגבול מצרים ביום שישי ,  בו נהרג רב"ט נתנאל יהלומי .  בהודעה שפרסם הארגון נמסר כי הפעולה התבצעה  " כדי להעניש את מי שפגע בנביא מוחמד האהוב ".  עוד כתב הארגון כי היהודים היו מעורבים בסרט תמימות המוסלמים ובשל כך החליט הארגון  " להעניש את היהודים על פשעיהם הנתעבים ".  
בהודעה שפרסמו כתבו הפעילים גם כי הם תכננו לעבור לתוך שטח ישראל ולעשות מארב לאחד הפטרולים הישראלים .  על פי התכנון הם התכוונו לפגוע בג'יפ ישראלי באמצעות מטול רקטות נגד טנקים ,  ולאחר מכן לתקוף בירי תת-מקלע את יתר הג'יפים בפטרול .  כמו כן ,  הם תכננו לבצע מארב נוסף לכוח הסיוע שיגיע ולהילחם איתו .  בתוך כך ,  מסר הארגון ,  כי בחרו את מקום הפעולה לאחר שביצעו תצפיות לעבר המקום .
 הארגון הגדיל וטען בהודעתו כי הרג לא פחות משמונה חיילים ישראלים במהלך הפעולה ביום שישי .  עוד כתב כי הפיגוע למעשה נועד לנקום את חיסולו של בכיר בארגונם  " על ידי ישראל בחודש אוגוסט ".  לפני כחודש נטל הארגון אחריות לירי שתי רקטות גראד לעבר אילת . 
" ביום שישי הייתה התקפת טרור בגבולנו עם מצרים ,  ובה נפל חייל צה"ל נתנאל יהלומי ",  אמר היום ראש הממשלה בנימין נתניהו .  בפתח ישיבת הממשלה ,  השתתף ראש הממשלה בצער המשפחה וציין כי  " נתנאל היה עם פרופיל לא קרבי והתעקש לשרת כחייל קרבי כדי להגן על המולדת ,  בתקרית בה הסתערו לוחמות ולוחמים של גדוד הקרקל ".  נתניהו התעכב על פעולת ההסתערות של לוחמת קרקל ,  ושיבח אותן על שמנעו  " פיגוע קטלני הרבה יותר ".   " שוב הומחש הצורך בהחלטת הממשלה להקמת הגדר ,  ללא זה ישראל הייתה מוצפת במסתננים ובחוליות טרור ",  הוסיף .  

ארגון ג'יהאד מאחורי הפיגוע בגבול : " נקמה על הסרט "
" אנסאר בית אל מקדס ",  הפעיל בחצי האי סיני ,  נטל אחריות לתקרית שהובילה לחילופי האש בין המחבלים לחיילי צה"ל ,  אשר במהלכה נהרג רב"ט נתנאל יהלומי . " נקמה בעולבים במוחמד "
 
