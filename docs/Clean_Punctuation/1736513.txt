נתניהו לחברי הליכוד :  אל תדברו על ההקפאה
לקראת מועד סיום הקפאת הבנייה בהתנחלויות ,  דרש ראש הממשלה מחברי הליכוד להימנע ממתן ראיונות בנושא .  יו"ר הליכוד העולמי ,  ח"כ דני דנון ,  לא שמע על הבקשה ואמר כי  " אלפי חברי ליכוד מגיעים ליו"ש כדי להביע מסר שאנחנו עם ההתיישבות "
  ( צילום:ארכיון ,  עריכת וידאו :  גדי וינסטוק ,  קריינות :  אביב אברמוביץ' ) 
הקפאה תקשורתית :  ראש הממשלה בנימין נתניהו דרש הבוקר  ( ראשון )  מהשרים ,  מסגני השרים ומחברי הכנסת של הליכוד שלא להתראיין במהלך כל היום .  מקורבי ראש הממשלה נימקו את דרישתו בכך ש"מדובר בזמן רגיש ".  הדרישה לחברי הסיעה נעשתה באמצעות לשכתו שפנתה הבוקר ללשכות השרים ,  סגניהם והח"כים .
 עם זאת ,  במהלך היום צפויים להתקיים אירועים פומביים שיהיו פתוחים לתקשורת ,  בהם ישתתפו חברי כנסת של הליכוד .  האירוע הראשון נערך הבוקר ,  כאשר יו"ר הקואליציה ח"כ זאב אלקין אירח בלשכתו את ראשי מועצת יש"ע וראשי הרשויות ביו"ש .  האירוע השני ייערך בצהרים בעצרת לציון תום ההקפאה שמארגנים יו"ר הליכוד העולמי ,  ח"כ דני דנון וראש המועצה האזורית שומרון ,  גרשון מסיקה ביישוב רבבה .  בנוסף ,  שר התחבורה ישראל כץ יארח בסוכתו בכפר אחים אלפי חברי ליכוד .
 במסגרת מאמצי ראש הממשלה לשמור על שקט ביום סיום ההקפאה ,  פנו אנשיו לח"כ דנון בבקשה שלא לקיים בצהרים את העצרת ברבבה ,  אך ציינו כי אם העצרת תתקיים ,  הדוברים מתבקשים לעדן את ההתבטאויות .  עם זאת ,  נכון לעכשיו ,  נראה כי ההתבטאויות המתוכננות להיאמר בעצרת לא ישונו .  דרישת ראש הממשלה לא הגיעה לח"כ דנון ובשיחה עם וואלה !  חדשות הוא אמר כי  " כבר בשעה זו מגיעים אלפי חברי ליכוד לסייר ביהודה ושומרון כדי להביע מסר ברור שהליכוד עם ההתיישבות ". 
דנון הוסיף כי  " החל מהלילה מפסיקים את האפליה בין יהודים ביו"ש ליהודים בשאר חלקי הארץ ,  ואנחנו מחזירים את הליכוד לדרך האמיתית .  אנחנו נגד תנאים מוקדמים ואם יש לחצים להעמיד תנאים מוקדמים ,  צריך לדרוש מהפלסטינים לשחרר את גלעד שליט ,  להפסיק את ההסתה ולהכיר במדינת ישראל ". 
בתוך כך העריך שר הביטחון אהוד ברק את הסיכויים להגיע לפשרה לגבי סיום הקפאת הבנייה בהתנחלויות כ-"50-50 ".  ברק עושה את דרכו חזרה לישראל לאחר שקיים מגעים בנושא בניו יורק .  בראיון לרשת BBC אמר ברק שבשובו הוא ינסה לשכנע את חברי הממשלה להגיע לפשרה ,  אך הוא לא בטוח שיצליח .  עם זאת ,  הוא יותר אופטימי לגבי סיכוי שיחות השלום שהושקו בתחילת החודש . " אני חושב שיש סיכוי להשיג הבנה שתהיה מקובלת על הצדדים לגבי הקפאת הבנייה .  אני חושב שהסיכוי שיהיה תהליך שלום הוא גבוה יותר ",  אמר ברק . " אני מקווה שהוא לא ייחסם על ידי סוגיית ההקפאה ושנמשיך במרץ רב לקראת מגעים משמעותיים והסכם ".  
אם לא יחול שינוי של הרגע האחרון ,  צו הקפאת הבנייה בהתנחלויות יפוג בחצות .  ההקפאה היא הדבק שהחזיק כנראה את מפלגת העבודה בתוך הממשלה ,  בעוד ששרי הימין קיבלו עליהם את הדין ,  אך בקושי .  ההערכה כרגע היא שהארכת הצו תערער את יציבות הממשלה .  כצפוי ,  לחצים כבדים הופעלו בימים האחרונים על ראש הממשלה בנימין נתניהו ,  בדרישה להאריך את ההקפאה .  עד עתה ,  נמשכים המגעים הקדחתניים בארצות הברית כדי למצוא נוסחה מוסכמת על ישראל ועל הפלסטינים בכדי להמשיך במשא ומתן ,  אולם עד כה לא הושגה הסכמה .
 
נתניהו לחברי הליכוד :  אל תדברו על ההקפאה
לקראת מועד סיום הקפאת הבנייה בהתנחלויות ,  דרש ראש הממשלה מחברי הליכוד להימנע ממתן ראיונות בנושא .  יו"ר הליכוד העולמי ,  ח"כ דני דנון ,  לא שמע על הבקשה ואמר כי  " אלפי חברי ליכוד מגיעים ליו"ש כדי להביע מסר שאנחנו עם ההתיישבות "
 
