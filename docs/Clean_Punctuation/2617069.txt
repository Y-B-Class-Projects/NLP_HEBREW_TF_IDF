נתניהו ויחימוביץ' נועדו בשנית : " הפערים נותרו כשהיו "
 על רקע הקשיים במשא ומתן הקואליציוני ,  נפגשו ראש הממשלה ויו"ר מפלגת העבודה פעם נוספת .  בתום הפגישה ,  שבה והבהירה יחימוביץ' כי לא תשב בממשלת נתניהו : " אין שינוי בעמדתנו "
 ניסיון נוסף לגשר על הפערים :  ראש הממשלה בנימין נתניהו ויו"ר מפלגת העבודה שלי יחימוביץ' נועדו היום  ( שישי )  בארבע עיניים במעונו של ראש הממשלה בירושלים ,  על רקע הקשיים במשא ומתן הקואליציוני .  בסביבתה של יחימוביץ' אמרו כי הפגישה התקיימה לבקשתו של נתניהו .  ההערכה היא כי נתניהו מנסה להפעיל לחץ על יחימוביץ' שתצטרף לקואליציה .  
בתום הפגישה אמרה יו"ר העבודה כי  " הפגישה התנהלה באווירה טובה ,  אך הפערים הגדולים בהשקפת העולם נותרו כשהיו ",  והבהירה כי  " אין שינוי בעמדתה של מפלגת העבודה ".  כזכור ,  יחימוביץ' הצהירה לפני הבחירות כי לא תשב בממשלה עם נתניהו ,  אך בכירים במפלגתה לוחצים עליה לבחון מחדש את עמדתה .  
זו אינה פגישתם הראשונה של נתניהו ויחימוביץ' לאחר ניצחונו של נתניהו בבחירות .  בשבוע שעבר נועדו השניים במשך יותר משעה במעונו של ראש הממשלה ,  בפגישתה שלאחריה אמרה יחימוביץ' כי  " השיחה עם ראש הממשלה הייתה מעניינת ,  אולם הפערים בתפיסות העולם בכל הנוגע לחברה ולכלכלה בישראל הם תהומיים ,  וכך גם בכל הנוגע להתנעתו המחודשת של תהליך שלום ".  לדברי יחימוביץ' , " בשני עניינים אלה ,  שהיו במוקד השיחה ,  לא נודע לי דבר חדש .  אני מכבדת את ראש הממשלה ,  ואם יבקש לשוב ולהיפגש אשמח לעשות זאת ,  אולם לנוכח ההבדלים החדים ,  מפלגת העבודה תשרת את העם מהאופוזיציה ,  כפי שכבר החליטה ". 
בעבר הבהירה יחימוביץ' את סיבת הישארות מפלגת העבודה באופוזיציה . " אין מדובר בפסילה אישית ,  אלא בפערים אידיאולוגיים גדולים שלא ניתנים לגישור .  העבודה היא מפלגת שמאל כלכלי והליכוד-ביתנו היא מפלגת ימין כלכלי ומדיני .  השילוב שלהם עם יאיר לפיד מקצין אפילו עוד יותר את הצעד הימני-כלכלי ,  וזה צעד נוסף לממשלה אנטי כלכלית שתפגע בציבור ",  אמרה יחימוביץ' בתום פגישתה עם נשיא המדינה שמעון פרס . " הודענו גם לפני כן שלא נשב עם נתניהו ונעמוד על כך .  באין מועמד שקרוב מבחינתנו לדעותינו ,  אנו לא המלצנו לנשיא על אף אחד ואנו סומכים על שיקולו של הנשיא .  אופוזיציה חזקה היא חלק מאושיות הדמוקרטיה ,  ומעבר לכך אנו מאחלים לימים יותר טובים ובהצלחה לממשלה הבאה ".  
לקריאה נוספתהתנהלות נתניהו חיזקה את הברית של בנט ולפידפגישה חשאית בין בנט לישי :  הציר עם לפיד חזקנתניהו ובנט נפגשו :  רוצים ללכת לדרך משותפת 

נתניהו ויחימוביץ' נועדו בשנית : " הפערים נותרו כשהיו "
 על רקע הקשיים במשא ומתן הקואליציוני ,  נפגשו ראש הממשלה ויו"ר מפלגת העבודה פעם נוספת .  בתום הפגישה ,  שבה והבהירה יחימוביץ' כי לא תשב בממשלת נתניהו : " אין שינוי בעמדתנו "
 
