עתירה נגד צעדת  " ריקודגלים "  ברובע המוסלמי : " פרובוקציה מקוממת "
 עמותת  " עיר עמים "  עתרה לבג"ץ נגד מעבר מצעד יום ירושלים ברובע המוסלמי בירושלים בפתח חודש הרמדאן ,  בטענה שהוא פוגע בהיערכות לחג .  ח"כ טיבי : " החלטה הנגועה באטימות ".  המשנה לראש העיר : " ניסיון לקעקע את ריבונותנו בעיר "
 עמותת השמאל  " עיר עמים "  עתרה הבוקר  ( חמישי )  לבג"ץ נגד המשטרה ועיריית ירושלים בשל החלטתן לאפשר את מעבר צעדת  " ריקודגלים "  ברובע המוסלמי ביום ירושלים ביום ראשון הקרוב ,  למרות האפשרות שייפתח באותו יום חודש הרמדאן ותתקיים ברובע תפילת  " תרוויח "  המוסלמית .  העמותה דרשה בעתירתה למנוע את מעבר המצעד ברובע המוסלמי על מנת לאפשר לתושבים המוסלמים להיערך לתחילת רמדאן ולנוע בחופשיות לתפילה .
 העתירה באה לאחר שאתמול הודיעה המשטרה כי לנוכח הסמיכות למועד תחילת הרמדאן היא תקדים את מעבר המצעד ברובע המוסלמי בשעה ,  כך שהחל מ-18:30 לא יתאפשר מעבר צועדים דרך שער שכם לרובע המוסלמי .  בעתירה טענה  " עיר עמים "  כי עצם מעבר המצעד ברובע המוסלמי פוגע פגיעה קשה בהיערכות למנהגי החג ומונעת את הגעתם של אלפי מוסלמים לרובע בשעות הצהריים ואחר הצהריים .  כמו כן ,  הוא מונע לדבריהם את קיום תפילות הכנה לקראת תחילת החודש .  לדברי העותרים ,  החלטת המשטרה להקדים את מעבר המצעד ברובע בשעה אינה מעשית ,  משום שהזמן שיידרש לעשרות אלפי הצועדים לעבור מכיכר צה"ל אל רחבת הכותל המערבי יהיה ממושך בהרבה משעה .  
עוד נטען בעתירה כי חלק מהמפגינים מנצלים את המצעד להסתה ולאלימות פיזית ומילולית כלפי התושבים ,  הסוחרים והצלמים המתעדים את המצעד .  בשל כך ,  לדבריהם ,  ו"לנוכח אזלת היד של המשטרה באכיפת החוק עליהם ,  אין ביכולת המשטרה ומארגני המצעד לעמוד גם לשמש כסדרני תנועה וזרזים לצועדים וגם לאכוף את החוק ". 
עוד על יום ירושלים:נתניהו לקראת יום ירושלים : " הדו-קיום לא מושלם ,  אבל צריך לשמור עליו"חשש ממהומות :  יום ירושלים יחול במקביל לערב הראשון של הרמדאן 
ח"כ אחמד טיבי  ( הרשימה המשותפת )  התייחס היום לנושא והביע תקווה שבג"ץ יקבל את עתירת  " עיר עמים "  ולא יאפשר את מעבר מצעד הדגלים ברובע המוסלמי ערב פתיחת חודש רמדאן . " מדובר בפרובוקציה מקוממת ,  והחלטת המשטרה ועיריית ירושלים לאפשר את הצעדה נגועה באטימות ובהתגרות באוכלוסייה הפלסטינית בירושלים ",  האשים ח"כ טיבי .
 המשנה לראש עיריית ירושלים ,  דב קלמנוביץ ,  תקף את עמותת  " עיר עמים "  על העתירה . " אין ספק שעיר עמים מייצגת את הערבים ",  אמר קלמנוביץ . " רק אתמול שמענו על התנגדותם לבנייה במזרח העיר והיום על הימנעות מכניסת יהודית לרובע המוסלמי ביום חגם ,  כך שאין ספק שרצונם המרכזי הוא לקעקע את ריבונותנו בעיר .  מה שלא הצליחו הערבים בפיגועי טרור מנסה 'עיר עמים' באמצעות בג"ץ ".  הוא הוסיף כי מדובר בוויכוח פוליטי שאין לבית המשפט מקום להתערב בו .  
בתוך כך ,  הממשלה אישרה היום שורת החלטות לחיזוק ירושלים ,  ובראשן תכנית חומש לפיתוח הבירה בעלות של 850 אלף שקלים .  במסגרת התכנית ,  שתמומן ברובה על ידי הממשלה ובחלקה על ידי עיריית ירושלים ,  צפויים בין היתר לפתח את המגזר העסקי בעיר ,  לפעול להעלאת איכות החיים ,  לבסס את מעמדה של העיר כמוקד תיירות ולפעול למשיכת סטודנטים אל העיר .  בפתח הישיבה שבה אושרה התכנית ,  שהתקיימה באתר עין לבן בעיר ,  בירך ראש הממשלה בנימין נתניהו על התכנית . " ירושלים משנה את פניה ",  אמר נתניהו . " אני גאה על כך שאנחנו התחלנו בזה בממשלות קודמות ,  יש רציפות ,  אני יודע שהשרים כולם נרתמים לזה בנפש חפצה ". 
סגן ראש עיריית ירושלים עופר ברקוביץ' החרים את ישיבת הממשלה ,  כמחאה על העברת יחידות ממשלתיות מירושלים . " הממשלה שלנו יכולה לחתום על מיליונים לירושלים ,  אבל מוציאה ממנה את העוגנים התעסוקתיים המשמעותיים ",  אמר . " זו ממשלה שמפקירה את ירושלים ,  ואני לא אשתתף בהצגות שלה ".  

עתירה נגד צעדת  " ריקודגלים "  ברובע המוסלמי : " פרובוקציה מקוממת "
 עמותת  " עיר עמים "  עתרה לבג"ץ נגד מעבר מצעד יום ירושלים ברובע המוסלמי בירושלים בפתח חודש הרמדאן ,  בטענה שהוא פוגע בהיערכות לחג .  ח"כ טיבי : " החלטה הנגועה באטימות ".  המשנה לראש העיר : " ניסיון לקעקע את ריבונותנו בעיר "
 
