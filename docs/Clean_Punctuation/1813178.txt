דיווח :  שני גופים מימנו נסיעה אחת של נתניהו לחו"ל
על פי ערוץ 10 ,  מספר גופים שילמו על אותו כרטיס של בנימין נתניהו וייתכן כי העודף שנוצר נוצל למימון טיסת שרה נתניהו .  עורך דינו של נתניהו :  נתבע תביעת דיבה על דברי אי האמת
פרשת  " ביבי טורס "  ממשיכה לספק חשיפות .  מתחקיר של רביב דרוקר שפורסם אמש  ( רביעי )  בערוץ 10 ,  עולה כי בשני מקרים שונים שילמו מספר גופים על אותו כרטיס טיסה של ראש הממשלה בנימין נתניהו ,  דרוקר אף רומז כי ייתכן שהעודף שנוצר נוצל למימון הטיסה של רעיית ראש הממשלה ,  שרה נתניהו .
 על פי הדיווח בערוץ 10 ,  אחד מהגופים מימן את טיסת ראש הממשלה והגוף השני שילם עבור רעייתו שרה וזאת למרות ששתי החשבוניות הוצאו על שמו של ראש הממשלה עצמו .  בשתי נסיעות שונות התבקשו שני ארגונים שונים לשלם עבור אותו כרטיס טיסה של נתניהו .  שלושה מתוך ארבעת הארגונים אישרו כי הם שילמו עבור כרטיס הטיסה ואף נקבו בסכום שנמצא בחשבונית ,  כאשר הארגון הרביעי סירב לחשוף את תשלומיו .
 באחת מהנסיעות - בספטמבר 2006 ,  כאשר טס נתניהו לארצות הברית בכדי להופיע בכנס של המרכז הרפואי אשדוד ,  הוא דיווח על האירוע לוועדת האתיקה וקיבל אישור לנסיעה ואכן הוצאה חשבונית אחת עבור המרכז הרפואי ,  על סך של 8,237 דולרים .  אולם ,  בחשבונית אחרת שהוצאה על כרטיס טיסה באותו הסכום ,  זהות הגורם המשלם היה ארגון  "  HERITAGE ",  המקדם תכנים של זהות יהודית .  על פי הדיווח  ,  נתניהו לא קיבל אישור מוועדת האתיקה לקבל מימון מאותו ארגון עבוד הנסיעה .
 כזכור ,  ראש הממשלה לשעבר אהוד אולמרט הואשם בפרשת  " ראשונטורס "  בכך שבין השנים 2002 ל-2006 הוא קיבל מימון כפול לנסיעותיו בחו"ל .  בראיון שנערך לפני שבוע בחדשות 2 אמרה שרה נתניהו כי אין להשוות בין הפרשה הנוכחית לפרשת  " ראשונטורס ",  מכיוון שבמקרה זה אין מימון כפול של כרטיסי טיסה . " לא הייתה שום עבירה על החוק ,  לא היה שקל אחד כפול או חשבונית אחת כפולה .  לא היה דבר על חשבון המסים או על חשבון כספי המדינה ",  אמרה אז שרה נתניהו .
 עורך הדין דוד שימרון הגיב בשמו של נתניהו ומסר כי  " ראש הממשלה פעל על פי החוק בכל נסיעותיו .  אין אפילו אגורה אחת של מימון כפול .  מספר גופים התחלקו בהוצאות נסיעתם של ראש הממשלה ורעייתו .  מדובר בכתבה שאינה אמת ,  חסרת כל בסיס ,  במטרה להכפיש ולפגוע בראש הממשלה .  אחרת קשה להבין מדוע הערוץ מתעקש ,  זאת הפעם השניה ,  לשדר כתבה שאינה אמת .  משפחת נתניהו תגיש תביעת דיבה ,  הן על דברי אי האמת ששודרו בכתבה הראשונה ,  והן על דברי אי האמת והדיבה ששודרו הערב ". 
גם במפלגת  " הליכוד "  תקפו את התחקיר של רביב דרוקר וטענו כי  " ערוץ 10 הטעה את צופיו בנוגע לחשבונית שהקרין על המסך :  רביב דרוקר ביקש להרשים את קוראיו בנוגע לאחת הנסיעות של נתניהו והציג על המסך חשבונית של משרד הנסיעות איילה טורס על סך 8,237 דולר בגין טיסה לניו-יורק ,  עבור המרכז הרפואי באשדוד .  בדיקה מדוקדקת יותר העלתה כי ערוץ 10 הקרין לצופים חשבונית עליה כתוב במפורש  " מבוטלת "   (  CANCELLED )  .  מילה זו מופיע באופן מודגש על גבי החשבונית אך הוסתרה על ידי ערוץ 10 .  כלומר ,  תוכנית  " המקור "  של ערוץ 10 בחרה שלא לומר את האמת לצופים ,  ובלבד שניתן יהיה להכפיש את ראש הממשלה ". 
 ( עדכון ראשון :  20:47 ) 

דיווח :  שני גופים מימנו נסיעה אחת של נתניהו לחו"ל
על פי ערוץ 10 ,  מספר גופים שילמו על אותו כרטיס של בנימין נתניהו וייתכן כי העודף שנוצר נוצל למימון טיסת שרה נתניהו .  עורך דינו של נתניהו :  נתבע תביעת דיבה על דברי אי האמת

