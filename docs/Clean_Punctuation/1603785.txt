הזיגזוג נמשך :  האם יבוטל היטל הבצורת ? 
בלשכת ראש הממשלה מצננים את הדיווחים על הקפאת ההיטל ומבהירים כי הנושא מצוי בבדיקה .  בתוך כך ,  ועדת השרים לענייני חקיקה דחתה הצעת חוק לביטול היטל הבצורת
בלשכת ראש הממשלה העדיפו הבוקר  ( ראשון )  לצנן את הדיווחים לפיהם התקבלה החלטה סופית כי היטל הבצורת יבוטל :  לטענת גורמים בלשכה ,  בפגישה שהתקיימה ביום שלישי בין ראש הממשלה בנימין נתניהו ,  שר האוצר יובל שטייניץ ושר התשתיות עוזי לנדאו ,  הוחלט כי רק במקרה שתהיה שנה ברוכה בגשמים יצומצם היטל הבצורת עד כדי ביטולו .  על פי הגורמים ,  השר לנדאו הכריז כבר לפני שבועיים על כך ועתה הצטרפו לעמדתו גם נתניהו ושטייניץ .  
בתוך כך ,  בצהרים דחתה ועדת השרים לענייני חקיקה את הצעת החוק של חברת הכנסת דליה איציק  ( קדימה )  לביטול היטל הבצורת .  בקדימה מסרו בתגובה כי  " מדובר בעדות נוספת לאטימותה של ממשלת נתניה ,  שפתחה במלחמה כלכלית נגד מעמד הביניים והשכבות החלשות .  קמפיין ביבי תתקפל תבטל את ההיטל ,  ימשיך עד להתקפלותו הסופית של נתניהו מההיטל האלים הזה ". 
בעוד בלשכת נתניהו בוחרים לדחות את הדיווחים ,  בקדימה כבר ממהרים לתקוף .  ח"כ נחמן שי  ( קדימה )  אמר היום כי  " ראש הממשלה מתייחס למציאות כמו לתוכנית ריאליטי .  הקדנציה הקצרה שלו מצטיינת בתרגילי הישרדות אשר מצילים את הקואליציה שלו אך לוקחים אותה לשום מקום .  ההחלטה המסתמנת לבטל את היטל המים היא דוגמא קלאסית לזיגזג מרהיב שמשאיר אותנו בתהייה מה יקרה ברגע שבו הממשלה תאלץ לקבל החלטות ולא תוכל להתחמק מכך ".  בשבוע שעבר קיימה סיעת קדימה בכנסת כנס חירום נגד מדיניות המים של הממשלה ונגד מדיניות היטל הבצורת .
 גם הארגונים הסביבתיים הגיבו לדיווח על הכוונה לבטל את היטל הבצורת :  מהחברה להגנת הטבע נמסר בתגובה כי  " למרות הגשמים של הימים האחרונים וגם אם תהיה לנו שנה גשומה במיוחד ,  אסור לרשות המים ולממשלה להרפות מהמדיניות של ריסון הצריכה וייעול השימוש במים ,  המתאימה למדינה שעדיין נמצאת במשבר מים חמור .  אל לנו לחזור על טעויות העבר ,  בהן לאחר שנה אחת גשומה ננטשו כל תוכניות החיסכון והייעול ובגלל זה ,  לצערנו ,  ולנוכח מחשבה ותכנון לטווח קצר בלבד ,  אנו נמצאים היום במשבר מים כה חמור ".  
בארגון הוסיפו : " החברה להגנת הטבע סבורה כי על רשות המים והממשלה להמשיך לנקוט בכל האמצעים שננקטו עד היום ,  ואף יותר מכך ,  כדי להרחיב את המהלכים של חינוך ומודעות הציבור לטווח ארוך להקטנת הצריכה וייעול השימוש במים .  כל נסיגה במאמצים אלה תגרום לעלייה ברמת הצריכה ותשדר לציבור מסר מוטעה לחלוטין ,  כאילו בעיות המים של מדינת ישראל נפתרו ". 
על פי הדיווח הבוקר בעיתון  " דה מרקר ",  בממשלה החליטו להקפיא את היטל הבצורת ולבצע ייקור הדרגתי בתעריפי המים .  נתניהו הטיל על מנכ"ל משרדו ,  אייל גבאי ,  לבחון את הנושא ולפי הערכות ההיטל יוקפא במהלך חודשי החורף ובמקביל יותאם שיעור ההתייקרות הצפוי בתעריפי המים .  החלטה סופית בעניין תתקבל בקרוב .  
מחר תגיש ועדת הכספים הצעת חוק להקפאת היטל הבצורת .  הצעת החוק גובשה על ידי הח"כים אמנון כהן  ( ש"ס )  ,  יו"ר הוועדה משה גפני ואורי מקלב  ( יהדות התורה )  .
 
הזיגזוג נמשך :  האם יבוטל היטל הבצורת ? 
בלשכת ראש הממשלה מצננים את הדיווחים על הקפאת ההיטל ומבהירים כי הנושא מצוי בבדיקה .  בתוך כך ,  ועדת השרים לענייני חקיקה דחתה הצעת חוק לביטול היטל הבצורת

