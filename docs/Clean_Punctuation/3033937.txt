איראן עונה לנתניהו : " במקום לדאוג לעמנו ,  שיפסיק לטבוח בפלסטינים "
 במסיבת עיתונאים נשאל דובר משרד החוץ של איראן על סרטון הפנייה של נתניהו לעם האיראני .  אף שלא רצה להגיב תחילה אמר הדובר : " אם באמת אכפת לו מהעם האיראני ,  מוטב שיפסיק את הטבח שהוא מבצע בנשים ובילדים פלסטינים "
 דובר משרד החוץ של איראן ,  בהרם קאסמי ,  הגיב היום  ( שני )  במסיבת עיתונאים שערך על הסרטון שפרסם ראש הממשלה בנימין נתניהו בעמוד הפייסבוק שלו ,  שבו פנה לעם האיראני וניסה לשכנעו להילחם במשטר העריצות . " מוטב שיפסיק את הטבח שהוא מבצע בפלסטינים ,  במקום להביע הזדהות מזויפת עם העם האיראני ",  אמר . 
" פעם בכמה זמן הוא מצהיר הצהרות שכאלה ",  אמר קאסמי כשנשאל על הסרטון .  בתחילת דבריו הוא אף אמר כי הוא לא מעוניין להגיב על כך . " אם באמת אכפת לו מהעם האיראני ,  מוטב שיפסיק או יגביל את הטבח שהוא מבצע בנשים ובילדים פלסטינים ".  קאסמי ציין כי נתניהו מצליח לחמוק מהפשעים שהוא מבצע , " לכן ,  עדיף שלא לענות לו בכלל על ההצהרות האלה ". 
לקריאה נוספת:טראמפ שוחח עם נתניהו : " הסכם בין ישראל לפלסטינים יושג רק במו"מ ישיר"איראן :  מחאה נדירה ושביתת רעב הובילו לשחרור אסירה פוליטית 
בטרם שוחח אמש עם נשיא ארצות הברית דונלד טראמפ על הנושא ,  פרסם נתניהו בעמוד הפייסבוק שלו מסר באנגלית לעם האיראני . " אני מתכנן לדבר עם הנשיא טראמפ על האיום של המשטר האיראני הקורא להשמדת ישראל ",  פתח נתניהו את דבריו . 
" אני מקווה שהמסר הזה יגיע לכל איראני ,  צעירים או מבוגרים ,  דתיים או חילוניים ,  נשים או גברים .  אני יודע שהייתם מעדיפים לחיות ללא פחד ,  לדבר בחופשיות ,  לאהוב את מי שאתם רוצים לאהוב מבלי לפחד שיתלו אתכם או יענו אתכם .  יש לכם היסטוריה מעוררת גאווה ותרבות עשירה ,  אך אתם כבולים במשטר עריץ ". 
לדבריו , " המשטר חסר הרחמים ממשיך לשלול מכם את החופש שלכם .  כשהוא קורא להשמדת ישראל ,  הוא מעוניין לחזק את העוינות בינינו .  זה לא נכון .  אתם חברינו ,  לא אויבנו .  תמיד נפריד בין העם האיראני לבין המשטר האיראני ".  
אתמול שוחח נתניהו עם טראמפ ,  לראשונה מאז שנכנס לבית הלבן .  בשיחה ,  שאותה הגדיר טראמפ כ"נחמדה מאוד ",  קבעו השניים כי נתניהו יגיע לביקור מדיני בוושינגטון בחודש הבא ,  והמועד המדויק ייקבע בימים הקרובים . 
" בין השניים התקיימה שיחה מאוד חמה .  ראש הממשלה הביע את רצונו לעבוד ביחד עם הנשיא טראמפ בחזון משותף לקידום שלום וביטחון באזור ,  באופן שלא יהיו פערים בין ארצות הברית לישראל .  שני המנהיגים דנו בהסכם עם איראן ,  התהליך המדיני עם הפלסטינים ונושאים אחרים ",  נמסר מלשכת נתניהו .  

איראן עונה לנתניהו : " במקום לדאוג לעמנו ,  שיפסיק לטבוח בפלסטינים "
 במסיבת עיתונאים נשאל דובר משרד החוץ של איראן על סרטון הפנייה של נתניהו לעם האיראני .  אף שלא רצה להגיב תחילה אמר הדובר : " אם באמת אכפת לו מהעם האיראני ,  מוטב שיפסיק את הטבח שהוא מבצע בנשים ובילדים פלסטינים "
 
