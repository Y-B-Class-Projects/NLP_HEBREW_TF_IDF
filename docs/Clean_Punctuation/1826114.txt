תכנית הימין :  עשרות מאחזים יבלמו מדינה פלסטינית
במקביל למאמציו של רה"מ נתניהו למנוע את ההכרזה על מדינה פלסטינית בספטמבר ,  מתכננים המתנחלים תכנית פעולה חלופית :  הקמת עשרות מאחזים בחודשים הקרובים כדי למנוע רצף טריטוריאלי
בזמן שראש הממשלה בנימין נתניהו מתכונן בוושינגטון לקראת נאומו שיעסוק בין היתר בצורך למנוע הכרזה פלסטינית חד צדדית על הקמת מדינה ,  בימין כבר מכינים תוכניות פעולה חלופיות כדי למנוע בשטח את המהלך :  פעילי ימין מתכננים להקים עשרות מאחזים בחודשים הקרובים כדי למנוע את הקמת המדינה הפלסטינית .  
אנשי  " התנועה לבניין יהודה ושומרון "  חשפו אמש  ( שני )  תוכנית התיישבות כוללות המוגדרת על ידם כ"אמצעי לפריצת דרך להתיישבות באזורים אסטרטגיים ביהודה ושומרון ".  התוכנית כוללת רשימה של 41 מקומות בהם מתוכננים לקום מאחזים בחודשים הקרובים ,  זאת במטרה למנוע רצף טריטוריאלי פלסטיני בשטח .
 בין המקומות המסומנים על ידי המתנחלים ניתן למצוא את ציר ולרשטיין הסמוך לרמאללה ואזור ביר זית .  כמו כן ,  מתוכננת גם בנייה בשכונת השומרונים הסמוכה לשכם ,  איוש מחדש של מחנה שדמה הסמוך לבית לחם ,  כניסה מחדש לבית המריבה בחברון וכן כניסה לחנויות השוק הסיטונאי בעיר ולבית שפירא ,  איוש בסיס נטוש ליד צומת תפוח ,  חידוש ההתיישבות בסבסטיה והרחבת המאחזים באזור E-1 הסמוך למעלה אדומים .  לדברי הפעילים ,  מדובר ב"בנק מטרות ".   מטרת התוכנית ,  שלדברי המתנחלים תתפרס לאורך שנתיים , " לבלום יצירת מדינה פלסטינית בפועל בשטחי יהודה ושומרון וירושלים .  בכוונתנו לפעול ככל שידרש למימושה ".  בנוסף ,  מדגישים הפעילים ,  לא יתקיים כל שיתוף פעולה עם מועצת יש"ע הנתפסת על ידם כיונית . " המטרה שלנו היא להרחיב את האחיזה בכל יהודה ושומרון ,  כמו שמבחינת הערבים אין הבדל בין שכם לעכו ,  כך איננו רואים הבדל בין מקומות בארץ ישראל .  עלינו לפעול בשטח על מנת לבסס את אחיזתנו בקרקע .  רצף טריטוריאלי יהודי יימנע הקמת מדינה פלסטינית תוך פריצת דרך להתיישבות על ידי הגעה למקומות אסטרטגיים ,  ותוך דגש על חשיבותם בהסברה מול הציבור ",  אמרו הפעילים .
 חלק מהתכנית החל להתממש כבר היום ,  כאשר פעילי התנועה הקימו מאחז באזור E-1 השנוי במחלוקת בסמוך למעלה אדומים .  מדובר באזור שהבנייה בו איננה מקודמת ,  בעיקר בשל לחץ אמריקאי .  הפעילים הגיעו למקום והחלו בהקמת מבנים אירעיים ,  זאת לאחר שלדבריהם החרימה המשטרה שני אוהלים וקראוון נייד שהיו אמורים לשמש אותם להקמת המאחז .
 עדכון ראשון :  21:41

תכנית הימין :  עשרות מאחזים יבלמו מדינה פלסטינית
במקביל למאמציו של רה"מ נתניהו למנוע את ההכרזה על מדינה פלסטינית בספטמבר ,  מתכננים המתנחלים תכנית פעולה חלופית :  הקמת עשרות מאחזים בחודשים הקרובים כדי למנוע רצף טריטוריאלי

