על נתניהו ללכת בעקבות רבין
כשנתניהו גורס שהוא מוכן למשא ומתן ללא תנאים מוקדמים וממשיך לומר שישראל לא תרד מהגולן ,  הוא הופך את תהליך השלום עם סוריה לבלתי אפשרי
אנחנו עדים לאחרונה ,  לסכסוכי חרבות מילוליים בין ישראל לסוריה .  הצטיינו בהתרברבות מסוכנת זו שני שרי החוץ של שתי המדינות ,  אך מלחמה לא תצמח מזה כי אין לאף צד אינטרס לכך .  נתניהו אף פרסם הודעה ,  כי ישראל מעוניינת במשא ומתן ללא תנאים מוקדמים .  הסורים מאידך רוצים הבטחה לנסיגה כוללת מהגולן לפני תחילת המשא ומתן .  
שני הצדדים טועים .  הסורים לא יכולים לקבל ואף פעם לא קיבלו בעבר הבטחה שכזו .  כמי שניהל את המשא ומתן עם סוריה לאחר רצח יצחק רבין ז"ל .  אני מודע היטב למה שרבין התחייב לו ,  כלפי הסורים בנושא הטריטוריאלי ואמירה שהיוותה גם בסיס למשאיים ומתנים מאוחרים יותר .  
יצחק רבין הפקיד בידי האמריקאים פיקדון טריטוריאלי שבמסגרתו ,  ישראל תהיה מוכנה לנסיגה מלאה מהגולן  ( מבלי שהוא קבע את קו הגבול )  ,  אם כל צרכיה של ישראל ייענו במשא ומתן בראש ובראשונה הצרכים הביטחוניים אך גם מהות השלום והשלום עם סוריה כבסיס לשלום אזורי .
 כשנתניהו גורס שהוא מוכן למשא ומתן ללא תנאים מוקדמים ומצהיר השכם וערב כי ישראל לא תרד מהגולן הוא הופך את המשא ומתן לבלתי אפשרי ,  בדומה לתביעה הסורית .  יש לחזור לפיקדון רבין מול האמריקאים ועדין אין בכך התחייבות לנסיגה מהגולן לפחות כל עוד כל האינטרסים שלנו ייענו במשא ומתן .  
יש לנו אינטרס אסטרטגי בהסדר שלום עם סוריה ,  כי זה יהיה תחילת פירור הציר סוריה  אירן  החיזבללה והחמאס ;  מעבר לכך התקדמות משמעותית עם סוריה גם תקדם את המסלול הפלסטיני ,  כי אבו מאזן לא ירצה לפגר אחרי הסורים ;  כן זהו בסיס לשלום כלל אזורי בגלל מעמדה של סוריה במפרץ ;  יתרונות אחרים כוללים פיתרון יסודי של בעיות המים של ישראל ;  סחר עם סוריה ופתיחת שווקים חדשים ;  פיתוח תיירות אזורית ,  דבר שהסורים הסכימו לו במשא ומתן ;  שלום עם לבנון ;  אפשרות מעבר של ישראלים בכל כלי תחבורה לסוריה לבנון ודרכם לאירופה .  
על כן אין זה מספיק ששני הצדדים לא מתכוונים למלחמה לטווח ארוך .  צודק ברק שהאלטרנטיבה לתהליך שלום עם סוריה הוא תהליך מלחמתי .  העיתוי למנוע זאת הוא עכשיו ועל כן על נתניהו לקבל החלטה אמיצה ולחזור לפיקדון רבין .  אל לנו להפוך לפסיביים לאור השקט היחסי והזמני ברמת הגולן .  
 *  הכותב מכהן כנשיא 'מרכז פרס לשלום' ,  וכיהן ראש צוות המשא ומתן לשלום מול סוריה בשנים 1995-1996 .
 
על נתניהו ללכת בעקבות רבין
כשנתניהו גורס שהוא מוכן למשא ומתן ללא תנאים מוקדמים וממשיך לומר שישראל לא תרד מהגולן ,  הוא הופך את תהליך השלום עם סוריה לבלתי אפשרי

