סגירת מעבר כרם שלום :  חבית הנפץ של נתניהו עלולה להבעיר את הרצועה
בחמאס האשימו את ישראל ב"פשע נגד האנושות ",  על אף שהסוחרים בעזה לא מתרגשים מסגירת המעבר לכניסת מוצרים המוגדרים מותרות .  ובכל זאת ,  המצב הכלכלי הקשה גם כך ברצועה מאיים להפר את השקט היחסי הנשמר בגבול
הארגונים הפלסטיניים ברצועת עזה יצאו שלשום ,  כמעט כצפוי ,  בהצהרות מתלהמות ומאיימות בעקבות ההודעה הישראלית על סגירת מעבר כרם שלום .  חמאס האשים את ישראל ב"פשע נגד האנושות ",  בעוד הג'יהאד האסלאמי הגדיל לעשות וטען כי הסנקציות הישראליות החדשות הן בגדר  " הכרזת מלחמה "  על הפלסטינים .  ממש כאילו שיגור מאות עפיפונים שנועדו להצית את הצד הישראלי הם אקט של רצון טוב ושלום .  הפלגים הפלסטינים אפילו הכריזו על פגישת חירום היום בעזה ,  כדי לתאם עמדות באשר לסגירת המעבר .  
ועדיין ,  לעת עתה לפחות ,  המלחמה עדיין לא כאן ,  ויש לכך לא מעט סיבות .  ראשית ,  צריך להבהיר :  מעבר כרם שלום ,  העורק הראשי של הכנסת הסחורות לרצועת עזה ,  לא נסגר לחלוטין .  ימשיכו להיכנס דרכו מוצרי מזון ,  תרופות ושאר ציוד חירום .  לא ייכנסו מוצרים המוגדרים כמותרות ,  בהם בין היתר רהיטים ,  מוצרי אלקטרוניקה וחומרי בניין .  מעבר לכך ,  ספק אם ההשלכות המידיות על עזה כתוצאה מהחלטה זו יהיו דרמטיות או קריטיות .
 עוד בוואלה !  NEWS:ישראל העבירה מסר תקיף לחמאס - אך לא בטוח שהוא יספיק למנוע מלחמהליברמן : " כל חייל סורי שיימצא באזור החיץ - מסכן את נפשו "" לצוד "  את בלוני התבערה כשהם באוויר :  המערכת שתילחם בטרור ההצתות 
החלטתם של ראש הממשלה בנימין נתניהו ושר הביטחון אביגדור ליברמן זכתה אמנם למחיאות כפיים מצד השרים ,  אך לדברי סוחרים פלסטינים ברצועה משמעותה בפועל אינה מכרעת .  לטענתם ,  המצב ברצועה כל כך קשה ,  שגם כך אין פעילות כלכלית ענפה בעזה מלבד מוצרי המזון . " למי יש כסף היום לקנות מוצרי אלקטרוניקה או רהיטים חדשים בעזה ?  אפילו חומרי בנייה לא קונים ,  ואלה שכן מגיעים מצרים ונמכרים במחירים זולים יותר .  אז על מה מדברים איתנו ?  זה קשקוש ",  הסביר לי ע' ,  שעובד כסוחר בעזה . " לממשלה שלכם לא הייתה אסטרטגיה לגבי עזה ,  וכנראה גם לא תהיה לה ,  ואנחנו משלמים את המחיר ",  הוסיף .
 לדברי ע' ,  הייאוש בעזה כל כך גדול ,  עד שכל היוזמות השונות שמוצגות כיום על ידי המצרים ,  הקטארים ,  האו"ם ומי לא ,  נתקלות בחומה של ספקנות וציניות . " מחר ייפגשו נציגים של פתח וחמאס בקהיר כדי לדון בפיוס .  כמה פעמים שמענו את המשפט הזה ?  כולם צוחקים עלינו וגם עליכם ",  אמר . " הממשלה שלכם לא יודעת מה לעשות ואפילו לא יודעת מה היא רוצה בעזה .  אבו מאזן הבטיח כבר כמה שבועות שיחדש את תשלום המשכורות המלאות לעובדי הרשות ,  לאנשים שלו בפתח ,  וזה לא קורה .  אז למי נאמין ?  ".  
ע' ותושבים אחרים בעזה מביעים תחושות קשות גם כלפי חמאס .  הביקורת פחות נוקבת ,  אולי מחשש לחייהם ,  אך היא עדיין שם ,  בעיקר לנוכח ההתמקדות של חמאס בהמשך מימון הזרוע הצבאית של חשבון התשתית האזרחית .  
הסיבה המרכזית לסטטוס קוו שנשמר לעת עתה בין עזה לישראל היא היעדר רצון מובהק של שני הצדדים במלחמה .  ישראל וחמאס לא היו רוצות לראות במיטוט הצד השני :  חמאס זקוק לישראל כדי לשמור את שלטונו בעזה בחיים ,  וישראל זקוקה לחמאס כדי לשמור על השקט .  השאלה הגדולה היא האם המצב הכלכלי הקשה בעזה לא יסכן את שלטון חמאס ברצועה באופן שיובל להפסקת השקט .
  ( עדכון ראשון :  20:04 )  

סגירת מעבר כרם שלום :  חבית הנפץ של נתניהו עלולה להבעיר את הרצועה
בחמאס האשימו את ישראל ב"פשע נגד האנושות ",  על אף שהסוחרים בעזה לא מתרגשים מסגירת המעבר לכניסת מוצרים המוגדרים מותרות .  ובכל זאת ,  המצב הכלכלי הקשה גם כך ברצועה מאיים להפר את השקט היחסי הנשמר בגבול

