חיים כץ נבחר ליו"ר מרכז הליכוד ;  הפריימריז הוקדמו לפברואר
שר הרווחה והשירותים החברתיים גבר על יריבו העיקרי ,  ח"כ צחי הנגבי ,  ברוב של 180 קולות .  כמו כן ,  חברי מרכז הליכוד הצביעו בעד הצעת נתניהו להקדים את הבחירות המקדימות למפלגה ,  שיתקיימו ב-23 בפברואר
 ( חיים כץ נכנס למשרד הרווחה ,  מאי 2015 )  
שר הרווחה והשירותים החברתיים חיים כץ נבחר אמש  ( שלישי )  ליושב ראש מרכז הליכוד .  כץ גבר בפער של 180 קולות על יריבו העיקרי ,  ח"כ צחי הנגבי ,  ויחליף בתפקיד את ח"כ דני דנון ,  שמונה לפני כארבעה חודשים לשגריר ישראל באו"ם .  בנוסף לכך ,  מרכז הליכוד אישר אתמול בערב ברוב גדול את הצעתו של ראש הממשלה בנימין נתניהו להקדמת הבחירות המקדימות לראשות המפלגה ,  ואלו יתקיימו ב-23 בפברואר 2016 .  כמו כן ,  נשבר שיא של בוחרים ,  כאשר 82% מבעלי זכות הבחירה בקרב חברי מרכז הליכוד הגיעו לממשה .
 על כך הודה נתניהו לחברי מרכז הליכוד ,  ואמר כי הם  " הוכיחו שוב שמפלגתנו היא המפלגה הדמוקרטית ביותר בישראל .  נשלים את התהליכים הפנימיים בתוך זמן קצר ,  נהיה ערוכים לכל תרחיש ונמשיך לפעול למען ביטחונה ושגשוגה של מדינת ישראל ולמען רווחתם של אזרחי ישראל ".  
לכאורה ,  בחירתו של חיים כץ ,  המועמד שנתמך על ידי יריביו הפוליטיים של נתניהו - גדעון סער והשר ישראל כץ - נוגדת את האינטרס של ראש הממשלה ,  שכנראה היה מעדיף מועמד נוח יותר ,  כמו למשל יו"ר הקואליציה צחי הנגבי .  עם זאת ,  תפקידו העיקרי של יו"ר המרכז הוא ניהול ענייניה הפנימיים של המפלגה ,  ובראשם מועד הבחירות לראשות המפלגה .  נתניהו השכיל להצמיד בין הבחירות לראשות המרכז ובין ההצבעה על הקדמת הפריימריז - ובכך בעצם מנע מכשולים או עימותים אפשריים מול כץ על הבחירות לראשות המפלגה .  בין תומכיו הנוספים של כץ היו גם יו''ר הכנסת יולי אדלשטיין ,  השרים משה יעלון ,  אופיר אקוניס ומירי רגב ,  ח"כ זאב אלקין ,  סגנית שר החוץ ציפי חוטובלי ואופיר אקוניס ח"כ יואב קיש ומיקי זוהר .
 חיים כץ אמר לאחר זכייתו : " אני מודה לכל החברים שהעניקו לי את תמיכתם ונתנו לי את אמונם .  היום תנועת הליכוד החלה בתהליך התעוררות ומכאן אנחנו נלך ונתחזק ,  נתלכד להצלחת התנועה והמפלגה .  ונשמור מכל משמר על ארץ ישראל .  מחר יום חדש ,  נעשה סדר במרכז ,  נחזק את המרכז ונלכד את הסניפים .  מרכז הליכוד הוא לב ליבה של התנועה והכוח שמוביל אותה להצלחות ". 
נתניהו התקשר לברך את כץ על זכייתו ואיחל לו הצלחה בתפקידו החדש . " נפעל בשיתוף פעולה למען ליכוד חזק ומאוחד שימשיך להוביל את ישראל בדרך שלנו - דרך הליכוד ",  אמר .  נתניהו בירך גם את המתמודדים שהפסידו - ח"כ צחי הנגבי ,  את ח"כ דוד אמסלם ואת ח"כ ירון מזוז - על התמודדות דמוקרטית למופת .  
יו"ר מזכירות הליכוד ,  השר ישראל כץ ,  הביע שביעות רצון מבחירתו של חיים כץ . " ברכות לידידי חיים כץ על ניצחונו בבחירות ליו"ר המרכז ",  איחל והוסיף כי  " נתניהו ניצח .  חיים כץ ניצח .  הליכוד ניצח .  ביחד נצעיד את הליכוד לניצחון ". 
כץ מכהן כח"כ החל משנת 1999 ,  וכיו"ר ועדת העבודה הרווחה והבריאות במשך שש שנים .  עיקר פעילותו התמקדה בחקיקה בתחומי הרווחה ,  הבריאות ,  זכויות העובדים והגמלאים .  במהלך שנותיו בכנסת העביר מספר שיא של 180 חוקים חברתיים והוועידה בראשותו הוגדרה כשיאנית החקיקה החברתית בכנסת ה- 19 .
  ( עדכון ראשון :  23:43 )  

חיים כץ נבחר ליו"ר מרכז הליכוד ;  הפריימריז הוקדמו לפברואר
שר הרווחה והשירותים החברתיים גבר על יריבו העיקרי ,  ח"כ צחי הנגבי ,  ברוב של 180 קולות .  כמו כן ,  חברי מרכז הליכוד הצביעו בעד הצעת נתניהו להקדים את הבחירות המקדימות למפלגה ,  שיתקיימו ב-23 בפברואר

