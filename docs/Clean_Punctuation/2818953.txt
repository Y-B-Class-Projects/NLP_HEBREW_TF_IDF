נדחף או אורח ?   " בפריז שיבצו את נתניהו ואבו מאזן יחד "
 בלשכת ראש הממשלה מתקשים לשכנע שהתגנבותו לעצרת המנהיגים לא נבעה רק מהגעתם של ליברמן ובנט .  עם זאת ,  בניגוד לפרסומים ביממה האחרונה ,  עיתון בצרפת מדווח הבוקר שנתניהו לא נדחף אלא שובץ מראש בקדמת הצעדה
ראש הממשלה בנימין נתניהו ימשיך הבוקר  ( שני )  את ביקור הבזק שלו בפריז .  הוא ייפגש עם מנהיגי הקהילה היהודית בעיר ,  לדיון על מצב הקהילה ועל הקשר עם ישראל .  נתניהו צפוי להמריא חזרה לישראל בשעות אחר הצהריים ,  וטרם ברור אם ייקבעו לו היום גם פגישות מדיניות בצרפת לאחר האירוע עם הקהילה היהודית .  
בחלק מכלי התקשורת כאן בפריז ,  וגם בישראל ,  הועלתה הטענה ולפיה נתניהו  " נדחף "  לשורה הראשונה של המנהיגים במהלך העצרת .  העיתון  " פארי מאץ' "  פרסם הבוקר ידיעה ששוללת את הטענה הזו ,  והסביר כי ארמון האליזה תכנן היטב את שיבוץ המנהיגים בעצרת ,  כך שנתניהו ואבו מאזן יצעדו שניהם בשורה הראשונה ויבלטו מול המצלמות .  
בסביבתו של ראש הממשלה ניסו להדגיש אתמול לאורך היום את רגעי המפגש הקצרים בינו לבין נשיא צרפת פרנסואה הולנד ,  כדי להדוף את הרושם שנתניהו אינו רצוי בפריז .  אלא שבשעות הערב נחשף בערוץ 2 כי הצרפתים העבירו לירושלים מסר מפורש ולפיו הם אינם מעוניינים שנתניהו יבוא לעצרת .  מסר דומה הועבר גם לאבו מאזן במוקטעה שברמאללה .  נשיא צרפת הולנד ,  הסבירו באליזה ,  לא רצה שהעצרת תייצר מחלוקת בנושא הישראלי-פלסטיני ,  אלא תתמקד במסר של אחדות כלל-צרפתית .
 העצרת בפריז - כותרות אחרונות3.7 מיליון בצעדת הזיכרון לנרצחי מתקפת הטרור בפריזהתקשורת בצרפת לגלגה על  " הרגע המדהים "  של נתניהו .  צפונתניהו בנאום ליהודי פריז : " הגיע הזמן להילחם בטרור יחד "  
גורם בלשכת ראש הממשלה אמר בתגובה כי הצרפתים לא פירטו את הסיבה המקורית להסתייגותם מהגעתו של ראש הממשלה ,  וכי בהמשך הדיאלוג עם ירושלים הודגשו קשיי האבטחה ,  נקודה אותה העלה גם השב"כ .  הגורם הדגיש כי לאחר שהועבר לצרפתים מסר ולפיו נתניהו בכל זאת מעוניין להגיע ,  הנשיא הולנד התקשר אליו באופן אישי והזמין אותו להשתתף באירועים .
 לאחר שהפנימו הצרפתים כי נתניהו מתעקש להגיע - ובלשכתו מכחישים ,  באופן לא-משכנע במיוחד שההחלטה הייתה קשורה לעובדה שהשרים ליברמן ובנט יצאו גם הם לפריז  בפריז מיהרו להזמין גם את אבו מאזן ,  וקיוו שאולי יקרה נס ובין השניים ייווצר איזשהו רגע אנושי קצר ,  שיעביר מסר למיליוני הצופים שראו את השידור החי .  הפעם האחרונה בה מנהיגים מרחבי העולם התאחדו באירוע זיכרון הייתה באשכבה של נלסון מנדלה לפני יותר משנה  ,  שבמהלכה התרחשה לחיצת יד היסטורית בין הנשיא אובמה לנשיא קובה ,  ראול קסטרו .  שום דבר דומה לזה לא קרה אמש בין אבו מאזן לנתניהו .  
נתניהו והולנד הגיעו בערב יחדיו לאירוע זיכרון נפרד של הקהילה היהודית .  בכירים בקהילה ביקשו מאנשי נתניהו שראש הממשלה יעדן את קריאתו ליהודים לעלות לישראל ,  שלדבריהם הייתה בוטה וישירה מדי .  נתניהו אכן השתמש בנוסח מעודן יותר .  הוא חזר בנאום על מסריו הקבועים ,  אבל חרג מהתסריט כאשר התייחס באופן מרגש למעשה ההצלה של לסאנה באתילי ,  העובד המוסלמי בסופרמרקט הכשר שהציל כמה מלקוחות המקום כאשר החביא אותם בחדר הקירור .  
הנשיא הולנד ,  אגב ,  עזב את מקום האירוע זמן קצר לפני שנתניהו החל לשאת את נאומו .  הטענה הרשמית הייתה שהלו"ז העמוס במיוחד של הנשיא הצרפתי בימים אלה ,  מונע ממנו להישאר .  על רקע הצינה המופגנת בינו לבין נתניהו ,  קל לשכוח שלפני 14 חודשים בלבד ,  הולנד ביקר בישראל וזכה לאירוח דביק ומחניף במיוחד ,  על רקע עמדתה הקשוחה של צרפת בשיחות הגרעין עם איראן .  נתניהו כינה אותו אז  " ידידי "  והכביר מילים על הקשר החזק בין המדינות .  הבוקר ,  כל זה כבר נראה כמו היסטוריה רחוקה מאוד .  

נדחף או אורח ?   " בפריז שיבצו את נתניהו ואבו מאזן יחד "
 בלשכת ראש הממשלה מתקשים לשכנע שהתגנבותו לעצרת המנהיגים לא נבעה רק מהגעתם של ליברמן ובנט .  עם זאת ,  בניגוד לפרסומים ביממה האחרונה ,  עיתון בצרפת מדווח הבוקר שנתניהו לא נדחף אלא שובץ מראש בקדמת הצעדה

