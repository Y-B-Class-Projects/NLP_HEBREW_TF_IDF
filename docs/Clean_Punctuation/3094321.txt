מקורבים תחת חקירה :  הכוורת של השר שטייניץ מסתבכת בפרשת הצוללות
המעצרים האחרונים בתיק 3000 חושפים מכנה משותף :  החשודים עבדו בעבר עם שר האנרגיה ,  שאינו חשוד בפרשה .  ראש הלשכה לשעבר שרן חשוד שקיבל שוחד בזמן שעבד תחת שטייניץ ,  יועצו הפוליטי רמי טייב חשוד בתיווך לשוחד וחברו הקרוב צחי ליבר חשוד בניפוק חשבוניות מזויפות
פרשת הצוללות - עדכונים אחרונים- שר לשעבר ויועץ פוליטי של שר מכהן נחקרו בפרשת הצוללות במשרדי להב 433 בלוד- בכיר לשעבר במל"ל הגיע לחקירה בנוגע להשתלשלות האירועים בתיק 3000- בית המשפט האריך אתמול את מעצרו של דוד שרן ,  לשעבר ראש לשכת נתניהו ,  בחשד למעורבותו בפרשה- המשטרה עצרה אתמול חמישה חשודים נוספים ,  בהם מפקד חיל הים לשעבר אליעזר מרום - היחיד שמעצרו לא הוארך- החשד :  אנשי התאגיד טיסנקרופ ניסו לגייס בכירים בלשכת נתניהו במטרה לקדם את רכישת הצוללות תוצרת החברה 
התקדמות החקירות והמעצרים במסגרת פרשת הצוללות בימים האחרונים חושפת מכנה משותף אחד לכמה מהחשודים  קשריהם עם שר האנרגיה יובל שטייניץ ,  שאינו נחשב לפי שעה לחשוד בפרשה .  מעצרו של דוד שרן ,  שכיהן בעבר כראש המטה של שטייניץ במשרד האוצר ,  הוארך אתמול  ( ראשון )  בחמישה ימים ,  ובנוסף נעצרו בעת האחרונה גם חברו של שר האנרגיה ,  צחי ליבר ,  ושותפו נתן מור .  חשוד נוסף הוא תת-אלוף  ( במיל' )  אבריאל בר-יוסף ,  שכיהן בעבר כמזכיר ועדת חוץ וביטחון בעת ששטייניץ כיהן כיו"ר הוועדה .
 היום נחקר במסגרת הפרשה גם יועצו הפוליטי של שטייניץ ,  רמי טייב - וכן שר לשעבר ובכיר לשעבר במועצה לביטחון לאומי  ( מל"ל )  .  טייב חשוד בעבירות של לקיחת שוחד ,  תיווך לשוחד ,  קשירת קשר והלבנת הון .  בית משפט השלום בראשון לציון האריך את מעצרו עד ליום רביעי .
 מעצרו של שרן הוארך אתמול בידי נשיאת בית משפט השלום בראשון לציון ,  עינת רון .  הוא חשוד בקבלת שוחד מעד המדינה מיקי גנור באמצעות אדם שלישי המוכר כלוביסט ויועץ פוליטי.על פי החשד ,  גנור שכר לכאורה באמצעות חוזים פיקטיביים את האיש כדי שייעץ בחברת  " טיסנקרופ ",  אך בסופו של דבר העסקה הייתה מסלול להעברת כספים לשרן ,  כדי שיפעל בתוך המשרד כדי לקדם את עניינה של  " טיסנקרופ "  במכרזי הצוללות והספינות ,  ואת מפעל האמוניה שאמור לקום בעקבות סגירת מכל האמוניה בצפון .
 עוד בנושא:פרשת הצוללות :  שר לשעבר ויועץ פוליטי לשר מכהן נחקרים בלהב 433פרשת הצוללות : " שמרון היה אמור לקבל מיליוני דולרים מהעסקה"פרשת הצוללות :  מפקד השייטת לשעבר ובכיר לשעבר בלשכת רה"מ עוכבו 
שמו של שרן נקשר לא רק לשר שטייניץ ,  אלא גם לראש הממשלה בנימין נתניהו .  הוא כיהן כמנהל לשכתו של נתניהו בשנים 2014 עד 2016 ,  ובשנה שעברה אף נאמר כי ימונה לתפקיד מזכיר הממשלה  אך המינוי בוטל לאחר זמן קצר .  בעקבות ביטול המינוי התפטר שרן מתפקידו ושב לעבודתו בחברת קצא"א  ( קו צינור אילת אשקלון )  ,  שם עבד לפני כניסתו ללשכת נתניהו ואחרי העסקתו אצל שטייניץ .  
גם מעצרו של ליבר ,  חברו הקרוב של שר האנרגיה ,  הוארך בחמישה ימים ,  והוא חשוד שתיווך בשוחד .  כמו כן ,  על פי החשד ,  חשבוניות שניפק לגנור במסגרת ייעוץ תקשורתי שימשו למעשה לכיסוי כספי השוחד שהועברו לשרן .  מעצרו של מור ,  שותפו של ליבר ,  הוארך גם הוא בארבעה ימים  וגם הוא חשוד בתיווך בשוחד ובהוצאת חשבוניות מזויפות .  השניים עוכבו בנמל התעופה בן גוריון ולאחר מכן עוכבו לחקירה .  
ליבר הוא בנו של מפקד ימ"ר תל אביב לשעבר ,  מוטי ליבר ,  ולדברי סנגורו עו"ד יאיר רגב , " מדובר בבחור ללא עבר פלילי ,  והעבירות המיוחסות לו נעברו לפני זמן רב ועל כן לא ניתן לשבש את החקירה נגדו ".  סנגורו של מור ,  עו"ד יאיר קינן ,  טען אתמול בבית המשפט כי החברה שבבעלותו ביצעה עבודה עבור גנור עבור 50 אלף שקלים ששולמו כדין .  
חשוד נוסף ששמו קשור בשטייניץ הוא תת-אלוף  ( במיל' )  בר יוסף ,  אחד החשודים המרכזיים בפרשה .  הוא כיהן בעבר כמנהל ועדת חוץ וביטחון ,  שם התקרב לשטייניץ ששימש ראש הוועדה .  בפברואר 2016 הודיע נתניהו כי בר יוסף ישמש ראש המל"ל הבא ,  אז עמד שרן בראש לשכתו של הראשון .
 בר-יוסף שוחרר למעצר בית בחודש יולי האחרון ,  זאת לאחר שהושכמה הסכמה בין הפרקליטות למשטרה בעניינו .  הוא חשוד בעבירות שוחד וקבלת דבר במרמה ,  והיה זה שכתב את חוות הדעת לטובת תאגיד  " טיסנקרופ "  בעסקה לרכישת הצוללות הנוספות ,  הנמצאת במרכז חקירת הפרשה .
  ( עדכון ראשון :  13:42 )  

מקורבים תחת חקירה :  הכוורת של השר שטייניץ מסתבכת בפרשת הצוללות
המעצרים האחרונים בתיק 3000 חושפים מכנה משותף :  החשודים עבדו בעבר עם שר האנרגיה ,  שאינו חשוד בפרשה .  ראש הלשכה לשעבר שרן חשוד שקיבל שוחד בזמן שעבד תחת שטייניץ ,  יועצו הפוליטי רמי טייב חשוד בתיווך לשוחד וחברו הקרוב צחי ליבר חשוד בניפוק חשבוניות מזויפות

