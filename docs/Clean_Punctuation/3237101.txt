הכנסת אישרה בקריאה ראשונה את החוק שיגדיל את מספר השרים
אחרי דיון של שלוש שעות אישרה הכנסת בקריאה ראשונה את הצעת החוק לביטול המגבלה על מספר השרים .  65 תמכו ,  54 התנגדו .  לפיד תקף : " הבושה מתה ".  אקוניס : " העם אמר את דברו בבחירות "
 65 חברי כנסת תמכו בחוק ,  54 התנגדו הדיון בחוק נמשך שלוש שעות ההצעה עברה בקריאה ראשונה ,  ותעלה לקריאה שנייה ושלישית בשבוע הבאהשר אקוניס לאופוזיציה : " תכבדו את רצון העם "  ח"כ לפיד : " התכנסנו כאן היום כדי להקים שמונה משרדי ממשלה מיותרים "  
מליאת הכנסת אישרה הערב  ( שני )  את הצעת חוק יסוד :  הממשלה .  מטרת ההצעה היא לבטל את המגבלה על מספר השרים וסגני השרים בממשלה הבאה .  65 תמכו ,  54 התנגדו .  הדיון ,  שנמשך שלוש שעות נפתח בדבריו של שר המדע ח"כ אופיר אקוניס שהציג את הצעת החוק והאשים את מפלגת העבודה בכך ש"את השינוי הראשון בחוק יסוד הממשלה פרצה מפלגת העבודה כדי להקים את ממשלת השמאל של אהוד ברק ".  
אקוניס הוסיף כי  " פעם אחת בלבד נשמר חוק יסוד הממשלה והיה זה בשנת 1996 בממשלתו הראשונה של נתניהו .  אצל שרון ,  בשם ההתנתקות והסיבוב פרסה שמאלה ,  היה זה אז מותר .  העם אמר את דברו בבחירות בצורה ברורה וחד משמעית בעד הקמת ממשלה לאומית בראשות ח"כ בנימין נתניהו .  מציע לכם ,  גם אם זה קשה ,  'תכבדו את רצון העם' ,  וכמו שאמר בגין 'תתרגלו' ". 
לקריאה נוספתהמגעים הקואליציוניים תקועים ,  אבל הממשלה אישרה הגדלת מספר השריםיהדות התורה :  העברנו הסכמות על הגיוס ;  הליכוד :  אין שום תשובה מהם 
אחריו עלה ח"כ יאיר לפיד ,  מקום שני ברשימת כחול לבן ,  שטען כי  " היה איזה רגע שחשבנו שתקימו ממשלה לטובת המדינה אבל את זה קברתם ביום הראשון .  התכנסנו כאן היום כדי להקים שמונה משרדי ממשלה מיותרים .  הייתי גם חבר קבינט וגם חבר ועדת חוץ וביטחון ,  ואני אומר לכם אין צורך במשרד לענייני מודיעין ,  רק צריך את הג'ובים והנהגים והמשרות .  לא צריך את המשרד לענייני ירושלים כי חבר הכנסת ברקת אמר זאת שזה מיותר .  וההצבעה שלו הראשונה במליאת הכנסת תהיה על חוק שחושב שהוא מיותר .  הבושה מתה והיא חיה בבלפור ". 
לביקורת הצטרפו גם יו"ר העבודה ח"כ אבי גבאי שאמר כי  " האזרח נאדה .  לא מעניין .  אי אפשר לחיות עם הזלזול באזרחים .  במקום מה טוב לנו - רק פוליטיקה .  רק מה טוב לראש הממשלה ".  ח"כ יועז הנדל הוסיף כי  " הקו המנחה של הממשלה הזו הוא הישרדותי ולא אידיאולוגי ".  הנדל ,  מקום 9 בכחול לבן הוסיף כי  " לא ארץ ישראל השלמה אלא אך ורק שלמות נתניהו המאוחדת .  מה מאחורי הגדלת הממשלה לאין ספור שרים ?  אידאולוגיה ?  ".  
השר זאב אלקין מהליכוד שהשיב בשם הממשלה לביקורת של חברי הכנסת מהאופוזיציה טען כי כבר  " לפני ארבע שנים הועבר החוק בהוראת שעה ,  וגם בממשלה שיש עתיד ויאיר לפיד השתתפו בה ,  כיהנו 23 שרים ". 
הצעת החוק אושרה בקריאה ראשונה ,  וביומיים הקרובים תתכנס ועדה מיוחדת בכנסת כדי לדון בסעיפיה לקראת אישורה בקריאה שניה ושלישית בשבוע הבא ,  לפני הקמת הממשלה הבאה ,  ככל שזו תוקם בסוף המשא ומתן הקואליציוני בין המפלגות .  

הכנסת אישרה בקריאה ראשונה את החוק שיגדיל את מספר השרים
אחרי דיון של שלוש שעות אישרה הכנסת בקריאה ראשונה את הצעת החוק לביטול המגבלה על מספר השרים .  65 תמכו ,  54 התנגדו .  לפיד תקף : " הבושה מתה ".  אקוניס : " העם אמר את דברו בבחירות "
 
