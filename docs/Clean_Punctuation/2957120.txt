מרקל מחויבת לביטחון ישראל - אבל מתנגדת למדיניות נתניהו
גורם מדיני ישראלי הגיב לפרסומים בגרמניה על הזעם של הקנצלרית כלפי ראש הממשלה ,  והבהיר : " היחסים הדוקים ,  וימשיכו להיות כאלה ".  זה אמנם נכון בתחומי ביטחון וכלכלה ,  אבל לא בנושא ההתנחלויות
 ( דיווח לאולפן וואלה !  NEWS על דבריה של מרקל אחרי פגישתה עם נתניהו ,  פברואר האחרון )  
גורם מדיני ישראלי הגיב היום  ( שבת )  לכתבה בעיתון הגרמני  " דר שפיגל ",  בנוגע לזעם קנצלרית גרמניה מרקל כלפי ראש הממשלה נתניהו .  לדבריו , " היחסים בין ישראל לבין גרמניה הדוקים ,  וימשיכו להיות כאלה ".  את הפרסום ,  שמצטרף למספר כתבות נוספות שפורסמו לאחרונה והציגו משבר ביחסי המדינות ,  הסבירו בירושלים כ"ניסיון פנים-גרמני לנגח את מרקל על יחסיה עם נתניהו ". 
הכתבה ב"דר שפיגל "  הציגה מספר סיבות לתסכול הממשלה בגרמניה .  היא נפתחה בביקורו האחרון של נתניהו בברלין ובאנקדוטה במהלכו ,  שכבר עלתה לכותרות ,  אבל ממשיכה לעורר כעס בברלין :
" מרקל כבר התרגלה .  בכל פעם שהיא פוגשת את ראש ממשלת ישראל נתניהו ,  התוכן הסודי של השיחות מופיע כעבור כמה ימים בעיתון ישראלי .  אבל הכותרת שהופיעה בעיתון 'ישראל היום' ,  חינמון התומך בנתניהו ,  ב-16 בפברואר ,  הפתיעה גם את הקנצלרית .  'מרקל :  זה לא הזמן לפתרון שתי המדינות' ,  הכריזה הכותרת ,  והעיתון טען כי זה היה המסר של מרקל בפגישה עם נתניהו ". 
עוד בוואלה !  NEWS:מרקל ביקרה במחנה פליטים בטורקיה : " להקים אזורי חיץ בסוריה "" נאצים חייבים ללכת ":  400 נעצרו בהפגנה נגד מפלגת הימין הקיצוני בגרמניהמעריצים את שרון ונפעמים מרועי קליין :  מה צבאות זרים חושבים על צה"ל ?   
" היועצים של מרקל זעמו .  ראש הממשלה הישראלי עיוות את דבריה כך שנראה כי היא תומכת במדיניותו .  בפועל ,  מרקל הבהירה כי היא סבורה שההתנחלויות הישראליות בשטחים הכבושים הן אסון שמונע את האפשרות העתידית להקמת מדינה פלסטינית .  בהיעדר מדינה כזו ,  מאמינה מרקל ,  ישראל תהפוך למשטר אפרטהייד .  נתניהו ,  לעומת זאת ,  לא נראה כמי שמתרשם מהטיעונים שלה ".  
הסיפור הזה ,  שגרסה פחות מפורטת שלו פורסמה בפברואר בעיתון הגרמני  " די וולט ",  הוא קצה הקרחון של המשבר בין שתי המדינות .  בהמשך הכתבה שפורסמה הבוקר ,  מצוטטים בכירים בקואליציה השולטת כעת בגרמניה ,  הן ממפלגתה של מרקל והן מהמפלגה אליה משתייך שר החוץ הגרמני שטיינמאייר ,  אשר קוראים לממשלה לשקול מחדש את יחסיה עם ישראל . 

" מדיניות ישראל לא תורמת להישרדותה ",  מזהיר בכיר במפלגה של מרקל . " עלינו להבהיר את דאגתנו לישראלים ". 
מרקל עצמה מצוטטת בכתבה כמי שמביעה הבנה הולכת וגוברת לפנייה הפלסטינית למוסדות הבינלאומיים ,  כולל מועצת הביטחון של האו"ם ,  כתחליף למשא ומתן עם ישראל  וזאת לאור העובדה שנתניהו נתפס כמי שלא מעוניין להגיע להסדר מדיני אי-פעם . " בממשלה הישראלית הנוכחית יש רוב שמתנגד בגלוי למדינה פלסטינית ",  מסביר העיתון הגרמני לקוראיו .  
על רקע המציאות הזו ,  יועציו של שר החוץ שטיינאמייר כתבו עבורו נאום בנושא המזרח התיכון ,  שכלל  " שאלות שאף שר חוץ גרמני לא העז לשאול לפניו ".  שטיינאמייר החליט בסופו של דבר לא לשאת את הנאום ,  אבל הגורמים הביקורתיים כלפי נתניהו בברלין מקווים שזה עוד יקרה .  
גרמניה ,  חשוב לציין ,  ממשיכה להיות אחת הידידות החשובות ביותר של ישראל באירופה  ( רבים אף רואים בה את החשובה ביותר )  .  הקנצלרית מרקל ידועה באהדתה ומחויבותה לביטחון ישראל .  רק לפני כשלושה חודשים וחצי ,  הגיעה לישראל צוללת מתקדמת מתוצרת גרמניה ,  החמישית במספר ,  והתקבלה בטקס חגיגי בו השתתף נתניהו באופן אישי .  
אלא שכמו ביחסים המיוחדים עם ארצות הברית ,  יש הפרדה ברורה בין הנושא הביטחוני ,  שם מקבלת ישראל גיבוי ותמיכה מלאים ,  לבין הנושא המדיני ,  שם הרצון של גרמניה לתמוך במדיניות הישראלית הולך ופוחת .  כאשר האיחוד האירופי אימץ בשנים האחרונות שורת החלטות תקדימיות נגד ההתנחלויות ,  גרמניה לא רק שלא מנעה זאת ,  בחלק מהמקרים היא אף הייתה בין המדינות היוזמות .  
ברקע ליחסי המדינות נמצא תמיד זיכרון השואה .  אלא שכבר אשתקד הזהירו בערוץ 10 שלושה שגרירים ישראלים לשעבר בגרמניה ,  כי ישראל נתפסת כמי שעושה שימוש בשואה לצרכים פוליטיים ,  כדי לקדם מדיניות שכל ידידותיה בעולם ,  מארצות הברית ועד הודו ,  מתנגדות אליה .  גרמניה תמיד תהיה יוצאת-דופן ביחסיה עם ישראל ,  אבל היא לא יוצאת-דופן בהתנגדות לקו המדיני של נתניהו .  בפעם הקודמת שמשבר ירושלים-ברלין עלה לכותרות ,  נפגש שגריר ישראל בגרמניה ,  יעקב הדס ,  עם בכיר בלשכת מרקל ,  ושלח למשרד החוץ בירושלים  " מברק הרגעה "  בו טען כי הגרמנים לא באמת זועמים על נתניהו כפי שפורסם .  הפעם ,  לא בטוח שאפילו מברק כזה ירגיע את היחסים בין המדינות .  

מרקל מחויבת לביטחון ישראל - אבל מתנגדת למדיניות נתניהו
גורם מדיני ישראלי הגיב לפרסומים בגרמניה על הזעם של הקנצלרית כלפי ראש הממשלה ,  והבהיר : " היחסים הדוקים ,  וימשיכו להיות כאלה ".  זה אמנם נכון בתחומי ביטחון וכלכלה ,  אבל לא בנושא ההתנחלויות

