אחרי מינוי רפי פרץ וסמוטריץ' :  נתניהו מקפיא את סבב המינויים
מספר חברי כנסת בליכוד ציפו שסבב המינויים יימשך ושנתניהו ימנה אותם לתפקידי שרים ,  אך לדברי גורמים בלשכת ראש הממשלה הוא אינו מתכוון להמשיך במהלך בשלב זה ,  לאור החשש מהתנגדות בקרב חברי כנסת שלא ישודרגו
גורמים בלשכת רה"מ :  סבב המינויים לא יימשךרה"מ הודיע ליו"ר הבית היהודי ויו"ר האיחוד הלאומי כי יפקיד בידיהם תיקי החינוך והתחבורהסמוטריץ' ימונה לשר התחבורה ויחל חפיפה כבר בימים הקרוביםגנץ תקף : " לנתניהו אין דקה להתעסק בגירעון ,  אך יש זמן להתעסק בג'ובים "  
לאחר שהודיע היום  ( שני )  לחברי הכנסת בצלאל סמוטריץ' ורפי פרץ כי יפקיד בידיהם את תיקי התחבורה והחינוך ,  ראש הממשלה נתניהו אינו מתכנן להמשיך בסבב המינויים ,  ולפי ההערכה תיק התפוצות - שבו החזיק נפתלי בנט - יישאר בידיו של ראש הממשלה לעת עתה .  בשבועיים האחרונים נתניהו מינה את אמיר אוחנה לתיק המשפטים במקום איילת שקד ,  את ח"כ רפי פרץ לתיק החינוך במקומו של נפתלי בנט ,  ולסמוטריץ' העניק את תיק התחבורה לאחר שהשר ישראל כץ מונה לתפקיד שר חוץ באופן קבוע .
 מספר חברי כנסת בליכוד ציפו שסבב המינויים יימשך ושנתניהו ימנה אותם לתפקידי שרים ,  אך לדברי גורמים בלשכת ראש הממשלה הוא אינו מתכוון להמשיך במינויים בשלב זה ,  לאור החשש שמינוי של אחד או שניים מחברי הכנסת יעורר התנגדות אצל אחרים שלא מונו .  בליכוד ציפו שנתניהו יפטר את השר אורי אריאל ממשרד החקלאות אך במהלך הפגישה עם פרץ וסמוטריץ' סוכם שאריאל יישאר בתפקידו ,  ובתמורה סמוטריץ הסכים לוותר על תיק קטן נוסף שדרש בהתחלה .  בליכוד קיוו שנתניהו יפטר את שרת השיכון יפעת שאשא ביטון אך גם כאן צפוי היה להיפתח עימות עם שר האוצר משה כחלון ונתניהו מעדיף בשלב זה שלא להמשיך בסבב התיקים .
 החלטת נתניהו צפויה לעורר ביקורת אצל חברי הכנסת שציפו לשדרוג וינסו להגביר את הלחץ בנושא .  בין הבכירים בליכוד שציפו להתמנות לשרים אפשר למנות את ח"כ ניר ברקת ,  סגנית שר החוץ ציפי חוטובלי ,  ראשי הקואליציה בעבר ובהווה דוד ביטן ודודי אמסלם ,  וח"כ יואב קיש .
 עוד בוואלה !  NEWS:מאמץ בפריפריה ופנייה ימינה :  כחול לבן מתכוננת לפתיחת קמפיין הבחירותליברמן נגד  " קפטן ג'ורג' ":   " תביעת הדיבה תוגש בימים הקרובים"שנתיים לאחר שנבחר :  פרישת אבי גבאי מהעבודה התקבלה באנחת רווחה 
היום ,  כאמור ,  הודיע ראש הממשלה לח"כ פרץ ולח"כ סמוטריץ' כי הוא מפקיד בידיהם את משרדי החינוך והתחבורה ,  יחד עם תפקיד חבר בקבינט המדיני-ביטחוני ומשקיף בקבינט .  לבקשת  " איחוד מפלגות הימין "  סוכם כי ח"כ פרץ ימונה לתפקיד שר החינוך ומשקיף בקבינט וח"כ סמוטריץ' ימונה לתפקיד שר התחבורה וחבר בקבינט .  דובר הליכוד מסר כי הצדדים סיכמו על שמירה מלאה של הסטטוס-קוו בענייני דת ומדינה כפי שהיה נהוג בישראל מזה עשרות שנים .
 ח"כ פרץ וח"כ סמוטריץ' אמרו כי השותפות בין הציונות הדתית ו"איחוד מפלגות הימין "  לבין  " הליכוד "  בראשות נתניהו תימשך גם במערכת הבחירות ולאחריה .  ח"כ פרץ אמר : " אני מקבל בכבוד ובחיל ורעדה תפקיד של שר החינוך .  אני רוצה להיות שר החינוך של כל ילדי ישראל .  מחבק את כולם בלבי .  יש לנו הרבה משימות :  לפתוח שנה חדשה ,  להכיר ולהוקיר את ערך המורים בישראל .  אנחנו נעבוד על הכול באחווה וברעות ".  
בתגובה ,  יו"ר מרצ ,  ח"כ תמר זנדברג ,  מסרה : " נתניהו העניק כעת לאנשים שרוצים להפוך את ישראל למדינת הלכה את המפתחות ולא עצר שם ,  אלא גם דאג להכניס מחרחר מלחמה משיחיסט לקבינט של מדינת ישראל .  כל דיל על חשבון אזרחי ישראל אפשרי מבחינת נתניהו כדי לחמוק ממשפט ". 
יו"ר כחול לבן ,  בני גנץ ,  הוסיף : " לנתניהו אין דקה אחת להתעסק בגירעון של 50 מיליארד ,  אבל זמן להתעסק בג'ובים ומינוי סמוטריץ' לחבר קבינט ושר תחבורה יש בשפע .  השלב הבא - מחליפים את חוקי התנועה בחוקי ההלכה ". 
במקביל ,  שר החוץ ישראל כץ שוחח עם ח"כ סמוטריץ' וברך אותו לרגל מינויו הצפוי לתפקיד שר התחבורה . " שמחתי להענות לבקשת רה"מ ולהעביר לידיך את תפקיד שר התחבורה  .  זהו תפקיד חשוב בעל השפעה מרובה על תחומי חיים רבים בישראל ואני משוכנע שתדע להמשיך את המהפיכה הגדולה שרה"מ נתניהו ואני הובלנו בתחום ב-10 השנים האחרונות וגם להוסיף עליה .  הצלחתך תהיה הצלחת מדינת ישראל כולה ",  אמר שר החוץ .
 השניים סיכמו על ביצוע ישיבות עבודה וחפיפה במהלך הימים הקרובים וכי ביום ראשון לקראת ישיבת הממשלה יכנס ח"כ סמוטריץ' לתפקידו החדש .  

אחרי מינוי רפי פרץ וסמוטריץ' :  נתניהו מקפיא את סבב המינויים
מספר חברי כנסת בליכוד ציפו שסבב המינויים יימשך ושנתניהו ימנה אותם לתפקידי שרים ,  אך לדברי גורמים בלשכת ראש הממשלה הוא אינו מתכוון להמשיך במהלך בשלב זה ,  לאור החשש מהתנגדות בקרב חברי כנסת שלא ישודרגו

