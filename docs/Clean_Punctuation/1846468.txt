השר ארדן : " לא מחפשים סדקים במחאה ,  נבצע שינויים "
 השר להגנת הסביבה ,  הצפוי לקחת חלק בוועדה שתדון בבעיות הכלכלה ,  אמר כי בניגוד לפרסומים ,  הממשלה אינה מחפשת סדקים במחאת האוהלים . " נבחן עצמנו מכף רגל ועד ראש "
 השר להגנת הסביבה ,  גלעד ארדן  ( ליכוד )  ,  התייחס הבוקר  ( שלישי )  למחאה ההולכת וגוברת על יוקר המחיה . " אנחנו לא מעוניינים שהמחאה תיפסק ,  ולא מחפשים סדקים או בקיעים ",  אמר ארדן ,  מחברי הצוות המיוחד שהקים ראש הממשלה ,  בנימין נתניהו ,  להידברות עם ראשי המחאות החברתיות .  בראיון לגלי צה"ל ,  הוסיף ארדן כי  " יש כאן הזדמנות לבחון איך מבצעים שינויים במערכת הכלכלית - דבר שבגלל העומס היומיומי אנחנו ,  וממשלות אחרות ,  לא התעסקנו בו מספיק ".  
מחאת האוהלים - כותרות אחרונות:הנשיא פרס לראשי המחאה :  כבשתם את לב העםיור הכנסת על המחאה :  מזהה ניצנים של אנרכיהשביתת המחאה :  מי באמת לא הלך לעבודה ?  
" בזכות הצוות שיוקם נבחן עצמנו מכף רגל ועד ראש ,  ונראה איך אפשר להקל על סטודנטים ומשפחות .  במקביל ,  נמסה יותר את מי שקל לו יותר לשלם ",  אמר ארדן , " הוועדה תצא לדרך בימים הקרובים ,  תחקור את הנושא במשך מספר שבועות - זמן קצר מספיק כדי שזה לא יימרח ,  אך ארוך מספיק כדי שהעבודה תהיה רצינית ומקצועית ". 
כאמור ,  ראש הממשלה נתניהו הודיע בישיבת שרי הליכוד ביום ראשון על הקמת הצוות לטיפול בדרישות המפגינים .  הוא החליט כי בראש הצוות יעמוד שר האוצר ,  יובל שטייניץ ,  ויהיו חברים בו מספר שרים בהם ,  שר החינוך גדעון סער ,  והשר ארדן .  כמו כן ,  בצוות יהיו חברים מספר יועצים בהם פרופ' איתן ששינסקי  ( שעמד בעבר בראש ועדות ציבוריות שנקראו על שמו )  ,  הפרופ' יוג'ין קנדל וכן נציג מטעם בנק ישראל .
" במציאות מאתגרת ומורכבת ,  הממשלה חייבת לפעול בדרך אחראית ושקולה ולהימנע מצעדים פופוליסטים ולא-אחראים ,  שידרדרו את המדינה למצב כמו שיש בחלק ממדינות אירופה ,  שהגיעו לסף פשיטת רגל ",  אמר נתניהו , " נהגנו באופן שקול בשנים האחרונות ,  ויש לנו כלים לעשות זאת ,  הכלכלה צומחת ויש ירידה באבטלה ". 

השר ארדן : " לא מחפשים סדקים במחאה ,  נבצע שינויים "
 השר להגנת הסביבה ,  הצפוי לקחת חלק בוועדה שתדון בבעיות הכלכלה ,  אמר כי בניגוד לפרסומים ,  הממשלה אינה מחפשת סדקים במחאת האוהלים . " נבחן עצמנו מכף רגל ועד ראש "
 
