נתניהו נועד עם מיטשל :  דנו במו"מ הישיר
במהלך פגישתו עם השליח האמריקאי המיוחד למזרח התיכון ,  חזר נתניהו על עמדתו לפיה הוא מוכן להתחיל מיד במשא ומתן ישיר עם הפלסטינים
 ( צילום :  רויטרס ;  עריכה :  דורון שטיין ) 
ראש הממשלה בנימין נתניהו חזר היום  ( רביעי )  שוב על עמדתו לפיה הוא מעוניין לפתוח במהרה במשא ומתן ישיר עם הפלסטינים .  במהלך פגישתו עם השליח האמריקאי המיוחד ג'ורג' מיטשל בירושלים ,  אמר ראש הממשלה : " הבה נתקדם ,  הבה נתחיל בשיחות .  זה המסר שלי כולו .  זה מה שאני אומר כבר שנה וחצי :  בואו נתחיל ".  
בתגובה אמר מיטשל : " זה בסדר .  קדימה .  זוהי ההצהרה הקצרה ביותר שנתת מאז ספטמבר ".  מיטשל ,  המבקר באזור בפעם החמישית מאז פתיחת שיחות הקרבה הוסיף ואמר כי  " אנו חולקים את אותה מטרה ".  
אתמול נועד מיטשל ברמאללה עם יו"ר הרשות הפלסטינית אבו מאזן .  בתום הפגישה אמר חבר צוות המשא ומתן הפלסטיני סאיב עריקאת כי הפגישה היתה חיובית מאוד ,  אולם היא לא הובילה לשום הסכמה ותוצאות בעניין הכניסה למשא ומתן ישיר . 
" המפתח למעבר לשיחות ישירות נמצא בידיו של ראש ממשלת ישראל וזאת לאחר שיכריז כי הוא מוכן להפסיק את הבנייה בהתנחלויות ולקבל את פתרון שתי המדינות ",  אמר עריקאת . " רק לאחר אלה יהיה ניתן לפתוח מיידית בשיחות ישירות .  אלו לא תנאים ישראלים אלא התחייבויות של ממשלת ישראל במסגרת הסכמים שנחתמו ". 
לפי סוכנות הידיעות  " רויטרס ",  מקורות פלסטינים טוענים כי אבו מאזן עשוי לקבל החלטה  " בתוך ימים "  לפתוח בשיחות ישירות ,  בתנאי שיקבל גיבוי פוליטי למהלך מהמעצמות .  ייתכן שכוונתו להצהרה מטעם הרביעייה הבינלאומית  ( הקוורטט )  ,  שתחזור על הודעתה מה-19 במרץ בה היא דוחקת בישראל לעצור את הבנייה בהתנחלויות ולהגיע להסכם שלום מלא עם הפלסטינים בתוך שנתיים .  
בתוך כך ,  דובר משרד החוץ האמריקאי פי ג'יי קראוולי אמר הלילה כי ארה"ב דנה עם הקוורטט בדרכים לקידום המשא ומתן הישיר בין ישראל והפלסטינים .  
גורמים המקורבים למשא ומתן אמרו כי אבו מאזן יודיע ביום ראשון למיטשל אם הוא מוכן לחזור למשא ומתן ישיר ,  ובמקרה שהחלטתו תהיה חיובית ,  הקוורטט יפרסם הודעה ביום שני או שלישי ,  שתספק לאבו מאזן את התמיכה הבינלאומית אותה הוא מבקש . "  אם הצהרה של הקוורטט יכולה להועיל בעידוד הצדדים להתקדם ,  הרי שכמובן שאני סבור שאנו ,  ארה"ב ,  תומכים בזה ",  אמר אתמול דובר משרד החוץ האמריקאי .
 
נתניהו נועד עם מיטשל :  דנו במו"מ הישיר
במהלך פגישתו עם השליח האמריקאי המיוחד למזרח התיכון ,  חזר נתניהו על עמדתו לפיה הוא מוכן להתחיל מיד במשא ומתן ישיר עם הפלסטינים

