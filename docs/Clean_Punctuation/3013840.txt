לראשונה :  ראש ממשלת ישראל יבקר בפיג'י
בנאום וידאו שנשא בפני עצרת הפדרציות היהודיות הודיע נתניהו כי במסגרת נסיעתו המתוכננת לאוסטרליה וסינגפור יבקר גם במדינת האיים באוקיינוס השקט .  על השינוי שהוא רואה במעמדה הבינלאומי של ישראל אמר : " אני מלא תקווה "
 ראש הממשלה ,  בנימין נתניהו ,  צפוי לבקר באיי פיג'י בשנה הקרובה ולהפוך לראש הממשלה הישראלי הראשון שיבקר במדינת האיים באוקיינוס השקט .  בנאום חי בווידאו שנשא אמש  ( שלישי )  בפני עצרת הפדרציות היהודיות אמר נתניהו כי במסגרת נסיעתו המתוכננת לאוסטרליה וסינגפור בתחילת 2017 ,  הוא מתעתד לבקר בפיג'י ולהשתתף שם בוועידה עם מדינות נוספות . " אני מלא תקווה ",  אמר נתניהו לבאי העצרת בנוגע לשינוי שהוא רואה במעמדה הבינלאומי של ישראל ,  וסיפר גם כי הוזמן לבקר בווייטנאם ,  ועל ביקורו הצפוי באזרבייג'ן וקזחסטאן בתחילת החודש הבא .  בתחילת 2017 מתכנן נתניהו לצאת לביקור באוסטרליה ,  סינגפור ופיג'י .  בסינגפור הוא צפוי להיות ראש המדינה הישראלי הראשון שמבקר .  גם באוסטרליה ,  שנחשבת לאחת מידידותיה הקרובות של ישראל בזירה הבינלאומית ,  לא ביקר ראש מדינה ישראלי מאז 2005 .  בשנתיים האחרונות הוכרזו כבר שני ביקורים רשמיים של שני ראשי המדינה ,  ושניהם בוטלו ברגע האחרון .  בינואר 2014 הזמין ראש ממשלת אוסטרליה דאז ,  טוני אבוט ,  את ראש הממשלה לביקור ההיסטורי ,  ובירושלים וקנברה החלו הכנות ממשיות לקראת הביקור ,  שתוכנן לחודש יולי .  אך בשל חטיפת שלושת הנערים ומבצע  " צוק איתן ",  נאלץ נתניהו לבטל את הנסיעה .  
בשנה שעברה התכוננו בקנברה לביקור ממלכתי של הנשיא ראובן ריבלין ,  אך שבועיים לפני מועד הביקור החליט ריבלין לבטלו לטובת פגישה עם נשיא רוסיה ולדימיר פוטין במוסקבה .  המהלך עורר זעם בממשלת אוסטרליה ,  והנשיא בסופו של דבר נאלץ ליישר את ההדורים בשיחת טלפון לראש ממשלת אוסטרליה ,  מלקולם טרנבול .  בספטמבר ביקרה בישראל שרת החוץ ג'ולי בישופ ,  ונתניהו  לעיני המצלמת  נענה להזמנתה לביקור .  פיג'י היא מדינת איים קטנטנה המונה פחות ממיליון בני אדם ,  ומאז 1986 לא פועלת בה שגרירות ישראלית והטיפול בה ,  יחד עם מדינות איים נוספות באוקיינוס השקט ,  נופל תחת השגרירויות באוסטרליה וניו זילנד .
 בנאומו בפני כנס הפדרציות ,  אחד הארגונים הגדולים והמקיפים ביותר ביהדות ארצות הברית ,  התייחס נתניהו גם למתווה הכותל שמעורר מתיחות עם מנהיגי הזרמים הרפורמיים והקונסרבטיביים  הכוללים את מרבית יהודי ארצות הברית .  על רקע התגברות מחאת הרפורמים והקונסרבטיביים על העיכוב ביישום המתווה לפתיחת רחבת תפילה שוויונית ,  קרא נתניהו ל"דיפלומטיה שקטה "  בניסיון להגיע להסכמות שיאפשרו את יישומו .  
בדיוק לפני שנה ,  בכנס הפדרציות היהודיות הקודם שנערך בחודש נובמבר ,  נתניהו - ששהה באותה עת בוושינגטון לקראת פגישה ראשונה עם הנשיא ברק אובמה אחרי החתימה על הסכם הגרעין עם איראן - נאם בפני באי הכנס והבטיח לפתח את הקהילות הרפורמיות והקונסרבטיביות ולחזק את הקשר שלהן לישראל . " נוודא שהכותל המערבי הוא מקור לאחדות של העם היהודי ולא מקור לפיצול ולפילוג חלילה ",  אמר להם אז .  כחודשיים לאחר מכן המתווה לפתיחת רחבת תפילה שוויונית בכותל המערבי אושר בממשלה .  
ואולם ,  יישומו נתקל בקשיים לאור התנגדות הרבנים והמפלגות החרדיות ,  ובשבועות האחרונים איימו הארגונים המייצגים את הרפורמים והקונסרבטיבים להחריף את מחאתם בדרישה ליישום המתווה .  נתניהו השווה את יישום מתווה הכותל למתווה הגז ,  ואמר כי  " אנחנו עובדים עם כל הצדדים וצריכים להשיג הסכמות .  זה לא פשוט וזה ייקח זמן .  צריך לראות אם אפשר להגיע לפתרון מוסכם .  אפשר לבנות רמפות ובריקדות זה לא יפתור את מתווה הכותל .  לפעמים צריך דיפלומטיה שקטה בין יהודים וערבים ,  למדתי שצריך גם דיפלומטיה שקטה בין יהודים ויהודים ".  
במהלך השידור החי ,  שהתנהל במתכונת של שאלות ותשובות ,  נשאל נתניהו לגבי החשש שלו מקידום הצעת החלטה חד צדדית על ישראל במועצת הביטחון של האו"ם .  נתניהו השיב כי  " משא ומתן במעורבות צדדים נוספים לא עובד ,  הוא רק יחזק את עמדות הפלסטינים וירחיק את השלום .  אני משוכנע שלכפות שלום מבחוץ לא יסייע .  זו לא רק עמדת אובמה אלא עמדה ותיקה של ארצות הברית .  אני מקווה שאובמה ימשיך את המדיניות הזו ואני מצפה לעבוד עם הנשיא טראמפ והממשל שלו כדי להרחיב את האינטרסים המשותפים של שלום וביטחון שיושגו במשא ומתן ישיר בין הצדדים ללא תנאים מוקדמים ".  

לראשונה :  ראש ממשלת ישראל יבקר בפיג'י
בנאום וידאו שנשא בפני עצרת הפדרציות היהודיות הודיע נתניהו כי במסגרת נסיעתו המתוכננת לאוסטרליה וסינגפור יבקר גם במדינת האיים באוקיינוס השקט .  על השינוי שהוא רואה במעמדה הבינלאומי של ישראל אמר : " אני מלא תקווה "
 
