הפלסטינים :  מקווים שמחאת הדיור תדיח את נתניהו
לקראת ספטמבר ,  בכירים פלסטינים מקווים שההתקוממות העממית תביא למינוי מנהיג ישראלי שיהיה מוכן לקיים עמם שיח מדיני .  עריקאת : " מחכה לשמוע את נתניהו אומר 'קווי 67'' ,  אפילו בסינית "
 בעוד שמחאת הדיור ברחבי הארץ הולכת ומתגברת בשבועיים האחרונים ,  ברשות הפלסטינית יש מי שמקווה שההפגנות השונות בישראל יובילו להדחתו של ראש הממשלה ,  בנימין נתניהו ,  ולחידוש תהליך השלום על ידי מי שימונה לתפקיד במקומו .  גורמים פלסטינים אמרו היום  ( חמישי )  לוואלה !  חדשות כי ההתקוממות העממית בישראל היא הזדמנות פז להשיב את הדיאלוג המדיני למקומו הטבעי ,  כלשונם . " אנו משוכנעים שכל עוד נתניהו מכהן לא יהיה משא ומתן ",  אמרו , " על כן ,  אנו מקווים שהמחאה החברתית בישראל תביא להדחתו ,  ולהחלפתו בראש ממשלה אחר שיחזיר את המגעים למסלולם .  זו יכולה להיות הזדמנות מצוינת ,  טרם הפנייה הפלסטינית לאו"ם בספטמבר .  נראה ,  אולי יהיה נס ,  ונוכל להגיע להסכם עם ראש ממשלה חדש ". 
עוד על נתניהו ומחאת הדיור:השר איתן : " לא כל החוכמה נמצאת בממשלה"סילבן שלום : " עלינו לשנות את סדרי העדיפויות "
 עוד בנושא המדינה הפלסטינית:עריקאת :  נפנה לאו"ם בספטמבר רה"מ :  המהלך הפלסטיני יעכב השלום
גורם בכיר בפתח הסכים אף הוא להערכה כי מחאת הצעירים בישראל עשויה לסייע לקידום התהליך המדיני ,  ואמר כי המחאה החברתית קשורה קשר הדוק לזו המדינית .  לדבריו , " אנשים מבינים שלממשלה יש תקציב לבנות בהתנחלויות ולהעניק הטבות למתנחלים ,  אך אין לה תקציב לנושאים חברתיים ".  הוא ציין כי מדובר בפעם הראשונה שהצעירים בישראל יוצאים בהמוניהם לרחובות כדי להביע מחאה ,  ואמר כי למרות שהמחאה עוסקת באופן רשמי בנושאים חברתיים ,  הרי ש"הכל קשור לפוליטיקה ולסדר העדיפויות של הממשלה ".  אותו בכיר פתח אמר כי  " בסופו של דבר ,  אנחנו מקווים שההתקוממות תוביל להתפרצות מחאה נגד הכיבוש ,  הציבור רואה שלממשלה אין תכנית מדינית ".  שאלה נוספת שנשאלת היא האם העובדה שנתניהו עסוק בנושאים חברתיים במקום בסוגיות מדיניות ,  תסייע לפלסטינים לקראת פנייתם לאו"ם להכרה במדינה העצמאית . 
" אין שום קשר .  למה שזה יעזור לנו ?  ",  מבהיר ראש צוות המשא ומתן הפלסטיני ,  ד"ר סאיב עריקאת . " האסטרטגיה שלנו ידועה :  נפנה לאו"ם ,  כי אין לנו כרגע פרטנר לשלום בישראל .  אנו מקווים שארצות הברית תשנה את דעתה ,  ולא תטיל וטו על ההכרזה במועצת הביטחון .  נתניהו היה יכול לבחור בין התנחלות לשלום ,  אך הוא בחר בהתנחלות ",  אמר עריקאת בשיחה עם וואלה !  חדשות .  לדבריו ,  ראש הממשלה אינו מעוניין בפתרון של שתי מדינות בגבולות 67' .  עם זאת ,  עריקאת מוכן לשנות את דעתו ,  בתנאי אחד : " רק אם אשמע את נתניהו אומר את המילים 'אלף-תשע-מאות-שישים-ושבע' בכל שפה שהיא ,  אפילו סינית או פורטוגזית ". 
לפנייה לכתב :  nir_yah@walla.com

הפלסטינים :  מקווים שמחאת הדיור תדיח את נתניהו
לקראת ספטמבר ,  בכירים פלסטינים מקווים שההתקוממות העממית תביא למינוי מנהיג ישראלי שיהיה מוכן לקיים עמם שיח מדיני .  עריקאת : " מחכה לשמוע את נתניהו אומר 'קווי 67'' ,  אפילו בסינית "
 
