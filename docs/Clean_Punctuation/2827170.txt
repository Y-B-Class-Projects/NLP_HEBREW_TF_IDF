הרצוג :  נתניהו זורק את ביטחון ישראל מתחת לגלגלי האוטובוס
ראשי מפלגות השמאל והמרכז תקפו בחריפות את נאומו הקרוב של ראש הממשלה בקונגרס והפצירו בו לבטלו .  לפיד :  אקט פוליטי שמטרתו לקושש קולות .  גלנט :  הגעה ללא תמיכת הנשיא היא שגיאה
יו"ר  " המחנה הציוני ",  ח"כ יצחק הרצוג ,  התייחס היום  ( שבת )  לסערה סביב נאומו של ראש הממשלה בנימין נתניהו בקונגרס בחודש הבא ותקף אותו בחריפות .  לטענתו ,  על ראש הממשלה לבטל אותו  " למען ביטחון ישראל ".  
הרצוג ,  ששוהה במינכן שם נערך כנס ביטחוני בהשתתפותם של מנהיגים מכל רחבי העולם ,  הוסיף כי  " בשיחות שקיימתי עם מנהיגים רבים מאירופה וארצות הברית עולה זעם גדול על כך שנתניהו הסית את הדיון על הגרעין האיראני לצרכים פוליטיים והפך אותו לעימות עם נשיא ארצות הברית ".  הרצוג הוסיף : " הנאום הזה שנולד בחטא כהפקת בחירות ,  מסכן את ביטחון אזרחי ישראל ואת היחסים המיוחדים בין ישראל לארצות הברית .  עם כל הכבוד לקמפיין שלו ,  נתניהו חייב לנהוג כפטריוט ישראלי ולא לזרוק את ביטחון ישראל מתחת לגלגלי אוטובוס הבחירות ". 
בחירות 2015 || סיקור מיוחד בוואלה !  חדשותסקרי עיתוני השבת :  הליכוד והמחנה הציוני ראש בראשהמחנה הציוני : " נתמוך גם בפסילה של זועבי וגם של מרזל"מי יצייץ אחרון ?  נתניהו ,  בנט וכחלון מתכתשים בטוויטר 
במקביל ,  השמיעו דברים דומים גם ציפי לבני ,  מספר 2 ברשימה ,  ושלי יחימוביץ' שבמקום ה-3 . " נתניהו מעדיף את טובתו האישית על פני ביטחון המדינה ",  אמרה לבני בריאיון משותף עם יחימוביץ' באירוע  " שבתרבות "  בתיאטרון  " הבימה "  שבתל אביב . 
" סגן נשיא ארצות הברית לא יישב במקום המיועד לו בנאום הקונגרס ,  ודבר זה מראה עד כמה במקרה של הנאום נתניהו חושב על טובתו האישית ולא על טובת המדינה ",  התייחסה שרת המשפטים לשעבר להודעה שנמסר ממשרדו של ג'ו ביידן ,  שלפיה הוא לא ינכח בנאום בחודש הבא משום שהוא ישהה בחו"ל . " יש ראש ממשלה שמתפוצץ מצחוק כשהוא רואה צעירים ועניים - הוא צוחק גם על הידרדרות היחסים עם ארצות הברית .  אני רוצה שהאזרחים שהולכים לקלפי יזכרו את התמונה של נתניהו עם השמיכה על הספה צוחק עליהם ",  הגיבה לבני לסרטון שפרסם הליכוד ולגלג עליה ועל הרצוג .
 יחימוביץ' קראה לראש הממשלה לוותר על הנאום . " אנחנו בפיגוע מדיני מתגלגל ,  אפילו 'פוקס' יוצאים נגד נתניהו  במדובר באצבע בעין של נשיא ארצות הברית ",  הבהירה ח"כ יחימוביץ' . " אני קוראת לנתניהו לוותר על הנאום בקונגרס .  זהו בונוס פוליטי מפוקפק שגורם לקרע עמוק עם הממשל האמריקני ,  אם הוא חושש שילעגו לו ,  אני מתחייבת בפניו שאם יעשה את המהלך הנכון ויבטל את ההופעה ,  אנחנו לא נשתף זאת בקמפיין פוליטי ".  
כמו כן ,  גם יו"ר יש עתיד יאיר לפיד תקף את הנאום של נתניהו . " ראש הממשלה מוביל לפגיעה קשה ביחסים האסטרטגים של ישראל עם ארצות הברית ",  טען שר האוצר לשעבר באירוע  " שבתרבות "  בקריית ביאליק . " נתניהו הצליח להסתכסך עם הבית הלבן ועכשיו גם עם חצי מהקונגרס .  זה אקט פוליטי שכל מטרתו לקושש עוד כמה קולות בבחירות ". 
גם מקום 2 ברשימת מפלגת כולנו ,  אלוף  ( במיל' )  יואב גלנט ,  ביקר את החלטת נתניהו והבהיר כי אסור לסכן את היחסים עם ארצות הברית . " הנסיעה הנה שגיאה .  אסור להשתמש בבית הלבן ככלי בידי פוליטיקה ישראלית ",  הסביר גלנט שהשתתף יחד עם לפיד באירוע . " הגעה ללא תמיכת הנשיא היא שגיאה .  מערכת יחסים אסטרטגית עם ארצות הברית היא לא בגדר פריווילגיה .  היא חובה מבחינתנו ואין דרך אחרת .  באולימפיאדה של המזרח התיכון כולם נושאים עיניהם לכוח ההרתעה של מדינת ישראל ,  שהוא פועל יוצא מהיחסים שלנו עם ארצות הברית .  אסור לנו לסכן את זה .  זה כלי שנותן לנו יכולת לנצח במלחמה ,  לא פחות מכיפת ברזל ". 
בנוסף לכך ,  יו"ר מרצ זהבה גלאון טענה כי היא שוחחה עם גורמים מדיניים בכירים בארצות הברית ,  שמסרו כי אם נתניהו ידחה את נאומו ,  יוזמן ראש הממשלה החדש לשאת נאום בפני הקונגרס בצורה מכובדת . " לא רק שהדבר פוגע ביחסי ישראל וארצות הברית - הוא פוגע גם ביכולת של ישראל להשפיע בסוגיה האיראנית ",  אמרה גלאון ב"שבתרבות "  בכפר סבא . " ראש הממשלה ,  שמבוקר עד ערב מדבר על הסכנה האיראנית ,  מוכן להקריב את העמדה הישראלית בתמורה לפוטואופ בחירות מיותר .  אני קוראת לנתניהו להודות בטעות הדיפלומטית הקשה שיצר הביקור המתוכנן שלו בארצות הברית ,  ולהודיע על ביטול הנאום בקונגרס לפני שזרם המחרימים והנפקדים רק יגבר ". 
מהליכוד נמסר בתגובה : " השמאל מפקיר את ביטחון ישראל למען בחירות .  במקום להתייצב עם ראש הממשלה במאמץ למנוע הסכם מסוכן עם איראן ,  הם מתייצבים עם המעצמות ונגד ישראל ,  כדי לאפשר להם להעביר הסכם שיאיים על ביטחוננו ועל קיומנו ".  

הרצוג :  נתניהו זורק את ביטחון ישראל מתחת לגלגלי האוטובוס
ראשי מפלגות השמאל והמרכז תקפו בחריפות את נאומו הקרוב של ראש הממשלה בקונגרס והפצירו בו לבטלו .  לפיד :  אקט פוליטי שמטרתו לקושש קולות .  גלנט :  הגעה ללא תמיכת הנשיא היא שגיאה

