שערה בכוס תה :  מעצב השיער של שרה נתניהו התפטר
ארבע שנים אחרי שהחל לטפח את שיערה של אשת ראש הממשלה ,  מעצב השיער ז'אן כהן סיים את עבודתו עבור שרה נתניהו .  וואלה !  סלבס מקצצת
הורידו את הדגל לחצי התורן ,  הורידו את נייר הכסף מהראש וכבו את הפן ,  כי מעצב השיער של הגברת שרה נתניהו החליט לסיים את עבודתו עבורה .  ארבע שנים אחרי שז'אן כהן החל לעבוד עבור אשת ראש הממשלה הישראלית והבלונד המלכותי שלה ,  החליט הספר לוותר על הג'וב הנוצץ והפסיק את העבודה על הפריזורה של נתניהו .  דרמה פוליטית ?  יותר שערה בכוס תה .
 רכלו על התפטרות מעצב השיער של נתניהו בפייסבוק 
הדיווחים על התפטרותו של כהן גרמו ללא מעט הרמות גבות ,  מאחר וז'אן נחשב לאחד האנשים היותר קרובים לגברת נתניהו ,  והיה מאלה שיצאו להגן בחירוף נפש על הזוג המלכותי בכל פעם שרק היה צורך .  רק לאחרונה ,  העלה כהן תמונות של הזוג נתניהו עם ילדים חולים תוך שהוא מותח ביקורת על בריטני ספירס שהייתה אמורה ,  לכאורה ,  להשתתף גם היא במפגש הזה .  
דרכיהם של כהן ונתניהו נפגשו לפני 4 שנים ,  כשלצוות המקצועי שלה התווספה גם חברתו הטובה של הספר ,  על תקן הסטייליסטית של אשת ראש הממשלה .  השניים ליוו את שרה לכל אירוע ואף התהדרו במהפך שעשו לה .  כעת ,  כאמור ,  היחסים בין השניים הסתיימו .  
מטעמה של אשת ראש הממשלה נמסר בתגובה : " רעיית ראש הממשלה מכבדת ומעריכה את כל הצוות המקצועי שעובד עמה ,  כולל כמובן ז'אן כהן ,  שהוא דמות מרכזית וחשובה בצוות מזה שנים .  כל ייתר הפרסומים הם רכילויות ,  דברי הבל ורעות רוח מצדה של התקשורת - מסיבות ברורות ".  
וואלה !  סלבס לא הסתפרה מאז 2007 .  יש מתנדבים ?  

שערה בכוס תה :  מעצב השיער של שרה נתניהו התפטר
ארבע שנים אחרי שהחל לטפח את שיערה של אשת ראש הממשלה ,  מעצב השיער ז'אן כהן סיים את עבודתו עבור שרה נתניהו .  וואלה !  סלבס מקצצת

