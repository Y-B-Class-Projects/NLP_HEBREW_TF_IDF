אדלשטיין ראשון בפריימריז בליכוד ,  חזן בחוץ :  רשימת המפלגה לכנסת
יו"ר הכנסת יולי אדלשטיין הוביל על השר ישראל כץ במאבק על המקום הראשון .  הקרב הצמוד על המקום השלישי הוכרע לטובת ארדן ,  וסער דורג במקום הרביעי .  ברקת וגלנט בעשיריה ,  התחזקות גם ללוין .  בעשיריה השנייה השתלבו מרבית שרי הליכוד פרט לאיוב קרא .  עדכונים שוטפים
ספירת הקלפיות בליכוד הגיעה לסיומה .  אל המקום הראשון ברשימת המפלגה לכנסת הבאה הגיע יו"ר הכנסת יולי אדלשטיין ,  שהוביל על השר ישראל כץ שהתברג במקום השני .  לאחר מאבק צמוד ,  השר גלעד ארדן מוקם במקום השלישי והשר לשעבר גדעון סער במקום הרביעי .  השרה מירי רגב שומרת על קביעות במקום החמישי .  הישג לשר יואב גלנט שהגיע למקום השישי ,  לאחר שהצטרף לשורות הליכוד רק לפני כחודש .  בהמשך העשיריה הראשונה מדורגים גם השר יריב לוין ,  ראש עיריית ירושלים לשעבר ניר ברקת .  השרה גילה גמליאל ואבי דיכטר הגיעו לראשונה לעשיריה הפותחת .
 בעשיריה השנייה השתלבו מרבית שרי הליכוד פרט לאיוב קרא - צחי הנגבי ,  יובל שטייניץ ,  אופיר אקוניס ,  חיים כץ ,  זאב אלקין ,  וכן סגנית שר החוץ ציפי חוטובלי ,  ח"כ דודי אמסלם ודוד ביטן ,  אמיר אוחנה ,  יואב קיש ומיקי זוהר .  עם זאת ,  ח"כים רבים דורגו במקומות לא ריאליים ובכך נפלטו מהרשימה ,  בהם אורן חזן ,  נורית קורן ,  נאוה בוקר ,  יהודה גליק ,  סגן השר ירון מזוז וקרא .  החל מהמקום ה-19 ברשימה מדורגים גם מועמדי מחוזות ,  כך שמספר המקומות הריאליים ברשימה הארצית הוא בערך 21-22 .  
המועמדות קרן ברק וקטי שטרית השתבצו במשבצת האישה החדשה במקום ה-25 וה-31 ,  ומספירת הקולות במחוזות ניצח בפער גדול במחוז שפלה פנחס עידן ,  יו"ר ועד רשות שדות התעופה ,  ויגיע למקום ה-19 .  מיכל שיר ,  המקורבת לגדעון סער ניצחה במחוז תל אביב את דוד שרן ,  ראש המטה של נתניהו והחשוד בתיק 3000 שממוקם במקום ה-27 .  במחוז דן  ( 24 )  ניצחה אתי עטייה ,  ראש לשכתו לשעבר של חיים כץ .  בגליל והעמקים ניצח אופיר כץ  ( 22 )  עוזרו הפוליטי של גלעד ארדן .  בנגב ניצח ניצן שלמה קרעי ,  במישור החוף ניצח האלוף במיל' עוזי דיין ,  בחיפה ניצח אריאל קלנר ,  בירושלים ניצח עמית הלוי ,  יועץ לשעבר של השרה רגב ובמחוז המועצות האזוריות ניצח ניסים ואטורי .
 בחירות 2019 - סיקור מיוחד בוואלה !  NEWSגנץ : " צריך לממש את לקחי ההתנתקות במקומות אחרים "" בלי אמוציות זה לא ליכוד ":  המלחמות והדילים בדרום בדרך לקלפיגדעון סער :  נתניהו מנהל מסע רדיפות נגדי ואני מבליג בשל האחריות 
19:50 - ראש הממשלה בנימין נתניהו התקשר לברך את יו"ר הכנסת יולי אדלשטיין על הגעתו במקום הראשון .  נתניהו שוחח בטלפון גם עם יואב גלנט וניר ברקת - שני המועמדים החדשים שנכנסו לליכוד והתברגו בעשירייה הראשונה .  השניים הודו לראש הממשלה נתניהו על תמיכתו בפריימריז ,  שהביאה את שניהם למקומות בכירים בצמרת הליכוד .  ראש הממשלה אמר להם כי יהיה ביניהם שיתוף פעולה הדוק במערכת הבחירות הקרובה - ולאחריה .
 18:36 - נתניהו בירך על תוצאות הפריימריז : " אני מאוד מאוד מרוצה ,  כי מתפקדי הליכוד בחרו באופן מדויק ודמוקרטי רשימה חזקה ,  מרשימה ,  טובה לישראל .  הם גם הצביעו בעד ההצעה שלי ,  אבל הצרה היא שגם אבו מאזן מרוצה ,  כי בני גנץ אמר היום שהוא יבצע התנתקות שנייה ביהודה ושומרון ואבו מאזן איחל לו הצלחה בבחירות .  לכן אנחנו חייבים ללכת יחד ,  לנצח את הבחירות האלה ולמנוע את זה .  זוהי התמצית האמיתית של הבחירות :  ממשלת שמאל בראשות בני גנץ או ממשלת ליכוד בראשותי ". 
מתפקדי הליכוד אישרו את הצעת ראש הממשלה לקביעת שלושה שריונים ברשימה במקומות 21 ,  28 ו-36 .
 17:12 - ספירת הקולות בקלפיות הסתיימה .
 17:03 - מיכל שיר זכתה במחוז תל אביב והביסה את דוד שרן ,  ראש הסגל לשעבר של נתניהו וחשוד בתיק 3000 ,  שזכה לתמיכה פומבית מנתניהו .
 16:54 - גילה גמליאל ,  שממוקמת בשלב זה בעשיריה הפותחת ,  הודתה למצביעים : " מקווה שבארבע השנים הקרובות אוכיח שאני ראויה לאמונכם ". 
16:48 - גורם בסביבת נתניהו : " לא רצה את סער במקום הראשון - והצליח "
 16:30 - על משבצת תל אביב ברשימה מתנהל קרב צמוד מאוד .  למרות תמיכת נתניהו בדוד שרן נראה כי מיכל שיר ,  היועצת לשעבר של גדעון סער ,  בדרך לזכות .
 15:52 - ניר ברקת מדורג כרגע במקום השמיני והתמודד בפעם הראשונה בפריימריז אחרי שכיהן כראש עיריית ירושלים .
 15:12 - 530 קלפיות נספרו עד כה ,  נותרו עוד 57 .
 12:45 - הקרב על המקום הראשון :  יולי אדלשטיין מוביל בעשרות קולות על השר ישראל כץ .  מאבק צמוד בין ארדן לסער על המקום השלישי .  
12:16 - גדעון סער הודה למתפקדי הליכוד : " אני רואה בתוצאה כהישג הפוליטי הגדול ביותר שלי ". 
11:28 - השר יואב גלנט מתחזק ועולה למקום השביעי ,  בעוד שניר ברקת נדחק למקום השמיני בהפרש של 14 קולות .  
10:45 - פער של 66 קולות בין אדלשטיין לכץ על המקום הראשון .  השר יריב לוין שב למקום השישי ודחק את ניר ברקת למקום השביעי .  
09:40 - מצב העשירייה הראשונה בתום ספירת 448 קלפיות מתוך 584 :   ( 1 )  ישראל כץ  ( 2 )  יולי אדלשטיין  ( 3 )  גדעון סער  ( 4 )  גלעד ארדן  ( 5 )  מירי רגב  ( 6 )  ניר ברקת  ( 7 )  יריב לוין  ( 8 )  יואב גלנט  ( 9 )  גילה גמליאל  ( 10 )  אבי דיכטר .  
08:33 - קרב צמוד בספירת הקולות במחוז תל אביב :  מיכל שיר מובילה במחוז תל אביב על דוד שרן .  

אדלשטיין ראשון בפריימריז בליכוד ,  חזן בחוץ :  רשימת המפלגה לכנסת
יו"ר הכנסת יולי אדלשטיין הוביל על השר ישראל כץ במאבק על המקום הראשון .  הקרב הצמוד על המקום השלישי הוכרע לטובת ארדן ,  וסער דורג במקום הרביעי .  ברקת וגלנט בעשיריה ,  התחזקות גם ללוין .  בעשיריה השנייה השתלבו מרבית שרי הליכוד פרט לאיוב קרא .  עדכונים שוטפים

