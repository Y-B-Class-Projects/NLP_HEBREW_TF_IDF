לפיד ברשימת המשפיעים של  " טיים "  - נתניהו בחוץ
אחרי שנתיים הודח ראש הממשלה מהרשימה היוקרתית של המגזין האמריקאי .  שר האוצר מככב ברשימה ,  ונכתב עליו כי  " הוא מצפה להביס את הבוס שלו בבחירות הבאות "
 ההתלהבות בתקשורת העולמית מיאיר לפיד אינה דועכת .  שר האוצר לפיד ,  נבחר לאחד מ-100 האישים המשפיעים ביותר של המגזין היוקרתי  " טיים "  לשנת 2013 .  הבחירה ביו"ר מפלגת  " יש עתיד "  מפתיעה במיוחד ,  בשל הדחתו מהרשימה השנתית של ראש הממשלה ,  בנימין נתניהו ,  שכיכב בה במשך שנתיים רצופות . 
" לפיד ,  מועמד מחאה מזרם המרכז ,  התמקד במצע של צדק כלכלי עבור מעמד הביניים הנשכח ,  והיכה בתדהמה את המפלגות המבוססות ",  נכתב על שר האוצר בכתבה שצורפה לרשימה .  עוד נכתב כי  " בבחירות הבאות ,  לפיד יצפה להביס את הבוס הנוכחי שלו  "  .
 לפיד מופיע ברשימה לצד מנהיגים בולטים מהעולם ,  כגון נשיא ארצות הברית ברק אובמה ורעייתו מישל ,  נשיא סין שי ג'ין-פינג ,  שליט צפון קוריאה קים ג'ונג-און והאפיפיור פרנציסקוס .  כמו כן מופיעים ברשימת  " המשפיעים ":  חברת הקונגרס לשעבר גבי גיפורדס ,  הזמר ג'סטין טימברלייק ,  הנסיכה קייט מידלטון והמנחה ג'ימי פאלון .  
שמות בולטים נוספים ברשימה הם של מושל ניו ג'רזי ,  כריס כריסטי ,  שזכה לשבחים בשל טיפולו בנפגעי הסופה  " סנדי ";  שופטת בית המשפט העליון בארצות הברית ,  אלנה קייגן ;  מללה יוסופזאי ,  הנערה שנאבקה בשלטון הטליבן בפקיסטן ונורתה ;  מנהיג המחתרת הכורדית עבדוללה אוצל'אן ,  שחתם על הסכם הפסקת אש מול ממשלת טורקיה ;  מנכ"לית יאהו ,  מריסה מאייר ;  ואלון מאסק ,  מנכ"ל חברת החלל האזרחית ספייסX .  
נתניהו ,  שכאמור אינו מופיע השנה ברשימה ,  כיכב בה ב-2012 לצד מנכ"ל אפל טים קוק ,  המועמד הרפובליקני לנשיאות ארצות הברית מיט רומני ,  קנצלרית גרמניה אנגלה מרקל ,  שרת החוץ האמריקאית הילרי קלינטון - והנשיא ברק אובמה .  אחד השמות הבולטים ברשימה של 2012 היה הכדורסלן האמריקאי ממוצא סיני ג'רמין לין ,  שנחשב לכוכב עולה בליגת אן-בי-איי .  
על נתניהו נכתב ב-2012 כי הוא  " אחד המנהיגים הדגולים בעולם ",  ובשנת 2011 ,  נכתב על ראש הממשלה הישראלי כי הוא  " קשה לפענוח ".  באותה שנה ,  לצד פוליטיקאים ,  שחקנים וספורטאים ,  בלט ברשימה שמו של ואאל גנאים ,  איש המחשבים שהצית את המחאה שהובילה לפרוץ ההתקוממות במצרים ,  שבסופו של דבר הביאה להדחתו של הנשיא חוסני מובארק .  כמו כן ,  הוכתרו כ"משפיעים "  ברשימה של אותה שנה מנכ"ל פייסבוק מרק צוקרברג ומנכ"ל גוגל לארי פייג' ,  לצד מייסד אתר ההדלפות ויקיליקס ג'וליאן אסאנג' ,  ואשת התקשורת אריאנה הפינגטון .  
המשפיעים של  " טיים "  ב-2012 :  נתניהו וחמינאי ברשימה אחת100 המשפיעים של  " טיים "  בשנת 2011  :  ביבי ,  ביבר ונסראללה 

לפיד ברשימת המשפיעים של  " טיים "  - נתניהו בחוץ
אחרי שנתיים הודח ראש הממשלה מהרשימה היוקרתית של המגזין האמריקאי .  שר האוצר מככב ברשימה ,  ונכתב עליו כי  " הוא מצפה להביס את הבוס שלו בבחירות הבאות "
 
