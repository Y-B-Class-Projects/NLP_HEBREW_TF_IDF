קרי ינסה לתאם את העמדות האירופאיות לגבי הכרה בפלסטין
שר החוץ האמריקני אמר כי  " ארצות הברית מנסה לנטרל את המתחים "  בין ישראל לפלסטינים .  לגבי האירופאים ,  אמר : " גורמים רבים דוחפים בכיוונים שונים ,  השאלה היא אם כולנו יכולים לדחוף באותו הכיוון "
 שר החוץ של ארצות הברית ,  ג'ון קרי ,  התייחס הלילה  ( שבת )  לפתרון המשבר הישראלי-פלסטיני בקולומביה .  לדבריו של קרי ,  ארצות הברית פועלת בימים אלה על מנת לזרז את קיום המשא ומתן בין ישראל לפלסטינים . " אנחנו מנסים למצוא דרך כדי לנטרל את המתחים ולהפחית את הסיכוי להחמרת הסכסוך ",  אמר קרי . " לשם כך ,  אנחנו בוחנים כמה אפשרויות ". 
קרי המשיך ואמר כי לא מעט מדינות פועלות על מנת לסייע במציאת פתרון ,  אך רובן אינן מתואמות והדבר בעייתי על מנת לקדם את המשא ומתן . " יש שם בחוץ גורמים רבים שמעורבים ומנסים לקדם ולדחוף את הנושא בכמה כיוונים שונים .  השאלה היא אם כולנו יכולים לדחוף באותו הכיוון ".  על מנת לפעול בנושא ,  קבע קרי סדרת פגישות במהלך השבוע הבא עם מנהיגים אירופאיים ,  על מנת לנסות ולמצוא פתרון אחד במקום ההצעות שלהן ,  שסותרות זו את זו ובעיקר את עמדת ישראל .
 עוד ידיעות בוואלה !  חדשות:לבני : " מוכנה לשלם מחיר כדי שהיעד יושג"הפצוע בפיגוע משחזר : " הבנתי שאני בסכנה ,  התחלתי לברוח"נזקי מזג האוויר :  שריפה מברק בשפלה ,  שיטפונות בים המלח 
דבריו של קרי מגיעים יומיים לאחר שהבית העליון של הפרלמנט הצרפתי ,  הסנאט ,  אישר הצעת חוק שהוגשה על ידי מפלגת  " הירוקים ",  הקוראת לממשלה בפריז להכיר במדינה הפלסטינית .  להחלטה ,  שהתקבלה ברוב של 154 קולות מול 146 מתנגדים ,  יש משמעות סמלית בלבד ,  בדומה לזו שהתקבלה על ידי האסיפה הלאומית בתחילת החודש ,  אולם ההערכה היא כי הצעד יקדם את עמדתם של הפלסטינים במשא ומתן .
 כך גם שר החוץ של אירלנד ,  צ'ארלי פלאנגן ,  אמר ביום רביעי בדיון בפרלמנט כי ממשלתו  " שוקלת הכרה מוקדמת "  בפלסטין ,  כצעד שיביא לדבריו לחידוש שיחות השלום .  זאת ,  לאחר שחברי הבית התחתון - בעל הסמכות העליונה בין שני בתי הפרלמנט האיריים - קיבלו הצעת חוק הקוראת לממשלה להכיר במדינה הפלסטינית .  
בתוך כך ,  בשבוע הבא צפוי הפרלמנט האירופי להצביע גם הוא על הצעת חוק הקוראת להכרה במדינה הפלסטינית .  ההצעה ,  שהוגשה במשותף על ידי מפלגות שמאל ,  צפויה לעבור ,  חרף מאמצים דיפלומטיים מצד ישראל למנוע את המהלך .  המחוקקים באיטליה ,  סלובניה ופורטוגל צפויים אף הם להצביע בחודשים הקרובים על הצעות חוק דומות .
 ראש הממשלה ,  בנימין נתניהו ,  ייצא בתחילת השבוע הבא לביקור קצר ברומא ,  שם ישתתף בפגישה דחופה עם קרי במטרה לנסות ולהגיע להבנות בין ישראל וארצות הברית בנושא הפנייה הפלסטינית למועצת הביטחון של האו"ם בדרישה להכיר במדינה פלסטינית בגבולות 1967 .  בירושלים חוששים כי וושינגטון תחליט שלא להשתמש בזכות הווטו השמורה לה ובכך לאפשר להצעה לעבור במועצת הביטחון .
 נתניהו ינסה במהלך הפגישה לשכנע את קרי להטיל וטו על כל הצעה שתעלה במועצת הביטחון בנושא ,  גם אם מדובר בהצעה  " מרוככת "  שאותה יגבשו מדינות אירופה .  עם זאת ,  בירושלים מודעים לכך שכמעט כל הדרג המקצועי הבכיר בוושינגטון סבור שאם הפלסטינים ירככו את נוסח ההצעה שלהם ,  או אם יוגש נוסח מרוכך על ידי מדינות אירופה ,  ארצות הברית צריכה לתת להחלטה לעבור .  

קרי ינסה לתאם את העמדות האירופאיות לגבי הכרה בפלסטין
שר החוץ האמריקני אמר כי  " ארצות הברית מנסה לנטרל את המתחים "  בין ישראל לפלסטינים .  לגבי האירופאים ,  אמר : " גורמים רבים דוחפים בכיוונים שונים ,  השאלה היא אם כולנו יכולים לדחוף באותו הכיוון "
 
