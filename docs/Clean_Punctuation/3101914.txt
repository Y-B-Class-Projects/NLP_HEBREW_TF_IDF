נתניהו : " מקווה שילדיי לא ייכנסו לפוליטיקה ,  אלה חיים קשים "
 ראש הממשלה אמר לרשת  " פוקס ניוז "  כי הוא אינו מעודד את ילדיו להמשיך את דרכו בחיים הפוליטיים - על רקע השמועות על התמודדות עתידית של בנו יאיר לכנסת .  לשאלה אם הם מעוניינים בכך ,  השיב : " אולי ,  אחד ,  אבל אני מקווה שלא "
 ראש הממשלה בנימין נתניהו אינו מעונין שילדיו ימשיכו את דרכו בחיים הפוליטיים  כך לפי דברים שאמר בריאיון לרשת הטלוויזיה האמריקנית  " פוקס ניוז ",  שישודר במלואו בשבוע הבא .  בקדימון לריאיון ,  ששוחרר ביום רביעי ,  נשאל נתניהו אם הוא מעודד את ילדיו להיכנס לפוליטיקה .  ראש הממשלה השיב בהחלטיות ,  תוך גלגול עיניים , " לא "  והסביר : " זה לא עוזר .  כלומר ,  אלה חיים קשים ". 
לשאלת המראיין אם הילדים עצמם רוצים להיכנס לפוליטיקה ,  השיב ראש הממשלה : " אולי ,  אחד ,  אבל אני מקווה שלא ".  מדובר בהתייחסות נדירה של ראש הממשלה לשמועות אודות תכניותיו של בנו יאיר ,  שלפי ההערכות שפורסמו בשנים האחרונות עשוי בעתיד להיכנס לפוליטיקה .  
עוד בוואלה !  NEWS:הפוליטיקאים זועמים על יאיר נתניהו : " קיבל חיבוק מהקו קלוקס קלאן"עם אצבע משולשת ,  יאיר נתניהו השתלח בפייסבוק ב"קרן להשמדת ישראל"בפגישתו הראשונה עם טראמפ :  יאיר נתניהו יצטרף לנסיעת רה"מ לארה"ב 
נתניהו הוא אב לשלושה ילדים :  נועה ,  מנישואיו הראשונים למיקי הרן ,  ויאיר ואבנר ,  בניה של רעייתו הנוכחית שרה .  יאיר ,  המחזיק בעמדות ימניות קיצוניות ,  נחשב למי שמשפיע על חלק מהמהלכים הפוליטיים של אביו ,  ובחודשים האחרונים מתרוצצות שמועות במערכת הפוליטית כי הוא מתכוון בעצמו להיכנס לפוליטיקה .  ההערכות האלה גברו לנוכח שורה של התבטאויות שנויות במחלוקת שחוללו סערה ,  כולן בדף הפייסבוק שלו ,  המופעל תחת השם  " Yair Hun ".  
בחודש שעבר פרסם נתניהו הבן קריקטורה בעלת מוטיבים אנטישמיים שבאמצעותה תקף את ראש הממשלה לשעבר אהוד ברק ,  מוביל ההפגנות בפתח תקוה אלדד יניב ואב הבית לשעבר במעון ראש הממשלה ,  מני נפתלי .  הפוסט זכה לגינויים נרחבים ונתניהו הבן מחק אותו בסופו של דבר .  ביולי נאלצו מקורבים לראש הממשלה להתנער מפוסט שכתב יאיר בנושא ההפגנות בווירג'יניה ,  שבו טען שהנאו נאצים בארצות הברית הם  " זן נכחד "  והזהיר מעליית  " בריוני "  השמאל הרדיקלי  " שהולכים ומתחזקים והופכים לדומיננטיים מאוד באוניברסיטאות ובחיים הציבוריים בארצות הברית ". 
הריאיון המלא של נתניהו ישודר ביום ראשון ,  במסגרת תכנית דוקו-ריאליטי שבועית של רשת החדשות השמרנית ,  שנקראת OBJECTified .  התוכנית מוגשת על ידי הארווי לוין ,  מייסד אתר הרכילות TMZ ,  והיא כוללת ביקור אינטימי בביתו של המרואיין ושיחה על פרטים וחפצים שונים ותחנות ביוגרפיות בחייו .  מהפרומואים ששחררה פוקס עולה כי נתניהו מדבר בתוכנית גם על מותו של אחיו ,  יוני ,  מפקד סיירת מטכ"ל שנהרג במהלך מבצע אנטבה ומעלה זיכרונות מהמבצע לשחרור מטוס סבנה .  בחודש מאי דווח בתקשורת האמריקנית כי נשיא ארצות הברית דונלד טראמפ סייע ללוין להשיג את הריאיון ,  אך בלשכת ראש הממשלה הכחישו אז את הטענה .
  ( עדכון ראשון :  21:39 )  

נתניהו : " מקווה שילדיי לא ייכנסו לפוליטיקה ,  אלה חיים קשים "
 ראש הממשלה אמר לרשת  " פוקס ניוז "  כי הוא אינו מעודד את ילדיו להמשיך את דרכו בחיים הפוליטיים - על רקע השמועות על התמודדות עתידית של בנו יאיר לכנסת .  לשאלה אם הם מעוניינים בכך ,  השיב : " אולי ,  אחד ,  אבל אני מקווה שלא "
 
