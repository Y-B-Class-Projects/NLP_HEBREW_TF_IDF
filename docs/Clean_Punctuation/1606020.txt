ברק :  טוב שרה"מ מסתיר פרטי הפגישה עם אובמה
שר הביטחון שיבח את נתניהו על שסירב לחשוף פרטים על השיחה שקיים בארבע עיניים עם נשיא ארה"ב . " הפגישה היתה טובה ויצרה בסיס משותף להתקדמות התהליך המדיני "
  ( צילום :  עוז מירון ,  עריכת וידאו :  לירז לבנה ) 
שר הביטחון אהוד ברק אמר הערב  ( רביעי )  עם שובו מארה"ב כי ראש הממשלה בנימין נתניהו מגלה אחריות ומנהיגות בכך שאינו חושף את פרטי שיחתו בארבע עיניים עם נשיא ארה"ב ברק אובמה . " קשה להבין את הפער בין המציאות החיובית כפי שגובשה בפגישה ,  שתורמת גם לביטחון המדינה ,  לבין הפרסומים בעניין באמצעי תקשורת שונים ",  אמר ברק .  לדבריו ,  הפגישה בין שני המנהיגים היתה  " טובה ,  חשובה ,  קונסטרוקטיבית ויצרה בסיס משותף להתקדמות התהליך המדיני כדי להשיג הסדר עם הפלסטינים ". 
בתוך כך ,  נועד הערב נתניהו בפריז עם נשיא צרפת ניקולא סרקוזי .  השניים נפגשו בפורום מצומצם בנוכחות מספר קטן של עוזרים .  לאחר מכן הם צפויים לדון בארבע עיניים .  שני המנהיגים דנו בחידוש המו"מ בין ישראל לרשות ולסוריה ובמאבק נגד הגרעין האירני .
 הפגישה בין השניים נערכה יום אחרי סיומו של ביקור הבזק של נתניהו בארה"ב .  במסגרת ביקורו נועד נתניהו עם הנשיא ברק אובמה .  גם פגישה זו בוצעה בפורום מצומצם .  נתניהו הפגין ביטחון רב בכך ששיחותיו בבית הלבן יניבו תועלת לביטחון ישראל ולמאמצי השלום באזור . " זו היתה פגישה ממוקדת מאד וחיובית ביותר ",  אמר נתניהו . " בשיחה דנו במגוון נושאים הקשורים לביטחון ישראל ובמאמצינו המשותפים להתקדם בתהליך השלום ".  
שתי הפגישות נערכו הרחק מעיני העיתונאים . " האמריקאים דרשו לשמור על עמימות של נושאי השיחה בין שני המנהיגים ועל כן בוטלו תדריכים שתוכננו בצד הישראלי ובצד האמריקאי ",  כך אמר שר ההסברה והתפוצות יולי אדלשטיין .  בראיון לגלי צה"ל הוסיף אדלשטיין כי אובמה לא דרש מנתניהו להקפיא את הבנייה בהתנחלויות וציין כי השניים דנו באיום הגרעין האירני .
 בהודעה רשמית של הבית הלבן ,  הודיע אובמה כי הוא אישר בפגישה את מחויבותו החזקה לביטחונה של ישראל .  בהודעה הרשמית נאמר גם כי שני המנהיגים דנו בקידום תהליך השלום במזרח התיכון ,  אירן וסוגיות ביטחוניות נוספות .  הפגישה נמשכה כשעה וחצי והייתה ארוכה מהצפוי .  דובר לשכת נתניהו סירב להגיב על הפגישה .
 
ברק :  טוב שרה"מ מסתיר פרטי הפגישה עם אובמה
שר הביטחון שיבח את נתניהו על שסירב לחשוף פרטים על השיחה שקיים בארבע עיניים עם נשיא ארה"ב . " הפגישה היתה טובה ויצרה בסיס משותף להתקדמות התהליך המדיני "
 
