חקירות נתניהו :  המיליארדר פאקר מסר עדות לחוקרים באוסטרליה
אחרי חודשים שבהם לא הצליחה המשטרה לגבות ממנו עדות ,  נשאל מקורבו של ראש הממשלה על ידי חוקרים מקומיים שקיבלו את השאלות מאנשי להב 433 .  הוא לא נחקר באזהרה בפרשה שבה חשוד נתניהו בקבלת שוחד
המיליארדר האוסטרלי ג'יימס פאקר מסר עדות במסגרת חקירת פרשת המתנות ,  שבהן חשוד ראש הממשלה בנימין נתניהו בקבלת שוחד .  העדות נגבתה אתמול בתיאום עם פאקר ,  שלא נחקר באזהרה .  השאלות הועברו לחוקרים המקומיים על ידי חוקרי יחידת להב 433 .  הפרסום דווח לראשונה במהדורת חדשות 2 ובמהדורה של ערוץ עשר .
 בפרשה מעורב גם המיליארדר הישראלי-אמריקני ארנון מילצ'ן ,  שלפי החשד הזרים שמפניות וסיגרים למשפחת נתניהו במאות אלפי שקלים .  החשד הוא שמילצ'ן הסתייע בפאקר במימון אורח החיים של בני הזוג נתניהו ,  שטוען כי הייתה זו חלופת מתנות לגיטימית בין חברים .  גם יאיר נתניהו ,  בנו של ראש הממשלה ,  היה מיודד עם פאקר ומסר עדות על כך בינואר האחרון .  
בשבוע שעבר נחקר נתניהו בפעם השישית בפרשת המתנות ,  המכונה גם תיק 1000 ,  ובפרשת השיחות עם מו"ל ידיעות אחרונות ארנון מוזס ,  המכונה תיק 2000 .  נתניהו מכחיש את כל החשדות נגדו .
 לקריאה נוספת בנושאעדות העוזרת של מילצ'ן : " שרה ביקשה בקבוקים ,  ביבי ביקש סיגרים"העוזרת של מילצ'ן :  הוזעקתי לספק שמפניות לשרה נתניהו בליל הסדר 
מערכת היחסים בין הזוג נתניהו לבין אנשי העסקים מילצ'ן ופאקר נחשפה לכאורה בעדותה של הדס קליין ,  העוזרת האישית של מילצ'ן ,  שמוגדרת  " אשת מפתח "  בחקירה ואינה חשודה בעצמה .  
לפי תמלילי חקירתה ,  שפורסמו מוקדם יותר החודש במהדורות החדשות ,  היא סיפרה כי רכישת המתנות לא הייתה ביוזמת מילצ'ן או פאקר .  שרה היתה מבקשת בקבוקים ,  ב ( ארגזים )  של שישה או 12 בקבוקים שמפניה .  ביבי היה מבקש סיגרים ,  וידע גם על כמויות השמפניה שאשתו קיבלה .  הנהג של החברה היה נוסע במיוחד לירושלים לספק את הסיגרים והשמפניות ",  אמרה קליין .
 לוואלה !  NEWS נודע כי קליין סיפרה בעדותה כי התבקשה להביא ארגז שמפניות לשרה נתניהו במהלך ערב פסח ,  בדומה לדברים שאמר הנהג של מילצ'ן .  גורמים המעורים בחקירה אמרו כי דבריה חיזקו את העדות של הנהג .  

חקירות נתניהו :  המיליארדר פאקר מסר עדות לחוקרים באוסטרליה
אחרי חודשים שבהם לא הצליחה המשטרה לגבות ממנו עדות ,  נשאל מקורבו של ראש הממשלה על ידי חוקרים מקומיים שקיבלו את השאלות מאנשי להב 433 .  הוא לא נחקר באזהרה בפרשה שבה חשוד נתניהו בקבלת שוחד

