עריקאת : " נתניהו נחוש להרוס את המו"מ "
 ראש צוות המשא ומתן הפלסטיני התאכזב מההחלטה לאשר 1,300 יחידות דיור חדשות בשכונות שמעבר לקו הירוק בירושלים והבהיר כי  " כל דיבור על מדינה עם גבולות זמניים יתקבל בסירוב חד משמעי "
  ( באדיבות הערוץ הראשון )  
" חשבנו שנתניהו נסע לארצות הברית על מנת להודיע על הקפאת ההתנחלויות ולחדש את המשא ומתן ,  אולם כעת ברור כי הוא נחוש להרוס את השיחות ",  כך אמר היום  ( שני )  ראש צוות המשא ומתן הפלסטיני וחבר הוועד המרכזי של פתח ,  סאיב עריקאת ,  בעקבות החלטת ועדת התכנון והבנייה בירושלים לאשר הקמת 1,300 יחידות דיור בשכונות הר חומה ,  רמות ופסגת זאב בעיר שנמצאות מעבר לקו הירוק .  
עריקאת הבהיר כי נתניהו  " סגר את כל הדלתות בפני המשא ומתן ואנו רואים בו אחראי להריסתו ".  עריקאת נפגש היום עם הקונסול האמריקאי דניאל רובנשטיין ועם הקונסול הצרפתי פרדריק דיסגניוס והבהיר בפניהם כי מבחינת הפלסטינים אין פתרונות בנושא הקפאת הבנייה בהתנחלויות ,  וכי ממשלת ישראל צריכה לבחור בין שלום לבין התנחלות ,  כי השניים לא יכולים לשכון יחדיו .
 עריקאת ,  שייצא מחר למרוקו על מנת להשתתף בוועידה בינלאומית של מכון  " אמדאוס "  בנוכחות שרי חוץ מהמערב וממדינות ערב ,  ציין עוד כי  " הדרך הקצרה ביותר לשלום נעוצה בסיום הכיבוש הישראלי שהתחיל בשנת 1967 והקמת מדינת פלסטין העצמאית שבירתה מזרח ירושלים .  כל דיבור על פתרון זמני או בשלבים ,  או על מדינה עם גבולות זמניים יתקבל בסירוב חד משמעי ". 

עריקאת : " נתניהו נחוש להרוס את המו"מ "
 ראש צוות המשא ומתן הפלסטיני התאכזב מההחלטה לאשר 1,300 יחידות דיור חדשות בשכונות שמעבר לקו הירוק בירושלים והבהיר כי  " כל דיבור על מדינה עם גבולות זמניים יתקבל בסירוב חד משמעי "
 
