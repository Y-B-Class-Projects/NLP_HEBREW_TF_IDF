הממשלה אישרה את ההפחתה בייקור הדלק
בישיבה מיוחדת אישרה הממשלה את ההפחתה בייקור מחירי הדלק עליה הורו ראש הממשלה ושר האוצר .  שרי ש"ס וישראל ביתנו התנגדו עקב הפגיעה בעובדי השירות הציבורי
 ( צילום :  לע"מ ,  עריכת וידאו :  יאיר דניאל )  
שרי ש"ס וישראל ביתנו התנגדו ,  אך הממשלה אישרה היום  ( רביעי )  את החלטתם של ראש הממשלה בנימין נתניהו ושר האוצר יובל שטייניץ להפחית את העלייה במחיר הדלק לליטר בנזין מ-7.94 שקלים בתדלוק עצמי ו-8.15 שקלים בשירות מלא ל-7.79 שקלים בתדלוק עצמי ו-8.00 שקלים בשירות מלא .  בישיבה מיוחדת ,  הצביעו השרים על התוכנית ,  שתמומן מתוכנית התייעלות במשרדי הממשלה שהוכנה על ידי משרד האוצר .  
מוקדם יותר הורה יו"ר ש"ס אלי ישי לשרי הסיעה להצביע נגד התוכנית בגלל הפגיעה בעובדי השירות הציבורי ערב חג הפסח ,  וקרא לאוצר  " למצוא חלופות בדמות השתוללויות השכר במגזר הפרטי ולא להיטפל לאותם 600 עובדי המגזר הציבורי ,  אשר גם כך שכרם איננו נושא לקנאה ורבים מהם משתכרים שכר מינימום ".  גם שרי ישראל ביתנו התנגדו להצעת האוצר .
 השר שטייניץ בירך על אישור ההחלטה ואמר כי היא  " מאפשרת לאוצר להימנע מפגיעה במסגרת ההוצאה או הגרעון עקב ההתערבות במחיר הדלק .  כך נוהגת ממשלה אחראית ".  ראש הממשלה בנימין נתניהו אמר במהלך הישיבה כי  " הממשלה לא שולטת במחירי הדלק .  עם זאת ,  אנחנו עדים לכך שהיתה עלייה מתמדת בשנה האחרונה כתוצאה מהסנקציות על אירן וגורמים אחרים ".  נתניהו ניצל את ההזדמנות על מנת לאחל לציבור  " חג פסח שמח ,  שייסעו בכבישי הארץ ,  ייהנו מנופיה וישלמו קצת פחות ממה שהיו משלמים אם לא היינו מתערבים היום ". 
עוד על מחיר הדלק :
 ביום ראשון :  מחירו של ליטר בנזין - שמונה שקליםנכנע ללחץ :  נתניהו הורה להפחית את התייקרות הדלקמחאת הדלק :  מפגינים התעמתו עם ח"כים מקדימה 

הממשלה אישרה את ההפחתה בייקור הדלק
בישיבה מיוחדת אישרה הממשלה את ההפחתה בייקור מחירי הדלק עליה הורו ראש הממשלה ושר האוצר .  שרי ש"ס וישראל ביתנו התנגדו עקב הפגיעה בעובדי השירות הציבורי

