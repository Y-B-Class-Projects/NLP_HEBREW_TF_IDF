לא מצלצל :  התוצאות הגיעו ,  בנט ונתניהו טרם דיברו
ראש הממשלה כבר התקשר ללפיד ולדרעי מאז פרסום תוצאות הבחירות ,  אבל יו"ר הבית היהודי עדיין לא קיבל ממנו שיחת טלפון .  זאת על אף שנראה שהשניים יישבו יחד בקואליציה
על אף שחלפה כבר יממה וחצי מאז נודעו תוצאות הבחירות ,  ראש הממשלה ,  בנימין נתניהו ,  עדיין לא צלצל ליו"ר הבית היהודי ,  נפתלי בנט ,  על מנת לדון עמו באפשרות של קואליציה משותפת בקדנציה הקרובה .  זאת על אף שמיד עם היוודע תוצאות הבחירות מיהר נתניהו להתקשר לאחד מראשי תנועת ש"ס ,  אריה דרעי ,  ושפך בפניו מילים חמות על כוונותיו לשיתוף פעולה עמו בממשלה הקרובה .  הטלפון הבא של נתניהו היה למי שנחשב להפתעת הבחירות ,  יו"ר מפלגת יש עתיד ,  יאיר לפיד . " יש לנו הזדמנות לעשות דברים גדולים למען המדינה ",  אמר נתניהו ללפיד בשיחה .  אלא שעד עכשיו  ( חמישי )  ועל אף שברור לכל כי רוב הסיכויים הם שהשניים ישבו יחד בקואליציה ,  נתניהו טרם התקשר לבנט כדי לברכו על הישגיו בבחירות או לדון באפשרות של שיתוף פעולה .  
במהלך מערכת הבחירות דובר רבות על יחסים טעונים שיש בין נתניהו לבנט ,  בעיקר על רקע הנסיבות שהביאו לסיום עבודתו של האחרון כראש לשכתו של ראש הממשלה כשזה היה באופוזיציה ,  כולל שמועות על ריב עם רעייתו שרה .  הקמפיין האגרסיבי של הליכוד נגד מועמדי הבית היהודי לא תרם ליחסים בין השניים ,  וכעת נראה כי נתניהו עדיין לא מוכן לעשות את הצעד המתבקש לעברו של בנט למרות שכמעט אין שום אפשרות שבנט לא יהיה בממשלה הבאה .  בבית היהודי היו מי שהפנו אצבע מאשימה כלפי הליכוד עם היוודע התוצאות הסופיות של הבחירות ואמרו כי הקמפיין נגד המועמדים ברשימתו של בנט גרם לציבור לעזוב את בנט לטובתו של לפיד ובכך פגעו במצבו של גוש הימין .
 אבל יש מי שמצביעים על סיבה אחרת לנתק של נתניהו מבנט עד עכשיו :  בליכוד מאוכזבים מתוצאות ההצבעה ברוב ההתנחלויות ביהודה ושומרון וציפו לקבל שם ניצחון סוחף ,  בעיקר לאור העובדה כי רבים מהמתנחלים התפקדו לליכוד והשפיעו על רשימת מועמדיה לכנסת .  בסופו של דבר זכתה הבית היהודי לאחוזים גבוהים בהתנחלויות ,  וכעת יש המעריכים כי נתניהו והליכוד נוטרים לבנט על הצלחתו .  כך למשל ,  בהתנחלות מגדל עוז שבגוש עציון זכתה הבית היהודי ב-85% מהקולות לעומת 6% לליכוד ,  באפרת זכתה הבית היהודי ב-65% לעומת 18% לליכוד ובאלון מורה קיבלו בליכוד רק 12% לעומת חמישים אחוזים עבור בנט .  מספרים דומים נרשמו באלון שבות ,  אלקנה וביישובים רבים נוספים מעבר לקו הירוק .  
מעבר לכך ,  בליכוד בוחנים בזכוכית מגדלת את דפוסי ההצבעה בהתנחלויות השונות ומשווים אותם למספר המתפקדים לליכוד שהשתתפו בפריימריז של המפלגה .  במרבית היישובים נמצאה התאמה סבירה בין מספר המתפקדים הגבוה לבין נתוני ההצבעה הסופיים ,  אך היו מספר יישובים בהם היו הבדלים משמעותיים לרעת הליכוד .  כך למשל ביצהר ,  בכוכב השחר ובשילה ,  שם נרשמו פערים של עשרות קולות בין מספר האנשים שהתפקדו לליכוד לבין אלה שהצביעו עבור המפלגה ביום הבחירות .  גורמים בליכוד זועמים על קבלני הקולות של המפלגה שלא סיפקו את הסחורה ,  אלא רק השפיעו על רשימת המפלגה לכנסת .  
בינתיים ממשיך בנט לאותת לכיוונו של לפיד בתקווה לשתף פעולה בממשלה הבאה .  השניים שוחחו ביניהם שלשום בערב ואתמול הצהיר בנט כי  " יש לדון מחדש בסטטוס קוו בנושאי דת ומדינה ",  במקביל להצהרה בוואלה !  חדשות לפיה  " נוצרה הזדמנות היסטורית לטיפול בנושא השוויון בנטל ויוקר המחיה ".  
בחירות 2013 - כותרות אחרונות:המעטפות הכפולות נספרות :  האם הגושים ישתנו ? לפיד משיב ליחימוביץ' : " לא נקים גוש חוסם עם השמאל וזועבי"בנט קורץ ללפיד : " לפתוח מחדש את נושא דת ומדינה"גזור ושמור :  מה הבטיחו הפוליטיקאים לפני הבחירות
לפניות לכתב :  joshjosh@walla.com 

לא מצלצל :  התוצאות הגיעו ,  בנט ונתניהו טרם דיברו
ראש הממשלה כבר התקשר ללפיד ולדרעי מאז פרסום תוצאות הבחירות ,  אבל יו"ר הבית היהודי עדיין לא קיבל ממנו שיחת טלפון .  זאת על אף שנראה שהשניים יישבו יחד בקואליציה

