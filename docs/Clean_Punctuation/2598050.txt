לבקשת נתניהו :  השנה הבאה  - " שנת המורשת הלאומית "
 ועדת השרים לענייני סמלים וטקסים קיבלה את הצעתו של ראש הממשלה והחליטה כי שנת העצמאות ה-65 של מדינת ישראל תעמוד בסימן העצמת נכסי התרבות הלאומיים למען הדורות הבאים
ועדת השרים לענייני סמלים וטקסים אישרה הבוקר  ( שלישי )  את הנושא המרכזי לשנת העצמאות ה-65 של מדינת ישראל  - " שנת המורשת הלאומית ".  הנושא נבחר לבקשתו של ראש הממשלה ,  בנימין נתניהו ,  שמאז תחילת כהונתו השיק תוכנית להעצמת התודעה והמורשת הלאומיים ,  במסגרתה הושקעו 400 מיליון שקלים לשיקום אתרי ונכסי מורשת ,  והגדלת חשיפתם והנגשתם לציבור .  
ועדת השרים בראשות שר התיירות ,  סטס מיסז'ניקוב ,  קיבלה הבוקר את הצעת נתניהו והטילה על מטה ההסברה הלאומי להקים ועדה ציבורית לבחירת מדליקי המשואות לפני נושא זה   " שנת המורשת הלאומית - העצמה ,  הנחלה ושימור נכסי התרבות הלאומיים למען הדורות הבאים ".  לדברי מיסז'ניקוב , " ממשלת ישראל רואה את הנחלת המורשת הלאומית כמשימה לאומית ומשקיעה מאות מיליוני שקלים בשיקום אתרי מורשת עמנו בארץ ישראל .  הכרזה זו ,  לצד הפעולות שנוקטת הממשלה כחלק מהתוכנית להעצמת המורשת הלאומית ,  תשים את העיסוק במורשת הלאומית ,  בהיסטוריה ובתרבות הישראלית במקום הראוי להן - מרכז תשומת הלב הציבורית ותשרת אינטרס ציבורי ראשון במעלה ".  
על שאיפתו לחיזוק המורשת וההיסטוריה היהודית הלאומית ,  הכריז נתניהו כבר בתחילת כהונתו .  תוכנית המורשת הייתה אחת מתוכניות הדגל של ממשלת נתניהו ,  שהוביל מזכיר הממשלה צבי האוזר .  במסגרת התוכנית הוקם אגף מיוחד במשרד ראש הממשלה בנושא והוקצו מאות מיליוני שקלים מתקציב הממשלה וכספי תרומות לשיקום ושחזור אתרים בעלי חשיבות היסטורית ,  יהודית וציונית בישראל .  עד כה אושרו פעולות בעלות כוללת של עשרות מיליוני שקלים שיושקעו בעשרות אתרים ובהם תל שילה ,  הרודיון ,  תל ערד ,  צריף יצחק בן צבי ,  תחנת הקמח של מונטיפיורי בירושלים ,  בית העצמאות בתל אביב וכן במיזמים דיגיטליים של הנגשה ברשת כמו הקמת פורטל משותף לארכיוני ישראל וארכיון למורשת המוזיקה הישראלית ופרויקטים נוספים .  
לקריאה נוספתהצעת חוק :  הקמת מרכז מורשת לזכרו של יצחק שמיראתרי המורשת :  קבר רחל ומערת המכפלה לא ייגרעועובדות בשטח :  תל שילה יוכרז כאתר מורשת לאומית 

לבקשת נתניהו :  השנה הבאה  - " שנת המורשת הלאומית "
 ועדת השרים לענייני סמלים וטקסים קיבלה את הצעתו של ראש הממשלה והחליטה כי שנת העצמאות ה-65 של מדינת ישראל תעמוד בסימן העצמת נכסי התרבות הלאומיים למען הדורות הבאים

