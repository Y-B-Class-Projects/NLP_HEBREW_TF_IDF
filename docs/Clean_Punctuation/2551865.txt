משבר הגיוס :  מתווה יעלון יוצג היום בפני השרים
על רקע פרישת קדימה ,  יציג היום יעלון בפני הממשלה את יוזמתו לחלופה לחוק טל .  הצבעת השרים תיערך בימים הקרובים .  יעד המתווה :  גיוס 6,000 חרדים ו-5,000 ערבים עד שנת 2016
השר משה יעלון יציג היום  ( ראשון )  את המתווה שיזם לגיוס חרדים וערבים .  ההחלטה על מועד הצגת המתווה התקבלה על ידי ראש הממשלה בנימין נתניהו ,  על רקע המחלוקת הקשה בינו לבין ליו"ר קדימה שאול מופז ,  שהביאה בשבוע שעבר לפרישת האחרון וסיעתו מהקואליציה .
 תחילה ,  הכוונה הייתה להביא את המתווה כ"הצעת מחליטים ",  כלומר להגישה להצבעת השרים בממשלה ,  כפי שפורסם בוואלה !  חדשות - אלא שבסופו של דבר הוחלט שיעלון רק יציג את המתווה וההצבעה תיערך בנפרד .  
העקרונות של יעלון קובעים כי יינתנו תמריצים לגיוס החל מגיל 18 .  בין גיל 22 ל- 23 תהיה שנת הכרעה ,  בה החרדים יצטרכו להחליט אם הם מתגייסים או משרתים בשירות אזרחי ,  כאשר מגיל 26 יוטלו סנקציות אישיות על המשתמטים מגיוס .  עוד קודם לכן יוטלו סנקציות כלכליות על המוסדות בהם ילמדו אותם חרדים שלא יתגייסו .  במקביל ,  הצבא יונחה לפתוח מסלולי גיוס יעודיים לחרדים .  
נוסף על נושא הסנקציות ,  לפי המתווה יבוצע זיהוי ביומטרי לבחורי הישיבות ,  כאשר הם יחויבו בכל יום להניח את אצבעם על המכשיר הביומטרי ,  לצורך מעקב של משרדי הממשלה על נוכחותם בישיבה .  במידה ובבדיקה אקראית יימצא תלמיד שאינו נוכח בישיבה ללא סיבה מוצדקת - הדבר ייחשב כעבירה פלילית .  שיטה זו נהוגה גם כיום ,  אולם אמצעי הבדיקה והאכיפה הוכחו כלא יעילים .  כמו כן ,  התכנית של יעלון מתייחסת גם לגיוס ערביי ישראל .  על פי המתווה ,  עד שנת 2016 יתגייסו 6,000 חרדים לשירות צבאי או אזרחי ו- 5,000 ערבים לשירות אזרחי .
 יעלון נפגש ביום שישי עם שישה חברי כנסת מקדימה - אבי דיכטר ,  עתניאל שנלר ,  ישראל חסון ,  יעקב אדרי ,  דורון אביטל ויוליה שמאלוב ,  במטרה להציג את המתווה לחוק הגיוס שיוצג היום בממשלה .  לוואלה !  חדשות נודע כי מלבד ששת הח"כים שנפגשו עם יעלון ביקשו להשתתף בפגישה ארבעה ח"כים נוספים ,  על מנת להסיר את החשד כי נערך גיוס של שבעה חברי כנסת שיוזמים פרישה מקדימה .  עם זאת ,  עצם הפגישה לבדה מהווה אמירה כלפי יו"ר קדימה ,  מופז .  
גורמים בקדימה העריכו כי פגישתם של ששת חברי הכנסת מקדימה והשר משה יעלון בנושא מתווה חוק הגיוס שהציע - מהווה ניצנים ראשונים של פרישת ח"כים מקדימה ,  ייתכן שכבר בימים הקרובים . " קדימה לא תישאר ,  מופז סיים את הקריירה הפוליטית שלו ",  הם אמרו .
 מלשכת דיכטר נמסר אמש כי  " נוכח הסירוב לבקשת ח"כים לאפשר את הצגת המתווה בפני הסיעה ,  והפרישה הפזיזה שבועיים לפני מיצוי התהליך בגיבוש הצעה היסטורית ,  יזם ח"כ דיכטר מפגש יחד עם עוד חמישה ח"כים מקדימה מול יעלון במטרה ללמוד את המתווה ולנסות להשפיע עליו עד לגיבוש הצעת החוק ".  לדבריו , " כל ניסיון לצבוע בצבעי פילוג כביכול את הפגישה הוא ניסיון נואל של גורמים המסתתרים מאחורי מסך אנונימיות ,  ולא בכדי ".  
משבר הגיוס - כותרות אחרונותבקדימה מעריכים : " הפגישה עם יעלון - הכנה למרד"חוק הגיוס החדש ?  נתניהו יגיש לממשלה את מתווה יעלוןח"כ גפני : " מופז ניסה להכות החרדים ולהציל עצמו"מופז הודיע על פרישה : " ההיסטוריה תשפוט את נתניהו "
 לפניות לכתב :  pinhaswolf@walla.co.il 

משבר הגיוס :  מתווה יעלון יוצג היום בפני השרים
על רקע פרישת קדימה ,  יציג היום יעלון בפני הממשלה את יוזמתו לחלופה לחוק טל .  הצבעת השרים תיערך בימים הקרובים .  יעד המתווה :  גיוס 6,000 חרדים ו-5,000 ערבים עד שנת 2016

