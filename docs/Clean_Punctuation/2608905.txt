ביקורת על נתניהו ?  עבור לעמוד 37
פרשן  " ישראל היום "  דן מרגלית ביקר הבוקר בטור שכתב את ההחלטה של ראש הממשלה למנות את השר כחלון ליו"ר מנהל מקרקעי ישראל וכינה אותה  " פגומה ".   " העונש ":  הגליה לעמוד 37
פרשן  " ישראל היום "  דן מרגלית התייחס הבוקר לטור שכתב בעיתון ובו העביר ביקורת על ההחלטה של ראש הממשלה אתמול למנות את משה כחלון ליו"ר מנהל מקרקעי ישראל .  בטור נכתב שההחלטה רעה מבחינה מוסרית .  לדברי מרגלית ,  מכיוון שטור נגד נתניהו ,  הוא  " נדחק לעמוד 37 מן העמוד הראשון ". 
דן מרגלית אמר הבוקר בתכנית  " בוקר טוב ישראל "  בגלי צה"ל כי הסיבה שבעיתון בחרו שלא לשים הפניה לטור שלו בעמוד השער או למקם את הטור בסמוך לעמודים המסקרים את המהלך ,  היא תוכן דבריו שאינו מחמיא לראש הממשלה .  מרגלית כתב כי ההודעה על מינויו של כחלון היא  " הודעה פגומה ,  המצביעה על דאגה גדולה בחוגי הליכוד ",  והוסיף כי  " תכסיסים כאלה אינם מוסיפים דבר ,  רק גורעים ".  
" אני לא קובע איפה אני נמצא ,  ראיתי את הטור בעמוד 37 .  יש שיקולי מערכת שאני לא נכנס אליהם ואני לא יודע מה הם ",  אמר מרגלית .  לשאלה האם אפשר ממבט בעמוד הראשי של ישראל היום להעריך מהם שיקולי המערכת ,  אמר מרגלית : " אני לא מותח ביקורת ולא עושה הערכות לגבי מקום העבודה שלי לטובה או לרעה ". 
הטור של מרגלית פורסם בעמוד הדעות של העיתון ,  ללא הפנייה כאמור מהשער - אשר כולו עוסק בהודעת ראש הממשלה .  הכותרת ,  מחמיאה למהלך  ( "כחלון יעשה מהפכה בדיור בדיוק כמו בסלולר ")  ומשובצים לצידה שני מאמרי דעה אחרים :  האחד של מתי טוכפלד ,  התוקף את החלטת יו"ר ועדת הבחירות השופט רובינשטיין שלא להתיר אמש את שידור מסיבת העיתונאם של נתניהו בה הודיע על המהלך ,  והטור השני של חזי שטרנילכט המסביר מדוע הבחירה של נתניהו בכחלון לתפקיד היא בחירה נכונה .
 את תגובתו של דן מרגלית לא ניתן היה להשיג .  תגובה  " ישראל היום "  לדברים טרם התקבלה .  

ביקורת על נתניהו ?  עבור לעמוד 37
פרשן  " ישראל היום "  דן מרגלית ביקר הבוקר בטור שכתב את ההחלטה של ראש הממשלה למנות את השר כחלון ליו"ר מנהל מקרקעי ישראל וכינה אותה  " פגומה ".   " העונש ":  הגליה לעמוד 37

