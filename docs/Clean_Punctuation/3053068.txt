עקב ההחלטות נגד ישראל :  ישראל תקצץ שני מיליון דולר מתקציב האו"ם
נתניהו הורה למשרד החוץ על קיצוץ נוסף מהתקציב ,  שעמד בעבר על 11 מיליון דולר ,  ובעקבות ההחלטות שאומצו בחודשים האחרונים - יעמוד השנה רק על 3.7 מיליון דולר .  משרד החוץ : " תיקון האפליה האובססיבית כלפי ישראל באו"ם "
 ראש הממשלה ושר החוץ בנימין נתניהו הנחה הערב  ( רביעי )  את משרד החוץ לקצץ שני מיליון דולר מתשלומי ישראל למוסדות האו"ם ,  על רקע ההצעות העוינות לישראל שאומצו לפני מספר ימים על ידי המועצה לזכויות אדם של האו"ם .  התקציב השנתי שישראל מעבירה למוסדות האו"ם עומד על קצת יותר מ-11 מיליון דולר ,  אך אחרי שני הקיצוצים מתחילת השנה ,  ב-2017 יועברו רק 3.7 מיליון דולר .
 שני מיליון דולר שקוצצו הפעם ,  ישמשו לדברי משרד החוץ להעמקה והרחבה של פרויקטים ישראליים בתחום הסיוע הבינלאומי ,  ויושקעו במדינות מתפתחות אשר תומכות בישראל במוסדות הבינלאומיים .  עוד נמסר כי  " החלטה זו מהווה חלק מהמערכה הישראלית יחד עם ידידותיה ,  ובראשן ארצות הברית ,  לתקן את האפליה האובססיבית כלפי ישראל באו"ם ובסוכנויותיו ". 
בתחילת ינואר קוצצו שישה מיליון דולר ,  כחלק מצעדי המחאה של ירושלים בעקבות החלטה 2334 של מועצת הביטחון שמגנה את ההתנחלויות .  הקיצוץ הקודם היה בגובה הסכום השנתי שהאו"ם מעביר לחמישה גופים הפועלים תחת חסותו בנושאים פלסטיניים .  מדובר בסוכנויות ובמחלקות העוסקות בארגון כנסים וסמינרים בנושא הפלסטיני בעולם ,  קשר עם NGO אחרים בנושא ,  הפקת דוחות על ישראל ,  הפצת מידע וקשר עם עיתונאים תחת חסותו הרשמית של האו"ם .  בין היתר ,  מדובר במחלקה לזכויות פלסטינים ,  תוכניות מידע מיוחדות בנושא הפלסטיני במחלקת קשרי הציבור של האו"ם ,  וועדה מיוחדת שחוקרת את  " השפעת הפעילות הישראלית על זכויות האדם של הפלסטינים ".  

עקב ההחלטות נגד ישראל :  ישראל תקצץ שני מיליון דולר מתקציב האו"ם
נתניהו הורה למשרד החוץ על קיצוץ נוסף מהתקציב ,  שעמד בעבר על 11 מיליון דולר ,  ובעקבות ההחלטות שאומצו בחודשים האחרונים - יעמוד השנה רק על 3.7 מיליון דולר .  משרד החוץ : " תיקון האפליה האובססיבית כלפי ישראל באו"ם "
 
