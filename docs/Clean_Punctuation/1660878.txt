האוזר :  תכנית שלום של אובמה ?  זו רק ספקולציה
מזכיר הממשלה התייחס לדיווח ,  לפיו נשיא ארה"ב יציג תכנית לכינון שלום במזה"ת וינסה לכפות אותה על הצדדים .  לדבריו , " הסדר שלום יושג רק במו"מ ישיר בין ישראל לפלסטינים "
 מזכיר הממשלה צבי האוזר התייחס הבוקר  ( רביעי )  לדיווח בעיתון  " וושינגטון פוסט ",  לפיו נשיא ארצות הברית ברק אובמה  " שוקל ברצינות "  להכריז בסתיו הקרוב על תוכנית אמריקאית לכינון שלום במזרח התיכון .  לדברי האוזר ,  הוא  " לא מתייחס לספקולציות ,  ועמדת ממשלת ישראל כי הפתרון הוא במשא ומתן ישיר בין הצדדים ".  
בראיון לקול ישראל אמר האוזר ,  כי  " ישנו נסיון להשיק מו"מ עם הפלסטינים "  והוסיף : " הם מסרבים .  ישראל עושה צעדים לקידום ,  אך הם עולים על עצים ".  מזכיר הממשלה ציין גם כי  " כרגע אנו בדיונים מול הממשל ,  ואנו עומדים במקום שבו הממשלות האחרות לא צלחו להביא שלום .  הסכסוך - זה לא פשוט וזה לא ייפתר בימים .  הסדר שלום יושג רק במשא ומתן ישיר ".  
העיתון האמריקאי  " וושינגטון פוסט "  התבסס על שני מקורות בכירים בממשל האמריקאי ,  שאמרו כי תוכנית אובמה תישען על תכניתו של הנשיא לשעבר ביל קלינטון ,  עם תיקונים מתבקשים נוכח המציאות שהשתנתה בעשור האחרון . " כל אחד יודע מהם קווי המתאר הבסיסים של הסכם שלום ",  אמר בכיר בממשל והבהיר כי  " 90% מהמפה תיראה אותו דבר ". 
לפי הדיווח ב"וושינגטון פוסט ",  הלבטים של אובמה בנוגע לתוכנית השלום נחשפו במהלך פגישה שהתקיימה ב-24 במרס בבית הלבן ,  בה כינס היועץ לביטחון לאומי ג'ים ג'ונס את פורום היועצים לשעבר לביטחון לאומי .  
בתוך כך ,  השליח האמריקאי למזרח התיכון ג'ורג' מיטשל ,  שהיה אמור להגיע לאזור לאחר חופשת הפסח ,  דחה את ביקורו בגלל מספר סיבות .  אחת הסיבות היא שהממשל האמריקאי טרם קיבל את הערבויות וההתחייבויות בנוגע לחידוש המשא ומתן המדיני עם הפלסטינים אותן ביקש לפני מספר שבועות מראש הממשלה בנימין נתניהו .  כך דיווחו הבוקר  ( חמישי )  מקורות המוגדרים  " מהימנים "  לעיתון הלבנוני  " א-נהאר ". 

האוזר :  תכנית שלום של אובמה ?  זו רק ספקולציה
מזכיר הממשלה התייחס לדיווח ,  לפיו נשיא ארה"ב יציג תכנית לכינון שלום במזה"ת וינסה לכפות אותה על הצדדים .  לדבריו , " הסדר שלום יושג רק במו"מ ישיר בין ישראל לפלסטינים "
 
