נתניהו על הטענות נגד מיסז'ניקוב : " דברים מטרידים "
 ראש הממשלה הגיב לתחקיר חדשות 2 שחשף טענות של גורמי אבטחה לגבי אורח חייו של השר ,  הכולל התהוללות במועדוני לילה . " שמענו את תגובת השר .  צריך לחכות שיתבררו הדברים "
 ראש הממשלה ,  בנימין נתניהו ,  התייחס היום  ( שלישי )  לסערה סביב טענות מאבטחיו של שר התיירות סטס מיסז'ניקוב על התנהלותו . " היו בכתבה דברים מטרידים .  שמענו את תגובת השר .  צריך לחכות שיתבררו הדברים ",  אמר נתניהו .
 בתחקיר שנערך בחדשות 2 חשפו לכאורה גורמי אבטחה את אורח חייו של השר ,  הכולל לטענתם התהוללות במועדוני לילה ,  השתכרות לעתים תכופות ,  פגיעה בעבודתו השוטפת וחשיפתו לסיכוני אבטחה .  כמה מאבטחים טענו כי מיסז'ניקוב נעדר מישיבת הממשלה שבה אישרו השרים את העסקה לשחרורו של גלעד שליט משבי חמאס .
 גורם שהיה מעורב בחשיפת הפרטים אודות התנהלותו של השר מיסז'ניקוב סיפר בתחקיר כי  " הוא היה יוצא ממועדון ונכנס למכונית שיכור עם כמה בחורות .  זה קרה המון פעמים ,  כמעט כל סוף שבוע ולכל אורכו .  יש מצבים שהוא פשוט היה יוצא מתנדנד מהרכב ,  ואתה רואה את הבנאדם ,  והוא שיכור ".  הגורם טען כי שר החוץ ,  אביגדור ליברמן ,  הכיר את אורח חייו של השר ממפלגתו ,  ולא היה מרוצה ממנו . " יו"ר המפלגה שלו מאוד כועס על זה ",  סיפר אחד הגורמים .  
מיסז'ניקוב סירב להתייחס בהרחבה לפרשה ,  כאשר הגיע הבוקר לישיבה משותפת של ממשלת ישראל ובולגריה .  הוא אמר כי יתייחס בהמשך לטענות ,  אך הוסיף : " דבר אחד אני יכול לומר לכם  הגעתי הבוקר בזמן לעבודה ועברתי בדיקת ינשוף  ( המכשיר המשטרתי שבודק רמת אלכוהול בדמם של נהגים - ט"ש )  ". 
מוקדם יותר אמר יו"ר ועדת האתיקה של הכנסת ,  ח"כ יצחק וקנין  ( ש"ס )  ,  בעקבות הפרסומים על התנהלות שר התיירות כי  " על פניו הדברים נראים לא טוב בכלל ,  אך יש הכחשה גורפת .  אם זה יגיע לוועדת האתיקה ,  נדון בנושא ונשמע את הצדדים ".  וקנין הוסיף : " כאדם דתי ,  אם הייתי שומר ראשו של שר ,  והייתי צריך להיכנס לבילוי עם חשפניות - הייתי מתפטר למחרת ולא נכנס למקום .  לא יכול להיות שאמכור נשמתי לשטן ".  לדבריו ,  הוא שוחח עם גורם ביחידה לאבטחת אישים שטען כי המאבטחים לא היו צריכים לספר על האירועים לכלי תקשורת ,  כיוון שמדובר בהפרת כללי האתיקה לפיהם הם פועלים .
 בנוסף ,  בעקבות פרסום התחקיר ,  הגישה תנועת אומ"ץ תלונות ליועץ המשפטי לממשלה ,  יהודה וינשטיין ,  ולמבקר המדינה ,  יוסף שפירא , " על התנהלותו הלא ראויה של שר התיירות ,  סטס מיסז'ניקוב .  אנו מבקשים לעדכנך כי בשעתו הגשנו תלונה ליועץ המשפטי לממשלה בחשד לביצוע מעשים פליליים ,  ועד כה לא נסתיים הבירור בתלונה זו ". 
לפניות לכתבת :  tal_sh@walla.net.il

נתניהו על הטענות נגד מיסז'ניקוב : " דברים מטרידים "
 ראש הממשלה הגיב לתחקיר חדשות 2 שחשף טענות של גורמי אבטחה לגבי אורח חייו של השר ,  הכולל התהוללות במועדוני לילה . " שמענו את תגובת השר .  צריך לחכות שיתבררו הדברים "
 
