גם בנט יודע :  בקואליציית 61 כוחו של נתניהו מוגבל - ואפשר לעקוץ חופשי
בכהונה הקודמת עוד הרשה לעצמו נתניהו לאיים על יו"ר הבית היהודי בפיטורים ,  אך כעת המצב הפוליטי סבוך ובנט מנצל זאת להבעת עמדותיו .  למרות החשדנות ההדדית ,  כשבחירות או אחדות לא על הפרק ,  שניהם ייאלצו להתפייס - השאלה אם יצליחו להתמיד בכך .  ריאיון לאולפן וואלה !  NEWS
 ( ח"כ יואב קיש מהליכוד בריאיון מיוחד לאולפן וואלה !  NEWS )  
המשבר הנוכחי ,  המי-יודע-כמה במספר ,  בין ראש הממשלה בנימין נתניהו לשר החינוך נפתלי בנט ,  לא צפוי לגרום לזעזוע בקואליציה ,  בדומה לקודמיו .  זאת על אף שדבריו של בנט ,  שלפיהם  " לא הקיפאון המדיני הוא האיום המרכזי הניצב בפנינו ,  אלא הקיפאון המחשבתי שלנו ",  עוררו זעם רב .  הבחירות הקודמות נערכו לפני פחות משנה ,  אף אחד בקואליציה לא מעוניין בבחירות חדשות ,  והאפשרות של ממשלת אחדות עם המחנה הציוני ירדה מהפרק לפחות בעתיד הנראה לעין .  לפיכך ,  עושה רושם שבנט ונתניהו ,  בין אם ירצו ובין אם לא ,  חייבים להישאר ביחד .  
נראה כי דווקא ההבנה הזו היא שמאפשרת את קיום העימות בין השניים :  בנט יודע שמנעד התגובות של נתניהו כלפיו בקואליציה שבה 61 בלבד הוא מוגבל למדי .  אם בכהונה הקודמת שיגר ראש הממשלה לא אחת אזהרות לעבר בנט ,  דרש ממנו התנצלויות ואף איים לפטרו ,  הרי שהפעם המצב הפוליטי אינו מאפשר זאת .  משום כך ,  בנט מרגיש חופשי להביע את עמדותיו - גם כשהן סותרות את מדיניות הממשלה ואף מטילות ספק בשיקול הדעת של ראש הממשלה ושל שר הביטחון .
 עוד בוואלה !  NEWS:אחרי 18 שנה :  המשטרה איתרה בברלין חשוד ברצח צעיר במסיבה בחיפהלפני הסופה הבאה :  אתר החרמון נפתח למבקרים ,  מפלס הכנרת ממשיך לטפס 
נתניהו ,  שיודע גם הוא כי אפשרויות התגובה שלו לנאומו של בנט מוגבלות למדי ,  ניסה תחילה להפחית מחשיבות העניין . " אנחנו מגחכים למשמע הדברים ",  אמרו גורמים בסביבתו וניסו לגמד את התקרית .  ואולם ,  כעבור כמה שעות בלבד מקורבי נתניהו פרסמו תגובה חדשה ,  תקיפה בהרבה ,  שמשווה את בנט ל"טוקבקיסט מהאופוזיציה ",  וקוראת לו  " לקחת אחריות במקום לקושש קולות על ידי הפרחת סיסמאות ".  נראה כי ראש הממשלה הגיע למסקנה שאסור לו לעבור לסדר על היום הדברים ,  וששתיקה שלו תתפרש כחוסר יכולת להתמודד עם ההאשמות שהטיח בנט .  
לכל אחד מהעימותים החוזרים ונשנים בין שני האישים יש ממד אישי וממד פוליטי .  מאז שעזב בנט את תפקידו כראש המטה של נתניהו בשנת 2008 נרשמה ביחסיהם האישיים הידרדרות עקבית ,  אך העיתוי הפעם בכל זאת מעלה סימני שאלה .  התמיהה היא בעיקר משום שנראה כי בחודשים האחרונים הצליחו השניים לפתוח דף חדש ביחסים ביניהם :  מאז שהחל גל הטרור היו לבנט כמה הזדמנויות לתקוף את נתניהו כדי לגרוף רווח פוליטי ,  אך הוא נמנע מכך .  
למשל ,  ההחלטה על מיגון תחנות האוטובוס בירושלים שהתקבלה בדצמבר נענתה על ידי בנט בדממה ,  בעוד שצעד דומה לפני כשנה חילץ ממנו את המשפט הזכור  " לממשלת בטונדות אין זכות קיום ".  כנשאל בהזדמנויות שונות על התמודדות הממשלה עם גל הטרור הוא הקפיד לגבות את נתניהו .  הגיבוי היה כמעט מלא ,  למעט דברי ביקורת נדירים ,  בעיקר בתחילת גל הטרור ,  אז קרא  " לא לכבול את ידיהם של המפקדים בשטח ולתת להם גיבוי להתמודד עם הטרור ",  מה שהביא לעימות הקודם עם נתניהו .  
לכן ,  בליכוד שברו אתמול את הראש בניסיון להבין מה בדיוק פשר הנאום ,  שבו אמר יו"ר הבית היהודי כי  " במקום לעצב במו ידינו את עתידנו ,  ישראל נגררת אחר המציאות הקיימת ".  היו כאלה שסברו כי המתקפה על נתניהו בעיתוי הנוכחי נובעת מהלחץ בו נתון בנט ,  עקב חברותו בממשלה חרף הקפאת הבנייה בהתנחלויות .  
אחרים סברו כי שר החינוך רק זיהה הזדמנות נוחה לנגח את ראש הממשלה על רקע הימשכות גל הטרור - הן מתוך רצון לבדל עצמו ממנו ,  והן בגלל השאיפה לאסוף קולות של אלו שהתאכזבו מנתניהו .  בסביבת שר הביטחון יעלון ,  שלפחות חלק מהביקורת של בנט הופנתה כלפיו ,  מצאו הסבר אחר : " הוא במצוקה פוליטית קשה .  הימין מבין שנפתלי בנט חושב רק על נפתלי בנט .  מזהים שהוא ילדותי ,  כמו ילד בן חמש שלפעמים יורק על אבא שלו כי הוא לא יכול להתאפק ". 
לעומת זאת ,  בסביבתו של בנט דחו את כל הסברות הללו וטענו כי  " הדברים שאמר בערו בו ",  וכי  " בנט ימשיך לומר את אשר הוא מאמין ,  גם אם יהיה מי שלא יאהב זאת ".  העובדה שגם נתניהו וגם יעלון התרתחו למשמע הדברים הוכיחה כי בנט לחץ על נקודה רגישה עבור שניהם .  עם זאת ,  למרות חוסר הכבוד והחשדנות ההדדית ,  המצב הנוכחי שבו אחדות אינה על הפרק אך גם בחירות אינן בגדר אפשרות ,  נתניהו ובנט יאלצו לנסות להסתדר .  השאלה היא אם יוכלו להתמיד בכך לאורך זמן .  

גם בנט יודע :  בקואליציית 61 כוחו של נתניהו מוגבל - ואפשר לעקוץ חופשי
בכהונה הקודמת עוד הרשה לעצמו נתניהו לאיים על יו"ר הבית היהודי בפיטורים ,  אך כעת המצב הפוליטי סבוך ובנט מנצל זאת להבעת עמדותיו .  למרות החשדנות ההדדית ,  כשבחירות או אחדות לא על הפרק ,  שניהם ייאלצו להתפייס - השאלה אם יצליחו להתמיד בכך .  ריאיון לאולפן וואלה !  NEWS

