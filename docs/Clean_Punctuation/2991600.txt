החרדים לנתניהו : " הממשלה רומסת את השבת ,  בטל העבודות ברכבת "
 ש"ס ויהדות התורה הביעו תרעומת בפני ראש הממשלה ושר התחבורה על עבודות השדרוג ברכבת ישראל שצפויות להתקיים ממחר .  רכבת ישראל : " העבודות מתקיימות בכפוף לחוק ".  המשטרה : " עבודות במהלך השבוע מסכנות חיי אדם "
 המפלגות החרדיות ,  ש"ס ויהדות התורה ,  דרשו אתמול  ( חמישי )  מראש הממשלה בנימין נתניהו להורות על ביטול עבודות רכבת ישראל המתוכננות בשבת הקרובה . " עבודות אלו ,  באם יבוצעו בהנחיית ממשלת ישראל תוך חילול השבת בפרהסיה ,  יהוו תקדים חמור מאוד והפרה בוטה של הסטטוס קוו ",  כתבו ראשי המפלגות - השרים אריה דרעי ,  יעקב ליצמן וח"כ משה גפני - במכתב דחוף לראש הממשלה בנימין נתניהו .
 חוות דעת של המשטרה שהועברה ללשכת ראש הממשלה קובעת כי העבודות מחייבות חסימה חלקית אך משמעותית של איילון דרום .  לפי ההמלצה של ניצב ירון בארי ,  ראש אגף התנועה במשטרה ,  אי אפשר לחסום את הכביש באמצע שבוע ,  בזמן פעילות של משרדים ומפעלים ,  משום שהחסימה תוביל לפקקי תנועה בכל אזור גוש דן .  במצב כזה ,  לדבריו ,  כוחות ההצלה שירותי הכבאות ומד"א לא יוכלו לנוע באזור ,  דבר המהווה  " סכנת חיים ממשית לכלל האזרחים ".  על כן ,  ההמלצה היא לבצע את העבודות בסוף השבוע . " מועד זה נבחר בקפידה על מנת למנוע סכנה לחיי אדם ,  משום שבסוף השבוע הקרוב התנועה בכבישים תהיה דלילה יחסית ,  בשל ריבוי חופשות ". 
ואולם השרים טענו : " תהליך זה מוביל דה פקטו להפיכת השבת הציבורית במדינת ישראל למרמס ,  דבר שלא קרה מאז הקמת המדינה ".  לדבריהם , " נוכח החריפות ומאחר ואין אנחנו יכולים לשאת באחריות ממשלה הרומסת את קדושת השבת בפרהסיה ,  נבקשך כי תורה על מתן הנחייה מידית לדחות את ביצוע העבודות המתוכננות בשבת ". 
עוד ידיעות בוואלה !  NEWS:בשל התנגדות ח"כים :  נדחו עבודות הרכבת בין דימונה לבאר שבעבסוף השבוע הבא :  שינויים בהסדרי התנועה באזור מחלף השלום בת"ארכבת ישראל מסבירה למה אין נסיעות בשבת : " אנחנו במדינת הלכה "  
גורם פוליטי התייחס לפרשה וציין כי  " יש חשש ממשבר קואליציוני ,  אף שהחרדים לא מאיימים כרגע בפרישה מהממשלה ".  לדבריו , " החרדים מפעילים לחצים גדולים על נתניהו ועל שר התחבורה ישראל כץ ,  כדי שיבטלו את העבודות ". 
מוקדם יותר דיברו ראשי המפלגות עם השר כץ והצהירו בפניו כי מוטלת עליו אחריות אישית לבטל את העבודות .  כץ השיב לחרדים כי חוות דעת משפטית אוסרת עליו להתערב ולהנחות בנושא ,  והדרך המעשית למנוע את העבודות היא ביטול ההיתרים על ידי שר העבודה ,  או פנייה לראש הממשלה לקבלת החלטת ממשלה שתנחה את חברת הרכבת לבטל את העבודות . " לא נאפשר לכץ להתחמק מאחריות ",  אמר שר הבריאות ח"כ יעקב ליצמן לוואלה NEWS , " שבנו איתו לא פעם והוא הבטיח הבטחות ברורות בנושא השבת ". 
מקורבי דרעי מסרו כי  " 'השיחה הקשה' בין השרים דרעי לכץ לא הייתה ולא נבראה .  השרים דרעי וליצמן וח"כ גפני קיימו שיחת ועידה משותפת עם השר ישראל כץ ,  במהלכה הוא ניסה לשכנעם כי אסור לו להתערב וכי רק ראש הממשלה יכול להחליט על ביטול העבודות בשבת .  הרושם של ראשי הסיעות החרדיות הוא שהשבת נפגעת בשל המאבקים במזכירות הליכוד ".  

מוקדם יותר אתמול שיגר ח"כ יואב בן צור ,  יו"ר סיעת ש"ס ,  מכתב לנתניהו מטעם מפלגתו בלבד שבו כתב : " סיעת ש"ס רואה בחומרה רבה את חילול השבת וההפרה הבוטה של הסטטוס קוו הדתי בחסות ובאישור משרד התחבורה והעומד בראשו ,  השר ישראל כץ ,  במסגרת העבודות המתוכננות להתבצע ברכבת בתל אביב ובכביש 22 ,  עוקף קריות ". 
עוד הוא הוסיף : " מבחינת הציבור הדתי והחרדי בכלל וסיעת ש"ס בפרט ,  העבודות המתוכננות תוך רמיסת קדושת השבת ברגל גסה מהוות חציית קו אדום .  לא למותר לציין ,  כי הפרת הסטטוס קוו הדתי מהווה הפרה חמורה של ההסכמים הקואליציוניים ,  שנחתמו בין סיעת ש"ס לסיעת הליכוד ,  עם כל המשתמש מכך .  אני פונה אליך בשמי ובשם סיעת ש"ס כולה ,  למנוע את חילול השבת לאלתר ".  
מוקדם יותר אתמול ,  במהלך השיחה שקיים השר כץ עם ראשי הסיעות החרדיות ,  הוא הזהיר כי ביטול העבודות עומד בניגוד לעמדת המשטרה ויביא להתקוממות הציבור .  כץ אמר לשר דרעי : " לא אבטל את העבודות בניגוד לחוות דעת חד-משמעית של המשטרה שמדברת על סיכון חיי אדם ".  לדבריו , " יש לי אחריות לשלום הציבור .  העבודות הן במסגרת הסטטוס קוו והאישורים ניתנו כחוק ".  
במהלך מפגש שקיים השבוע נתניהו עם עיתונאים חרדים הוא נדרש לנושא חילולי השבת הצפויים והבטיח לטפל בסוגיה .  בסיום המפגש הוא שוחח עם ח"כ גפני ,  אך מאז השיחה נתניהו לא התערב בהחלטה אם לבטל את עבודות הרכבת או לאו .
 העבודות המתוכננות ברכבת ישראל מתקיימות עקב שדרוג תחנת השלום בתל אביב והן יחלו ביום שישי בשעה 16:00 וצפויות להימשך ברצף עד יום שבת בשעה 19:30 .  כחלק מהשדרוג ,  תוקם תחנה נוספת על המחלף בקטע הדרומי .  גם בכביש 22 יתקיימו עבודות תחזוקה משעות אחר הצהריים ביום שישי ועד יום ראשון לפנות בוקר .
 החרדים הזכירו אתמול את  " פרשת המשחן "  שהסתיימה בקיץ 1999 במשבר קואליציוני ,  לאחר סירובו של ראש הממשלה דאז ,  אהוד ברק ,  להיענות לתביעתם להעביר משחנים של חברת החשמל בימי חול ,  כדי למנוע חילול שבת וחרף חשש להיווצרות פקקי תנועה .  באותה שנה פרשה יהדות התורה מהקואליציה על רקע הפרשה ,  במה שנחשב בעיני רבים כתחילת התפוררותה של ממשלת ברק .  
רכבת ישראל מסרו בתגובה כי  " דחייה של עבודות הפיתוח והתחזוקה של רכבת ישראל תוביל לפגיעה חמורה בציבור הנוסעים ,  תגדיל את העומס בכבישים ותגרום לעיכוב בלוחות הזמנים לסיום פרוייקטי הענק הלאומיים לפיתוח תשתית הרכבות בישראל ,  ובהם הקו המהיר בין תל אביב וירושלים וחנוכת רכבת העמק בעוד כמה שבועות ".   
" יש להדגיש כי ביצוע עבודות הרכבת במהלך השבת נעשות בכפוף לכל דין ,  לאחר שכל בקשה למתן היתר לעבודה ביום המנוחה השבועי מוגשת כדין ,  נבדקת באופן יסודי ומוקפד ,  ומאושרת על ידי הגורמים הרלוונטיים ,  בהתאם לחוק שעות עבודה ומנוחה ". 
 ( עדכון אחרון :  23:12 )  

החרדים לנתניהו : " הממשלה רומסת את השבת ,  בטל העבודות ברכבת "
 ש"ס ויהדות התורה הביעו תרעומת בפני ראש הממשלה ושר התחבורה על עבודות השדרוג ברכבת ישראל שצפויות להתקיים ממחר .  רכבת ישראל : " העבודות מתקיימות בכפוף לחוק ".  המשטרה : " עבודות במהלך השבוע מסכנות חיי אדם "
 
