ניצול מכוון - ללא מרמה :  כתב אישום מתוקן הוגש נגד עזרא סיידוף
שבועיים אחרי הרשעתה של שרה נתניהו בפרשת המעונות ,  סמנכ"ל משרד ראש הממשלה לשעבר יגיע לבית משפט השלום בירושלים ויורשע בניצול מכוון של טעות הזולת .  במסגרת הסדר הטיעון ,  יוטלו עליו עונש מאסר על תנאי ,  150 שעות לתועלת הציבור וקנס של 10 אלף שקלים
פרקליטות מחוז ירושלים הגישה היום  ( שלישי )  לבית משפט השלום בעיר כתב אישום מתוקן נגד עזרא סיידוף בפרשת המעונות .  במסגרת ההסדר ,  סיידוף יורשע בשלוש עבירות של ניצול מכוון של טעות הזולת ,  ללא מרמה .  כמו כן ,  יוטלו עליו עונש מאסר על תנאי ,  150 שעות לתועלת הציבור וקנס בגובה 10 אלף שקלים .  
סיידוף ,  שהיה סמנכ"ל משרד ראש הממשלה ,  צפוי להגיע מחר ב-09:30 לבית משפט השלום בירושלים כדי להיות מורשע באופן פורמלי ולקבל את גזר דינו .  בניגוד להסדר עם רעיית ראש הממשלה שרה נתניהו ,  ההסדר עם סיידוף כולל סעיף מפורש שמונע מהמדינה להגיש נגדו בעתיד תביעה אזרחית .
 עוד בנושא פרשת המעונות בוואלה !  NEWS:היועמ"ש בוחן את התנהלות שרה נתניהו כלפי עובדי המעון בשבתותח"כ זוהר השווה בין שרה נתניהו לנסיכה דיאנה : " רדיפה עיתונאית"נתניהו על הרשעת אשתו :  הסתיים מסע ציד הזוי ;  גורם משפטי :  הוא מתכחש לעובדות 
לפני שבועיים הורשעה נתניהו בניצול מכוון של טעות הזולת אחרי שחתמה על הסדר טיעון במסגרת הפרשה .  נשיא בית משפט השלום ,  השופט אביטל חן ,  אישר את העונש עליו הסכימו נתניהו והפרקליטות והיא תשלם קנס בגובה עשרת אלפים שקלים ופיצוי לקופת המדינה בגובה 45 אלף שקלים .
 בכתב האישום המתוקן ירד הסכום שהוציאה נתניהו מקופת המדינה ל-175 אלף שקלים ,  לעומת כפול מכך במקור .  בנוסף לכך ,  הוסרו ממנו החלקים המייחסים לנתניהו פעולות אקטיביות שנעשו כדי להסתיר מחשבות משרד ראש הממשלה את העובדה שבמעון הועסקה מבשלת .  בשל כך הופחת סעיף האישום ממרמה בנסיבות מחמירות לניצול מכוון של טעות הזולת ,  ללא מרמה .  
אחרי הרשעתה ,  אמר ראש הממשלה כי הסתיים  " מסע ציד הזוי של ארבע שנים על חמגשיות ואוכל "  שעלה למשלם המיסים מיליוני שקלים .  לדבריו , " אם לא היה מדובר באשתי לא הייתה נפתחת חקירה ואף אחד לא היה חולם להעמיד אותה לדין ".  בתגובה ,  גורם משפטי בכיר אמר כי נתניהו  " מתכחש לעובדות "  ומתח ביקורת חריפה על דבריו : " ראש הממשלה התעלם כליל מכך שגב' נתניהו הודתה במפורש שפעלה בתחבולה בניגוד לנוהל מחייב ,  והוא טוען כעת שהנוהל היה כביכול בלתי חוקי .  ראש הממשלה ממשיך לדבר על הזמנת 'חמגשיות' כביכול ,  למרות ששרה נתניהו הודתה במפורש שהזמינה ארוחות רבות ממסעדות יוקרה ובמספר מקרים גם הזמינה שפים ממסעדות ". 
 ( עדכון ראשון 16:44 )  

ניצול מכוון - ללא מרמה :  כתב אישום מתוקן הוגש נגד עזרא סיידוף
שבועיים אחרי הרשעתה של שרה נתניהו בפרשת המעונות ,  סמנכ"ל משרד ראש הממשלה לשעבר יגיע לבית משפט השלום בירושלים ויורשע בניצול מכוון של טעות הזולת .  במסגרת הסדר הטיעון ,  יוטלו עליו עונש מאסר על תנאי ,  150 שעות לתועלת הציבור וקנס של 10 אלף שקלים

