רה"מ יפעל באירופה למנוע הכרה במדינה פלסטינית
רה"מ נתניהו מתכוון לצאת באמצע השבוע הבא לביקור מדיני בלונדון ובפריז ,  במטרה למנוע מהלך חד צדדי של הכרה במדינה פלסטינית .  יאמר למנהיגים : " ההצהרה תרחיק את הפלסטינים מהמו"מ "
 ראש הממשלה ,  בנימין נתניהו ,  מתכוון לבקר באמצע השבוע הבא בלונדון ,  וככל הנראה גם בפריז ,  בכוונה להבהיר את עמדתה של ירושלים ,  השוללת הכרה חד צדדית במדינה פלסטינית .  בסביבת נתניהו אומרים כי הוא צפוי לומר לבריטים ולצרפתים ש"עצם התמיכה בצעדים המתוכננים של האו"ם להכיר בספטמבר במדינה פלסטינית ,  מרחיקה את הפלסטינים מהמשא ומתן ,  משום שהם נוכחים לראות כי הם משיגים את רצונותיהם גם ללא משא ומתן שידרוש גם מהם ויתורים ".  
הביקור המדיני של ראש הממשלה הוא המשך לביקור שערך לאחרונה בגרמניה ובצ'כיה ,  ולביקור המתוכנן בעוד כשלושה שבועות לארצות הברית ,  שם הוא צפוי לשאת את  " נאום בר אילן 2 ". 
יו"ר הרשות הפלסטינית ,  אבו מאזן ,  נפגש ביום חמישי שעבר עם נשיא צרפת ניקולא סרקוזי ועם ראש הממשלה ,  פרנסואה פילון .  לפי הדיווחים ,  הוא זכה מהשניים להבנות לפיהן הם יתמכו בתכניתו להכרזת עצמאות .  לאחר הפגישה אמר אבו מאזן כי הנושא לא עלה בפגישה אך עמדתו של סרקוזי ידועה .
 בניגוד לעמדת עמיתיה מלונדון ופריז ,  קאנצלרית גרמניה ,  אנגלה מרקל ,  אינה תומכת בתכנית הפלסטינים להכריז על מדינה עצמאית בספטמבר .  לפי העיתון הגרמני  " דר שפיגל ",  מרקל תסביר לאבו מאזן בפגישה הצפויה ביניהם מדוע עליו לסגת מתכניתו .  
ב"ניו יורק טיימס "  פורסם לאחרונה כי גורמים בבית הלבן עובדים על טיוטה להסכם שלום בין ישראל והפלסטינים .  לפי הפרסום , " הגורמים טרם החליטו כמה מפורטת תהיה הטיוטה ,  או האם הנשיא אובמה יעביר אותה בנאום מתוכנן מראש ".  לדבריהם ,  אם אובמה אכן יציע תוכנית אמריקאית להסכם שלום בין ישראל לפלסטינים ,  היא עשויה לכלול ארבעה עקרונות הקשורים לסוגיות הליבה במשא ומתן .
 
רה"מ יפעל באירופה למנוע הכרה במדינה פלסטינית
רה"מ נתניהו מתכוון לצאת באמצע השבוע הבא לביקור מדיני בלונדון ובפריז ,  במטרה למנוע מהלך חד צדדי של הכרה במדינה פלסטינית .  יאמר למנהיגים : " ההצהרה תרחיק את הפלסטינים מהמו"מ "
 
