האם יוכל המבקר לבדוק מקלט המס של נתניהו ? 
גורם במשרד המבקר טוען שדיווחי ההון של נתניהו תקינים ,  אך המבקר לא יוכל לבצע בדיקה נאותה בשל חובת סודיות כלפי נתניהו .  במשרד המבקר שוכבים קלסרים ובהם הצהרות ההון של רה"מ
אחת השאלות שמסקרנות את הציבור מאז חשיפת מקלט המס של רה"מ נתניהו אמש ב"גלובס "  היא מה היו חובות הדיווח שחלו על נתניהו בקשר לחשבון הבנק ברויאל בנק אוף סקוטלנד באי ג'רזי ,  אם בכלל .  נתניהו פתח את החשבון לאחר כהונתו הראשונה כראש ממשלה .  החשבון היה פעיל בעת שנטל פסק זמן מהחיים הפוליטיים ,  אך גם לאחר חזרתו לממשלה ,  בין השנים 1999 ל-2003 ,  במהלך כהונתו כשר חוץ ושר אוצר .
 נתניהו ניהל חשבון בנק באי ליד צרפת המשמש מקלט מס
במקביל לחובות דיווח שונות לרשות המסים ,  כאשר שב לפוליטיקה ונכנס לתפקידו כשר חוץ ושר אותר ,  נתניהו היה חייב בדיווח מלא על כל הונו ונכסיו למבקר המדינה .  זאת ,  במסגרת הכללים למניעת ניגוד עניינים של שרים .
 ב-1977 קבעה הממשלה את הכללים למניעת ניגוד עניינים של שרים וסגני שרים ,  המבוססים על דוח וועדת אשר .  הכללים מטילים על שרים וסגני שרים חובות ומגבלות ועל מבקר המדינה הוטל לבדוק אם הם עומדים בהם .
 בין היתר ,  בסעיף 10 לכללים אלה נקבעה חובת ההצהרה השנתית של השרים .  על פי כלל זה ,  בתוך 60 ימים מתום כל שנה לכהונת שר ,  ובתוך 60 ימים לאחר סיום כהונת שר ,  חייב שר להגיש למבקר המדינה הצהרה שנתית ובה פרטים על ההון ,  הנכסים ,  הזכויות ,  ההתחייבויות ופרטים על מקורות ההכנסה של השר ושל בני משפחתו .
 בסעיף 17 לכללים נקבע ,  כי בתוך 60 ימים מיום תחילת כהונתו ,  חייב השר להגיש למבקר המדינה הצהרה מפורטת על ההון ,  הנכסים ,  הזכויות ,  וההתחייבויות שיש לשר ולבני משפחתו ביום כניסתו לתפקיד ,  מקורות ההכנסה שלו ושל בני משפחתו בשנה שקדמה למינויו כשר ונכסים שהועברו על שם אחרים .
 בטופס ההצהרה מתבקש השר לדווח על חשבונות ופיקדונות בבנקים בארץ ובחו"ל .  ל"גלובס "  נודע ,  כי במשרד מבקר המדינה יש מספר קלסרים עבים ובהם מתויקים כל דיווחיו של נתניהו והצהרות ההון שלו במהלך הקריירה הפוליטית שלו .  גורם במשרד מבקר המדינה מסר ל"גלובס ",  כי הדיווחים תקינים וכי נתניהו לא הסתיר בדיווחים אלה את חשבון הבנק באי ג'רזי .
 בתגובותיו לחשיפת  " גלובס "  הבהיר נתניהו ,  כי  " החשבונות והפיקדונות דווחו באופן מלא לרשויות בישראל ,  כולל לרשויות המס בישראל ,  והוא נכלל גם בהצהרות ההון שהגיש ראש הממשלה נתניהו לרשויות בישראל ".  
על מבקר המדינה חלה חובת שמירת סודיות על הדיווחים שמסר נתניהו .  רק במידה ונתניהו יעביר למבקר המדינה אישור לפרסום הצהרות ההון שלו במסגרת כהונתו כשר ,  יוכל מבקר המדינה לבדוק את הנושא .
 מבקר המדינה ,  השופט בדימוס יוסף שפירא ,  התייחס היום לעניין .  לשאלת  " גלובס "  אמר כי יבדוק מה יש בהצהרות ההון אך הוא מנוע מלפרסם נתונים ,  אלה אם יתקבל אישור שכזה מלשכת נתניהו .
" נבדוק אם יש ברישומים הצהרות על חשבון הבנק .  היו לנו פניות בעניין ואם נוכל ,  על פי מתן אישור מראש הממשלה בנימין נתניהו ,  נוכל לטפל בעניין ולחשוף את ההצהרות שהצהיר כשר למבקר המדינה ",  אמר .
 המבקר ,  שהשיב לשאלות הכתבים הבוקר ,  לא התכוון לכך שתיערך בדיקה מהותית של הנושא על ידו ,  אלא בדיקה טכנית של הרישומים .
 גורמים שמכירים את הדיווחים של נתניהו למבקר ,  אומרים היום ל"גלובס "  ש"אין בכלל מה לבדוק את ההצהרות .  אין סיפור במשרד מבקר המדינה כיוון שהדיווחים של נתניהו תקינים לחלוטין וכוללים את כל נכסיו ,  לרבות חשבון הבנק באי ג'רזי ".  

האם יוכל המבקר לבדוק מקלט המס של נתניהו ? 
גורם במשרד המבקר טוען שדיווחי ההון של נתניהו תקינים ,  אך המבקר לא יוכל לבצע בדיקה נאותה בשל חובת סודיות כלפי נתניהו .  במשרד המבקר שוכבים קלסרים ובהם הצהרות ההון של רה"מ

