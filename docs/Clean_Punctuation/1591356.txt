הרצח בראשל"צ :  המשטרה פרצה למעדניית המשפחה
בלשי המשטרה מנסים למצוא קצה חוט שיוביל לפענוח רצח בני משפחת אושרנקו ופשטו על מעדנייה ששייכת למשפחה .  גורם משטרתי לוואלה !  חדשות :  מתחזקת ההערכה כי מדובר ברוצח חיצוני
בלשי משטרה פשטו בצהריים  ( ראשון )  על המעדנייה של משפחת אושרנקו בראשון לציון ולקחו משם ספרי חשבונות ומחשבים .  במסגרת הפשיטה ,  ממשיכים השוטרים לחקור עובדים ,  קרובים וחברים של המשפחה על מנת להבין את מערכת היחסים בה ואת רצף ההתרחשויות שאירעו לפני הירצחם .  בהמשך תגיע המשטרה למועדונים של המשפחה , " הפרמייר "  בראשון לציון ו"השאנון "  באשדוד .  
ששת בני משפחת אושרנקו ,  שנרצחו אתמול בביתם בראשון לציון ,  יובאו למנוחות בשעה 17:00 בבית העלמין בגבעת ברנר .  השישה ייטמנו זה לצד זה .  מאות בני אדם צפויים להשתתף בהלוויה ,  ובהם גם ידיד המשפחה ,  שר התיירות סטס מיסז'ניקוב .
 ראש הממשלה בנימין נתניהו התייחס הבוקר לרצח בני בני משפחת אושרנקו .  בפתח ישיבת הממשלה אמר נתניהו : " אני מבקש להביע כאב וזעזוע עמוק על הרצח המחריד של משפחת אושרנקו .  ביקשתי מהשר לביטחון פנים יצחק אהרונוביץ' שיעדכן אותי על פענוח המעשה האיום הזה .  אני בטוח שהזעזוע ורחשי הלב הם של הציבור כולו .  תנחומינו לאנשי המשפחה וגם לידיד המשפחה ,  השר סטס מיסז'ניקוב ". 
בתוך כך ,  במשטרה ממשיכים לחקור הבוקר את הרצח של ששת בני המשפחה .  גופותיהם הועברו אמש לנתיחה המכון לרפואה משפטית באבו כביר ,  והיום  ( ראשון )  יועברו הממצאים לידי חוקרי המשטרה .  ששת קורבנות הרצח המחריד הם אדוארד ולודמילה בני 56 ,  בנם דמיטרי ורעייתו טטיאנה והנכדים רושל בת ה-3 והתינוק נתנאל בן שלושה חדשים .
 חוקרי המשטרה שהגיעו למקום מצאו את מרבית בני המשפחה הנרצחים כשגרונותיהם משוספים .  במשטרה תחילה סברו כי אחד מבני המשפחה ביצע את הרצח מאחר ודלת הדירה היתה נעולה .  עם זאת ,  מקור משטרתי מסר אתמול לוואלה !  חדשות כי לאחר עיבוד הראיות בזירה מתחזקת ההערכה כי מדובר ברוצח חיצוני .
 
הרצח בראשל"צ :  המשטרה פרצה למעדניית המשפחה
בלשי המשטרה מנסים למצוא קצה חוט שיוביל לפענוח רצח בני משפחת אושרנקו ופשטו על מעדנייה ששייכת למשפחה .  גורם משטרתי לוואלה !  חדשות :  מתחזקת ההערכה כי מדובר ברוצח חיצוני

