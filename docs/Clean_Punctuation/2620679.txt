לבנת במכתב לנתניהו : " בטל את הפריימריז בליכוד "
 על רקע החשדות לשוחד בבית היהודי ,  כתבה לבנת כי  " השיטה הפכה לבלתי דמוקרטית ואף מעוותת את רצון הבוחרים ".  בדבריה טענה : " בעלי אינטרסים מתפקדים לליכוד אך לא מצביעים מחל "
 לאחר חשיפת החשדות לשחיתות בפריימריז של הבית היהודי ,  והדיווחים לפיהם ייתכן שקבלני קולות פעלו גם בקרב מצביעי הליכוד ,  פנתה היום  ( רביעי )  שרת התרבות והספורט לימור לבנת לראש הממשלה בנימין נתניהו בבקשה לבטל את הפריימריז במפלגה . 
" בימים האחרונים אנו עדים לפרסומים על חשדות חמורים הנחקרים במשטרת ישראל בנוגע לגילויי עבריינות קשים ובהם לכאורה קניית קולות ,  שימוש בחוקרים פרטיים ,  קבלני קולות ,  פוליגרפים ועוד ,  שאירעו במסגרת הבחירות המקדימות למפלגת הבית היהודי ",  כתבה לבנת לראש הממשלה . " אין ספק ששיטת הפריימריז ,  שאף אני הייתי בין תומכיה המובהקים בשעתה ,  ואשר נועדה לאפשר לציבור רחב ככל שניתן של תומכים להשתתף בהליך הדמוקרטי ,  הפכה לבלתי דמוקרטית בעליל ,  ואף מעוותת את רצון הבוחרים ".   
" בעת קיום הפריימריז האחרונים בליכוד היו 2,800 מתפקדים שהיו בה בעת מתפקדים גם בבית היהודי ",  המשיכה , " דהיינו 'מתפקדים כפולים' .  מדובר בעבירה על חוק המפלגות תשנ"ב 1992 סעיף 15 - חברות במפלגה אחת בלבד ,  שדינה שנת מאסר .  על פי הנתונים שבידי ,  מקרב 2,800 מתפקדים אלה ,  ישנם 458 מתפקדים אשר הצביעו בפועל בפריימריז בליכוד .  כמובן שזו עבירה כפולה ומכופלת על החוק .  לאיש מהם אסור היה להצביע כלל .  על מנת לחדד את משמעות הנתונים אציין כי בין השר בני בגין ,  הנחשב לאחד מסמלי תנועתנו ,  לבין הכנסת הנוכחית ,  הפרידו בסך הכול 243 קולות .
 עוד כתבה לבנת כי  " פעם אחר פעם אנו עדים לתופעה הפסולה מהיסוד שבה גורמים בעלי אינטרס מתפקדים לליכוד ,  אך בבחירות הכלליות אינם מצביעים מחל .  מבדיקה שערכתי עולה כי לא מדובר בתופעה זניחה  מדובר באלפים שרובם מתרכזים ביהודה ושומרון .  ניתן לציין כדוגמה את היישוב שילה שבמטה בנימין ,  שם ישנם 321 מתפקדי ליכוד ,  וביישוב רק 127 הצביעו מחל .  דוגמה נוספת היא היישוב בית אל ,  שם התפקדו 576 מתפקדים ,  אולם רק 212 הצביעו מחל בבחירות הכלליות .  באלון מורה שבשומרון ישנם 216 מתפקדים ,  אך רק 96 הצביעו מחל ".   
" אדוני ראש הממשלה ,  כך אי אפשר להמשיך ",  סיכמה לבנת . " סבורני כי עלינו להקים ועדה שתמצא חלופה ראויה לשיטת הפריימריז הנהוגה באופן שיאפשר מצד אחד לבחור את הרשימה הטובה והאטרקטיבית ביותר ,  ובמקביל לא יאפשר דריסת רגל לתופעות עברייניות שליליות ולגורמים בעלי אינטרס שמעוותים את הרשימה לכנסת ".  

לבנת במכתב לנתניהו : " בטל את הפריימריז בליכוד "
 על רקע החשדות לשוחד בבית היהודי ,  כתבה לבנת כי  " השיטה הפכה לבלתי דמוקרטית ואף מעוותת את רצון הבוחרים ".  בדבריה טענה : " בעלי אינטרסים מתפקדים לליכוד אך לא מצביעים מחל "
 
