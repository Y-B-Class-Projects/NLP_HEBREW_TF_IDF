פעיל ליכוד פרסם פוסט נגד סבטלובה ;  המחנה הציוני דורש מרה"מ להתנצל
ליאור הררי ,  שמנהל עמודי פייסבוק בעד ראש הממשלה ורעייתו ,  פרסם סרטון של אישה רוסיה רוקדת ,  והתבדח על שמה של סבטלובה .  תומכי ליכוד הביעו התנצלותם ,  אך במפלגה דורשים מנתניהו  " להתנער מהפוסט המסית "
 המחנה הציוני דורש מראש הממשלה בנימין נתניהו להתנער מליאור הררי ,  פעיל ליכוד הנחשב לתומך גדול של נתניהו ורעייתו ,  בעקבות פוסט ששיתף באחד מעמודי הפייסבוק שלו ובו לגלג על ח"כ קסניה סבטלובה  ( המחנה הציוני )  ועל מוצאה הרוסי . " ההכפשה והגזענות מסביבת ראש הממשלה נמשכת והפעם כלפי נבחרת ציבור בישראל ,  ח"כ קסניה סבטלובה ",  נמסר בהודעת המפלגה הערב ,  בה דרשו להוקיע את הררי לאלתר משורות הליכוד .
 מוקדם יותר היום ,  הררי - שמפעיל כמה קבוצות פייסבוק ווטסאפ בליכוד ובפרט את קבוצת  " אוהבים את שרה נתניהו "  - שיתף בעמוד הפייסבוק החדש שהקים בימים האחרונים , " הליכודניקים ",  סרטון של אששה רוסיה רוקדת ,  וכתב : " מזכירה את ח"כ קסניה קסלובה מהמפלגה של ציפי לבני "   ( הטעות במקור )  .  הררי הוסיף פנייה למי שישתף את הפוסט בעקבותיו , " יוסיף את הכותרת שציינתי ,  אחרת זה חסר טעם שתשתפו ".  
כמה שעות לאחר פרסום הפוסט ,  השיבה סבטלובה אש . " מיזוגנים וגזענים מביישים ומשפילים רק את עצמם - לא אותי ולא אף אישה אחרת שמותקפת ברשת ",  כתבה בפייסבוק . " גיליתי שפעיל ליכוד מרכזי ,  ליאור הררי ,  אותו אחד שמנהל דפי פייסבוק של שרה נתניהו ,  פתח במלחמה נגדי .  הוא החליט לעשות זאת כשהוא משרבב את שמי לקטע וידאו שבו מופיעה אישה רוקדת ממוצא רוסי .  כיוון שמר הררי רואה כנראה בכל הנשים - ובמיוחד באלו הדוברות רוסית - נערות שעשועים ,  הוא וחבריו החליטו ללעוג בצורה הזו למוצא ולמגדר שלי ".  לדבריה , " כך נראים פניו של מי שנחשב לפעיל מרכזי במפלגת השלטון .  תתבוננו בהן היטב .  אלו פנים מיזוגניות ,  מלאות שנאה והתנשאות כלפי נשים ,  כלפי דוברים ודוברות רוסית ". 
בעקבות הפרסום ,  פעילת ליכוד נוספת ,  אסנת מידן ,  שמפעילה גם היא שורה של קבוצות ווטסאפ של תומכי ליכוד ,  שיגרה התנצלות לסבטלובה .  גם אתר  " ליכודניק "  פרסם התנצלות בעקבות הדברים .  ואולם ,  במחנה הציוני דורשים התנצלות ישירה של ראש הממשלה . " סיעת המחנה הציוני דורשת מנתניהו להתנער מהפוסט המסית והפוגעני של פעיל בכיר במרכז הליכוד המקורב לו ,  להוקיע אותו לאלתר ממפלגת הליכוד ולדרוש את התנצלותו הפומבית באופן מידי ",  נמסר בהודעת המפלגה הערב .  יו"ר התנועה ,  ח"כ ציפי לבני ,  הוסיפה : " ‏גאה שנתתי ייצוג במפלגת התנועה לציבור העולים באמצעות חברת כנסת מצוינת כמו ‎קסניה סבטלובה .  די לגזענות המכוערת כלפי העולים ובכלל ". 
ליאור הררי מסר בתגובה : " היכן התחבאו קסניה והמחנה הציוני לאחר הסרטון המזעזע ששידר אסף הראל על יוני נתניהו ז"ל ?  ".  בשעות הבוקר פרסם הררי פוסט נוסף בחשבון הפייסבוק שלו ובו התנצל . " אני מתנצל בפני ח"כ קסניה סבטלובה ובפני כל מי שנפגע או נפגעה מהפוסט ששיתפתי ",  כתב .  לדבריו ,  לא התכוון לפגוע  " באיש או אישה ,  ובטח לא בנשים או בעולים מברית המועצות לשעבר ,  שתי אוכלוסיות נפלאות וחיוניות מאין כמותן לחברה ולמדינה ".  עוד כתב הררי כי  " זו הייתה הלצה נקודתית ולא מוצלחת ,  שאינה משקפת מאומה על עמדותיי ודעותיי ". 
 ( עדכון ראשון :  23:55 )  

פעיל ליכוד פרסם פוסט נגד סבטלובה ;  המחנה הציוני דורש מרה"מ להתנצל
ליאור הררי ,  שמנהל עמודי פייסבוק בעד ראש הממשלה ורעייתו ,  פרסם סרטון של אישה רוסיה רוקדת ,  והתבדח על שמה של סבטלובה .  תומכי ליכוד הביעו התנצלותם ,  אך במפלגה דורשים מנתניהו  " להתנער מהפוסט המסית "
 
