לפיד : " הזיהוי המוחלט של הממשלה עם המפלגה הרפובליקנית מסוכן "
 בריאיון לוואלה !  TALK מחה חבר הכנסת נגד היעדר חברי המפלגה הדמוקרטית בטקס פתיחת השגרירות האמריקנית בירושלים . " אנחנו יכולים למצוא את עצמנו ב-2020 עם נשיא דמוקרטי - אם נתניהו יהיה ראש ממשלה ,  זו תהיה בעיה חמורה "
 חבר הכנסת יאיר לפיד  ( יש עתיד )  התראיין היום  ( חמישי )  לוואלה !  TALK ,  והתייחס לקשרי הממשלה עם המפלגות בארצות הברית ,  בצל פתיחת השגרירות בירושלים . " העובדה שלממשלה יש זיהוי מוחלט עם הפלג השמרני אוונגליסטי של המפלגה הרפובליקנית מסוכנת ",  הזהיר לפיד .
" ב-2020 אנחנו יכולים למצוא את עצמנו עם נשיא וקונגרס דמוקרטי ,  וזו מפלגה שיש לה חשבון נוקב איתנו עוד מ-2015 ,  בעיקר עם ראש הממשלה בנימין נתניהו ",  הזהיר לפיד . " אם אני אהיה ראש ממשלה ,  זו לא תהיה בעיה .  אבל אם זה יהיה נתניהו - זו בעיה חמורה ".  בנוסף ,  אמר לפיד כי הבעיה מסבכת את ישראל גם מול יהודי ארצות הברית  - " 80% מהם הם דמוקרטים ",  הבהיר .
 לפיד סיפר כי אחרי טקס העברת השגרירות לירושלים שוחח עם חבר הקונגרס הדמוקרטי טד דויטש ,  ושאל מדוע לא הגיע לחגיגות . " הוא סיפר לי שפנה בבקשה להצטרף למשלחת ,  ולא נענה .  אין אפשרות שממשלת ישראל לא ידעה את זה .  זה תפקיד משרד ראש הממשלה להסתכל על הרשימות ,  ולהגיד - יש לנו מעמד על-מפלגתי ,  אנחנו לא מחוברים רק לרפובליקנים ". 
עוד בוואלה !  NEWS:שגרירות ארה"ב נחנכה בירושלים ;  נתניהו : " זהו יום היסטורי"הכומר שינאם בפתיחת שגרירות ארה"ב : " האסלאם - דת של פדופילים"שגרירות ארצות הברית עולה לירושלים :  מי אישר הגעה לאירוע ?   
" הזיהוי עם האגף השמרני במפלגה הרפובליקנית נעשה בגלל החברות המבורכת עם טראמפ - אבל הוא קשר קצר ראות ולא מקצועי ,  ומתחבר לכך שאין משרד חוץ ואף אחד לא עושה את העבודה ",  מחה .  כשנשאל לפיד על הסקרים האחרונים ועל אפשרות חבירה למפלגת העבודה ,  אמר כי  " העבודה היא מפלגת שמאל ,  אנחנו מרכז .  בשנתיים אחרונות יש רק דבר אחד ברור - יש שני מתחרים על המגרש ,  יש עתיד והליכוד .  אני מול נתניהו .  אין עוד מתחרים ". 
כ-800 אורחים השתתפו ביום שני בטקס פתיחת השגרירות האמריקנית בירושלים ,  בהם בכירים ,  שרים ,  חברי כנסת ובכירים בבית הלבן מהצד הרפובליקני של המפה ,  בהם שר האוצר האמריקני סטיב מנוצ'ין ,  יועצו של נשיא ארצות הברית ,  ג'ארד קושנר ורעייתו איוונקה טראמפ ,  בתו של הנשיא .  בטקס נאמו הנשיא ראובן ריבלין ,  נתניהו ,  שגריר ארצות הברית בישראל דיוויד פרידמן וקושנר .  

לפיד : " הזיהוי המוחלט של הממשלה עם המפלגה הרפובליקנית מסוכן "
 בריאיון לוואלה !  TALK מחה חבר הכנסת נגד היעדר חברי המפלגה הדמוקרטית בטקס פתיחת השגרירות האמריקנית בירושלים . " אנחנו יכולים למצוא את עצמנו ב-2020 עם נשיא דמוקרטי - אם נתניהו יהיה ראש ממשלה ,  זו תהיה בעיה חמורה "
 
