שר בכיר בליכוד מודה : " ממשלת אחדות - אפשרות סבירה מאוד "
 למרות שראש הממשלה הבהיר כי אין בכוונתו להקים ממשלה עם המחנה הציוני ,  שר בכיר במפלגתו סבור כי  " זה יהיה הדבר הנכון לישראל ".  ח"כ אלקין : " יש סכנה לממשלת אחדות ".  מדובר בפעם הראשונה שגורם במפלגת השלטון מודה שהתסריט הזה נשקל ברצינות
 ( חשש בליכוד לקראת דוח המבקר על הדיור ,  שיפורסם היום )  
שר בכיר בליכוד מודה כי ממשלת אחדות עם המחנה הציוני היא אפשרות  " סבירה מאוד "  ביום שאחרי הבחירות .  בשיחה עם וואלה חדשות ,  הסביר אמש  ( שלישי )  השר הבכיר כי  " זה יהיה הדבר הנכון לישראל בזירה הבינלאומית ,  שם מצפים לנו אתגרים מאוד לא פשוטים ".  דבריו של השר סותרים את דברי ראש הממשלה ,  בנימין נתניהו ,  שרק לפני כחודש צייץ בחשבון הטוויטר שלו כי אין בכוונתו להקים ממשלה שכזו לאחר הבחירות .
" לממשלת ימין צרה יהיה קשה להתמודד עם קשיים כמו גיוס העולם נגד איראן ,  הדיפת הלחצים מאירופה והתמודדות עם הקו הבעייתי של אובמה ",  הסביר השר הבכיר . " הבעיות האלה לא הולכות להיעלם אחרי הבחירות .  אנחנו צריכים להיות מוכנים להתמודד איתן בצורה הטובה ביותר ".  זו הפעם הראשונה במערכת הבחירות הנוכחית שגורם מתוך הליכוד מודה בכך שהתסריט הזה נשקל ברצינות .
 בחירות 2015 - כותרות נוספות:התכנית המדינית של מרצ :  הכרה במדינה פלסטינית כתנאי פתיחהבזמן שהדרום בוער :  הפוליטיקאים נוהרים לנגב ומבטיחים עתיד ורודכצפוי :  ועדת הבחירות דחתה העתירה נגד ישראל היום 
דבריו של השר מהליכוד מחזקים את חששותיו של יו"ר הבית היהודי ,  השר נפתלי בנט ,  שאמר רק בסוף השבוע האחרון כי הליכוד מתכנן לאחר הבחירות להקים ממשלה יחד עם המחנה הציוני ,  כדי להדוף לחצים בינלאומיים על ישראל .  
עם זאת ,  השר הבכיר הבהיר כי המהלך  " יעבוד רק אם אנחנו נהיה גדולים יותר מהם  ( המחנה הציוני )  באופן משמעותי .  אם יהיה לנו יתרון של שלושה-ארבעה מנדטים ,  נוכל לקבוע את הקווים המדיניים של הממשלה בצורה אחראית .  ככל שהפער יהיה קטן יותר ,  יהיה לנו קשה יותר להכתיב זאת ".  לגבי השותפים האחרים בממשלה כזו ,  השר הבכיר סירב לפרט מי יהיו המועמדים המועדפים לקחת חלק בממשלה מסוג זה .  
גם יו"ר הקואליציה ,  חבר הכנסת זאב אלקין ,  הביע דברים ברוח דומה . " יש סכנה של כ-50% להקמת ממשלת אחדות עם מפלגת העבודה בראשות הרצוג ",  הודה אלקין בשיחה שקיים עם תלמידי ישיבת עתניאל ופורסמה לראשונה באתר NRG .  
חבר כנסת נוסף מהליכוד אמר בשיחה עם וואלה חדשות כי האפשרות של ממשלת אחדות היא הריאלית ביותר לדעתו . " אם לא נרכיב ממשלת אחדות ",  אמר חבר הכנסת , " נהיה בבעיה ".  לדבריו ,  על פי כל הסקרים ,  קואליציה שתכלול את הליכוד ,  הבית היהודי ,  החרדים ,  ליברמן וכחלון תמנה 70-60 מנדטים . " במצב כזה ",  אמר , " נהיה תלויים בכל גחמה של אלי ישי ,  אחרת תתפרק הממשלה ".  אותו חבר כנסת גם הביע חשש ממשי מכך שתיק הביטחון יימסר לליברמן : " אמנם על פי הסקרים יש לו רק שישה מנדטים ,  אבל הוא יוכל לומר בפשטות לנתניהו 'או תיק ביטחון ,  או שאני הולך עם הרצוג' ,  ולא תהיה לנו ברירה ".  
נתניהו עצמו כתב בחשבון הפייסבוק שלו כי  " לא תוקם ממשלת אחדות ביני ובין ציפי ובוז'י .  זה לא יקרה ,  מפני שתהום אידיאולוגית עמוקה פעורה ביני לבינם ".  מדובר בהודעה דומה לזו שפורסמה בחודש שעבר בחשבון הטוויטר שלו ,  אז הוסיף : " הבית היהודי הם השותפים הטבעיים שלנו ויישבו בממשלה שאקים ,  ממשלת ליכוד רחבה וחזקה ".  את בנט הדברים הללו לא שכנעו ,  ונראה כי גם בליכוד לא כולם מאמינים להם .  
מהליכוד נמסר בתגובה : " הדברים אינם נכונים .  ראש הממשלה בנימין נתניהו אמר במפורש כי תהום פעורה בין הליכוד בראשותו לבין מפלגת העבודה כיום ,  הכוללת נציגים בולטים התומכים בסרבנות לשרת בצה"ל ומסתייגים מהציונות .  ראשי המפלגה ,  ציפי ובוז'י ,  הודו כי יסכימו לחלוקת ירושלים - דבר שאין להעלות על הדעת בממשלת ליכוד .  על כן ,  ההכרעה הפעם ברורה :  ממשלת ליכוד לאומית וחזקה בראשות נתניהו ,  שבה יישבו השותפים הטבעיים של הליכוד ,  או ממשלת שמאל כנועה וחלשה בראשות ציפי ובוז'י ". 
חבר הכנסת איתן כבל  ( העבודה )  ,  דחה את הדיבורים על ממשלת אחדות ,  ואמר : " אנחנו לא מתעסקים בממשלת אחדות .  אנחנו עובדים בלהביא כמה שיותר מנדטים .  לפני שנתיים התעסקות בשאלה הזו עשתה לנו נזק .  נכון לרגע הזה אנחנו מאמינים שיפנו אלינו להרכיב ממשלה כי נהיה המפלגה הגדולה ביותר .  אנחנו מנצחים והקרב הוא על הפער ".  
לפניות לכתב אמיר תיבון :  amir.tibon@walla.co.ilלפניות לכתב עמרי נחמיאס :  omri_n@walla.net.il
 ( עדכון ראשון :  21:42 )  

שר בכיר בליכוד מודה : " ממשלת אחדות - אפשרות סבירה מאוד "
 למרות שראש הממשלה הבהיר כי אין בכוונתו להקים ממשלה עם המחנה הציוני ,  שר בכיר במפלגתו סבור כי  " זה יהיה הדבר הנכון לישראל ".  ח"כ אלקין : " יש סכנה לממשלת אחדות ".  מדובר בפעם הראשונה שגורם במפלגת השלטון מודה שהתסריט הזה נשקל ברצינות

