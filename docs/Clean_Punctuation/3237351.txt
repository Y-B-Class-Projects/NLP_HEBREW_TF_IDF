הקלטות ליצמן :  אם הרבנים לא יהיו מרוצים - לא מפחדים מבחירות
סגן השר הגיב למתקפה של רב בכיר בדגל התורה סביב חוק הגיוס שהתפרסמה בוואלה !  NEWS ,  כי ההנהגה הרוחנית באגודת ישראל לא מבינה מה כתוב שם . " הם יודעים הכול ,  שלא ימכרו לכם סיפורים ,  אמר .  על נתניהו :  אם הוא לא יתחייב ,  גם אנחנו לא מתחייבים ".  האזינו
סגן השר יעקב ליצמן דחה את דבריו של הרב הבכיר בדגל התורה ,  שטען כי המלחמה שמקיימת יהדות התורה נגד חוק הגיוס היא  " בלוף אחד ענק ".  בהקלטה שנחשפה בוואלה !  NEWS נשמע הרב יגאל רוזן ,  תוקף את ההנהגה הרוחנית של סיעת אגודת ישראל שבראשה עומד ליצמן בסוגיית הגיוס ואומר כי  " החוק הזה לא גרוע לנו "  וכי הרבנים  " לא יודעים בכלל מה כתוב שם ".  ליצמן לא נשאר חייב ,  ובכנס של אגודת ישראל לסיכום מערכת הבחירות במושב חפץ חיים שהתקיים אמש  ( שלישי )  ,  טען כי  " הרבנים יודעים על מה הם מדברים ".   
" מסרו לי שאחד הרבנים אמר שחברי מועצת גדולי התורה לא הבינו את החוק ",  נשמע ליצמן בהקלטה מתוך הכנס . " אני במקומו חייב למחות על הדברים האלו ..  .  אדמו"רים הקדושים ,  חברי מועצת גדולי התורה יודעים לענות על כל דבר שבא לידם ..  .  ששומעים אותם ..  .  ושלא  ( ימכרו )  סיפורים 'כן יודע לא יודע' .  ולכן אני לא אני לא חושב שזה מכובד שמישהו יאמר על אדמו"רים שלנו שהם לא יודעים מה החוק אומר ". 
במהלך הכנס ליצמן ביקש לעדכן את פעילי המפלגה על התקדמות המשא ומתן הקואליציוני מול הליכוד . " אנחנו לא גמרנו עד לרגע זה את הנושאים הגדולים - גיוס ,  שבת ,  חינוך ",  הצהיר . " אני לא מדבר על כסף .  אני מדבר על היסודות .  אנחנו באמצע ,  בשיא המשא ומתן .  אנחנו נאשר את הנוסח של מועצת גדולי התורה ולא שום דבר אחר .  אני מדבר על נושא הגיוס וגם נושא השבת ,  ואפשר להגיד - גם נושא חינוך .  אני יודע שפה ושם יש אנשים שממהרים ..  .  אנחנו  ( עושים )  רק מה שמועצת גדולי התורה יגידו לנו ". 
עוד בוואלה !  NEWS :" פגיעה בשבת - התנהלות של אפסים ":  מתקפה חרדית על האירוויזיוןבגלל עבודות האירוויזיון בשבת :  יהדות התורה ביטלה פגישת מו"מ עם הליכודנתניהו לליצמן :  לא רוצים חילול שבת ,  הרוב באירוויזיון לא יהודים 
בהמשך פירט ליצמן בנוגע לאופי היחסים הקואליציוניים של יהדות התורה עם שותפותיה . " אנחנו מסורים לראש הממשלה ",  אמר . " בדרך כלל יש משמעת אצלנו .  כל מה שהקואליציה מבקשת אנחנו עושים ,  בדרך כלל .  הרוב מוסכם בהסכם הקואליציוני ,  אבל במידה שאנחנו מחויבים ..  .  הם צריכים לדעת שגם אנחנו דורשים מכל אלו שנמצאים שבקואליציה שיקיימו את כלפינו את מה שהבטיחו ,  מה שחתמו בהסכם הקואליציוני ".  לדבריו , " היום צריך לדעת חד משמעית ..  .  שהממשלה עומדת עלינו .  אנחנו שמונה מנדטים ברוך השם ,  קיבלנו ברכה עכשיו אנחנו קוצרים את ההצלחה ". 
ליצמן אף קרא להתאזר בסבלנות ולהימנע מהדלפות בכל הקשור להתנהלות המשא ומתן הקואליציוני . " יש ידיעות בחוץ ,  כל מיני ספינים למיניהם ",  אמר . " שימו לב - אנחנו כחברי כנסת לא מגיבים לכל מיני דברים ואל תאמינו לכל מה שאומרים בווטסאפים .  אם הרבנים יהיו מרוצים אנחנו נסכים .  לא יהיו מרוצים - אנחנו לא מפחדים ללכת לבחירות ,  חד משמעית ".  ליצמן שיגר איום מרומז לראש הממשלה נתניהו : " אם הוא לא יתחייב - גם אנחנו לא מתחייבים ".  
סוגיית הגיוס היא אחד הגורמים המקשים משמעותית על הקמת הקואליציה .  בעוד שיו"ר ישראל ביתנו אביגדור ליברמן מתעקש כי החוק יועבר כלשונו ללא כל שינוי ,  השאלה המרכזית בוויכוח על נוסח חוק הגיוס בתוך הפלגים החרדים היא האם לאפשר אזכור של יעדי גיוס או לא .  בעוד החוגים הליברליים סבורים כי אין מניעה ,  החוגים הקיצוניים יותר טוענים כי אזכור של יעדים הינה הסכמה לגיוס של חרדים לצה"ל .  
הרב רוזן ,  שמזוהה עם הח"כים הליטאים במפלגה ,  ובראשם חברי הכנסת משה גפני ואורי מקלב היה מעורב בדיונים סביב חוק הגיוס שגובש במשרד הביטחון מטעם הסיעה ,  ולמרות ההתנגדויות הפומביות שהשמיעו ראשי יהדות התורה בחודשים האחרונים ,  הוא נשמע אומר כי  " החוק לא גרוע לנו ".  לדבריו , " בוודאי שהוא לא טוב אבל אין שום סיבה בעולם לדחות אותו ,  חד משמעית .  אנחנו מדברים כעת על שש שנים שקטות עם חשד שלא יהיה קנס ".  
בסוגיית היעדים ,  רוזן אמר כי  " יעמדו ב-100% ביעדים ,  ה-3000 הולך ברגל .  זה מגיע מכאלה שלומדים בישיבות ולא מצליחים ".  לדבריו , " אין להם שם מה לעשות והם הולכים לצבא ,  אנחנו מכירים כאלו .  הם על גבול הנשירה או ממשפחות קשות יום .  הם הולכים במאה אחוז לצבא .  יש לי רשימה מה נקרא חרדים ,  אתה תמות מזה .  חב"ד ,  זה נקרא חרדים ". 
רוזן נשאל על הטענה כי בחורי ישיבה מגויסים לצה"ל ,  ולפי תגובתו , " אין אף בחור ישיבה שהולך לצבא ,  איזה בחור הולך ?  זה בלוף הכי גדול .  אני לא מכיר ,  אתה לא מכיר .  אין בחורים שעוזבים ישיבות והולכים .  זה שקר וכזב .  אנחנו צריכים להיות ריאליים במה שיש לנו ,  להיות ריאליים .  הכול לא פרופורציונלי ".  

הקלטות ליצמן :  אם הרבנים לא יהיו מרוצים - לא מפחדים מבחירות
סגן השר הגיב למתקפה של רב בכיר בדגל התורה סביב חוק הגיוס שהתפרסמה בוואלה !  NEWS ,  כי ההנהגה הרוחנית באגודת ישראל לא מבינה מה כתוב שם . " הם יודעים הכול ,  שלא ימכרו לכם סיפורים ,  אמר .  על נתניהו :  אם הוא לא יתחייב ,  גם אנחנו לא מתחייבים ".  האזינו

