נתניהו על ביטול המשחק עם נבחרת ארגנטינה : " ממשיכים הלאה חבר'ה "
 התייחסותו של ראש הממשלה הגיעה אחרי שיחתו הלילה עם נשיא ארגנטינה ,  שהשיב לו כי אין לו יכולת להשפיע בנושא .  ריבלין הביע צער על כך שהנבחרת של מסי לא הותירה  " שיקולים שאינם ספורט טהור מחוץ למגרשים ".  ליברמן : " לא ניכנע בפני חבורת אנטישמים תומכי טרור "
 ראש הממשלה בנימין נתניהו התייחס היום  ( רביעי )  לביטול המשחק בין נבחרת ישראל לבין נבחרת ארגנטינה באמירה : " ממשיכים הלאה ,  חבר'ה ".  את הדברים אמר נתניהו לפני המראתו מפריז ללונדון במסגרת הביקור המדיני שהוא עורך בימים אלה באירופה .  הלילה הוא שוחח עם נשיא ארגנטינה מאוריסיו מאקרי בנושא המשחק ,  אך מאקרי השיב לו כי אין לו יכולת להשפיע בנושא .
 שגרירות ישראל בארגנטינה אישרה הבוקר את הדיווחים על ביטול המשחק ,  שהיה אמור להתקיים ביום שבת הקרוב באצטדיון טדי שבירושלים .  הסיבה עשויה להיות הלחץ של ההתאחדות הפלסטינית לכדורגל ,  שפנתה להתאחדות הארגנטינאית בבקשה לבטל את המשחק .  שר הביטחון אביגדור ליברמן כתב בחשבון הטוויטר שלו  " חבל שאבירי הכדורגל מארגנטינה לא עמדו בלחץ המסיתים שונאי ישראל ,  שמטרתם היחידה לפגוע בזכות הבסיסית שלנו להגנה עצמית ולהביא להשמדת ישראל ".  הוא הוסיף כי  " לא ניכנע בפני חבורת אנטישמים תומכי טרור ".  
נשיא המדינה ראובן ריבלין אמר כי  " זה באמת בוקר עצוב לאוהדים ,  בתוכם אפילו כמה מנכדיי ",  אך כי  " יש ערכים שגדולים יותר ממסי ".  לדברי ריבלין , " הפוליטיזציה שטמונה בצעד הארגנטינאי מדאיגה אותי מאוד .  גם בתקופות הקשות ביותר עשינו כל מאמץ כדי להותיר שיקולים שאינם ספורט טהור מחוץ למגרשים וחבל שנבחרת ארגנטינה לא הקפידה לעשות זאת גם הפעם ". 
יו"ר ההתאחדות לכדורגל ברשות הפלסטינית ג'יבריל רג'וב אמר היום לוואלה !  NEWS כי  " אם המשחק של נבחרת ארגנטינה ונבחרת ישראל היה מתקיים בחיפה ,  לא היינו מתנגדים אליו ".  רג'וב טען כי המאמצים הפלסטיניים לסכל את המשחק החלו בעקבות החלטה של שרת התרבות והספורט מירי רגב להעביר את המשחק לירושלים ולהפוך את האירוע לפוליטי . " אם המשחק היה נשאר בחיפה ,  אנחנו כפלסטינים היינו מתנגדים לכל מי שהיה מנסה לסכלו .  אבל הממשלה שלכם החליטה להפוך את המשחק לפוליטי .  אין לנו שום דבר נגד משחקים של ישראל ועם ישראל ,  אלא להיפך .  אני מתעסק בספורט והיום זה יום ניצחון לספורט ".  
לדברי רג'וב , " שלחנו מסרים ופנינו לכל גוף רלוונטי בנושא ,  והכל על פי מה שמוסכם בהחלטות האו"ם .  כל עוד המשחק מתקיים בגבולות המוכרים של ישראל לפי האו"ם ,  אין לנו בעיה זה ".  מוקדם יותר ההתאחדות הפלסטינית בירכה על ביטול המשחק והודתה ל"שחקני ארגנטינה בהנהגת הכוכב מסי על סירובם לתמוך במטרה בלתי-ספורטיבית ".  

נתניהו על ביטול המשחק עם נבחרת ארגנטינה : " ממשיכים הלאה חבר'ה "
 התייחסותו של ראש הממשלה הגיעה אחרי שיחתו הלילה עם נשיא ארגנטינה ,  שהשיב לו כי אין לו יכולת להשפיע בנושא .  ריבלין הביע צער על כך שהנבחרת של מסי לא הותירה  " שיקולים שאינם ספורט טהור מחוץ למגרשים ".  ליברמן : " לא ניכנע בפני חבורת אנטישמים תומכי טרור "
 
