טראמפ נפגש עם נתניהו : " לא הזכרתי את ישראל בשיחה עם הרוסים "
 טראמפ נשאל לצד נתניהו במלון המלך דוד על הדלפת המידע המודיעיני לרוסים ,  שלפי דיווחים הגיע מישראל .  הוא הסביר לעיתונאים כי הם  " הבינו את הסיפור לא נכון ".  מאוחר יותר ימשיכו השניים לארוחת ערב במעון ראש הממשלה עם רעיותיהם
 *  נשיא ארה"ב טראמפ וראש הממשלה נתניהו נועדו במלון המלך דוד בירושלים *  טראמפ התייחס להדלפה המודיעינית לרוסיה : " לא הזכרתי את ישראל "*  טראמפ הבטיח : " לאיראן לא יהיה אף פעם נשק גרעיני "*  נתניהו לנשיא ארה"ב : " נקטת עמדה מאוד ברורה בנושא איראן "*  ממלון המלך דוד הם ימשיכו למעון ראש הממשלה ,  שם יסעדו ויתנו הצהרות 
נשיא ארצות הברית דונלד טראמפ נפגש הערב  ( שני )  עם ראש הממשלה בנימין נתניהו במלון המלך דוד .  השניים שוחחו עם העיתונאים במקום ולאחר מכן נכנסו לפגישה .  טראמפ נשאל בשיחה עם עיתונאים על הדלפת המידע הרגיש על  " המדינה האסלאמית "   ( דאעש )  ,  שלפי פרסומים הגיע מהמודיעין הישראלי ,  לבכירים רוסים בבית הלבן בתחילת החודש . " הבנתם את הסיפור לא נכון ,  מעולם לא הזכרתי את ישראל בשיחה עם הרוסים ",  ענה .  
טראמפ סיפר על הביקור בישראל ,  שהחל בשעות הצהריים .  הוא אמר כי הוא תומך נלהב של ישראל כבר הרבה זמן . " זה מקום נהדר ואנשים נהדרים .  כבוד גדול להיות פה ,  ביקרתי בכותל המערבי ,  זה היה כבוד רב ".  הוא הוסיף כי הוא מודה לראש הממשלה נתניהו . " היו לנו יומיים מדהימים בערב הסעודית ,  דיברנו על האגרסיביות של איראן ,  שמביא הרבה גורמים להתלכד יחדיו ".  
נתניהו הודה לטראמפ ואמר לו : " נקטת עמדה מאוד ברורה בנושא איראן וגם בנושא הפיוס בין ישראל והפלסטינים .  אני מצפה לשיחה שלנו ,  הרבה אפשרויות ".  ואילו טראמפ המשיך : " הממשל הקודם נתן לאיראן עסקה בלתי רגילה ,  זה בל ייאמן ,  אנשים לא מבינים שאי אפשר היה לעשות את זה .  נתנו להם חבל הצלה ותוך שישה חודשים הם התהפכו .  נתנו להם אפשרות להמשיך בטרור .  עכשיו אנחנו רואים סימנים של איראן בכל המזרח התיכון ,  בסוריה ,  בטילים שנורו לעבר ישראל ,  בתימן ,  בעיראק ,  לא משנה איפה אנחנו נמצאים אנחנו רואים את הסימנים של איראן .  האמן לי - לאיראן לא יהיה אף פעם נשק גרעיני ,  אני יכול להבטיח לך ". 
ביקור טראמפ - סיקור מיוחד :  הסלפי של אורן חזן עם טראמפ מסעיר את העולם : " מוזר ומביך"תפילה היסטורית :  טראמפ ביקר בכותל המערבי - וטמן פתקבחסות הסלפי :  ראשי ערים  " התגנבו "  לשורה הראשונה בטקס לטראמפ 
בשבועות האחרונים פורסם כי טראמפ חשף בפגישתו עם שר החוץ של רוסיה ושגריר רוסיה בארצות הברית מידע מודיעיני רגיש ,  שלכאורה סיכן מקור מודיעיני ישראלי חיוני בארגון דאעש ובאיראן .  לפי דיווח ב"פוריין פוליסי ",  גורמים רשמיים בגופי המודיעין בארץ צעקו על מקביליהם האמריקנים בפגישות שערכו עמם בוושינגטון השבוע .  גורם במערכת הביטחון האמריקנית אמר לעיתון כי  " בשבילם זה נורא .  השאלה הראשונה שלהם הייתה :  'מה קורה ? ' 'מה זה ? ' ". 
טראמפ עצמו לא הכחיש שחלק את המידע ,  אך לא ציין כי היה מדובר במידע מסווג .  הוא אמר כי  " זכותו כנשיא "  לחלוק מידע עם רוסיה .  בדברים שכתב בחשבון הטוויטר שלו הוסיף טראמפ כי העובדות שרצה לחלוק  " נוגעות לטרור ,  לבטיחות בתעופה ולנושאים הומניטריים .  בנוסף לכך ,  אני רוצה שרוסיה תגביר את מאבקה בדאעש ובטרור ".  הוא קרא לחקור מי מדליף את המידע לתקשורת .  במוסקבה הכחישו זאת ואף הציעו לפרסם את תמלולי הפגישה .  
טראמפ נחת בצהריים בנמל התעופה בן גוריון והתקבל בטקס חגיגי על ידי ראש הממשלה ורעייתו שרה ,  ונשיא המדינה ראובן ריבלין ורעייתו נחמה .  אחרי לחיצות הידיים לשרים ולכמה ראשי ערים ש"התגנבו "  לשורה הראשונה של דרג א' ולאחר צילום הסלפי המביך עם ח"כ אורן חזן ,  המשיך נשיא ארצות הברית למשכן הנשיא בירושלים .
 בשעות אחר הצהריים הגיע הנשיא יחד עם רעייתו ,  בתו וחתנו ,  לעיר העתיקה בירושלים .  הם ביקרו בכנסיית הקבר ולאחר מכן המשיכו לכותל המערבי ,  שם התפללו ברחבות נפרדות לנשים ולגברים ואף הטמינו פתקים בקיר .  
רעיית הנשיא האמריקני מלניה ורעיית ראש הממשלה שרה ביקרו היום גם בבית החולים הדסה בירושלים .  שם ,  נפגשו השתיים עם הילדים המאושפזים במקום ,  נשות ארגון הדסה העולמי וכן את רופאי בית החולים .  

טראמפ נפגש עם נתניהו : " לא הזכרתי את ישראל בשיחה עם הרוסים "
 טראמפ נשאל לצד נתניהו במלון המלך דוד על הדלפת המידע המודיעיני לרוסים ,  שלפי דיווחים הגיע מישראל .  הוא הסביר לעיתונאים כי הם  " הבינו את הסיפור לא נכון ".  מאוחר יותר ימשיכו השניים לארוחת ערב במעון ראש הממשלה עם רעיותיהם

