 " ממשלת נתניהו טובה רק בהישרדות "
 יו"ר האופוזיציה תקפה בכנס קדימה את הממשלה והעומד בראשה . " ראש הממשלה מתנהל בחולשה ,  לממשלה בראשותו אין דרך "
  .
  ( צילום :  אבי כהן ) 
יו"ר האופוזיציה ,  ציפי לבני ממשיכה לתקוף את הממשלה ואת העומד בראשה בנימין נתניהו .  בכנס שהתקיים הערב  ( חמישי )  בבית מפלגת קדימה בפתח תקווה אמרה לבני כי  " מדהים לראות ,  איך מי שישב באופוזיציה ,  הגיע כל כך לא מוכן לתפקיד ראש הממשלה .  ישראל נמצאת על הגבול .  אפשר להיכנס למצב רוח של לא לעשות כלום ,  מצב רוח של קיפאון ,  אי עשיה ,  ישראל צריכה לקבל החלטות לאן פניה ". 
עוד אמרה לבני כי  " הבעיה הקטנה ביותר של הממשלה זה שאין לה הישגים .  כל יום שעובר מתברר יותר ויותר מה היא .  לפני הבחירות אמרתי שהבחירות הן קודם כל על האדם שעומד בראשה ואחר כך גם על הדרך .  היום מתברר יותר מתמיד שראש הממשלה מתנהל בחולשה ושאין לממשלה הזאת דרך .  ידענו את זה קודם ועכשיו זה קורה לנגד עינינו ". 
על פעילות הממשלה אמרה לבני כי  " אין תוכנית מדינית וכלכלית ,  יש רק דבר אחד :  הישרדות .  בזה הממשלה הזאת טובה ורק בזה היא עוסקת .  ראש הממשלה צריך להיות מנהיג עם חזון ורק אחר כך לייצר את היכולות הפוליטיות .  היום ראש הממשלה עוסק רק בפוליטיקה הקטנה של הישרדות .  במקום לקדם תוכנית כלכלית שנותנת מענה למשבר ועוזרת לעובדים ולא לוועדים ,  ראש הממשלה עסוק בקדימה ". 
לבני התייחסה בדבריה גם לנעשה במזרח התיכון ואמרה כי  " ישראל מוכרחה לקבל הכרעות מהותיות בסכסוך עם העולם הערבי .  זה אינטרס ישראלי מהמדרגה הראשונה .  כל זה לא יכול לקרות עם הממשלה הזאת .  לא רק שהאופוזיציה עוסקת בלהפיל ממשלה אלא הממשלה עוסקת בלהפיל אופוזיציה ". 
לבני סבורה שמפלגתה תחזור מוקדם מהצפוי לשלטון .  לדבריה , " כפי שהממשלה נבחנת קודם כל על מעשיה ,  כך קדימה תגיע לשלטון בזכות התנהגותה היא וזה תלוי רק בנו .  המסר שיוצא מכאן היום הוא שקדימה לא עומדת למכירה .  קדימה תמשיך ותעשה את מה שטוב למדינה .  קדימה עושה היום קודם כל את מה שטוב למדינה וזה לשמור על התקווה ,  על מפלגה מאוחדת ,  לשמור על אלטרנטיבה אחרת ".  

" ממשלת נתניהו טובה רק בהישרדות "
 יו"ר האופוזיציה תקפה בכנס קדימה את הממשלה והעומד בראשה . " ראש הממשלה מתנהל בחולשה ,  לממשלה בראשותו אין דרך "
 
