נתניהו לגנץ :  יש לך את כל הנתונים להצליח
ראש הממשלה בנימין נתניהו ,  העניק הבוקר  ( שני )  שי לרמטכ"ל הנכנס רב-אלוף גבי גנץ ונשא דברים במהלך טקס חילופי הרמטכ"ל שמתקיים בלשכתו .  נתניהו פנה לגנץ ואמר כי  " אתה מקבל את הפיקוד על צבא ההגנה לישראל ,  יש לך את כל הנתונים להצליח .  אתה מכיר את צה"ל היטב וצה"ל מכיר אותך ,  זה חשוב היום ,  זה חשוב מפני שאתה תמצא בוודאי את הדרך המיוחדת שלך שהיא משלבת נחישות שקטה ,  דרכי נועם ,  כדי להבטיח יציבות והיציבות חשובה היום .  רעידת אדמה פוקדת את העולם הערבי וחלקים מהעולם המוסלמי ואיננו יודעים כיצד יסתיימו הדברים .  ארצנו קטנטונת .  אנחנו מקווים להרחיב את מעגל השלום ,  לבסס את מעגל השלום ,  ואנחנו יודעים שבסופו של דבר ,  המשענת האמיתית של היכולת שלנו לבסס את קיומנו כאן ,  היכולת שלנו לשכנע את שכנינו להיות איתנו ביחסי שלום ,  המשענת הזאת הוא צבא ההגנה לישראל .  זאת הערובה האמיתית להבטחת עתידנו ". 

נתניהו לגנץ :  יש לך את כל הנתונים להצליח
nan
