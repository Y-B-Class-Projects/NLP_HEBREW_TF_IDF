דיווח :  מובארק בדרך לטיפול נוסף בגרמניה
ארבעה חודשים אחרי שעבר בגרמניה טיפול להסרת כיס המרה ,  צפוי נשיא מצרים לצאת לטיפול נוסף במינכן .  בדיווח בעיתון הלבנוני  " א-ספיר ",  לא נמסר מה הטיפול שמובארק צפוי לקבל
נשיא מצרים חוסני מובארק צפוי לטוס בימים הקרובים לגרמניה לשם קבלת טיפול רפואי .  העיתון הלבנוני  " א-ספיר "  דיווח הבוקר  ( שלישי )  ,  כי מובארק צפוי להגיע לעיר מינכן ולהישאר שם כעשרה ימים .  לא נמסר מהו הטיפול שצפוי מובארק לקבל בגרמניה והאם מדובר במעקב כלשהו לאחר הניתוח שעבר בגרמניה לפני כארבעה חודשים .  כמו כן לא דווח האם הטיסה לגרמניה תשפיע על ביקורו המתכונן של ראש ממשלת ישראל בנימין נתניהו בקהיר ,  שתוכננה להתקיים היום ,  אך נדחה למחר .
 בתוך כך ,  מנהיגה הרוחני של תנועת ש"ס ,  הרב עובדיה יוסף ,  שלח אתמול איגרת לנשיא מצרים ,  חוסני מובארק ,  בה הוא מאחל לו רפואה שלמה : " אנו מתפללים לבורא עולם שתזכה להמשיך ולהנהיג את כל תושבי מדינתך בגאון ובעוז ,  לאורך ימים וכל אשר שתעשה תצליח "  כתב הרב יוסף לנשיא מצרים .
 כאמור ,  לפני כארבעה חודשים עבר מובארק בן ה-83 ניתוח להסרת כיס המרה בבית חולים בגרמניה ,  דבר שעורר שמועות רבות סביב מצבו הבריאותי המידרדר .  בנוסף דיווח בסוף השבוע האחרון העיתון  " אל-קודס אל-ערבי "  כי בשבוע שעבר יצא מובארק במפתיע לצרפת כדי לקבל טיפול רפואי .  
מצבו הבריאותי של נשיא מצרים עורר דיון על זהותו של האדם שיירש את תפקידו .  בסוף אפריל דיווח העיתון 'אל-קודס אל-ערבי' הרואה אור בלונדון כי מובארק מתכוון למנות לעצמו סגן .  על פי הדיווח ,  המסתמך על מקורות בכירים במצרים ,  שלושת המועמדים המרכזיים לכהן כסגנו של מובארק הם שר ההגנה מוחמד חוסיין טנטאווי ,  ראש המודיעין עומאר סלימאן ושר התעופה אחמד שפיק .  מקורות מצרים הכחישו את הדיווח ובשיחה עם העיתון 'א-שרק אל-אווסט' באותו החודש אמרו כי אין שום בסיס לדיווחים הללו .
 
דיווח :  מובארק בדרך לטיפול נוסף בגרמניה
ארבעה חודשים אחרי שעבר בגרמניה טיפול להסרת כיס המרה ,  צפוי נשיא מצרים לצאת לטיפול נוסף במינכן .  בדיווח בעיתון הלבנוני  " א-ספיר ",  לא נמסר מה הטיפול שמובארק צפוי לקבל

