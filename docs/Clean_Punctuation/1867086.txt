ועדת טרכטנברג - נולדה בחטא ,  יישומה בספק
היחיד שתמך בוועדת טרכטנברג ובהקמתה היה יוזמה ראש הממשלה שרצה להוציא את ראשו ממלכודת המחאה .  ישראל בוקסר מסביר למה לא יצא ממנה כלום
תהליך הקמת וועדת טרכטנברג נולד בחטא .  מדוע ?  לא היה קונצנזוס בסיסי למינוי ,  לא מצד המוחים ,  לא מצד האוצר ,  לא מצד ועדת הכספים של הכנסת ,  וגם לא מחברות הקואליציה .  נימוקי הנגד ,  שהם דבר רגיל במקומותינו ,  הסתמכו על האמירות הבאות :  יש תכניות מגירה קיימות ,  אנחנו יכולים לקבל ההחלטות בעצמנו ,  לוועדה לא יהיו שיניים ועוד .  
מי שיזם את המינוי ,  הוא גם היחידי שתמך בקיומו .  זה ברור ,  ראש הממשלה ביקש להוריד מעליו את הלחץ ,  להפנות את המיקוד לכיוון הוועדה ולהרוויח זמן .  הדרך שבה מונתה הוועדה ,  מאפיינת את דרכו של ראש הממשלה :  צעדים חפוזים ,  העדפת הפתרון לטווח הקצר ,  העדר אסטרטגיה ,  חוסר תיאום וזריית חול בעיניים .  הבעיה :  לכל אלו יש טווח זמן מוגבל וארעי .  כאשר הבעיה עולה שוב על השולחן ,  יש לה ממדים חריפים וקשים לפתרון .  מה שמאפיין ,  בדרך כלל ,  גרירה של זמן .  הבוקר נודע שליברמן יתמוך כנראה ביבי וכך בממשלה תתקבל הכרעה בעד .   ראשית ,  לו היה מושג תיאום מוקדם עם חברות הקואליציה ,  פני הדברים היו יכולים להיות פשוטים יותר .  יתרה מכך ,  לו היה מושג תיאום כזה ,  יתכן והייתה מותווה גם מסגרת ברורה יותר לעבודת הוועדה ,  מה שיכול היה ליצור קונצנזוס למסקנותיה .  מאידך ,  צריך להבין ,  שיצירת תיאום בין חברות הקואליציה ,  למתווה כלכלי כה נרחב ,  לוקח זמן ,  שלראש הממשלה ,  לא היה אותו ,  מכיוון שהוא רצה להיחלץ במהירות משיני המחאה .  בתוך ההתנגדות לוועדה ולמסקנותיה ,  משחקים גורמים פוליטיים ,  של ניגוח אישי ושמירת הגמוניה ,  של גורמים כלכליים ,  שאינם רואים עין בעין את המלצות הוועדה ,  גורמים סקטוריאליים ,  המבקשים לרצות את קהל הבוחרים ,  וגורמים אישיים :  קנאה ,  צרות עיין ואגו נפוח .  אנשים לא מבינים שאם מישהו יקבל ,  גם לך יש סיכוי לקבל .  כדי להאיר את פני הדברים ,  אוסיף ואומר ,  כי הממשלה לא מסוגלת לקבל החלטה מושכלת לבעיות הרחבות שהציבה המחאה בפניה ,  המתפרסות לרוחב כל המשק ,  כוללות אוכלוסיות מצוקה רחבות ,  לא רק את מעמד הביניים ,  ואין ,  לכאורה ,  תקציב לפתרונן .
 מעבר למתואר לעיל ,  יש גם נושאי תוכן .  יישום המלצות הוועדה בתחומי מחירים ,  דיור ,  חינוך ,  תחבורה ציבורית ,  ובריאות ימשך שנים ארוכות ,  אם בכלל .  לא שמענו דבר על ההתייעלות המהותית שלה נדרש המשק הממשלתי הכושל .  על הקטנת הממשלה המנופחת והאנכרוניסטית .  על הקטנת התמיכה במגזרים לא פרודוקטיביים שחיים על חשבון משלם המסים .  חיפשנו שינויים איכותיים במערכת החינוך ,  לא רק הקצבות עתידיות לחינוך חינם בגילאים צעירים .  לא שמענו מאומה על הפסקת העברת נושאים ממשלתיים למיקור חוץ ,  הבולמת צמיחה .  לא שמענו על פתיחת הענפים הגדולים במשק :  בנקאות ,  ביטוח ,  קמעונאות ,  רכב ,  דלק ,  תחבורה ,  יצרני מזון לתחרות אמיתית .  לא ראינו המלצות מהותיות להקטנה של המסים העקיפים ,  למעט כמה עשרות אגורות על הדלק והפחתות לא מספיקות של מסי קניה .  חיפשנו ולא מצאנו הטלת פיקוח ממשלתי על מחירים של מוצרי יסוד לזמן קצוב ,  שהסרתו תותנה בהגברת התחרות האורגנית וירידת מחירים שנובעת ממנה .  לא ראינו המלצות להעלאת שכר המינימום .  ומעל לכל ,  לא ראינו כיצד הצעדים שהוצעו ע"י ועדת טרכטנברג יקטינו את הקיטוב והפערים בחברה .
 גם באם יקבלו ההמלצות ,  או חלקן ,  הן ישענו על קנה רצוץ ,  על יכולת ביצוע של ממשלה ,  ששבעים אחוז מהחלטותיה אינן מתקיימות .  בהתאם ,  אין לצפות ,  לאמון הציבור בשינוי שייתן לו ערך אמיתי .  מאידך ,  הבחירות המתקרבות ,  יניעו את השלטון לכיוון של צעדי הישרדות .  זו הזדמנות למנהיגי המחאה ,  ללחוץ לביצוע מהיר של שינויים אמיתיים ,  שיחזיקו מים ,  בתחומי המחירים ,  השכר והדיור ,  שיתנו ממד אמיתי ,  ארוך טווח ,  לעוצמת המחאה וערכיה .  אסור לוותר ,  כי אי אפשר לסמוך על איש ,  בוודאי לא על המערכת הפוליטית שייצרה את העוולות שגרמו למחאה .  גם לא על הברית ביבי- ליברמן עם ש"ס המתנדנדת ברוח .
 ד"ר ישראל בוקסר ,  מרצה לכלכלה במרכז ללימודים אקדמיים אור יהודה

ועדת טרכטנברג - נולדה בחטא ,  יישומה בספק
היחיד שתמך בוועדת טרכטנברג ובהקמתה היה יוזמה ראש הממשלה שרצה להוציא את ראשו ממלכודת המחאה .  ישראל בוקסר מסביר למה לא יצא ממנה כלום

