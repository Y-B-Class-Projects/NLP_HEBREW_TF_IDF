נתניהו : " אני האחראי לביטחון - ואשאר כזה .  מספיק עם הבכי "
 במסיבת עיתונאים שערך לצד ראש ממשלת צ'כיה התייחס נתניהו לסערה סביב מינוי ליברמן לתפקיד שר הביטחון .  הוא הוסיף כי  " ממשלתו תמשיך לחתור לשלום גם בהרכב הנוכחי והמורחב שלה "
 ראש הממשלה בנימין נתניהו התייחס אתמול  ( ראשון )  לסערה סביב מינוי יו"ר ישראל ביתנו אביגדור ליברמן לתפקיד שר הביטחון .  במסיבת עיתונאים שערך בירושלים עם ראש ממשלת צ'כיה בוהוסלב סובוטקה ,  אמר : " אני אחראי לביטחון ואשאר אחראי .  מציע להפסיק עם הבכי והנהי ".  נתניהו הוסיף כי  " ממשלתו תמשיך לחתור לשלום גם בהרכב הנוכחי והמורחב שלה ". 
דבריו באו בתגובה לשאלתו של עיתונאי ערוץ 2 אודי סגל .  סגל ביקש מנתניהו להגיב על דברים שאמרו בליכוד על יו"ר ישראל ביתנו לפני חודש . " ליברמן מנסה לעשות הסבה מקצועית מפרשן פוליטי כושל לפרשן צבאי שלא עומד בתנאי הסף ",  נמסר אז מהליכוד . " אדם שהכדור היחיד ששרק לו ליד האוזן הוא כדור טניס ,  אדם שלא הוביל מימיו אפילו לא חייל אחד לשדה הקרב ולא קיבל החלטה מבצעית מימיו ,  אדם שלא שרד ישיבת קבינט אחת מתחילתה ועד סופה ,  לא יכול להיות פרשן צבאי ". 
נתניהו השיב כי הוא דואג לעתידה של המדינה . " בפוליטיקה אומרים הרבה דברים ,  אני דווקא ממעיט במילים .  אני לא עוסק במילים אלא במעשים .  אני ששירתתי כקצין בסיירת מטכ"ל ,  דואג מאז לביטחון ישראל ",  לדבריו ,  המדיניות שהוא מנהיג היא אחראית ,  תקיפה ומושכלת . " אני שומע את הקולות בתקשורת ,  את הקולות של ההלקאה העצמית ,  את ניסיונות ההפחדה .  אני מציע להפסיק את הבכי והנהי ". 
לקריאה נוספת:נתניהו : " התיקים הפנויים לא יחולקו ;  ייתכן שהמחנה הציוני יצטרף"לוין נגד יעלון : " העדיף את הכיסא והתפקיד על פני טובת המדינה "" ממשלת אסון ":  מאות הפגינו בתל אביב נגד מינוי ליברמן לשר הביטחון 
מינוי ליברמן לתפקיד שר הביטחון והדחתו של משה יעלון עוררו סערה פוליטית גדולה בשבוע האחרון .  רבים פקפקו ביכולתו של יו"ר ישראל ביתנו לכהן בתפקיד לנוכח התבטאויותיו הקיצוניות בנושאים ביטחוניים ,  החורגים לעתים מעמדת צה"ל ,  כפי שנראה בפרשת החייל היורה .  
חברת הכנסת ציפי לבני  ( המחנה הציוני )  התייחסה ביום חמישי להרחבת הממשלה המסתמנת . " כשנתניהו היה צריך לבחור בין מתינות לקיצוניות ,  בין דמוקרטיה ללאומנות ,  בין שלום לבידוד והידרדרות ביטחונית ,  הוא בוחר בבחירה הנוחה לו פוליטית - ימין קיצוני וציני - ולעזאזל הממלכתיות ,  האחריות והביטחון ".  ח"כ זהבה גלאון ,  יו"ר מרצ ,  אמרה לאולפן וואלה !  NEWS . " זה מינוי מופקר וחסר אחריות של אדם שאי אפשר לסמוך עליו ,  לא ידוע מה העמדות שלו והוא משתלח נגד אזרחי ישראל הערבים ",  אמרה והוסיפה : " אני לא סומכת עליו .  איך הוא יהיה שר ביטחון ?  זה מינוי רגיש .  זה הופך את הממשלה לימנית קיצונית ומסוכנת ". 
גם ראש הממשלה לשעבר ויו"ר מפלגת העבודה לשעבר ,  אהוד ברק ,  התייחס לאירועים האחרונים ואמר בריאיון לחדשות 10 ביום שישי כי  " ציונות חפצת חיים וניצנים של פאשיזם כמו שאנחנו רואים עכשיו בממשלת ישראל ,  אינם יכולים לחיות בצוותא ".  לדבריו , " אירועים אלה ,  ששיאם פיטוריו של יעלון ,  צריכים להיות לכולנו אור אדום למה שמתרחש בממשלה ,  אולי באחריות מוגברת של העומד בראשה .  מעל הדבר הזה מתנופף דגל שחור .  ההסתערות על בית המשפט ,  חוק ההדחה והחוק המיוחד לישראלים באיו"ש הם רק תחילת הדרך ". 
 ( עדכון ראשון :  20:02 )  

נתניהו : " אני האחראי לביטחון - ואשאר כזה .  מספיק עם הבכי "
 במסיבת עיתונאים שערך לצד ראש ממשלת צ'כיה התייחס נתניהו לסערה סביב מינוי ליברמן לתפקיד שר הביטחון .  הוא הוסיף כי  " ממשלתו תמשיך לחתור לשלום גם בהרכב הנוכחי והמורחב שלה "
 
