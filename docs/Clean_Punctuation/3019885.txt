ליברמן על פרשת הצוללות :  איראן לא יכולה להפיק מידע מהעסקה
שר הביטחון הדף את הביקורת שהתעוררה לאחר הפרסום כי חברת השקעות איראנית מחזיקה במניות התאגיד הגרמני תיסנקורפ ,  שממנו נרכשו הצוללות במיליארדי שקלים . " הכול היה ידוע ואין לכך השפעה ",  אמר בדיון בכנסת
 ( נתניהו לשרים :  חיזוק ביטחון ישראל הוא השיקול היחיד שעמד לנגד עיניי ברכש הצוללות ,  בחודש שעבר )  
שר הביטחון אביגדור ליברמן התייחס הבוקר  ( שלישי )  להתפתחויות האחרונות בפרשת הצוללות ,  ולפיהן חברת השקעות איראנית מחזיקה במניות בתיסנקורפ ,  התאגיד הגרמני ממנו נרכשו כלי השיט . " הכול היה ידוע ולא היתה לזה השפעה ",  אמר ליברמן במהלך דיון משותף של ועדות הכספים וחוץ וביטחון בכנסת .  לדבריו ,  לאיראן אין יכולת להשפיע על העסקה ולא לשאוב ממנה מידע .  
זו אינה הפעם הראשונה שליברמן מתייחס לנושא .  לפני כשבועיים אמר כי ההחלטה על רכש הצוללות התקבלה ממניעים עניינים בלבד . " ההחלטה על הצוללות הייתה נכונה וצודקת - לספק לעצמנו ביטחון ",  אמר בוועידת הדיפלומטים של עיתון  " ג'רוזלם פוסט ". 
לדבריו ,  הדרג הפוליטי והמקצועי רואה עמו עין בעין . " אי אפשר לפרט את השיחות והדיונים ,  אבל אני יכול להבטיח שזו הייתה ההחלטה הנכונה ביותר ושהיה לגביה קונצנזוס רחב במערכת הביטחונית והפוליטית ",  אמר .  בנוגע לעו"ד דוד שמרון ,  פרקליטו של נתניהו שמייצג את את נציגה בישראל של החברה הגרמנית ,  אמר ליברמן : " יש לי הרבה ניסיון משפטי ועדיף שלא אנקוט עמדה לגבי שמרון ,  אבל אני חושב שזה חלק מסדר יום פוליטי .  ההחלטה על הצוללות הייתה נכונה ונקיה ". 
לקריאה נוספת:עמוס גלעד : " הוויכוח לא היה על מהות הצוללות  אלא על הכמות"בנט על פרשת הצוללות : " נתניהו לא ימכור את ביטחון ישראל עבור כסף"צה"ל מבהיר :  הצורך בצוללות חדשות הועלה על ידינו לדיון בקבינט 

ליברמן על פרשת הצוללות :  איראן לא יכולה להפיק מידע מהעסקה
שר הביטחון הדף את הביקורת שהתעוררה לאחר הפרסום כי חברת השקעות איראנית מחזיקה במניות התאגיד הגרמני תיסנקורפ ,  שממנו נרכשו הצוללות במיליארדי שקלים . " הכול היה ידוע ואין לכך השפעה ",  אמר בדיון בכנסת

