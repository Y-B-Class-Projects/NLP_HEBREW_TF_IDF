נתניהו : " זקוקים לעוד מיליארדים רבים בתקציב הביטחון "
 ראש הממשלה נאם במסגרת כנס הסייבר בתל אביב והתייחס למחלוקת בינו לבין שר האוצר סביב תקציב המדינה : " יש להגדיל משמעותית את תקצוב הביטחון ,  בדרך אחראית - ללא גירעון גדול "
 ראש הממשלה ,  בנימין נתניהו ,  התייחס הערב  ( ראשון )  למחלוקת בינו לבין שר האוצר ,  יאיר לפיד ,  על תקציב המדינה לשנת 2015 .  בנאום שנשא בכנס הסייבר הבינלאומי באוניברסיטת תל אביב ,  שב והדגיש נתניהו כי בניגוד לעמדת משרד האוצר והעומד בראשו ,  הוא מתנגד לצעד של הגדלת יעד הגירעון ותומך בתוספת משמעותית לתקציב הביטחון . 
" הכספים שהשקענו בביטחון תרמו לכלכלת המדינה ",  אמר נתניהו ,  שתומך יחד עם שר הביטחון ,  משה יעלון ,  בהענקת תוספת של כ-11 מיליארד שקלים למשרד הביטחון ,  בניגוד לתוספת צנועה הרבה יותר לה מסכימים באוצר . " המיליארדים שהשקענו ב'כיפת ברזל' אפשרו לכלכלת ישראל להמשיך לתפקד במהלך המערכה האחרונה  ומנעו בריחה של השקעות מישראל .  המיליארדים שהשקענו בגדר בדרום בלמו כליל את ההסתננות לישראל ,  גם של הג'יהאדיסטים מסיני .  אני זוכר שהייתה ביקורת על ההשקעה ה'מופרזת' שלנו בביטחון ,  אבל אני לא רוצה לחשוב מה היה קורה אילולא השקענו זאת ".  
לדברי נתניהו , " לאור האיומים באזורנו אנחנו זקוקים להגדלה משמעותית של מיליארדים רבים בתקציב הביטחון ,  ויש לעשות זאת בדרך אחראית ללא גירעון גדול ".  
העימות על התקציב - כותרות נוספות:בכיר ביטחוני : " הצעת האוצר - הימור על ביטחון ישראל"האוצר יציג התקציב ל-2015 :  לא יועלו מסים ,  הגירעון יגדללא יעלו מסים ?  יקחו ממכם יותר כסף | דעה 
אחר הצהריים הסתיימה במשרד ראש הממשלה בירושלים ללא תוצאות פגישתם של ראש הממשלה ושר האוצר בנוגע לתקציב .  גורמים שעודכנו בפרטי הפגישה מסרו כי  " הייתה פגישה טובה מאוד ",  אך דבר לא סוכם במהלכה .
 לפיד הציג לראש הממשלה תקציב המאופיין במדיניות שעליה הצהיר  הגדלת הגירעון ,  הימנעות מהעלאת מסים ותקצוב תכנית מע"מ 0 .  לפיד מתכנן כי יעד הגירעון בתקציב השנה הבאה יהיה 3.18% מהתוצר .  מדובר בעלייה מיעד הגירעון של השנה הנוכחית ,  שעמד על 3% .  בפגישתם הביע נתניהו את עמדתו לפיה יש לשמור על מסגרת גירעון נמוכה מ-3% מהתוצר .  
לפיד אמר בפגישה כי כאשר הגיע לתפקידו ,  הגירעון עמד על 5% ,  ובסופו של דבר הצליח לייצב את הכלכלה ,  אך הוא אינו מוכן  " לשלוח את היד לכיסי האזרחים ".  לפיד גם הביע בפגישה הסכמה עקרונית לתת תוספות לתקציב הביטחון בכל הנוגע לפעולות הקשורות במערך הלוחם .  השניים קבעו לתת לצוותים המקצועיים להידיין בנושא בימים הקרובים ,  ולאחר מכן לשוב ולהיפגש .  
גורם ביטחוני בכיר התייחס מוקדם יותר היום לתקציב אותו מבקשים באוצר להעביר ,  וטען כי  " הצעת האוצר שפורסמה היא אחיזת עיניים ומנותקת לחלוטין מהמציאות ".  לדבריו , " בפועל ,  לא מדובר בתוספת ,  אלא בתקציב כולל הנמוך יותר מתקציב מערכת הביטחון לשנת 2014 ,  לא כולל ההוצאות על מבצע 'צוק איתן' .  במשרד האוצר מהמרים על ביטחונם של אזרחי ישראל וחושבים שמדובר במשחק ".  
הבכיר הביטחוני טען כי  " זה חוסר אחריות ממדרגה ראשונה .  בפועל ,  הם מובילים לשחיקה מתמשכת ומסוכנת ביכולות מערכת הביטחון ובמוכנות שלה ולפגיעה קשה מאוד ביכולת של מערכת הביטחון וצה"ל להתמודד עם האתגרים הכבדים שעל גבולנו .  האתגרים האלה כוללים גם את הג'יהאד העולמי ,  דאעש ,  חיזבאללה ,  חמאס וגורמי טרור נוספים שמאיימים על מדינת ישראל ,  וזה עוד לפני שדיברנו על הגרעין האיראני ".  
" צר לנו שבגלל טעמים פוליטיים ואלקטוראליים ,  שאינם מחוברים למציאות במזרח התיכון ,  תהיה פגיעה קשה בביטחונם אזרחי ישראל ופגיעה קשה בכלכלה הישראלית ",  הוסיף .  
בנאומו הערב התייחס ראש הממשלה לסוגיה בוערת נוספת :  מכתב הסרבנות ששלחו חיילים בעבר ובהווה לראש הממשלה ,  לרמטכ"ל ולראש אמ"ן ,  בו כתבו שהם מתנגדים  " לקחת חלק בפעולות נגד פלסטינים בשטחים ,  שלא נעשות לשם הגנה עצמית ,  אלא לשם ביסוס השלטון הצבאי ".   
" סרבנות מכל סוג שהיא ראויה לגינוי מלא ",  הבהיר נתניהו . " השימוש הפוליטי שנעשה לאחרונה תוך השמעת האשמות מופרכות  הוא פסול .  צה"ל ,  על כל יחידותיו ,  הוא הצבא המוסרי בעולם .  מהיכרות רבת שנים שלי עם אנשי יחידה 8200 אני יודע שההשמצות חסרות הבסיס שהושמעו לאחרונה לא יפגעו בעבודה החשובה כל כך ". 
לפניות לכתבים:דנה ירקצי :  danayark@walla.co.ilעמרי נחמיאס - omri_n@walla.net.il 

נתניהו : " זקוקים לעוד מיליארדים רבים בתקציב הביטחון "
 ראש הממשלה נאם במסגרת כנס הסייבר בתל אביב והתייחס למחלוקת בינו לבין שר האוצר סביב תקציב המדינה : " יש להגדיל משמעותית את תקצוב הביטחון ,  בדרך אחראית - ללא גירעון גדול "
 
