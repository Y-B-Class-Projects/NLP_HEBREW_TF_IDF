עסקת הצוללות :  נתניהו הודה למרקל על ההתקדמות בהליכים
ראש הממשלה פגש את קנצלרית גרמניה בצרפת ,  והודה לה על סיום ההליכים לקראת השלמת העסקה ,  שעומדת במרכז הפרשה המכונה  " תיק 3000 ".  אתמול דווח כי ההתקדמות נעשתה בצל טענות לשחיתות .  בעוד שבועיים יגיע נתניהו לפגישת עבודה מדינית ראשונה עם מקרון בפריז
ראש הממשלה בנימין נתניהו הודה היום  ( שבת )  לקנצלרית גרמניה אנגלה מרקל על סיום ההליכים בגרמניה לקראת החתימה על מזכר ההבנות לרכישת הצוללות ,  בעסקה שעומדת במרכז הפרשה המכונה  " תיק 3000 ".  אתמול דווח בעיתון הגרמני  " דר שפיגל "  כי המועצה לביטחון לאומי של גרמניה אישרה את עסקת המכירה של שלוש צוללות גרעיניות לישראל .  העסקה ,  בשווי מיליארד וחצי דולרים ,  הושלמה בצל טענות לשחיתות ,  לאחר שנחשף כי חברת הבת הישראלית של הספקית הגרמנית  " טיסנקרופ "  שכרה את עורך דינו הפרטי של נתניהו ,  דוד שמרון ,  לייצגה .
 על פי הדיווח ב"דר שפיגל ",  החלטת המועצה הגרמנית קובעת כי אם תוכח שחיתות במסגרת החקירות המתנהלות בנושא בישראל או בגרמניה ,  לברלין יש את הזכות לבטל את החוזה באופן מלא .  גורמים רשמיים סירבו ,  לפי שעה ,  לפניית העיתון בדרישה להתייחסות רשמית למגעים .  
נתניהו פגש את מרקל בטקס האשכבה של קנצלר גרמניה לשעבר הלמוט קוהל בפרלמנט האירופי בשטרסבורג .  נתניהו פגש גם לראשונה את נשיא צרפת עמנואל מקרון ,  לקראת פגישת עבודה מדינית ראשונה שתיערך בעוד שבועיים בין שני המנהיגים בפריז .  מקרון אמר לנתניהו כי הוא מצפה לראות אותו בעוד שבועיים בפריז בטקס לציון 75 שנה לגירוש יהודי צרפת בו ינאמו שני המנהיגים .  במהלך הטקס נתניהו שוחח גם עם נשיא גרמניה פרנק וולטר שטיינמאייר ,  נשיא ארצות הברית לשעבר ביל קלינטון ,  נשיא צרפת לשעבר ניקולה סרקוזי וראש ממשלת איטליה לשעבר סילביו ברלוסקוני .
 לפי בקשת הקנצלר לשעבר קוהל ,  טקס האשכבה שלו היה טקס ממלכתי ראשון מסוגו של האיחוד האירופי ,  ולא של מדינתו גרמניה ,  כדי לציין את תרומתו לאיחוד גרמניה ולהקמת האיחוד האירופי .  לכן ,  הטקס בתקיים בשטרסבורג ,  צרפת ,  מקום מושב הפרלמנט האירופי ,  ולא בברלין .  לאחר טקס האשכבה הבינלאומי גופתו של קוהל תועבר לקבורה בעיר ספייר בגרמניה .  אלמנתו אמרה לנתניהו כי הוא אהב מאוד את ישראל .  

עסקת הצוללות :  נתניהו הודה למרקל על ההתקדמות בהליכים
ראש הממשלה פגש את קנצלרית גרמניה בצרפת ,  והודה לה על סיום ההליכים לקראת השלמת העסקה ,  שעומדת במרכז הפרשה המכונה  " תיק 3000 ".  אתמול דווח כי ההתקדמות נעשתה בצל טענות לשחיתות .  בעוד שבועיים יגיע נתניהו לפגישת עבודה מדינית ראשונה עם מקרון בפריז

