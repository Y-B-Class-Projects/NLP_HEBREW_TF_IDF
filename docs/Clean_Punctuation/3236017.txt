נתניהו בצל המתיחות במפרץ :  ישראל וארה"ב שואפות לעצור את איראן
נתניהו התייחס לדריכות במפרץ הפרסי וקרא למדינות העולם להתייצב לצד וושינגטון ולעצור את התוקפנות האיראנית .  חמינאי :  לא תהיה מלחמה עם ארה"ב ולא נדון על הגרעין .  טראמפ הכחיש את הדיווחים כי יישלח 120 אלף חיילים לאזור : " אם נעשה זאת ,  נשלח הרבה יותר "
 נתניהו :  מאוחדים בשאיפה לעצור את התוקפנות האיראניתחמינאי :  לא תהיה מלחמה עם ארה"ב ולא נדון על הגרעיןטראמפ הכחיש :  לא שולחים 120 אלף חיילים לאזורפומפאו :  לא מחפשים מלחמה עם איראן 
באירוע לציון שנה להעברת שגרירות ארצות הברית לירושלים ובצל המתיחות במפרץ הפרסי ,  הדגיש הערב  ( שלישי )  ראש הממשלה בנימין נתניהו כי  " אנחנו מאוחדים בשאיפה לעצור את התוקפנות האיראנית ".  נתניהו אמר כי  " אני סבור שישראל ,  יחד עם כל מדינות האזור והעולם ,  צריכות לעמוד לצד ארצות הברית ולעצור את התוקפנות האיראנית ". 
על רקע הדריכות הגדולה באזור בימים האחרונים ,  אמר המנהיג העליון של איראן ,  עלי חמינאי ,  כי לא תהיה מלחמה עם ארצות הברית . " האומה האיראנית בחרה בנתיב ההתנגדות ".  חמינאי הצהיר כי טהראן לא תדון עם וושינגטון בנושא הסכם הגרעין ,  ממנו פרשה האחרונה בשנה שעברה .
 לקריאה נוספת בנושאטראמפ :  תומכים ב-100% בישראל כשהיא מגינה על אזרחיהקושנר על תכנית השלום :  ישראל והפלסטינים יידרשו לפשרות קשותנתניהו : " אקרא ליישוב או לקריה ברמת הגולן בשמו של טראמפ "  
במקביל ,  נשיא ארצות הברית דונלד טראמפ הכחיש הערב את הפרסום ב"ניו יורק טיימס ",  לפיו יישלח 120 אלף חיילים למזרח התיכון למקרה של מתקפה או שימוש בנשק כימי מצד איראן . " אני חושב שזה פייק ניוז ",  אמר הנשיא . " לא התכוננו לכך ,  ובתקווה לא נצטרך להתכונן לכך .  אם כן נעשה זאת ,  נשלח הרבה יותר חיילים ". 
וושינגטון כבר הזהירה ש"איראן או שליחיה "  עשויים לפגוע בתנועה הימית באזור ,  שאליו שלחה את נושאת המטוסים אברהם לינקולן ,  מפציצי B-52 ונכסים צבאיים אחרים כדי להרתיע את איראן .  בכירים בממשל טראמפ אמרו כי מידע מודיעיני הצביע על כוונה של איראן להוציא מתקפה ,  דרך כוחותיה או דרך בעלות בריתה ,  נגד כוחות אמריקניים באזור .  באיראן מכנים זאת  " מלחמה פסיכולוגית "  כחלק מהלחץ שמפעילה עליה וושינגטון מאז הפרישה מהסכם הגרעין .
" אנחנו לא מחפשים מלחמה עם איראן ",  אמר שר החוץ האמריקני מייק פומפאו בעת ביקורו ברוסיה .  עם זאת ,  פומפאו הדגיש כי ארצות הברית תגיב כראוי לכל מתקפה איראנית .  
הסנקציות המחודשות שהטילה ארצות הברית על איראן חונקות את כלכלתה ,  והנשיא חסן רוחאני הזהיר בשבוע שעבר כי אם יתר המדינות החתומות על ההסכם לא יפצו אותה על כך בתוך 60 ימים ,  היא תעשיר אורניום ברמה גבוהה יותר .
" נוכחות האמריקנים במפרץ הפרסי הגיעה לקצה ועליהם לעזוב אותו ",  אמר מפקד חיל הים של איראן ,  חוסיין חאנזאדי .  לפניו ,  אמר מפקד חיל הים במשמרות המהפכה כי  " אם ארצות הברית תעשה תזוזה ,  היא תקבל מכה בראש ".  לדבריו ,  הנוכחות הצבאית האמריקנית באזור נתפסה בעבר כאיום ,  ואילו היום היא  " הזדמנות ".  

נתניהו בצל המתיחות במפרץ :  ישראל וארה"ב שואפות לעצור את איראן
נתניהו התייחס לדריכות במפרץ הפרסי וקרא למדינות העולם להתייצב לצד וושינגטון ולעצור את התוקפנות האיראנית .  חמינאי :  לא תהיה מלחמה עם ארה"ב ולא נדון על הגרעין .  טראמפ הכחיש את הדיווחים כי יישלח 120 אלף חיילים לאזור : " אם נעשה זאת ,  נשלח הרבה יותר "
 
