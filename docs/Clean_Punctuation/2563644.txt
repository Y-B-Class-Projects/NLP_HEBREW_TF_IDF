נתניהו : " אני מודע לקשיי האזרחים "
 ראש הממשלה אמר בפתח ישיבת הממשלה כי המשבר הכלכלי החמור מחייב הידוק החגורה וכי הוא מודע לכך שזה גורם לקשיים . " שמירה על מקומות עבודה היא הדבר החברתי ביותר "
 ראש הממשלה ,  בנימין נתניהו ,  התייחס הבוקר  ( ראשון )  בפתח ישיבת הממשלה למשבר הכלכלי . " העולם נתון עדיין במשבר כלכלי מתמשך .  בעצם ,  המשבר הקשה ביותר שפקד את כלכלת העולם מזה 80 שנה .  הקשיים הללו מכבידים על אזרחי כל המדינות ,  בייחוד המדינות המפותחות ,  וגם מכבידים על אזרחי ישראל ",  אמר נתניהו , " אנחנו נאלצים להדק את החגורה כדי לשמור על כלכלת ישראל .  זה לא דבר קל ,  זה כרוך בקשיים לאזרחים ,  ואני יודע את זה ".  
לצד הקשיים ,  חזר נתניהו ופירט את פעולות הממשלה להורדת יוקר המחיה - חוק חינוך חינם מגיל 3 ,  נקודות זיכוי ממס להורים עובדים ,  הרפורמה בסלולרי וטיפול שיניים חינם לילדים עד גיל 12 . " כל אלה ,  וצעדים אחרים שחוסכים מן הצד השני ,  חוסכים כסף לאזרחים רבים ",  אמר נתניהו ,  והוסיף כי  " החשוב מכל זה שאנחנו שומרים על מקומות העבודה של אזרחי ישראל ,  צריך להבין שזה הדבר החברתי ביותר ".  
נתניהו הוסיף כי  " בשבוע שעבר פרסמה הלשכה המרכזית לסטטיסטיקה את נתוני האבטלה של החודש האחרון ,  הם עומדים על 6.5% ,  זה נמוך יותר משיעור האבטלה בארה"ב ,  נמוך יותר משיעור האבטלה באירופה ,  נמוך יותר משיעור האבטלה כמעט בכל המדינות המפותחות בעולם .  אנחנו נמשיך לשמור על הכלכלה ונמשיך לשמור על מקומות העבודה של אזרחי ישראל ואף לפעול לייצר מקומות עבודה נוספים ". 
לפניות לכתבת :  tal_sh@walla.com 

נתניהו : " אני מודע לקשיי האזרחים "
 ראש הממשלה אמר בפתח ישיבת הממשלה כי המשבר הכלכלי החמור מחייב הידוק החגורה וכי הוא מודע לכך שזה גורם לקשיים . " שמירה על מקומות עבודה היא הדבר החברתי ביותר "
 
