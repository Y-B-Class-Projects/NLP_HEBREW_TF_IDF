עם כל הכבוד לראש המשלה ,  בבית המשפט יש רק מנהל אחד
אחרי שאילץ את בני הזוג נתניהו להעיד במשפט שהם מנהלים נגד העיתונאי יגאל סרנה ,  הבהיר שוב השופט עזריה אלקלעי שרק הוא ינצח על התנהלות התביעה .  עם זאת ,  כל עוד ידבק בקו הברור שהציג ,  גם מלאכת ההגנה לא פשוטה .  פרשנות
שופט בית משפט השלום בתל אביב ,  עזריה אלקלעי ,  הוכיח השבוע שהוא ,  ורק הוא ,  יכול לנצח ביד רמה על תביעת הדיבה של בני הזוג בנימין ושרה נתניהו נגד העיתונאי יגאל סרנה .  בשני הדיונים שניהל אלקלעי ,  אתמול  ( שלישי )  ושלשום ,  קיבל השופט כמה החלטות ששווה להתעכב עליהן ,  ולנסות ללמוד מהן על הצפוי בהמשך ההליך .
 בתחילת השבוע דחה השופט את בקשתו של ראש הממשלה שלא להגיע לבית המשפט כדי להעיד ,  בשל  " ריבוי משימות מדיניות בינלאומיות ".  בהחלטתו כתב השופט : " חייבים התובעים לדעת כי משהגישו בקשה לבית המשפט עליהם להתייצב לדיון במועד שנקבע ,  כדי להיחקר על תצהיריהם ,  וכי לצורך כך על התובע ,  ראש הממשלה ,  להתכבד ולהתפנות מעיסוקיו החשובים במועד החקירה ". 
עוד נכתב בהחלטה ,  כי  " זמנו של בית המשפט מצוי במשורה ,  כך שדחיית הדיון ,  בסמוך למועד קיומו ,  תגרום לירידת זמן שיפוטי יקר מפז לטמיון ".  
עוד בוואלה !  NEWS :" רעייתי שולטת באבטחה ?  הזוי ":  ראש הממשלה על דוכן העדיםשתיקת הסרנה :  נוני היה שמח להיפטר ממנו ?   " נוח לי במקומי"סרנה מגיב לתביעת נתניהו : " יש לבחון הפרסום על פי ז'אנר המשלים והדמיון היוצר "  
עם כל הכבוד לנימוק בדבר העומס הרב המוטל על בית המשפט ,  צריך לקרוא אל תוך ההחלטה נימוק נוסף :  העובדה שהשופט לא נתן לעיסוקיו המדיניים של ראש הממשלה להכתיב את סדר היום השיפוטי ,  ולא נעתר לבקשה לדחות את הדיון ,  העבירה מסר חשוב ,  ברוח השיעור אותו לומד כל תלמיד תיכון :  הכול שווים בפני החוק ,  ובבית המשפט יש רק מנהל אחד ,  השופט .  

גם אם הנתבע סרנה רווה נחת מההחלטה שהעמידה את נתניהו על דוכן העדים ,  ניתן להעריך בזהירות שבדיון שהתנהל אתמול ,  ובהחלטות הביניים שקיבל השופט במהלכו ,  הוא לא מצא בשורות חיוביות במיוחד .  חקירותיהם הנגדיות של בני הזוג נתניהו היום בבית המשפט היו קצרות ;  ככל שבאי כוחו של הנתבע ,  עורכי הדין ליאור אפשטיין ואביגדור פלדמן ,  ניסו לחרוג בשאלותיהם מן האירוע שלגביו הוגשה התביעה ולהצביע על מקרים אחרים ,  השופט לא התיר זאת :  בין אם נגעו השאלות לדפוס של מריבות בין בני הזוג במהלך נסיעות בשיירה המאובטחת ,  או לפרסומים בנוגע למעורבות של שרה נתניהו במינויי בכירים ,  הבהיר אלקלעי כי סוגיה זו אינה עומדת בלב המשפט ,  אלא האירוע הנטען בפוסט .
 בהחלט ייתכן שניסיונם של באי כוחו של הנתבע להרחיב את היריעה למקרים נוספים לא נבע רק מההזדמנות שנקרתה בדרכם לחקור את בני הזוג על עניינים אלו ,  אלא מידיעתם כי יקשה עליהם להוכיח שהאירוע אותו תיאר סרנה אכן התרחש .  חוק איסור לשון הרע קובע שלשון הרע היא דבר שפרסומו עלול להשפיל אדם או לעשותו מטרה לבוז או ללעג .  הדברים שפרסם סרנה היו פוגעניים ויכולים להוות לשון הרע .  
מי שנתבע בטענה שפרסם דבר שהוא לשון הרע יכול להתגונן הגנת  " אמת בפרסום ":  כך ,  אם יוכח שהפרסום היה אמת והיה בו עניין ציבורי הוא יזכה להגנה והתביעה תידחה .  לשם כך ,  נדרש להוכיח זאת בראיות קבילות בבית המשפט ,  ואין מדובר בעניין פשוט ,  במיוחד כשמדובר בעיתונאי ,  המעוניין כמובן להגן על מקורותיו .  אם ההגנה תיכשל מלהוכיח זאת ,  לתביעה יש סיכויים טובים להתקבל .  בחוק קיימת הגנה נוספת ,  הגנת תום הלב ,  שיכולה להתקיים אפילו אם לא יוכח שהפרסום היה אמת .  אלא שבמקרה שלנו משלא פנה סרנה לקבלת תגובה טרם פרסום הפוסט ,  הן לצורך ביסוס המידע והן מטעמי הגינות ,  יתקשה להתבסס על הגנה זו .
 דומה שהגבלת מרחב הפעולה של הסנגורים מסמנת את גבולות הגזרה של המשפט - גם אם ההגנה קיוותה שתצליח להוכיח כי אירעו מקרים דומים בעבר ,  נראה שדרך זו נחסמה בפניה .  החלטת ההגנה לוותר על עדות ראש השב"כ לשעבר כעד מטעמה ,  ולניסוחים בכתב ההגנה מעלים כי ההגנה מדברת על כך ש"גרעינו הקשה "  של הסיפור אמיתי ,  אך אולי לא על כל פרטיו .  מלאכתה של ההגנה לא תהיה פשוטה במקרה זה ,  ואולי רחוק מכך - כל עוד ידבק השופט בקו הברור בו נקט בהחלטותיו היום .
 אלוף משנה במיל' אשר הלפרין שימש בעבר הסנגור הצבאי הראשי 

עם כל הכבוד לראש המשלה ,  בבית המשפט יש רק מנהל אחד
אחרי שאילץ את בני הזוג נתניהו להעיד במשפט שהם מנהלים נגד העיתונאי יגאל סרנה ,  הבהיר שוב השופט עזריה אלקלעי שרק הוא ינצח על התנהלות התביעה .  עם זאת ,  כל עוד ידבק בקו הברור שהציג ,  גם מלאכת ההגנה לא פשוטה .  פרשנות

