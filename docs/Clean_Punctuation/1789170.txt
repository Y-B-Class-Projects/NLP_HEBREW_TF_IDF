נתניהו : " ישראל נערכה להפסקת אספקת הגז המצרי "
 בעקבות פיצוץ צינור הגז המצרי נמסר מלשכת רה"מ כי  " קיימת אפשרות מיידית לעבור למקורות אנרגיה וגז חלופיים וכי ישראל עצרה זמנית מיוזמתה את העברת הגז ,  כפי שמחייבים הנהלים "
  ( צילום :  רויטרס ,  עריכה :  יאיר דניאל ) 
ראש הממשלה בנימין נתניהו קיים הבוקר  ( שבת )  התייעצות עם שר התשתיות הלאומיות עוזי לנדאו ועם גורמי ביטחון בעקבות פיצוץ צינור הגז בסיני .  מלשכת ראש הממשלה נמסר כי  " ישראל ערוכה מבעוד מועד למצבים של הפסקת אספקת הגז ממצרים וקיימת אפשרות מיידית לעבור למקורות אנרגיה וגז חלופיים ".   " בשלב זה לא ברור אם נגרם נזק לתשתיות הולכת הגז ממצרים ,  אך כאמצעי ביטחון ישראל עצרה זמנית מיוזמתה את העברת הגז כפי שמחייבים הנהלים .  חשוב לציין שבכל תרחיש ,  בשל ההיערכות המוקדמת  ,  לא צפויות בעיות באספקת הגז לתושבים ". 
פיצוץ צינור הגז אירע בעיר אל-עריש שבצפון סיני ,  סמוך לרצועת עזה .  גורמי ביטחון במצרים אמרו כי הפיצוץ בוצע על ידי  " גורמים חיצוניים ",  דהיינו לא על ידי אזרחים מצרים .  הירדנים טוענים כי מדובר בצינור המוביל גז לירדן וישראל .  לדבריהם ,  עקב הפיצוץ אספקת הגז המצרי לירדן תיעצר לפחות לשבוע  מסר בצהרים ראלב אל-מעברה ,  מנכ"ל חברת החשמל הירדנית .  אל-מעברה הסביר כי הממלכה עצרה את פעולת תחנות הכוח המופעלות בגז כצעד מונע ובזמן הזה משק האנרגיה הירדני יישען על פחם ודיזל .  בתוך כך ,  שלטונות מצרים פתחו בחקירה לנסיבות הדליפה .
 
נתניהו : " ישראל נערכה להפסקת אספקת הגז המצרי "
 בעקבות פיצוץ צינור הגז המצרי נמסר מלשכת רה"מ כי  " קיימת אפשרות מיידית לעבור למקורות אנרגיה וגז חלופיים וכי ישראל עצרה זמנית מיוזמתה את העברת הגז ,  כפי שמחייבים הנהלים "
 
