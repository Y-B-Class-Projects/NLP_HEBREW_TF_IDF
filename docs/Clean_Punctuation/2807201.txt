חמישה דברים שאתם צריכים לדעת היום
רגע לפני שהיום מתחיל ואתם צוללים לעומס בעבודה או בלימודים ,  קבלו חמישה דברים שאתם ממש צריכים לדעת על היום
אתם צריכים לדעת שהיום צפויה מליאת הכנסת להצביע בקריאה טרומית על הצעות החוק לפיזור הכנסת ה-19 שיגישו מרבית סיעות האופוזיציה .  אתמול פיטר ראש הממשלה את השרים לבני ולפיד ,  אחרי כך שאר שרי יש עתיד התפטרו ,  ועכשיו נותר לחכות להכרזה על תאריך לקיום הבחירות .  ברגע שיוסכם על תאריך ,  הצעות החוק השונות יגיעו לוועדת הכנסת לצורך גיבושן לנוסח אחד והכנתן לקריאה ראשונה .  על פי חוק יסוד :  הכנסת ,  הבחירות צריכות להיערך בטווח של עד חמישה חודשים מיום אישור החוק בקריאה שניה ושלישית .  לפי ההערכות ,  הבחירות ייקבעו ככל הנראה לאחד מימי השלישי במרץ או אפריל 2015 .  
אתם צריכים לדעת שהיום בשעה 15:00  ( שעון ישראל )  ייערך בבית המשפט בפריז שלב הסיכומים במשפטיהם של דורסי לי זיתוני ,  קלוד חייט ואריק רוביק .  בתום שלב הסיכומים יקריאו השופטים את הכרעת הדין בעניינם .  לשניים מיוחסות עבירות של גרימת מוות בנסיבות מחמירות ,  שיבוש הליכי חקירה ,  הימלטות מזירת תאונה וניסיון שוחד .  ביום חמישי בשבוע שעבר החל משפטם של השניים ,  שנקטע לקראת סוף הדיון בעקבות תקרית אלימה נגד עורך דינו של חייט .  לאור נסיבות האירוע ,  החליטו השופטים על השהיית הדיון ודחייתו להיום .  
אתם צריכים לדעת שהיום תתקיים צעדה בדרישה להעלאת שכר המינימום ל-5,300 שקל .  הצועדים ייצאו בשעה 18:30 מכיכר רבין בתל אביב לקריית הממשלה ,  שם יערכו הפגנה לתמיכה בציבור העובדים .  בין היתר ,  ישאו המפגינים שלטים ועליהם הכיתובים  " לא מוותרים על המינימום "  ו"מינימום של כבוד ".  את ההפגנה מארגן הפורום לצדק חברתי ,  שמתייצב לצד מאבקה של ההסתדרות להעלאת שכר המינימום ,  להפסקת העסקת עובדי קבלן והתחייבות להעסקת עובדים עם מוגבלויות .  
אתם צריכים לדעת שהיום מציינים את יום הנכה הבינלאומי ,  שהוכרז לראשונה על ידי האו"ם בשנת 1992 .  יום הנכה נועד להביא להגברת ההבנה ,  הסבלנות ,  האכפתיות והמודעות כלפי נכים ,  גיוס תמיכת אזרחי העולם למען רווחתם של אנשים עם מוגבלויות ושילובם במסגרות החיים הציבוריים ,  הפוליטיים ,  החברתיים ,  התרבותיים והכלכליים .  יום הנכה הבינלאומי לשנת 2014 מתמקד בתפקידה של הטכנולוגיה בהפחתת סיכונים ,  יצירת סביבת עבודה תומכת ופיתוח בר קיימא .  במסגרת היו,ם עמותות ,  ארגונים ציבוריים וגופים עסקיים וממשלתיים מקיימים פעילויות הסברה להגברת מודעות .  
אתם צריכים לדעת שהיום ,  ערב העמדתה לדין בגין קריאות גזעניות של אוהדיה ובצל המאבק של מנהלת הליגה בכדורגל באלימות ובגזענות ,  תתארח האלופה מכבי תל אביב אצל בני סכנין .  ההתמודדות הועברה מסכנין לאצטדיון בעכו ,  בשל התפרעות קהל אוהדי הקבוצה המארחת במשחק מול בית"ר ירושלים .  במישור הביטחוני ,  בהתאחדות לכדורגל ובמנהלת הליגה מקווים שהפעם המשחק יעבור ללא אירועים חריגים מצד שני מחנות האוהדים .  במישור המקצועי ,  הצהובים יקוו לצאת עם מלוא שלוש הנקודות כדי לצמק את הפער מעירוני קרית שמונה והפועל באר שבע .  סכנין ,  לעומתה ,  תסתפק גם בנקודה שתיתן לה מעט אוויר בתחתית .  

חמישה דברים שאתם צריכים לדעת היום
רגע לפני שהיום מתחיל ואתם צוללים לעומס בעבודה או בלימודים ,  קבלו חמישה דברים שאתם ממש צריכים לדעת על היום

