עובדי כיל לנתניהו : " המנע ממכירת השליטה לפוטאש "
 ראשי הוועדים בקבוצת כיל הפנו מכתב לראש הממשלה : " מכירת השליטה בכיל עלולה לגרום באופן מידי לפגיעה ישירה באלפי משפחות ובצורה עקיפה לפגיעה חמורה של התעשייה בנגב "
 ועדי העובדים בכיל פונים היום  ( ד' )  לראש הממשלה נתניהו בבקשה להמנע ממכירת השליטה בחברה לפוטש הקנדית .  לטענת ועדי העובדים ,  המכירה תביא לאסון כלכלי בנגב .
 ראשי הוועדים בקבוצה ,  בראשות יו"ר מועצת עובדי תרכובות ברום ,  אבנר בן סניור ,  פנו הבוקר במכתב לראש הממשלה ובו דרישה לפגישה דחופה בנושא המגעים בין ממשלת ישראל לחברה הקנדית .  אבנר בן סניור מסר כי  " מכירת השליטה בכיל עלולה לגרום באופן מידי לפגיעה ישירה באלפי משפחות ובצורה עקיפה לפגיעה חמורה של התעשייה בנגב ,  עד כדי העברת חלק מקווי הייצור לחו"ל ,  פגיעה בעובדים בנגב בכלל ועובדי כי"ל ומשפחותיהם בפרט ".  
" אנו ,  יו"ר וועדים בכיל ,  פונים אליך בבקשה בשמם של למעלה מ-5,000 העובדים הישירים המועסקים בכי"ל ובשם 20-25 אלפי בתי אב המועסקים באופן עקיף על ידי כיל ,  כי תמנע את מכירת השליטה בכיל לחברת פוטש הקנדית ",  כך לשון המכתב .
" על פי הפרסומים בעיתונות ,  ישנם מגעים בין ממשלת ישראל המחזיקה ב'מניית זהב' לבין חברת פוטאש הקנדית לאישור מכירת השליטה בכיל .  ככל שזה נכון אדוני ראש הממשלה ,  אנו פונים אליך בבקשה כי תסכל אפשרות זו ,  אפשרות כזו מדירה שינה מעיניהם של אלפי עובדים ובני משפחותיהם באופן שלא פוחת מזה של הטילים המשוגרים אלינו ,  כי מטילים ניתן להתגונן !  באם נכון שקיימת תוכנית על הפרק של מכירת השליטה בכיל לידיים זרות כמוה כוויתור על חבל ארץ ,  מאחר וכיל מעסיקה ומפרנסת עובדים רבים בנגב .
" מכירת השליטה לחברה חיצונית כרוכה אמנם בהכנסה גדולה לקופת המדינה אך משמעה הוצאת השליטה של אוצרות מדינה וגורל העובדים מידי גורם ציוני וישראלי והפקרת גורל העובדים והמשאבים להחלטות חיצוניות שאינן תלויות בהסתכלות פנים ישראלית אלא על רווחיות החברה החיצונית .
" אדוני ראש הממשלה ,  מאחר שרווחיות החברה ,  פוטש הקנדית ,  תהיה אצלם מעל לכל שיקול אחר ,  מנהלי פוטש ימנעו מהשקעות בחברות בישראל וגרוע מכך אף יפנו את כל רווחיות כי"ל להשקעות בחברה הקנדית שלהם עצמם ,  הם ישאפו להתייעלות ללא אבחנה מה זה עושה למשק הישראלי בכלל ולנגב בפרט ועלולים לבצע צעדים הנוגדים את מדיניות ההנהלה והחברה בישראל .  אין זה סוד ,  שפוטש הקנדית מעוניינת באשלג אשר בים המלח ולאו דווקא בשאר המוצרים המיוצרים במפעלי כי"ל ,  לכן הקנדים יכולים לנקוט בצעדים אשר יפגעו בראש ובראשונה במשק הישראלי ופגיעה בעובדים ".  
" ללא כיל ",  מזהיר המכתב , " חבל ארץ גדול יוותר ללא עבודה ,  ואם לא תהיה עבודה ,  לא תהיה דימונה ללא כיל !  לא תהיה ירוחם ללא כיל !  לא תהיה פריפריה ללא כיל !  באר שבע מצומקת ללא כיל !  הנגב יחזור למדבריותו ללא כיל !  ".  

עובדי כיל לנתניהו : " המנע ממכירת השליטה לפוטאש "
 ראשי הוועדים בקבוצת כיל הפנו מכתב לראש הממשלה : " מכירת השליטה בכיל עלולה לגרום באופן מידי לפגיעה ישירה באלפי משפחות ובצורה עקיפה לפגיעה חמורה של התעשייה בנגב "
 
