נתניהו באו"ם : " קודם שלום - אחר כך מדינה "
 לאחר נאומו מלא ההאשמות של אבו מאזן בעצרת הכללית ,  נאם ראש הממשלה : " אחרי הסכם ,  נהיה הראשונים להכיר בפלסטין ".  הוא פנה ליו"ר הרשות : " שנינו כבר כאן - בוא נשב ונדבר דו ? גרי "
  ( צילום :  רויטרס ,  עריכה :  טל רזניק ) 
ראש הממשלה ,  בנימין נתניהו נאם  ( שישי )  בפני העצרת הכללית של האו"ם ,  הציג את טיעוניו נגד הבקשה הפלסטינית להכרה מצד האו"ם במדינה ,  ופרש את גרסתו בנוגע לאירועי השנה האחרונה במשא ומתן המדיני .  על הדרישה הפלסטינית לקבל הכרה כמדינה ,  אמר : " הפלסטינים צריכים לעשות שלום - ואחר כך לקבל מדינה .  אחרי שיחתמו על הסכם שלום כזה ,  ישראל לא תהיה האחרונה שתקבל את המדינה הפלסטינית - אלא הראשונה שתכיר בה ". 
בפתח דבריו ,  אמר נתניהו כי הוא מברך על אירועי  " האביב הערבי ",  וכי הוא  " מושיט יד לשלום "  לפלסטינים ,  כמו גם לכל עמי מדינות ערב ,  וכן לטורקיה . " בישראל ,  התקווה שלנו לשלום לעולם לא מתפוגגת ",  אמר .  בפנותו ליו"ר הרשות הפלסטינית ,  אבו מאזן ,  אמר : " עם כל ההסתייגויות שהיו לי ,  הייתי מוכן לנוע קדימה על בסיס ההחלטות האמריקאיות ולדבר על שלום .  אבו מאזן ,  מי ימנע זאת מאיתנו ?  בוא נדבר על שלום ונסיים את הסכסוך .  שנינו טסנו לניו יורק ,  אנחנו באותה עיר ובאותו בניין ,  הבה ניפגש כאן היום ונתחיל לדבר .  בוא נדבר דו ? גרי ,  כמו שאומרים במזרח התיכון ".  הקהל הריע על הדברים .
 הכרזת מדינה פלסטינית - כותרות אחרונותעצרת האו"ם בניו יורק - סיקור מיוחד בוואלה !  חדשותאבו מאזן ביקש הכרה : " על האו"ם להבטיח זכויותינו"עימותים בין צהל לפלסטינים בגדה ,  מתיחות בבירהאבו מאזן מתעקש :  המשימה - חברות מלאה באוםשעות גורליות :  מי ישכנע את אומות העולם בצדקתו ? 
בדבריו תקף נתניהו את ההטיה של האו"ם נגד ישראל : " כאן ,  באו"ם ,  הרוב האוטומטי יכול להחליט על הכל .  יכולים להחליט שהשמש זורחת במערב .  יכולים גם להחליט - והחליטו - שהכותל המערבי ,  שהוא המקום הכי קדוש ליהודים ,  הוא שטח כבוש ששייך לפלסטינים ".  לדבריו , " לא באתי לכאן לזכות בתשואות - אלא לומר את האמת ".  על דבריו אלו זכה לתשואות .
" האמת היא שישראל רוצה שלום ",  הבהיר . " אני רוצה שלום .  במזרח התיכון - בכל עת ,  ודאי בימים האלה - חייבים לעגן שלום בביטחון .  לא ניתן לעשות זאת דרך האו"ם אלא באמצעות מו"מ - והפלסטינים סירבו לעשות זאת .  הם רוצים מדינה בלי שלום ". 
בדבריו הביע נתניהו התפעלות מהמהפכות בעולם הערבי ,  המתרחשות  " בדרכי שלום ",  אך הוסיף כי  " יש חולי שגדל בין מזרח למערב ,  שמאיים על השלום של כולם - האיסלם הקיצוני ,  שרוצח מוסלמים ,  יהודים ונוצרים בלי להבחין .  אמש הנחתי זר באנדרטה לזכר הנספים בפיגועי ה-11 בספטמבר וזה היה מרגש מאוד .  בדרכי לשם משהו הדהד בראשי ,  מילים שערורייתיות של נשיא אירן אחמדינג'ד ,  שרמז כי ה-11/9 היה קונספירציה אמריקאית .  חלקכם יצאתם מהאולם .  כולכם הייתם צריכים לצאת ". 
עוד הוסיף כי האיום הקשה ביותר הנשקף מהאיסלם הקיצוני , " הוא שהפנאטיות הזו תחמש את עצמה בנשק גרעיני ,  כמו שאירן עושה .  אתם יכולים לדמיין אותו חמוש בנשק גרעיני ?  צריך לעצור אותו ,  אחרת כולנו נהיה בסכנה גרעינית - והאביב הערבי יהפוך לחורף אירני ". 
נתניהו מנה את המאמצים השונים שעשתה ישראל למען השלום ,  ההסכמים שנחתמו והנסיגות מלבנון ומרצועת עזה ,  אך  " זה לא הרגיע את הסערה המוסלמית .  זה רק הביא את הסערה קרוב יותר וחזק יותר .  חמאס ירה אלפי רקטות לעבר הערים שלנו מהשטחים שפינינו .  אנחנו עזבנו את עזה וקיווינו לשלום .  עקרנו אנשים ,  העברנו קברים .  פינינו את ההתנחלויות לקווי 67' .  ניסינו את התיאוריה הזו והיא לא עבדה .  כל העולם הריע לנסיגה כאקט של מדיניות נועזת למען השלום .  אבל לא קיבלנו שלום בתמורה ,  לכך אלא מלחמה .  קיבלנו את אירן ,  שחמאס ,  בת חסותה ,  ירתה רקטות .  אבו מאזן אמר שפלסטינים חמושים רק בחלומות ותקוות - בעוד 10,000 טילים ורקטות שמספקת אירן זורמים לעזה מסיני .  אלפי טילים כבר נורו על הערים שלנו ,  אז אפשר להבין שתחת נסיבות כאלה - ישראלים שואלים :  מה ימנע מזה לקרות שוב מהגדה המערבית ?  ". 
נתניהו המשיך ופירט את צורכי הביטחון של ישראל ,  והסביר כי  " אני מעלה את הבעיות האלה כי הן אמיתיות ולא תיאורתיות .  אלו בעיות של חיים ומוות עבור ישראלים .  כל הסדקים הפוטנציאליים בביטחון - חייבים לאטום אותם .  אם משאירים אותם לאחר כך ,  הם לא ייאטמו ,  ויתפוצצו בפנים שלנו ,  בפרצופו של השלום ".  הוא הזכיר גם את החייל החטוף גלעד שליט ,  וקבע כי  " חמאס מפר את החוק הבינלאומי במשך חמש שנים ". 
אבו מאזן נאם לפני נתניהו בעצרת ,  והקריא את הבקשה להכרה בפלסטין כמדינה ,  אותה הגישה הערב למזכ"ל האו"ם ,  באן קי-מון .  בדבריו מתח ביקורת חריפה התנהלות ישראל ואמר כי תקוות הפלסטינים להגיע לשלום  " נופצו על ידי ישראל וההתנחלויות ".  כמו כן ,  הוא האשים את ירושלים בנקיטת  " מדיניות אפרטהייד "  וקרא ל"אביב פלסטיני ". 
על טענותיו של אבו מאזן בעניין ההתנחלויות אמר נתניהו : " זה מוזר .  הסכסוך בינינו מתחולל כמעט חצי מאה ,  לפני שהייתה התנחלות אחת בגדה .  אז אם זה נכון ,  אני מניח שההתנחלויות הן תל אביב ,  חיפה ,  יפו ובאר שבע .  אולי לזה הוא התכוון כשאמר שישיראל כובשת אדמה פלסטנית 63 שנה ,  כלומר מ-1948 .  זה מדגים אמת פשוטה - הגרעין של הסכסוך אינו התנחלויות - אלא הן תוצאה של הסכסוך .  ההתנחלויות הוא משהו שצריך לדון בו במו"מ .  אבל עיקר הסכסוך הוא הסירוב הפלסטיני להכיר במדינה היהודית .  הגיע הזמן שהקהילה הפלסטינית תכיר במה שכל מנהיג מכיר בו - ישראל היא המדינה היהודית ". 
את דבריו סיכם בנימה אופטימית : " בעזרת אלוהים נמצא את המכנה המשותף של השלום .  יש ביטוןי ערבי עתיק ,  'אי אפשר למחוא כף ביד אחת' .  אני ,  אבו מאזן ,  מושיט את יד ישראל לשלום - ואני מקווה שתאחז ביד הזו .  אנחנו חולקים את אותה מדינה ,  והגורלות שלנו שזורים זה בזה .  האנשים שהלכו בחושך יראו אור גדול ,  והאור הזה חייב להיות אור של שלום ". 

נתניהו באו"ם : " קודם שלום - אחר כך מדינה "
 לאחר נאומו מלא ההאשמות של אבו מאזן בעצרת הכללית ,  נאם ראש הממשלה : " אחרי הסכם ,  נהיה הראשונים להכיר בפלסטין ".  הוא פנה ליו"ר הרשות : " שנינו כבר כאן - בוא נשב ונדבר דו ? גרי "
 
