הבית היהודי על הצהרות נתניהו וליברמן : " מבול של ויתורים "
 דבריהם החיוביים של ראש הממשלה ושל שר הביטחון הנכנס בנוגע ליוזמת השלום הצרפתית גררו תגובה נזעמת מצד אחת השותפות הבכירות בקואליציה . " לכל מי שמתנגד לחלוקת ירושלים ,  אנחנו כאן ",  הזכיר יו"ר המפלגה
 ( השבעת ליברמן לתפקיד שר הביטחון ,  השבוע )  
על רקע ההצהרות המרוככות של ראש הממשלה ושר הביטחון הנכנס בנושא הישראלי-פלסטיני ,  בבית היהודי מקשיחים עמדות . " לכל מי שמתנגד לחלוקת ירושלים ולהקמת מדינה פלסטינית בכביש 6 ,  ונעצב ממבול הוויתורים היום  אל דאגה ,  אנחנו כאן ",  כתב אמש  ( רביעי )  יו"ר הבית היהודי ,  נפתלי בנט ,  בחשבון הטוויטר שלו . " דברים שרואים משם גם רואים מכאן ",  הוסיף .  במקביל ,  שרת המשפטים איילת שקד אמרה אתמול במהלך סיור במועצה האזורית בנימין כי  " הבית היהודי לא תאפשר הקמת דאעשסטן ". 
בתום השבעתו של יו"ר ישראל ביתנו אביגדור ליברמן לתפקיד שר הביטחון שלשום ,  נשאו ראש הממשלה וליברמן הצהרות לתקשורת ,  שבהן ניכר ניסיון להדגיש מתינות מדינית של ממשלת הימין הרחבה שהוקמה אתמול ולאשרר את תמיכת ראשיה בפתרון שתי המדינות .  נתניהו וליברמן שיבחו את יוזמת השלום הערבית ואת נאומו של נשיא מצרים עבד אל-פתאח א-סיסי בחודש שעבר ,  שבו פנה לציבור הישראלי בקריאה לשלום . 
" יוזמת השלום הערבית כוללת מרכיבים חיוביים שיכולים לסייע לשקם משא ומתן אמיתי עם הפלסטינים ",  אמר נתניהו . " אנחנו מוכנים לנהל משא ומתן עם מדינות ערב בנוגע לעדכון היוזמה כך שהיא תשקף את השינויים הדרמטיים שהתחוללו באזורנו מאז 2002 ,  אבל תשמור על היעד המוסכם של שתי מדינות לשני עמים ".  ליברמן ,  מצדו ,  הביע הסכמה עם דבריו של ראש הממשלה לגבי שתי מדינות לשני עמים ואמר שנאומו של הנשיא א-סיסי היה  " נאום חשוב מאוד שייצר הזדמנות ,  וחובה עלינו לנסות להרים את הכפפה בסוגיה זו ".  עוד אמר ליברמן כי  " גם ביוזמה הערבית יש כמה אלמנטים שמאפשרים לנהל דיאלוג חיובי עם כל השכנות באזור ". 
עוד בוואלה !  NEWS:יעלון נפגש עם תורמים מרכזיים בליכוד : " יחליט על עתידו בקרוב"בני בגין :  מי שהעדיף את ליברמן על פני יעלון - ימין טיפשליברמן הושבע לתפקיד שר הביטחון :  תומך בפתרון שתי המדינות 
לפי ההערכה במערכת הפוליטית ,  הצהרות השלום של נתניהו וליברמן נועדו לשגר מסר חיובי לכיוון הקהילה הבינלאומית ,  שכבר הביעה את ספקנותה מהכיוון שאליו הולכת ממשלת הימין  .  המסרים של נתניהו וליברמן כוונו במיוחד לקהיר  שהייתה מעורבת במגעים להכנסת המחנה הציוני לממשלה ,  והופתעה לגלות שבסופו של דבר ליברמן מילא את מקומו של יצחק הרצוג .  הצהרת נתניהו ,  שבה הכיר לראשונה לעיני המצלמות ביוזמת השלום הערבית כבסיס למו"מ בין ישראל לפלסטינים ,  כך לדברי גורמים מדיניים ,  נועדה לשדר מחויבות להליך האזורי שיוזם נשיא מצרים א-סיסי ,  שנאומו נישא בשיא המגעים הקואליציוניים בין נתניהו והרצוג .  
לנוכח האמירות המפויסות של נתניהו וליברמן ,  גורמים בבית היהודי הבהירו היום כי יתנגדו לכל ויתור לטובת הפלסטינים . " אומר את הברור מאליו  כל עוד אנחנו בממשלה ,  לא תקום מדינה פלסטינית ,  לא יפונו יישובים ולא יימסר שטח כלשהו לאויב .  היום ברור יותר מתמיד  הבית היהודי היא המפלגה היחידה שנלחמת בעד ההתיישבות ונגד הקמת חמאסטן ודאעשסטן בצמוד אלינו "'  ,  אמרה שקד במהלך סיור עם יו"ר מועצת יש"ע ,  אבי רואה .
 בתוך כך ,  אתמול הודיעה שדולת ארץ ישראל בכנסת כי בכנס הקיץ הקרוב של המשכן ,  בכוונתה לקדם חוק להחלת ריבונות ישראלית במעלה אדומים .  לפי סקר שהזמינה השדולה ,  בראשות חברי הכנסת בצלאל סמוטריץ'  ( הבית היהודי )  ויואב קיש  ( ליכוד )  ,  78% מהאוכלוסייה היהודית בישראל תומכת במהלך . " קמה הממשלה הלאומית ביותר מאז קום המדינה ותפקידה לקדם את האג'נדה הלאומית שבשמה נשלחנו כולנו ",  אמר קיש .  

הבית היהודי על הצהרות נתניהו וליברמן : " מבול של ויתורים "
 דבריהם החיוביים של ראש הממשלה ושל שר הביטחון הנכנס בנוגע ליוזמת השלום הצרפתית גררו תגובה נזעמת מצד אחת השותפות הבכירות בקואליציה . " לכל מי שמתנגד לחלוקת ירושלים ,  אנחנו כאן ",  הזכיר יו"ר המפלגה

