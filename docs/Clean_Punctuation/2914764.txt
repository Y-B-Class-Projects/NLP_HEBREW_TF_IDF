הזדמנות לשינוי :  ממשלת הימין בארגנטינה קורצת לישראל
השבעתו של מאוריסיו מקרי ,  שמגדיר את עצמו כידיד ישראל ,  עשויה לסמן את תחילתו של גל חדש של שינוי פוליטי בדרום אמריקה ,  שייתכן שיטה את הכף לטובתה של ירושלים .  וגם :  הביקור של טראמפ שנדחה ,  והמחווה לגיבור היהודי בדנמרק .  הטור השבועי של כתבנו המדיני
 ( צפו :  טראמפ קרא לאסור כניסת מוסלמים לארה"ב - וחטף גינויים )  
לאחר הניצחון בבחירות בסוף אוקטובר ,  מאוריסיו מקרי הושבע בחמישי האחרון לנשיא ארגנטינה .  בחירתו של מקרי ,  שהתמודד בראש גוש של מפלגות ימין-מרכז ,  שמה קץ ל-12 שנים של שלטון השמאל במדינה ,  ויתרה מכך ,  לשלטונם של בני הזוג נסטור וכריסטינה קירשנר .  בישראל רואים בחיוב את עלייתו של מקרי לשלטון ,  ומצפים לשיפור משמעותי ביחסים עם ארגנטינה ,  אחרי כמה שנים לא קלות במערכת היחסים בין המדינות .  
מקרי ביקר בישראל פעמיים לפחות בעשור האחרון .  פעם אחת ב-2006 ,  כאשר עוד כיהן כנשיא קבוצת הכדורגל בוקה ג'וניורס ,  והגיע עם הקבוצה לביקור בארץ ,  שכלל משחק ידידות מול מכבי תל אביב  ( האורחים מארגנטינה ניצחו )  .  ביקורו הנוסף היה לאחר שכבר כיהן כראש העיר של בירת ארגנטינה ,  בואנוס איירס ,  והגיע לישראל במסגרת כנס ראשי ערים של משרד החוץ .  הוא מגדיר את עצמו ידיד ישראל ,  ומאז בחירתו לתפקיד הספיק לשוחח בטלפון עם ראש הממשלה ,  בנימין נתניהו ,  ולהבטיח לו כי  " יחסה של ארגנטינה לישראל הולך להשתנות ".  
עוד בוואלה !  NEWS:מאחורי מסך מרצד עם קריאות  " תמות ":  אורן חזן סיפר מדוע הושעהבצל הסערה סביב דבריו על המוסלמים :  טראמפ ביטל את ביקורו בישראלבאופוזיציה מתרעמים על דוח העוני : " נתניהו חייב לתת את הדין "  
שנות שלטונה של הנשיאה היוצאת כריסטינה קירשנר לא עשו טוב למערכת היחסים בין ישראל לארגנטינה .  קירשנר קירבה את מדיניות החוץ הארגנטינאית לקו שהובילה ונצואלה של הוגו צ'אבס .  כלומר ,  שיפור משמעותי ביחסים עם איראן ,  לצד התרחקות מארצות הברית ,  אירופה וישראל וביקורת גוברת כלפיהן .  בהקשר האיראני ,  הדברים הגיעו לידי כך שארגנטינה ואיראן חתמו על הסכם שיאפשר לטהראן להשתתף באופן פעיל בחקירת הפיגועים נגד הקהילה היהודית והשגרירות הישראלית בבואנוס איירס בשנות ה-90 - שאיראן היא החשודה המרכזית באחריות להם .
 קירשנר הובילה קו תקיף נגד ארצות הברית ,  שבא לידי ביטוי במתקפות קשות לא רק על הממשל האמריקני ,  אלא גם על בנקים וחברות אמריקניים שלטענתה פגעו בכלכלת ארגנטינה .  בכמה מקרים ,  הזהירו בכירי הקהילה היהודית במדינה ,  המונה כ-200 אלף בני אדם ,  כי ההערות שלה בנושא זה גלשו לסטריאוטיפים אנטישמיים .  הנשיאה היוצאת גם דאגה ללבות מחדש את הסכסוך הנושן בין ארגנטינה לבריטניה בנושא איי המלווינס ,  או איי פולקלנד .  
הקו הלעומתי בא לידי ביטוי גם ביחסים עם ישראל .  בירושלים אמנם התעודדו ממינויו של הדיפלומט היהודי הקטור טימרמן  בן לעיתונאי ופעיל זכויות אדם שנרדף על ידי החונטה הצבאית בארגנטינה בסוף שנות ה-70 ומצא מקלט בישראל  בשנת 2010 לתפקיד שר החוץ .  אלא שגם אם המינוי של טימרמן השפיע לטובה על היחסים ,  התמונה הכוללת לא הייתה מעודדת כלל ,  על רקע תמיכה הולכת וגוברת של ארגנטינה בפלסטינים ,  כולל הכרה בפלסטין כמדינה לפני חמש שנים ,  וביקורת קשה כלפי המדיניות הישראלית .  
הניצחון של מקרי בבחירות נבע בראש ובראשונה מהמצב הכלכלי במדינה ,  אבל הוא הושפע גם מההבדלים בינו לבין קירשנר בתחום המדיני .  מקרי הבטיח בבחירות לשפר את יחסי ארגנטינה-ארצות הברית ,  להרחיק את ארגנטינה מהברית עם ונצואלה הרדיקלית ולשנות את היחסים עם איראן .  ישראל לא הייתה נושא משמעותי במערכת הבחירות ,  אבל מקרי זכה לתמיכה גדולה בקהילה היהודית ,  והשבוע אף הגיע עם רעייתו להדלקת נרות חנוכה עם כמה מבכירי הקהילה .  
לטקס השבעתו של מקרי שלחה ישראל ייצוג בדרג שר  שרת התרבות מירי רגב  סימן לחשיבות שייחסה ירושלים לאירוע . " שינוי השלטון בארגנטינה מהווה עבורנו הזדמנות לחידוש הידידות הקרובה והאינטימיות ביחסים בין המדינות ",  אמר לוואלה !  NEWS דיפלומט ישראלי באמריקה הלטינית .
 השאלה הגדולה היא אם לחילופי השלטון בארגנטינה תהיה השפעה גם על מדינות אחרות בדרום אמריקה ,  שהפכה בעשור האחרון ליבשת מאתגרת מאוד עבור ישראל עם עלייתן של כמה ממשלות שמאל חזקות .  לאורך המאה ה-20 ותחילת המאה ה-21 ,  דרום אמריקה עברה כמה  " גלים "  של תהפוכות פוליטיות ,  ומאז בחירתו של מקרי ,  התרחשו גם בחירות לפרלמנט בוונצואלה ,  שבהן ניצחה האופוזיציה הימנית אחרי שנים של שלטון שמאל מוחלט במדינה .  
עוד מוקדם לומר אם מדובר בגל שיסחוף גם מדינות אחרות באמריקה הלטינית ,  אבל בישראל בהחלט עוקבים בעניין אחר ההתפתחויות .  בינתיים ,  ראש הממשלה נתניהו הזמין את מקרי לבקר בישראל ,  ואילו נשיא המדינה ,  ראובן ריבלין ,  צפוי לערוך במהלך 2016 סיור בדרום אמריקה ,  שיכלול גם עצירה בבואנוס איירס .  
זה היה אמור להיות יום חגם הגדול של העיתונאים המקומיים והזרים בירושלים .  המועמד המוביל במרוץ הרפובליקני לנשיאות ארצות הברית ,  דונלד טראמפ  כנראה האיש המסוקר ביותר בעולם בשנה האחרונה  מגיע לביקור בעיר הקודש ,  ושוקל אפילו לקפוץ להר הבית . " אני חושב שאני הולך לפרוש אחרי שאסקר את הביקור הזה ",  טען כתב אמריקני המוצב בארץ זה כשנה . " אני לעולם לא אצליח לסקר אירוע גדול יותר מדונלד טראמפ עולה למסגד אל-אקצא ".  
אלא שאתמול טראמפ אכזב את כל מי שציפה להגעתו ,  והודיע כי החליט לדחות את הביקור בישראל  " לזמן שבו כבר אהיה נשיא ".  טראמפ לא ממש סיפק הסבר מפורט להחלטה ,  ובהמשך הבהיר שרצה  " למנוע לחצים על ראש הממשלה נתניהו ".  נתניהו ,  כזכור ,  כבר הודיע יממה קודם לכן שכאשר טראמפ יגיע לארץ ,  הוא מתכוון לפגוש אותו ,  כחלק ממדיניות ברורה שלו לפגוש כל מועמד אמריקני לנשיאות שמגיע לביקור בישראל .  נתניהו הבהיר כי ההסכמה לפגוש את טראמפ אינה מהווה הסכמה לדעותיו ,  והסתייג באופן ספציפי מקריאתו הגזענית של המיליארדר לאסור באופן גורף על כניסת מוסלמים לארצות הברית .  
הביטול של טראמפ הציל את נתניהו מדילמה נוראה .  מצד אחד ,  ברגע שטראמפ הודיע על כוונתו לבקר בישראל ,  ראש הממשלה לא באמת היה יכול שלא להיפגש עמו .  הסיכוי שטראמפ באמת ייבחר לנשיא אמנם נמוך ,  אבל הוא קיים ,  וסירוב לפגוש אותו היה יוצר נזק למערכת היחסים בין השניים .  מעבר לכך ,  נתניהו כבר פגש בשנה האחרונה כמה מהמועמדים הרפובליקנים שהגיעו לבקר בישראל ,  וסירוב להיפגש דווקא עם טראמפ יכול היה להתפרש כהתערבות מצדו במערכת הבחירות הפנימית במפלגה הרפובליקנית .  
אלא שתמונה עם טראמפ הייתה הדבר האחרון שנתניהו זקוק לו כרגע .  מאז הכישלון לעצור את הסכם הגרעין בין איראן למעצמות ,  נתניהו עסוק במשימה מרכזית אחת מול ארצות הברית :  שיקום מעמדה של ישראל בקרב המפלגה הדמוקרטית .  סקר נרחב שערך מכון המחקר  " ברוקינגס "  מראה עד כמה נפגעה ישראל בקרב הקהל הדמוקרטי בשנה האחרונה .  על פי הסקר ,  49% מהם תומכים בהקשחת הקו האמריקני נגד ישראל בנושא ההתנחלויות עד כדי הטלת סנקציות על ישראל ,  18% בלבד אמרו שיש להם דעה חיובית על נתניהו  בהשוואה ל-51% בקרב הרפובליקנים  וכמחציתם תמכו בכך שארצות הברית לא תכשיל הצעה להקמת מדינה פלסטינית במועצת הביטחון של האו"ם .
 טראמפ הפך בחודשים האחרונים לדמות המושמצת ביותר בקרב החוגים הליברליים-דמוקרטיים של ארצות הברית .  נכון ,  אף פוליטיקאי רפובליקני לא אהוד במיוחד בצד השני של המפה הפוליטית ,  בדיוק כפי שהילרי קלינטון שנואה בקרב הרפובליקנים ,  אך אמירותיו הגזעניות של טראמפ שמו אותו בקטגוריה נפרדת .  תמונה של לחיצת יד בינו לבין נתניהו הייתה מהווה תחמושת אידיאלית עבור גורמים פרו-פלסטיניים בארצות הברית ,  שפועלים כדי להעמיק עוד יותר את הקרע בין ישראל למפלגה הדמוקרטית .  
לכן ,  נתניהו זכה לסוג של  " נס חנוכה "  כאשר טראמפ הודיע שהוא מבטל את הביקור .  מבחינת המיליארדר השאפתן ,  לביקור בישראל הייתה חשיבות מסיבה אחת בלבד :  נתניהו הפך בשנים האחרונות ,  על רקע מאבקו המר עם הנשיא אובמה ,  לדמות נערצת בחוגי הימין השמרני-נוצרי בארצות הברית .  טראמפ נאבק על הקהל הזה בדיוק מול הסנאטור טד קרוז ,  שידוע בתמיכתו המוחלטת בקו של ראש הממשלה .  טראמפ גם זוכר שלקראת הבחירות בישראל ב-2013 ,  הוא פרסם סרטון תמיכה בנתניהו ,  ואולי קיווה שנתניהו יחזיר לו טובה כעת כשהוא זקוק לתמיכה בעצמו .  
בלשכת ראש הממשלה התעקשו כי טראמפ ביטל את הביקור על דעת עצמו בלבד ,  ללא כל התערבות ,  לחץ ,  רמיזות או בקשות מצד ישראל .  האמת היא שההודעה שנמסרה מנתניהו ,  לפיה הוא מתנגד להצעת טראמפ לאסור על מוסלמים להיכנס לארצות הברית ,  לא ממש השאירה לטייקון ברירה .  האפשרות שנתניהו יסתייג מהמדיניות של טראמפ גם כאשר הם ייפגשו הייתה מבעיתה .  במקום לקבל תמיכה מראש הממשלה הישראלי ,  טראמפ היה נפגש איתו רק כדי לקבל הרצאה מצולמת .  
השבוע דווח בוואלה !  NEWS על מחווה מרגשת של אזרחי דנמרק לדן אוזן ,  המאבטח היהודי ,  ובן לאב ישראלי ,  שנרצח בפיגוע בבית הכנסת בקופנהגן בפברואר האחרון .  קוראי העיתון הנפוץ ביותר בדנמרק בחרו את אוזן ,  בן 37 במותו ,  ל"איש השנה "  של ארצם לשנת 2015 .  ראש הממשלה המקומי שיבח את הבחירה ואמר כי אוזן ,  שנאבק במחבל ובכך הציל את חייהם של עשרות מתפללים בבית הכנסת ,  הוא  " דוגמה ומופת "  לגבורה וחוסר אנוכיות .  ראש הממשלה לארס רסמוסן אף הגיע בעצמו להשתתף בטקס שבו הוענק הפרס לאוזן .
 פוליטיקאים ישראלים בכירים התייחסו בשנה שעברה לדנמרק ודיברו בגנותה .  כך למשל ,  סגן שר הביטחון אלי בן-דהן  ( הבית היהודי )  האשים את דנמרק באנטישמיות ,  ואילו אופיר אקוניס מהליכוד אמר שדנמרק  " הפכה למדינה הכי אנטי ישראלית באירופה ".  זאת ,  על רקע מחלוקות שפרצו בין ירושלים לקופנהגן בנושאים כמו חוקיות ההתנחלויות והגבלת השחיטה הכשרה במדינה .
 גם כיום יש לא מעט מחלוקות בין ישראל לדנמרק ,  אבל זה מגוחך להגדיר את המדינה הזו כאנטישמית או אנטי-ישראלית .  כאשר שוודיה ,  שכנתה של דנמרק ,  הכירה בשנה שעברה ב"מדינת פלסטין ",  הדנים סירבו לפרסם החלטה דומה ,  למרות פניות ובקשות שהגיעו משטוקהולם .  ישראל דורשת מהעולם ,  בצדק ,  להפריד בין ביקורת על ישראל לבין טענות קיצוניות ולא מבוססות כלפיה .  יש לדרוש את אותו הדבר גם מנבחרי הציבור שלנו ,  במיוחד כאשר ההתבטאויות שלהם מכוונות נגד מדינות ידידותיות עם היסטוריה ייחודית בנושא היהודי .
  ( עדכון ראשון :  21:25 )  

הזדמנות לשינוי :  ממשלת הימין בארגנטינה קורצת לישראל
השבעתו של מאוריסיו מקרי ,  שמגדיר את עצמו כידיד ישראל ,  עשויה לסמן את תחילתו של גל חדש של שינוי פוליטי בדרום אמריקה ,  שייתכן שיטה את הכף לטובתה של ירושלים .  וגם :  הביקור של טראמפ שנדחה ,  והמחווה לגיבור היהודי בדנמרק .  הטור השבועי של כתבנו המדיני

