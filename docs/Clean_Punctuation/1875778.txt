ארה"ב על המבוכה : " לאובמה יחסים טובים עם נתניהו "
 בתגובה הראשונה על הדלפת השיחה המביכה בין הנשיא האמריקני לנשיא צרפת סרקוזי ,  אמר יועצו של אובמה כי  " הנשיא ונתניהו משוחחים על בסיס קבוע ,  כחלק ממערכת היחסים הקרובה בין המדינות "
" לנשיא ברק אובמה יש יחסי עבודה קרובים מאוד עם ראש הממשלה בנימין נתניהו "   כך אמר אמש  ( רביעי )  סגן היועץ לביטחון לאומי בממשל אובמה ,  בן רודס ,  בהתבטאות ראשונה של הבית הלבן להדלפת השיחה המביכה בין הנשיא האמריקני לנשיא צרפת ,  ניקולא סרקוזי .  עם זאת ,  בתדרוך היומי לכתבים רודס לא התייחס ישירות להתבטאויות שנחשפו בתחילת השבוע והסעירו את העולם .  כפי שנחשף ,  אמר נשיא צרפת סרקוזי לאובמה כי  " נתניהו שקרן "  וזה השיב לו  " אני זה שצריך לסבול אותו כל יום ".  
עוד בנושאסרקוזי :  נתניהו שקרן ,  אובמה :  לך נמאס ממנו ? כתב רויטרס מאשר :  סרקוזי קרא לנתניהו שקרןמקיין :  התבטאות אובמה על נתניהו - משקפת מדיניות
רודס ביקש להדגיש את היחסים הקרובים בין אובמה ונתניהו ,  ואמר כי  " הנשיא וראש הממשלה משוחחים באופן קבוע ,  והנשיא אובמה בילה עם נתניהו יוכל מכל מנהיג בינלאומי אחר .  כל זאת ,  כחלק ממערכת היחסים הביטחונית העמוקה בין ישראל וארצות הברית ,  וכן שותפות הערכים ההדדית ".  רודס סירב לאשר אם התקיימה שיחת טלפון בין אובמה לנתניהו ביממה האחרונה ,  אך הבהיר כי התקשורת בין ממשלת ישראל וממשל אובמה נמשכת על בסיס יומיומי ,  והדבר יימשך במגעים סביב סוגיית החברות הפלסטינית במוסדות האו"ם ,  וכן בנוגע לדו"ח סבא"א בעניין תכנית הגרעין האירנית ,  שפורסם שלשום .
 ביממה האחרונה גברו קולות הביקורת בארה"ב - בעיקר בקרב מנהיגים יהודים בולטים ונציגי המפלגה הרפובליקנית - על הטון שנקט אובמה כלפי נתניהו ,  במיוחד על רקע שתיקת הבית הלבן באשר לדיווחים שפורסמו אתמול אודות  " תקלת המיקרופונים "  בוועידת הג'י 20 בשבוע שעבר .  נשיא הליגה נגד השמצה ,  אייב פוקסמן ,  פרסם הצהרה בה הביע את אכזבתו וצערו העמוק מהשיחה בין סרקוזי לאובמה .  גם הסנטור הרפובליקני הבכיר והמועמד לנשיאות לשעבר ,  ג'ון מקיין ,  התייחס להדלפה ,  ואמר כי ההערות  " מעידות על היחס והמדיניות של הממשל הזה כלפי ישראל ".  מקיין הוסיף כי הוא  " מעריץ של ראש הממשלה נתניהו "  וציין כי השניים מכירים כבר זמן רב .  עוד אמר הסנטור כי  " ישראל נמצאת תחת לחץ גדול יותר ובוודאי נמצאת בסכנה גדולה יותר מאז מלחמת ששת הימים והערות מסוג זה לא רק שלא עוזרות ,  אלא מעידות על מדיניות מסוימת כלפי ישראל שהממשל הנוכחי היה חלק ממנה ".  
" גם במהלך ועידת הג'י -20 והמשבר הכלכלי הלוחץ ",  הסביר רודס - שאתמול סירב לענות לשאלות הכתבים בנושא בתדרוך היומי  - " הנשיא אובמה עסק באופן אישי בקידום עמדתו המתנגדת לקבלת הפלסטינים כחברים במוסדות האו"ם .  הוא הסביר באופן אישי לסרקוזי - ולמנהיגים בינלאומיים נוספים - שהמאמצים הפלסטיניים החד-צדדיים יפעלו נגדם ,  ואני חושב שזה מדגיש את מחויבותו לביטחון ישראל - העובדה שהוא עושה את זה גם במהלך משבר כלכלי דחוף ורציני ".  
" הנשיא אובמה הביא את שיתוף הפעולה הביטחוני עם ישראל לרמות חסרות תקדים ",  המשיך רודס , " והוא שב ומגבה את ישראל ופועל נגד הדה לגיטימציה שלה - אם באשר לדו"ח גולדסטון ,  המשט הטורקי ,  ובאחרונה - המאמץ הפלסטיני לצעדים חד צדדיים על מנת לקצר את תהליכי המשא ומתן ". 
לפניות לכתבת :  tal_sh@walla.net.il
 ( עדכון ראשון :  22:43 ,  09.11.11 ) 

ארה"ב על המבוכה : " לאובמה יחסים טובים עם נתניהו "
 בתגובה הראשונה על הדלפת השיחה המביכה בין הנשיא האמריקני לנשיא צרפת סרקוזי ,  אמר יועצו של אובמה כי  " הנשיא ונתניהו משוחחים על בסיס קבוע ,  כחלק ממערכת היחסים הקרובה בין המדינות "
 
