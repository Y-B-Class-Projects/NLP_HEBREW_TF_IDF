לראשונה :  צבא ארה"ב ירכוש מערכות כיפת ברזל ממשרד הביטחון
במסגרת הסכם בין משרד הביטחון הישראלי למשרד ההגנה האמריקני ,  הודיע הצבא האמריקני על כי ירכוש את מערכת יירוט הטילים הישראלית עבור צורך מידי .  נתניהו : " ביטוי נוסף להידוק הברית האיתנה שלנו עם ארצות הברית ,  וביטוי למעמדה העולה של ישראל בעולם "
  ( בווידאו :  תיעוד מניסוי מערכת כיפת ברזל בארה"ב ביולי 2017 )  
צבא ארצות הברית הודיע למנהלת  " חומה "  במשרד הביטחון על החלטתו לרכוש מערכות כיפת ברזל עבור צורך מידי של צבא היבשה האמריקני .  זאת ,  במסגרת הסכם בין משרד הביטחון הישראלי למשרד ההגנה האמריקני .  
ראש הממשלה ושר הביטחון בנימין נתניהו אמר בתגובה כי זהו  " הישג גדול לישראל .  זה ביטוי נוסף להידוק הברית האיתנה שלנו עם ארצות הברית ,  וביטוי למעמדה העולה של ישראל בעולם .  לישראל יש כיפת ברזל ואגרוף ברזל .  המערכות שלנו יודעות להתמודד עם כל איום ,  גם בהגנה וגם בהתקפה .  לא הייתי ממליץ לאויבינו לנסות אותנו ". 
עוד בוואלה !  NEWS:מתקרבים לסיום הספירה :  קרב צמוד על המקום הראשון ברשימת הליכודלאחר יותר מ-25 שנה :  המשטרה עצרה חשוד ברצח ואונס באזור ירושליםהקמת מוזיאון בתוך מסגד :  הסערה הבאה שמתכנן ראש עיריית טבריה 
מערכת כיפת ברזל נמצאת בשירות מבצעי בחיל האוויר משנת 2011 ,  וביצעה מאז כ-2,000 יירוטים מבצעיים נגד איומים על מדינת ישראל .  המערכת היא תוצרת כחול לבן של חברת  " רפאל ",  ואחוזי הצלחתה עומדים על 90% .  
מנהלת  " חומה "  במנהל למחקר ,  פיתוח אמצעי לחימה ותשתית טכנולוגית  ( מפא"ת )  שבמשרד הביטחון ,  ממונה על הובלת פיתוח מערך ההגנה הרב-שכבתית של ישראל ,  המבוסס על ארבע שכבות הגנה מבצעיות :  מערכת כיפת ברזל ,  מערכת  " שביט קסמים "  ומערכות  " חץ 2 "  ו"חץ 3 ".  
בחודש שעבר מערכת כיפת ברזל יירטה שיגור שנצפה בשמי החרמון ברמת הגולן .  במהלך התקרית לא הופעלה אזעקה .  לדברי גורמים בצה"ל ,  מדובר בירי תלול מסלול שנועד לפגוע בישראל ,  ושוגר על ידי כוח קודס האיראני .  זאת ,  בהמשך לסיכול תקיפה אווירית בדרום המדינה שאותה ייחסו בכלי תקשורת זרים לישראל .
  ( עדכון ראשון :  16:24 )  

לראשונה :  צבא ארה"ב ירכוש מערכות כיפת ברזל ממשרד הביטחון
במסגרת הסכם בין משרד הביטחון הישראלי למשרד ההגנה האמריקני ,  הודיע הצבא האמריקני על כי ירכוש את מערכת יירוט הטילים הישראלית עבור צורך מידי .  נתניהו : " ביטוי נוסף להידוק הברית האיתנה שלנו עם ארצות הברית ,  וביטוי למעמדה העולה של ישראל בעולם "
 
