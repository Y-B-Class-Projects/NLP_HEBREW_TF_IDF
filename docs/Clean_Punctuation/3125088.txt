המחאות באיראן :  נתניהו קרא למנהיגים אירופיים לתמוך במפגינים
ראש הממשלה שוחח אתמול עם שורת ראשי מדינות באירופה ,  ושוחח עמן על המצב באיראן ובסוריה .  הוא אמר למנהיגים כי הוא מצפה מהם להביע סולידריות עם המפגינים ,  וטען כי קיים אינטרס אירופי למניעת התבססות איראן בסוריה
ראש הממשלה בנימין נתניהו שוחח אמש  ( שישי )  עם שורה של ראשי מדינות ,  ובהם בריטניה ,  פולין ורומניה ,  על המצב באיראן בצל המחאות נגד השלטון בשבועות האחרונים .  ראש הממשלה אמר למנהיגים כי הוא מצפה מהם להביע סולידריות עם המפגינים באיראן .
 נתניהו עסק גם במצב בסוריה ואמר למנהיגים כי קיים אינטרס אירופי במניעת התבססות איראנית בסוריה ,  וכי הימצאות המליציות השיעיות בה תביא להחרפת המאבק השיעי סוני ולהתחזקות ארגוני טרור כמו דאעש ואל-קאעדה .  
ביום שישי דנה מועצת הביטחון של האו"ם בהפגנות באיראן ,  דיון שנערך לבקשתה של ארצות הברית וגרר מחאות מצדה של רוסיה שטענה כי מדובר במהלך החותר תחת ריבונותה של הרפובליקה האסלאמית .  שגרירת ארצות הברית באו"ם ניקי היילי הזהירה בטרם הדיון כי ההפגנות ,  שנראה כי שככו בימים האחרונים ,  עלולות להידרדר לעימות בקנה מידה דומה למלחמת האזרחים בסוריה .
 בדבריה בדיון הוסיפה היילי כי ההפגנות התחילו כדבר ספונטני וכי העולם לא יעמוד מנגד ויצפה במתרחש .  לדבריה ,  דוחות של האו"ם מראים כי טהרן מעבירה סיוע בסך שישה מיליארד דולר למשטר אסד בסוריה . " אנחנו קוראים לאיראן להפסיק לתמוך בטרור ",  הוסיפה .  עוד אמרה היילי כי  " המשטר האיראני מפיץ כאוס ואי-יציבות באזור "  וכי דיכוי ההפגנות ברחבי איראן מעיד על  " הבוז שרוחש המשטר כלפי אזרחיו ". 
שגריר איראן גולאמיל קושורו אמר כי ארצות הברית ניצלה לרעה את סמכותה כחברה קבועה במועצת הביטחון כשיזמה את הדיון .  אל דבריו הצטרף שגריר רוסיה וסילי נבנזיה שאמר כי מדובר בנושא פנימי של איראן שאינו בסמכותה לדון בו .  לדבריו ,  הדיון הוא  " ניסיון לנצל את המצב באיראן כדי לחתור תחת הסכם הגרעין ".  
21 בני אדם נהרגו ומאות נעצרו בהפגנות האלימות ברחבי איראן שהחלו בשבוע שעבר ,  ב-28 בדצמבר .  מה שהחל כמחאה נגד המצב הכלכלי הגרוע במדינה הפך במהרה למחאה נגד ראשי המשטר  כשמפגינים תקפו בכמה ערים מוסדות שלטון ותחנות משטרה ואף קראו קריאות בגנות המנהיג העליון עלי חמינאי ושרפו את תמונתו .  

המחאות באיראן :  נתניהו קרא למנהיגים אירופיים לתמוך במפגינים
ראש הממשלה שוחח אתמול עם שורת ראשי מדינות באירופה ,  ושוחח עמן על המצב באיראן ובסוריה .  הוא אמר למנהיגים כי הוא מצפה מהם להביע סולידריות עם המפגינים ,  וטען כי קיים אינטרס אירופי למניעת התבססות איראן בסוריה

