שרה נתניהו דורשת מהיועמ"ש וממח"ש לחקור את ההדלפות מחקירתה
עורכי דינה של רעיית ראש הממשלה הגישו תלונה ובה טענות לזיוף פרוטוקולים ו"הדלפות שקריות "  לתקשורת מחקירתה .  זאת ברקע הפרסום אתמול באולפן שישי של תמלילים מחקירתה בפרשת המעונות . " פעולות פסולות של שיבוש הליכי חקירה וניסיון להדחת עדים "
 
עורכי דינה של רעיית ראש הממשלה שרה נתניהו הגישו הערב  ( שבת )  תלונה ליועץ המשפטי לממשלה ולמחלקה לחקירות שוטרים ובה טענות לזיוף פרוטוקולים ו"הדלפות שקריות "  לתקשורת מחקירתה .  התלונה הגיעה בעקבות פרסומים בכמה כלי תקשורת ,  בהם הפרסום אתמול באולפן שישי של תמלילים מחקירתה בפרשת המעונות .  בתלונה נכתב כי הדלפות אלו מהוות  " פעולות פסולות של שיבוש הליכי חקירה וניסיון להדחת עדים ".   
" עוד בטרם הגעתה לחקירה ,  כשרעיית ראש הממשלה הייתה בדרכה מירושלים ללוד ,  הודלף דבר החקירה לאתר נענע10 ולאחר מכן לאתר ynet ",  נכתב בתלונה שהוגשה על ידי עורכי הדין יוסי כהן ועמית חדד . " כבר בכניסתה של רעיית ראש הממשלה למשרדי היחידה ,  המתינו בחוץ צלמים וצוותי טלוויזיה ,  שקיבלו מידע מוקדם על דבר החקירה .  זמן קצר לאחר שהחלה החקירה ,  דיווח על כך ברוך קרא בערוץ 10 ,  ומחול השדים השקרי ,  המתוזמן והמתוזמר סביב החקירה יצא לדרך בכלי התקשורת ".  
ואולם ,  עיקר התלונה כוון נגד תמלילי החקירה שפורסמו באולפן שישי .  תמלילים אלו ,  כך נטען ,  הם תמלילים מזויפים  " אשר שיקפו בצורה כוזבת ,  מסולפת ומעוותת את מהלך חקירתה וששמו בפיה דברים שלא אמרה .  מצג שווא זה של תשובותיה של הגברת נתניהו נועד לקומם עדים אחרים נגד מרשתנו .  יודגש כי אין המדובר בטעויות בודדות ,  פה ושם ,  אלא בסילוף זדוני של הדברים שיוחסו לה ושתילה שיטתית של דברי כזב שלא היו ולא נבראו בחקירה ".  

באופן ספציפי ,  התייחסו טענות עורכי דינה של נתניהו לציטוטים שלה הנוגעים לעזרא סיידוף ,  לשעבר סמנכ"ל במשרד ראש הממשלה ,  ולאבי פחימה ,  החשמאלי שביצע עבודות במעון הפרטי של בני הזוג נתניהו בקיסריה . " כל בר דעת מבין שהציטוטים הכוזבים נועדו ליצור מצג שווא אצל מר סיידוף ואצל מר פחימה כאילו מרשתנו מפנה אצבע מאשימה לעברם  דבר ,  שכאמור ,  לא היה ולא נברא ".  
טענה נוספת נגעה לציטוטים שמהם ניתן ללמוד שנתניהו הודה בחלק מהטענות נגדה בחקירתה .  עורכי הדין כהן וחדד טענו בתלונה כי ציטוטים אלו עוותו וכי נתניהו הכחישה את כל החשדות נגדה בחקירתה .
 גם הדלפות בכלי תקשורת אחרים צוינו במכתב התלונה . " בערוץ 1 שודרו פרטים חסויים לכאורה מתוך חקירתו של גיל שפר ובערוץ 10 שודרו פרטים על האשמות כביכול נגד מיכל שרביט ,  גם הן מתוך חקירת המשטרה כל זאת במטרה לקומם עדים אלה נגד רעיית ראש הממשלה ",  נכתב .  עיקר טענתם של עורכי הדין של משפחת נתניהו ,  והסיבה שבגינה היא הופנתה למח"ש וליועמ"ש ,  נוגעת לעובדה שרק גורמי החקירה מחזיקים בתיעודים שהודלפו לכלי התקשורת . " אין ולא יכול להיות ספק כי ההדלפה מקורה בגורמי החקירה .  גם פרסום המלצת המשטרה ,  מספר שעות בלבד לאחר שהסתיימה החקירה ,  מעורר תמיהות ומחייב בדיקה ",  נכתב .  
בתמלילי החקירה שפרסם אתמול באולפן שישי העיתונאי משה נוסבאום נטען כי נתניהו נשאלה בין היתר על הוצאות אירוח . " את יודעת היטב שכאשר אתם מארחים אורחים ישראלים את זכאית ל-218 שקלים לאדם .  אורחים מחו"ל 300 שקלים לאדם .  את נהגת לדווח על אורחים ישראלים כאורחים מחו"ל ",  אמר החוקר ,  ואילו נתניהו השיבה לדברי נוסבאום : " לא נכון .  הקייטרינג של 218 שקלים מביאים חמגשיות עם שניצל קר ".  עוד נטען בתמלילים שפורסמו באולפן שישי כי בשלב אחד של החקירה תשאל נציג המשטרה את רעיית ראש הממשלה על טיפוליו של אביה המנוח ,  שמואל בן ארצי ,  שהלך לעולמו בנובמבר 2011 . " הכרחת את גלינה ,  עובדת בבית ראש הממשלה ,  לטפל בו ",  הפציר החוקר וגם במקרה זה לדברי נוסבאום נתניהו הכחישה והמשיכה : " כאשר העובדת מהביטוח הלאומי הייתה יוצאת לחופשה ,  ביקשתי מגלינה להחליף ".  
בהמשך התייחס החוקר לעובדת אחרת בשם סווטלנה . " שילמת לה 2,000 שקלים מכספי המדינה ",  אמר החוקר ונתניהו הסבירה : " שילמתי לה באופן אישי ".   " ועוד 2,000 שקלים ",  השלים החוקר .  לדברי נוסבאום ,  נתניהו ענתה : " עזרא סיידוף רצה לצ'פר אותה ".  הוא המשיך : " סיידוף צ'יפר אותה מכספי מדינה ,  לא מכספכם שלכם ולא מכיסו שלו ,  את ידעת זאת ".  
לדברי נוסבאום היא ענתה : " לא ידעתי .  תשאלו את סיידוף ".  לאחר מכן עבר החוקר לעסוק בהעסקתו של החשמלאי פחימה בערב יום כיפור . " אבי פחימה ביצע אצלכם בקיסריה תיקונים ביום כיפור ?  ",  הוא שאל ,  והיא ענתה לדברי נוסבאום  : " לא !  מה פתאום !  ", והסבירה : " אבי פחימה רשם סתם תאריכים ולא שם לב שאחד מהם נפל על יום כיפור ". 
כאמור עורכי דינה של גברת נתניהו הכחישו את הציטוטים שיוחסו לה בתמלילים אלו וכינו אותם  " ציטוטים כוזבים ".  

שרה נתניהו דורשת מהיועמ"ש וממח"ש לחקור את ההדלפות מחקירתה
עורכי דינה של רעיית ראש הממשלה הגישו תלונה ובה טענות לזיוף פרוטוקולים ו"הדלפות שקריות "  לתקשורת מחקירתה .  זאת ברקע הפרסום אתמול באולפן שישי של תמלילים מחקירתה בפרשת המעונות . " פעולות פסולות של שיבוש הליכי חקירה וניסיון להדחת עדים "
 
