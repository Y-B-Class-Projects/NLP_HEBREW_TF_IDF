הג'וב שייעד נתניהו לביסמוט : " פרויקטור להרחקת מסתננים "
 רה"מ התכוון למנות את פרשן  " ישראל היום "  בועז ביסמוט ל"פרויקטור להרחקת מסתננים "  - ולהעניק לו 200 אלף שקל בונוס אם יסלק 2,500 ,  כל זאת ללא מכרז - כך חושף הערב  " גלובס "
 ראש הממשלה בנימין נתניהו התכוון למנות את הפרשן הבכיר של  " ישראל היום ",  בועז ביסמוט ,  לתפקיד  " פרויקטור חיצוני מיוחד לנושא הרחקת מסתננים "  ללא מכרז ועם הטבות בונוס של מאות אלפי שקלים .  לפי מסמך פנימי שפרסמה כתבת  " גלובס "  לילך ויסמן ,  נתניהו ביקש לקדם את המינוי למרות שמשרד החוץ הציע מועמדים משלו - אולם לבסוף לא יצא המינוי אל הפועל .  
התפקיד אליו יועד ביסמוט נועד לתווך  " מאחורי הקלעים ובפרופיל נמוך "  בין ישראל למדינות קולטות מסתננים ושתמורתו הוא צפוי היה לקבל עמלה בגובה מאות אלפי שקלים בעבור כל מסתנן שיגורש מהארץ .  על פי פרטי החוזה שפורמו ב"גלובס "  היה אמור ביסמוט לפרוש מתפקידו כפרשן ועורך חדשות החוץ של  " ישראל היום "  ולקבל בנוסף לשכר חודשי של 30 אלף שקל גם בונוס של 100 אלף שקל על כל 500 מסתננים ומענק של 200 אלף שקל על הגעה ליעד של 2,500 מסתננים .  
בנימוקי לשכת ראש הממשלה לבחירה בביסמוט נכתב כי  " לאחר בדיקה מקדמית מבקש ראש הממשלה לתקשר עם ביסמוט ,  לשעבר שגריר ישראל במאוריטניה ,  בעל תואר שני בלימודי אפריקה וביחסים בינלאומיים ,  דובר אנגלית וצרפתית .  הוא בעל הכישורים הנדרשים לבצע את המשימה .  בפנייה המקדמית שערכנו הביע ביסמוט את נכונותו לבצע את המשימה ולצורך כך אף לעזוב את עבודתו הנוכחית לאלתר .  בין ראש הממשלה למר ביסמוט מתקיימים יחסי אמון מלאים .  ההליך המבוקש לביצוע התקשרות פטור ממכרז ,  בחירת ראש הממשלה ". 
בועז ביסמוט ולשכת ראש הממשלה לא מסרו את תגובתם לפרסום .  

הג'וב שייעד נתניהו לביסמוט : " פרויקטור להרחקת מסתננים "
 רה"מ התכוון למנות את פרשן  " ישראל היום "  בועז ביסמוט ל"פרויקטור להרחקת מסתננים "  - ולהעניק לו 200 אלף שקל בונוס אם יסלק 2,500 ,  כל זאת ללא מכרז - כך חושף הערב  " גלובס "
 
