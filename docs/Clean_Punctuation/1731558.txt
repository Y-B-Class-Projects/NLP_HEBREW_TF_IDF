חילוקי דעות על הנושאים שיידונו בפתח המו"מ
חילוקי דעות ראשונים בין ישראל והפלסטינים סביב הנושאים הראשונים עליהם ידונו במסגרת המו"מ כשברקע פגישת נתניהו ואבו מאזן בשבוע הבא בשארם א-שייח'
בשבוע הבא תתקיים בשארם א-שייח' פגישה מדינית ראשונה ,  מאז הפסגה בוושינגטון ,  בין ראש הממשלה בנימין נתניהו ליו"ר הרשות הפלסטינית אבו מאזן וכבר מתגלעים חילוקי דעות בין הצדדים .  גורמים מדיניים אמרו הערב  ( שבת )  לוואלה !  חדשות כי בעוד שהפלסטינים דורשים לפתוח את השיחות בנושא הגבולות ,  ישראל דורשת שהנושאים הראשונים עליהם ידברו במסגרת המו"מ יהיו סידורי ביטחון ,  הכרה במדינת ישראל כמדינת הלאום של העם היהודי וקץ הסכסוך .  
עם זאת ,  ההערכה היא כי למרות חילוקי הדעות ,  הצדדים יגיעו להסכמה בנושא עד לפגישה ,  שתיערך ביום שלישי בשארם א-שייח' .
 בתוך כך ,  גורמים מדיניים הגיבו הערב לדברי נשיא ארצות הברית ברק אובמה במסיבת העיתונים שהוא כינס לפני יומיים בבית הלבן .  הגורמים המדיניים הביעו שביעות רצון משלושה אלמנטים בנאום : " זהו דבר חשוב שנשיא ארצות הברית אובמה הודיע שהוא לא יעזוב את השיחות גם אם ייכשלו ,  שהוא ימשיך לנסות להגיע לשלום באזור ושהוא הודיע שארצות הברית לא תכפה הסכם ולא תתפשר על ביטחון ישראל ". 

חילוקי דעות על הנושאים שיידונו בפתח המו"מ
חילוקי דעות ראשונים בין ישראל והפלסטינים סביב הנושאים הראשונים עליהם ידונו במסגרת המו"מ כשברקע פגישת נתניהו ואבו מאזן בשבוע הבא בשארם א-שייח'

