רה"מ : " איך נשב עם חמאס ,  ששיבח את בן לאדן ?  "
 ישראל מוסיפה לפעול במישור הדיפלומטי לסיכול הסכם הפיוס הפלסטיני .  נתניהו אמר לשליח הקוורטט בלייר כי ההסכם פוגע בתהליך השלום : " איך ניתן לשבת עם ממשלה שחציה קורא להשמיד אותנו ?  "
 המאבק הדיפלומטי נמשך :  ראש הממשלה ,  בנימין נתניהו ,  נפגש היום  ( שלישי )  עם שליח הקוורטט למזרח התיכון ,  טוני בלייר .  בפגישתם אמר נתניהו לבלייר כי הוא  " קורא לאבו מאזן לבטל את ההסכם עם החמאס לאלתר ולבחור בדרך השלום עם ישראל ".  
עוד הוסיף נתניהו כי  " ההסכם בין פתח לחמאס פוגע פגיעה קשה בתהליך השלום .  איך ניתן להשיג שלום עם ממשלה שחציה קורא להשמיד את ישראל ,  ואף משבח את רב-המרצחים ,  אוסמה בן לאדן ?  ".  מלשכת רה"מ נמסר כי נתניהו מתכוון לומר דברים דומים בפגישותיו עם ראש ממשלת בריטניה ,  דייוויד קמרון ,  ועם נשיא צרפת ,  ניקולא סרקוזי ,  בביקורו באירופה ,  שייחל הלילה ויסתיים ביום שישי בבוקר .
 במקביל ,  נפגש סגן שר החוץ דני אילון ,  עם שר החוץ הליטאי ,  אודרוניאוס אזובליס .  במהלך הפגישה קרא אילון למדינות אירופה להחרים את משלחת האחדות הפלסטינית . " העולם לא יכול לקבל את מי שמתאבל על מותו של בן לאדן כשותף ",  אמר .  בנוסף קרא סגן השר לקוורטט : " תעמדו במחויבויות שלכם נגד הטרור והחרימו את טקס החתימה על הסכם הפיוס ". 
בתוך כך ,  נמשכות ההכנות לחתימה על הסכם הפיוס .  נציגי הפלגים הפלסטינים חתמו היום בקהיר על טיוטת ההסכם ,  בטקס בו נכחו ראש הלשכה המדינית של חמאס ,  חאלד משעל ,  ראש משלחת פתח לשיחות ,  עזאם אל-אחמד ,  וראש המודיעין המצרי ,  מוראד מוואפי .  מחר ייערך טקס החתימה הרשמי במטה המודיעין המצרי בהשתתפות משעל שיחתום בשם חמאס ,  ויו"ר הרשות אבו מאזן ,  שיחתום בשם פתח .
 
רה"מ : " איך נשב עם חמאס ,  ששיבח את בן לאדן ?  "
 ישראל מוסיפה לפעול במישור הדיפלומטי לסיכול הסכם הפיוס הפלסטיני .  נתניהו אמר לשליח הקוורטט בלייר כי ההסכם פוגע בתהליך השלום : " איך ניתן לשבת עם ממשלה שחציה קורא להשמיד אותנו ?  "
 
