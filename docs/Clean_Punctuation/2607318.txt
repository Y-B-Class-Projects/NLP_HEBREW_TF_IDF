הכישלון הגדול של השמאל הישראלי
הקיפאון ,  המצוקה וחוסר הביטחון שהביאו עמן כהונותיו של נתניהו לא נוצלו בהצלחה על ידי השמאל בבחירות .  מהפך ,  טוען ארז מיכאלי ,  לא יתרחש עד שיצמיח הגוש מנהיג אמיתי מקרבו
הנה נתון שנתניהו ודאי מתענג עליו :  הוא ראש הממשלה שכיהן הכי הרבה זמן בתפקיד אחרי בן גוריון .  שש שנים ומעל ל-300 ימים ,  והיד נטויה .  שתי כהונותיו עד כה ייזכרו כבזבוז זמן משווע של קיפאון ופחד .  ללא הישג היסטורי חיובי ,  רק פרשיות מביכות  מפתיחת מנהרת הכותל ,  דרך הניסיון הכושל לחסל את חאלד משעל ,  תיק בר און-חברון ועד אירועי המרמרה .  בקדנציה השנייה ההמונים יצאו לרחובות עקב יוקר המחיה במפגן מחאה שלא היה כדוגמתו בארץ ,  מצבה של ישראל בזירה הבינלאומית ירד לשפל ,  וחמאס התחזק והפך מארגון טרור לישות לגיטימית .  המחיר ליציבות הכלכלית בתקופתו כשר אוצר וראש ממשלה היה הפרטה משולחת רסן שפגעה קשות במעמד הביניים והעניים והיטיבה עם בעלי ההון .  גירעון 2012 וגזירות 2013 מבטיחים שלא יהיה קל יותר .  שפתו מפלגת  ( "השמאל שכח מה זה להיות יהודי ")  ,  הופעותיו בתקשורת משדרות לחץ או זחיחות ,  ועיקר התמחותו במסמוס - הסכם וואי ,  המחאה החברתית ,  כושר ההרתעה הישראלי ואחרים .
 כל הדעות ,  הפרשנויות והניתוחים - וואלה !  בחירות 2013 
היו לנתניהו ארבע שנים וקואליציה יציבה כדי לממש את כל מה שהוא הבטיח אז  כמו הורדה של 20% בנטל המס ,  לא חשוב איזה מס כיוון שממילא זה לא קרה  ומבטיח עכשיו ,  בתקופה שלפני הבחירות .  למעשה ,  לאורך כל הקדנציה נתניהו חילק שפע של  " מתנות "  למתנגדיו ,  אולם הם לא ידעו לקחת .  אם יש משהו שבחירות 2013 מבליטות זה את רפיסותו של השמאל הישראלי .  
בכל תקופת הבחירות לא הצליחה מפלגת העבודה ליצור סדר יום שיחדד את ההבדלים בינה לבין גוש הימין ,  ולפגוע בנקודת החולשה של מפלגות הממשלה היוצאת .  הקריצה לפלח הבוחרים הימני הייתה מגושמת ומזיקה . " התנועה "  של ציפי לבני נראית כקו מאסף של פוליטיקאים מתוסכלים שיצרו מפלגת אד-הוק לבחירות .  מרצ חברתית לעילא ,  אבל האג'נדה המדינית שלה מזמן ניתקה אותה מהמיינסטרים הישראלי .
 מפלגות השמאל הצליחו להפוך את הבחירות הללו לבחירות ללא נושא מוגדר המחדד הבדלים ,  וכשאין נושא מוגדר - אין צד בו הבוחר חייב להתייצב .  השוויון בנטל ?  יוקר המחיה ?  על מה בדיוק ללכת להצביע ?  כשכולם מדברים על החתונה הגזענית של ש"ס או החיילת המתפשטת של מפלגת כלכלה ,  די ברור שישראל לא מחכה ליחימוביץ' .  
השנתיים האחרונות טמנו בחובן התעוררות מצד מעמד הביניים בחברה הישראלית ,  והיו מעין הרמה להנחתה עבור המפלגות הסוציאליסטיות ,  אולם נוכח הסקרים שחוזים לשמאל הציוני  קרי העבודה ומרצ  תוצאה שבין 20 ל-25 מנדטים יחדיו ,  ברור שהוא לא הצליח לרתום אליו את הציבור ולהפוך תחושות קיפוח וחוסר ביטחון כלכלי למנדטים .  אולי היו צריכים להתחיל באותה שאלה בסיסית לבוחרים ,  שבה חתם רונלד רייגן את העימות עם הנשיא ג'ימי קרטר  - " האם מצבך היום טוב יותר משהיה לפני ארבע שנים ?  ". 
בפברואר 2009 ,  ימים לפני הבחירות ,  הבטיח נתניהו שימוטט את שלטון חמאס בעזה מבלי לעצור את צה"ל ,  אך גם 1,500 רקטות על יישובי הדרום וניצוחו על מבצע שלא מימש אף אחת ממטרותיו לא פגעו בכוחו האלקטורלי .  לא משנה עד כמה מירי רגב מביכה ,  עד כמה חמור האישום שיוגש נגד ליברמן או כמה חברי כנסת במפלגתו של נתניהו יפעלו להחלשת בתי המשפט ,  גוש השמאל לא מתרומם .  
לפי סקר מכון דחף השבוע ,  כ-21 מנדטים עדיין מתנדנדים ,  ו-18% טרם החליטו למי להצביע .  אחרי ארבע השנים האחרונות מדובר בתעודת עניות לשמאל הישראלי .  גם הודעתה של יחימוביץ' כי לא תשב בממשלת נתניהו  דבר טריוויאלי למי שמחשיב עצמו אלטרנטיבה  הגיעה מאוחר מדי ,  ונדמית כאקט של ייאוש לאחר שהעבודה התכווצה בסקרים .  הסקרים בשבועות האחרונים הם למעשה הצבעת אי-אמון בשמאל מצד הציבור בישראל .  הצבעה ללא פתקים .  הקמפיינים הכושלים ,  חוסר היכולת לשלוט בסדר היום ,  המאבקים שנתפשו כחלולים וילדותיים - כל אלה הם כישלונו של השמאל .  נוכח האירועים שקדמו לבחירות 2013 ,  מדובר בהחמצה היסטורית .
 ב-30 השנים האחרונות עלתה מפלגת העבודה לשלטון רק כאשר העמידה בראשה מנהיג כריזמטי בעל סמכות מדינית-ביטחונית ,  אשר נתפש בעיני הציבור ככזה שיוכל להתמודד עם המציאות הקטסטרופלית שיצר הליכוד .  פרס קיבל ב-1984 ישראל שמדממת בלבנון וסובלת מאינפלציה של מאות אחוזים ;  רבין נתפש ב-1992 כביטחוניסט מנוסה ופוליטיקאי ישר ,  שישקם את תחושת הביטחון האישי ויחלץ את ישראל מהקיפאון המדיני תוך שמירה על האינטרסים שלה ;  אהוד ברק נחשב ב-1999 לתקווה הגדולה שתוציא את ישראל מחשכת ימי נתניהו אל ימים של פתיחות ושגשוג .
 אף שהמציאות כיום רעה יותר עבור מרבית הבוחרים מאשר זו שלפני ארבע שנים ,  לגוש השמאל חסר אותו מועמד כריזמטי בעל סמכות מדינית-ביטחונית אשר יחולל שינוי במפת האלקטורים וייצור מציאות חדשה .  רק כשהשמאל יצמיח מקרבו מנהיג כזה ,  שילכד סביבו את המתלבטים ויענה על דרישות השינויים הדמוגרפיים בישראל ,  הוא יוכל לערער על הגמוניית הימין ולחזור לשלטון .  כשבוע לפני בחירות 2013 ,  די ברור שלפחות בממד משך הכהונה בראשות הממשלה - הפער בין נתניהו לבן-גוריון ימשיך להצטמצם .  
עוד דעות בוואלה !  בחירות 2013:חגי אלעד :  גזענות ללא צנזורהמוטי אוחנה :  למרות הרשימה הבעייתית ,  אבחר בנתניהוכלב מאיירס :  להנהיג את המדינה ?  בואו נתחיל מלאזן מפלגה 

הכישלון הגדול של השמאל הישראלי
הקיפאון ,  המצוקה וחוסר הביטחון שהביאו עמן כהונותיו של נתניהו לא נוצלו בהצלחה על ידי השמאל בבחירות .  מהפך ,  טוען ארז מיכאלי ,  לא יתרחש עד שיצמיח הגוש מנהיג אמיתי מקרבו

