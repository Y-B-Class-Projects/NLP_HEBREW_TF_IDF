נקודת התורפה של נתניהו :  הרקטות מעזה חדרו עמוק למערכת הבחירות
שנה שלמה של סבבי הסלמה חוזרים ונשנים שחקה את המותג הבטחוני של ראש הממשלה ,  וכשתיק הביטחון בידיו - אין לו מישהו אחר לגלגל אליו את האחריות .  האירוע החריג אולי הסתיים ,  אך גלי ההדף שלו עשויים להמשיך עד 9 באפריל
שתי הרקטות שנורו אמש  ( חמישי )  מעזה לגוש דן הרעידו את הקירות והחלונות ,  ולמרבה המזל לא גרמו לנזק או נפגעים .  אבל במקום אחד השיגור הקלוקל הצליח :  26 יום לפני הבחירות ,  הרקטות חדרו עמוק עמוק למערכת הפוליטית .  
בשבוע שהתחיל בעימות בין ראש הממשלה בנימין נתניהו ורותם סלע והסתיים בעימותים קולניים בבית המשפט העליון ופריצת סייבר איראנית מסתורית לטלפון של בני גנץ ,  האזעקות בתל אביב גדעו באחת את רעשי הרקע של הקמפיין והחזירו את תשומת הלב למה שמכונה  " החיים עצמם ".  
בין עפיפונים ,  בלונים ,  הפגנות שבועיות על הגדר ומזוודות של כסף קטארי ,  עזה היא נקודת התורפה של נתניהו ,  וכל יריביו יודעים את זה .  שנה שלמה של סבבי הסלמה חוזרים ונשנים וניסיונות מדיניים יגעים להגיע להסדרה ארוכת טווח שחקו לו את המותג הביטחוני ,  והירי על תל אביב סיפק לכלל השחקנים - מימין ומשמאל - הזדמנות למתוח עליו ביקורת .  כך שהאירוע החריג הסתיים ,  אבל גלי ההדף שלו עשויים ללוות אותנו עד ה-9 באפריל .  
בחירות 2019 - סיקור מיוחד בוואלה !  חדשות:דיווח :  איראן פרצה לטלפון של גנץ ;  כחול לבן :  הפרסום מעלה תהיותציטוטי דרוויש ומסרים נגד הכהניסטים :  בחד"ש-תע"ל מבטיחים  " לנהור לקלפיות"שמאלנית שנטשה את לפיד ורב שנבעט מש"ס :  האנשים שנשבו בקסם של פייגלין 
אם לשפוט לפי העבר ,  מה שהיה הוא שיהיה .  זה כמעט נוהל קבוע :  נתניהו מכנס במהרה התייעצות ביטחונית בקריה ומוציא הנחיה לשרים שלא להתראיין .  אם לשפוט לפי העבר ,  הוא יעשה הכל ,  בגיבוי מוחלט של הצמרת הביטחונית ,  כדי להימנע מהסלמה משמעותית ברצועה וינסה לשמור על תגובה ממוקדת ומדודה שלא תגרור הידרדרות נוספת .  המתווכים המצרים ,  הקטארים ,  ושליח האו"ם למזרח התיכון עובדים גם כך שעות נוספות .  חמאס והג'יהאד האסלאמי עשו אמש מאמץ גדול להתנער מכל קשר לירי בניסיון להרגיע את המצב ,  וגם בצה"ל מעריכים כי הירי בוצע בטעות על ידי פעילי שטח של חמאס - ולא בהנחיית הדרג הבכיר .
 בהסתמך על העבר ,  גם אם נתניהו ייגרר בעל כורחו למבצע צבאי מצומצם וממוקד ,  זה לא בהכרח יפגע בו בבחירות .  ב-2013 אחרי עמוד ענן ,  וב-2015 אחרי צוק איתן הוא ניצח בענק .  ב-2019 ,  על אחת כמה וכמה - סדר יום ביטחוני יכול להדיח סופית את החשדות וההמלצות מהכותרות ולהשכיח את האישום המבצבץ בשוחד - בדיוק בישורת האחרונה .  אבל בתקופת בחירות ,  לא בטוח שכדאי להסתמך על ניסיון העבר ,  כי הניסיון מלמד שהכללים לפעמים משתנים .  במיוחד אם יש שחקנים חדשים בזירה .  
עזה מייצרת מלכוד מיוחד עבור נתניהו :  אחרי עשר שנים בשלטון ,  וכשתיק הביטחון בידיו ,  אין לו מישהו אחר לגלגל אליו את האחריות לתחושת חוסר הביטחון של האזרחים .  ברצף שידורי הארכיון שלו קורא להכניע את שלטון חמאס ב-2008 ,  האזעקות בתל אביב מעלות את רף הדרישות והציפיות של הציבור והחצים הפוליטיים מופנים רק אליו .  ובפעם הראשונה מזה שנים ,  יש מולו אלטרנטיבה ביטחונית ,  ו-117 שנות ניסיון של 3 רמטכ"לים לשעבר שתקפו אתמול בשלושה קולות את  " ההרתעה שנשחקה ".  למזלו של נתניהו ,  גם כחול-לבן עשויה להיכנס למלכוד כתוצאה מהתחממות ביטחונית :  כל עוד הוא פועל בתיאום וגיבוי מלא עם הרמטכ"ל וראשי זרועות הביטחון - גנץ ,  יעלון ואשכנזי יתקשו לבקר ולתקוף אותו ,  ויצטרכו לשמור על קו ממלכתי ,  בדיוק בזמן שהם צריכים ללכת על הראש שלו בכל מה שקשור לשחיתות .  הסלמה בעזה יכולה לשתק להם את הקמפיין לחלוטין .  
מצד שני ,  עבור ראשי המפלגות בימין שנלחמים בליכוד על כל קול וקול כדי לעבור את אחוז החסימה ,  זה נושא חם ולוהט שבאמצעותו הם יכולים להחזיר מנדטים הביתה - כך שגם שם התנפלו אמש על נתניהו כמוצאי שלל רב ,  עם עצות ביטחוניות תקיפות ודרישה להביא את ראשיהם של ראשי חמאס .  אביגדור ליברמן שש להזכיר שהוא היה הראשון שזיהה את הסכנה שבדמי הפרוטקשן ,  בנט קרא לכנס את הקבינט ולהציג תכנית להכרעת החמאס ,  רפי פרץ ובצלאל סמוטריץ דרשו תגובה לא-מידתית .  קשה לראות איך צה"ל משביע את תאבונם ,  ואיתם ומולם נתניהו יצטרך להתמודד במידה וימשיך לחתור להסדרה ולאיפוק .  
התזמון הפוליטי הרגיש של הירי על גוש דן ,  פחות מחודש לפני הבחירות ,  מעלה את מפלס הלחצים ,  אבל לא משנה את האינטרס העיקרי שנתניהו מקדם בעזה :  שקט ,  ובמיוחד בטיימינג הזה .  שבועיים אחרי החלטת היועץ המשפטי לממשלה להגיש נגדו כתב אישום ,  בכפוף לשימוע ,  הסקרים מבשרים עבורו רק טובות :  המומנטום הראשוני של כחול-לבן נבלם ואפילו התהפך ,  וגוש הימין שהצהיר שימליץ עליו בכל מחיר חזר להוביל בפער גדול .  הקמפיין המקרטע של גנץ וחבריו לא מצליח לאתגר את מכונת המסרים והתעמולה המשומנת שפועלת ממצודת זאב ,  ורק השבוע הוא התחיל לתפוס תאוצה אחרי שלפיד מונה לנהל אותו והזריק בו קצת קצב ואגרסיביות .  
אולם ,  לנתניהו יש עוד שפנים גדולים לשלוף מהכובע בישורת האחרונה :  הוא אמור לנסוע לבית הלבן ולהצטלם עם הנשיא טראמפ ,  אולי אפילו לקבל הכרה אמריקאית היסטורית בריבונות הישראלית ברמת הגולן ,  ואחר כך לארח את נשיא ברזיל לביקור היסטורי בירושלים .  הידרדרות ביטחונית בעזה - או בגדה - עשויה לשבש חלק מהתוכניות .  בפתח סוף שבוע מתוח בגבול הרצועה ,  מוקדם להתנבא מה ילד יום :  בגודש האירועים אליו התרגלנו עד ה-9 באפריל הירי על גוש דן עשוי להירשם כאפיזודה קצרה בלבד ,  שתיבלע בתוך כל הרעש הפוליטי וההישגים המדיניים שיירשמו בספרי דברי הימים .  אבל אם עזה תמשיך לבעור ,  הכנפיים של נתניהו עשויים להיות בסכנה - משני צדיו .  

נקודת התורפה של נתניהו :  הרקטות מעזה חדרו עמוק למערכת הבחירות
שנה שלמה של סבבי הסלמה חוזרים ונשנים שחקה את המותג הבטחוני של ראש הממשלה ,  וכשתיק הביטחון בידיו - אין לו מישהו אחר לגלגל אליו את האחריות .  האירוע החריג אולי הסתיים ,  אך גלי ההדף שלו עשויים להמשיך עד 9 באפריל

