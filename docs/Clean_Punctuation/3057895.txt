אמו של גולדין הטיחה בנתניהו : " הפכת אותנו לאויבי העם "
 הורים שכולים תקפו בדיון סוער בכנסת על דוח  " צוק איתן "  את ראש הממשלה וחברי כנסת . " תתביישו לכם ",  אמרה בבכי אמו של החייל שגופתו מוחזקת בעזה .  אב שכול אחר אמר להם  " אל תתבכיינו ,  תתקנו ".  נתניהו : " התפקיד שלנו הוא לדאוג שיש כמה שפחות שכול "
 ראש הממשלה בנימין נתניהו אמר היום  ( רביעי )  בדיון בוועדה לביקורת המדינה בכנסת על דוח מבקר המדינה על מבצע  " צוק איתן "  כי אין דרך להחליף את תהליך קבלת ההחלטות בקבינט ,  ברקע הביקורת הנוקבת שנמתחה בדוח בנושא .  במהלך הדיון הסוער תקפו הורים שכולים את ראש הממשלה וחברי כנסת .  
לאה גולדין ,  אמו של הדר גולדין שגופתו מוחזקת על ידי חמאס ברצועת עזה ,  תקפה את נתניהו ואמרה כי הוא הפך את משפחתה ואת משפחתו של אורון שאול ל"אויבי העם ".  היא ביקרה גם את הדוח המבקר וטענה שהוא השמיט את בנה ואת שאול . " לא הוזכרו שני שבויים בעזה .  האם החלטתם סופית שגורלם נחתם ?  ",  שאלה .  מיכל קסטן-קידר ,  אלמנתו של סגן-אלוף דולב קידר ,  הפצירה בנתניהו : " די להאשים אותנו ".  
נתניהו ,  שהקשיב בדממה לטענות ההורים ,  אמר כי  " ביקש לאפשר לכל ההורים שרוצים בזה לדבר כאן .  לא בגלל הצד הפרוצדורלי אלא בגלל העניין האנושי .  הלקחים קיימים ,  רובם מיושמים וייושמו .  התפקיד שלנו הוא לדאוג שיש כמה שפחות שכול וכמה שיותר ביטחון ותקווה .  אי אפשר לצמצם את זה לדיון זה ,  אבל אני מרשה לעצמי להאמין שראשי הממשלה בישראל מודעים לאחריות העצומה שיש לנו כדי להבטיח את המשך קיום האומה והמדינה ".  
עוד על דוח המבקר על צוק איתןנתניהו מגיב לביקורת : " איום המנהרות הוצג בפירוט בפני הקבינט "" נתניהו ,  יעלון וגנץ לא הציגו לקבינט את חומרת איום המנהרות "  
הדוח ,  שפורסם בפברואר ,  ביקר את התנהלות הקבינט המדיני-ביטחוני ,  ובעיקר את נתניהו ואת שר הביטחון דאז משה יעלון ,  וגם את הדרג הצבאי ,  במהלך ימי המבצע בקיץ 2014 ולפניהם ,  בין היתר בנוגע לאיום המנהרות .  תת-אלוף  ( במיל' )  יוסי ביינהורן ,  ראש חטיבת הביטחון במבקר המדינה ומי שחיבר את הדוח ,  אמר בפתח הדיון כי  " תהליך טוב יותר של קבלת החלטות לפני המבצע היה יכול למנוע אותו ". 
גולדין אמרה כי  " אם חטיפה הייתה מטרת המבצע אז המלחמה לא נגמרה .  שמענו שהרמטכ"ל מציין שהחזרת גופות היא חובה של הצבא .  זו לא חובה ואנחנו לא בנק .  חמאס רצה לחטוף והיום יש לו שני חיילים .  השאלה אם תצליחו להחזיר אותם בלי להוריד את המדינה ביגון שאולה היא זו שתקבע את תוצאות מבצע 'צוק איתן "'  .  
היא המשיכה להטיח בנתניהו ובחברי הכנסת . " תתביישו לכם ,  אתם הולכים לבית הגופות ?  אתם עולים לקבר גופת יקירכם בעוד שבוע ?  הולכים למוזיאון גופת בגין ?  ועומדים ביום הזיכרון לגופות חללי צה"ל ?  זה מה שאנחנו בעיניכם ?  דוח פתולוגי ?  הבנים שלנו זה עדות לניצחון המנהרות .  שנתיים וחצי לאחר המבצע ,  הקבינט לא התכנס לדון בעניין החיילים השבויים .  טובעים בתירוצים ובוועדות ובאישורים של פורומים .  אני יודעת לא רק את הדוח האמיתי אלא גם את הדוח של המלחמה הבאה .  לא תתחמקו מאחריות ".  
אילן שגיא ,  אביו של סמל ארז שגיא שנהרג במבצע ,  תקף גם הוא את ראש הממשלה וחברי כנסת שונים ונלקע לעימות מילולי עם חלק מהם .  בתחילת הדיון ,  כשיו"ר הקואליציה דוד ביטן וחברי מפלגתו יואב קיש ומיקי זוהר הפריעו ליו"ר הוועדה ח"כ קארין אלהרר  ( יש עתיד )  לשאול את ראש הממשלה שאלות ,  הוא התפרץ לעברם . " תעשו סדר בקבינט .  איפה הייתם במלחמה ?  איפה שהבן שלי נהרג ?  אל תתבכיינו ,  תתקנו את הממשלה ",  צעק לעברם .  
נתניהו אמר לאחר שהרוחות נרגעו כי  " לא הייתי משנה את שאלת סמכויות של הקבינט .  נושא עדכון המידע חשוב .  אני יודע שיש סנטימנטים ,  בואו ננקה את הרעש הצדדי .  יש לנו איומים יותר גדולים מרצועת עזה .  אסור לנו ליצור מערכת שאינה יודעת לקבל החלטות ".  
בהמשך התפרץ שגיא פעם נוספת לעבר ביטן ,  וטען כי יו"ר הקואליציה אמר לו במהלך הפגנה מחוץ למשרד ראש הממשלה : " לא יעזור לך כלום ".  ביטן השיב לו וכינה אותו שקרן . " תפסיק לנצל את זה כדי לשקר .  מעולם לא דיברתי איתך ".  בתיווכה של ח"כ איילת נחמיאס ורבין ,  יו"ר הקואליציה ושגיא השלימו בתום הדיון הסוער .  ח"כ זוהר התנצל גם הוא לאחר הדיון בפני אמו של גולדין ,  ומסר כי  " אמו של הדר גולדין טענה כי נתניהו הפך אותם לאויב העם ,  תגובתי היתה שזה פשוט לא נכון .  אני מכבד אותה ומתנצל אם נפגעה מכך ".  
בתחילת הדיון ,  שנמשך כשלוש שעות ,  אמר נתניהו כי אין דרך מכנית להחליף את תהליך קבלת ההחלטות בקבינט הוסיף כי לאחר חטיפת שלושת הנערים , " מוטטנו את חמאס ביהודה ושומרון .  הדבר גרם לאי-יציבות משמעותית ברצועת עזה ".  הדוח מתח בין היתר ביקורת על כך שלא נעשו מהלכים מדיניים בטרם פרץ העימות ברצועה .  
נתניהו אמר כי  " אחת ההצלחות הגדולות ב'צוק איתן' ,  היא בבלימת הכוונה של מדינות כמו טורקיה וקטאר לפרוץ את המצור על עזה .  לא רק שזה נבלם ,  אלא שחמאס הפך להיות מבודד ונוצר מערך אזורי שונה ".  עוד אמר כי אפשרות של הקלה הומניטרית היא בהחלט רלוונטית כדי לנסות למנוע עימות נוסף ,  אך הדגיש כי  " הבעיה היא שחמאס לוקח כ-70% מהתוצר של עזה ומשקיע את זה במכונת המלחמה שהוא בונה ". 
לדברי ראש הממשלה , " הדילמה לגבי עזה נותרה כפולה - יש לנו אפשרות לתת לחמאס מכות קשות מאוד כדי להשיג רגיעה ,  ולכבוש .  הבעיה בכיבוש היא למי נמסור את השטח לאחריו .  האופציה הזו נותרה על הפרק .  יש לנו הרבה רעיונות לגבי היום שאחרי ,  כולל דברים שלא חושבים עליהם ".  

עוד לפני הדברים של לאה גולדין ,  נשאל נתניהו על הניסיונות להשיב את גופותיהם של ואת שלושת האזרחים המוחזקים ברצועת עזה . " אנחנו בקשר עם המשפחות על בסיס קבוע ומוסרים להן את המידע הרלוונטי ",  אמר . " אני לא איש בשורות ואני משתדל לומר למשפחות את האמת לאמיתה .  אני חושב שהם כיבדו בצורה יוצאת מן הכלל את הדיסקרטיות של המהלכים .  אנחנו לוקחים סיכון מסוים ברגע שאנחנו חושפים בפניהם אותם .  אנחנו יכולים להמשיך לעשות מהלכים מסוימים שיאפשרו לנו בסוף להחזיר את הדר ואורון לקבר ישראל ".  
הדוח קבע כי נתניהו ויעלון הסתירו משרי הקבינט מידע על איום המנהרות לפני המבצע ובמהלכו .  נתניהו עודכן על איום המנהרות ברצף מאז 2013 - אך הנושא נחשב שולי בסדר העדיפות הלאומי .  גם יתר חברי הקבינט לא יצאו נקיים ,  כשנכתב כי הם לא דרשו הבהרות או מידע נוסף בנושא .  ראש הממשלה דחה אז את הביקורת ואמר כי האיום הוצג בפירוט .  עוד נטען בדוח כי לא גובשה תורת לחימה נגד המנהרות - על אף שהאיום מוכר למערכת הביטחון 25 שנה .  הלוחמים בשטח פעלו באלתור ,  בלי מודיעין מוקדם או אמצעים הולמים נגד המנהרות .  

אמו של גולדין הטיחה בנתניהו : " הפכת אותנו לאויבי העם "
 הורים שכולים תקפו בדיון סוער בכנסת על דוח  " צוק איתן "  את ראש הממשלה וחברי כנסת . " תתביישו לכם ",  אמרה בבכי אמו של החייל שגופתו מוחזקת בעזה .  אב שכול אחר אמר להם  " אל תתבכיינו ,  תתקנו ".  נתניהו : " התפקיד שלנו הוא לדאוג שיש כמה שפחות שכול "
 
