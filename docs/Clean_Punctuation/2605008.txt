ש"ס לנתניהו : " התחייב לשמור על אופי יהודי למדינה "
 שלושת מנהיגי התנועה פנו במשותף לראש הממשלה ודרשו ממנו לחתום על אמנה הקוראת למור את הסטטוס קוו . " ערכיה ישראל ביתנו הפוכים מערכי הליכוד ;  מסתמנת קואליציית שמאל "
 שלושת מנהיגי תנועת ש"ס פנו היום  ( שלישי )  לראש הממשלה בנימין נתניהו בבקשה לחתום על אמנה לשמירת אופייה היהודי של מדינת ישראל ,  ולהסביר לבוחרי המפלגה לאן מועדות פניו במישור זה .  המכתב שצורף לאמנה נפתח במילים : " אנו ,  מנהיגי תנועת ש"ס ,  שותפיך בקואליציה האחרונה ומי שממליצים עליך להרכבת הממשלה הבאה ,  יחד עם מאות אלפי אזרחים מסורתיים בישראל שהצביעו לך בעבר ,  קוראים לך היום להצהיר על דרכה היהודית של ממשלתך העתידית לאחר הבחירות ". 
דרעי ,  ישי ואטיאס הציגו במכתבם שתי סיבות מרכזיות ליוזמת האמנה .  האחת ,  החיבור עם מפלגת ישראל ביתנו ,  אשר ,  לפיהם , " ערכיה הפוכים "  מאלה של הליכוד .  והשנייה ,  ההתפתחויות הפוליטיות האחרונות בדבר גוש המרכז שמאל ,  אשר בגינו ,  לפי המכתב , " מסתמנת כעת קואליציית שמאל של אלה שיש להם ,  בה הליכוד מובל על ידי הצמד לפיד-לבני .  קואליציה אשר ,  אם תקום ,  תשנה את פני המדינה הן מבחינה חברתית והן מבחינה יהודית ,  בדומה לקואליציית ליכוד-לפיד שהוקמה בשנת 2003 ואשר אתה היית שותף בכיר בה ". 
כל הדיווחים ,  העדכונים והפרשנויות - וואלה !  בחירות 2013 
האמנה מורכבת מארבעה עקרונות מרכזיים ,  אשר ,  לפי המכתב ,  הם  " בסיס המסורת היהודית שהינה היסוד להמשך קיומה של מדינת ישראל כמדינתו של העם היהודי ".  העקרונות הם :  שמירת הסטטוס קוו בענייני דת ומדינה כפי שנעשה עד היום ;  מניעת חקיקה שתאפשר גיורי בזק שלא על פי ההלכה ;  מניעת הסדרתם בחוק של נישואין אזרחיים שיאפשרו נישואי תערובת של יהודים עם מי שאינם יהודים ;  מניעת הפעלתה של תחבורה ציבורית בשבת .
 מנהיגי ש"ס מסיימים את מכתבם בפנייה ישירה אל ראש הממשלה : " אנו משגרים את האמנה אליך בכדי שתחתום גם אתה על הערכים שהיית מחוייב להם עד היום ,  למען ידעו בוחרי הליכוד וכל עם ישראל באיזה דרך תוביל אותנו .  כי אין מדינה בלי נשמה ".  
בקשה לפסול תשדיר ש"ס נגד גיור : " גזעני כלפי העולים "  

ש"ס לנתניהו : " התחייב לשמור על אופי יהודי למדינה "
 שלושת מנהיגי התנועה פנו במשותף לראש הממשלה ודרשו ממנו לחתום על אמנה הקוראת למור את הסטטוס קוו . " ערכיה ישראל ביתנו הפוכים מערכי הליכוד ;  מסתמנת קואליציית שמאל "
 
