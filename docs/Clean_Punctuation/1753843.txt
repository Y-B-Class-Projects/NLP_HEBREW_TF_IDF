אובמה : " יש מכשולים גדולים בתהליך השלום "
 נשיא ארה"ב דיבר על הקשיים במו"מ המדיני ,  אך הבטיח שארצו לא תחסוך במאמצים כדי להביא לסיומו .  במקביל ,  דחו במחלקת המדינה את דברי רה"מ לפיהם הבנייה בי-ם אינה קשורה לשיחות השלום
 ( צילום:רויטרס ,  עריכת וידאו :  יאיר דניאל ) 
תהליך השלום במזרח התיכון עומד בפני  " מכשולים גדולים ",  אך ארה"ב תעשה כל שביכולתה על מנת להשיג תוצאה  " צודקת "  בשיחות בין ישראל והפלסטינים ,  כך אמר הלילה  ( רביעי )  נשיא ארה"ב ברק אובמה במהלך ביקורו באינדונזיה . 
" הישראלים והפלסטינים החלו בשיחות הישירות ,  אך עדיין עומדים בפניהם מכשולים רבים ",  אמר . " אנו לא נחסוך במאמצים להביא לתוצאה צודקת המטיבה עם כל הצדדים המעורבים :  שתי מדינות ,  ישראל ופלסטין ,  חיות זו לצד זו בשלום וביטחון ". 
דבריו מצטרפים להתבטאויות דובר מחלקת המדינה פיליפ קראולי ,  שהתייחס אמש להצהרת ראש הממשלה בנימין נתניהו לפיה  " ישראל לא רואה שום קשר בין תהליך השלום לבין מדיניות התכנון והבנייה בירושלים ".  קראולי אמר כי  " בבירור יש קשר בכך ששני הצדדים אחראים על יצירת התנאים למשא ומתן מוצלח ".  
הוא הוסיף כי  " להגיד שהצהרה מסוג זה לא תשפיע על הצד הפלסטיני ,  לדעתי הוא דבר לא נכון ".  קראולי אמר עוד כי  " אנו מבינים שלישראל יש עמדה משלה ",  אך כי ההצהרות האחרונות שפרסמה ישראל  " אינן מועילות "  למאמציה של ארצות הברית להביא את הצדדים להיכנס למשא ומתן ישיר .
 אמש פרסמה לשכת ראש הממשלה תגובה לגינוי האמריקאי כנגד הבנייה הישראלית בירושלים . " ירושלים איננה התנחלות - ירושלים היא בירת מדינת ישראל .  ישראל מעולם לא לקחה על עצמה מגבלות כלשהן על הבנייה בירושלים ,  שבה מתגוררים כ-800 אלף תושבים ,  כולל לא במהלך עשרת חודשי השעיית הבנייה ביהודה ושומרון .  ישראל לא רואה שום קשר בין תהליך השלום לבין מדיניות התכנון והבנייה בירושלים ,  שלא השתנתה מזה 40 שנה ". 
עוד נאמר בתגובת לשכת רה"מ כי  " כל ממשלות ישראל ב-40 השנים האחרונות בנו בכל חלקי העיר .  במהלך תקופה זו נחתמו הסכמי השלום עם מצרים וירדן ובמשך 17 שנה נוהל משא ומתן מדיני עם הפלסטינים .  אלו עובדות היסטוריות .  הבנייה בירושלים מעולם לא הפריעה לתהליך השלום .  חילוקי הדעות בנושא ירושלים עם ארה"ב ידועים .  גם הם אינם חדשים ונמשכים כבר 40 שנה .  אנו מקווים להתגבר עליהם ולהמשיך להתקדם במשא ומתן המדיני .  ראש הממשלה בנימין נתניהו מצפה לפגישתו המתוכננת ליום חמישי עם מזכירת המדינה קלינטון ,  על מנת לקדם את שיחות השלום ". 
במהלך ביקורו באינדונזיה ,  מתח הנשיא האמריקאי ביקורת על ישראל בעקבות הדיווחים לפיהם פורסמו מכרזים לבנייה במזרח ירושלים .  אובמה אמר כי  " פעילות מסוג זה אינה מסייעת כשזה נוגע למשא ומתן לשלום .  אני מודאג מכך שאנו לא רואים אף אחד מהצדדים עושה את המאמץ הנחוץ על מנת להביא לפריצת דרך ". 
 ( עדכון ראשון :  23:08 ) 

אובמה : " יש מכשולים גדולים בתהליך השלום "
 נשיא ארה"ב דיבר על הקשיים במו"מ המדיני ,  אך הבטיח שארצו לא תחסוך במאמצים כדי להביא לסיומו .  במקביל ,  דחו במחלקת המדינה את דברי רה"מ לפיהם הבנייה בי-ם אינה קשורה לשיחות השלום

