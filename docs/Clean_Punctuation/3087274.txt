בלי סודות ?  החשאיות של מנדלבליט קידמה את חקירות ראש הממשלה
היו מי שטענו כי היועץ המשפטי לממשלה רק מנסה להגן על נתניהו ,  כשבחר לא לפרסם את תמלילי השיחות עם מו"ל ידיעות אחרונות .  המציאות הוכיחה כי דווקא ההתנהלות החשאית ,  שלעתים התפרשה כאיטיות מכוונת ,  חיזקה את התיקים והובילה לפריצת הדרך בדמות ההסכם עם הרו .  פרשנות
 ( בווידאו :  מפגינים מול ביתו של היועץ המשפטי לממשלה אביחי מנדלבליט בעקבות חקירות נתניהו )  
היועץ המשפטי לממשלה אביחי מנדלבליט סופג לאחרונה ביקורת רבה בנוגע להתנהלותו בעניין חקירות ראש הממשלה .  כשגיא פלג ,  כתב חדשות 2 ,  פרסם קטעים מתמלילי השיחות בין נתניהו למו"ל ידיעות אחרונות נוני מוזס ,  היו מי שטענו כי מנדלבליט אינו מפרסם אותם משום שהוא מנסה לגונן על ראש הממשלה  טענה חמורה מאוד כלפי מי שאמון על אכיפת החוק במדינת ישראל .  אלא שכבר אז היה ברור לכל מי שמבין דבר או שניים בחקירות שפרסום כזה רק ישבש את החקירה ויסייע לנחקרים  שיגיעו למשרדי להב 433 ערוכים .  בשל כך ,  הדרישה לפרסום החומרים הייתה בלתי אחראית ומופרכת .
 למעשה ,  לו היה היועץ מנדלבליט מאשר לפרסם את התמלילים ,  הוא עצמו היה משבש את החקירה .  הטענות כלפיו הפכו לקמפיין ,  ובאו לידי ביטוי בהפגנות שנערכו סמוך לביתו ,  ובלא פחות מארבע עתירות לבג"ץ שהוגשו בעניין טיפולו בתיקים הנוגעים לראש הממשלה .  העותרים טענו לסחבת מכוונת בטיפול בחקירות  טענה שמשמעותה לא פחות מחוסר ניקיון כפיים של מקבלי ההחלטות במערכת אכיפת החוק .  
העותרים ביקשו גם למנוע ממנדלבליט לטפל בתיק 2000 ,  שבמרכזו עומדות השיחות שניהל ראש הממשלה עם נוני מוזס .  הנימוק היה שמנדלבליט שימש בתפקיד מזכיר הממשלה בזמן שהתקיימו אותן שיחות .  העובדה שהוא הבהיר כי כלל לא היה מודע בעת ההיא לקיומן נדחקה הצידה ,  שהרי מדוע נקלקל סיפור טוב עם עובדות ?  העתירות נדחו ,  והשופטים אף מתחו ביקורת על הניסיונות לפגוע ביושרתם של מקבלי ההחלטות ובהאשמתם במשוא פנים . " אנו סבורים כי אין לתת יד לדה-לגיטימציה של מערך האכיפה ",  כתבו השופטים .  
לקריאה נוספת:מנדלבליט רוצה להאיץ החקירות - ספק אם עדות הרו תפתח עוד פרשותהאסטרטגיה של נתניהו מול החקירות - לשדר  " עסקים כרגיל"הרו למקורביו : " אני לא שולה זקן ,  לא מחפש להפיל את נתניהו "  
החתימה על הסכם עד מדינה עם ארי הרו הביאה אותי לחשוב מה היה קורה אילו היועץ המשפטי לממשלה היה פועל בהתאם לרצונם של העותרים ,  ומזדרז בקבלת ההחלטות בפרשיות בהן מעורבים ראש הממשלה ומקורביו כשהתיקים עדיין בוסריים ,  בזמן שניתן להמתין וללקט ראיות חשובות נוספות טרם הכרעה בהם .  ארי הרו היה כנראה עומד מזמן לדין .  אחרי הכול ,  חקירתו נפתחה כבר בדצמבר 2015 ,  ומדוע להשתהות בהחלטה לגביו זמן רב כל כך ?  מובן שעם קבלת החלטה על העמדתו לדין הסיכוי להגיע עמו להסכם עד מדינה היה מתאייד .
 איני יודע להעריך האם בתיק 1000 היה מוגש כתב אישום נגד ראש הממשלה בשל קבלת מתנות מאנשי עסקים לאורך שנים .  אם כן ,  היה מתרגש ויכוח ציבורי עז אם כתב אישום בעבירות כאלה מצדיק הדחת ראש ממשלה ,  והמתנגדים היו מצביעים גם על סיכויי ההרשעה הלא גבוהים ,  לדעתם .  ויכוח כזה יתקיים כמובן בכל מקרה של החלטה על כתב אישום נגד ראש ממשלה מכהן ,  אך רצוי שהוא ייעשה כשהקרקע הראייתית יציבה ככל האפשר .  
תיק 2000 היה להערכתי נסגר בהיעדר הסכם עד מדינה עם הרו .  היחסים בין עורכי עיתונים לפוליטיקאים הם נושא סבוך ומורכב ,  ורק ראיות חזקות מאוד להפרת אמונים או לשוחד ישכנעו פרקליט להעביר אותם מהמישור הציבורי לזה המשפטי .  בהחלט ייתכן שדווקא ההמתנה הסבלנית לכך שארי הרו יבין את חומרת מצבו המשפטי בהסתבכותו ,  ויהיה מוכן לחתום על הסכם עד מדינה שמחיריו כבדים מאוד עבורו ,  היא שבסופו של יום תביא לכך שאותו הרו ,  יהפוך את הקלטות נתניהו-מוזס משיחות שהאוזן לא רוצה לשמוע לשיחות שייצבעו בצבעים פליליים .
 תיקי 1000 ו-2000 ,  ועוד יותר מהם פרשת בזק ופרשת הצוללות ,  בה נחקר חשד למעשי שחיתות בנושאים שאין חשובים מהם לביטחון המדינה ,  רק מחזקים את החשיבות שבמערכת אכיפת חוק עצמאית ,  חזקה וחסרת פניות ,  הנהנית מאמון הציבור .  דומני שהתנהלות רשויות אכיפת החוק בפרשיות אלה מתאפיינת בעבודה מעמיקה ,  שקטה ,  תוך  " ציפוף שורות "  ואף תוך הפתעת הנחקרים במקרים מסוימים .  הניסיונות להכתים את המערכת המשפטית ולהטיל צל על העומדים בראשה ,  אולי כחלק מהפעלת לחצים פוליטיים ,  פוגעים פגיעה קשה בכולנו ,  וצובעים אותנו בצבעי רפובליקת בננות ,  שלא בצדק .  
להכרעות משפטיות בתיקים בהם החשוד הוא ראש הממשלה יהיו מטבע הדברים השלכות דרמטיות ברמה הפוליטית ,  השלכות על חיי כולנו .  זהירות אינה מילה גסה כשמדובר בהחלטות משפטיות בכלל ,  ובתיקים מעין אלו בפרט .  הזהירות ושיקול הדעת שאפיינו את התנהלות רשויות אכיפת החוק עד כאן הוכחו כחכמות ותרמו מאוד ליכולת להגיע לחקר האמת .
 כמי שמכיר היטב את היועץ המשפטי לממשלה משירות משותף ארוך שנים בפרקליטות הצבאית ,  ברור לי שכל פעולותיו נעשות מתוך חתירה להגיע לחקר האמת .  הניסיונות לייצר מניפולציות ולהפעיל עליו ועל אנשיו לחץ רק יגברו ככל שמועד קבלת ההחלטות בתיקים יתקרב .  הלחצים יהדפו בחומות העוטפות את בניין משרד המשפטים ברחוב צלאח א-דין ולא יחדרו פנימה .  בכל מקרה ,  כל החלטה שיקבל מנדלבליט תעמוד לביקורת שיפוטית .  אם יוחלט לסגור את התיקים  יוגש בג"ץ כנגד ההחלטה .  לעומת זאת ,  אם יוגשו כתבי אישום ,  יתנהל משפט פלילי וגם שם תיבחן החלטתו מנדלבליט .  מי שחושש מהחלטות שיתקבלו במחשכים יכול להפסיק לדאוג .  

בלי סודות ?  החשאיות של מנדלבליט קידמה את חקירות ראש הממשלה
היו מי שטענו כי היועץ המשפטי לממשלה רק מנסה להגן על נתניהו ,  כשבחר לא לפרסם את תמלילי השיחות עם מו"ל ידיעות אחרונות .  המציאות הוכיחה כי דווקא ההתנהלות החשאית ,  שלעתים התפרשה כאיטיות מכוונת ,  חיזקה את התיקים והובילה לפריצת הדרך בדמות ההסכם עם הרו .  פרשנות

