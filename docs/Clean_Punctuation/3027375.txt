 " מנדלבליט נפגש עם נתניהו והודיע לו כי הבדיקה תהפוך לחקירה "
 לפי דיווח ב"אולפן שישי ",  היועץ המשפטי לממשלה הודיע לראש הממשלה לפני כשבועיים על דבר החקירה ,  והאחרון ביקש ממנדלבליט לדחות את תחילתה ב-48 שעות לפחות .  נתניהו : " נסו להחליף ראש הממשלה בקלפי ,  כמקובל במדינות דמוקרטיות "
 היועץ המשפטי לממשלה אביחי מנדלבליט נועד ב-12 בדצמבר עם ראש הממשלה בנימין נתניהו והודיע לו כי הבדיקה בעניינו עתידה להפוך לחקירה - כך דווח אמש  ( שישי )  ב"אולפן שישי ".  על פי הדיווח ,  נתניהו ביקש ממנדלבליט שהמעבר מבדיקה לחקירה יידחה ב-48 שעות לפחות ,  לטובת טיסתו לאזרבייג'ן .
 ביום חמישי האחרון פורסם בחדשות 2 כי ראש הממשלה צפוי להיחקר בשבוע הבא בחשד לקבלת טובות הנאה בשתי פרשות .  הפרשה המרכזית ,  שמכונה  " תיק 1000 ",  נבדקת זה שנה ותשעה חודשים ,  ופרשה נוספת , " תיק 2000 ",  מסתמכת על חומרים חדשים שהגיעו למשטרה בשבועות האחרונים .
 מטעמו של ראש הממשלה נמסר : " לא ראינו שמחה כזאת באולפני הטלוויזיה וברוב כלי התקשורת כשהודיעו על חקירתה של יו"ר מרצ ,  זהבה גלאון ,  ולא כשיו"ר האופוזיציה ,  בוז'י הרצוג ,  נחקר פעמיים השנה לאחר שבעבר שמר על זכות השתיקה בחקירתו בפרשת העמותות של אהוד ברק .  לצערנו תאלצו להתאכזב גם הפעם ,  כפי שהתאכזבתם בפרשות מופרכות קודמות .  כרגיל ,  לא יהיה כלום כי אין כלום .  נסו להחליף את ראש הממשלה בקלפי - כמקובל במדינות דמוקרטיות ".  
לוואלה !  NEWS נודע כי ביחידה הארצית לחקירות הונאה  ( יאח"ה )  כבר תיאמו את מועד החקירה במעון ראש הממשלה בירושלים ,  אולם ככל הנראה המועד ישונה .  כמו כן ,  החוקרים שעתידים לחקור את נתניהו עורכים בימים האחרונים סימולציות חקירה .
 החקירה ,  שתיערך במעון ראש הממשלה ברחוב בלפור בירושלים ,  תיעשה בידי מפקד יאח"ה ,  תת-ניצב כורש ברנור ,  לצד צוות של שלושה חוקרים ומקליט שיעביר בשידור חי לפיקוד ,  שבו יישבו חוקרים נוספים והפרקליטים המלווים את התיק .  כחלק מהסימולציות ,  דימה אחד מהחוקרים את ראש הממשלה בעודו לבוש בבגדים אזרחיים ,  כשמולו ,  מעבר לשולחן המשרדים במטה להב 433 בלוד ,  ישב תנ"צ ברנור .
  ( עדכון ראשון :  20:19 )   

" מנדלבליט נפגש עם נתניהו והודיע לו כי הבדיקה תהפוך לחקירה "
 לפי דיווח ב"אולפן שישי ",  היועץ המשפטי לממשלה הודיע לראש הממשלה לפני כשבועיים על דבר החקירה ,  והאחרון ביקש ממנדלבליט לדחות את תחילתה ב-48 שעות לפחות .  נתניהו : " נסו להחליף ראש הממשלה בקלפי ,  כמקובל במדינות דמוקרטיות "
 
