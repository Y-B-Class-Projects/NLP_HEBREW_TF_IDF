מנצלים את החופש :  משפחת נתניהו טיילה בצפון
בין המטיילים הרבים שגדשו את אתרי התיירות והפארקים ניתן היה למצוא גם את משפחת רה"מ ,  שיצאה לטיול בעכו ובנהריה .  נתניהו קרא לעם ישראל  " לנצל את חופשת החג לטיול בנופי הארץ "
  ( צילום :  תקשורת רה"מ ,  עריכה:טל רזניק ) 
כ-270,000 בני אדם ניצלו את חופשת חג הפסח וטיילו היום בפארקים ובאתרים ברחבי הארץ .  בין המטיילים ,  היתה גם משפחת ראש הממשלה בנימין נתניהו ,  שסיירה בעכו ובנהריה .  
ראש הממשלה ,  רעייתו שרה ובניהם יאיר ואבנר ,  פתחו את הטיול במוזיאון אסירי המחתרת בעכו ,  ומשם המשיכו לתצפית על העיר וביקור באולמות האבירים והחמאם הטורקי בעיר העתיקה .  לאחר מכן נסעו לנהריה ,  שם טיילו על חוף הים .  ראש הממשלה ורעייתו הנחו את שרותי הביטחון לוודא כי הסיור לא יגרום להפרעה לשגרת החיים ולנופשים הרבים אשר גודשים את האזור בחול המועד .
 נתניהו הסביר כי הוא ומשפחתו בחרו לסייר בעכו ובנהריה לא רק בגלל הנופים המרהיבים של צפון הארץ אלא גם בגלל החשיבות ההיסטורית והתיירותית של המקומות בהם טיילו . 
" העיר עכו מגלמת בהיסטוריה שלה את סיפורו של העם היהודי בארץ ישראל ,  מימי התנ"ך ועד תקומת ישראל והקמת המדינה ",  אמר נתניהו , " אני קורא לכולם לנצל את חופשת הפסח ,  לטייל בנופי הארץ ולהכיר את העבר העשיר והמרתק שלהם ". 
בתוך כך ,  מרשות הטבע והגנים נמסר כי האתרים המבוקשים ביותר היום היו הגן הלאומי מצדה ,  הגן הלאומי עין חמד ,  שמורת הטבע בנחל הבניאס ,  הגן הלאומי קיסריה ושמורת החולה .
 
מנצלים את החופש :  משפחת נתניהו טיילה בצפון
בין המטיילים הרבים שגדשו את אתרי התיירות והפארקים ניתן היה למצוא גם את משפחת רה"מ ,  שיצאה לטיול בעכו ובנהריה .  נתניהו קרא לעם ישראל  " לנצל את חופשת החג לטיול בנופי הארץ "
 
