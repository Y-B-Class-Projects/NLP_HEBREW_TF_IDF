נתניהו וישי נעדרו מטקס הזיכרון בכרמל : " ביזיון "
 בבית אורן נערך הטקס לציון שנתיים לאסון בו נספו 44 בני אדם .  ראש הממשלה ושר הפנים לא השתתפו ,  מה שגרר ביקורת מהמשפחות השכולות . " הם עסוקים בבחירות שכנראה חשובות יותר "
 באנדרטת הזיכרון שליד בית אורן התכנסו בצהריים  ( שלישי )  בני משפחותיהם של חללי השריפה בכרמל במלאת שנתיים לאסון .  שלא כמו בשנה שעברה ,  ראש הממשלה בנימין נתניהו ,  ושר הפנים אלי ישי  בחרו שלא להשתתף בטקס הזיכרון הממלכתי .
" כגודל האסון כך גודל האכזבה ",  אמר לוואלה !  חדשות דוד דין ,  אביו של מישר שמעון יוחאי דיין שנהרג באוטובוס הסוהרים . " ציפינו שהם יגיעו ,  אך הם עסוקים בבחירות שכנראה חשובות להם יותר ",  הוסיף האב השכול בהתייחסו להיעדרות בכירי ההנהגה .  
דוד טבצ'ניק ,  אחיה של מפקדת משטרת חיפה תת-ניצב אהובה תומר שנהרגה באסון ,  אף הגדיל וציין כי מדובר ב"ביזיון גדול ובזלזול בנספים ".  ירדנה נבון ,  אשתו של נהג האוטובוס דוד נבון שנספה אף הוא ,  אמרה כי לא הופתעה מההיעדרות של נתניהו . " לא זה מה שהיה נותן לי להרגיש טוב יותר - לו היו מגיעים לטקס .  לי טוב עם זה שכולנו עצרנו והתייחדנו לשעה קלה .  הטקס היה מאד מכובד ",  אמרה .
 חופית חייט ,  אלמנתו של הכבאי דני חייט ,  שדיברה בשם המשפחות אמרה בטקס : " אנו המשפחות נקרעות בין להמשיך בשגרת חיינו ובין להנציח ולכאוב את אהובינו .  כל חודש בשנה הוא שגרה של כאב ,  אך בחודש זה הכאב חד יותר .  חג חנוכה הוא חג האור ,  ולנו כבה הנר וכבה האור ".  
מלשכת ראש הממשלה נמסר בתגובה כי נתניהו השתתף בשנה שעברה באזכרה ובטקס חנוכת האנדרטה לזכר הנספים . " מאז השריפה בכרמל הוביל ראש הממשלה מהלך חסר תקדים בהיקפו לשדרוג שירותי הכיבוי .  הוקם מערך כבאות והצלה ארצי ,  תקציב שירותי הכיבוי הוגדל למיליארד שקל ,  הוקמה טייסת הכיבוי ,  נרכשו כתשעים רכבי כיבוי חדשים וגויסו והוכשרו מאות לוחמי אש ",  נמסר מהלשכה של נתניהו .  בלשכת שר הפנים אמרו היום כי השר ישי כלל לא הוזמן להשתתף בטקס .  
יצוין כי על אף הביקורת ,  את הממשלה ייצג בטקס הרשמי השר לביטחון פנים ,  יצחק אהרונוביץ' .  כמו כן ,  נכחו גם מפכ"ל המשטרה רב-ניצב יוחנן דנינו ,  נציב שירות בתי הסוהר רב-גונדר אהרון פרנקו ומפקד שירותי הכיבוי ,  רב-טפסר שחר איילון .
" אסור שאסון כזה יחזור שוב ",  אמר בטקס השר אהרונוביץ' , " עלינו לעשות כל שניתן כדי שנהיה ערוכים לכל תרחיש אפשרי ".  השר הוסיף כי חלה חובה על המדינה לתמוך במשפחות השכולות ולהכיר בכל הנופלים שנופלים במילוי תפקידם .  
האסון בכרמל - כותרות נוספותהכבאים קראו  " לא לרפורמה "  - והוצאו מדיון בכנסתהדו"ח לא הגיע למשפחות : " שרפו את הילדים בלי הסבר"2 מכל 3 כבאים שפעלו בכרמל  " חשו סכנה לחייהם "
 לפניות לכתבת טל שלו :  tal_sh@walla.net.il 

נתניהו וישי נעדרו מטקס הזיכרון בכרמל : " ביזיון "
 בבית אורן נערך הטקס לציון שנתיים לאסון בו נספו 44 בני אדם .  ראש הממשלה ושר הפנים לא השתתפו ,  מה שגרר ביקורת מהמשפחות השכולות . " הם עסוקים בבחירות שכנראה חשובות יותר "
 
