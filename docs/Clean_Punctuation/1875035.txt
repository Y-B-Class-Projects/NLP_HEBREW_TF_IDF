ציפי לבני : " נתניהו מנסה להשתלט על התקשורת "
 יו"ר האופוזיציה תקפה את ראש הממשלה על רקע הפרסומים לבחישת הלשכה בערוץ 10 : " נתניהו רוצה תקשורת מטעם "
 יו"ר האופוזיציה ומפלגת קדימה ,  ציפי לבני ,  תוקפת את ראש הממשלה בנימין נתניהו ,  על רקע הפרסומים בדבר רצונה של לשכת ראש הממשלה בעזיבתם של עיתונאי חדשות 10 ,  רביב דרוקר וברוך קרא ,  את עבודתם . 
" נתניהו ,  שמדבר כל הזמן על תחרות ועוד תחרות ,  פועל למען תקשורת מטעם ",  אמרה לבני . " כאשר זה מגיע לתחום התקשורת ,  במקום לאפשר לציבור ליהנות ממגוון דעות ולחשוף לאור השמש גם עוולות של נבחריו ,  נתניהו מנסה להשתלט על התקשורת .  בעיניו ,  הכל הסברה ויחצנות כתחליף למדיניות ונדמה לו שכך יוכל למנוע מהציבור לדעת את האמת עליו ועל ממשלתו .  קדימה תפעל כדי למנוע ממנו לממש את תכניותיו ?  .  
הדברים באים על רקע דבריו של בכיר בחדשות 10 ,  לפיהם קיבל מסרים מלשכת ראש הממשלה בהם נרמז כי  " יהיה הרבה יותר קל לפעול למען הערוץ אילולא דרוקר וקרא ".  
מסרים אלו הגיעו על רקע זאת הדיון המתוכנן מחר  ( שלישי )  בוועדת הכלכלה בשני תיקוני חקיקה ,  דחיית תשלום חובות העבר ואישור החזקה במשותף של חברת החדשות של ערוץ 2 .  שני הסעיפים משפיעים משמעותית על ערוץ 10 וחברת החדשות .
 בלשכת ראש הממשלה הגיבו לפרסומים הבוקר בזעם ואמרו כי  " מדובר בפרסומים מופרכים וחסרי שחר ".  
הפרסומים הבוקר :  לשכת ראש הממשלה נגד רביב דרוקר וברוך קרא

ציפי לבני : " נתניהו מנסה להשתלט על התקשורת "
 יו"ר האופוזיציה תקפה את ראש הממשלה על רקע הפרסומים לבחישת הלשכה בערוץ 10 : " נתניהו רוצה תקשורת מטעם "
 
