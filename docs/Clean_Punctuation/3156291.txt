טראמפ הכריז על פרישה מהסכם הגרעין עם איראן והטיל מחדש סנקציות
נשיא ארה"ב הודיע בדרמטיות כי וושינגטון פורשת מהעסקה ,  שאותה כינה  " רקובה ".  לדבריו , " ההסכם אפשר לה לרמות ",  אך הוא הותיר פתח למשא ומתן על הסכם חדש .  באיראן גינו ,  בישראל ובסעודיה בירכו .  אובמה ,  אדריכל ההסכם : " טעות חמורה "
 - טראמפ הכריז על פרישה מהסכם הגרעין ועל סנקציות חדשות- איראן :  ההחלטה של טראמפ לא חוקית- נתניהו :  החלטה אמיצה- באירופה מאוכזבים 
נשיא ארצות הברית דונלד טראמפ הכריז אמש  ( שלישי )  על פרישה מהסכם הגרעין עם איראן ועל הטלה מחודשת של סנקציות על טהראן .  זאת למרות ניסיונות השכנוע של מדינות אירופה וברקע החשש מפני ההשלכות על שוק הנפט העולמי ופריצת סכסוך חדש במזרח התיכון .  איראן אמרה כי ההחלטה של טראמפ לא חוקית והנשיא חסן רוחאני הבהיר כי היא תישאר בהסכם .  רוסיה הביעה אכזבה על הפרישה .  
ההסכם ,  שאותו כינה טראמפ  " נורא וחד-צדדי שמעולם לא היה צריך להיתם ",  נחתם ב-2015 תחת ממשלו של ברק אובמה יחד עם חמש מעצמות נוספות - בריטניה ,  צרפת ,  גרמניה רוסיה וסין - ואיראן .  מטרתו הייתה לבלום את הפעילות הגרעינית של איראן ואת היכולת שלה לפתח נשק גרעיני בתמורה להסרת סנקציות .  
עם זאת ,  לטענת טראמפ ,  ההסכם שהיה לאחד מהישגיו הגדולים של הממשל הקודם ,  אינו פותר את סוגיות תכנית הטילים של טהראן ,  את פעילותה הגרעינית מעבר ל-2025 ואת מעורבות בסכסוכים במזרח התיכון .  בחודש אוקטובר האחרון הזהיר כי אם לא ישופר הסכם הגרעין עם איראן הוא יבוטל .  הוא אמר אמש כי הוא יהיה מוכן לשאת ולתת על הסכם חדש עם איראן ,  אולם היא כבר שללה זאת והזהירה מפני פעולות תגובה לפרישה אמריקנית .
 חידוש הסנקציות יקשה על איראן למכור נפט ולהשתמש במערכת הבנקאות העולמית .  איראן היא אחת מיצואניות הנפט הגדולות ביותר בעולם .  לפי משרד האוצר האמריקני ,  הסנקציות הקשורות למגזרי האנרגיה של איראן ,  של תעשיית הרכב ושל המגזרים הפיננסיים יושתו מחדש בתוך שלושה עד שישה חושדים .  
הסכם הגרעין | לקריאה נוספת בוואלה !  NEWS:לקראת הכרעת טראמפ :  המדריך להסכם הגרעין עם איראןרוסיה :  כל שינוי בהסכם הגרעין עשוי לגרום להשלכות שליליותרוחאני :  ארה"ב תתחרט אם תחליט לפרוש מהסכם הגרעין 
טראמפ אמר כי המסמכים שהציגה ישראל בשבוע שעבר הוכיחו כי טהראן חיפשה לפתח נשק גרעיני .  לדבריו , " הסכם הגרעין היה אמור להגן על ארצות הברית ועל בעלות בריתה ,  אך הוא אפשר לה להמשיך להעשיר אורניום .  אם הוא יישאר במקומו ,  עלול פרוץ מרוץ חימוש גרעיני במזרח התיכון ".  
טראמפ תקף את מנגנון הסכם הגרעין ,  ואמר כי הוא  " מאפשר לה לרמות ".  הוא טען : " הסכם הגרעין לא פועל לריסון פעילויותיה לערער את האזור ,  כולל תמיכתה בטרור ".  נשיא ארצות הברית אמר כי איראן היא התומכת הגדולה ביותר בטרור בעולם וכי העם האיראני  " סובל ב-40 השנים האחרונות ".  
איראן מכחישה כי היא ניסתה לייצר נשק גרעיני וטוענת כי תכנית הגרעין שלה היא למטרות אזרחיות בלבד .  פקחי האו"ם אמרו כי איראן לא הפרה את הסכם הגרעין וגם בכירים אמריקנים אמרו כמה פעמים כי מבחינה טכנית ,  היא מצייתת למגבלות ההסכם .
" שום פעולה שנעשתה על ידי המשטר הזה לא הייתה מסוכנת כמו המרדף שלהם להשגת נשק גרעיני ",  טען טראמפ .  
לפני הכרזתו של טראמפ ,  מקרון קיים שיחה עם קנצלרית גרמניה אנגלה מרקל ועם ראשת ממשלת בריטניה תרזה מיי כדי לתאם עמדות .  אלו ניסו לשכנעו בשבועות האחרונים שלא לפרוש ,  אך אלו כשלו .  
בהצהרה משותפת של השלושה הם אמרו כי פרישת ארצות הברית מההסכם היא מקור  " לדאגה ולחששות "  רבים .  המדינות קראו לארצות הברית לא לנקוט צעדים שיקשו על מדינות אחרות שעדיין רוצים להישאר בהסכם .  שרת החוץ של האיחוד האירופי ,  פדריקה מוגריני ,  אמרה כי היא מצפה מהקהילה הבינלאומית להמשיך ביישום ההסכם .  
אובמה ביקר את טראמפ ואמר כי המהלך מוטעה . " אני סבור כי ההחלטה לשים את ה-JCPOA בסכנה מבלי שאיראן הפרה את ההסכם היא טעות רצינית ",  מסר הנשיא לשעבר .  
ראש הממשלה בנימין נתניהו בירך הערב על החלטת נשיא ארצות הברית . " לו ההסכם היה נשאר על כנו ,  תוך כמה שנים הוא היה מאפשר לאיראן להעשיר מספיק אורניום כדי לייצר ארסנל שלם של פצצות ",  אמר נתניהו . " על עם ישראל להעריך את הנשיא טראמפ על החלטתו ". 
נתניהו הסביר כי מלבד יצירת ארסנל נשק גרעיני ,  ההסכם ממנו פרשה ארצות הברית כבר הזרים לאיראן מליארדי דולרים  " כדי למממן את מכונת המלחמה של איראן ברחבי המזרת התיכון בכלל ,  ובסוריה בפרט ".  נתניהו הוסיף : " זה מה שהיא עושה היום כשאין לה ארסנל גרעיני .  אני מבקש מכם לחשוב מה היא תעשה כשיהיה ברשותה הארסנל ". 
כשעה קלה לאחר הכרזת טראמפ ,  דווח על תקיפה של ישראל בסוריה ברקע החשש מפני תגובה איראנית על הפגיעות שספגו כוחותיה בתקופה האחרונה .  
ערב הסעודית ,  יריבתה הגדולה של איראן ,  בירכה על החלטת טראמפ ,  ואליה הצטרפו בעלות בריתה במפרץ .  
היועץ לביטחון לאומי החדש ,  ג'ון בולטון ,  הדגיש כי  " אנחנו מחוץ להסכם "  אחרי שנשאל בתדרוך לכתבים נשאל אם ההודעה של טראמפ היא הזמנה להמשך המשא ומתן ומשאירה פתח להישארות של האמריקנים .  בהודעה שלו מלפני חצי שנה ,  השאיר טראמפ פתח לתקן את ההסכם .  אבל ראינו שלממשלת איראן אין שום עניין לתקן את ההסכם ,  ולמה שהם ירצו ?  עבורם זו עסקה מצוינת ". 
לדבריו ,  חברות לא יורשו לחתום על חוזים חדשים עם האיראנים ומשרד האוצר יודיע בדיוק את לוחות הזמנים של כניסת הסנקציות . " זה אומר שחוזים חדשים לא יורשו ,  וחוזים שכבר קיימים ,  תהיה תקופת היערכות לפי הנחיות שיפרסם משרד האוצר ".  
הפרישה עם הסכם הגרעין עם איראן מגיעה בזמן שארצות הברית מנסה להגיע לעסקה עם קוריאה הצפונית ,  על תכנית הגרעין שלה .  יש מי שסבור כי ביטול העסקה עם טהראן עלולה להרתיע את פיונגינאג להגיע לסיכומים עם ממשל טראמפ .  
במהלך נאומו ,  חשף הנשיא כי שר החוץ שלו מייק פומפאו בדרכו לפגישה נוספת עם השליט קים ג'ונג און בפיונגיאנג ,  לקראת הפסגה המתוכננת שלהם .  
 ( עדכון ראשון :  18:41 )  

טראמפ הכריז על פרישה מהסכם הגרעין עם איראן והטיל מחדש סנקציות
נשיא ארה"ב הודיע בדרמטיות כי וושינגטון פורשת מהעסקה ,  שאותה כינה  " רקובה ".  לדבריו , " ההסכם אפשר לה לרמות ",  אך הוא הותיר פתח למשא ומתן על הסכם חדש .  באיראן גינו ,  בישראל ובסעודיה בירכו .  אובמה ,  אדריכל ההסכם : " טעות חמורה "
 
