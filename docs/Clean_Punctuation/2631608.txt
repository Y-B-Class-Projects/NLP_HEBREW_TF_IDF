בזמן דקת הדומייה :  חיל האוויר קיים טיסות אימון
בשעה 10:00 בבוקר נראו כלי טיס של בית הספר לטיסה של החיל מקיימים טיסות אימון והדרכה בדרום הארץ .  דובר צה"ל : " מדובר באימונים שהחלו לפני הצפירה ,  ונמשכו כסדרם גם אחריה "
 ההצגה חייבת להימשך ?  חיל האוויר קיים אתמול  ( שני )  בבוקרו של יום הזיכרון לשואה ולגבורה טיסות אימון שגרתיות ,  שהתקיימו ,  בין היתר ,  גם בשעה 10:00 בבוקר ,  שעה בה נשמעה צפירת זיכרון בכל הארץ .  אזרחים סיפרו כי כלי טיס של בית הספר לטיסה של חיל האוויר נראו בשעה זו במקומות שונים בדרום וביצעו טיסות אימון והדרכה .  חרף העובדה כי לא היה ניתן לבחון מן הקרקע את מהותן של הטיסות ,  ולמרות שככל הנראה חלקן היו טיסות מבצעיות ,  נראו ביניהן גם כלי טיס המשמשים את פרחי הטיס במהלך אימוניהם .  
דובר צה"ל אישר כי מטוסי חיל האוויר אכן ביצעו אימוני טיסה בשעה שבה נשמעה צפירה והחלו כבר טקסי הזיכרון .  אולם ,  מסר הדובר ,  כי חיל האוויר נמנע מהמראות ונחיתות לפני הצפירה .  לטענתו ,  מדובר באימונים שהחלו לפני הצפירה ,  שנמשכו כסדרם גם אחריה .  
אירועי יום השואה הממלכתיים החלו אתמול בצפירה שנשמעה בשעה 10:00 בבוקר בכל רחבי הארץ .  עם תום הצפירה ,  החלו טקס הנחת הזרים ביד ושם בירושלים ,  ובשעה 11:00 התקיים הטקס  " לכל איש יש שם "  ברחבת הכנסת .  טקס האזכרה המרכזי התקיים בשעה 13:00 באוהל הילד ביד ושם .  עצרת הנעילה הרשמית של יום השואה התקיימה בערב בקיבוץ יד מרדכי שבדרום .
 בטקס הממלכתי לציון יום הזיכרון לשואה ולגבורה שנערך ביום ראשון ,  ערב יום השואה ,  ברחבת יד ושם בירושלים אמר נשיא המדינה ,  שמעון פרס ,  כי  " השואה לא תשקע בחורה הפעור של ההיסטוריה .  היא כאן עמנו .  לוהטת ,  ממשית ".  לדבריו , " בקרבנו מתהלכים ניצולים ,  שהשואה וזוועותיה מפכים בהווייתם היומיומית .  דמם בדמנו הומה .  גבורתם טבועה על כל צעד ושעל של חיינו .  לא הייתה כזוועה הזו בתולדות האדם ".  את דבריו חתם פרס בהבטחה : " נקפיד שלכל אדם תישמר הזכות השווה להיות שונה .  שונה ושווה .  מעולם לא נאמר נואש ". 
ראש הממשלה ,  בנימין נתניהו ,  שעלה לנאום לאחר הנשיא פרס ,  אמר כי  " בכל דור ודור קמים עלינו לכלותינו ,  בכל דור ודור חייב אדם לראות עצמו כאילו שרד את השואה והקים את המדינה .  לדבריו , " אנו מצווים להבטיח שלא תהיה שואה נוספת .  לא יכולנו למנוע את החורבן ,  ומשזיהו אותו כבר היה מאוחר מדי ".  
לקריאה נוספת:הרמטכ"ל ב"מצעד החיים ":   " אסור להקל ראש באיומים על ישראל"היהודים שסייעו לגסטאפו לתפוס אלפים בלב ברליןמסע ההישרדות של ניצול השואה שגדל עם זאבים 

בזמן דקת הדומייה :  חיל האוויר קיים טיסות אימון
בשעה 10:00 בבוקר נראו כלי טיס של בית הספר לטיסה של החיל מקיימים טיסות אימון והדרכה בדרום הארץ .  דובר צה"ל : " מדובר באימונים שהחלו לפני הצפירה ,  ונמשכו כסדרם גם אחריה "
 
