שר בכל הלוויית חלל :  המתווה המסתמן בעקבות היעדרות חברי הממשלה
לאחר חשיפת וואלה !  NEWS כי בכל ארבע הלוויות הרוגי פיגוע הדריסה בירושלים בשבוע שעבר לא הייתה נוכחות ממשלתית ,  החלו הדיונים על הנוהל החדש המתגבש .  השר שיגיע להלוויה ינאם ויניח זר - אלא אם משפחת החלל תתנגד
אחרי סערת היעדרותם של שרי הממשלה בהלוויות ארבעת הרוגי פיגוע הדריסה בארמון הנציב בירושלים בשבוע שעבר ,  התקיים אתמול  ( שלישי )  במשרד ראש הממשלה דיון עם הגורמים במערכת הביטחון ובארגון  " יד לבנים "  על הנוהל החדש שיחייב נציגות ממשלתית בהלוויות של חללי צה"ל ומערכת הביטחון .  מפרטים שהגיעו לידי וואלה !  NEWS עולה כי המתווה המוסכם שיוצג בישיבת הממשלה ביום ראשון קובע כי בכל הלוויה ישתתף שר .  בנוסף לכך ,  השר ינאם ויניח זר מטעם הממשלה .  אם משפחת החלל תתנגד לאחד מאלה ,  יכבדו את בקשתה .  
המתווה טרם פורסם לאור דרישתו של שר הביטחון אביגדור ליברמן להביאו לאישור המועצה הציבורית להנצחת החייל ביום חמישי בטרם הצגתו בממשלה .  בפגישה היום השתתף גם ראש מחלקת נפגעים בצה"ל אלוף-משנה ז'וסלין בש שהציגה את עמדת הצבא . " הוא לא היה שלם עם המתווה המתגבש לאור חוסר האחידות שעלול להיווצר כתוצאה מהתנגדות משפחות החללים ",  אמר גורם שנכח בפגישה .  בפגישה השתתפו גם מזכיר הממשלה צחי ברוורמן ,  ראש מחלקת נפגעים במשטרת ישראל ,  סמנכ"ל משרד הביטחון ויו"ר  " יד לבנים ",  אלי בן שם .  
בשבוע שעבר נערכו טקסי הלוויותיהם של ארבעת ההרוגים ,  שירה צור בבית העלמין בחיפה ,  שיר חג'אג' בהר הרצל ,  יעל יקותיאל בבית העלמין בקריית שאול וארז אורבך בכפר עציון .  בטקסים נכחו רק חברי כנסת וראשי עיריות ,  אך אף אחד משרי הממשלה .  נציגי משפחת אורבך ,  עם זאת ,  סיפרו כי השר נפתלי בנט דווקא התכוון להגיע להלווייתו של ארז ,  אך התבקש שלא לעשות זאת על מנת להימנע מסיקור תקשורתי במקום .
" אני לא מצפה לכלום ",  אמר אז הרצל חג'אג' ,  אביה של שיר .  כנראה שלא היינו מספיק מפורסמים בשביל זה ולא מספיק אטרקטיביים ,  אם הם לא ראו לנכון לבוא .  אף אחד לא גם התקשר .  היו נציגים מהצבא וכמה חברי כנסת .  לא משהו מיוחד - כולה ילדה נדרסה ",  הוסיף בציניות . " את מי זה מעניין ?  העיקר שהמשפחה של המחבל מבסוטים ".  
היעדרותם של השרים נחשפה בוואלה !  NEWS ועוררה סערה גדולה .  ראש הממשלה בנימין נתניהו הורה לגבש את הנוהל המחייב את השרים להשתתף בלוויות חללים ובשיחות סגורות אמר כי הוא אינו רוצה לראות  " אף הורה שכול יוצא לרחובות כמחאה על אי הופעת נציגי הממשלה בהלוויות של חיילים ". 
 ( עדכון ראשון :  19:45 )  

שר בכל הלוויית חלל :  המתווה המסתמן בעקבות היעדרות חברי הממשלה
לאחר חשיפת וואלה !  NEWS כי בכל ארבע הלוויות הרוגי פיגוע הדריסה בירושלים בשבוע שעבר לא הייתה נוכחות ממשלתית ,  החלו הדיונים על הנוהל החדש המתגבש .  השר שיגיע להלוויה ינאם ויניח זר - אלא אם משפחת החלל תתנגד

