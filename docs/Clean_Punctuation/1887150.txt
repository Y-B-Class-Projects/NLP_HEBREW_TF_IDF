ה"דיל "  של נתניהו :  הרחבת הרשימה תביא לשריון ברק ? 
לוואלה !  חדשות נודע כי ראש הממשלה מתלבט בשאלה האם להגדיל את המקומות ברשימה הארצית של הליכוד לכנסת הבאה .  האתנן עשוי להוביל לשקט תעשייתי בקרב הח"כים המכהנים בתמורה לשריון ברק
האם ראש הממשלה בנימין נתניהו סולל את דרכו של שר הביטחון ויו"ר מפלגת העצמאות אהוד ברק לרשימת הליכוד לכנסת הבאה ?  אחרי השינוי בהרכב ועידת הליכוד ,  שוקל כעת ראש הממשלה נתניהו לשנות גם את הרכב הרשימה לכנסת - כך נודע לוואלה !  חדשות .  רשימת הליכוד בנויה כיום כך שמהמקום השני ועד למקום ה-19 נבחרים מועמדים ברשימה הארצית .  המקומות 20 ו-21 משוריינים לאישה ולעולה חדש והמקומות הבאים משוריינים למחוזות .  חוקת הליכוד קובעת כי חברי כנסת מכהנים לא יוכלו להתמודד דרך המחוזות ויחויבו להתמודד במסגרת הרשימה הארצית .  
ב-31 בינואר יתקיימו הבחירות לראשות הליכוד ולוועידת הליכוד .  יום לאחר מכן ועד שהוועידה תהפוך ל"מרכז ",  ניתן יהיה להעביר החלטות ברוב רגיל ,  ולא להידרש לרוב מיוחס של שני שלישים מחברי המרכז .  ככל הנראה ,  ראש הממשלה מתכוון לנצל את לוח הזמנים לאחר הבחירות לוועידה ,  על מנת להביא לאישור את השינוי בהרכב הרשימה .  לפי השינוי המוצע ,  הבחירה לרשימה הארצית תהיה עד למקום ה-25 .  המהלך המדובר יכול לסייע לנתניהו בכך שחברי הכנסת המכהנים יגדילו את סיכוייהם להיבחר לכנסת הבאה וייתנו לראש הממשלה שקט תעשייתי .  
בכירים בליכוד העריכו היום  ( שלישי )  כי היוזמה היא חלק מ"עסקה "  רחבה יותר :  נתניהו יאמר לחברי הכנסת  " אני מרחיב את הרשימה הארצית ואתם תתמכו בזכותי לשריין שניים עד שלושה מקומות ברשימה ".  כמובן שגם אם המהלך ייצא בסופו של דבר לפועל ,  נתניהו לא יאמר את מי הוא מבקש לשריין ,  אולם לא קשה לנחש שהכוונה תהיה שר הביטחון ברק .  
עד כה ,  אפילו העלאת האפשרות לשריון ברק גרמה לזעם רב בליכוד ,  אך ייתכן שהאתנן של נתניהו בדמות הרחבת הרשימה ,  יגרום לכך שלחברי הכנסת המכהנים יהיה קל יותר לבלוע את הגלולה המרה .  אם המהלך ייצא לפועל ,  זאת לא תהיה הפעם הראשונה שנתניהו מוביל לשריונים בליכוד .  גם בבחירות 96' שבסיומן הוא נבחר לראש הממשלה בפעם הראשונה ,  הוביל נתניהו את הריצה המשותפת עם המפלגות  " גשר "  ו-"צומת "  ושריין להן מקומות ברשימה לכנסת .  מהליכוד נמסר בתגובה לדברים כי  " הפרסום ,  לפיו ראש הממשלה מבקש לבצע שינויים ברשימת הליכוד לכנסת ,  אינו עומד על הפרק .  בנוגע לשריונים  ראש הממשלה כבר הודיע כי לא הבטיח ואף לא התבקש לבצע שריונים ". 

ה"דיל "  של נתניהו :  הרחבת הרשימה תביא לשריון ברק ? 
לוואלה !  חדשות נודע כי ראש הממשלה מתלבט בשאלה האם להגדיל את המקומות ברשימה הארצית של הליכוד לכנסת הבאה .  האתנן עשוי להוביל לשקט תעשייתי בקרב הח"כים המכהנים בתמורה לשריון ברק

