הדולר חוזר לנסוק :  היציג - 3.965 ש"ח
המטבע פתח את שבוע המסחר בעלייה של 1.3% ,  על רקע התחזקותו בעולם וירידות השערים בבורסה
יום המסחר הראשון במט"ח השבוע נחתם כשהדולר פעם נוספת מתקרב בצעדים מרשימים אל רמת 4 השקלים :  בסופו של יום מסחר פעיל התחזק המטבע האמריקאי בשיעור של 1.3% ושערו היציג נקבע על 3.965 שקלים .
 התחזקותו של הדולר מול השקל היא תוצאה ישירה של המגמה החיובית בה נסחר המטבע בימים האחרונים בעולם :  באירופה רשם המטבע עליה חדה על רקע התבטאות של שר האוצר הרוסי ושל שרים נוספים ממדינות האיחוד שהצהירו כי  " הדולר הוא עדיין עליו מתבססות יתרות המט"ח העולמיות ". 
בנוסף ,  ירידות השערים בבורסה סיפקו היום לסוחרים את הצורך באפיק השקעה חלופי - ואלה בחרו בשערו הנמוך של הדולר את המענה המתאים .  סוחרים בשוק המט"ח העריכו היום בשיחה עם  " וואלה !  עסקים "  כי לנאומו של נתניהו לא היתה השפעה מכרעת על מגמת המסחר אך כן ניתן לתלות בה תרומה לאווירה החיובית : " עצם הקבלה של נתניהו את המתווה שהציג אובמה של שתי מדינות לשני עמים וההיענות שלו ללחץ האמריקאי - בהחלט תורמת לאופטימיות באשר ליחסים עם ארה"ב ובאשר ליכולת של ארה"ב להוות השפעה חיובית במזרח התיכון ועל כן יש לכך תרומה מסויימת ,  גם אם קטנה ,  להסברת המגמה החיובית שרשם היום הדולר ". 
לעומת הדולר ,  שלא במפתיע ,  האירו דווקא נחלש היום ושערו היציג נקבע ברמה של 5.4911 שקלים .
 
הדולר חוזר לנסוק :  היציג - 3.965 ש"ח
המטבע פתח את שבוע המסחר בעלייה של 1.3% ,  על רקע התחזקותו בעולם וירידות השערים בבורסה

