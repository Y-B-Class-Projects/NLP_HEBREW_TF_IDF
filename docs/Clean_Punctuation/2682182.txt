איראן לנתניהו :  לא נשמע הטפות ממי שחמוש בגרעין
הנציג באו"ם אמר כי נאום רה"מ כלל הסתה אלימה נגד ארצו . " אנו מפתחים גרעין לשלום וישראל מחזיקה בכל סוגי הנשק להשמדה המונית ",  אמר , " עדיפה מתקפת חיוכים ממתקפה צבאית "
  ( נתניהו נואם בפני העצרת הכללית של האו"ם )  
איראן מגיבה בחריפות לנאומו של ראש הממשלה בנימין נתניהו בעצרת הכללית של האו"ם .  נציג המשלחת האיראנית לאו"ם ,  חודאד סייפי ,  ביקש להגיב לנאומו של נתניהו ,  שהיה האחרון אמש  ( שלישי )  בסדר היום של העצרת . " מתקפת חיוכים עדיפה על מתקפה צבאית ",  אמר סייפי ,  סגנו של השגריר האיראני רזא נג'אפי . 
" שמענו כעת נאום מסית במיוחד ",  אמר הנציג האיראני ,  שנמנע במשך דבריו מלכנות את ראש הממשלה בשמו ,  מפני שהוא  " לא רוצה לכבד אותו בתשובה .  כשדיבר על נתניהו ,  הסתפק השגריר בכינוי  " הוא "  או  " הדובר האחרון ".   
" הוא  ( נתניהו )  השמיע האשמות חמורות מאוד כלפי ארצי ,  וניסה להסית כלפינו ",  אמר . " אך איראן ,  בניגוד לישראל ,  חתומה על האמנה נגד הפצת נשק גרעיני .  איש לא יוכל להטיף לה מה לעשות ומה לא לעשות .  בייחוד לא נשמע הטפות מישראל - המדינה היחידה במזרח התיכון שאינה חתומה על האמנה ".  
הנציג האיראני סייפי אמר כי בנאומו ,  השמיע נתניהו  " אמירות רבות על נשק להשמדה המונית ,  מבלי לציין שישראל מחזיקה בכל הסוגים של נשק להשמדה המונית ומבלי לחתום על האמנות האוסרות אותו ".  
לדבריו , " איראן כבר אותתה על מוכנות מלאה להוכיח שתכנית הגרעין שלה נועדה - ותישאר - למטרות שלום בלבד ",  הבהיר סייפי .  לדבריו , " דווקא ישראל צריכה להעמיד לפיקוח את מתקניה הגרעיניים ". 
סייפי אמר כי ישראל היא מדינה אלימה ,  שפתחה במלחמה נגד כל המדינות הסובבות אותה . " הדובר האחרון צריך להימנע ממסקנות מוטעות כלפי איראן .  בניגוד אליה ,  איראן לא תתקוף אף מדינה - אך לא בגלל חוסר-יכולת ,  אלא בגלל מדיניות ".  עם זאת ,  הנציג האיראני הבהיר כי אסור לישראל לשקוע באשליה כי תקיפה ישראלית לא תיענה בתגובה : " אוכל להגיד לראש ממשלת ישראל כי אל לו אפילו לחשוב על תקיפה באיראן ". 
בנאומו בעצרת ,  התריע מפני תכנית הגרעין הצבאית של איראן ,  והבהיר כי אם ישראל תיאלץ לעמוד לבדה מול איראן היא לא תהסס להגן על עצמה בכוחות עצמה .  הוא ביקש להזהיר מפני  " אסטרטגיית הקסם והחיוכים "  של הנשיא חסן רוחאני ,  וקרא להחמיר בסנקציות נגד איראן .  הוא הציב תנאים לפירוקה מנשק גרעיני ,  הכוללים עצירה של העשרת האורניום ופירוק מתקני ההעשרה והפלוטוניום .  
 ( עדכון ראשון 20:46 ) 
לקריאה נוספתנתניהו באו"ם :  אם ניאלץ - נעמוד לבד מול איראןיחימוביץ' :  גרעין איראני אינו איום קיומי על ישראל 

איראן לנתניהו :  לא נשמע הטפות ממי שחמוש בגרעין
הנציג באו"ם אמר כי נאום רה"מ כלל הסתה אלימה נגד ארצו . " אנו מפתחים גרעין לשלום וישראל מחזיקה בכל סוגי הנשק להשמדה המונית ",  אמר , " עדיפה מתקפת חיוכים ממתקפה צבאית "
 
