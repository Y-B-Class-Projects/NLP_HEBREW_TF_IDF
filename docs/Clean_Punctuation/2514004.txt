נתניהו ואובמה ינסו להגיע לפשרה מינימלית בנושא אירן
ברקע דיווחים על מתיחות רבה בין ירושלים לוושינגטון ,  מגיע נתניהו לבית הלבן .  הוא ידרוש מאובמה להגדיר מהם הקווים האדומים לפני תקיפה באירן - וצפוי לשמוע מסרי הרגעה
 ( צילום :  רויטרס ;  עריכה :  יותם בן-דוד )  
ראש הממשלה ,  בנימין נתניהו ,  בא הבוקר  ( שני )  לוושינגטון מקנדה ,  וייפגש אחר הצהריים עם הנשיא ברק אובמה .  הפגישה מתקיימת ברקע שבועות של קמפיין תקשורתי אגרסיבי בישראל ובארצות הברית שנועד להכשיר את הקרקע לפגישה ,  שבה ידון איום הגרעין האירני .  לפגישה קדמו עשרות הדלפות על חשש מתקיפה ישראלית באירן שלא תתואם מול ארצות הברית ודיווחים על מתיחות ,  לכאורה ,  בין ירושלים לוושינגטון .  אך היום ,  סוף-סוף ,  תתקיים הפגישה המיוחלת  - " הדבר האמיתי ". 
תהיה זו פגישתם התשיעית של אובמה ונתניהו .  השניים אינם ידועים ,  בלשון המעטה ,  ביחסי ידידות ,  אך בניגוד לפגישות קודמות ולהנמכת הציפיות השגרתית ,  האווירה בחדר הסגלגל היום אמורה להיות חיובית למדי .  ניתן לזקוף חלק מהאווירה החיובית לנאומו המוצלח של אובמה ,  אתמול בכנס איפא"ק  ( הוועד האמריקני-ישראלי ליחסי ציבור )  .  הנשיא האמריקני הבהיר כי  " לא עשינו די בנושא האירני עד כה ",  והתחייב להשלים את המשימה ,  תוך שינון הסיסמאות השגורות : " כל האפשרויות נמצאות על השולחן "  ו-"מחויבות לביטחון ישראל ".  
ראש הממשלה נתניהו הגיב בחיוב לנאום אובמה ,  והביע שביעות רצון מהמסרים שעלו בו .  בפרט ,  נעמו לאזני נתניהו דברי אובמה כי  " ישראל חייבת להיות מסוגלת להגן על עצמה  ובעצמה  מכל איום ".  גם הנשיא פרס ,  שדיבר בפני אותו קהל וחלק שבחים רבים בנאומו לנשיא האמריקני ,  הביע אופטימיות זהירה לגבי תוצאותיה של פגישת נתניהו-אובמה .
 ואמנם ,  פרס אינו נתניהו .  אין ביטחון כי נאומו של אובמה ירצה לגמרי את ראש הממשלה ,  שבא לוושינגטון אחרי סוף שבוע מושלג-חמים לצד האח האדומה של עמיתו הקנדי ,  סטיבן הארפר .  
נתניהו רוצה לקבל מאובמה טון נחוש יותר ,  והתחייבות מפורשת יותר ,  לגבי שימוש בכוח צבאי נגד מתקני הגרעין של אירן .  ראש הממשלה הגיע לבית הלבן כדי לסייע לו בהגדרת  " הקווים האדומים "  שהוא מעונין להציב :  יכולת גרעינית - או פצצה גרעינית .  
נתניהו ירצה לקבל תשובות לשאלות נוספות ,  בהן עד מתי יהיה ניתן להמשיך עם העיצומים שהוטלו על אירן ,  עד כמה היא תוכל להמשיך לפתח את תכנית הגרעין הצבאית שלה ,  ומהו אותו  " מרחב החסינות "  המאפשר פעולה צבאית אפקטיבית נגד מתקניה .  
אך אותם  " קווים אדומים "  הם שטומנים מלכודות לנתניהו בבואו לבית הלבן .  ראש הממשלה רוצה לשמוע את אובמה תקיף יותר ,  ברור יותר ונשכני יותר ,  לשמוע נשיא שמקצר את לוח הזמנים לתקיפה צבאית ומקצר למינימום את אורכם של אותם  " קווים ".  אובמה ,  כנראה ,  נוטה לכיוון השני בדיוק ,  ויבקש מראש הממשלה להתגמש ולתת עוד זמן למיצוי הסנקציות על אירן .  עם שתי גישות מרוחקות שכאלה  כשנתניהו יסרב שלא לתקוף ,  ומנגד ,  כשאובמה יתקשה להתחייב שארצו תתקוף - יהיה קשה מאוד להגיע לקונצנזוס מינימלי .  
בוושינגטון מנסים להבהיר בימים האחרונים כי המחלוקת בין אובמה לנתניהו אינה כה מהותית ,  ומזכירים שאובמה הדגיש שלא יהיה ניתן  " להכיל "  אירן גרעינית .  גורמים בבירה אומרים כי מדובר בעיקר בחילוקי דעות טקטיים ,  אך לא בטוח שנתניהו יסכים עם קביעה שכזו ,  וייתכן ,  כפי שדווח לאחרונה ,  שהוא יבקש מאובמה להציב אולטימטום בנושא התקיפה באירן ,  או לכל הפחות לקבל הבהרות בדבר לוח הזמנים לסיכול תכנית הגרעין שלה .  
מבחינת ישראל ,  אמר השבוע גורם מדיני ,  אובמה חייב להבין שהזמן דוחק ,  ושאין מקום להתלבטויות והתחבטויות : " חייבים לחנוק את אירן ,  'לתת בראש' עכשיו באמצעות סנקציות נשכניות יותר ,  למרות חששו של אובמה מעליית מחירי הדלק בשנת בחירות ",  אמר הגורם . " במקביל ,  האירנים צריכים להבין שהאופציה הצבאית היא לא בדיחה ". 
בסיום הפגישה ,  נתניהו ואובמה יסבו לסעודה ,  ובערב ינאם נתניהו בוועידת איפא"ק .  את המחמאות שקיבל מוקדם יותר מפרס ,  כנראה שאובמה לא ישמע שוב במרכז הכנסים בוושינגטון .  אך גם מילות הערכה מתונות יותר מפיו של ראש הממשלה עשויות לסייע לו לא מעט  בוודאי כשלמחרת היום ,  ינאמו באיפא"ק שלושה מהמועמדים לראשות המפלגה הרפובליקנית .  הם ישמחו לנצל את הבימה היוקרתית כדי לערער את הקביעות הלא-נחרצות מדי ,  לטעמם ,  של אובמה בדבר מחויבותו לביטחון ישראל .  
פסגה מדינית בארה"ב - כותרות נוספותחשש בוושינגטון :  ישראל לא תתריע לפני תקיפה באירןנתניהו בתחילת הביקור ;   " נתגונן מהקריאה להשמדתנו"הנשיא פרס נועד עם ברק אובמה : " רציני בנוגע לאירן"אובמה באיפא"ק :  לישראל זכות להגן על עצמה בעצמה
לפניות לכתבת :  tal_sh@walla.com 

נתניהו ואובמה ינסו להגיע לפשרה מינימלית בנושא אירן
ברקע דיווחים על מתיחות רבה בין ירושלים לוושינגטון ,  מגיע נתניהו לבית הלבן .  הוא ידרוש מאובמה להגדיר מהם הקווים האדומים לפני תקיפה באירן - וצפוי לשמוע מסרי הרגעה

