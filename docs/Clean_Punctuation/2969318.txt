סדן לש"ס : " אני פוגש מרוקאית למטרת נישואין - זה שונא ספרדים ?  "
 שעות לפני הפגישה בין דרעי לנתניהו כתב יו"ר דירקטוריון חדשות 10 ,  שנטען כי התבטא בגזענות נגד מצביעי ש"ס ,  מכתב פתוח ובו ניסה להסביר את עצמו . " כבר שבוע שופכים את דמי לשווא ,  לא אשתוק עוד ",  כתב
רמי סדן ,  יו"ר דירקטוריון חדשות 10 ,  פנה היום  ( שישי )  במכתב פתוח לח"כים מסיעת ש"ס שעות אחדות לפני פגישתם של ראש הממשלה בנימין נתניהו ושר הפנים אריה דרעי ,  בנוגע לציטוטים המיוחסים לו ולפיהם הוא  " שונא את ש"ס ואת אריה ‏דרעי ‏הגנב ".   " בימים אלו אני מכיר ופוגש אישה מרוקאית מופלאה למטרת נישואין .  זה נדמה לשונא ספרדים ?  לשונא ש"ס ?  ",  כתב . " אין בי עוד הכוח לידום .  שבוע שופכים את דמי ,  לשווא .  כמוכם גם אני חושב שאסור שאדם ששונא ספרדים או גזען ישמש בתפקיד ציבורי ,  אלא שלא יעלה על הדעת ואיני מסוגל כלל לחשוב או להרגיש שנאה ,  ודאי לא לציבור שלם ,  ודאי לא לציבור הספרדי היקר החם והאוהב ". 
בהמשך ,  טען כי הדברים המיוחסים לו הם  " ציטוטי שקר ".   " כל מי שמכיר אותי יודע עד כמה הדברים לא שייכים .  זכיתי במשך שנים לחיות בחברה ספרדית ולהתענג עליה .  ישיבת הדירקטוריון שבה כאילו אמרתי דברים מזעזעים הייתה לפני עשרה ימים .  איך זה לא יצאו מיד ואמרו ,  אלא רק לאחר שנבחרתי לתפקיד ?  ",  אמר . 
" זו אמינות ?  הנסמאו עיניכם מראות השקר ?  מכל ציטוטי-השקר המילה היחידה שהזכרתי היתה 'אליטות' .  'ש"ס' או 'דרעי' לא הוזכרו כלל .  כן אמרתי ואני אומר גם כעת שחייבים לפתוח את ערוץ 10 לא רק לאליטות ,  אלא לכל הציבורים :  החרדי ,  הספרדי ,  המתנחלי ,  הרוסי והערבי .  ערוץ שיפנה רק לאליטות לא יתקיים .  אלו היו דבריי ותו לא .  ההפך הגמור מכל מה שצוטט .  אל תתנו לרווח של רעש פוליטי זמני וחלקי להוביל ,  כל מי מכם שמכיר אותי יודע שדיבורים על שנאת ספרדים אינם רלוונטיים עבורי ". 

סדן לש"ס : " אני פוגש מרוקאית למטרת נישואין - זה שונא ספרדים ?  "
 שעות לפני הפגישה בין דרעי לנתניהו כתב יו"ר דירקטוריון חדשות 10 ,  שנטען כי התבטא בגזענות נגד מצביעי ש"ס ,  מכתב פתוח ובו ניסה להסביר את עצמו . " כבר שבוע שופכים את דמי לשווא ,  לא אשתוק עוד ",  כתב

