 " נתניהו תיווך בין מוזס לשלושה אנשי עסקים שישקיעו ב'ידיעות אחרונות' "
 מתמלולי שיחות נוספים שנחשפו בחדשות ערוץ 2 עולה כי ראש הממשלה פעל בתיאום עם מו"ל העיתון נוני מוזס ,  כדי להיטיב את הסיקור לגביו במערכת הבחירות .  נתניהו : " תסובב את הספינה "
 ראש הממשלה בנימין נתניהו פנה לשלושה אנשי עסקים במטרה שישקיעו בעיתון  " ידיעות אחרונות ",  במסגרת המגעים שניהל עם מו"ל העיתון נוני מוזס  כך עולה מתמלולי שיחות שפורסמו אתמול  ( ראשון )  בחדשות 2 .  בפרטים החדשים מחקירת המשטרה בנוגע לפרשה 2000 ,  עולה כי מוזס נפגש עם שלושת אנשי העסקים ,  על מנת שאלה ישקיעו בעיתון בתמורה לסיקור אוהד לראש הממשלה ,  בתקופה שלקראת מערכת הבחירות האחרונה בשנת 2015 .
 השלושה הם יו"ר הקונצרן הגרמני  " אקסל שפרינגר "  מתיאס דופנר ,  מנכ"ל תאגיד  " אורקל "  האמריקני לארי אליסון ,  ואיש העסקים האוסטרלי ג'יימס פאקר .  הפגישה עם פאקר נערכה ,  על פי הדיווח ,  בתיווכו של איש העסקים ארנון מילצ'ן ,  ששמו נקשר בפרשה 1000 ,  שעניינה חשד לקבלת טובות הנאה על ידי ראש הממשלה .  גם שמו של פאקר נקשר בחקירת הפרשה .
 עוד בוואלה !  NEWS:עורך  " ידיעות אחרונות ":   " לא היינו שורדים את רעידת האדמה "" השחיתות שוברת שיאים ":  מאות הפגינו בתל אביב נגד נתניהויריבי נתניהו משחיזים סכינים ,  אבל יודעים שצריך לשמור על קשר השתיקה 
על פי תמלילי שיחות שנחשפו אמש בחדשות 2 ,  מוזס ונתניהו שוחחו על  " נוהל אינטליגנטי וטוב "  של שניהם להטייה לכאורה של הסיקור העיתונאי . " ביבי ,  יש בחירות עוד שלושה וחצי חודשים .  יהיו מיליון אלמנטים עליך .  ניהלנו את זה ב-2009 ,  אתה שכחת אותי ",  אמר מוזס .  לכך השיב נתניהו : " לא שכחתי בכלל ".  מוזס הוסיף : " כבר היינו בסרט הזה ,  עשינו את זה ". 
בשיחה נוספת שתמליליה פורסמו ,  אמר מוזס : " בהנחה שאנחנו מסכמים את הדברים ,  אתה חייב לשחרר מישהו שידבר עם רון ",  בהתייחסות לרון ירון ,  העורך הראשי של  " ידיעות אחרונות ".  ראש הממשלה שאל אם  " חפץ יכול לדבר איתו ?  ",  בכוונה לניר חפץ ,  יועץ התקשורת של משפחת נתניהו .  לדברי מוזס , " הוא רצה לעבוד אצלך ולהיות עורך 'ידיעות' ,  אז אני לא רוצה ".   
" ב-22:30 בלילה אני לשמחתי הולך לישון ",  הוסיף מוזס ,  על פי התמלילים שנחשפו . " בשוטף יש דברים .  הדגשים החשובים שלך ,  הוא צריך להיות בקשר עם שני אנשים ".  לדבריו , " הוא צריך לדבר עם שני אנשים  עם רון ועם ערן ",  בכוונה לרון ירון ולעורך אתר ynet לשעבר ערן טיפנברון .  נתניהו שאל : " עם ערן ניר לא יכול לדבר ?  עדיף שלא ?  ",  ולכך השיב מוזס : " יש משקעים ,  יש עבר ..  ."  .
 עם זאת ,  הבהיר המו"ל כי  " ynet זה פחות בעיה ,  זה במשך היום ,  זה יותר קל ".  מוזס הוסיף : " אם יש דברים דחופים אתה יכול לדבר איתי במשך היום .  במהלך היום שאיש קשר ידבר עם רון ".  לדבריו , " תראה ביבי ,  אנחנו צריכים לעשות הכול מהר כי אני צריך להזיז את הספינה .  אני אומר לרון ביום ראשון ".  נתניהו סיכם : " תסובב את הספינה ".  
אתמול נחקר מוזס בפעם השלישית במשרדי יחידת להב 433 בלוד .  חקירתו החלה סמוך לשעה 10:00 והסתיימה לאחר כשמונה שעות .  לפי החשד ,  במסגרת פרשה 2000 תיאם ראש הממשלה בנימין נתניהו עם מוזס מהלכים שנועדו לקדם את האינטרסים שלהם לפני הבחירות בשנת 2015 בסדרה של לפחות 12 פגישות ,  שלפחות שתיים מהן הוקלטו ,  כפי שפורסם היום לראשונה בוואלה !  NEWS .
 נתניהו לכאורה הבטיח לקדם את חוק  " ישראל היום "  לצמצום היומון שאיים על  " ידיעות אחרונות ",  בתמורה לסיקור אוהב בעיתון האחרון .  גם ראש הממשלה צפוי להיחקר בקרוב ,  אולם טרם נקבע מועד לחקירתו השלישית של נתניהו .  כמו כן ,  גורם במערכת אכיפת החוק המעורה בפרטי החקירה הסביר כי טרם בוצעה פניה לחיקור דין של בעלי  " ישראל היום "  ומקורבו של נתניהו ,  שלדון אדלסון ,  והביע ספק אם מהלך כזה ייעשה בעתיד .
 מי שעוד צפוי להיפגש עם חוקרי המשטרה הוא בנו של נתניהו ,  יאיר .  החוקרים מתכוונים לגבות ממנו עדות בקשר לפרשה 1000 ,  שעניינה חשד לקבלת טובות הנאה מאנשי עסקים .  נתניהו הבן צפוי להיחקר בין היתר בנוגע למערכות היחסים שלו עם שני אנשי העסקים מילצ'ן ופאקר ,  ששמם נקשר בפרשה .
  ( עדכון ראשון :  20:30 )   

" נתניהו תיווך בין מוזס לשלושה אנשי עסקים שישקיעו ב'ידיעות אחרונות' "
 מתמלולי שיחות נוספים שנחשפו בחדשות ערוץ 2 עולה כי ראש הממשלה פעל בתיאום עם מו"ל העיתון נוני מוזס ,  כדי להיטיב את הסיקור לגביו במערכת הבחירות .  נתניהו : " תסובב את הספינה "
 
