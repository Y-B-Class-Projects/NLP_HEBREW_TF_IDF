ח"כ דיכטר יפרוש מהכנסת ויכהן כשר להגנת העורף
לוואלה !  חדשות נודע כי אין בכוונת דיכטר לפלג את קדימה ,  ובשל כך יצטרף לממשלה כשר לאחר שיפרוש מהכנסת .  על פי הערכות ,  עשוי דיכטר להתמודד על מקום בכנסת הבאה מטעם הליכוד
ח"כ אבי דיכטר  ( קדימה )  יכהן כשר להגנת העורף ויושבע ביום חמישי ,  זאת לאור בקשת ראש הממשלה בנימין נתניהו ושר הביטחון אהוד ברק ,  עמם נפגש אמש  ( שני )  דיכטר .
 לוואלה !  חדשות נודע כי דיכטר לא מתכוון לפלג את קדימה ובכוונתו לפרוש מהכנסת ולהצטרף לממשלה כשר ,  במקומו של מתן וילנאי .  הדבר יאפשר לו להתמודד על מקום בכנסת הבאה ברשימה קיימת ,  וההערכות הן כי לא מן הנמנע שתהיה זו סיעת הליכוד .  את מקומו של דיכטר הפורש ימלא אחמד דבאח .  
מליאת הכנסת תתכנס ביום חמישי ,  בין היתר כדי לאשר את זהותו של השר החדש ,  שכאמור יחליף את וילנאי שישמש כשגריר ישראל בסין .
 ההחלטה על מינויו של דיכטר מגיעה לאחר שאלוף  ( במיל' )  עוזי דיין דחה בימים האחרונים הצעה לכהן בתפקיד השר להגנת העורף והעדיף להמשיך בתפקידו כיו"ר מפעל הפיס .  עוד פורסם .  מועמד נוסף לתפקיד ,  ששמו הוזכר בעניין ,  היה ראש המוסד לשעבר ,  אלוף  ( במיל' )  דני יתום .  
דובר מפעל הפיס מסר כי  " יו"ר מפעל הפיס ,  האלוף  ( במיל' )  עוזי דיין רואה במפעל הפיס מפעל לאומי-חברתי מן המעלה הראשונה .  לפיכך ,  יש בכוונתו להמשיך ולעמוד בראש הארגון ולהתמודד עם האתגרים הניצבים בפני מפעל הפיס בעת הזו ".  

ח"כ דיכטר יפרוש מהכנסת ויכהן כשר להגנת העורף
לוואלה !  חדשות נודע כי אין בכוונת דיכטר לפלג את קדימה ,  ובשל כך יצטרף לממשלה כשר לאחר שיפרוש מהכנסת .  על פי הערכות ,  עשוי דיכטר להתמודד על מקום בכנסת הבאה מטעם הליכוד

