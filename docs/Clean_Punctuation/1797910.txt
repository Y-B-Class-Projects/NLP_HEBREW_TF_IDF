מחר :  הממשלה תאשר את מינוי פרושאור לשגריר באו"ם
7 חודשים לאחר שגבריאלה שלו סיימה את תפקידה כשגרירת ישראל באו"ם ,  יאושר מחר מינויו של רון פרושאור כמחליפה הקבוע בישיבת הממשלה .  עוד צפוי :  אישור תוספת 1,260 מיטות לבתיה"ח
סאגת בחירת שגריר ישראל לאו"ם שנמשכת מזה חצי שנה תבוא לסיומה מחר  ( ראשון )  .  הממשלה צפויה לאשר את מינויו של שגריר ישראל בלונדון ,  רון פרושאור ,  לשגריר באו"ם .  בכך ,  ככל הנראה ,  תבוא לסיומה הפרשה שבגינה אין לישראל שגריר קבוע באו"ם מיולי 2010 ,  אז סיימה גבריאלה שלו את תפקידה .  מאז ממלא את מקום השגריר הקבוע מירון ראובן ,  אשר מונה לתפקיד הזמני על ידי שר החוץ ,  אביגדור ליברמן .
 לאורך התקופה לא הצליחו ליברמן וראש הממשלה ,  בנימין נתניהו ,  להגיע להסכמה על מועמד כלשהו .  המועמד היחידי שסביבו היתה הסכמה היה השר להגנת הסביבה ,  גלעד ארדן ,  שלאחר התלבטות ארוכה ויתר על התפקיד .  בהמשך נרשמה מתיחות בין רה"מ לליברמן ,  בעקבות הדלפה לעיתונות ,  לפיה נתניהו מבקש למנות את פרושאור לשגריר באו"ם ואת מקורבו ,  ראש המטה לביטחון לאומי ,  עוזי ארד ,  לשגריר בלונדון .
 ליברמן אף כינס מסיבת עיתונאים ובה הודיע לנתניהו ,  דרך התקשורת ,  כי הוא לא יאפשר למנות את ארד לתפקיד .  עם זאת ,  מינויו של פרושאור זוכה לברכת ליברמן  פרושאור היה המועמד המועדף עליו מראשית הדרך .
 ביום חמישי האחרון אישרה הוועדה למינויים בשירות החוץ ,  בראשות סגן שר החוץ דני איילון ,  את מינויו של פרושאור ,  ומחר ,  כאמור ,  יגיע האישור הסופי בהחלטת הממשלה .  בנוסף ,  תאשר הממשלה גם את מינויו של דן אשבל כשגריר ישראל בפינלנד ואת מינוי אלון אושפיז כשגריר בהודו .  
בישיבתה מחר צפויה הממשלה גם לאשר תוספת של כחצי מיליארד שקלים למערכת הבריאות .  בין היתר ,  יתווספו 1,260 מיטות עד לשנת 2016 ,  לרבות 300 מיטות בבית חולים חדש שיוקם באשדוד ,  הוספת תקנים של 160 רופאים לבתי החולים לשנתיים הקרובות והכפלת מכשירי ה- MRI בישראל ,  כך שמספרם יעמוד על 21 .
 
מחר :  הממשלה תאשר את מינוי פרושאור לשגריר באו"ם
7 חודשים לאחר שגבריאלה שלו סיימה את תפקידה כשגרירת ישראל באו"ם ,  יאושר מחר מינויו של רון פרושאור כמחליפה הקבוע בישיבת הממשלה .  עוד צפוי :  אישור תוספת 1,260 מיטות לבתיה"ח

