 " עסקת שליט לא תוביל לשחרור כל האסירים "
 סגן יו"ר הלשכה המדינית של חמאס מנמיך ציפיות בקרב העם הפלסטיני ,  למרות שאין שינוי בדרישות הארגון . " עמדות נתניהו לא שונות מאלו של קודמיו "
" ישנו שינוי ,  או מספר שינויים ,  בניסוחים הברורים והקיצוניים של האויב הציוני ,  ועלייתו של נתניהו לשלטון הקפיצה עדיפויות שונות לסדר העדיפויות מאלו שהיו של קודמו בתפקיד "  כך אמר מוסא אבו מרזוק ,  סגן ראש הלשכה המדינית של חמאס ,  בראיון מיוחד שהעניק היום  ( ראשון )  לפורום פלסטיני המזוהה עם התנועה . " מה שמתואר כהצהרות ברורות וקיצוניות אינו אלא מדיניות ישראלית קבועה .  כל מי שקדם לנתניהו בראשות ישראל רצה להגיע למה שנתניהו מצהיר עתה בבירור .  קודמיו של נתניהו הסתירו את כוונותיהם במילים יפות אבל המשיכו לטפל בדיוק באותה צורה בגדה המערבית במקום להגיע להבנות עם הצד הפלסטיני בנוגע לפתרון שתי המדינות ".  
" בכל הקשור לארצות הברית ",  אומר אבו מרזוק , " השינוי שחל במדיניות שלה הינו כלפיי מדינות העולם כולן .  אך השאלה עדיין קיימת .  האם יש שינוי במדיניות האמריקאית במזרח התיכון ?  עד לרגע זה ,  אני לא רואה כל שינוי בזירה המדינית הקשורה לסוגייה הפלסטינית .  האמריקאים עדיין מטילים תנאים על חמאס ,  ומאמינים עדיין באפשרות להשיג פיתרון שתי מדינות למרות הצעדים הישראלים שמובילים לקיצו של הפיתרון ". 
אבו מרזוק התייחס לשיחות הפיוס עם פתח ואמר כי  " ניצבת לפנינו הזדמנות גדולה למען האחדות הלאומית ואיחוד השורות .  אני מאמין שהאפשרות להשגת מטרותינו כעם קיימת ,  אולם אנו זקוקים ליכולת קבלת החלטות .  פתח לא החליטה דבר במשך 20 השנה האחרונות .  תמיד ההחלטות לוו בהיסוסים או בפילוגים ,  או שהשאירו את הדברים לפיתרון 'עם הזמן' ". .אבו מרזוק התייחס אף לסוגיית גלעד שליט ואמר כי  " המו"מ שהתקיים על חילופי האסירים התרחש עם הממשלה הציונית הקודמת ,  ועד עתה לא היה כל צעד או תיווך בעניין בממשלה החדשה .  אולם אנו מעוניינים לשחרר את אסירינו בכל דרך .  אנו יודעים טוב מאוד שעסקת שליט לא תוביל לשחרור כל אסירינו ,  ולכן אני אומר שמדובר בעצם בגרוננו .  אני מבטיח לאחינו מאחורי הסורגים כי הנושא יהיה בראש מעייננו כל עוד הם מאחורי הסורגים ,  ועד אשר נשחרר את כל האסירים מהכלא הציוני ".  

" עסקת שליט לא תוביל לשחרור כל האסירים "
 סגן יו"ר הלשכה המדינית של חמאס מנמיך ציפיות בקרב העם הפלסטיני ,  למרות שאין שינוי בדרישות הארגון . " עמדות נתניהו לא שונות מאלו של קודמיו "
 
