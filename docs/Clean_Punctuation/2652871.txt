הממשלה תגדיל את כמות הגז המיועד למשק הישראלי
ראש הממשלה הודיע כי 60% מתגליות הגז הטבעי מהמאגרים בים התיכון יישארו בשוק המקומי ,  והרווחים שיתקבלו מייצוא הגז יסתכמו ב-60 מיליארד דולרים ב-20 השנים הבאות
הממשלה הודיעה על ייצוא 40% מהגז שנמצא במאגרים בים התיכון וכן על השארה לשימוש מקומי כ-540 מיליארד מטר מעוקב  ( BCM )  גז טבעי מתוך 900 BCM שנמצאו עד כה .  במסיבת עיתונאים שכינסו היום  ( רביעי )  ראש הממשלה ושרי האנרגיה והאוצר בירושלים הודה בנימין נתניהו לחברי ועדת צמח - שהמליצו להותיר בשוק המקומי בכל זמן נתון כמות מינימלית של 450 BCM גז טבעי ,  ואמר : " אחרי ישיבות ארוכות ויסודיות החלטנו יחד להגדיל משמעותית את כמות הגז לשימוש המשק בישראל ".  
לדבריו , " הכמות תספיק לצרכינו לפחות ל-25 שנה .  ההחלטה תאזן בין הצורך להבטיח מקור אנרגיה זמין וזול לבין הצורך לייצא גז שרווחיו יושקעו ברווחת תושבי ישראל ".  להערכתו של נתניהו ,  הרווחים מתמלוגי הגז לייצוא יסתכמו ב-60 מיליארד דולרים ב-20השנים הבאות  המהווים 60% מסך כל הרווחים .  החלטת הממשלה מתייחסת למאגרי הגז שהתגלו עד כה בלבד ,  ולא למאגרים שיתגלו בעתיד .
 שלום סקר את הפעולות שנעשו על ידי הממשלה בעבר :  ההחלטות שהתקבלו עד כה היו שהמשקיעים ישלמו את כל התגמולים לקופת המדינה ולפרסם את הפרוטוקולים של ועדת צמח .  זה דבר שיאפשר שקיפות .  דנתי עם צמח והגעתי למסקנה שיש להגביר את השקיפות בשיח הציבורי .  הדבר השלישי עליו החליטה הממשלה היה להקים קרן השקעות לאומית שתבטיח למנוע בעיות איסוף המטבע ופגיעה בייצוא .  
ראש הממשלה הודיע כי ההחלטה בנושא תובא לאישור הממשלה ביום ראשון הקרוב . " במקום שהגז יישאר באדמה אנחנו רוצים להתחיל להפיק גז .  הקמנו קרן לטפל בצרכים הללו באופן כזה שהמדינה תקבל הרבה תועלת ",  הוסיף נתניהו .  שר האנרגיה והמים ,  סילבן שלום ,  אמר כי ההחלטה לגבי חלוקת הגז לשוק המקומי ולייצוא  " הייתה אחת החשובות ביותר שבהן עסקתי .  לאחר עיון מעמיק ושיח עם כל חברי הוועדה ,  יחד עם כל הגורמים שעסקו בדבר ,  הגענו למסקנות הנכונות .  עד שהגענו ליום הזה קיבלתי עוד מספר החלטות .  הקווים המנחים היו דאגה לדורות הבאים ודאגה לאספקת אנרגיה זמינה וזולה ". 
בחודשים האחרונים מנהלים ארגונים ופעילים חברתיים מאבק נגד ייצוא הגז ועורכים הפגנות מול בתיהם של נתניהו ,  לפיד ושלום .  הם טענו כי אזרחי ישראל יפסידו 600 מיליארד שקלים במקרה שהתכנית לייצא את הגז הטבעי תאושר בממשלה ,  וקראו לקיים משאל עם בנושא . " כל כך הרבה אינטרסים שזורים בהחלטה אם לייצא את הגז או להשאיר אותו ,  אך מדובר על החלטה קריטית לכל תושבי ישראל ",  טענו הפעילים .  

הממשלה תגדיל את כמות הגז המיועד למשק הישראלי
ראש הממשלה הודיע כי 60% מתגליות הגז הטבעי מהמאגרים בים התיכון יישארו בשוק המקומי ,  והרווחים שיתקבלו מייצוא הגז יסתכמו ב-60 מיליארד דולרים ב-20 השנים הבאות

