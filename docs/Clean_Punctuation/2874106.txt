הרצוג נגד האחדות : " לא לזחילה לממשלת הימין הקיצוני של נתניהו "
 יו"ר המחנה הציוני תקף בחריפות את ראש הממשלה בוועידת מפלגת העבודה ברקע הדיווחים על הצטרפות לקואליציה . " צריך לשלוח את נתניהו הביתה ".  במהלך הוועידה ,  נרשמה מהומה בין כבל ליו"ר קק"ל . " אתה שקרן ",  הטיח בו כבל
יו"ר האופוזיציה יצחק הרצוג אמר הערב  ( ראשון )  בנאום בוועידת מפלגת העבודה בתיאטרון גשר ביפו כי צריך להחליף את הממשלה  " בהקדם האפשרי ".  דבריו של הרצוג מגיעים ברקע הדיווחים שלפיהם מתנהלים מגעים בינו לבין לבין ראש הממשלה בנימין נתניהו להקמת ממשלת אחדות . " לא לזחילה לממשלת הימין הקיצוני של נתניהו ",  הדגיש .  הוא אף האשים את נתניהו בהסכם הגרעין שנחתם עם איראן ובפגיעה ביחסים עם ארצות הברית .  בתוך כך ,  במהלך דיון בוועידה נרשם עימות מילולי חריף בין ח"כ איתן כבל לבין יו"ר קק"ל אפי שטנצלר ,  שהתקבל בקריאות בוז . 
" צריך להחליף את הממשלה הזאת עוד היום ",  אמר הרצוג . " לא לתת לה חבל הצלה ולא יד .  צריך להחליף אותה היום ,  מחר ,  בהקדם האפשרי .  את בנימין נתניהו צריך להחליף .  צריך לשלוח אותו הביתה ".  לדבריו , " אני פתוח וקשוב לביקורת שלכם .  זו השליחות שלי וזה סוג המנהיגות שלי .  אני מקבל ביקורת ומפנים אותה ומבקש מכולם לראות בצדה תמיד גם את שלושת רבעי הכוס המלאה ". 
הרצוג המשיך לתקוף את הממשלה ואת העומד בראשה : " הממשלה הובילה לקרע בלתי-נתפס עם הידידה הגדולה שלנו בעולם ,  ארצות הברית ,  ולהקפאת כל תהליך מדיני ,  לפגיעה בתקשורת ,  במערכת המשפט ובאושיות המרקם הדמוקרטי ".  
עוד הוסיף הרצוג ואמר כי  " אני אומר לא לחיזוק ממלכת הטרור האיראנית .  לא לשלטון נתניהו הכושל שנכשל למנוע את ההסכם הרע הזה .  כן לשיקום היחסים עם ארצות הברית שביבי הרס ,  לא לשיסוי והסתה של ראש ממשלה המסכסך חלקים בציבור הישראלי .  לא לזחילה לממשלת הימין הקיצוני של נתניהו .  כן להורדת יוקר המחיה .  כן למלחמה בעוני .  כן לחלוקה צודקת ושוויונית יותר של העושר בין חלקי האוכלוסייה ". 
יו"ר האופוזיציה עוד אמר כי  " אני גלוי לב אתכם הערב ,  ותמיד ,  חיי הפוליטיים שזורים עם רבים רבים מן היושבים כאן באולם .  אנחנו מובילים תנועה ואני מבטיח לכם שיחד נגיע לניצחון .  אינני מסתיר ואינני מטייח ,  אני מחמיר בדרישותיי מעצמי ,  אני בודק ואני אתקן ". 
מהליכוד נמסר בתגובה : " בזמן שראש הממשלה בנימין נתניהו מוביל מאמץ בינלאומי בכל החזיתות נגד התחמשותה הגרעינית של איראן ,  באופוזיציה מעדיפים לעסוק בפוליטיקה קטנה ובניסיון לקושש מחיאות כפיים בוועידות מפלגה ".  
במהלך דיון שנערך בוועידה ,  החליפו ח"כ כבל ושטנצלר אמירות קשות מעל הבמה .  אחרי ששטנצלר התקבל בקריאות בוז ,  כבל אמר לו : " אתה בכל מקרה לא צריך להיות יו"ר קק"ל ".  זאת מאחר ששטנצלר טען כי כבל אמר לו בשיחה סגורה : " אתה מועמד טוב ,  רק סדר לאחי תפקיד בקק"ל ".  כבל צעק לעברו : " אפי ,  אתה שקרן .  אתה לא מתבייש ?  מדבר על יושרה ?  על דרך ?  לא זכית ולא תזכה שאבקש ממך משהו ".  

הרצוג נגד האחדות : " לא לזחילה לממשלת הימין הקיצוני של נתניהו "
 יו"ר המחנה הציוני תקף בחריפות את ראש הממשלה בוועידת מפלגת העבודה ברקע הדיווחים על הצטרפות לקואליציה . " צריך לשלוח את נתניהו הביתה ".  במהלך הוועידה ,  נרשמה מהומה בין כבל ליו"ר קק"ל . " אתה שקרן ",  הטיח בו כבל

