דיין :  נתניהו וברק עוד לא החליטו על תקיפה באירן
עוזי דיין ששוחח עם השניים שניסו לגייסו לתפקיד השר להגנת העורף ,  טען בראיון לניו יורק טיימס כי יש זמן לשינוי בעמדתם  " אם ארה"ב תהיה ברורה לגבי הסנקציות "  על אירן
ראש הממשלה בנימין נתניהו ושר הביטחון אהוד ברק טרם החליטו על תקיפה צבאית באירן ,  כך אמר אתמול  ( רביעי )  אלוף  ( במיל' )  עוזי דיין ,  בראיון לניו יורק טיימס . " יש חלון הזדמנויות שנסגר .  אך אם ארה"ב תהיה ברורה יותר לגבי הסנקציות מצד אחד ,  ולגבי מה שעלול לקרות אם אירן לא תיסוג מתכניותיה  אין הרבה זמן ,  אך יש מספיק זמן לעשות שינוי ",  אמר דיין ,  בהתייחס לאפשרות שנתניהו וברק ייסוגו מאפשרות התקיפה .
 שמו של דיין ,  יו"ר מפעל הפיס ,  הוזכר השבוע כמועמד לתפקיד השר להגנת העורף ,  אך הוא דחה את ההצעה .  הוא ציין כי שוחח הן עם ראש הממשלה והן עם שר הביטחון למעלה משעה ,  במסגרת הניסיון לשכנעו לקחת את התפקיד והוא דן עמם על האיומים על העורף הישראלי ,  ביניהם האיום האירני .  
לדברי דיין ,  נתניהו וברק מעדיפים כי ארה"ב תוביל תקיפה צבאית ,  גם אם ייאלצו לדחות אותה עד לאחר הבחירות לנשיאות ארה"ב בנובמבר . " עליהם לקבל החלטה אם לתקוף או לא לפני נובמבר ",  כך שעליהם לשמוע את תשובת מאובמה תוך שבועיים עד חודש ,  לדבריו . " אני מכיר אותם מזה זמן רב .  הם ייבחרו בהחלטה לתקוף רק אם יחושו שאין ברירה אחרת .  הם יעשו זאת רק כמוצא אחרון ,  אך אז יהיו נחושים מאד ".  
על אף שגורמים בממשלה טענו השבוע כי נתניהו התרעם על ה"פטפטת "  בנושא התקיפה האפשרית באירן ואף רמז על אחריותו של שר הביטחון בהדלפות ,  יש הסבורים כי הרעש התקשורתי בתקופה האחרונה סביב הסוגיה הוא אמצעי לחץ מכוון שמטרתו להשפיע על נשיא ארה"ב לנקוט עמדה תקיפה יותר בנושא .  גיורא איילנד ,  לשעבר ראש המועצה לביטחון לאומי ,  מרואיין נוסף בכתבה ,  טען כי הרעש התקשורתי יכול להיות אמצעי לחץ על מנת להגביר את הסנקציות הכלכליות על המשטר בטהרן .
 הרמטכ"ל לשעבר ,  אמנון ליפקין שחק ,  הצטרף השבוע לקולות המתנגדים לתקיפה באירן . " אני מניח שלפני מקבלי ההחלטות יש את אותו מידע שמצוי בידי ראשי מערכת הביטחון .  אני שואל את עצמי איך מגיעים למסקנות כל כך שונות האנשים המקצועיים והאנשים הפוליטיים .  אני בוטח לגמרי באנשי מערכת הביטחון ונותן משקל רב לדעתם ",  אמר ליפקין שחק באירוע לציון עשרים שנה לממשלת רבין השנייה במרכז מורשת רבין בתל אביב .
 ליפקין שחק התייחס לשיתוף פעולה עם ארה"ב ואמר : " אותה אינטימיות שקיימת בינינו לבין ארה"ב בפן המודיעיני והצבאי ,  אני לא מבין למה היא נעלמת בפן המדיני .  אין ספק שהיכולות האמריקאיות הן הרבה יותר ארוכות ומבטיחות את הסרת האיום ".  
בארה"ב כנראה שלא מתרגשים מההצהרות בכלי התקשורת בישראל .  שר ההגנה האמריקאי ליאון פנטה אמר בשלישי כי הוא לא מאמין שישראל כבר החליטה אם לתקוף את מתקני הגרעין של אירן .  הוא הוסיף כי לדעתו ,  יש לתת עוד זמן לסנקציות ההולכות ומחמירות נגד הרפובליקה האיסלמית ,  לפני בחירה באופציית התקיפה .  ראש המטות המשולבים מרטין דמפסי אמר כי תקיפה ישראלית באירן לא תצליח לעצור את תכנית הגרעין שלה . " ייתכן שאני לא מודע לכל היכולות שלהם ,  אולם אני בטוח שזה סביר לומר שהישראלים יוכלו לעכב אך לא להשמיד את תכנית הגרעין האירנית ",  אמר .  
עוד באותו נושא:עוזי דיין דחה הצעה לשמש כשר להגנת העורףראש המוסד לשעבר :  לא קשקשו על תקיפת הכור בעירק כמו היוםגורמי ביטחון נגד ארהב :  מנסים להשפיע על השיח בישראל 

דיין :  נתניהו וברק עוד לא החליטו על תקיפה באירן
עוזי דיין ששוחח עם השניים שניסו לגייסו לתפקיד השר להגנת העורף ,  טען בראיון לניו יורק טיימס כי יש זמן לשינוי בעמדתם  " אם ארה"ב תהיה ברורה לגבי הסנקציות "  על אירן

