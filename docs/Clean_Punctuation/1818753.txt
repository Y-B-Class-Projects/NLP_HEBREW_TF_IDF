חמאס : " לא נכיר בישראל ולא ננהל עמה מו"מ "
 בכיר חמאס בעזה ,  מחמוד א-זהאר ,  מבהיר כי למרות הסכם הפיוס שחתם ארגונו עם פתח ,  אין בכוונת חמאס לשנות את יחסה לישראל : " ממשלת המעבר לא תיקח חלק בתהליך המדיני "
 בכיר חמאס ברצועת עזה ,  ד"ר מחמוד א-זהאר ,  הבהיר כי הסכם הפיוס הפנים-פלסטיני ,  שנחתם אתמול בראשי תיבות בין פתח לחמאס , " אינו כולל משא ומתן בין ישראל לפלסטינים ואינו דורש מחמאס להכיר בישראל .  לדבריו ,  ממשלת המעבר לא תוכל לקחת חלק בתהליך המדיני עם ישראל .  עוד גילה א-זהאר שכל ראשי הפלגים הפלסטינים ישתתפו בחתימה על הסכם הפיוס הרשמי בקהיר .  בנוסף ישתתפו אישים עצמאיים פלסטינים וחברי פרלמנט .
 גם באירן ברכו על הסכם הפיוס הפנים-פלסטיני .  שר החוץ האירני ,  עלי אכבר סלאחי ,  התייחס הבוקר להסכם ואמר כי הוא יתרום לניצחון על  " הכובשים הציוניים ",  וכי יוביל ל"מימוש הזכויות של האומה הפלסטינית "  ול"האצת פיתוח השטחים הפלסטיניים ".  
בתגובה לדברי ראש הממשלה ,  בנימין נתניהו ,  לפיהם על הרשות הפלסטינית לבחור אם היא רוצה שלום עם חמאס או עם ישראל ,  אמר הבוקר  ( חמישי )  נביל אבו רודיינה ,  דוברו של יו"ר הרשות אבו מאזן ,  כי ישראל אינה צד בהסכם הפיוס בין חמאס לפתח ואין לה שום קשר אליו . " אש"ף כגוף היחיד המייצג את העם הפלסטיני מחוייב לתהליך השלום ורואה בהסכם הפיוס רק חיזוק לעמדתו זו .  על נתניהו לבחור בין התנחלויות לבין שלום צודק וכולל עם העם הפלסטיני המאוחד ",  הוסיף .  לדבריו ,  הסכם הפיוס שם קץ לתירוצים הישראליים על כך שפילוג פנים-פלסטיני מונע מהם למלא אחר התחייבויות תהליך השלום .
 ראש הממשלה הפלסטיני ,  סלאם פיאד ,  בירך אף הוא על ההסכם שהושג והביע תקווה כי הוא יסייע בהשבת האחדות למולדת ובהקמת מדינה פלסטינית שבירתה ירושלים .
 בכירת אש"ף ,  חנאן עשראווי ,  תקפה אף היא את דבריו של ראש הממשלה באמרה כי נתניהו  " ממשיך להשתמש בתכסיסיו הידועים כדי לחמוק מהתחייבויות השלום .  הוא ראה תמיד בפילוג הפנים-פלסטיני תירוץ לכישלון תהליך השלום .  מה שהוא רוצה זה רק להעמיק את הפילוג ולא להפך ". 
גם במצרים התייחסו להסכם :  ראש ממשלת מצרים ,  עיסאם שרף ,  אמר כי ארצו תמשיך להשקיע מאמצים בנושאים שנוגעים לפלסטינים . " נפעל למען הסרת המצור על רצועת עזה ,  הקמת מדינה פלסטינית וקיום ועידת שלום בינלאומית כדי לפתור את העניין הפלסטיני ,  במקום להמשיך ולנהל משא ומתן ". 

חמאס : " לא נכיר בישראל ולא ננהל עמה מו"מ "
 בכיר חמאס בעזה ,  מחמוד א-זהאר ,  מבהיר כי למרות הסכם הפיוס שחתם ארגונו עם פתח ,  אין בכוונת חמאס לשנות את יחסה לישראל : " ממשלת המעבר לא תיקח חלק בתהליך המדיני "
 
