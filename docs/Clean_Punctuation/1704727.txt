הזדמנות נוספת
ההתבטאויות הפומביות הראשונות של ברק אובמה ובנימין נתניהו נתנו יסוד להניח כי שיחתם עלתה יפה .  לשונו של אובמה ושפת הגוף של נתניהו חיזקו תחושה זו .  אובמה ביקש לעורר את הרושם כי חידש את אמונו בכוונותיו של נתניהו לחתור לשלום ;  שהעניק לו הזדמנות נוספת בלב פתוח .
 ניתן ביטוי גם להבנה האמריקנית באשר למדיניות הגרעין הישראלית .  אובמה שיגר מכתב בנדון לנתניהו לפני שקיבל את התביעה המצרית לקיים ב ? 2012 ועידה מיוחדת על הכור בדימונה .  אתמול נראה היה כי הנשיא האמריקני חזר למחויבות הכלולה במכתבו .
 אך זו דרכה של הדיפלומטיה .  בשעות הראשונות שלאחר מפגש הנשיא עם ראש הממשלה האווירה אפופה בסודות ונדרים ,  אלה ושבועה .  המהות מתגלה רק מקץ כמה ימים .  לפעמים שבועות .  יש התרשמות ,  אך לא תמיד היא משקפת במלואה את מה שאירע בשיחה .  
המשקיף הזהיר יציג לעצמו שתי שאלות שאין להן מענה מיידי :  מה נאמר בנושאים קשים שנותרו מעורפלים ,  כעתיד הקפאת הבנייה בהתנחלויות והבטחתו של נתניהו לבצע בקרוב צעדים בוני אמון ,  שיאפשרו לאבו מאזן לחדש את המשא ומתן הישיר לפני ספטמבר ?  והאם נימת החיוך והידידות שהקרינו האמריקנים כלפי ישראל לא תתמוסס לנוכח המתקפה הערבית שלא תאחר לבוא למראה תצלומים אלה ?  אחרי הנשיא יש גם התבטאות של דובר הבית הלבן ,  והיא בדרך כלל פחות ערבה לאוזן .  
רמזים עו ? ב ? ריים :  נתניהו ביקש הכרה אמריקנית בגושי ההתיישבות בהנחה כי האבחנה בין המותר לבין האסור בנושא הבנייה תהיה על פי התוואי של גדר ההפרדה ;  והצעדים בוני האמון מצד ישראל יבואו לביטוי בסיוע להפעלתה של עיר פלסטינית חדשה בשומרון ,  צמצום המחסומים ופתיחת תחנות משטרה נוספות שבהן ישרתו כוחותיו של אבו מאזן .
 נתניהו הכחיש אמש אחרי מפגשו עם אובמה כי יסכים לשנות את המעמד של כמה חבלים ביהודה ובשומרון .  הצעה כזאת עלתה בארץ ונדחתה .  הוא לא רצה במשבר עם בני בגין ומשה  ( בוגי )  יעלון .  אך זה עדיין אינו סוף פסוק .
 נכון לעכשיו ברור כי שני הצדדים מעוניינים להקרין תחושה של  " עסקים כרגיל "  וסיום תקופת המשבר .  אובמה הצטרף לתביעה חשובה של ישראל לזרז את המשא ומתן הישיר בתוך כחודשיים .  עד מתי ?  האם רק עד הבחירות לקונגרס האמריקני בנובמבר ?  יש נושאים שבשלב זה יכולים להסתיים בסימן שאלה בלבד .
 
הזדמנות נוספת
nan
