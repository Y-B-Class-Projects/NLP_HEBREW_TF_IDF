עורך וואלה לשעבר ינון מגל :  היו לחצים לסקר באופן אוהד את נתניהו
עורך אתר החדשות לשעבר הודה בגל"צ כי התבקש לסקר באופן אוהד את רה"מ ורעייתו .  לדבריו , " אם יזמנו אותי למשטרה אני בהחלט אגיד מה היה שם "

" הופעלו עליי לחצים כבדים מלמעלה לסיקור בעד נתניהו ",  כך חשף הבוקר  ( חמישי )  עורך אתר וואלה !  NEWS לשעבר ,  ינון מגל בשיחה בגלי צה"ל .  חה"כ לשעבר הודה כי התבקש לסקר באופן אוהד באתר את בני הזוג נתניהו .  מגל נשאל האם  " השראתו של אלוביץ' הייתה נוכחת בחדרי המערכת "  - והשיב כי  " היו לחצים ".  הוא הוסיף כי  " היו גם לחצים מלמטה ,  אבל הם לא היו לטובת נתניהו ".   מגל אמר כי לא זומן להעיד במשטרה על תקופתו כעורך האתר .  הוא הוסיף , " תמיד היו לי הרבה ביקורות על מוציאים לאור כשעבדתי בהרבה מערכות תקשורת .  ולפעמים עושים דברים .  היו אנשים בידיעות שהרגישו כאילו אונסים אותם .  אם יזמנו אותי למשטרה אני בהחלט אגיד מה היה שם ".   עוד אמר , " אני חושב ,  היו תקופות אחרות ,  שהיו גם לחצים ,  אני חייב להגיד לך שאם אצטרך לתת דיו וחשבון מול האנשים מתחתיי על לחצים פוליטיים אני חושב שאני אצא זכאי ואצא הרבה יותר טוב מעמיתים שלי שבדרך כלל יש להם נוהג לחנך אותי על איך עובדת תקשורת ".  מגל עזב את וואלה בבחירות 2015 ,  כאשר התמודד ברשימת  " הבית היהודי ".  הוא כיהן כחבר כנסת מטעם המפלגה ונאלץ להתפטר לאחר שנחקר בחשד להטרדה מינית ,  כאשר לבסוף נגדו התיק נסגר מחוסר אשמה .  למרות ההמלצות ,  מגל אמר כי  " ביבי הוא ראש ממשלה של הימין צריך להישאר בתפקידו כי זה החוק קודם כל ,  ואני חושב שאנשים שכל הזמן מצהירים על רוממות החוק בגרונם ,  צריכים קודם כל לקבל את החוק .  השלט של 'ביבי אשם כל עוד לא הוכח אחרת' הוא לא שלט שהולכים אחריו אנשים שאכפת להם מהחוק במדינת ישראל ולכן אני חשוב שאנחנו קודם כל צריכים לקבל את החוק ".   על ההמלצות אמר , " זה לא דרמטי בעיני ,  לא העיף אותי מהכיסא ,  הבעיה היחידה שלי יש עם רה"מ בכל הסיפור זה המתנות מארנון מילצ'ן אני אומר את האמת .  אני לא ואהב את זה ולא אוהב את המתנות האלה .  אני חושב שצריך להיזהר בדברים האלה ,  הוא אומר שזה חברים,אני יכול להבין את זה שיש חברים מיליארדרים ולפעמים זה בסדר ,  על זה אנשים לא רוצים להפיל ראש ממשלה .  יש אולי הבדל פה בין חוק לצדק ,  אנשים רוצים שנהיה עם הצדק ". 
מספר שעות לאחר שהתראיין בגל"צ ,  מגל צייץ בחשבון בטוויטר שלו : " למען הסדר הטוב ,  לחצים היו לא רק ביחס לנתניהו אלא ביחס לגורמים פוליטיים רבים ".  לאחרונה פורסם כי עובדים בכירים באתר וואלה יתבקשו למסור עדות בפרשת בזק ,  בעניין מערכת היחסים בין נתניהו לאלוביץ' .  מדובר בעובדים בכירים באתר בעבר ובהווה .  בחודש שעבר פורסם כי נתניהו קיים 7 מפגשים עם אלוביץ' ,  בעלי בזק ,  בין השנים 2013-2015 .  כל הפגישות התקיימו במעון ראש הממשלה ,  ושלוש מהן נערכו בזמן שנתניהו כיהן גם כשר התקשורת והיה אחראי על בזק .  ואולם ,  נתניהו לא דיווח על קשריו עם אלוביץ' כשנטל לידיו את סמכויות משרד התקשורת .  
למען הסדר הטוב ,  לחצים היו לא רק ביחס לנתניהו אלא ביחס לגורמים פולטיים רביםתודה לכולם :) 

עורך וואלה לשעבר ינון מגל :  היו לחצים לסקר באופן אוהד את נתניהו
עורך אתר החדשות לשעבר הודה בגל"צ כי התבקש לסקר באופן אוהד את רה"מ ורעייתו .  לדבריו , " אם יזמנו אותי למשטרה אני בהחלט אגיד מה היה שם "
 
