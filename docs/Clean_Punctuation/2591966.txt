 " הרחבת הבנייה בהתנחלויות היא סטירת לחי לעולם כולו "
 ברשות הפלסטינית הביעו מורת רוח מהחלטת נתניהו לבנות 3,000 יחידות דיור מעבר לקו הירוק וכינו אותה  " התנהגות אלימה ולא חוקית ".  הבית הלבן מסר כי זו  " החלטה לא מועילה "
 הרשות הפלסטינית גינתה את ההחלטה הישראלית לבנות 3,000 יחידות דיור מעבר לקו הירוק .  נביל אבו רודיינה ,  דוברו של יושב ראש הרשות הפלסטינית אבו מאזן ,  אמר הערב  ( שישי )  כי ההכרזה הישראלית היא בבחינת  " סטירת לחי לעולם כולו ,  שהצביע בעד הקמת מדינה פלסטינית ".  הוא ציין כי התנהגות זו מצד ישראל  " אינה לגיטימית ואינה חוקית "  והוסיף כי היא תגביר את בידודה של ישראל , " בעיקר לאחר שהעולם הביע התנגדות אתמול לכיבוש כשהכיר במדינה פלסטינית בגבולות 67' ". 
הסיבה העיקרית לזעם ברשות נובעת מהעובדה כי הבנייה הישראלית האמורה צפויה לקום בשטח E1 - שטח שנוי במחלוקת שמחבר בין ירושלים ומעלה אדומים ,  אשר בנייה בו עשויה למנוע רצף טריטוריאלי בין הגדה למזרח ירושלים ,  ובכך תמנע מדינה פלסטינית רציפה .  בעוד ישראל מתכננת לבנות בשטח את שכונת  " מבשרת אדומים ",  בארצות הברית ובאיחוד האירופי מתנגדים בתוקף למהלך ,  שעלה בשיחות שקיימו ראש הממשלה ,  בנימין נתניהו ,  והנשיא האמריקאי ברק אובמה .  בשנה האחרונה הביע האיחוד מחאות על צעדים שעשתה ישראל באזור ,  דוגמת פינוי תושבים בדואים והריסת בתי פלסטינים .
 לנוכח הביקורת הבינלאומית ,  ממשלות שרון ואולמרט עיכבו את קידום התוכנית ,  אך נתניהו התחייב מפורשות לבנות בשכונה לפני בחירות 2009 ,  ובספטמבר 2009 השתתפו שרים ,  חברי כנסת וראשי מועצת יש"ע בטקס הנחת אבן פינה לשכונה .  מהבית הלבן נמסר הערב כי החלטת ישראל להרחיב את הבנייה בהתנחלויות ובירושלים  " אינה מועילה ".   " אנו חוזרים ומדגישים את התנגדותנו לבנייה בהתנחלויות ובמזרח ירושלים ",  אמר דובר הבית הלבן טומי ויטור . " החלטה זו מקשה על קיום משא ומתן או הגעה לפתרון שתי המדינות ".  
בתוך כך ,  יו"ר הרשות אמר היום בראיון שהעניק לכלי תקשורת פלסטינים כי הוא לא צריך תגובות להחלטה לשדרג את מעמד הרשות למעמד של מדינה משקיפה באו"ם . " אנו לא מחפשים אחר תגובות .  עשינו את חובתנו ואנו בודקים בכל האחריות האפשרית מה אפשר להשיג בשטח ומה אפשר להפיק מצעד זה .  אני קורא לציבור הפלסטיני להוביל התנגדות עממית בלתי-אלימה כדי שלא ניתן לישראל תירוץ להרוס את הישגינו ". 
אבו מאזן שיבח את המדינות שהצביעו בעד הבקשה הפלסטינית באו"ם ואמר כי הרשות תודה לכל המדינות שהצביעו בעד הבקשה ואף לאלו שנמנעו בהצבעה . " כמות המדינות שהצביעו בעדנו הייתה גבוהה משציפינו .  חלק צפו ש-115 מדינות יצביעו בעד ובסופו של דבר השגנו 138 מדינות .  כל זאת למרות לחצים כבדים שהופעלו על מדינות רבות כדי למנוע מהן לעשות כן ".  באשר לאפשרות שהרשות תפנה כעת לבית הדין הבינלאומי בהאג אמר : " מי שיתקיף אותנו מרגע זה ,  עליו לדעת שפלסטין חברה באו"ם .  כל עוד אף אחד לא יתקיף אותנו - ממה החשש הגדול מפני בית הדין הפלילי בהאג ?  ".   

" הרחבת הבנייה בהתנחלויות היא סטירת לחי לעולם כולו "
 ברשות הפלסטינית הביעו מורת רוח מהחלטת נתניהו לבנות 3,000 יחידות דיור מעבר לקו הירוק וכינו אותה  " התנהגות אלימה ולא חוקית ".  הבית הלבן מסר כי זו  " החלטה לא מועילה "
 
