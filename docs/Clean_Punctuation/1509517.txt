לשכת נתניהו :  הנסיעה לאירופה הצלחה גדולה
בלשכת רה"מ מביעים שביעות רצון מהביקור ברומא ובפריז .  באיטליה התקבלה הצעת נתניהו לסיום הסכסוך ,  בצרפת הצליח נתניהו קצת פחות כשנדרש להפסיק הבנייה בהתנחלויות
ראש הממשלה בנימין נתניהו נחת הערב חמישי )  בנמל התעופה בן גוריון לאחר ביקור בן כ-60 שעות ברומא ובפריז .  גורם בכיר בפמליה סיכם את מסעו באירופה ,  ואמר כי מטרת הנסיעה היתה להסביר את העקרונות לסיום הסכסוך שראש הממשלה תבע בנאומו המדיני בר אילן .
 לדברי הגורם  " ראש הממשלה קיבל הסכמה מלאה לעקרונותיו באיטליה ,  ובצרפת הוא קיבל הסכמה לדרישה להכרה פלסטינית במדינת לאום יהודית .  בעניין פירוז המדינה הפלסטינית ,  הצרפתים אומנם לא אמרו 'מדינה מפורזת' ,  אבל נשיא צרפת סרקוזי התקדם לכיוון כשאמר 'מדינה מוחלשת' ".  
הגורם הוסיף כי ניתן להגדיר את הנסיעה כהצלחה גדולה .  בהמשך אמר הגורם כי אחת האופציות שנתניהו העלה בשיחותיו היא בנייה לגובה בהתנחלויות ,  זאת במטרה לא לחרוג משטח הבנייה המותר . " באיטליה יש הסכמה לעניין ,  בצרפת לעומת זאת ,  כולם שמעו כי הנשיא דרש עצירה מוחלטת של הבנייה בהתנחלויות ".  
בנושא אירן ראש הממשלה הבהיר את העמדה הישראלית באיטליה ובצרפת בקיום פגישות עם ראשי הממשל ועם בכירים בתקשורת .  נתניהו העביר את המסר  " אם לא עכשיו ,  אי מתי "   . " המסר עבר באופן ברור "  אמר במקור , "  ובשני המקומות הסכימו שזה הזמן לפעול בנושא ". 
ראש הממשלה נתניהו נפגש אתמול בפריז עם נשיא צרפת ניקולא סרקוזי .  במהלך פגישתם בארמון האליזה התייחס סרקוזי לתהליך המדיני עם הפלסטינים ואמר כי  " יש לפעול בצעדים בוני אמון ,  בין היתר בהקפאה מוחלטת של הבנייה בהתנחלויות ".  לדבריו , " על ישראל לשפר את דרכי הגישה והתנועה של הפלסטינים בגדה ".  
בשיחה עם עיתונאים אמר ראש הממשלה נתניהו בתגובה כי  " הנושא עלה באזכור קצר ,  הנשיא סרקוזי אמר את דעתו שאותה אנחנו מכירים ,  אבל זה לא החלק העיקרי של השיחה ". 
בנוגע לאירן אמר נתניהו כי סרקוזי היה  " חד מאוד בהתבטאויות שלו לגבי המשטר ששולט שם ,  לגבי הדרך שבה הוא מתנהג כלפי עמו וגם על הדרך שבה הוא מתנהג כלפי עמו וגם מהצורך למנוע מהמשטר הזה פיתוח של נשק גרעיני .  דיברתי עם סרקוזי על כך שנשק גרעיני לאירן זה דבר מאוד מסוכן .  משטר שמשתמש בטרור נגד אנשיו ,  יעשה את זה גם במצב אחר .  איננו רוצים שנשק הטרור החמור מכולם יהיה בידי משטר כזה ".  נתניהו סיכם ואמר : " אולי החירות לא תנצח היום ,  אבל היא תנצח מחר ".  
בתום פגישה עם ראש ממשלת איטליה סילביו ברלוסקוני שלשום ברומא ,  אמר נתניהו כי  " לא נבנה התנחלויות חדשות ולא נפקיע אדמות .  אנחנו מקבלים את העיקרון שהדיון ייעשה במסגרת הסדר הקבע .  לא נקבע עובדות חדשות ,  אבל איננו רוצים שיקבעו גם לנו עובדות ".  
בתדרוך עם עיתונאים לאחר הפגישה אמר נתניהו ,  כי  " אם יש רצון ,  אפשר להגיע להבנה עם האמריקאים בנושא הבנייה בהתנחלויות .  ממשלות ישראל פעלו עד כה על פי הבנתן שיש הסדרים עם ארצות הברית ". 

לשכת נתניהו :  הנסיעה לאירופה הצלחה גדולה
בלשכת רה"מ מביעים שביעות רצון מהביקור ברומא ובפריז .  באיטליה התקבלה הצעת נתניהו לסיום הסכסוך ,  בצרפת הצליח נתניהו קצת פחות כשנדרש להפסיק הבנייה בהתנחלויות

