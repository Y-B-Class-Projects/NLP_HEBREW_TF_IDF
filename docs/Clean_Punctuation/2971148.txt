הליכוד נגד ברק ויעלון : " מוזר שלא אמרו את הדברים כשהיו שרי ביטחון "
 שני שרי הביטחון הקודמים ,  ברק ויעלון ,  תקפו בחריפות בנאומיהם בכנס הרצליה את נתניהו וקראו להחלפתו בבחירות הבאות ,  או ב"מחאה עממית ",  כדברי ברק .  במפלגתו של ראש הממשלה השיבו אש : " אידיאולוגיה לא משתנה לפי הפוזיציה - אבל זאת לא אידיאולוגיה ,  זאת כיסאולוגיה "
 מפלגת הליכוד גינתה אמש  ( חמישי )  את הנאומים התקיפים שנשאו שרי הביטחון לשעבר משה יעלון ואהוד ברק בכנס הרצליה .  בליכוד טענו כי  " מוזר מאוד שאותם דוברים לא אמרו את הדברים הללו כשכיהנו בתפקידם ".  לדברי המפלגה שבראשותו של בנימין נתניהו , " תמוה מאוד שהשניים שיבחו את ראש הממשלה והביעו בו אמון מלא כשישבו בכיסא השר .  אידאולוגיה לא משתנה לפי הפוזיציה - אבל זאת לא אידאולוגיה ,  זאת כיסאולוגיה .  הממשלה בישראל לא נחטפה ,  היא נבחרה על ידי העם .  מוזר שדווקא אותם אנשים שרוממות הדמוקרטיה בגרונם לא מבינים זאת ". 
לפי הודעת מפלגת השלטון , " מסתבר שכנס הרצליה הפך הערב לפריימריז של מפלגת המתוסכלים בקרב על עמדת המושיע של השמאל .  מי שמצאו עצמם מחוץ למערכת הפוליטית מתייצבים הערב מאחורי כל מיקרופון שנפתח בפניהם ובנאומים חוצבי להבות אומרים בדיוק את ההפך ממה שאמרו כשכיהנו בתפקידם - העיקר לקבל איזו כותרת בתקשורת ולהישאר בתודעה הציבורית ". 
בהתייחס לקריאתו של ראש הממשלה לשעבר ברק להפיל את הממשלה נאמר כי  " הקריאה לקום מהכורסאות ולהפיל ממשלה נבחרת שנה אחרי שהעם אמר את דברו בצורה ברורה ,  מזכירה את הקריאה 'להחליף את העם' ומוכיחה ששום דבר לא השתנה .  זה לא הביטחון ולא הכלכלה ולא החברה .  השמאל פשוט לא מוכן לקבל את העובדה שהליכוד בשלטון .  לצורך כך כל האמצעים כשרים ,  לרבות פגיעה באינטרסים הביטחוניים של ישראל ". 
לקריאה נוספת:הרצוג תקף את הממשלה : " רצינו גיבורי-על ויצאו מנהיגי בובספוג"למרות התנגדות הבית הלבן :  בית הנבחרים אישר הגדלת הסיוע לישראלאהוד ברק : " אנחנו רואים ניצני פאשיזם בממשלת נתניהו "  
ברק אמר אמש בהרצליה כי זה יותר משנה  " מובילים אותנו ראש ממשלה וממשלה ,  שהיא חלשה ,  רופסת וקולנית ,  גם על פי בכירים מבין חבריה ,  מתעתעת וקיצונית ,  שנכשלת שוב ושוב ,  בהבטחת הביטחון ,  מקעקעת את רקמת הדמוקרטיה בישראל ,  כושלת בניהול היחסים עם ארצות הברית ובייצוב מעמדה של ישראל בעולם ,  מחמיצה שוב ושוב הזדמנויות מדיניות ,  ומשותקת מפעולה לניהול יעיל של הסכסוך גם בהיעדר 'פרטנר' ". 
לדבריו ,  כל זאת  " משום שמה שעומד באמת בראש סדר העדיפויות של נתניהו וממשלתו היום ,  איננו ביטחון ישראל ,  ואיננו שמירת הדמוקרטיה ,  ואיננו אחדות פנימית בעם - אלא קידום זוחל וערמומי ,  מבלי להודות בכך ,  של אג'נדת 'מדינה אחת' מהירדן לים  אג'נדה המהווה איום ישיר על עצם זהותה ועתידה של ישראל ועל הפרויקט הציוני כולו ". 
הוא הסביר כי זוהי ממשלה נבחרת ,  אולם חובה לדרוש ממנה דין וחשבון . " המאזן עד כה מחמיר והולך ושורתו התחתונה מדאיגה ביותר- בתוכנה ובכיווניה כאחד .  נדרשת לישראל מנהיגות אחרת ,  האוחזת במצפן ולא בשבשבת ובתרמילה מגילת העצמאות ולא ,  חלילה ,  'תורת המלך' .  מכאן ,  אני קורא לממשלה להתעשת .  ולחזור מיד אל הפסים .  אם לא תעשה כן יהיה על כולנו לקום ממקומות מושבינו ,  הנוחים והפחות נוחים- ולהפילה ,  דרך מחאה עממית ודרך פתק הבוחר - לפני שיהיה מאוחר מדי ".  
מוקדם יותר אתמול נאם יעלון בכנס הרצליה ותקף את מדיניות הממשלה ,  ובפרט את זו של ראש הממשלה . " בעת הזו אין איום קיומי על מדינת ישראל ,  גם לא האיראני ,  לכן ראוי שההנהגה תחדל מלהפחיד את האזרחים ולהפחיד מפני שואה שנייה ",  רמז לנתניהו .
 לדבריו , " החודשים האחרונים חידדו את פערי התפיסות שנוצרו ביני ובין ראש הממשלה .  אם יש משהו שמדיר שינה מעיניי אלה לא משאיות נשק מסוריה ולבנון או ניסיונות איראן להפעיל טרור - באלה יש לישראל יכולת לטפל בעוצמה ובתחכום .  אם משהו מדיר שינה מעיניי אלה הסדקים בחברה ,  הכרסום בערכים הבסיסיים ,  הניסיון לפגוע בחיילי ובמפקדי צה"ל .  עובדה - ההנהגה נגררת ומתלהמת ". 
בתגובה לנאומו ,  אמר נתניהו כי  " ביטחון זה עניין רציני .  אי אפשר לומר בכנס במינכן לפני ארבעה חודשים שאיראן היא איום קיומי לישראל והיום בכנס בהרצליה שאיראן היא לא איום קיומי לישראל .  אי אפשר להביע אמון מלא בהנהגה כשאתה בפנים ולומר את ההפך הגמור כשאתה בחוץ - ולכן לא צריך לייחס חשיבות לכל הניגוחים הפוליטיים הללו ".  לדבריו , " מנהיגות אמיתית לא מתכחשת לאיומים ,  היא רואה אותם נכוחה והיא נערכת לטפל בהם וזה בדיוק מה שנמשיך לעשות ברצינות ,  באחריות ובשיקול דעת למען ביטחון ישראל ". 
 ( עדכון ראשון :  22:32 )  

הליכוד נגד ברק ויעלון : " מוזר שלא אמרו את הדברים כשהיו שרי ביטחון "
 שני שרי הביטחון הקודמים ,  ברק ויעלון ,  תקפו בחריפות בנאומיהם בכנס הרצליה את נתניהו וקראו להחלפתו בבחירות הבאות ,  או ב"מחאה עממית ",  כדברי ברק .  במפלגתו של ראש הממשלה השיבו אש : " אידיאולוגיה לא משתנה לפי הפוזיציה - אבל זאת לא אידיאולוגיה ,  זאת כיסאולוגיה "
 
