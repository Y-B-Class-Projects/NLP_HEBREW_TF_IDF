שר החוץ של הונגריה העניק לנתניהו כדור חתום על ידי פרנץ פושקאש
פטר שיארטו העניק מחווה היסטורית לראש ממשלת ישראל ,  במהלך ביקור שלו בכנסת . " שמענו שאתה אוהב כדורגל ,  אז הבאנו לך מזכרת מהימים בהם היינו ממש טובים בכדורגל ",  אמר שר החוץ ההונגרי
ראש ממשלת ישראל בנימין נתניהו נפגש היום  ( שני )  בכנסת עם שר החוץ והמסחר של הונגריה פטר שיארטו ,  שהעניק לו מחווה מיוחדת .  שיארטו הגיע לפגישה עם כדור כדורגל ישן שחתום על ידי האגדה פרנץ פושקאש ,  שכיכב בריאל מדריד בין 1958-1966 ובנבחרת הונגריה הגדולה של שנות ה-50' .
 שיארטו אמר לנתניהו : " אני רוצה להעניק לך משהו אישי .  שמעתי שאתה אוהב כדורגל ולכן הבאנו לך מזכרת מהימים שבהם היינו ממש טובים בכדורגל ,  בשנות ה-50' ובשנות ה-60' .  למרות שגם עכשיו עלינו לאליפות אירופה ,  אבל בעבר היינו הרבה יותר טובים מאשר היום ".  נתניהו הודה לאורחו והחמיא לו ולהונגריה על הניצחון : " ברכות על העלייה ,  זה היה ניצחון גדול ".  שיארטו המשיך ואמר : " זה מגיע מפרנץ פושקאש ואני רוצה להעניק לך את זה באופן אישי ".  נתניהו הודה לאורחת ואמר לו : " אני זוכר את פרנץ פושקאש ,  הוא היה מגדולי השחקנים בעולם .  אני רוצה להודות לך מקרב לב על המחווה ".  

שר החוץ של הונגריה העניק לנתניהו כדור חתום על ידי פרנץ פושקאש
פטר שיארטו העניק מחווה היסטורית לראש ממשלת ישראל ,  במהלך ביקור שלו בכנסת . " שמענו שאתה אוהב כדורגל ,  אז הבאנו לך מזכרת מהימים בהם היינו ממש טובים בכדורגל ",  אמר שר החוץ ההונגרי

