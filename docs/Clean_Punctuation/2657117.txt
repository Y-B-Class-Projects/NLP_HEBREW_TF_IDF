נתניהו על הנמלים : " עידן המונופולים נגמר "
 במסיבת עיתונאים משותפת הודיעו ראש הממשלה בנימין נתניהו ,  שר האוצר יאיר לפיד ושר התחבורה ישראל כץ על פרסום מכרזים להקמת נמלים חדשים בחיפה ובאשדוד .  לפיד : " באנו לעבוד "
" זה יום חג לישראל ואפילו מרגש עבורי ",  כך פתח הבוקר  ( רביעי )  ראש הממשלה בנימין נתניהו את מסיבת העיתונאים בנוגע להקמת הנמלים החדשים שנערכה במשרד ראש הממשלה . " פעלתי כשר אוצר להתחיל את המהפכה בנמלי הים בישראל והתחלנו בפירוק הנמלים לשתי חברות מתחרות .  לקח לנו שנים לעשות צעד שני להפרטת נמל אילת .  היום אנחנו באים לצעד הבא של בניית שני נמלים חדשים שיגדילו התחרות ויורידו את יוקר המחייה "  אמר .
 לדברי נתניהו , " זה דבר חשוב מבחינת כלכלית וחברתית .  רוצים שהאזרח יוציא פחות עבור שירותים .  שיהיה יותר זול כמעט שאין דבר שמשפיע על יוקר החיה כמו תעבורת מוצרים שיוצאים ונכנסים דרך הנמלים ".  נתניהו המשיך ואמר : " ממשלתנו מחויבת להמשיך צמיחה גם במצב בינלאומי קשה .  יש 5 מנועי צמיחה  הגז ,  ייצוא מוגבר לשווקים חדשים ,  הכנסת אנשים למעגל העבודה ,  טכנולוגיה ,  חיבור המדינה בסיבם אופטיים והחמישי  והראשון למעשה  רפורמות ,  רפורמות ועוד רפורמות כדי לקצץ את הביורוקרטיה .  זה כלכלי וחברתי .  זה מתחיל ולא נגמר בנמלים  התחלנו בשמיים פתוחים ועכשיו מים פתוחים ". 
בתשובה לשאלה שהופנתה לנתניהו בדבר שביתה אפשרית בנמלים ענה ראש הממשלה כי  " זו הזכות של המדינה והממשלה לעשות שינויים מבניים במשק  זכותנו וחובתנו .  בעבר לא נרתעתי לבצע רפורמות .  מכוונים למדינות גדולות .  אף אחד לא יעצור אותנו ".  נתניהו המשיך ואמר כי  " אני לא מוכן לקבל את המונופול הזה .  זה נגמר  אין יותר .  לא יהיה שאלפיים איש ישתקו את המשק .  אנחנו מעבירים הנה תעבורה נוספת .  אני רוצה להבטיח  שום דבר לא ירתיע אותנו .  אנחנו הולכים לעשות את זה  עידן המונפלים בישראל  נגמר ". 
שר התחבורה ישראל כץ הביע גם הוא את שימחתו על הרפורמה היוצאת לדרך . " תתפתח תחרות אמיתית גם בחיפה וגם באשדוד .  אנחנו מייצרים תחרות בבת אחת בשני המקומות ".  לדבריו ,  את הנמלים הקיימים צריך להתחיל להכין לעידן החדש . " במקביל להכנת הנמלים גם נפעל ,  משרד ראש הממשלה ,  האוצר והתחבורה לדון בצעדים שידרשו כדי להפוך אותם ליעילים כפי שנדרש .  יש התעניינות הבינלאומית בהקמה והפעלה של הנמלים .  אין ספק שכל רעידת אדמה פוליטית באזור ממחישה את ישראל עוגן כיציבות ". 
כץ הוסיף כי  " הגיע הזמן לשים קץ לשלטון המונופולים .  המנהלים לא יכולים לנהל .  ראינו את זה ברכבת .  עד שלא ביצענו שם מהלכים משמעותיים ההנהלה לא יכולה לנהל ,  עכשיו היא יכולה .  בנמלים לא נותנים לפתח את הענף ולא נותנים לנהל ". 
שר האוצר יאיר לפיד אמר במסיבת העיתונאים כי  " באנו לעבוד .  העברנו את הגז ,  השמיים הפתוחים ,  הרפורמה במזון ,  אתמול אישר היועמ"ש את המתווה לשוויון בנטל .  היום עושים רפורמה בנמלים כי באנו לעבוד ".  לדבריו , "  זו ממשלה שמצליחה לשים בצד מחלוקות .  הרפורמה בנמלים תיצור מאות אם לא אלפי מקומות עבודה במדינת ישראל ,  בפריפריה .  זה משנה את גורלם של אנשים ".  לפיד התייחס לתכנית הכלכלית ואמר כי  " התכנית הכלכלית שהעברנו מטרתה היתה להציל מקומות עבודה .  לא להיות במצב של ספרד ויוון .  עכשיו יוקר המחיה יירד בעקבות הרפורמה הזו ".  
צעד זה של הקמת נמלים חדשים שיופעלו על ידי חברה פרטית ,  במקביל לתפעולם של הנמלים הממשלתיים הקיימים ,  מעורר את התנגדותם של עובדי הנמלים וההסתדרות .  אלה דורשים לספח את הנמלים החדשים לתוך הנמלים הקיימים ומאיימים כי הקמת הנמלים הפרטיים היא הכרזת מלחמה .
 תכנית הקמת הנמלים הפרטיים יוצאת לדרך גם על רקע המתיחות שהתגברה לאחרונה בין עובדי הנמלים להנהלה ולממשלה לאחר שיו"ר ועד עובדי נמל אשדוד אלון חסן ואישים נוספים בוועד הושעו את עצמם מתפקידם בעקבות תחקירים שפורסמו אודות התנהלותם וניצול מעמדם בנמל .  
לקריאה נוספת :
 דוח המבקר :  חגיגת ההוצאות של יו"ר נמל אשדוד הקודםנתניהו אישר :  נמל פרטי יתחרה בנמלי אשדוד וחיפהיו"ר ועד נמל אשדוד במסר ליאיר לפיד : " הפכנו לשק חבטות "  

נתניהו על הנמלים : " עידן המונופולים נגמר "
 במסיבת עיתונאים משותפת הודיעו ראש הממשלה בנימין נתניהו ,  שר האוצר יאיר לפיד ושר התחבורה ישראל כץ על פרסום מכרזים להקמת נמלים חדשים בחיפה ובאשדוד .  לפיד : " באנו לעבוד "
 
