נתניהו על עסקת חלבי : " גם לשחרור שליט היה מחיר "
 בהתייחסות ראשונה של ראש הממשלה לעסקה המתגבשת עם שלושה אסירים בתמורה למיקום גופתו של החייל הנעדר ,  הוא הדגיש : " לא חוסכים כל מאמץ ".  בנושא אירן : " אין להתעלם מהאיום "
 ראש הממשלה ,  בנימין נתניהו ,  התייחס הבוקר  ( שלישי )  לראשונה לעסקת החנינה המתגבשת עם שלושה אסירים ,  בתמורה לחשיפת מקום קבורתו של החייל הנעדר מג'די חלבי . " אנחנו הופכים כל אבן .  לא חוסכים כל מאמץ כדי להשיב את שבויינו ואת נעדרנו ",  ציין נתניהו בראיון חג לתחנות הרדיו .
 ראש הממשלה ציין כי לא יפעל להשבת גופתו של חלבי בכל מחיר ,  אולם אם מיקומו יימצא באמצעות העסקה ,  הוא מוכן לעשות זאת . " בעבר כבר החזרתי את גלעד שליט ואת אילן גרפל ,  וגם זה היה כרוך במחיר ,  ואנו פועלים להחזרתו של פולארד ",  אמר נתניהו . " אחת הסיבות שהחלטתי על הפעולה הנדרשת לשחרור שליט היא שחשבתי שהזמן שלנו להסתייע במתווך המצרי הולך ונסגר ,  ולא רציתי מקרה נוסף של רון ארד ".  נתניהו עוד הוסיף כי גם במקרה של עודה טראבין היו עשרות מגעים בשנה האחרונה לשחרורו .  
הפרשה החלה לאחר שהאסיר משה מרדכי שהורשע ברצח כפול ונגזרו עליו שני מאסרי עולם סיפר לשני אסירים ש"יושבים "  איתו בכלא שאטה כי בידיו מידע על מקום קבורת  " חלל צה"ל "  וביקש לנצל את המידע דרכם בכדי להשיג מימון לייצוג משפטי עבורו בערעור שהגיש לבית המשפט העליון נגד הרשעתו .  השניים  עמוס נחום ואליאס דאלי ,  שני אסירים ותיקים ,  פנו לרשויות ומסרו כי עבור המידע אודות מקום הקבורה ,  הם מבקשים חנינה .  
סנגורם של השניים ניהל ,  ועדיין ,  משא ומתן מול הפרקליטות שהבשיל לידי הסכם לפיו רק לאחר מציאת הגופה של מג'די חלבי תמומש ההבטחה לחנינה אשר עליה חתמו כבר שר המשפטים ונשיא המדינה .  אלא שאז העלה מרדכי את רף דרישותיו וביקש מאות אלפי שקלים והטבות נוספות עבור המידע .  נכון להיום ,  המשא ומתן בין הצדדים נמשך .  
ראש הממשלה התייחס בראיונות גם לנושא האירני ,  והבהיר כי יש להתייחס בכובד ראש לאיומיה של אירן להשמיד את ישראל . " אין להתעלם מן האיום ויש להיערך אליו ",  אמר נתניהו .  לדבריו ,  המטרה היא לגרום לאירן להפסיק את ההתחמשות הגרעינית שלה ,  וזהו עיקרון שמקובל בגזרה רחבה . " ישראל חייבת לשמור לעצמה את הזכות להגן על עצמה בפני כל איום ",  ציין . " אם הקהילה הבינלאומית תצליח לעצור את אירן באמצעות סנקציות  מה טוב ". 
בסוגיית פינוי שכונת האולפנה בבית אל ,  ציין ראש הממשלה כי מדובר בנושא מורכב וסבוך מבחינה משפטית ,  אך מחפשים אחר פתרון .  בתום ישיבת שרים מיוחדת בנושא ,  הוחלט שהמדינה תבקש מבג"ץ דחייה בפינוי ,  שתוכנן ל-1 במאי ,  ובזמן זה תוקם ועדה שתבחן את הסוגיה . " יש ניסיון ברור שלנו לפעול במסגרת שמקובלת על מערכת המשפט שלנו ",  אמר נתניהו . " אנחנו נעשה את זה ,  אך יש לנו גם צרכים לאומיים - גם קשר עמוק לשטחים הללו ,  ומנגד הכרה בכך שאנו ועלים במרחב הבינלאומי וצורך להגיע להסכם עם שכנינו - ואנו פועלים לפי כל השיקולים הללו גם יחד ".  
לקריאה נוספת:קניות בקנטינה ועזרה לאמא :  כך נראה הסכם האסיריםהאסיר דורש :  מאות אלפי שקלים תמורת מקום קבורת חלביעסקת חנינת האסירים : " נתניהו היה מעורב בתהליך "  

נתניהו על עסקת חלבי : " גם לשחרור שליט היה מחיר "
 בהתייחסות ראשונה של ראש הממשלה לעסקה המתגבשת עם שלושה אסירים בתמורה למיקום גופתו של החייל הנעדר ,  הוא הדגיש : " לא חוסכים כל מאמץ ".  בנושא אירן : " אין להתעלם מהאיום "
 
