נתניהו הורה לעצור את עבודות הרכבת : " כץ מנסה לערער את יציבות הממשלה "
 לאחר שהודיע על דחיית העבודות שתוכננו ליום המנוחה ,  החריף ראש הממשלה את הטון נגד שר התחבורה ואמר כי הוא  " מנסה להביא למשבר עם החרדים לאחר שכשל בניסיון להשתלט על מוסדות הליכוד ".  מתחזקת ההערכה שנתניהו ישקול שוב את פיטורי כץ ,  שטרם הגיב לדברים
 ( בווידאו :  תיעוד עבודות התשתית ברכבת השלום בתל אביב ,  לפני שבוע )  
ראש הממשלה בנימין נתניהו האשים היום  ( שישי )  את שר התחבורה ישראל כץ ביצירת  " משבר אמון חריף "  ובגרימת משבר קואליציוני מול המפלגות החרדיות בפרשת עבודות התשתית שתוכננו לשבת ברכבת ישראל .  נתניהו הנחה לפני שעה קלה להשהות את העבודות שתוכננו ברכבת עד לקבלת החלטה בנושא ב-72 השעות הקרובות ,  ותלה את ההבהרה ב"דיווחים סותרים ממשרד התחבורה על נחיצות העבודות בשבת ".  בסביבת כץ טרם נמסרה תגובה לדברי ראש הממשלה .
 בהודעה מטעם לשכתו של נתניהו נטען כי לפני חודש ,  פגש כץ את ראשי הסיעות החרדיות והטביח להם שלא יבוצעו עבודות בשבת . " זמן קצר לאחר מכן ,  לאחר שנכשל בניסיונו להשתלט על מוסדות הליכוד ,  הדהים שר התחבורה את ראשי הסיעות החרדיות כשנתן הנחיות לבצע עשרות עבודות בשבת ",  נמסר .
 עוד על המשבר בקואליציה בוואלה !  NEWS:החרדים רוצים פגישה דחופה עם נתניהו : " נדרוש את פיטורי כץ"בשירות נתניהו :  החרדים עולים על הרכבת ומחפשים את הראש של כץ"עבודות הרכבת בתל אביב בשבת בוצעו בהתאם לסטטוס קוו "  
עוד נמסר כי  " כץ טען שהכרחי לבצע את העבודות בשבת ולא בימי חול כדי לא להפריע לתנועה ,  אך טענה זו נסתרת על ידי עובדה שהוא הסתיר ממשרד ראש הממשלה ,  לפיה הוא עומד להשבית בקרוב את תנועת הרכבות לשמונה ימים רצופים ,  לרבות בימי חול .  השבתה זו צפויה ליצור עומסי תנועה רבים ולפגוע קשות בציבור הנוסעים ,  לרבות בנסיעות החיילים ".  
ביומיים האחרונים התקיימו בלשכת ראש הממשלה דיונים קדחתניים בהשתתפות נציגי הסיעות החרדיות והנציגים המקצועיים של הרכבת ,  שבמסגרתן ניסה לקדם ראש הסגל ,  יואב הורביץ ,  מתווה פשרה ולפיו יידחו 17 מתוך 20 העבודות שאינן מסכנות חיים ,  ושלוש יתקיימו כסדרן .  עם זאת ,  המפלגות החרדיות דחו את הפשרה ודרשו כי כל העבודות יופסקו ,  ובמהלך היום נמשכו המגעים בלשכת נתניהו ,  שבסופם הודיע על ביטול כל עבודות העבודות ,  כדרישת החרדים - תוך הפניית אצבע מאשימה לשר התחבורה .
 לדברי נתניהו ,  ביום רביעי האחרון הודיע מנכ"ל הרכבת בעז צפריר על האפשרות לדחות את 17 העבודות ,  אך  " במשרד ראש הממשלה ובסיעות החרדיות נדהמו היום לגלות כי השר כץ הורה לבצע את כל 20 העבודות דווקא בשבת ".   " אין דרך להבין את פעולותיו של כץ אלא כניסיון מכוון להביא למשבר מיותר עם החרדים כדי לערער את יציבות הממשלה .  ככל הנראה ,  כץ מנסה לצבור נקודות בקרב הציבור הרחב שאינו מצוי בפרטים על ידי חילול שבת שייצור משבר עם החרדים .  השר כץ מעצים את המשבר שהוא יצר במו ידיו ". 
הודעתו של נתניהו הגיעה לאחר שמרכבת ישראל נמסר שלא התקבלה הודעה בדבר דחייתן של עבודות התשתית ,  זאת לאחר הסיכום בין משרד ראש הממשלה לחרדים .  למרות הסיכום העקרוני ,  ברכבת טענו כי כל שדרוגי המסילות שתוכננו ליום המנוחה יתבצעו כסדרם ,  ובעקבות דיווח זה הוציאה לשכת נתניהו את הודעתה הסופית המורה על דחיית העבודות ל-72 שעות .  

מדובר בהסלמה משמעותית של הטון ביריבות בין נתניהו וכץ ,  שהחריפה בשבועות האחרונים עקב ניסיונו של כץ להעביר חלק מסמכויותיו של נתניהו כיו"ר סיעת הליכוד לגוף שבראשו הוא עומד ,  מזכירות הליכוד .  המהלך עורר זעם אצל נתניהו ,  ששקל לפטר את שר התחבורה ,  אך לבסוף התרצה בכך שכץ ביטל את ההחלטה במזכירות הליכוד בתום פגישת נזיפה .
 משבר הרכבת של השבוע האחרון לווה בגלגולי אחריות תכופים בין ראש הממשלה לשר התחבורה ,  כשברקע מרחפת טענת המפלגות החרדיות כי כץ התחייב בפניהן שהעבודות לא יפרו את הסטטוס קוו .  בסביבתו של נתניהו סבורים כי כץ התנהל בצורה לא אחראית וגרם לזעם מוגבר של החרדים ,  מה שהוביל אותם להחרפת דרישותיהם .  
כץ פתח אתמול חזית נוספת מול ראש הממשלה בריאיון לחדשות ערוץ 2 שבו מתח ביקורת על כך שנתניהו מחזיק בתיק התקשורת במקום למנות לתפקיד את אחד מבכירי הליכוד .  בנוסף הוא עקץ את נתניהו בנוגע ל"חוסר הפרגון "  שלו לשריו הבכירים . " אם אני הייתי ראש הממשלה והיו לי שרים שדוהרים ומזיזים ,  הייתי מגבה אותם כל היום ומחמיא להם ",  אמר .
 ההודעה החריפה שפורסמה הערב מחזקת את ההערכות כי נתניהו מעוניין בפיטוריו של כץ ,  רעיון שנשקל בסביבתו מיד לאחר ההצבעה במזכירות הליכוד והועלה מחדש על ידי ח"כ משה גפני  ( יהדות התורה )  בתחילת השבוע כאחת מהדרישות לפתרון משבר הרכבת .
  ( עדכון ראשון :  18:59 )  

נתניהו הורה לעצור את עבודות הרכבת : " כץ מנסה לערער את יציבות הממשלה "
 לאחר שהודיע על דחיית העבודות שתוכננו ליום המנוחה ,  החריף ראש הממשלה את הטון נגד שר התחבורה ואמר כי הוא  " מנסה להביא למשבר עם החרדים לאחר שכשל בניסיון להשתלט על מוסדות הליכוד ".  מתחזקת ההערכה שנתניהו ישקול שוב את פיטורי כץ ,  שטרם הגיב לדברים

