נתניהו ופוטין דנו על נסיגת הכוחות האמריקניים מסוריה
השיחה שהתקיימה בין המנהיגים עסקה ברובה בנושא סוריה ובכוונת ארה"ב להסיג את כוחותיה מהאזור .  עוד דנו ברצון המשותף להבסת הטרור .  נתניהו : " ישראל נחושה להמשיך למנוע מאיראן להתבסס בסוריה ".  כמו כן ,  שר החוץ האמריקני פומפאו הודיע כי יגיע בשבוע הבא לביקור במזה"ת
ראש הממשלה ,  בנימין נתניהו ,  שוחח היום  ( שישי )  עם נשיא רוסיה ולדימיר פוטין .  השניים שוחחו על הרצון המשותף להביס את הטרור באזור ,  ולקדם את הסדר פוליטי במדינה בסוריה ,  כך אישרו בקרמלין ובמשרד ראש הממשלה .
 ראש הממשלה אמר לפוטין שישראל  " נחושה להמשיך במאמציה למנוע מאיראן להתבסס צבאית בסוריה ".  מהקרמלין נמסר כי שתי המדינות יחזקו את התיאום ביניהן באמצעות ערוצים צבאיים ודיפלומטיים .  כמו כן ,  במהלך השיחה הביע נתניהו תנחומים על אסון פיצוץ הגז במגניטוגורסק שבמערב סיביר שבו נספו כ-39 בני אדם .  
מדובר בשיחה ראשונה שמתקיימת בין השניים אחרי הכרזתו של הנשיא דונלד טראמפ על הסגת כוחות הצבא האמריקני מהאזור וכן לאחר התקיפה שיוחסה לישראל בדמשק נגד מחסן נשק שבה נפצעו שלושה חיילים .  רוסיה מתחה ביקורת על אותה תקיפה ואמרה כי סיכנה שני מטוסים אזרחיים ואף כינתה אותה  " פרובוקציה ". 
עוד בוואלה !  NEWSבלי חיילים על הקרקע :  טראמפ רוצה להכריע את איראן - דרך הכיסטראמפ :  איראן יכולה לעשות מה שהיא רוצה בסוריהפומפאו לנתניהו :  מחויבים לתמוך בישראל גם אחרי הנסיגה מסוריה 
שני המנהיגים שוחחו לפני כחודש בפעם האחרונה בנושא היחסים הצבאיים בין המדינות ומבצע  " מגן צפוני ".  בשיחה אז שהתקיימה לבקשתו של נתניהו ,  הדגיש נשיא רוסיה את הצורך לשפר את היחסים בין הצדדים בתחומים הצבאיים .  פוטין אמר שיש להבטיח את היציבות לאורך הגבול בהתאם להחלטה 1701 של מועצת הביטחון .
 יתרה מזאת מחלקת המדינה האמריקנית הודיעה כי שר החוץ של ארצות הברית מייק פומפאו יבקר במזרח התיכון בשבוע הבא .  כמו כן ,  היועץ לביטחון לאומי ג'ון בולטון כתב בחשבון הטוויטר שלו כי יצא היום לביקור בישראל וטורקיה ,  בו ידון בנסיגת הכוחות האמריקניים מסוריה .  
היחסים בין ישראל לרוסיה נקלעו למשבר לאחר שבספטמבר הופל בשוגג מטוס רוסי בעת תקיפה בלטקיה .  מאז התקרית לפני כשלושה חודשים בלטקיה שלחה רוסיה סוללות מתקדמות מדגם S-300 כדי לעבות את מערכי ההגנה האווירית במדינה .  אחרי כחודשיים בהם לא דווח על תקיפות ,  אתמול הייתה זו התקיפה השנייה בתוך חודש שמיוחסת לישראל והראשונה מאז ההודעה על נסיגת ארצות הברית מסוריה .  
בתוך כך ,  שר החוץ פומפאו ,  אמר הלילה כי ישראל ומדינות ערב משתפות פעולה ו"פועלות יחד בכמה חזיתות ".  השר ניפגש השבוע בברזיל עם ראש הממשלה נתניהו לראשונה מאז הכרזת הנשיא דונלד טראמפ על הסגת הכוחות מסוריה - ודן עמו בנושא .  בריאיון לרשת פוקס ניוז ,  הוסיף פומפאו : " עשינו שינויים משמעותיים במדיניות החוץ של ארצות הברית .  הממשל הקודם החליט שהמדינה שמממנת הכי הרבה טרור בעולם ,  איראן ,  היא שותפה במזרח התיכון ". 
בפגישתו השבוע עם נתניהו בברזיל אמר שר החוץ האמריקני כי ארצות הברית  " מחויבת לתמוך בישראל גם אחרי הנסיגה מסוריה ".  לדבריו ,  ההחלטה על הנסיגה לא תשפיע על מחוייבותה של ארצות הברית לישראל ".  השניים דנו בהמשך האסטרטגיה המשותפת של ישראל וארצות הברית מול איראן וסוריה .  עוד אמר פומפאו כי  " מאמצינו להיאבק בתוקפנות האיראנית נמשכים וכך גם הקמפיין נגד דאעש .  אנו מבינים את משמעות האיום שבהפרת הריבוניות הישראלית על ידי חיזבאללה ,  הנתמכת על ידי איראן ,  ואנו נעבוד יחד כדי לסדר את זה ". 
 ( עדכון ראשון :  14:26 )  

נתניהו ופוטין דנו על נסיגת הכוחות האמריקניים מסוריה
השיחה שהתקיימה בין המנהיגים עסקה ברובה בנושא סוריה ובכוונת ארה"ב להסיג את כוחותיה מהאזור .  עוד דנו ברצון המשותף להבסת הטרור .  נתניהו : " ישראל נחושה להמשיך למנוע מאיראן להתבסס בסוריה ".  כמו כן ,  שר החוץ האמריקני פומפאו הודיע כי יגיע בשבוע הבא לביקור במזה"ת

