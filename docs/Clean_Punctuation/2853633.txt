שני שליש מהיהודים :  נתניהו לא פעל נכון כשנכנע לדרישות החרדים
מסקר  " מדד השלום "  עולה כי רוב הציבור היהודי בארץ אינו מרוצה מהאופן שבו ניהל ראש הממשלה את המשא ומתן הקואליציוני .  עוד עולה כי 55.5% מהנשאלים אינם מרוצים מחלוקת התיקים ו-42% היו מעדיפים ממשלת אחדות
רוב הציבור היהודי בארץ אינו שבע רצון מהאופן שבו ניהל ראש הממשלה ,  בנימין נתניהו ,  את המשא ומתן הקואליציוני  כך עולה ממדד השלום של אוניברסיטת תל אביב והמכון הישראלי לדמוקרטיה לחודש אפריל .  על פי הסקר ,  רק 42% מהנשאלים נתנו לנתניהו ציון בינוני ומעלה ,  ציון 10-6 בסולם של 10-1 ,  על האופן שבו נשא ונתן עם המפלגות הקטנות .  51% מהנשאלים העניקו לו ציון נמוך מבינוני  5-1 .  עוד עולה מהסקר כי כשני שלישים מהנשאלים בקרב הציבור היהודי  ( 64% )  מחזיקים בדעה שנתניהו לא נהג נכון כשנכנע לדרישות החרדים לבטל כמעט את כל ההחלטות שהתקבלו ביחס אליהם בממשלה הקודמת .  בדומה ,  רוב הנשאלים  ( 58% )  ,  חושבים שלא היה צריך למנות את ח"כ יעקב ליצמן  ( יהדות התורה )  לתפקיד סגן שר הבריאות כדי לסייע לו להימנע משבועת אמונים למדינה ,  חובה אשר חלה על שר אך לא על סגן שר .  בציבור הערבי ,  רוב הנשאלים  ( 42% )  ענו שאין להם עמדה בנוגע למינויו של ליצמן .  
עוד בוואלה !  NEWS:רעש עז נוסף הכה בנפאל :  הרוגים ונזק למבניםהכוח הולך ונעלם :  השנה הקשה של הרב יאשיהו פינטולראשונה בעזה :  מרכזים דתיים שיעים במימון איראני מלא 
סעיף נוסף בסקר מתייחס לחלוקת התיקים הבכירים בממשלה .  על פי הסקר ,  שיעור הלא מרוצים מחלוקת התיקים הבכירים בין מפלגות הקואליציה  ( 55.5% )  הוא כפול משיעור המרוצים מהחלוקה  ( 27% )  .  נוסף על כך ,  52% מהנשאלים סבורים כי נתניהו נתן הרבה מדי למפלגות הקטנות שאותן רצה לצרף לקואליציה על חשבון מה שהגיע לליכוד ,  לעומת 30% מהנשאלים שאינם מסכימים שכך הדבר .  עם זאת ,  42% אינם מסכימים עם ההערכה שנתניהו נתן הרבה למפלגות הקטנות כדי להחליש את מתחריו בין חברי הכנסת של הליכוד ,  דוגמת גלעד ארדן ,  שעה שרק כשליש  ( 36% )  בדעה שהטענה נכונה .  שיעור גבוה במיוחד  ( 22% )  טענו שאינם יודעים את התשובה על שאלה זו .
 עוד עולה מנתוני הסקר כי כיום ,  כמו לפני הבחירות ,  בציבור היהודי עולה שיעור המעדיפים ממשלת אחדות לאומית  ( 42% כיום ו-49% לפני הבחירות )  על שיעור החושבים שממשלת ימין מובהקת תעשה את המלאכה טוב יותר  ( 35.3% )  .  
בנוגע למינויו של יו"ר כולנו ,  משה כחלון ,  לתפקיד שר האוצר ,  כ-65% סבורים שהוא מתאים לתפקיד .  עם זאת ,  עמדת הרוב  ( 63% )  היא שהסיכוי שהוא יצליח לעמוד בהבטחתו לשנות באופן משמעותי את שוק הדיור בישראל ,  הוא נמוך .  גם בציבור הערבי רוב הנשאלים סבורים כי כחלון מתאים לתפקיד שר האוצר  ( 63% )  ,  אלא שכאן יש דווקא רוב הסבורים כי הוא יצליח לממש את הבטחותיו לשנות את פני שוק הדיור  ( 52% )  .  
הסקר בדק גם את עמדות הציבור בנוגע למחאת בני העדה האתיופית .  הציבור היהודי מחזיק בדעה חד-משמעית בנוגע לטענת המוחים כי יחס השלטונות כלפיהם הוא מפלה ומקפח - יותר מ-70% סבורים שטענה זו מוצדקת .  עם זאת ,  רוב ברור  ( 77% )  מסכימים עם אמירתו של ראש הממשלה כי ההתנהגות הסוערת של המפגינים לא הייתה ראויה .  בנוגע לשאלה מי אחראי יותר לאלימות שהייתה בהפגנה בכיכר רבין ,  הדעות חלוקות .  כשליש חושבים שהאחריות לכך הייתה מוטלת באופן שווה על המשטרה ועל המפגינים  ( 35% )  ,  אחוז דומה מהנשאלים מטיל את רוב האחריות על המפגינים ,  ורק מיעוט  ( 19% )  מטילים את האחריות יותר על כתפי המשטרה .  
התפלגות הדעות בציבור הערבי בשאלה הראשונה בנושא זה דומה .  73% מצדדים בטענת המוחים כי יחס השלטונות כלפיהם מפלה ומקפח .  אולם ,  ככל שמדובר בדברי ראש הממשלה ,  הדעות חלוקות .  40% אינם מסכימים עמו לעומת 44% שחושבים כמו נתניהו כי עוד לפני שניגשים לבדוק את הטענות של המוחים ,  יש לזכור כי אין לקחת את החוק לידיים .  באשר לאחריות לאלימות בהפגנה שהייתה בכיכר רבין ,  כאן השיעור הגבוה יותר מטיל את האחריות על המשטרה  ( 30% )  .  29% רואים בשני הצדדים אחראים במידה שווה ורק 14% חושבים כי המוחים אשמים באלימות .  
מדד השלום נערך בחסות תכנית אוונס לגישור ופתרון סכסוכים באוניברסיטת תל אביב ומרכז גוטמן לסקרים של המכון הישראלי לדמוקרטיה .  הסקר נערך בטלפון על ידי מכון המחקר  " מדגם "  בתאריכים 5-4 במאי 2015 ,  בקרב 601 מרואיינים ,  המהווים מדגם ארצי מייצג של כלל האוכלוסייה הבוגרת בישראל בגילאי 18 ומעלה .  טעות הדגימה המרבית לכלל המדגם - 4.1% ± ברמת ביטחון של 95% .  
לפניות לכתב :  sben72@walla.co.il
לצפיה במדדי השלום לאורך השנים
המכון הישראלי לדמוקרטיה בפייסבוק
לאתר תכנית אוונס לגישור ופתרון סכסוכים 

שני שליש מהיהודים :  נתניהו לא פעל נכון כשנכנע לדרישות החרדים
מסקר  " מדד השלום "  עולה כי רוב הציבור היהודי בארץ אינו מרוצה מהאופן שבו ניהל ראש הממשלה את המשא ומתן הקואליציוני .  עוד עולה כי 55.5% מהנשאלים אינם מרוצים מחלוקת התיקים ו-42% היו מעדיפים ממשלת אחדות

