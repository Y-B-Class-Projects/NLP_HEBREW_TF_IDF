הליכוד : " נתניהו ישקול עימות עם הרצוג ולבני "
 ראש הממשלה ,  שסירב עד כה להגיע לעימות ,  פרסם הודעה שלפיה ייתכן שייענה בחיוב לכך עם שובו מהנאום בקונגרס ,  בתחילת החודש הבא ,  אך רק נגד ראשי המחנה הציוני . " נתניהו עסוק בבלימת הסכם מסוכן עם איראן וישקול זאת עם חזרתו מארה"ב "
 על רקע הקריאות לקיים עימות טלוויזיוני בין ראש הממשלה בנימין נתניהו ליתר ראשי המפלגות המתמודדות בבחירות לכנסת ה-20 ,  פרסמה הערב  ( רביעי )  מפלגת הליכוד הודעה המעידה על שינוי בתפישה של מפלגת השלטון .
" ראש הממשלה בנימין נתניהו עסוק בימים אלה בבלימת ההסכם המסוכן המתגבש עם איראן ,  בהכנות לנסיעתו לארצות הברית ובניהול ענייני המדינה .  ראש הממשלה ישקול את ההצעה לקיים עימות טלוויזיוני עם מועמדי השמאל להרכבת הממשלה הבאה ,  הרצוג ולבני ,  עם שובו מארצות הברית ",  נכתב בהודעה מטעם הליכוד .
 עם זאת ,  נתניהו הדגיש כי הוא יגיע לעימות עם יריביו מהמחנה הציוני ,  ולא נגד כל המתמודדים . " אנחנו לא מוכנים לעימות עם כולם ,  הקמפיין שלנו הוא 'זה אנחנו או הם' ,  לכן אין סיבה שיתעמת עם יאיר לפיד וזהבה גלאון .  לעימות מסוג שכזה ,  כל מועמד צריך כמה ימים כדי להתכונן ,  לכן זה חייב להיות אחרי הנסיעה לארצות הברית ",  סיפרו גורמים במטה הליכוד .
 לקריאה נוספת:המחנה הציוני בסרטון על נתניהו : " 50 גוונים של שחור"וינשטיין מתנגד לפסילת מועמדותם של מרזל וזועביהרשימה המשותפת השיקה קמפיין : " נשלח פרחים לליברמן "  

עוד אמרו הגורמים ,  כי אם יסכימו ,  ידרשו עימות כפול ,  מול הרצוג ולבני . " בוז'י הוא לא מועמד מפלגת העבודה ,  הם קבעו שיש שני מועמדים לכן צריכים להינתן 50% מהזמן לנתניהו ו-50% מהזמן להרצוג ולבני יחד ",  נמסר .
 מחפשים פורמט :  חברות החדשות נערכות לעימות
יו"ר מטה הבחירות של המחנה הציוני ,  חבר הכנסת איתן כבל ,  פנה אתמול למנהלי החדשות בשלושת ערוצי הטלוויזיה הגדולים - ערוץ 2 ,  ערוץ 10 וערוץ 1 - ודרש מהם לזמן לעימות את המועמדים לראשות הממשלה .  
כבל צירף למכתב דוגמאות לאופן שבו פועלים ערוצי טלוויזיה בעולם עם מועמדים המסרבים לערוך עימות לפני הבחירות ,  וציין כי המצב בישראל ,  שבו גופי השידור נכנעו עד היום לתכתיביו של מועמד שמסרב להתעמת ,  הוא יחיד במינו בדמוקרטיות המערביות . " אשוב ואדגיש כי העימותים אינם פריבילגיה של מועמד כזה או אחר ,  אלא זכות בסיסית של הציבור .  שלילת זכות זו על ידי כניעה של מועמד שמסרב לעימות מהווה פגיעה בחובת הנאמנות של התקשורת כלפי הציבור ",  אמר .
 לפניות לכתב עמרי נחמיאס :  omri_n@walla.net.il 

הליכוד : " נתניהו ישקול עימות עם הרצוג ולבני "
 ראש הממשלה ,  שסירב עד כה להגיע לעימות ,  פרסם הודעה שלפיה ייתכן שייענה בחיוב לכך עם שובו מהנאום בקונגרס ,  בתחילת החודש הבא ,  אך רק נגד ראשי המחנה הציוני . " נתניהו עסוק בבלימת הסכם מסוכן עם איראן וישקול זאת עם חזרתו מארה"ב "
 
