סקר וואלה !  חדשות :  הליכוד מתחזק ,  ישראל ביתנו צונחת
על פי נתוני סקר מכון TNS ,  הרשימה המאוזנת שנקבעה בבחירות המקדימות מועילה למפלגת השלטון ,  שמוסיפה לעצמה שני מנדטים .  פרשת השחיתות משפיעה על מפלגתו של ליברמן ,  שמאבדת שלושה מושבים בכנסת .  ומה חושב הציבור על האפשרות שמירי רגב תהיה שרה ? 
 ( תוצאות הפריימריז בליכוד ,  אתמול )  
פרשת השחיתות בישראל ביתנו נותנת את אותותיה בענק :  על פי סקר TNS - טלסקר שנערך עבור וואלה !  חדשות אמש  ( חמישי )  ,  מפלגתו של שר החוץ אביגדור ליברמן צונחת לשבעה מנדטים .  זאת ,  בהשוואה לסקר נערך בשבוע שעבר ובו עמדה המפלגה על עשרה מנדטים - ירידה של שלושה מושבים בכנסת .  עושה רושם ,  אם כן ,  שהציבור לא השתכנע מהנאום שנשא שר החוץ אביגדור ליברמן בתחילת השבוע נגד המשטרה ויחידת להב 433 ,  וכי יש לאחרון סיבה להיות מודאג .  
בחירות 2015 || סיקור מיוחד בוואלה !  חדשותרגב לוואלה !  חדשות : " רוצה להיות שרת השיכון בממשלה הבאה"רמז לבאות ?  דרעי לתומכיו : " נמשיך כולנו יחד ,  אני אתכם"הרצוג ולבני על רשימת הליכוד :  השמות שהביאו אותנו למצב הזה 
לעומת ישראל ביתנו ,  בליכוד יכולים לחייך .  על פי הסקר ,  שנערך אחרי היוודע תוצאות הפריימריז במפלגת השלטון ,  מפלגתו של ראש הממשלה בנימין נתניהו מתחזקת .  הרשימה המאוזנת שבחרו חברי המפלגה מביאה אותה בסקר ל-26 מנדטים ,  שניים יותר מבשבוע שעבר .  כך ,  סגנית שר התחבורה ציפי חוטובלי שהגיעה בפריימריז למקום ה-26 ,  שעד אתמול נחשב לא ריאלי ,  תוכל למצוא עצמה שוב בכנסת .  
את התחזקות הליכוד ניתן לייחס כאמור ,  לעובדה שרשימת הליכוד הציגה התמתנות מסוימת בדמות דחיקתו של חבר הכנסת משה פייגלין למקום לא ריאלי ,  ומנגד ,  לכניסתו של חבר קדימה לשעבר ,  אבי דיכטר ,  למקום 20 הריאלי .  גם חברים מתונים אחרים כמו משה יעלון ,  צחי הנגבי ,  גילה גמליאל ויובל שטייניץ מצאו עצמם במקומות סבירים ברשימה לצד חבריהם הנצים :  מירי רגב ,  דני דנון ,  יריב לוין וזאב אלקין ,  מה שהותיר את התחושה כי מדובר ברשימה מאוזנת .  כתוצאה מכך ,  מוסיף הליכוד למאזנו שני מנדטים בהשוואה לסקר שנערך בשבוע שעבר .  
בדומה לישראל ביתנו ,  גם מפלגת  " כולנו "  של משה כחלון מאבדת גובה .  המפלגה החדשה מאבדת שני מושבים ויורדת מעשרה מנדטים לשמונה בלבד .  זאת ,  בין היתר כנראה בשל ההתמהמהות של כחלון בהצגת רשימתו לכנסת .  
מהצד השני של המפה הפוליטית ,  הרשימה המשותפת של העבודה והתנועה בראשות יצחק הרצוג וציפי לבני שומרת על יציבות כאחת משתי המפלגות הגדולות ,  עם 23 מנדטים - בדיוק כמו בסקר הקודם .  עם זאת ,  ראשי ה"מחנה הציוני "  ודאי יכולים לחוש אכזבה מכך שהצטרפותו של פרופסור מנואל טרכטנברג ,  שהגיע השבוע בקול תרועה רמה למפלגה על תקן המועמד לשר האוצר אינה מוסיפה למאזנה ולו מנדט אחד .  את הדבר הזה אי אפשר להגיד על הבית היהודי ,  שמוסיפה מנדט בהשוואה לסקר הקודם וזוכה ל-16 מושבים .  זאת ,  בין היתר ,  על רקע היעלמותו של אלי ישי ,  שמפלגתו זכתה בסקר הקודם לארבעה מנדטים ,  וכעת אינה עוברת את אחוז החסימה .  
הסערה בש"ס ,  התפטרותו של דרעי והתייצבות חברי הכנסת מאחוריו עושה רק טוב למפלגה .  על פי הסקר ,  תקבל ש"ס שישה מנדטים ,  שניים יותר מאשר בשבוע שעבר ,  טרם התפוצצה פרשת הקלטת .  באופן מפתיע ,  פרסום ההקלטה שבה נשמע הרב עובדיה יוסף מדבר בזלזול על דרעי ,  דווקא חיזקה את יו"ר ש"ס ,  והעבירה אליו מנדטים ממפלגתו של ישי .  
בנוסף ,  מרצ רושמת עלייה של מנדט וזוכה לשבעה מנדטים ,  ואילו יש עתיד נותרת יציבה על תשעה מנדטים בלבד .  אם המגמה תימשך ,  מרבית חברי סיעתו של יאיר לפיד יגיעו לכנסת ה-20 רק בתור אורחים .  יהדות התורה זוכה בסקר לשבעה מנדטים ,  ואילו רשימה מאוחדת של חד"ש ,  רע"מ- תע"ל ובל"ד זוכה ל-11 מנדטים .  
סקר זה ממשיך את המגמה מהסקר הקודם בשבוע שעבר ,  לפיה הרצוג ולבני יתקשו להרכיב קואליציה ,  בעוד שלנתניהו ישנן אפשרויות רבות ומגוונות יותר .  כדי להרכיב ממשלה יצטרכו הרצוג ולבני להושיב יחד את כל המפלגות למעט הליכוד ,  הבית היהודי והמפלגות הערביות ,  וגם אז תהיה זו קואליציה שסועה ומפולגת בת 67 חברי כנסת ,  אשר למעט ש"ס ,  לכל אחת מהמפלגות בה תהיה היכולת המספרית להפיל אותה ,  מה שמבטיח חוסר יציבות מובנה ושיתוק שלטוני .  לנתניהו ,  לעומת זאת ,  די בצירופם של בנט והחרדים כדי להגיע ל-55 מנדטים ,  מה שישפר את כושר המיקוח שלו מול מפלגות המרכז במשא ומתן הקואליציוני .  כמו כן ,  אין להוריד מהפרק את אופציית ממשלת האחדות של הליכוד והעבודה ,  שהיא בעלת היתכנות סבירה לחלוטין .  
על רקע הזינוק שרשמה חברת הכנסת מירי רגב ,  שהגיעה למקום הרביעי בפריימריז בליכוד ,  והצהרתה לפיה היא רואה עצמה שרה בקדנציה הבאה  " אחרת אעשה לנתניהו הפיכה ",  כדבריה ,  בחרנו לשאול את המשיבים אם לדעתם רגב ראויה לשבת סביב שולחן הממשלה .  על פי הממצאים ,  נראה כי בזמן שבליכוד יש תמיכה גורפת לרגב ,  בכלל הציבור המצב רחוק מזה .  34.3% מן המשיבים סברו כי רגב כלל אינה מתאימה לשמש שרה ,  ו-9% נוספים סברו כי היא לא כל כך מתאימה .  רק 23.7% מצאו את רגב מתאימה מאוד לקבל משרד תחת אחריותה ,  ו-18.4% סברו שהיא די מתאימה .  
במדד ההתאמה לראשות הממשלה ,  מוביל עדיין נתניהו בפער ניכר על פני הרצוג ,  שמגיע למקום השני .  עם זאת ,  נראה שהציבור קונה את המסר שמשווקות שתי המפלגות הגדולות ,  לפיהן הבחירות הן בין נתניהו ובין בוז'י וציפי ,  כאשר גם ראש הממשלה וגם יו"ר האופוזיציה מתחזקים .  40% מהנשאלים סבורים שנתניהו הכי מתאים לשמש ראש הממשלה  ( לעומת 31% בסקר הקודם )  ,  בעוד 24.3% מאמינים שדווקא הרצוג צריך להרכיב את הקואליציה הבאה .  
הרצוג יכול לשאוב עידוד מכך שהוא הכפיל את כוחו מאז הפעם הקודמת שבה בדקנו שאלה זו ,  ב-2 בדצמבר ,  מיד אחרי פירוק הקואליציה ,  אז זכה ל-12% התאמה בלבד .  בנוסף ,  מאז פירוק הקואליציה חלה ירידה במעמדם של יתר המועמדים שנבדקו :  ליברמן ,  לפיד ,  כחלון ובנט .  כל הארבעה רושמים נתונים חד ספרתיים נמוכים באחוזי התמיכה לראשות הממשלה .  ליברמן ,  לדוגמה ,  הצהיר השבוע כי הוא מועמד לראשות ממשלה אבל רק 3.2% רואים בו כזה .  בנט קיבל בסקר הקודם 9.7% ,  וכעת רק 6.3% .  
חישוב המנדטים נעשה על בסיס סקר טלפוני בקרב מדגם כלל ארצי ומייצג של 500 נשאלים מכלל אוכלוסיית ישראל .  טעות הדגימה המרבית היא שני מנדטים ,  לכאן או לכאן .  לגבי השאלות שאינן נוגעות למנדטים ,  נעשה מדגם ארצי אקראי ומייצג של 400 מרואיינים מקרב האוכלוסייה היהודית הבוגרת .  מרווח הטעות המקסימאלית :  4.5% .
 לפניות לכתב עמרי נחמיאס :  omri_n@walla.net.il 

סקר וואלה !  חדשות :  הליכוד מתחזק ,  ישראל ביתנו צונחת
על פי נתוני סקר מכון TNS ,  הרשימה המאוזנת שנקבעה בבחירות המקדימות מועילה למפלגת השלטון ,  שמוסיפה לעצמה שני מנדטים .  פרשת השחיתות משפיעה על מפלגתו של ליברמן ,  שמאבדת שלושה מושבים בכנסת .  ומה חושב הציבור על האפשרות שמירי רגב תהיה שרה ? 

