בכיר במשטרה על חוק ההמלצות : " ניסיון להלך אימים על המפכ"ל "
 לאחר שהבית היהודי ויו"ר הקואליציה סיכמו על הצעת חוק חדשה לפיה תימנע מהמשטרה האפשרות להגיש המלצותיה בתום חקירה ,  תקפו במשטרה את המתווה החדש : " המשטרה לא ממליצה להעמיד לדין אלא מפרסמת אם יש תשתית ראייתית לביצוע עבירה - איסור על כך יפגע באמון הציבור "
 גורם בכיר במשטרה הביע היום  ( רביעי )  זעם על הצעת החוק החדשה שמקדמת הקואליציה ,  שמטרתה למנוע מהמשטרה להגיש המלצות בסיומן של חקירות ,  אלא רק להעביר לפרקליטות את ממצאיה .  ההצעה סוכמה בין הבית היהודי ליו"ר הקואליציה דוד ביטן  ( הליכוד )  ,  במקביל להקפאת החוק הצרפתי ,  האוסר על חקירות ראש ממשלה מכהן .  החוק האחרון נתקל בהתנגדות רבה ,  גם מצד היועץ המשפטי לממשלה אביחי מנדלבליט וגם מצד פרקליט המדינה שי ניצן . 
" אנחנו נמצאים עכשיו במסע של גורמים הרוצים לפגוע במשטרה ",  אמר הבכיר . " אנחנו מבינים ששוב דורשים בליכוד להוציא את חשב המשטרה מידי המשטרה ולהעבירו למשרד לביטחון הפנים ובכך להפוך את המשטרה לגוף המנוהל על ידי גורמים פוליטיים ".  לדבריו , " יש ניסיונות להלך אימים על המפכ"ל רוני אלשיך .  עכשיו באה הצעת החוק שמטרתה לנסות לפגוע בעצמאות המשטרה .  המשטרה לא ממליצה להעמיד לדין ,  אבל היא כן מפרסמת אם יש תשתית ראיות לביצוע עבירה .  אם גם את זה יאסרו לפרסם ,  תהיה פגיעה קשה במשטרה ובאמון הציבור בה ". 
דוברת המשטרה ניצב-משנה מירב לפידות סירבה להגיב .  
עוד בוואלה !  NEWS:ההצבעה על החוק הצרפתי תידחה ;  מאמץ לקדם חוק איסור המלצות משטרהההיסטוריה מוכיחה :  גם החוק הצרפתי לא תמיד מציל מחקירות שחיתותסקר וואלה !  NEWS :  מחצית מהציבור מתנגד למתקפת נתניהו על המשטרה 
הצעת החוק האוסרת המלצות משטרה הוגשה על ידי ח"כ דודי אמסלם  ( הליכוד )  וקובעת כי בסיומה של כל חקירה משטרתית ,  בהנחה כי יש מקום לכתב אישום ,  יוגשו לפרקליטות ממצאים בלבד ללא חוות דעת .  בדברי ההסבר להצעת החוק נכתב כי  " תפקיד המשטרה הוא לחקור עובדות ואילו המלצה היא פרשנות המתבטאת בצורה סובייקטיבית ". 
ח"כ אמסלם הסביר כי  " כדי לשמור על אמון הציבור על המשטרה לשמור על דימוי של גוף שפועל ללא מורא וללא משוא פנים ולצורך כך אין לאפשר לה לעסוק בדעות אלא רק בעובדות ". 
הצעת החוק אומנם כללית ,  ואיננה מתייחסת באופן מיוחד לנבחרי ציבור ,  אך על פי הנוהל המקובל ,  דוברות המשטרה מפרסמת הודעה בסיום חקירות בעלות עניין ציבורי ,  כך שהיא אמורה להשפיע על חקירות אלה במיוחד .  
אחד מראשי מועדון רב-הניצבים והניצבים בדימוס ,  המאגד את בכירי המשטרה לשעבר ,  אמר דברים דומים לאלו של הבכיר במשטרה . " זה לא 'חוק צרפתי' זהו 'חוק ביבי' ",  אמר . " כל המטרה של החוק להמשיך ולהפעיל לחץ על המשטרה בניסיון להפוך אותה לאימפוטנטית . " המשטרה לא ממליצה להעמיד לדין בחקירות שמעוברות לפרקליטות .  היועץ המשפטי קבע כי חובה על המשטרה לפרסם את עיקרי סיכום חקירה בתיקי אישי ציבור ,  אם נמצאה תשתית ראייתית ואם לא ". 
עוד אמר הבכיר כי להבנתו ,  מטרת החוק החדש היא למנוע שיח ציבורי אם תיקי החקירה של ראש הממשלה יונחו בפני היועץ המשפטי בסוף החקירה ,  כדי שיחלט אם להעמידו לדין . " זה חוק שכרגע אמור לשרת אדם אחד בלבד בישראל - והוא בנימין נתניהו ".  

בכיר במשטרה על חוק ההמלצות : " ניסיון להלך אימים על המפכ"ל "
 לאחר שהבית היהודי ויו"ר הקואליציה סיכמו על הצעת חוק חדשה לפיה תימנע מהמשטרה האפשרות להגיש המלצותיה בתום חקירה ,  תקפו במשטרה את המתווה החדש : " המשטרה לא ממליצה להעמיד לדין אלא מפרסמת אם יש תשתית ראייתית לביצוע עבירה - איסור על כך יפגע באמון הציבור "
 
