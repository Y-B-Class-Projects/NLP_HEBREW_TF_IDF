ברק :  אפשר להגיע להסדר שלום בתוך 3 שנים
לדברי שר הביטחון ,  יש לגבש  " הסדר אזורי עם שכנינו "  וייתכן כי יידרשו חמש שנים נוספות כדי לממש אותו .  על האיום האירני : " ישראל לא מורידה שום אופציה מהשולחן "
" בתוך שלוש שנים אפשר להשיג הסדר אזורי עם שכנינו ".  כך הצהיר הערב  ( שבת )  שר הביטחון אהוד ברק ,  זמן קצר לפני צאתו של ראש הממשלה בנימין נתניהו לביקור בארצות הברית .  בראיון לתכנית  " פגוש את העיתונות "  בערוץ 2 אמר ברק ,  כי  " אנחנו צריכים לשכנע את האמריקאים ברצינות שלנו ללכת להסדר אזורי ".  הוא הוסיף כי לאחר שיושג , " ייתכן כי יידרשו חמש שנים נוספות כדי לבצע אותו ".  
" חיוני לגשת מהר לוושינגטון ,  לפני שהממשל יגבש את דפוס הפעולה שלו לגבי המזרח התיכון ",  אמר שר הביטחון . " אנחנו צריכים לגבש את עמדת הממשלה .  הדיונים בחדרים סגורים ענייניים ומעמיקים .  אני מאמין שמה שכתוב בקווי היסוד של הממשלה יקרה בפועל .  אני חושב ומאמין שנתניהו יוכל לומר לאובמה :  אנחנו מוכנים ללכת לתהליך מדיני ,  שבסופו יהיו שני עמים שישכנו בשלום ובכבוד זה לצד זה ".  
באשר לאיום האירני הצהיר ברק ,  כי על ישראל לתבוע מארה"ב שהדיאלוג שברצונה לקיים עם אירן יהיה  " קצר ,  תכליתי ,  מלווה בסנקציות רכות ובהמשך בסנקציות חריפות אם צריך ".  הוא הדגיש ,  כי  " ישראל לא מורידה שום אופציה מהשולחן .  אנחנו אומרים זאת וממליצים גם לאחרים לנהוג כך .  זה לא נושא לדיבורים נוספים .  הדיבורים על כך מזיקים לביטחון מדינת ישראל ".  
שר הביטחון התייחס גם לשביו הממושך של החייל גלעד שליט . " לא שכחנו את שליט .  השבוע ישבתי עם אביו נועם .  יש לנו חובה קדושה להחזיר אותו ,  לעשות כל מהלך אפשרי וראוי .  אני מחויב לנושא ".  הוא הוסיף ,  כי  " הדיבור הפומבי לא יחזיר את גלעד ". 

ברק :  אפשר להגיע להסדר שלום בתוך 3 שנים
לדברי שר הביטחון ,  יש לגבש  " הסדר אזורי עם שכנינו "  וייתכן כי יידרשו חמש שנים נוספות כדי לממש אותו .  על האיום האירני : " ישראל לא מורידה שום אופציה מהשולחן "
 
