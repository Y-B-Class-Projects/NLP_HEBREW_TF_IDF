ועדת טירקל אישרה את מינוי יוסי כהן לראש המוסד
הוועדה המייעצת למינוי בכירים בשירות המדינה אישרה את המינוי שישה ימים לאחר שנבחר בידי נתניהו .  הבוקר נועדו חברי הוועדה עם ראש הממשלה ,  עם ראש המוסד היוצא ועם כהן עצמו
ועדת טירקל ,  המייעצת למינוי בכירים בשירות המדינות ,  אישרה היום  ( ראשון )  את מינויו של יוסי כהן לתפקיד ראש המוסד .  במסגרת גיבוש ההחלטה ,  נפגשה הבוקר הוועדה ,  בראשות השופט בדימוס יעקב טירקל ,  עם ראש הממשלה בנימין נתניהו ,  ראש המוסד היוצא תמיר פרדו ועם כהן עצמו .
 אישור הוועדה הגיע פחות משבוע לאחר שהכריז ראש הממשלה על מינויו של כהן ,  ששימש היועץ לביטחון לאומי לראש הממשלה וראש המטה לביטחון לאומי . " יוסי שימש ראש המל"ל בשנים האחרונות .  הוא עתיר ניסיון והישגים ובעל יכולת מוכחת בתחומים מגוונים של פעילות המוסד ",  אמר נתניהו ביום שני האחרון . " הוא בעל כושר מנהיגות ובעל הבנה מקצועית ,  שאלה תכונות הנדרשות ממי שעתיד להוביל את הארגון ". 
עוד ידיעות בוואלה !  NEWS:הישראלי ששירת בצה"ל וערק לדאעש :  לוחם גבעתי לשעברעוד שמן למדורה :  משחתת רוסית ירתה ירי הרתעתי לעבר ספינה טורקיתשיטפונות בדרום :  נחל חבר עלה על גדותיו - כביש 90 נחסם לתנועה  
" אני רוצה להודות לראש הממשלה על האמון ",  אמר כהן מחוץ לביתו שבמודיעין יום לאחר ההכרזה על המינוי . " אני נרגש מאוד מגודל האירוע ומחשיבות המינוי .  מדובר בארגון חשוב ובכוונתי להביא למבצעים טובים ומודיעין טוב לעם ישראל ככל שיעלה בידי ". 
כהן ,  בן 54 ,  הוא נשוי ,  אב לארבעה וסב לנכדה .  הוא התגייס למוסד בשנת 1983 ושובץ ביחידה מבצעית ,  לאחר מכן היה מפקד יחידות מבצעיות ובשנים 2011-2006 פיקד על אגף מבצעי במוסד ובשנים 2013-2011 היה סגן ראש המוסד וממלא מקומו .  בשנת 2013 נכנס לתפקיד יועץ לביטחון לאומי לראש הממשלה וראש המטה לביטחון לאומי .  

ועדת טירקל אישרה את מינוי יוסי כהן לראש המוסד
הוועדה המייעצת למינוי בכירים בשירות המדינה אישרה את המינוי שישה ימים לאחר שנבחר בידי נתניהו .  הבוקר נועדו חברי הוועדה עם ראש הממשלה ,  עם ראש המוסד היוצא ועם כהן עצמו

