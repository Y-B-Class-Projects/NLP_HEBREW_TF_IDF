ביטן : " נמאסת ,  די לרדוף אחריך ";  רגב : " לפחות תעשה דיאטה "
 לדברי גורמים שנכחו בישיבת שרי הליכוד ,  יו"ר הקואליציה והשרה התעמתו בצעקות ,  על רקע היעדרות רגב מההצבעה על החוק לפיצול התאגיד . " מי את בכלל ?  כולה שרת התרבות ",  הטיח ביטן ,  שספג ממנה עקיצה .  העימות נקטע אחרי שנתניהו התערב : " הקשיבו לביטן ".  לאחר כשעה קלה הם התפייסו
יו"ר הקואליציה דוד ביטן התעמת הבוקר  ( ראשון )  עם שרת התרבות והספורט מירי רגב בישיבת שרי הליכוד .  ח"כ ביטן זעם על רגב ועל השרה לשוויון חברתי גילה גמליאל ,  שלא הגיעו לפני כשבועיים להצבעה בכנסת על החוק לפיצול התאגיד ,  ואף  " השתולל בצעקות ".  לדברי גורמים שנכחו בישיבה ,  הריב הגיע לטונים גבוהים ועקיצות אישיות .  " מי את בכלל ?  את שוכחת שיש לך חובות ",  הטיח בה יו"ר הקואליציה . " מה את חושבת שאת מנהלת את המדינה ?  את כולה שרת תרבות ".  ח"כ ביטן דרש כי יענישו את רגב ואת גמליאל ,  שהגיעה לישיבה באיחור וכלל לא נכחה בזמן העימות .  לדברי אחד הגורמים שנכחו בישיבה ,  ביטן אמר לרגב : " די ,  נמאסת ,  די לרדוף אחריך ".  השרה השיבה לו : " אם תרדוף אחריי לפחות תעשה דיאטה ".  
רגב אמרה בתגובה כי דאגה לקיזוז עם ח"כ מהאופוזיציה ,  אך ביטן ביטל אותו מאחר שהיו שרים אחרים בממשלה שהיו בזמן ההצבעה בחו"ל . " אני לא מוכנה שידברו אליי ככה ,  אני אחראית וכשאני נוסעת לחו"ל אני דואגת לקיזוז .  הייתי מקוזזת ולא יכול להיות שאתה מבטל לי קיזוזים ",  אמרה .  גורמים רבים שנכחו בישיבה אמרו כי העימות הקולני נקטע לאחר שראש הממשלה בנימין נתניהו התערב ואמר  " תישמעו לביטן ולמה שהוא אומר ".  שעה קלה לאחר העימות הקולני התפייסו ביטן ורגב והצטלמו מחויכים .
 לקריאה נוספת:ביטן שוב תוקף את התקשורת : " צוחקים על המשקל שלי ".  צפו"מה זה פה ,  כולם שמאלנים ?  ":  כשביטן אכל חריימה טבעוני .  צפו"אתה תשלם ביוקר ":  מאחורי הדיון הלילי הסוער על התאגיד 
העימות על הקיזוזים מגיע על רקע אי שביעות רצון גוברת בלשכת נתניהו מהנוכחות הדלה של שרים בישיבה השבועית של סיעת הליכוד ובישיבות הממשלה .  בשבוע שעבר שיגר מזכיר הממשלה ,  צחי ברוורמן ,  מכתב לשרי הממשלה ובו ביקש ,  בהנחיית ראש הממשלה , " להקפיד על נוכחות מלאה בישיבות הממשלה ולכל אורכו ".  
במכתב כתב ברוורמן כי  " למרבה הצער ,  חלה לאחרונה עלייה משמעותית במספר היעדרויות שרים מחשיבות הממשלה ,  לרוב ללא הודעה מראש או סיבה מוצדקת ".  הוא הדגיש כי הדיונים בממשלה הם  " דיונים בנושאים חשובים ביותר להתנהלות הממשלה ולהם השלכות על ניהול המדינה ".  
עם זאת ,  שרים בכירים מביעים באחרונה ביקורת על הנושאים שמונחים על סדר היום של ישיבת הממשלה בחודשים האחרונים ,  וטוענים כי בישיבות האחרונות הם בעיקר נדרשים להצביע על מינויים ולשמוע סקירות ,  ולא  " נושאי רוחב שקשורים בעתיד המדינה ". 
 ( עדכון ראשון :  12:30 )  

ביטן : " נמאסת ,  די לרדוף אחריך ";  רגב : " לפחות תעשה דיאטה "
 לדברי גורמים שנכחו בישיבת שרי הליכוד ,  יו"ר הקואליציה והשרה התעמתו בצעקות ,  על רקע היעדרות רגב מההצבעה על החוק לפיצול התאגיד . " מי את בכלל ?  כולה שרת התרבות ",  הטיח ביטן ,  שספג ממנה עקיצה .  העימות נקטע אחרי שנתניהו התערב : " הקשיבו לביטן ".  לאחר כשעה קלה הם התפייסו

