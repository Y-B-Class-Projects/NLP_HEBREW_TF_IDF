נתניהו : " איראן ממשיכה להפיץ טרור ";  רוחאני : " נקודת מפנה "
 לאחר שהמערב הסיר את הסנקציות מעל טהראן ,  אמר ראש הממשלה כי  " ישראל תעשה כל שנדרש כדי להגן על עצמה ".  נשיא איראן : " רק ישראל ,  חורשי הרעה באזור והרפובליקנים בארה"ב אינם מרוצים ".  משדר מיוחד מאולפן וואלה !  NEWS
ראש הממשלה בנימין נתניהו המשיך אתמול לתקוף את הסכם הגרעין שנחתם בין המעצמות לאיראן בעקבות ההכרזה על תחילת יישומו .  הבוקר  ( ראשון )  טען נשיא איראן חסן רוחאני כי  " ישראל ,  חורשי הרעה באזור והרפובליקנים בארצות הברית "  הם הגורמים היחידים שאינם מרוצים מהעסקה ההיסטורית בין המערב לטהראן .  לדבריו ,  מדובר ב"נקודת מפנה ".  
בנאום שנשא הבוקר בפני הפרלמנט ובו הציג את תקציב המדינה לשנה הבאה ,  אמר רוחאני כי הסכם הגרעין הוא  " דף זהב "  בהיסטוריה של ארצו .  הוא אמר למחוקקים כי מחירי הנפט הנמוכים הם הסיבה הטובה ביותר להפסיק את התלות בזהב השחור ,  שמחירו צנח מתחת ל-30 דולר בסוף השבוע האחרון . " הסכם הגרעין הוא הזדמנות שעלינו לנצל כדי לפתח את המדינה ,  לשפר את איכות החיים ולהביא ליציבות ולביטחון באזור ",  הדגיש רוחאני .  
לקריאה נוספת:זריף : " קרובים ליישום ההסכם ";  בכיר אמריקני : " נותרו נושאים טכניים"ממתינים לדוח של סבא"א :  מרתון דיונים בווינה לפני הסרת הסנקציותלפני הסרת הסנקציות :  עסקת חילופי שבויים בין ארה"ב ואיראן  
" ישראל תמשיך לעקוב אחר יישום ההסכם ותתריע על כל הפרה ",  הבהיר נתניהו .  מלשכתו נמסר כי  " גם לאחר חתימת הסכם הגרעין ,  איראן לא זנחה את שאיפתה להשיג נשק גרעיני ,  והיא ממשיכה לפעול לערעור היציבות במזרח התיכון ולהפיץ טרור בעולם תוך הפרת מחויבויותיה הבינלאומית ".  
נתניהו אמר כי ישראל תעקוב בקפדנות אחר צעדיה של איראן . " על המעצמות וסבא"א לעקוב מקרוב אחר הפעילות במתקני הגרעין של איראן ובאתרים אחרים כדי לוודא שהיא לא ממשיכה לפתח בחשאי נשק גרעיני .  ללא תגובה הולמת לכל הפרה ,  איראן תבין שהיא תוכל להמשיך לפתח נשק גרעיני .  ישראל תמשיך לעקוב ולהתריע אחר הפעילות השלילית של איראן ותעשה את כל הנדרש כדי לשמור על ביטחונה וכדי להגן על עצמה ".  
שרת החוץ של האיחוד האירופי ,  פדריקה מוגריני ,  ושר החוץ של איראן מוחמד ג'וואד זריף ,  הצהירו אמש על תחילת יישום הסכם הגרעין שנחתם בין איראן ושש המעצמות ביולי האחרון .  בכך ,  ניתן האות להתחלת הסרת הסנקציות מעל הרפובליקה האיסלאמית . " היום הגענו ליום היישום ",  אמרה מוגריני . " היום ,  כמעט שישה חודשים לאחר ההגעה להסכם ,  סבא"א אישרה כי איראן מילאה את צדה בו .  כעת ,  הסנקציות הקשורות לתכנית הגרעין הוסרו ".  לדבריה , " מדובר בהסכם חזק והוגן ". 
ההצהרה הגיעה דקות אחדות לאחר שיו"ר הסוכנות הבינלאומית לאנרגיה אטומית ,  יוקיה אמאנו ,  אישר כי איראן נקטה את כל הצעדים הדרושים כדי שניתן יהיה להתחיל ביישום הסכם הגרעין . " עשינו עבודה רבה כדי להגיע ליום הזה ,  והיישום של הסכם זה ידרוש מאמץ דומה ",  אמר אמאנו והוסיף : " בכל הנוגע אלינו ,  אנו מוכנים להתחיל בעבודה ". 
 ( עדכון ראשון :  23:40 )  

נתניהו : " איראן ממשיכה להפיץ טרור ";  רוחאני : " נקודת מפנה "
 לאחר שהמערב הסיר את הסנקציות מעל טהראן ,  אמר ראש הממשלה כי  " ישראל תעשה כל שנדרש כדי להגן על עצמה ".  נשיא איראן : " רק ישראל ,  חורשי הרעה באזור והרפובליקנים בארה"ב אינם מרוצים ".  משדר מיוחד מאולפן וואלה !  NEWS

