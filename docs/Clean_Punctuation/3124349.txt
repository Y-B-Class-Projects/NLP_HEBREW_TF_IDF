תגבור אכיפה ו-3,500 דולר למסתנן :  אושרה תוכנית לגירוש מסתננים
הממשלה אישרה תוכנית ל"עידוד יציאת מסתננים מישראל "  למדינות שלישיות ,  שבמסגרתה יתוגברו יחידות האכיפה של רשות ההגירה והאוכלוסין ותינתן תוספת תקציבית של 150 מיליון שקל לתמרוץ יציאת המסתננים .  נתניהו : " כל מדינה חייבלת לשמור על גבולותיה "
 הממשלה אישרה הבוקר  ( רביעי )  תוכנית המיועדת ל"עידוד יציאת מסתננים מישראל "  למדינות שלישיות ,  שבמסגרתה יתוגברו יחידות האכיפה של רשות האוכלוסין וההגירה ויינתן מענק כספי בסך 3,500 דולר לכל מסתנן שייצא מהארץ .  ראש הממשלה בנימין נתניהו אמר בישיבה : " כל מדינה חייבת לשמור על גבולותיה .  שמירה על הגבולות מפני הסתננות בלתי חוקית זו גם זכות וגם חובת יסוד של מדינה ריבונית .  התוכנית הזאת תצא לדרך היום ". 
ממשרד ראש הממשלה נמסר כי לטובת יישום המתווה ,  אושרה הקצאת 180 תקני כוח אדם לרשות האוכלוסין וההגירה ,  ועד 150 מיליון שקל לשנה לתמרוץ יציאת המסתננים מהארץ . " 60 אלף איש נכנסו באופן בלתי חוקי לפני הקמת המכשול בגבול סיני ,  הוצאנו כ-20 אלף ועכשיו המשימה היא להוציא את היתר ",  אמר נתניהו , " השנה הוצאנו כ-4,000 והמאמץ הגדול להוציא באופן משמעותי את רוב אלה שנשארו ,  שהם שוהים ומסתננים בלתי חוקיים בישראל ". 
על פי ההודעה , " התכנית גובשה בהמשך לפסק דין בית המשפט העליון בנושא ,  וקביעתו כי יש לדחות את הטענות כאילו המדינה השלישית אינה מקום בטוח עבור המסתננים היוצאים מישראל .  במקביל תיפסק הפעלת מתקן 'חולות' .  התקציבים ותקני כוח האדם שהוקצו להפעלת המתקן יממנו את יישום תכנית היציאה מרצון ".  לטענת הממשלה ,  הסכום המושקע ביישום המתווה נמוך משמעותית מעלות המשך שהייתם של המסתננים בישראל .  
לקריאה נוספת:החוק לסגירת מתקן חולות אושר  אך התקציב לפקחי הגירה טרם הועברהפגנה מול ביתה של נשיאת העליון : " תנו לממשלה למלא את חלקה"שרת החוץ של רואנדה :  מוכנים לקלוט עשרת אלפים מבקשי מקלט מישראל 

תגבור אכיפה ו-3,500 דולר למסתנן :  אושרה תוכנית לגירוש מסתננים
הממשלה אישרה תוכנית ל"עידוד יציאת מסתננים מישראל "  למדינות שלישיות ,  שבמסגרתה יתוגברו יחידות האכיפה של רשות ההגירה והאוכלוסין ותינתן תוספת תקציבית של 150 מיליון שקל לתמרוץ יציאת המסתננים .  נתניהו : " כל מדינה חייבלת לשמור על גבולותיה "
 
