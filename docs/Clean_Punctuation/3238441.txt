תיק המעונות :  הצדדים מתקרבים לסיכום על הקנס שתשלם שרה נתניהו
על פי הסדר הטיעון המתגבש בתיק המעונות ,  רעיית ראש הממשלה תורשע בעבירה של ניצול טעות של הזולת בתחבולה ,  ללא מרמה .  המחלוקת נוגעת בעיקר לגובה הסכום שאותו תחזיר לקופת המדינה .  הצדדים קבעו ישיבת גישור נוספת ליום רביעי
בישיבת הגישור שהתקיימה היום  ( שני )  בתיק המעונות לא הושג הסדר טיעון ,  אולם חלה התקדמות והצדדים התקרבו בעמדותיהם .  על פי ההסדר המתגבש ,  רעיית ראש הממשלה שרה נתניהו תורשע בעבירה של ניצול טעות של הזולת בתחבולה ,  אך ללא מרמה ,  תשלם קנס ותחזיר סכום כסף מסוים לקופת המדינה - כאשר המחלוקת היא בעיקר סביב גובה הקנס .
 במסגרת הפרשה הואשמה נתניהו כי פעלה לנפח הוצאות כשהזמינה למעון ראש הממשלה ארוחות ממסעדות יוקרה בעלות כוללת של יותר מ-350 אלף שקלים ,  תוך עקיפה מכוונת של הנוהל שאוסר הזמנת מזון כשבמעון מועסקת מבשלת .  בשבוע שעבר דווח בחברת החדשות כי הפרקליטות דרשה שנתניהו תשלם 100 אלף שקלים - שכוללים את הקנס ואת ההחזר לקופת המדינה - בעוד ההצעה שהציג סנגורה של נתניהו ,  עו"ד יוסי כהן ,  היתה לשלם אלף שקלים בלבד .  לוואלה !  NEWS נודע כי אחר הישיבה שקיימו הצדדים היום בפני השופט המגשר ,  מרדכי כדורי ,  הפערים ביניהם קטנים בהרבה .  
במקביל ,  מקיימים בפרקליטות מגעים להסדר טיעון עם עזרא סיידוף ,  סמנכ"ל משרד ראש הממשלה לשעבר ,  שנאשם גם הוא בפרשה .  הצדדים קבעו ישיבת גישור נוספת ליום רביעי הקרוב - אליה זומן גם סנגורו של סיידוף .  סיידוף ,  שהיה סמנכ"ל משרד ראש הממשלה באותה תקופה ,  הואשם בעבירות דומות וכן בעבירת זיוף בידי עובד ציבור .
 עוד בוואלה !  NEWS:האיחוד האירופי נותר עומד על רגליו ,  אך קולות השינוי מהדהדיםכסף לשרים במסווה של דמי ייעוץ :  כך עבד שוחד המיליונים של שיכון ובינוישמונה שעות ,  לבד במים :  כך שרדו חמשת המחולצים מהכנרת 
הליך הגישור נמשך חודשים ארוכים בפני השופט מרדכי כדורי .  הוא החל לאחר הישיבה הראשונה במשפט ,  שנערכה בפני נשיא בית משפט השלום ירושלים ,  אביטל חן ,  באוקטובר האחרון .  התובעים בתיק הם עורכי הדין ארז פדן וג'ני אבני ,  בעוד נתניהו מיוצגת על ידי יוסי כהן .  את סיידוף מייצג עו"ד יהושע רזניק .
 חקירת פרשת המעונות החלה באמצע 2015 ,  לאחר שמבקר המדינה ,  השופט בדימוס יוסף שפירא ,  חשף אי סדרים בניהול מעון ראש הממשלה ,  והעביר אותם ליועץ המשפטי דאז ,  יהודה וינשטיין .  בסוף אותה שנה נחקרה נתניהו באזהרה .
 בתחילה כללה הפרשה עוד כמה תתי-פרשות ,  מלבד הזמנת הארוחות .  בין היתר נחקרה נתניהו בחשד שחשמלאי בשם אבי פחימה ,  שהכיר את בני הזוג נתניהו על רקע היותו פעיל ליכוד ,  ביצע עבודות בביתה הפרטי של משפחת נתניהו בקיסריה ,  לכאורה בניגוד לנהלים .  חשד נוסף היה כי נתניהו העסיקה מטפלת שסעדה את אביה לפני מותו ,  והטילה את ההוצאות על כספי משלם המסים ,  וחשד שלישי נגע לרהיטי גן שנרכשו כביכול עבור מעון ראש הממשלה הרשמי בירושלים ,  אף בפועל הועברו לביתם הפרטי של בני הזוג בקיסריה .  

תיק המעונות :  הצדדים מתקרבים לסיכום על הקנס שתשלם שרה נתניהו
על פי הסדר הטיעון המתגבש בתיק המעונות ,  רעיית ראש הממשלה תורשע בעבירה של ניצול טעות של הזולת בתחבולה ,  ללא מרמה .  המחלוקת נוגעת בעיקר לגובה הסכום שאותו תחזיר לקופת המדינה .  הצדדים קבעו ישיבת גישור נוספת ליום רביעי

