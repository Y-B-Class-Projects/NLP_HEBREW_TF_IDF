נתניהו בישיבת הממשלה בחיפה : " נשקם את חיי האזרחים בהקדם "
 ראש הממשלה אמר בפתח הישיבה מהעיר מוכת השריפות כי משרדי הממשלה יקלו על ההליך הבירוקרטי הצפוי לאזרחים שרכושם נפגע .  יונה יהב : " בירכתי על הקמת טייסת הכיבוי בזמן השריפות ".  ליברמן סייר בחלמיש : " 17 מהשריפות מקורן בהצתות "
 ראש הממשלה בנימין נתניהו אמר היום  ( ראשון )  בפתח ישיבת ממשלה מיוחדת מחיפה מוכת השריפות כי הרשויות יעשו כל שביכולתן על מנת להקל על האזרחים שרכושם ניזוק בשריפה . " המסר לכל האזרחים שבתיהם ורכושם נפגע בשריפה  נעזור לכם לשקם את בתיכם וחייכם בהקדם ",  אמר .
 לדבריו ,  הממשלה תעשה כל שביכולתה כדי להקל על הליך הסיוע . " כל משרדי הממשלה מחויבים להושיט לכם יד במהירות ,  לקצץ בבירוקרטיה ולהביא לכם עזרה ושיקום בהקדם האפשרי .  ניבחן בתוצאות ולא בתהליכים ,  במעשים ולא במילים .  האירוע עדיין לא הסתיים .  נפעל נגד כל מי שמסית ומצית ",  אמר נתניהו .  
לקריאה נוספת:במבחן ההנהגה :  הסופרטנקר כיבה לרגע את התקופה הפוליטית הבוערתהפיצויים וההכרעה בסוגיית הטרור :  מתחילים לאמוד את נזק השריפותתושבים שאיבדו את ביתם בשריפה יפוצו ב-2,500 שקלים : " לא לטרטר אותם "  

שר הביטחון אביגדור ליברמן ביקר הבוקר בהתנחלות חלמיש שבבנימין ,  שתושביה נאלצו להתפנות מבתיהם בעקבות השריפה הקשה שפקדה את היישוב . " כוחות ההצלה והכיבוי התמודדו עם 110 שריפות ,  מתוכן 17 בוודאות הן הצתות ",  אמר . " יש קצה חוט ,  ואני מקווה שנגיע אליהם ונמצה איתם את הדין ". 
לדבריו ,  התשובה לגל השריפות היא הרחבת ההתנחלויות . " צריך לבנות בית ועוד בית ,  ולמצוא פתרונות למשפחות ולתושבים עד השיקום .  זהו יישוב ותיק למופת עם אנשים שהתמודדו בעבר עם משברים וגם כיום בוחרים להתמודד בגבורה ולא מדברים במושג של נקמה ,  אלא על בנייה והרחבת התיישבות .  אני חושב שהתשובה הכי טובה היא הרחבת ההתיישבות ".  
ראש עיריית חיפה ,  יונה יהב ,  אמר בישיבת הממשלה : " כשעמדתי מול תחנת הדלק הענקית ברוממה ,  כשמאחוריה מסך אש ענק ,  תאמין לי ראש הממשלה ,  בירכתי אותך בתפילה כל דקה על המטוסים שעברו שם ,  והם שהחניקו את האש .  אל תישמע למלעיזים ,  תקנה עוד מטוסים ,  תקנה עוד מיכליות ,  אל תחסוך בכסף .  כנראה שמלחמת האש היא אחת המלחמות הבאות שלנו וכנראה שהיא לא האחרונה ".  

שר האוצר משה כחלון דיבר גם הוא בישיבת הממשלה ,  ובה אמר כי  " שיחררנו 21 מיליון שקלים ,  15 מיליון להוצאות מידיות של ראשי הרשויות ועוד שישה מליון ל-2,500 שקלים לנפש לכל בן אדם במשפחה שפונתה מביתה ".  עוד הוסיף ,  כי  " ביקשתי שכל השמאויות יהיו סגורות עד יום חמישי ואז תוך 24 שעות מהאישור הכסף יגיע בחשבון .  אפס ביורוקרטיה .  שמאים יעבדו שתי משמרות ושלוש עד שיסיימו את הפרויקט הזה ". 
קודם לכן ביקר שר החינוך נפתלי בנט בהתנחלות . " אנחנו ניצבים בפני גל טרור לאומני של מחבלי אש שמטרתם להטיל אימה ",  אמר במשדר וואלה !  NEWS .
 לדבריו ,  מדובר בהצתות של פלסטינים שייענו בתגובה מדינית . " זו הגדרת הטרור .  עם ישראל ,  כהרגלו ,  מתגייס איש למען רעהו ,  בצורה חסרת תקדים .  רואים התנדבות ורואים עזרה הדדית ורואים התגייסות גדולה מאוד .  על כל בית פה  ( שנשרף )  אנחנו נקים בתים גדולים יותר ורבים יותר ,  כי זו התשובה האמיתית לטרור הלאומני הזה .  אנחנו ננצח ". 
בנט אמר כי  " הכיוון הוא להחזיר את כל המשפחות ליישוב שיגורו באופן זמני בקרוואנים ,  כי הם רוצים להמשיך בשגרת החיים שלהם ,  ואז ניכנס למהלך של בנייה מחודשת של הבתים במקומות שלהם .  בטווח הקצר - קרוואנים ,  בטווח הארוך - שיקום מלא של ההרס ".  
השר לביטחון פנים גלעד ארדן אמר בריאיון לאולפן וואלה !  NEWS כי רמת הכוננות של שירותי הכבאות וההצלה עדיין גבוהה . " אני מקווה שביום רביעי יגיע הגשם ,  אבל התחזיות משתנות וצריך להשאיר את הכוננות הגבוהה ",  אמר .  השר התייחס לעובדה שמטוסי טייסת הכיבוי לא היו מסוגלים לפעול במהלך הלילות . " בחירת הטייסת שיש היום לרשות הכבאות לא נעשתה על ידי חברי כנסת ,  אלא על ידי צוות מקצועי בהשוואה לתקציבים שניתן היה לקבל ".  
לדבריו ,  תגבורת הכבאים הזרים לא עלתה הון ,  אך הדגיש כי אינו יודע מה עלות הסופר טנקר ,  שכן מטוס כיבוי זה הוזמן על ידי המועצה לביטחון לאומי  ( המל"ל )  במשרד ראש הממשלה .  עם זאת ,  ארדן אמר כי לדעתו ,  ההחלטה להביא את הסופר טנקר הייתה נכונה .  
על ההצעה להרוס בתי מציתים אמר ארדן : " טרוריסט שדוקר או יורה ,  יש אפשרות להפעיל כלפיו את האמצעי של הריסת ביתו כאמצעי מרתיע ויש למצות זאת גם כלפי מי שמבצע הצתה ".  עם זאת ,  ארדן התייחס לקולות שנשמעו מצד חברי כנסת רבים ,  ואמר כי  " שיסוי של אוכלוסיות זה אף פעם לא טוב ,  ובעיקר במקרה הנוכחי .  לא הייתה הצדקה לכך כי מנהיגי הציבור הערבי ,  ואפילו אבו מאזן ,  גינו את ההצתות ". 
 ( עדכון ראשון :  10:00 )  

נתניהו בישיבת הממשלה בחיפה : " נשקם את חיי האזרחים בהקדם "
 ראש הממשלה אמר בפתח הישיבה מהעיר מוכת השריפות כי משרדי הממשלה יקלו על ההליך הבירוקרטי הצפוי לאזרחים שרכושם נפגע .  יונה יהב : " בירכתי על הקמת טייסת הכיבוי בזמן השריפות ".  ליברמן סייר בחלמיש : " 17 מהשריפות מקורן בהצתות "
 
