העוזרת שתבעה את שרה נתניהו :  איימו על ילדיי
בפעם השנייה בתוך פחות משבועיים ,  הגישה ליליאן פרץ ,  מנהלת משק הבית לשעבר של משפחת נתניהו ,  תלונה בשל איומים על חייה .  לשכת נתניהו : " על המשטרה להאיץ החקירה בנושא "
  ( באדיבות הערוץ הראשון ) 
ליליאן פרץ ,  לשעבר מנהלת משק הבית של משפחת ראש הממשלה בנימין נתניהו ,  הגישה אתמול  ( שני )  תלונה בעקבות איומים שקיבלה לטענתה על חיי בעלה וילדיה .  זאת לאחר שלפני כעשרה ימים הגישה פרץ תביעה נגד שרה נתניהו ,  בגין תנאי העסקתה .  ליליאן ,  בליווי בעלה חיים ,  הגיעו אחר הצהרים לתחנת משטרת חדרה ,  שם סיפר הבעל שקיבל איומים טלפוניים מאלמוני שהתקשר אליו ואיים על חייו וחיי ילדיהם של השניים ,  תוך שהוא מציין את שמות הילדים .  זאת לדבריו ,  בדרישה שתבטל פרץ את תביעתה נגד רעיית ראש הממשלה בתוך 12 שעות .  
בלשכת ראש הממשלה קוראים למשטרה להאיץ את חקירת התלונה של משפחת פרץ . " ראש הממשלה ורעייתו מגנים כל ביטוי של איום או אלימות ומקווים שהמשטרה תאיץ את חקירתה ,  הן בתלונה הנוכחית והן בתלונה הקודמת כדי להגיע בהקדם האפשרי לשורש הדברים ולפתרון התעלומה ",  נמסר בהודעה שפרסמה הלשכה .
 כבר בשבוע שעבר טענה ליליאן פרץ כי קיבלה שיחת איום טלפונית .  לדבריה ,  המתקשר איים על חייה ודרש ממנה להסיר את תביעתה בתוך 12 שעות .  פרץ סיפרה לערוץ 2 על שיחת האיומים .  לדבריה , " קיבלתי שיחת טלפון מבן אדם שלא הזדהה והוא אמר לי 'מי זאת - את שעושה את כל הבלגאן ?  "  פרץ הוסיפה כי האלמוני אמר לה ש"אם תוך 12 שעות לא תביאי לסיום הפרשה את תיפגעי אישית  וזה מביבי ".  פרץ הוסיפה כי היא מתייחסת לאיום ברצינות . " עם כל הטירופים שקוראים במדינה ובעולם ,  בוודאי שאני מאמינה לו .  אני פוחדת על הילדים שלי זה יצא מכל פרופורציה ,  לא תיארתי שזה יגיע לדברים כאלה ". 
לפני כעשרה ימים פרסם  " ידיעות אחרונות "  כי ליליאן הגישה תביעה לבית הדין לעבודה בתל אביב נגד מעסיקיה .  בתביעה טענה ליליאן כי שרה נתניהו השפילה אותה באופן רציף במשך שש שנות העסקתה .  בין היתר טענה ליליאן כי נתניהו נהגה לצרוח עד אימה ,  במקרים שבהם לא קיבלה את הכבוד המגיע לה לטעמה והגדירה עצמה כ"אמא של מדינת ישראל ".  כמו כן טוענת ליליאן כי נתניהו הכריחה אותה להביא ארבעה סטים שונים של בגדים לעבודה על מנת לשמור על סטריליות הבית .
 
העוזרת שתבעה את שרה נתניהו :  איימו על ילדיי
בפעם השנייה בתוך פחות משבועיים ,  הגישה ליליאן פרץ ,  מנהלת משק הבית לשעבר של משפחת נתניהו ,  תלונה בשל איומים על חייה .  לשכת נתניהו : " על המשטרה להאיץ החקירה בנושא "
 
