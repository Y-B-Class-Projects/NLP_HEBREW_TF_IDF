ועדת הכספים מכריזה מלחמה על הריכוזיות
הוועדה קראה לממשלה להקים ועדה ציבורית לבחינת הריכוזיות ,  ולא ,  תישקל האפשרות לקדם הצעות חוק פרטיות בעניין .  ח"כ גפני : " קבוצה קטנה של בעלי הון בסוף תנהל את המדינה "
 ועדת הכספים קראה בצהריים לממשלה להקים ועדה ציבורית לבחינת הריכוזיות במשק .  במידה שהממשלה לא תקים בקרוב ועדה כזו ,  תשקול הוועדה לקדם הצעות חוק פרטיות לצמצום הריכוזיות ,  למשל את הצעת החוק להקטנת הריכוזיות במשק שהגישה ח"כ עינת וילף  ( עבודה )  .  
בהחלטת הוועדה שנוסחה על ידי ח"כ חיים אורון  ( מרצ )  תמכו הח"כים אורון ,  משה גפני  ( יהדות התורה )  ,  מירי רגב  ( ליכוד )  .  ח"כ שלי יחימוביץ' ,  שהתנגדה להקמתה של ועדה ציבורית ,  לא השתתפה בהצבעה .  
בוועדת הכספים דורשים שהוועדה הציבורית תדון בהפרדת הבעלות הצולבת על נכסים ריאליים ונכסים פיננסיים ,  להשוות את שיעור המס על דיבידנדים בפרמידות ,  מינוי דירקטורים מטעם הציבור ועוד .  
יו"ר הוועדה ח"כ משה גפני אמר כי  " ההחלטה של הוועדה תזרז את הממשלה להקים ועדה ציבורית .  צריך לתת לממשלה מרווח זמן ואם היא תתעכב אזי הכנסת תחוקק הצעת חוק בעניין ".  
גפני אמר כי  " הממשלה צריכה לעסוק בבלימת הריכוזיות ולהגיש לכנסת הצעת חוק .  אנו מכירים את הממשלות בישראל והן על פי רוב עצלניות ופחדניות .  במקביל ,  באוקטובר 2010 ,  עם פתיחת מושב החורף תפתח הוועדה בדיונים בהצעות חוק .
 גפני אמר עוד כי  " ראיתי דחיפות לקיים את הדיון על הריכוזיות במשק .  אנו נמצאים במצב שחייבם לתת את הדעת כי לקבוצה מאוד קטנה של אנשים יש נגישות עסקית ובעלות על חלק גדול מהמשק - על חברות כלכליות ועל חברות תקשורתיות .  ביום אחד הממשלה יוצאת ,  ומי שינהל את המדינה ה יהיו אותם אנשים .  כל החלטה שלהם יכולה לגרום לזעזוע .  אנו הופכים להיות מדינה שאי אפשר לבקר אותה כי גם התקשורת תהיה בידיים שלהם ".  
אורון אמר כי  " לריכוזיות השלכות בכיוונים שונים .  הכנסת צריכה להיות גורם אקטיבי ולתבוע מהממשלה להקים ועדה ציבורית .  אני מציע להקים ועדה ציבורית שבה יכהנו גם אנשים שאינם במערכת הממשלתית . " איני מתכוון שבוועדה הזו יהיו נציגים של בעלי עניין ,  אלא אנשי ציבור מתחום האקדמיה ,  רגולטורים לשעבר ועוד ".  
לדברי אורון , " כיום מי ששולט בבנקים שולט גם בגופים ריאליים .  יש לטפל בחברות פרמידות ששולטות בחברות דור רביעי עם אחוזי שליטה נמוכים .  יש גם לטפל במבנה התאגידי ובאופן שניתן למנות דירקטורים בחברות פרמידות ".  
יחימוביץ' אמרה כי  " הקמתה של ועדה ציבורית על ידי הממשלה מעוררת בי חששות .  הקמת ועדת ציבורית תהיה תואנה של הממשלה שלא לקדם את הצעות החוק הללו .  אנו נסרס את עצמנו במו ידינו אם נקרא להקמתה של ועדה ציבורית כי הצעות חוק פרטיות ,  שחלקן ישימות וטובות ,  יועברו לוועדות שרים לקבירת חוקים שלא פותרות את המצב אלא מנציחות אותו ".  
יחימוביץ' הביעה חשש ש"כל פעם שתעלה הצעת חוק כזו בוועדת השרים לחקיקה יאמר יו"ר ועדת השרים לחקיקה ,  יעקב נאמן ,  למה להחליט בהצעת חוק בשעה שפועלת ועדה ציבורית ".  
יחימוביץ' הזהירה כי  " כולם מסכימים שהריכוזיות היא דבר בעייתי אבל בין הסכמה תיאורטית לבין הוצאת מהלכים מהכוח אל הפועל המרחק רב .  אותי מטרידה מה יקרה אם הממשלה כן תקים ועדה ציבורית שתשב עד קץ כל הימים .  יש בכנסת הצעות חוק ספציפיות להתמודדות עם הריכוזיות ".  
ח"כ אמנון כהן  ( ש"ס )  הסביר כי  " הריכוזיות במשק היא בעייתית .  אין מנוס אלא להקים ועדה ציבורית חשובה שתבחן את כל ההשלכות במקביל למסלול של חקיקה פרטית ". 

ועדת הכספים מכריזה מלחמה על הריכוזיות
הוועדה קראה לממשלה להקים ועדה ציבורית לבחינת הריכוזיות ,  ולא ,  תישקל האפשרות לקדם הצעות חוק פרטיות בעניין .  ח"כ גפני : " קבוצה קטנה של בעלי הון בסוף תנהל את המדינה "
 
