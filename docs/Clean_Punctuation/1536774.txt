 " נתניהו מבקש לשמור בחשאי המו"מ על שליט "
 אתר חדשות פלסטיני דיווח כי נשיא מצרים חוסני מובארק קיבל בקשה מרה"מ ומשר הביטחון ברק ,  לשמור על חשאיות בנוגע לפרטי המגעים על העסקה לשחרור החייל החטוף 
" פלסטין אל-יום ",  אתר חדשות פלסטיני המזוהה עם הג'יהאד האיסלמי ,  דיווח  ( רביעי )  מפי פרשן האתר לעניינים ישראלים כי ראש הממשלה בנימין נתניהו ושר הביטחון אהוד ברק ביקשו מנשיא מצרים חוסני מובארק ומראש המודיעין המצרי עומאר סלימאן לשמור בחשאי את כל הפרטים הנוגעים למשא ומתן לגיבוש עסקת שליט .  
עוד דווח כי לאור בקשה ישראלית ,  דרשה מצרים מחמאס שלא להדליף דבר מהמגעים .  לאור זאת בכיר הארגון מחמוד א-זהאר סרב לפרט בנושא במסיבת עיתונאים שקיים השבוע בקהיר והסתפק באמרו  " אין חדש ".  לפי הדיווח ,  על אף הבקשה המפורשת שלא להגיד דבר ,  שר התשתיות בנימין בן אליעזר התבטא בנושא והביע תקווה כי שליט ישוחרר לפני ראש השנה .
 על פי הדיווח באתר ,  נתניהו חושש לאשר את שחרורו מהכלא של מזכ"ל החזית העממית אחמד סעדאת במסגרת עסקת שליט בשל חששו מפרישה של מפלגות ימין מהקואליציה במחאה על שחרור מתכנן רצח השר לשעבר רחבעם זאבי .  יחד עם זאת ,  הפרשן העריך כי ישראל תסכים לשחרר בסופו של דבר את האסירים ה"כבדים "  עבדאללה ברגותי ,  עבאס א-סייד ,  איברהים חאמד ,  יחיא סנוואר וחסן סלאמה .

" נתניהו מבקש לשמור בחשאי המו"מ על שליט "
 אתר חדשות פלסטיני דיווח כי נשיא מצרים חוסני מובארק קיבל בקשה מרה"מ ומשר הביטחון ברק ,  לשמור על חשאיות בנוגע לפרטי המגעים על העסקה לשחרור החייל החטוף

