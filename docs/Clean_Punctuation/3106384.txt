ההרצאה של גדעון סער לפעילי הארגון שפעל להחליף את נתניהו
לוואלה !  NEWS נודע כי השר לשעבר הרצה בפני קבוצת תורמים אמריקנים ,  בהם דניאל לובצקי ,  התורם המרכזי של ארגון V-15 ,  שפעל בבחירות האחרונות להחליף את שלטון הליכוד .  פגישה דומה התקיימה גם עם שר הביטחון לשעבר בוגי יעלון .  סער : " הצגתי את עמדות המחנה הלאומי בישראל "
  ( "תם פסק הזמן ":  גדעון סער מודיע על שובו לפוליטיקה ,  במרץ השנה )  
השר לשעבר גדעון סער ,  מבכירי הליכוד ,  השתתף לפני כמה חודשים במפגש במהלכו הרצה בפני התורם האמריקאי העומד מאחורי ארגון  " דרכנו ",  המוכר גם בשמו הקודם - V-15 שפעל בבחירות האחרונות כדי להחליף את שלטון נתניהו והליכוד - כך נודע לוואלה !  NEWS .  
באפריל האחרון ביקרה בישראל משלחת של אישים מהקהילה היהודית האמריקאית ,  בה השתתפו גם תורמים וחברי הנהלה של דרכנו ,  והאיש המרכזי העומד מאחורי הארגון המיליארדר היהודי אמריקאי דניאל לובצקי .  הקבוצה נפגשה עם שורה של דמויות בולטות במערכת הפוליטית הישראלית ובהם יור יש עתיד ,  יאיר לפיד ,  ראש הממשלה לשעבר ,  אהוד ברק ,  והרמטכל לשעבר בני גנץ .  לדברי גורם המעורה בביקור ,  המטרה היתה  " לשמוע ולהכיר את כל מי שיש לו תפקיד מנהיגותי עתידי בפוליטיקה הישראלית ". 
גם שר הביטחון לשעבר משה  ( בוגי )  יעלון ,  שהיה חבר הליכוד בבחירות האחרונות ,  הוזמן להרצות בפני הקבוצה .  לדברי גורמים המעורים בביקור המשלחת ,  בפגישות הציגו המועמדים את חזונם ואת עמדותיהם לגבי עתידה של ישראל והמזרח התיכון ,  אך לא עסקו בגיוס תרומות .  
מרבית הדמויות שפגשה המשלחת ,  שאמנם לא זוהתה עם תנועת  " דרכנו "  ישירות אך אורגנה על ידי בכירים בתנועה כמו יור הוועד המנהל קובי ריכטר ויושבת הראש פולי ברונשטיין ,  מייצגים עמדות שמאל - מרכז .  סער היה הבכיר היחיד המכהן כיום כחבר ליכוד שפגש את המשלחת ואת לובצקי ,  שהיה הגורם המממן המרכזי מאחורי V-15  ארגון חוץ פרלמנטרי שפעל בבחירות האחרונות במטרה מוצהרת של לעודד הצבעה בקרב בוחרי גוש המרכז שמאל ולהחליף את שלטון הליכוד .
 לובצקי ,  איש עסקים אמריקני-מקסיקני ,  הוא אחד התורמים הגודלים למען דו-קיום ועמותות שמאל בשנים האחרונות ,  ומייסד תנועת  " קול אחד "  הפועלת למען קידום פתרון שתי המדינות .  בבחירות האחרונות  " קול אחד "  חברה לארגון V-15 וביחד הובילו בבחירות האחרונות קמפיין שטח נרחב שמטרתו היתה לשנע מצביעי גוש מרכז-שמאל לקלפיות ,  ולהחליף את שלטון נתניהו .  
חצי שנה אחרי הבחירות התנועות התמזגו סופית לתנועת  " דרכנו ",  המכריזה על עצמה כתנועה האזרחית החוץ-מפלגתית הגדולה בישראל ,  שפועלת כדי לחזק את  " הרוב המתון ",  ערכי ציונות ודמוקרטיה ,  וקידום הסדר מדיני .  מדובר באיחוד ומיזוג של תנועת V-15 עם תנועת  " קול אחד "  האמריקנית ,  הפועלת זה למעלה מעשור לקידום פתרון שתי המדינות .
 ארגון V-15 היה מוקד מרכזי של קמפיין הליכוד בבחירות 2015 ,  וראש הממשלה ובכירים במפלגה ראו בו שחקן מרכזי ב"מזימה של השמאל "  להחליף את הימין .  הליכוד טען שהארגון משמש צינור להזרמת כספים זרים לא חוקיים לתעמולת בחירות עבור המחנה הציוני ומרצ . " הון עתק מוזרם מחו"ל לארגון V-15 עבור שלטון שמאל בתמיכת המפלגה הערבית .  והמסר הוא אחד :  'רק לא ביבי' ",  אמר נתניהו בנאום בעצרת הימין בכיכר רבין בתל אביב ,  יומיים לפני הבחירות .  
בסופו של דבר ,  מבקר המדינה קבע בשנה שעברה שלא נמצאו ראיות לקשר של הארגון עם מפלגות השמאל ,  אך הביקורת של הליכוד על פעילות V-15 התגלגלה בסופו של דבר לכדי חקיקה .  מוקדם יותר השנה הכנסת אישרה תיקון לחוק מימון מפלגות ,  שמגביל את יכולתם של ארגונים חוץ פרלמנטריים לממן קמפיינים פוליטיים בתקופת בחירות ונועד לחבל בפעילותם של ארגונים כמו V-15 .  
מטעמו של גדעון סער נמסר בתגובה : " סער הוזמן להרצות על השקפת עולמו בפני משלחת אישים יהודים מארה"ב ומאנגליה .  זה דבר שהוא עושה כענין שבשגרה עם משלחות רבות שמגיעות לארץ מיהדות התפוצות כמו גם עם אנשי מדינה .  בהרצאה שהתקיימה לפני למעלה מחצי שנה הציג סער את עמדותיו שהן עמדות המחנה הלאומי בישראל ,  לרבות הסכנה שבהקמת מדינה פלסטינית ממערב לירדן .  
ההרצאה לא היתה בפני פורום של תנועת  " דרכנו ".  למעלה מן הצורך יצויין כי כשפנתה  " דרכנו "  לסער לפני כשנה שיופיע בכנס ציבורי מטעמה היא נענתה בשלילה .  אין ולא היתה לסער כל ידיעה מי מהנוכחים תורם לארגון כזה או אחר .  יצויין ,  כי איש מן הנוכחים לא תרם לסער .  
סער מרצה ונפגש באופן שוטף עם קהלים מגוונים המבקשים לשמוע עמדותיו על ישראל ועתידה ,  כולל בפני אנשים שאינם מחזיקים בהשקפת עולמו והוא ימשיך לעשות כן ". 
מלשכתו של יעלון נמסר כי  " יעלון נענה להזמנתו של מר קובי ריכטר ,  יזם וטייס חיל האויר להרצות בפני משלחת של אורחים יהודים מחו"ל אודות תפיסתו את תמונת המצב האסטרטגית במזרח התיכון ואתגרי מדינת ישראל .  יעלון לא פגש אישית אף אחד מחברי הקבוצה ואף לא ידע מראש שלובצקי נמנה על קבוצת האורחים בהרצאתו שהתקיימה במשרדי חברת  " מדינול "  בהר חוצבים .  תוכן ההרצאה והמפגש לא נגע בנושאים פוליטיים כלל ".  
מ"דרכנו "  נמסר בתגובה כי  " תנועת דרכנו השתתפה וסייעה באירוח משלחת של מנהיגים יהודים מחו"ל שהגיעה ללמוד על ישראל ולהכיר אותה על כל גווניה .  בין היתר עברה המשלחת מפגשים עם אישי ציבור מכל גווני הקשת הפוליטית בניסיון ללמוד על המצב המדיני והחברתי ולהעמיק את הידע שלהם "  
הפעילות של V-15 וקול אחד חוללה סערה גם בפוליטיקה האמריקנית ,  מאחר שקול אחד קיבלה תקציבים ממחלקת המדינה .  דוח של הסנאט האמריקאי קבע שקול אחד השתמש בתקציבים שקיבל במסגרת המענק להקמת תשתית פוליטית שנוצלה לקמפיין נגד נתניהו .  הדוח קבע שלא היתה כל פעולה פלילית בדברים אלא כשלים הקצאת תקציבים וויכוח על עמותות .
 אחרי הבחירות ,  מנכלית דרכנו ,  פולי ברונשטיין ,  אמרה בראיון ל"הארץ "  כי הם מתכוונים להתמקד לקראת הבחירות הבאות ב"מצביעי ליכוד שמקומם במחנה המתון .  אנחנו תופסים את הליכוד כמפלגה שהקצינה ימינה והיא קיצונית יותר ממצביעיה ".  עם זאת ,  לוואלה !  נודע כי גם סער וגם יעלון ,  שנפגשו עם תורמי דרכנו ,  סירבו להשתתף במפגשים וכנסים פומביים של התנועה .  

ההרצאה של גדעון סער לפעילי הארגון שפעל להחליף את נתניהו
לוואלה !  NEWS נודע כי השר לשעבר הרצה בפני קבוצת תורמים אמריקנים ,  בהם דניאל לובצקי ,  התורם המרכזי של ארגון V-15 ,  שפעל בבחירות האחרונות להחליף את שלטון הליכוד .  פגישה דומה התקיימה גם עם שר הביטחון לשעבר בוגי יעלון .  סער : " הצגתי את עמדות המחנה הלאומי בישראל "
 
