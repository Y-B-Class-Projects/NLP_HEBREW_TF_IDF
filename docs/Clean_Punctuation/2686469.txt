אין הכרעה :  בחירת הנגיד נדחתה לשבוע הבא
בתום ישיבה שארכה כשעתיים בסיומה היו צפויים ראש הממשלה ושר האוצר להודיע על זהותו של נגיד בנק ישראל הבא ,  החליטו השניים לעכב את החלטתם עד ליום ראשון
על אף שיותר משלושה חודשים פועל בנק ישראל ללא נגיד ממונה ,  מאז פרישתו של הנגיד היוצא סטנלי פישר ,  הודיעו הלילה  ( רביעי )  ראש הממשלה בנימין נתניהו ושר האוצר יאיר לפיד כי הם דוחים את החלטתם על זהות הנגיד החדש ליום ראשון הקרוב .  המועמדים הסופיים לתפקיד הינם צבי אקשטיין ,  ויקטור מדינה ומריו בלכר .
 אקשטיין נחשב למועמד המועדף על יועציו של ראש הממשלה בנימין נתניהו מכיווון שהוא נתפש  " כאיש פנים "  שמכיר את המערכת .  מועמדותו של אקשטיין לתפקיד נחשבה למפתיעה בעיקר על רקע יחסיו עם הנגיד היוצא סטנלי פישר ופרישתו מתפקידו כמשנה לנגיד לאחר ששימש במשרה זו במשך חמש שנים .
 בחודש יולי הודיע פרופ' יעקב פרנקל כי הסיר את מועמדותו לתפקיד נגיד בנק ישראל בעקבות הסערה הציבורית שהתעוררה לאחר שהועלו חשדות נגדו בגין גניבה של תיק חליפות מחנות בדיוטי פרי בהונג קונג לפני כשבע שנים .  זמן קצר לאחר מכן הודיע גם ליאו ליידרמן שהיה מועמד לתפקיד כי הוא מוותר על המינוי .  הסיבה להחלטתו של ליידרמן למשוך את מועמדותו ,  נובעת מטענה שהועלתה בפני השופט בדימוס יעקב טירקל ,  שלפיה ליידרמן הטריד מינית לכאורה בזמן עבודותו ב"דויטשה בנק ". 
פרופ' מריו בלכר שימש בעבר נגיד הבנק המרכזי של ארגנטינה .  כמו כן שימש בלכר במספר תפקידים בקרן המטבע הבינלאומית והיה אחד מאדריכלי המעבר של כלכלות הגוש הסובייטי לכלכלות קפיטליסטיות .  בעת הכרזתו כמועמד לתפקיד התברר כי כנגד בלכר עמדה תביעה שלא נפתרה עדיין .  מדובר בתביעה ייצוגית שהגישה קרן פנסיה אמריקאית בשם Monroe נגד כלל ההנהגה של חברת הנפט הלאומית הארגנטינאית  ( YPF )  ,  בה מופיע גם פרופ' בלכר .  יחד עם בלכר נתבעו עוד כ-80 אנשים וגופים ביניהם JP מורגן ,  קרדיט סוויס וגולדמן זאקס .  כמו כן מדובר בתביעה מסחרית ולא פלילית .
 ויקטור מדינה כיהן כמנכ"ל משרד האוצר ,  מנכ"ל בנק מזרחי ,  יו"ר כי"ל ומנהל המחלקה המוניטרית בבנק ישראל .  

אין הכרעה :  בחירת הנגיד נדחתה לשבוע הבא
בתום ישיבה שארכה כשעתיים בסיומה היו צפויים ראש הממשלה ושר האוצר להודיע על זהותו של נגיד בנק ישראל הבא ,  החליטו השניים לעכב את החלטתם עד ליום ראשון

