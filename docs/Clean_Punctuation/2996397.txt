אבו מאזן על סרטון נתניהו : " ישראל היא זו שמבצעת טיהור אתני "
 יו"ר הרשות טען בהודעה שפרסם לרגל חג הקורבן כי  " ישראל ניסתה לפזר 'רוחות רעילות' כדי לשבור אותנו ".  גם הליגה הערבית ומשרד החוץ הפלסטיני גינו בחריפות את הסרטון .  עריקאת : " נתניהו חצה את כל הקווים האדומים "
 יו"ר הרשות הפלסטינית אבו מאזן התייחס אמש  ( ראשון )  לדבריו של ראש הממשלה בנימין נתניהו בנוגע לפינוי ההתנחלויות הישראליות בגדה המערבית ,  אותו השווה ל"טיהור אתני ",  והאשים את ישראל כי היא זו שמבצעת טיהור אתני בפלסטינים .  בברכה שנשא לרגל חג הקורבן בטלוויזיה הממלכתית ,  אמר אבו מאזן כי בניגוד לטענתה של ישראל ,  היא זו שנמצא בבידוד בינלאומי - ולא הפלסטינים ,  משום שהיא לא מעוניינת ,  לדבריו ,  בקידום השלום .
 אבו מאזן שב ואישר כי הפלסטינים נענו להצעת נשיא רוסיה ולדימיר פוטין לקיים פסגה משותפת עם נתניהו .  בנוסף ,  הגיב יו"ר הרשות בעקיפין לדיווחים על כך ששימש בעבר סוכן של שירות הביון הסובייטי ,  קג"ב . " בימים האחרונים ישראל ניסתה לפזר 'רוחות רעילות' כדי לשבור אותנו ,  וכמה כלי תקשורת לקחו חלק בקמפיין הישראלי הזה ",  אמר , " אך המלחמה הפסיכולוגית הזו לא תשבור אף אחד מאתנו ". 
עוד בוואלה !  NEWS:הימין תחילה : " הטיהור האתני "  של נתניהו מכוון בעיקר ללייקים בישראלח"כ עודה על סרטון  " הטיהור האתני ":   " נתניהו משכתב את ההיסטוריה"ארה"ב על דברי נתניהו בדבר  " טיהור אתני ":   " לא ראויים "  
גם בכיר הרשות הפלסטינית סאיב עריקאת הגיב אתמול לסרטון השנוי במחלוקת של נתניהו ,  וטען כי ראש הממשלה  " חצה את כל הקווים האדומים ".  לדברי עריקאת ,  בריאיון לתחנת הרדיו  " קול פלסטין ",  הצהרתו של ראש הממשלה  " בוטה ולא מוסרית ,  ומנוגדת לחוק הבינלאומי ,  לנורמות הדיפלומטיות ולהחלטות מוסדות האו"ם ".  
עריקאת פנה לקהילה הבינלאומית בבקשה לדרוש מנתניהו לקבל אחריות על הפגיעה בתהליך השלום ,  והוסיף כי דבריו של נתניהו מרחיקים את הצדדים מפתרון שתי המדינות .  הוא הוסיף כי דבריו של ראש הממשלה ,  שמבטלים את נוכחותם של הפלסטינים באזור במשך דורות רבים , " ראויים לכל גינוי ".  לדבריו ,  הקשרים הקרובים של מדינות העולם עם ישראל מפתיעים , " בעיקר לאור המצב הנוכחי ,  והעובדה שישראל מערערת את השלום ואת היציבות באזור ". 
הליגה הערבית גינתה אתמול אף היא את דברי נתניהו .  סגן המזכיר הכללי של הליגה לענייני פלסטין והשטחים הכבושים ,  סעיד אבו עלי ,  טען כי ראש הממשלה מבקש בדבריו לתת לגיטימציה להתנחלויות ,  באמצעות הטחת אישומים קשים וחסרי כל בסיס ,  לדבריו ,  בקהילה הבינלאומית שדוחה פעם אחר פעם את הבנייה בהתנחלויות כבלתי-חוקית .  הוא הוסיף וטען כי דבריו של נתניהו נגועים בשחצנות ,  וכי הוא מנסה לקבוע עובדות בשטח .  אבו עלי התחייב  " לעשות את מה שניתן "  על מנת להגן על הפלסטינים ,  כולל פנייה למועצת הביטחון של האו"ם .  
בהודעה ממשרד החוץ הפלסטיני ,  נמסר כי  " נתניהו מוכיח שוב כי הוא אינו שותף לשלום ".  ההודעה טוענת כי ראש הממשלה  " יורה שקרים ,  פנטזיות והמצאות שיכולים למלא סיפורי מעשיות ".  עוד נטען כי  " נתניהו ,  שעומד בראשה של קואליציית ימין קיצוני ,  מנסה להציל את הפופולריות שלו "  בקרב הציבור הישראלי בכלל ,  ובקרב המתנחלים בפרט .
 שלשום טען יו"ר הרשימה המשותפת ,  ח"כ איימן עודה ,  כי ראש הממשלה  " מנסה לכתוב מחדש את ההיסטוריה כשהוא מסביר לנו שההתנחלויות הם לא מכשול לשלום ".  בהתייחסות לסרטון שפרסם נתניהו ,  פרסם עודה פוסט בפייסבוק ,  שבו כתב כי  " ראש ממשלת ישראל החליט ללכת צעד נוסף ,  בבניית מציאות מדומיינת ". 
עודה יצא נגד ההשוואה של נתניהו ,  לדבריו ,  בין המיעוט הערבי במדינה לבין המתנחלים . " הוא משווה בין מיעוט ילידי ,  שחי במקום דורות על דורות ,  שמדינת ישראל היא זאת שהגיעה וקמה עליו ,  לבין המתנחלים שהועברו בניגוד לחוק הבינלאומי לשטח כבוש ,  תוך דריסה גסה של כל זכויות האדם של תושבי הגדה ועזה ",  כתב . " אבל המציאות אף פעם לא הפריעה לנתניהו .  אחר כך בראיונות בחו"ל הוא ימלמל עוד שקר על תמיכה בפתרון שתי המדינות ,  אבל לפחות עכשיו כבר אף אחד לא יאמין לו ". 
לדברי עודה , " נתניהו מתחיל לעטוף את סרבנות השלום שלו בשיח ליברלי ריק .  הוא מעמיק את המשטר הצבאי והדיכוי בשטחים הכבושים תוך רדיפת קבוצות בתוך מדינת ישראל ,  ובראשן המיעוט הלאומי הערבי ,  אך מדבר על סובלנות ושלום ".  הוא הוסיף כי  " בחוצפה ובלי להתבלבל ,  הוא משתמש במושג חדש מבחינתו - טיהור אתני ,  כי לנתניהו זה לא משנה שדווקא ההתנחלויות הן אלה שנוסדו בדיוק במטרה לדחוק באכזריות קהילות פלסטיניות מכלל שטחי הגדה ,  לשטח מצומצם סביב הערים הגדולות ".  
בסרטון בשפה האנגלית שהעלה אתמול לעמוד הפייסבוק הרשמי שלו אמר נתניהו כי הטענה שההתנחלויות הן מכשול לשלום  " תמוהה "  בעיניו .  הוא המשיל את המצב בגדה המערבית לנוכחותם של קרוב לשני מיליון אזרחים ערבים בשטחי ישראל וטען כי  " הם אינם מהווים מכשול לשלום ".  לדבריו ,  ההנהגה הפלסטינית דורשת כי לא יימצאו יהודים בשטח המדינה שאותה הם שואפים להקים . " לזה קוראים טיהור אתני ",  אמר נתניהו בסרטון והוסיף כי  " זו דרישה מקוממת ". 
בהמשך טען ראש הממשלה כי מה שיותר מקומם בעיניו היא העובדה שהעולם אינו מוצא את הדרישה הזו של הפלסטינים מקוממת . " מדינות אחרות ,  נאורות בדרך כלל ,  אף מקדמות את הדרישה השערורייתית הזו ",  הוסיף . " אני חושב שמה שהופך את השלום לבלתי-אפשרי הוא חוסר סובלנות כלפי אחרים .  חברות שמכבדות את כל בני האדם הן אלה שמבקשות שלום .  חברות שדורשות טיהור אתני אינן מבקשות שלום ",  אמר נתניהו .
  ( עדכון ראשון :  23:21 )  

אבו מאזן על סרטון נתניהו : " ישראל היא זו שמבצעת טיהור אתני "
 יו"ר הרשות טען בהודעה שפרסם לרגל חג הקורבן כי  " ישראל ניסתה לפזר 'רוחות רעילות' כדי לשבור אותנו ".  גם הליגה הערבית ומשרד החוץ הפלסטיני גינו בחריפות את הסרטון .  עריקאת : " נתניהו חצה את כל הקווים האדומים "
 
