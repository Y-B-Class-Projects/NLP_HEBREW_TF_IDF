נתניהו בדגניה :  הממשלה תפעל לחיזוק הקיבוצים
הממשלה מקיימת ישיבה מיוחדת בקיבוץ דגניה א' לציון 100 שנה להקמת התנועה הקיבוצית .  רה"מ : " נקבל החלטות במטרה לחזק את הקיבוץ וההתיישבות החקלאית והכפרית ".  נתניהו גם הבטיח להקל על הגישה לפריפריה על ידי פיצול כביש 6
 ( צילום:יובל בן אבו .  עריכה :  גדי וינסטוק ) 

ראש הממשלה בנימין נתניהו ושריו הגיעו הבוקר  ( ראשון )  לקיבוץ דגניה א' לצורך ישיבה מיוחדת לציון 100 שנה להיווסדה של התנועה הקיבוצית .  בקרב ותיקי הקיבוץ נרשמה התרגשות רבה ,  ואפילו השר לשעבר אהרון ידלין ,  חבר קיבוץ חצרים ואביו של ראש אמ"ן שהגיע למקום ,  התרגש ושיבח את השרים על הכבוד שהם חולקים לתנועה הקיבוצית .  הזמרת שרל'ה שרון ליוותה בשירה את שרי הממשלה ,  בעת שהצטלמו על רקע המבנה הראשון של דגניה א' .
 לפני הישיבה המיוחדת ,  ביקר ראש הממשלה בבית הקברות של קבוצת כנרת בו נטמנו בין השאר גופותיהם של רחל המשוררת ,  נעמי שמר וברל כצנלסון ,  ולאחר מכן סיפר על כך לשרים . " הייתי כאן לפני עשר שנים בפינת החי עם ילדיי שהיו קטנים ,  ואחר כך הלכנו לבית הקברות וקראנו משירי רחל 'אל מול גולן' ",  סיפר נתניהו . " המקום הזה מדבר אל כל עם ישראל ,  אבל קשה מאוד להגיע אליו .  החלטתי שאם אחזור להיות ראש ממשלה ,  אשדרג את האתר יחד עם אתרי מורשת נוספים ,  וזה מה שאנחנו עושים ".  
לגבי אנשי הקיבוצים ,  ראש הממשלה אמר שהם  " נאחזו בקרקע ונרתמו להגנתה של מדינת ישראל עם שקיעת השמש ".  נתניהו אמר לפני הכינוס ,  כי  " בישיבת הממשלה נקבל החלטות במטרה לחזק את הקיבוץ וההתיישבות החקלאית והכפרית ".  הוא הוסיף ואמר כי  " אנחנו משקיעים מיליארד שקלים במהפכה ,  רואים אותה לנגד עינינו ולהערכתי בתוך שנה-שנתיים ,  כביש 6 יפוצל מערבה לצומת כברי ונחבר כביש לקרית שמונה ,  שיהיה מורכב ממחלפים ".  
נתניהו הסביר לשרים כי משמעות  " המהפכה "  היא נדידה של אוכלוסייה חזקה ומרכזי תעשיה . " כדי להשלים את המהפכה אני רוצה עזרה מכל אחד ואחד מכם ",  אמר לשרים , " נפרוץ את הפקק הזה בכנסת .  לא נוכל לפתח אם לא נשנה את הביורוקרטיה הנוראה שקיימת במרכיב התכנון והבנייה ". 
לפני הישיבה ,  התייחס ראש הממשלה לסוגיה האירנית ואמר כי האיומים והאתגרים לא תמו . " לפני ימים אחדים שמענו דברי נאצה וגידופים כלפי ישראל ",  אמר , " לבנון הופכת לגרורה אירנית נוספת ,  אבל אנחנו נדע היטב להגן על עצמנו .  אנחנו מושיטים יד למי משכנינו החפצים בשלום ונמשיך לבנות את יישוביה ועריה של מדינת ישראל ". 

נתניהו בדגניה :  הממשלה תפעל לחיזוק הקיבוצים
הממשלה מקיימת ישיבה מיוחדת בקיבוץ דגניה א' לציון 100 שנה להקמת התנועה הקיבוצית .  רה"מ : " נקבל החלטות במטרה לחזק את הקיבוץ וההתיישבות החקלאית והכפרית ".  נתניהו גם הבטיח להקל על הגישה לפריפריה על ידי פיצול כביש 6

