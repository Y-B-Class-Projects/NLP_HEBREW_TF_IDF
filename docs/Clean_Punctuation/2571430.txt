נתניהו המריא ארצה : " מטרות הביקור הושגו "
 בתום שבוע עמוס ,  שכלל את  " נאום הפצצה "  בעצרת הכללית של האו"ם ,  אומרים בסביבת ראש הממשלה כי מטרותיו הושגו - הן בהבהרת האיום האירני ,  והן בשיקום היחסים עם וושינגטון
נאום שיירשם בתולדות העצרת הכללית של האו"ם ,  שיחת טלפון עם הנשיא אובמה ,  ועוד כמה פגישות חשובות ;  ראש הממשלה בנימין נתניהו המריא חזרה לישראל מביקורו הקצר בארצות הברית ,  ובסביבתו הביעו אמש  ( שבת )  שביעות רצון גדולה מתוצאות הביקור . " ראש הממשלה מסכם את ביקורו בארצות הברית כהצלחה ",  אמר הערב גורם בפמליית נתניהו ,  והסביר כי  " שתי מטרות הביקור הושגו - חידוד המסר בנושא האירני ,  והידוק התיאום עם הממשל האמריקאי בסוגיה ",  במסגרת פגישתו של נתניהו עם מזכירת המדינה האמריקאית הילרי קלינטון ושיחת הטלפון עם הנשיא אובמה .
 בעקבות  " נאום הפצצה "  של נתניהו באו"ם ,  הוסיף הגורם , " מאות מיליונים ברחבי העולם נחשפו לקו האדום של ראש הממשלה ".  נתניהו המריא לישראל עם צאת השבת בניו יורק ,  והוא צפוי לנחות מחר לפני כניסת חג הסוכות .  
נאומו של נתניהו לא הותיר אף אחד בעולם אדיש ,  ובעיקר תמונתו ליד ציור הפצצה ,  עליה הדגים את  " הקוים האדומים "  שלו ,  שזכתה לעטר את העמודים הראשונים של כל עיתוני העולם ;  למרות שצבע הפנדה עורר גל בדיחות ברשת ,  ועל אף שגורמים בבית הלבן הבהירו כי ימשיכו לדחות את דרישות הקווים האדומים ,  נתניהו עצמו התגאה במהלך סוף השבוע בהד הנרחב של נאומו ;   " הראיתי לכל העולם זה מה זה אומר לעצור את תכנית הגרעין של אירן ",  אמר בראיון לערוץ 1 ששודר היום . " במה שעשיתי אתמול ,  ניסיתי לתרגם את היעד העקרוני הזה לשפת מעשה ,  ואני חושב שהדבר הזה מהדהד היום בעולם כולו .  מאת מיליוני אנשים ראו את זה ,  והיום מאות מיליוני אנשים ,  ודאי מיליונים רבים מבינים מה שאולי לא הובן קודם  מה זה אומר לעצור את אירן ,  באיזה שלב ,  באיזה חלק של התהליך של ההתגרענות שלה ".  
מכשול הפגישה שלא התקיימה עם אובמה עבר גם הוא בשלום ,  כשנשיא ארצות הברית יזם שיחת טלפון ארוכה עם נתניהו לאחר נאומו ,  כשבסופה נמסר כי  " שני המנהיגים הדגישו כי יש ביניהם הסכמה מוחלטת על המטרה המשותפת - למנוע מאירן להשיג נשק גרעיני ".  גם נתניהו הגדיר את השיחה עם אובמה כשיחה  " טובה ",  וכך גם את פגישתו עם מזכירת המדינה קלינטון ,  בטונים שונים לחלוטין מאלו שאיפיינו את המגעים בין הצדדים בשבועות האחרונים ,  שלוו בהדלפות ועימותים פומביים בין ירושלים לוושינגטון . 
" הצוותים שלנו מדברים ,  משוחחים .  חשוב שהשיח הזה יהיה לא רק בין ממשלות ,  אלא גם מבחינת דעת הקהל העולמית שתבין ותיתן לגיטימציה לשימת קו ברור שיעצור את אירן ",  אמר נתניהו בראיונות שנתן לתקשורת הישראלית בסיום הביקור .  כמו כן ,  נתניהו הצליח לצלוח את הביקור מבלי שימשוך אש פוליטית שישה שבועות לפני הקמפיין לנשיאות ,  ולמרות שיחת הטלפון המקבילה עם יריבו של אובמה ,  המועמד הרפובליקני לנשיאות ,  מיט רומני ,  אין ספק שהביקור תרם להפגה משמעותית של המתיחות בין הצדדים .
 נתניהו ניצל את שהותו בניו יורק גם לפגישה עם מזכ"ל האו"ם באן קי מון ,  עמו דן גם כן בנושא האירני ,  אך גם בנאומו של יו"ר הרשות הפלסטינית ,  אבו מאזן ,  והגיע לפגישה נוספת עם  " ידיד ישראל ",  ראש ממשלת קנדה סטיבן הארפר ,  בה נזדמן לראש הממשלה להודות פרונטלית על ניתוק היחסים הדיפלומטיים של קנדה עם אירן .  אתמול נפגש נתניהו גם עם שר החוץ האמריקאי לשעבר הנרי קיסינג'ר ,  ואת סעודת השבת סעד במלונו עם רעייתו ובנו יאיר ,  שהצטרף לביקור ,  וקומץ מחבריו הקרובים .( עדכון ראשון :  23:00 )  

נתניהו המריא ארצה : " מטרות הביקור הושגו "
 בתום שבוע עמוס ,  שכלל את  " נאום הפצצה "  בעצרת הכללית של האו"ם ,  אומרים בסביבת ראש הממשלה כי מטרותיו הושגו - הן בהבהרת האיום האירני ,  והן בשיקום היחסים עם וושינגטון

