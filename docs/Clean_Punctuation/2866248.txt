הזדמנות גדולה לביטול הרפורמה ברשות השידור
העיכוב שנוצר בביצוע חוק רשות השידור חושף חלק מהבעייתיות הגדולה בו :  הסיכוי שהיא תהיה  " מנותקת מהשפעה פוליטית "  כפי שטענו לפיד וארדן ,  שואף לאפס .  אבל עדיין לא מאוחר מדי .  דעה
הרפורמה הגדולה ברשות השידור כבר לא תושלם ,  לפחות לא במתכונת שאישרה הממשלה הקודמת .  בלשכת ראש הממשלה בנימין נתניהו סירבו אתמול לומר מדוע מתעכב אישור המועצה שאמורה לפקח על הקמת הרשות החדשה ,  ומה הם השינויים שמבקש ראש הממשלה לערוך בחוק הרשות .  השר במשרד התקשורת ,  אופיר אקוניס ,  היפנה את השואלים לראש הממשלה עצמו .  אקוניס התנגד לחוק רשות השידור החדשה וגם היום ,  כשר הממונה על יישומו ,  אין לו הרבה דברים טובים לומר עליו .  רשמית הוא טוען שהחוק אינו ישים בלוח הזמנים שנקבע .  אבל בחוגים סגורים הוא משמיע ביקורת מהותית יותר .  השר היה מצפה שהחוק ייקבע שהשידור צריך להיות לא רק  " ציבורי "  אלא גם  " ממלכתי ".  
ההבדל בין שידור הרואה עצמו כמשרת הציבור לשידור המשרת את  " הממלכה "   שנציגתה היא הממשלה  יכול להיות תהומי .  העיכוב בהקמת הרשות החדשה אינו מקרי ,  ועשוי להיות לא קצר .  העובדה שהרשות פועלת זמנית תחת מפרק אינה צריכה להטעות .  בפעם האחרונה שגוף ממשלתי הועבר לניהול מפרק זמני ,  זה קרה בחברת  " אל על "  ונגמר לאחר יותר מעשר שנים .  
הרפורמה ברשות השידור הייתה אחד המהלכים הגדולים עליהם ביקשו שר האוצר יאיר לפיד ושר התקשורת גלעד ארדן לסלול את דרכם ללב הציבור .  
התכנית נועדה לפתור את שתי הבעיות העיקריות של הרשות :  ניהול בעייתי שהתקשה להתמודד עם ועדי העובדים השולטים למעשה ברשות ,  ומעורבות פוליטית המשבשת את התנהלות הרשות .  ניסיונות הבראה והתייעלות קודמים נכשלו ,  נוכח התנגדותם של הוועדים החזקים .  במהלך עצבני אחד הפסיק לפיד את ההידיינות על תכנית ההבראה הבאה ,  וסיכם עם ארדן על תכנית מהפכנית :  פירוק רשות השידור ,  העברתה לניהול זמני לידי  " מפרק מפעיל ",  ובמקביל להקים רשות חדשה ,  יעילה ומשוחררת מגבנוני העבר ,  וחקיקה חדשה מבודדת אותה מכל השפעה פוליטית .  גביית האגרה תיפסק עד מארס 2015 ,  ובמקומה תמומן הרשות באמצעות האגרה הסמויה שתמשיך המדינה לגבות מבעלי הרכב ,  הכנסות מפרסום ותשדירי שירות והשלמות מקופת האוצר .  
את המתווה לתוכנית הציעה ועדה בראשות איש התקשורת הוותיק רם לנדס .  לפיד וארדן קיבלו את ההמלצות ומיהרו לשלב הביצוע כשהם נסמכים על הקואליציה חזקה ורוח הרפורמות המפעמת בכל ממשלה חדשה .  החוק לפירוק והקמת הרשות החדשה אושר במהירות שיא .  בית המשפט אישר את בקשת הפירוק כונס הנכסים הרשמי דוד האן מונה למנהל הרשות בתקופת הביניים .  ואז הכל נתקע .
 השופט עזרא קמא בחר אמנם את חברי הוועד המנהל של הרשות החדשה ,  אבל ראש הממשלה ,  בתפקידו כשר הממונה על יישום החוק ,  מעכב את חתימתו ,  וללא מועצה לא יכולה הרשות החדשה לקום .  

העיכוב חושף חלק מהבעייתיות הגדולה של החוק החדש :  גם אם נתניהו ייתן אור ירוק להקמתה של הרשות ,  הסיכוי שהיא תהיה  " מנותקת מהשפעה פוליטית "  כפי שטענו לפיד וארדן ,  שואף לאפס .  נכון :  בניגוד למועצת רשות השידור ,  שהורכבה על פי מפתח פוליטי ,  תהיה לרשות החדשה מועצה ציבורית הממונה באמצעות שופט בדימוס ,  ללא מעורבות פוליטית .  אבל הבעיה של רשות השידור  " הישנה "  לא היתה במינויים הפוליטיים למליאת הרשות ,  אלא במעורבות של פוליטיקאים ,  במינויים בעמדות מפתח של מנהלים וכתבים ,  ללא קשר וללא ידיעת חברי מועצת הרשות .
 לא מדובר רק בבעיה של הרשות אלא במגזר הציבורי כולו .  דווקא במקומות שבהם אין לשר סמכות רשמית למינוי אנשים ל"משרות אמון ",  יכול הפוליטיקאי לפעול  " מתחת לרדאר ",  כשהוא רוחץ בניקיון כפיו .  מרבית המכרזים  " הפתוחים "  כביכול למשרות בשירות הציבורי ,  הם מכרזים תפורים בהתאם להעדפות של פוליטיקאים ומקורביהם .  
רשות השידור שונה מגופים אחרים במגזר הציבורי בגלל שזהו גוף שבו מתקבלות מאות ואלפי החלטות פוליטיות מדי יום ,  על ידי מנהלים ,  כתבים ועורכים .  בחלקו זהו גוף שמטרתו הרשמית כמעט היא פוליטית ,  שכן מרבית השידורים בשפות שאינן עברית הן למעשה משדרי  " הסברה "  לעולם ובעיקר למדינות שכנות .  

מה הסיכוי שהרשות החדשה תהיה נקיה מהשפעה פוליטית משחיתה ? 
מנגנון ההפרדה שנקבע בחוק החדש אינו אלא גבעול העשב שמאחוריו מנסים להסתיר את הפיל הגדול של המינויים הפוליטיים במוסדות הממלכתיים .
 יתכן שדווקא מנגנון שקוף של מינוי מועצה על פי מפתח פוליטי  חברתי לרשות השידור ,  יאפשר להתמודד ביתר קלות עם התופעה ואולי לקזז השפעה של גורם פוליטי אחד .  אולם לא מנגנון המנויים הוא הבעיה הגדולה של החוק החדש ,  אלא התמודדותו עם עולם התקשורת החדש .  ועדת לנדס העדיפה לטמון ראשה בחול ולהתעלם מהשינוי המפליג שחלק בעולם התקשורת מאז נחקק חוק רשות השידור אי שם ב-1965 .  השידור הציבורי ,  בעיקר בטלוויזיה ,  נותר בפינתו האפלה ,  בעוד שהציבור עבר מזמן לרשתות המסחריות .  
במאמץ להרחיב את ההשפעה ,  הקימה המדינה גופים מיותרים ובזבזנים לפיקוח על שידורי הכבלים והלוויין ועל השידורים המסחריים .  גופים אלה שעלותם מאות מיליוני שקלים מפקחים על התכנים של הערוצים המסחריים ,  מנסים להשפיע על תכניהם ובודקים את היקף השקעתם בתכנים בכלל וביצירה מקומית בפרט .  פעילותם של גופים אלה עולה לציבור פי כמה וכמה ממחיר אגרת רשות השידור נשמתה עדן ותועלתה אפסית .
 אם היו ארדן ולפיד מבינים שהשידור הציבורי הוא ערך החייב להתבטא לא רק בערוץ זניח כמו ערוץ 1 ,  אלא בכל הערוצים הקיימים ,  היו מקימים רשות חדשה לשידורים ציבוריים ,  הפועלת בכל הערוצים .  במקום לפקח על החברות המסחריות ,  הייתה הרשות החדשה יכולה לקנות זמן שידור בכל תחנה מרכזית ,  ולספק לציבור תכנים העומדים בקריטריון שלה :  העלות של שידורים כאלה אינה צריכה להיות גבוהה ,  והשפעתם בשידור בערוץ 2 או 10 יכולה להיות גדולה בהרבה משידורם בערוץ הבלתי נצפה של הטלוויזיה הממלכתית .  במקביל ,  יוכלו הערוצים המסחריים לפעול ללא פיקוח ,  על פי שיקולים כלכליים בלבד ,  כמו במדינה חופשית .  שילוב השידור הציבורי בערוצים המסחריים יבטיח שהם לא יהפכו לרצף משמים של תכניות בידור זול ודל קלוריות .  

הזדמנות גדולה לביטול הרפורמה ברשות השידור
העיכוב שנוצר בביצוע חוק רשות השידור חושף חלק מהבעייתיות הגדולה בו :  הסיכוי שהיא תהיה  " מנותקת מהשפעה פוליטית "  כפי שטענו לפיד וארדן ,  שואף לאפס .  אבל עדיין לא מאוחר מדי .  דעה

