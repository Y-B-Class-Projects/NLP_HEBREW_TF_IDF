תחפור ,  ביבי ,  תחפור
פיאסקו הנגיד הוא עוד דוגמה לתוצאות העגומות של זלזולו של ראש הממשלה בעבודת מטה מסודרת .  אמנון הררי מקווה שלפחות לגבי הגרעין האיראני עשו בדיקות קצת יותר יסודיות
אופס .  בפעם השנייה בתוך שבוע ,  מועמד ראש הממשלה ושר האוצר לתפקיד נגיד בנק ישראל הסיר את מועמדותו .  אוי לבושה .  לא ,  לא לבושה של פרופ' ליאו ליידרמן ,  ששמו נקשר בעבירות מטרידות ,  תרתי משמע - שכן חפותו נשמרת עד שיוכח אחרת .  הבושה האמיתית היא של מי ששוב ושוב מעלה שמות של מועמדים ,  מבלי לערוך תהליך בדיקה רציני .
 עם כל הכבוד לעיתון לאנשים חושבים ,  אם ב"הארץ "  הצליחו לעלות על פרשת ההטדה המינית המיוחסת לליידרמן ,  שבגינה עזב לכאורה את תפקידו ב"דויטשה בנק ",  אז גם בדיקה יסודית ורצינית ,  כמו זו שמצופה שתיעשה מטעמו ראש הממשלה לפני הכרזה של מינוי ,  הייתה עולה על העניין .  אלא שבדיקה כזו ,  כך נראה ,  לא ממש יצאה אל הפועל .
 כשנשיא ארצות הברית רוצה לאשר מינוי ,  נערך תהליך סינון  ( Vetting )  קפדני וסיזיפי למועמד האמור .  מי שעולה לגביו סימן שאלה קל שבקלים ,  אינספור מדרגות לפני הרשעה בפלילים - נשאר בחוץ ,  גם אם היה מתאים לתפקיד כמו אריק לבנץ .  נכון ,  בבית הלבן התהליך נדרש כדי למנוע מהנשיא מבוכה כשהסנאט יבחר לדחות את המינוי ,  אבל מי כמו ראש הממשלה נתניהו יודע שההסתכנות ב"עליהום "  תקשורתי גדולה לא פחות ממבוכה בבית הנבחרים .  
שוב ושוב ,  ולמרות המלצתו של הנגיד היוצא והמוערך סטנלי פישר ,  בחר נתניהו לדחות את המועמדות המובנת מאליה של המשנה לנגיד ,  ומי שמכהנת כנגיד בפועל בחודשים האחרונים - ד"ר קרנית פלוג .  לפי הפרסומים בתקשורת ,  נתניהו העדיף שלא למנות אותה בשל מחלוקת מקצועית ,  אידיאולוגית ואישית בין השניים .  לגיטימי לחלוטין .  אבל אם בחרת לא לקחת את מה שנמצא מתחת לאף ,  גם כשהזמן דוחק ,  גם כשאין נגיד במינוי קבוע ,  כשהסאגה מתארכת ורצוי למנות אדם שיוכל להיכנס לתפקיד במהירות - רצוי שלפחות תבחר את המועמד כמו שצריך ,  בתהליך רציני ויסודי .
 כשהיועץ לביטחון לאומי ,  פרופ' עוזי ארד ,  עזב את משרד ראש הממשלה ,  הוא טען שנתניהו האשים אותו ב"אובססיה לתהליכים ",  וכי ראש הממשלה זלזל בעבודת המטה  " החופרת "  שלו ,  בשורת נושאים ביטחוניים .  עושה רושם שגם הפעם ,  ראש הממשלה החליט לוותר על עבודה יסודית טרם ההכרזה על מועמדותו של ליידרמן ,  ואולי הפעם דווקא לא הייתה מזיקה לו איזו  " חפירה "  טובה .  
בנושא הגרעין האיראני ,  נתניהו טוען שנעשית עבודת מטה רצינית ויסודית ,  שכמותה טרם ראינו במחוזותינו .  לפי המקצועיות שניכרת בסביבתו בבחירת הדמות הכלכלית החשובה במדינה ,  המסקנה ברורה :  אזרחי ישראל ,  תכינו את המקלטים .  ומהר .  
לכל הטורים של אמנון הררי בוואלה ! 
עוד בפרשת הנגיד:לפיד על הודעת ליידרמן : " אין לנו משרד חקירות"הנגיד והמבוכה העולמית לנתניהו : " אופרת סבון"פלוג לעובדי בנק ישראל :  המשיכו לעבודשני כלכלנים סירבו להצעה להתמנות לנגיד
מעוניינים לפרסם מאמר במדור הדעות ?  כתבו לנו למייל op-ed@walla.net.il 

תחפור ,  ביבי ,  תחפור
פיאסקו הנגיד הוא עוד דוגמה לתוצאות העגומות של זלזולו של ראש הממשלה בעבודת מטה מסודרת .  אמנון הררי מקווה שלפחות לגבי הגרעין האיראני עשו בדיקות קצת יותר יסודיות

