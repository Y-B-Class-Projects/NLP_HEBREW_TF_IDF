נתניהו קורא לאיחוד מפלגות הימין ומצהיר :  לא אשב בממשלה עם גנץ
נתניהו קרא לבית היהודי ,  עוצמה לישראל ,  אלי ישי והאיחוד הלאומי להתאחד ,  זאת כדי שלדבריו יינצלו 7-6 מנדטים ויסייעו בהקמת ממשלת ימין .  עוד אמר ראש הממשלה כי הוא לא יישב בממשלה עם גנץ ,  שמפלגתו השיבה כי היא תקים  " ממשלה ציונית של תקווה ואחדות "  שתחליף אותו
ראש הממשלה בנימין נתניהו הצהיר הערב  ( שני )  כי לא יקים ממשלה עם יו"ר חוסן לישראל בני גנץ ,  והבטיח כי יקים  " ממשל ליכוד לאומית - ממשלת ימין ".  נתניהו אמר את הדברים במפגש עם מובילי דעה בציונות הדתית .  מחוסן לישראל-תל"ם נמסר בתגובה כי  " נקים ממשלה ציונית של תקווה ואחדות שתחליף את נתניהו ". 
במפגש קרא נתניהו לבית היהודי ,  עוצמה לישראל ,  אלי ישי והאיחוד הלאומי להתאחד . " הכוחות הללו חייבים להתחבר על מנת להציל 7-6 מנדטים לגוש הימין ",  אמר . " אסור לאבד את הקולות האלה כי בסוף זה או ממשלת שמאל או ממשלת ימין ",  וכי  " הפיצול בימין יביא בהכרח להפסד בבחירות ".  
נתניהו ציין כי הוא מקיים שיחות טלפון ופגישות עם כל ראשי המפלגות הללו כדי להוביל לחיבורים . " אף אחד מהם לא עובר את אחוז החסימה ,  חיבור ביניהם יביא 7-6 מנדטים לפחות ",  הוסיף נתניהו . " חיבור של אחד מהם עם הליכוד לא מוסיף מנדטים בסקרים שלנו ולכן זה לא משיג את המטרה ". 
בחירות 2019 - סיקור מיוחד בוואלה !  NEWS:סניפים נסגרו ,  מצביעים ברחו :  פעילי העבודה מקנאים בליכודניקיםפיצוץ במגעים בין הבית היהודי לסמוטריץ' : " פרץ חזר בו בצאת שבת"הבית מתמוטט :  ותיקי מפלגת העבודה חוששים מהרגע שבו ייכבה האור 
נתניהו אמר את הדברים לאחר שמפלגת עוצמה יהודית של פעילי הימין איתמר בן גביר ,  ברוך מרזל וד"ר מיכאל בן ארי הודיעו הערב כי פוצצו המגעים על ריצה משותפת עם מפלגת האיחוד הלאומי שבראשה עומד ח"כ בצלאל סמוטריץ' בבחירות הקרובות .  בהודעת המפלגה נכתב כי  " באיחוד הלאומי רוצים גם לקבל את הקולות שלנו וגם לא להכניס את הנציגים של המפלגה לכנסת ".  
לפי מפלגתו של בן גביר ,  האיחוד הלאומי דרשו כי ברשימה המאוחדת עם הבית היהודי יוצבו אנשי עוצמה יהודית בן גביר ובן ארי במקומות חמש ושמונה ,  ובמפלגה טוענים כי אנשיו של סמוטריץ' אמרו להם  " אל תהיו בעלי אגו ".  בעקבות כך ,  עוצמה יהודית דחתה את ההצעה אותה הגדירו  " לא ריאלית "  והצהירו כי המפלגה ממשיכה להיערך לריצה עצמאית .  
מהאיחוד הלאומי נמסר בתגובה : " לא נתייחס לספינים מקושקשים .  נמשיך להוביל באחריות לאחדות מלאה בציונות הדתית ובימין האמיתי ".  
במקביל ,  אחרי יומיים - התחדשו הערב השיחות בין הבית היהודי למפלגתו של סמוטריץ' לבחינת אפשרות לריצה משותפת בבחירות .  מי שיזם את הפנייה לשוב להידברות הם אנשיו של הרב רפי פרץ שנבחר לאחרונה לתפקיד יו"ר הבית היהודי .  אחת ההצעות שנדונה בין הצדדים היא שהרב רפי פרץ ימונה ליו"ר המפלגה המשותפת ,  והוא וסמוטריץ' יקבלו תיקים שווים בממשלה הבאה .  סמוטריץ' צפוי לדחות הצעה זו לאחר שהתנה את הריצה בין המפלגות בהנהגה משותפת .  
אמש דווח בחדשות 12 כי ראש הממשלה בנימין נתניהו שוחח עם הרב פרץ והודיע לו שאיחוד של הליכוד והבית היהודי לא משתלם ולכן לא יתבצע .  כך ,  נוצר מצב ששני הצדדים נותרו מחוסרי אלטרנטיבה ,  ויהיה עליהם לפעול ככל שביכולתם כדי לרוץ ברשימה מאוחדת בבחירות הקרובות .  במטרה להגביר את הלחץ על הצדדים ,  נפגשו הערב רבנים בציונות הדתית שצפויים לצאת בקריאה למפלגות לרוץ יחד כדי לא לאבד מנדטים לגוש הימין .
  ( עדכון ראשון :  18:01 )  

נתניהו קורא לאיחוד מפלגות הימין ומצהיר :  לא אשב בממשלה עם גנץ
נתניהו קרא לבית היהודי ,  עוצמה לישראל ,  אלי ישי והאיחוד הלאומי להתאחד ,  זאת כדי שלדבריו יינצלו 7-6 מנדטים ויסייעו בהקמת ממשלת ימין .  עוד אמר ראש הממשלה כי הוא לא יישב בממשלה עם גנץ ,  שמפלגתו השיבה כי היא תקים  " ממשלה ציונית של תקווה ואחדות "  שתחליף אותו

