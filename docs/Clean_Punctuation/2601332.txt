 " ביבי טורס ":  נתניהו והשרים קיבלו טיוטת דו"ח המבקר
השופט שפירא העביר לראש הממשלה את הממצאים לגבי מימון נסיעותיו לחו"ל מימיו כשר אוצר .  בנוסף ,  כשלושים שרים וסגני שרים בהווה ובעבר יידרשו להשיב על הטיוטה עד סוף ינואר
פרשת  " ביבי טורס "  מתרחבת ?  מבקר המדינה השופט בדימוס יוסף שפירא העביר היום  ( חמישי )  לראש הממשלה ,  בנימין נתניהו ,  ולכ-30 שרים וסגני שרים בממשלות עבר מ-2003 ועד 2011 את טיוטת הדו"ח שחיבר בנוגע לנסיעותיהם לחו"ל ,  אשר לא היו במימון ממשלתי ושלא במסגרת עבודתם .  על המבוקרים להשיב לממצאים עד 30 בינואר 2013 - שמונה ימים לאחר הבחירות הכלליות .  הטיוטה לנתניהו - שכבר נחקר בפרשה בתחילת השנה - נשלחה לפרקליטו עו"ד דוד שמרון .  אף שמדובר בסוגיה שעשויה להעיד על מעשים פליליים של אותם בכירים ,  היא לא תשפיע על הבחירות הקרובות .  
הדו"ח בנוגע לנתניהו מתייחס לתקופה בה כיהן כשר החוץ .  באשר לנסיעותיו כחבר כנסת ,  לפני כהונתו כשר ,  פנה המבקר ליועץ המשפטי לממשלה ,  יהודה וינשטיין לצורך התייעצות .  היועץ צפוי להשיב למבקר בעניין כבר בימים הקרובים .  בעקבות הפרסום אמרו בליכוד כי  " מוזר שהדו"ח הגיע לאמצעי התקשורת לפני שהגיע לראש הממשלה .  מוזר לא פחות שזה קורה פחות מחודש לבחירות ".  מלשכת ראש הממשלה סירבו להגיב לידיעה .  
נושא המימון הכפול לכאורה לנסיעותיו של ראש הממשלה לחו"ל התפרסם באפריל אשתקד על ידי רביב דרוקר בערוץ 10 .  על פי ממצאי התחקיר ,  בשני מקרים שונים שילמו מספר גופים על אותו כרטיס טיסה של נתניהו ,  כאשר ייתכן שהעודף שנוצר נוצל למימון הטיסה של רעיית ראש הממשלה ,  שרה .
 באחת מהנסיעות ,  כך לפי הדיווח המקורי ,  בספטמבר 2006 ,  כאשר טס נתניהו לארה"ב בכדי להופיע בכנס של המרכז הרפואי אשדוד ,  הוא דיווח על האירוע לוועדת האתיקה וקיבל אישור לנסיעה ואכן הוצאה חשבונית אחת עבור המרכז הרפואי ,  על סך של 8,237 דולרים .  אולם ,  בחשבונית אחרת שהוצאה על כרטיס טיסה באותו הסכום ,  זהות הגורם המשלם היה ארגון  "  HERITAGE ",  המקדם תכנים של זהות יהודית .  על פי הדיווח  ,  נתניהו לא קיבל אישור מוועדת האתיקה לקבל מימון מאותו ארגון עבוד הנסיעה .
 בחודש מרץ השנה נחקר כאמור נתניהו על ידי צוות בכיר ביותר של משרד מבקר המדינה ,  בנוגע לפרשה שכונתה  " ביבי-טורס ".  החקירה נערכה בלשכת ראש הממשלה בירושלים ונמשכה כשעתיים וחצי .  בחודשים שקדמו לחקירה הגיעו למשרדי המבקר רבים מיועציו ועוזריו לשעבר של נתניהו ,  שעבדו איתו בעשור האחרון .  
היועצים והעוזרים מסרו עדויות מפורטות על אופן מימון מסעותיהם של בני הזוג בנימין ושרה נתניהו בחו"ל ,  זהותם של התורמים ,  ואופן העברת הכספים וכיסוי הוצאות הטיסה והשהות של בני הזוג במלונות פאר .  במקביל ,  העבירו פרקליטיו של נתניהו למשרד המבקר קבלות ,  מסמכים וחשבוניות הקשורים לנסיעותיהם של בני הזוג לחו"ל בשש השנים האחרונות ,  על מנת לנסות ולהוכיח שלא היה פסול בהתנהלותו של נתניהו .  
גם כעת ,  כשהועברה טיוטת הדו"ח שמסתמכת בין היתר על העדויות והחקירות ,  לא ברור אם הממצאים שנאספו מספקים עילה לחשוד כי נתניהו ביצע עבירות פליליות .  במידה וכן ,  על היועץ וינשטיין ,  להחליט אם לפתוח בחקירה פלילית .  
לקריאה נוספת : ביבי-טורס :  המבקר מפסיק את העסקת חוקר הפרשהביבי-טורס :  נתניהו תובע 3.5 מיליון ש מערוץ 10שרה נתניהו משיבה אש :  יש אינטרס להפיל את בעלי  

" ביבי טורס ":  נתניהו והשרים קיבלו טיוטת דו"ח המבקר
השופט שפירא העביר לראש הממשלה את הממצאים לגבי מימון נסיעותיו לחו"ל מימיו כשר אוצר .  בנוסף ,  כשלושים שרים וסגני שרים בהווה ובעבר יידרשו להשיב על הטיוטה עד סוף ינואר

