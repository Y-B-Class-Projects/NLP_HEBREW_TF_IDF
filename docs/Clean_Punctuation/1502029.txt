ההערכות :  רה"מ יקרא לחידוש המו"מ
לקראת הנאום המדיני שיישא היום רה"מ בבר אילן גוברת ההערכה כי  " נתניהו יקרא לחידוש מיידי של המו"מ ".  אמש הוא הציג לפרס את עיקרי נאומו
עיני העולם כולו יהיו נשואות הערב  ( ראשון )  לאוניברסיטת בר אילן בשעה שראש הממשלה יישא נאום שבו יפרוש את חזונו המדיני .  לפי ההערכות ,  נתניהו לא יכריז כי הוא מקבל את עקרון שתי המדינות לשני העמים ,  אך יקרא לפלסטינים להתחיל באופן מיידי במו"מ ללא תנאים מוקדמים .  לקראת נאומו המדיני ,  נועד אמש נתניהו עם נשיא המדינה שמעון פרס .  נתניהו הציג לפרס את עיקרי נאומו והתייעץ עמו על תוכן הנאום .  
ח"כ אופיר אקוניס  ( ליכוד )  אמר אתמול במהלך שבתרבות בגבעתיים : " אני מעריך שבנאומו מחר נתניהו יקרא לפלסטינים לחדש בהקדם ,  בכל מקום וללא תנאים מוקדמים את המו"מ ".  אקוניס ציין כי  " מדינה פלסטינית עצמאית עלולה להפוך במהרה לחמאסטן תחת השפעה אירנית והיא תהווה סכנה ממשית למיליוני ישראלים שיהיו חשופים לירי טילים מיהודה ושומרון ". 
יו"ר סיעת רע"ם-תע"ל אחמד טיבי אמר לקראת נאומו של ראש הממשלה היום כי הוא מעריך  " שנאומו של נתניהו מחר יהיה מניפולציה של מילים וניסוחים ,  שלא יוביל לשינוי מהותי במדיניות ". 
השר לענייני מיעוטים ,  אבישי ברוורמן  ( עבודה )  אמר בהתייחסו לנאום הצפוי של ראש הממשלה כי המליץ בפניו 'לחבק' את אובמה ,  להצהיר על קבלת התכנית של שתי מדינות לשני עמים ובמקביל לדרוש מהפלסטינים ,  לקיים את חלקם בהסכמים .
 
ההערכות :  רה"מ יקרא לחידוש המו"מ
לקראת הנאום המדיני שיישא היום רה"מ בבר אילן גוברת ההערכה כי  " נתניהו יקרא לחידוש מיידי של המו"מ ".  אמש הוא הציג לפרס את עיקרי נאומו

