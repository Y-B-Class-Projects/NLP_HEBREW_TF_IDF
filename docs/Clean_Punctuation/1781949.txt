נתניהו :  החלטתי לאמץ המלצות ועדת ששינסקי במלואן
ראש הממשלה הינחה את שר האוצר להביא את ההמלצות כבר ביום ראשון הקרוב לאישור הממשלה . " אויבי ישראל ינסו לפגוע בשדות הגז של מדינת ישראל .  מערכת הביטחון תהיה אחראית על הגנתם ". 
 ( צילום :  גדעון צנטנר .  עריכה :  גדי וינסטוק ) 
ראש הממשלה בנימין נתניהו הביע הערב  ( שלישי )  תמיכה מלאה בהחלטת ועדת ששינסקי בכנס המנכ"לים של משרדי הממשלה בירושלים .  נתניהו אמר כי החליט לקבל את ההמלצות ללא כל שינוי .  עוד ציין ראש הממשלה : " יש לדאוג לשני צרכים מרכזיים :  האחד של היזמים שהשקיעו ושמו ממיטב כספם ומגיע להם לראות שכר לעמלם .  צורך שני הוא של אזרחי מדינת ישראל שהם בעלי המשאב הטבעי .  כדי לאזן בין הצרכים הללו ביקשתי להקים ועדה של מומחים .  הועדה ,  בראשות פרופ' ששנסקי ,  הגישה את המלצותיה לפני שבועיים .  למדתי אותם לעומק ,  התייעצתי ,  למדתי ושקלתי ועכשיו הגיע הזמן להחליט  אכן החלטתי לאמץ את המלצות ועדת ששינסקי במלואן ".  
נתניהו הוסיף ואמר כי  " הועדה מצאה את האיזון הנכון בין צורכי אזרחי ישראל לבין צרכי היזמים .  מדינת ישראל תיקח חלק בהגנה על הפרויקט הזה .  הנחתי את שר האוצר להביא הצעה לממשלה הקרובה כדי לקדם חקיקה .  החלטתי להקים קרן מתקבולי הגז שתשמש ל  4 מטרות ,  חינוך ,  חינוך ,  חינוך וביטחון .  אלה הם שני היעדים המרכזים שאנו מבטיחים לדאוג להם ". 
לעמדת ראש הממשלה בנושא המלצות ועדת ששינסקי חשיבות מכרעת ,  שכן היא עשויה לקבוע אם המלצות הוועדה יאושרו על ידי הממשלה כפי שהן ,  או אם יוכנס בהם שינוי פעם נוספת ,  כך שיוטו ההמלצות עוד יותר לטובת רוווחי הטייקונים .
 אורי אלדובי ,  יו"ר איגוד תעשיות חיפושי הגז והנפט באיגוד לשכות המסחר ,  הביע אכזבה מהחלטתו של ראש הממשלה לאמץ במלואם את מסקנות ועדת ששינסקי ." מצבה הביטחוני  מדיני של ישראל והעדר התשתיות לייצוא הגז ,  מעלה בכמה מונים את עלויות פרויקטי הקידוח בישראל לצרכי ייצוא .  החלטת ראש הממשלה להשתתף בהגנת פרויקטי הקידוח חשובה ,  אך ,  לא תוריד את עלויות פיתוחי הפרויקטים ,  בניית התשתיות ולא תהפכם לכדאיים כלכלית .  משקיעים וממנים זרים רבים יבחרו עתה ,  שלא להשקיע בתעשיית הגז הישראלית .,  ויבחרו באלטרנטיבה בקפריסין ובלבנון ." 
עוד הוסיף אלדובי ואמר כי  " מדינת ישראל ,  עמדה בפני חלון הזדמנויות היסטורי  הפיכת ישראל למעצמת אנרגיה בינלאומית .  נדיר בחיי מדינה ,  שיש לה אפשרות לעבור שינוי בסדר גודל שכזה .  קבלת מסקנות ששינסקי במלואם תמנע מישראל מלהגיע לשגשוג אליו היא יכלה ."  
" איגוד תעשיות מחפשי הנפט והגז בישראל' פועל באיגוד לשכות המסחר .  האיגוד מאגד בתוכו את 19 החברות הפעולות בענף בישראל :  הזדמנות ישראלית ,  דלק קידוחים ,  אבנר ,  אלון גז ,  ישראמקו ,  לפידות חלץ ,  מודיעין ,  אי.די.בי ,  עמנואל ,‪  ACC ,‪  IEI ,  רציו,Pelagic  ,  נובל ,  גלוב אקסלופריישן ,  גבעות עולם ,  אדירה ,  זרח וציון .
 
נתניהו :  החלטתי לאמץ המלצות ועדת ששינסקי במלואן
ראש הממשלה הינחה את שר האוצר להביא את ההמלצות כבר ביום ראשון הקרוב לאישור הממשלה . " אויבי ישראל ינסו לפגוע בשדות הגז של מדינת ישראל .  מערכת הביטחון תהיה אחראית על הגנתם ". 

