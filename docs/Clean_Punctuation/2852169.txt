הקרב על השאריות :  איך יחולקו התיקים שנותרו לליכוד ? 
בעוד רוב התיקים כבר אוישו במסגרת המו"מ הקואליציוני ,  במפלגת השלטון טרם החליטו מי מבין 30 החברים יכהן כשר בממשלה .  שלום ,  ארדן שטייניץ והנגבי רוצים את החוץ ,  רגב ודנון נאבקים על הרווחה וגם לוין ואלקין רוצים תפקיד בממשלה החדשה
אחרי שאתמול ,  שעה וחצי בלבד לפני תום המועד ,  הודיע ראש הממשלה בנימין נתניהו כי עלה בידו לגבש קואליציה ,  הולכת ומתבהרת תמונת הממשלה הבאה .  מרבית בעלי התפקידים כבר ידועים וגובשו במסגרת המשא ומתן הקואליציוני ,  אך ישנם עדיין כמה תיקים שטרם אוישו - ועליהם נלחמים שרי הליכוד .  ההערכות הן כי נתניהו יעכב את ההודעה על זהות השרים כדי להימנע מעימותים ממושכים בתוך הסיעה ,  חמישה ימים לפני השבעת הממשלה .  
ראש הממשלה צפוי להמשיך ולהחזיק בתיק החוץ .  זאת ,  כדי להימנע מחברי מפלגתו לריב על התיק ,  וכן כדי לשמור אותו לאפשרות של צירוף שותף עתידי לממשלה .  כמו כן ,  ישנם שני שרים מהליכוד שלא צפויים לשנות את תחום אחריותם - משה יעלון ימשיך לכהן כשר הביטחון ,  וישראל כץ צפוי להמשיך לכהן כשר התחבורה .  
עוד כתבות בנושא :  יש ממשלה :  נתניהו ובנט הגיעו להסכמות עקרוניותבמשרד המשפטים מודאגים משקד ,  אבל מרגיעים : " קל לצעוק מבחוץ"דניאל פרידמן : " איילת שקד מתאימה לתפקיד ,  זה מינוי טוב "  
בכול הנוגע ליתר התיקים צפויים ללכת לחברי מפלגת השלטון ,  רב הנסתר על הגלוי .  ממה שכן ידוע ,  השרים סילבן שלום ,  גלעד ארדן ויובל שטייניץ ,  וכן סגן שר החוץ צחי הנגבי ,  רואים עצמם מועמדים טבעיים לתפקיד שר החוץ ,  וסביר להניח שלפחות חלק מהם יפנו לנתניהו וינסו לשכנע אותו שלא להשאיר את התיק אצלו ולהעביר אותו לידיהם ,  אפילו באופן זמני .  
במידה ונתניהו לא יתרצה ,  יישארו עבורם שלושה תיקים אחרים שנחשבים בכירים ,  גם אם במידה פחותה :  תיק האנרגיה והמים ,  תיק הפנים וכן המשרד לביטחון פנים .  שמו של השר לשעבר בני בגין ,  הוזכר בליכוד מספר פעמים כמי שעשוי לקבל את תיק המודיעין ,  אולם מדובר כאמור בהערכות בלבד .  
על תיק הרווחה נאבקים מירי רגב ודני דנון ,  ואילו סגנית שר התחבורה ,  ציפי חוטובלי ,  מעוניינת בתיק המדע .  גם חברת הכנסת גילה גמליאל מחזיקה עוד מהקדנציה הקודמת בהבטחה מפורשת מראש הממשלה להתמנות לשרה .  כמו כן ,  שמו של סגן השר אופיר אקוניס עלה כמי שמועמד לקבל את תיק התקשורת ,  אולם נשמעו גם הערכות שלפיהן נתניהו יעדיף לשמור את התיק אצלו .  
נוסף על כך ,  חברי הכנסת יריב לוין וזאב אלקין ,  אשר נחשבים למקורבי נתניהו וניהלו את המשא ומתן הקואליציוני ,  צפויים בסבירות כמעט ודאית לקבל גם הם תפקיד בממשלה .  שמו של לוין עלה כמי שעשוי לקבל את תיק התיירות ,  או את התרבות והספורט .  חברי כנסת נוספים שיש סיכוי שיתמנו לשרים הם חיים כץ ואבי דיכטר ,  כאשר לגבי האחרון נשמעו הערכות שיעמוד בראשות ועדת החוץ והביטחון של הכנסת .  בנוסף ,  גם משרד הקליטה צפוי להימסר לאחד מחברי הליכוד 
יתר התיקים ,  שיאוישו על ידי השותפות לקואליציה ,  ככל הנראה בטוחים .  יו"ר הבית היהודי ,  נפתלי בנט ,  שהיה האחרון להיכנס לממשלת נתניהו ,  יתמנה לשר החינוך .  בנוסף ,  בהתאם לדרישותיו של בנט ,  תתמנה איילת שקד לשרת המשפטים .  אורי אריאל צפוי לקבל את תיק החקלאות בתוספת החטיבה להתיישבות ,  וכן יהיה אחראי את יישום התכנית להסדרת הבדואים בנגב .  כמו כן ,  המפלגה תמנה מטעמה גם סגן שר ביטחון .
 ממפלגת כולנו החדשה ,  צפויים להתמנות שני שרים - יו"ר המפלגה ,  משה כחלון ,  יכהן כשר האוצר וכיו"ר קבינט הדיור ,  ויואב גלנט יתמנה לשר הבינוי .  אדם שלישי ,  ככל הנראה מקורבו של כחלון בשם אבי גבאי  ( שאינו חבר כנסת )  ,  יתמנה לשר להגנת הסביבה .  
יו"ר ש"ס ,  אריה דרעי ,  יכהן כשר הכלכלה ,  הנגב והגליל ,  וייתכן שגם כשר הדתות - אם כי ישנה אפשרות שיעניק את המשרד לחבר אחר ממפלגתו .  בנוסף ,  דרעי צפוי למנות מטעמו שר במשרד האוצר הממונה על מנהל התכנון ,  ככל הנראה יצחק כהן .  במסגרת ההסכמים ובכפוף לשינויים מסוימים ,  ייתכן שיהיה מדובר בסגן שר במשרד האוצר .  יהדות התורה תמנה מטעמה את יעקב ליצמן כסגן שר הממונה על משרד הבריאות .
 הקבינט המדיני-ביטחוני צפוי לכלול 11 שרים :  נתניהו ,  יעלון ,  בנט ,  שקד ,  דרעי ,  כחלון ,  וחמישה שרים נוספים מהליכוד שטרם נקבעו .  בגלל המתיחות האישית של נתניהו עם בנט ושקד ,  עלו רעיונות שלפיהם ראש הממשלה יקים פורום התייעצות מצומצם בנוסח פורום השביעייה שהונהג בכנסת ה-18 ,  אולם הדבר טרם סוכם .
  ( עדכון ראשון :  05:44 )  

הקרב על השאריות :  איך יחולקו התיקים שנותרו לליכוד ? 
בעוד רוב התיקים כבר אוישו במסגרת המו"מ הקואליציוני ,  במפלגת השלטון טרם החליטו מי מבין 30 החברים יכהן כשר בממשלה .  שלום ,  ארדן שטייניץ והנגבי רוצים את החוץ ,  רגב ודנון נאבקים על הרווחה וגם לוין ואלקין רוצים תפקיד בממשלה החדשה

