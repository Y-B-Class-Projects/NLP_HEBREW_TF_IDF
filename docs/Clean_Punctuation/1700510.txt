המצב המדיני :  לומר דברים מפורשים מול ארה"ב
בשבוע הבא אמור בנימין נתניהו להיפגש עם נשיא ארה"ב ,  ברק אובמה .  סביר שהנשיא יפרוש לכבוד ראש הממשלה את השטיח האדום ויחזור על המסר המרגיע ,  ולפיו בין המדינות יש  " ברית בלתי ניתנת לערעור ". 
אולם ברור שקמפיין החנופה והידידות שמפגין אובמה לאחרונה טמון בעיקרו בניסיון לשמר קולות ואפשרויות מימון לקראת הבחירות לקונגרס המיועדות לנובמבר .  האירועים בתקופה האחרונה לא מרמזים על נטייה כלשהי של הממשל לשנות את מדיניותו .
 דבר זה בא לידי ביטוי בוועידת הסקר של האמנה למניעת הפצת נשק גרעיני .  במקרה זה אובמה חזר בו מהבטחתו להמשיך במדיניות הממשלים הקודמים של ארה"ב - שהטילו וטו על הניסיונות של הערבים לבודד את ישראל בוועידות מסוג זה - ולמעשה נטש את ישראל .  חשוב לזכור :  הוא תמך בהצעת החלטה שהשמיטה כל אזכור של אירן ,  אך התמקדה בישראל ודרשה שזו תחתום על האמנה ותסכים לפיקוח על מתקניה .  בעוד אובאמה ביטא לאחר מכן אכזבה לא כנה מהעובדה שישראל שוב בודדה ,  נכונותו להזניח את ישראל בנושא ביטחוני כה חיוני הגבירה את הדאגה שארה"ב כבר אינה בעלת ברית אמינה .  
גם בהשתלשלות האירועים לאחר עצירת המשט לעזה אובמה בקושי פעל כדי לרסן את ההיסטריה האנטי ? ישראלית בעולם .  במקום זאת ,  הוא לחץ על ישראל לבחור יחדיו משקיפים זרים לוועדת הבדיקה שלה .  הוא אף לא גינה את הצעתה של מועצת האו"ם לזכויות האדם לדרוש ועדת בדיקה בינלאומית .
 רק סגן הנשיא ,  ג'ו ביידן ,  הצהיר כי לישראל יש זכות לחסום את גישתן של אוניות כדי למנוע הברחת כלי נשק לעזה .  אולם דומה כי הצהרתו התומכת של ביידן מזכירה שיטה של  " השוטר הטוב והשוטר הרע ".  
במישור הרחב יותר ,  אובמה אמר שארה"ב לא מעוניינת עוד בתפקיד השוטר העולמי ומעדיפה ללוות את ענייני העולם בשיתוף מדינות אחרות וארגונים בינלאומיים .  זה אות מבשר רעות בימים אלו ,  כי הוא מבטא גישה שמכוונת להעברת סמכויות לאו"ם שבו שולטות מדינות איסלמיות .  
בעוד נדמה כי מדיניותה של ארה"ב כלפי ישראל לא השתנתה ,  אפשר להתנחם בעובדה שהתמיכה בנו בקרב אזרחי ארה"ב וחברי בתי הקונגרס התגברה משמעותית מאז תסבוכת המשט לעזה .  
לכן בפגישתו בבית הלבן יהיה על נתניהו לערוב לכך שישראל לא תואשם בשנית בהטעיית הממשל .  עליו להציג את תוכנית הפעולה שלו בפירוט ובבירור .  נתניהו צריך להבטיח כי ישראל תעשה הכל מלבד לסכן את ביטחונה כדי להימנע מלהביך את ארה"ב .  עם זאת ,  עליו להציג באופן מובהק את הקווים האדומים שממשלתו לא תעבור .  עליו לדחות חזרה לקווי שביתת הנשק של 1949 ולהבהיר כי בטווח הארוך צעד זה יהיה איום קיומי על עתידנו .  עליו להדגיש כי ישראל תהיה מוכנה לוויתורים רק אם אלו יהיו הדדיים .  עוד עליו להבהיר את מדיניות הבנייה בירושלים .  הקפאת הבנייה בגושי ההתנחלויות המרכזיים לא תחודש - שהרי הוסכם עם ממשל בוש כי יישארו בתחומי ישראל .  
אם נתניהו לא יצליח להשיג הבנה מלאה בנוגע לאירן ,  עליו לבקש שישראל תהיה מיודעת בנושא ושתוכל לתרום מידיעותיה .  בנוסף ,  עליו לדרוש תמיכה אמריקנית חד ? משמעית מול ניסיונות חרם ולחץ באו"ם ובארגונים בינלאומיים אחרים ,  ובכלל זאת התחייבות שארה"ב תסיט לחצים שיופעלו נגד כוח ההרתעה הגרעיני המעורפל של ישראל לפי פרסומים זרים .
 במקום להמעיט בחומרתם של חילוקי דעות ,  על נתניהו לומר דברים ברורים כדי להבטיח שהישראלים וידידי ישראל בחו"ל יבינו את עמדתנו .  אם הוא ימשיך להתחמק מטיפול בנושאים אלו על ידי כך שימשיך להתנחם בנעימויות למיניהן ,  הוא רק יכין את הקרקע לעימות נוסף ,  ואולי אף חמור בהרבה ,  עם בעלת הברית היחידה שלנו בעולם .
 
המצב המדיני :  לומר דברים מפורשים מול ארה"ב
nan
