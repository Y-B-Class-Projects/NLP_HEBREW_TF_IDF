נתניהו לגלפנד : " בזכותך נהפוך את ישראל למעצמת שחמט "
 רה"מ החמיא לסגן אלוף העולם בשחמט : " גאים בהישג שלך ".  לבנת הבטיחה להעביר תקציב של מיליון ש"ח למועדוני שחמט
צילום וידאו :  לשכת העיתונות הממשלתיתעריכת וידאו :  טל רזניק
לאחר שחזר לארץ עם תואר סגן אלוף העולם בשחמט ,  זכה היום  ( ראשון )  בוריס גלפנד למפגש מרגש עם ראש הממשלה ,  בנימין נתניהו ,  ושרת התרבות והספורט לימור לבנת ,  שהחמיאו לשחמטאי רבות . " תוך כדי דיונים ,  צפיתי בחדר סמוך במהלכים שלך ",  אמר נתניהו לגלפנד . " אני בטוח שהרבה ישראלים גאים בהישגך והרבה יותר ישראלים אוהבים עכשיו את משחק השחמט .  מדינת ישראל היא מעצמת מוח ,  ושחמט הוא משחק של מוח .  בזכות אנשים כמוך נהפוך את ישראל למעצמת שחמט ".  
גלפנד עצמו סיפר לראש הממשלה כי אליפות העולם בשחמט עוררה עניין בינלאומי רב והעובדה כי שחקן מישראל עלה לשלב הגמר העניקה למדינה מעמד מכובד . " חשוב שנמשיך לפתח את הענף וליזום תחרויות בינלאומיות שיביאו להכרה בשחמטאים ישראליים ",  אמר השחמטאי .  גלפנד הוסיף כי הוא זוכר את המשחק לפני כשנתיים מול ראש הממשלה ,  ואמר : " זה כל כך יפה לראות ראש ממשלה שמשחק שח .  אני בטוח שהיכולות בתחום השחמט ,  מסייעות בקבלת החלטות חשובות אחרות ".  
שרת הספורט ,  לימור לבנת הודיעה בפגישה כי בכוונת משרד ראש הממשלה ומשרד התרבות והספורט להשקיע מיליון שקלים בעשרות מועדוני שחמט בערים בישראל .  זאת ,  בנוסף לתמיכה השוטפת של משרד התרבות והספורט והמועצה להסדר ההימורים בספורט לענף השחמט בישראל העומדת כיום על 1.2 מיליון שקל .  כמו כן ,  יועבר תקציב של כ- 1.2 מיליון שקל לקיומה של תחרות אליפות אירופה לקבוצות מועדונים בשחמט ,  באילת בחודש אוקטובר השנה .  האליפות נחשבת לאחד מהאירועים החשובים בעולם השחמט הקבוצתי וצפויים להשתתף בה כ- 80 קבוצות מיותר מ- 50 מדינות .  
השרה לימור לבנת אמרה לגלפנד בפגישה : " במשך כמעט שלושה שבועות ריתקת מדינה שלמה לקרב המוחות המותח שניהלת מול יריבך .  גרמת לאזרחי ישראל לחוש גאווה גדולה ,  ועל אף שלא זכית לבסוף בתואר ,  עבורנו אתה אלוף .  תרמת תרומה אדירה להגברת המודעות הציבורית לענף בארץ ואפשר לומר ששמת אותו על המפה .  אני מאמינה שהיוזמה החדשה תסייע בחיזוק הענף ובטיפוחו ".  

נתניהו לגלפנד : " בזכותך נהפוך את ישראל למעצמת שחמט "
 רה"מ החמיא לסגן אלוף העולם בשחמט : " גאים בהישג שלך ".  לבנת הבטיחה להעביר תקציב של מיליון ש"ח למועדוני שחמט

