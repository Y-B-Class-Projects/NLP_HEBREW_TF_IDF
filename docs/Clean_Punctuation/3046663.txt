פרשות נתניהו :  חוקרי יאח"ה יגבו בימים הקרובים עדויות חדשות בארה"ב
פרסום ראשון :  צוות החקירה של ראש הממשלה נשאר בארה"ב על מנת לבצע חיקורי דין נוספים - הן בתיק 1,000 והן בתיק 2,000 .  מילצ'ן אישר לחוקרים את דברי עוזרתו בנוגע ל"קופה קטנה ",  ששימשה לרכישת חליפות לראש הממשלה .  הוא גיבה את דבריו בקבלות והתכתבויות בנושא
החוקרים הישראלים נחתו בשבוע שעבר בארצות הברית ,  ימים בודדים אחרי שמשרד המשפטים האמריקני אישר את ההליך .  הם הגיעו לווילה בלוס אנג'לס של ארנון מילצ'ן - אחד מאנשי העסקים ששמם נקשר בפרשת 1,000 ועל פי החשד העניקו מתנות בשווי מאות אלפי שקלים לראש הממשלה בנימין נתניהו ולרעייתו - לפגישה שנמשכה שעתיים וחצי .  החוקרים הציגו בפניו פרטים חדשים שסיפקה העוזרת שלו  מידע שנמסר חודשים לפני כן אבל נשמר בסוד במסדרונות היחידה הארצית לחקירות הונאה  ( יאח"ה )  .
 נדמה היה כי במשך חודשים ,  החוקרים לא התייחסו כלל למידע הזה .  בין היתר דיברה העוזרת על תקציב מיוחד של מילצ'ן למימון מותרות ואחזקה שוטפת של נתניהו .  מעין  " קופה קטנה "  לאותן הוצאות ,  שעל פי גורמים שונים כללו חליפות ומוצרים נוספים על פי דרישת משפחת נתניהו .  מילצ'ן אישר את המידע שסיפקה העוזרת לחוקרים ,  ואף נמצאו קבלות והתכתבויות התומכות בגרסתה .  
ההתפתחות האחרונה עם מילצ'ן ועוזרתו קידמה משמעותית את החקירה .  לוואלה !  NEWS נודע כי צוות יאח"ה נשאר בארצות הברית במטרה לבצע חיקורי דין נוספים בימים הקרובים - ובהם גם של המיליארדר שלדון אדלסון - הן בתיק 1,000 והן בתיק 2,000 .  
לקריאה נוספת:בפרקליטות צפויים להקל עם ארי הרו : " קידם משמעותית את חקירות נתניהו"תיק 1000 :  המשטרה והפרקליטות מתעקשות לחקור את פאקר בחו"ל"נתניהו פנה גם לשגריר ארה"ב בישראל בבקשה לסייע למילצ'ן "  
שני התיקים מוגדרים כחקירות  " הטחות ".  במהלכן מנהלים החוקרים והנחקר מלחמת התשה ,  רווית עצבים ואמוציות ,  ובה הם נדרשים להוביל את הנחקר לנקודה שסימנו מראש .  רק אז הם שולפים את האס המנצח שלוכד את הנחקר ברשת .  
בפרשת טובות ההנאה ,  חיפשו החוקרים קצה חוט למידע נוסף על עניין המתנות של מילצ'ן ואחרים .  הם הלכו וחיפשו חזור ושוב ,  עד ששמה של העוזרת של מילצ'ן ,  הדס ,  עלה .  בתחילה היא סירבה לדבר ,  אולם לאחר מאמצים רבים היא הסכימה למסור עדות .  
עדות זו מוגדרת על ידי החוקרים  " יהלום ".  מה שהדס סיפרה הוא חלומו הרטוב של כל צוות חקירה ,  ודאי בפרשה רגישה והרת גורל כזו .  העוזרת מסרה מידע שלא יסולא בפז :  שמות ,  מקומות ,  זמנים ,  מחירים ועוד .  
המפכ"ל רוני אלשיך נחשב לרב-אומן בתשאול חשודים  שם שיצא לו עוד מימיו בשב"כ .  נראה כי יותר משהוא אוהב לפקד ,  אלשיך אוהב את העבודה בחדר החקירות ,  פנים מול פנים  ולנהל קרב מוחות עם החשוד .  זו אולי הסיבה העיקרית שאלשיך צלל למצולות החקירות בתיקים 1,000 ו-2,000 .  מי שעוקב אחרי התנהלות החוקרים מבין ומזהה את טביעת האצבע של המפכ"ל בכל צעד וצעד בחקירה .
 אלשיך נראה אתמול מחויך לפני החקירה .  הוא ידע היטב מה החוקרים שלו צפויים לשלוף במעון ראש הממשלה שעות לאחר מכן .  המפכ"ל לא רמז דבר על כך שהחוקרים שלו כבר השלימו את המשימה בלוס אנג'לס ,  וגבו עדות שנייה ממילצ'ן .  
אתמול אמר אלשיך כי המשטרה צפויה לסיים בקרוב את עבודתה בפרשות ראש הממשלה . " אנחנו נמצאים בסוף ,  אנחנו מבצעים השלמות חקירה ,  זה לא הרבה ,  וברגע שנשלים את המהלך נגבש את החומרים ונעביר זאת לפרקליטות ",  אמר בשיחה עם וואלה !  NEWS במהלך טקס מינוי נציב כבאות והצלה .
 עורכי הדין יעקב וינרוט ועמית חדד ,  המייצגים את נתניהו ,  אמרו היום בהתייחסם לחקירה אמש כי הייתה  " עניינית ".  לטענתם , " ראש הממשלה ענה לכל השאלות שנשאל ויצא מהחקירה רגוע לחלוטין ".  הם הוסיפו : " אנו חוזרים ואומרים כי לא יהיה כלום ,  כי לא היה כלום ".  

פרשות נתניהו :  חוקרי יאח"ה יגבו בימים הקרובים עדויות חדשות בארה"ב
פרסום ראשון :  צוות החקירה של ראש הממשלה נשאר בארה"ב על מנת לבצע חיקורי דין נוספים - הן בתיק 1,000 והן בתיק 2,000 .  מילצ'ן אישר לחוקרים את דברי עוזרתו בנוגע ל"קופה קטנה ",  ששימשה לרכישת חליפות לראש הממשלה .  הוא גיבה את דבריו בקבלות והתכתבויות בנושא

