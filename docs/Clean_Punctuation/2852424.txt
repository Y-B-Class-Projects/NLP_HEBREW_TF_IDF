לבני באולפן וואלה !  NEWS : " תיתכן בכנסת הזו ממשלה של הרצוג "
 יו"ר התנועה אמרה כי  " הדברים נמצאים על השולחן ".  את הממשלה החדשה של נתניהו כינתה  " סקטוריאלית ",  ואין לה שום ספק שהמחנה הציוני ישרת את העם מהאופוזיציה . " קואליציה של 61 ח"כים נותנת לנו הרבה תקווה "
 שוברת שתיקה :  יו"ר התנועה והשותפה בהנהגת המחנה הציוני ,  חברת הכנסת ציפי לבני ,  הבהירה היום  ( חמישי )  בראיון לוואלה !  NEWS כי פני הרשימה לאופוזיציה ,  על אף העמימות שנרשמה בעניין מאז הבחירות . 
" אם נגזר עליי לשרת את העם מהאופוזיציה ,  כפי שבגין אמר ,  כך אעשה .  אני הולכת לזה בתחושה מאוד ממוקדת ,  עם הרבה מאוד אנרגיות ",  אמרה לבני .  עם זאת הוסיפה השרה לשעבר כי העובדה שראש הממשלה בנימין נתניהו גיבש קואליציה שברירית של 61 חברי כנסת בלבד , " נותנת הרבה מאוד תקווה ".  היא העלתה אפשרות שלפיה עוד בכהונתה של הכנסת ה-20 ,  ייתכן שינוי בהרכב הקואליציה . " יכולה להיות בכנסת הזאת ממשלה אחרת ,  בראשותו של הרצוג ,  ולא בראשותו של נתניהו .  הדברים נמצאים כרגע מאוד-מאוד על השולחן ".  
בתשובה לשאלה מדוע נמנעה הנהגת המחנה הציוני להצהיר בפומבי ,  כבר עם ההפסד בבחירות ,  להודיע שלא יחברו בשום אפשרות לנתניהו ,  השיבה לבני : " חיכינו שחלקי הפאזל ירכיבו את התמונה כולה ,  והתמונה היא מאוד בעייתית כמו שאפשר לראות ".  עוד אמרה לבני כי  " מה שאנחנו רואים היום זה יציר כפיו של נתניהו .  הוא בנה ממשלה בדמותו ,  ולכן אני לא אהיה שותפה לדרך הזו שהוא מוביל את מדינת ישראל ". 
עוד ידיעות פוליטיות בוואלה !  NEWSינון מגל :  ייתכן שנשב עם המחנה הציוני בממשלהכבר לא  " תהום אידיאולוגית ":  לבני והרצוג הפכו פתאום לתקווה של נתניהוהקרב על השאריות :  איך יחולקו התיקים שנותרו לליכוד ?  
כשאת רואה את הממשלה שקמה את אומרת  " תמונה מאוד מאוד בעייתית ".  הרי האינטרס הוא מדינת ישראל ,  נכון ?  לא אינטרס סקטוריאלי ומפלגתי .  אז האם בכל זאת את חושבת שעדיין יש מקום ,  עם שינויים כאלה ואחרים ,  להצטרפות המחנה הציוני לממשלה הזו ?  
" התשובה היא לא ,  ואני אסביר .  כשאתה אומר שהאינטרס הוא מדינת ישראל ולא אינטרסים סקטוריאליים ,  זה המובן מאליו עבורנו ,  אבל זה ממש ההפך מההתנהלות של נתניהו .  הוא הפיל ממשלה ,  את ממשלתו שלו ,  הלך לבחירות כדי להקים את מה שהוא הגדיר 'אני ושותפיי הטבעיים' .  שותפיו הטבעיים זה אותם סקטורים שהוא משלם להם כדי שיחזיקו אותו בשלטון . 
" אנחנו מדברים על המתנחלים שקיבלו עכשיו את השליטה על החטיבה להתיישבות ואת המנהל האזרחי במסגרת משרד הביטחון .  אנחנו מדברים על החרדים ,  שהתהליך ההתקרבות שם לעבודה ולגיוס יימחק ,  ועוד .  מבחינתנו טובתה של מדינת ישראל איננה נתניהו כראש ממשלה ,  וזה פער עצום ".  

לבני באולפן וואלה !  NEWS : " תיתכן בכנסת הזו ממשלה של הרצוג "
 יו"ר התנועה אמרה כי  " הדברים נמצאים על השולחן ".  את הממשלה החדשה של נתניהו כינתה  " סקטוריאלית ",  ואין לה שום ספק שהמחנה הציוני ישרת את העם מהאופוזיציה . " קואליציה של 61 ח"כים נותנת לנו הרבה תקווה "
 
