נשיא הפיליפינים השנוי במחלוקת יבקר בישראל בחודשים הקרובים
גורם מדיני אמר שלנתניהו נמסר על הביקור של דוטרטה במהלך פגישה שגרירי מדינות אסיה במשרד החוץ .  מאז עלה לשלטון נהרגו כ-7,000 איש במסגרת מלחמתו בסמים ,  כשהוא אף שיבח את היטלר על הדרך שבה השמיד יהודים - עד שהתנצל
נשיא הפיליפינים רודריגו דוטרטה יבקר בישראל בחודשים הקרובים - כך מסר היום  ( שני )  גורם מדיני ,  שאישר את הדיווח שפורסם הבוקר ב"הארץ ".  לפי הגורם ,  דבר ביקורו נמסר לראש הממשלה בנימין נתניהו בשבוע שעבר במהלך פגישה עם שגרירי אסיה שהגיעו להתייעצויות השנתיות במשרד החוץ בירושלים .
 דוטרטה ,  שנכנס לתפקידו ביוני שעבר ,  מנהל קמפיין שנוי במחלוקת נגד קרטלי הסמים וצרכני הסמים בארצו ,  שגבה את חייהם של כ-7,000 בני אדם .  ארגוני זכויות אדם מאשימים אותו בהוצאות להורג ללא משפט ,  אולם הוא הבטיח להמשיך במאבק שאותו ניהל גם כשהיה ראש עיר .  בשנה שעברה הוא אמר כי הוא ישמח לחסל שלושה מיליון מכורים לסמים ,  כפי  " שעשה אדולף היטלר ".  בעקבות ביקורת חריפה ,  הוא התנצל על דבריו .  
בנוסף לכך ,  הוא ידוע גם בלשונו הבוטה נגד מבקריו .  דוטרטה כינה את נשיא ארצות הברית הקודם ברק אובמה  " בן זונה "  לפני פגישה מתוכננת בין השניים ,  אחרי שהאחרון ביקר את הפרות זכויות האדם בארצו .  גם האו"ם ,  האיחוד האירופי ,  האפיפיור ,  הכנסיה הקתולית בארצו ויריבים פוליטים ספגו קללות ואיומים מצד נשיא הפיליפנים .  

נשיא הפיליפינים השנוי במחלוקת יבקר בישראל בחודשים הקרובים
גורם מדיני אמר שלנתניהו נמסר על הביקור של דוטרטה במהלך פגישה שגרירי מדינות אסיה במשרד החוץ .  מאז עלה לשלטון נהרגו כ-7,000 איש במסגרת מלחמתו בסמים ,  כשהוא אף שיבח את היטלר על הדרך שבה השמיד יהודים - עד שהתנצל

