נתניהו לאיפא"ק : " הסנקציות לא עוצרות את אירן "
 בנאום בפני השדולה הפרו-ישראלית בוושינגטון התריע רה"מ מהמשך מאמצי אירן לפתח נשק גרעיני : " ההבטחות לא עובדות ,  אירן מתעלמת והזמן אוזל .  לצד עיצומים חייב לבוא איום צבאי "
 אסור לאפשר לאירן לפתח נשק גרעיני - זה המסר המרכזי בדברים שנשא הערב  ( שני )  ראש הממשלה ,  בנימין נתניהו ,  והועברו בווידיאו בפני ועידת השדולה הפרו-ישראלית איפא"ק המתכנסת בימים אלו בוושינגטון . " אירן הבהירה שתמשיך להפר את רצונו של העולם ",  אמר נתניהו ,  בהתייחסו לשיחות האחרונות בין הרפובליקה האיסלמית למעצמות . " אני חייב לומר את האמת .  ההבטחות לא עובדות ,  אירן מתעלמת והזמן אוזל .  הסנקציות לא עצרו את תכנית הגרעין .  הסנקציות הכו את כלכלת אירן ,  אבל האירנים חורקים שיניים וממשיכים הלאה ,  מהר מהר ". 
אתמול נאם ברק באיפא"ק : " אם השיחות ייכשלו - לשקול פעולה חד-צדדית " 
" הם לא עברו את הקו האדום שציירתי באו"ם ",  אמר נתניהו בהתייחסו לנאומו בפני העצרת הכללית מהשנה שעברה , " אבל הם מתקרבים לקו והם יחצו אותו מהר מאוד ,  ברגע שיחליטו .  גבירותיי ורבותיי ,  כדי למנוע מאירן לפתח נשק גרעיני ,  אל לנו לאפשר להם לחצות את הקו האדום .  אנחנו צריכים לעצור את תכנית ההעשרה שלהם ,  לפני שיהיה מאוחר מדי .  אני חייב להגיד לכם ,  מעומק לבי :  מילים לא יעצרו את אירן ;  סנקציות לא יעצרו את אירן .  הסנקציות צריכות לבוא עם איום צבאי ". 
נתניהו הזכיר את ביקורו הקרוב של נשיא ארצות הברית ברק אובמה בישראל ,  בסוף החודש ,  וציין כי ידון עמו בשלושה נושאים :  הנושא האירני ,  הנושא הסורי והנושא הפלסטיני . " אני מעריך מאוד את דבריו של אובמה ,  וגם את דבריו של סגן הנשיא ג'ו ביידן בכנס הזה ",  אמר . " ישראל חייבת להגן על עצמה מכל איום .  העם היהודי יודעים את המחיר של להיות חסרי הגנה מול אלה שבאים להשמידם .  לעולם לא ניתן לזה לקרות שוב ".  
בדבריו בפני הוועידה ,  לפני נתניהו ,  אמר סגן הנשיא ביידן כי ארצות הברית אינה חותרת למלחמה נגד אירן והיא מוכנה לדון עמה בתכנית הגרעין שלה .  עם זאת ,  הוא הדגיש כי  " כל האפשרויות מונחות על השולחן ",  כולל פעולה צבאית .
 הגרעין האירני - כותרות אחרונות:אחרי שיחות הגרעין :  אירן תתקין 3,000 צנטריפוגותתיעוד : " מרכז ניסויים חדש "  באתר האירני הסודיאירן לאחר שיחות הגרעין : " המערב מתקרב לעמדותינו "  

נתניהו לאיפא"ק : " הסנקציות לא עוצרות את אירן "
 בנאום בפני השדולה הפרו-ישראלית בוושינגטון התריע רה"מ מהמשך מאמצי אירן לפתח נשק גרעיני : " ההבטחות לא עובדות ,  אירן מתעלמת והזמן אוזל .  לצד עיצומים חייב לבוא איום צבאי "
 
