חקירת נתניהו תסתיים תוך חודש ;  הערכה - העוזרת של מילצ'ן הפלילה את רה"מ
העובדת של איש העסקים ,  שלפי החשד העניק סיגרים ואלכוהול למשפחת נתניהו בשווי מאות אלפי שקלים ,  סיפקה למשטרה מידע מפורט על מנגנון בקשת המתנות .  לוואלה !  NEWS נודע כי חוקרי יאח"ה גבו עדות בנושא ממילצ'ן עצמו בלוס אנג'לס .  במשטרה מעריכים :  מנדלבליט לא יוכל לסגור התיק
 ( נתניהו בכנסת בחודש שעבר : " מותר לקבל מתנות מחברים ")  
חקירות ראש הממשלה בנימין נתניהו צפויות להסתיים בעוד כחודש  כך נודע לוואלה !  NEWS .  על פי הערכות ,  בעוד כמה שבועות תעביר המשטרה את חומרי החקירה בתיקים 1000 ו-2000 לידי הפרקליטות .  מטעם נתניהו נמסר בתגובה לדברים : " יש כאן ניסיון שקוף ומלאכותי מצדכם לפרסם חומר ממוחזר ,  רצוף טעויות והטעיות ,  במטרה אחת :  להפעיל לחץ פסול על היועמ"ש ועל גורמי אכיפת החוק .  ניסיון פסול זה לא יצלח ". 
בבסיסו של תיק 1000 עומד החשד כי איש העסקים ארנון מילצ'ן סיפק לנתניהו ולרעייתו שרה סיגרים ושמפניות בשווי מאות אלפי שקלים במשך שנים ובהתאם לבקשות ספציפיות של בני הזוג מבלפור .  במסגרת החקירה נגבתה גם עדותה של העוזרת של המיליארדר ,  וכן של שתי עובדות הנציגות שלו בישראל .  לוואלה !  NEWS נודע כי חוקרי היחידה הארצית לחקירות הונאה  ( יאח"ה )  גבו את אחת העדויות ממילצ'ן בלוס אנג'לס .
 לקריאה נוספת:מקורבים לחקירה : " שיחות רה"מ ומוזס הוקלטו כדי להשמיען לשרה נתניהו"הרצוג לנתניהו : " העובדות שנחשפו מובילות לסוף דרכך הפוליטית"גרסת נתניהו בפרשת המתנות : " לא ידעתי ששרה קיבלה שמפניות ממילצ'ן "  
עדויותיהן של העוזרת של מילצ'ן ושתי העובדות הנוספות סיפקו מידע מפורש על מנגנון בקשת המתנות לכאורה של משפחת נתניהו .  העדות של העוזרת ,  אותה הגדירו במשטרה  " דרמטית ",  הפלילה את נתניהו בחשד לביצוע עבירות הפרת אמונים ומרמה .  להערכת גורמים המקורבים לחקירה ,  לפי עדות העוזרת מסתמן כי היועץ המשפטי לממשלה אביחי מנדלבליט לא יוכל לסגור את התיק נגד ראש הממשלה .  
על פי ההערכות ,  שלב איסוף החומרים בחקירה ,  שהתנהל בחשאיות ,  היה גורם מכריע בהליך תשאולו של ראש הממשלה ושל מעורבים נוספים .  הגורמים ציינו כי החקירה לא היתה מסובכת במיוחד ,  והתבססה בעיקר על עדויות ותשאול .  עם קבלת הגרסה הראשונה של נתניהו ,  הציגו בפניו החוקרים עדויות סותרות ושמעו את הסבריו לדברים .  
על אף שחקירת נתניהו מנוהלת על ידי מפקד יאח"ה ,  תת-ניצב כורש ברנור ,  הדמות הדומיננטית בסוגיה היא המפכ"ל רוני אלשיך ,  שהורה לתת קדימות לחקירה .  לעתים תכופות הנחה על פעולות חקירה שונות במטרה להעניק גיבוי לצוות החוקרים .  לדברי גורמים ,  מספר מצומצם של אנשי משטרה  פחות מעשרה חוקרים וקצינים  מעודכנים או משתתפים בפרטי החקירות .  עובדה זו אפשרה לחוקרים לפעול בסודיות ולהפתיע את הנחקרים  ולעתים גם את העדים בפרשות .  לדברי גורם המקורב לחקירה ,  אלמנט ההפתעה היה קריטי ,  ובמשטרה אף סבורים כי העיכובים שחלו בתיק לא פגעו בממצאי החקירות .  
אמש פורסמה בחדשות 2 גרסתו של נתניהו לחשדות נגדו בתיק 1000 .  לדבריו ,  לא ידע על המתנות שניתנו לרעייתו ממילצ'ן ,  וזה לא סביר שידע . " לא ידעתי על אספקת השמפניות ומתנות אחרות ,  אם היו ,  של מילצ'ן לרעייתי .  היא אדם עצמאי ואני אדם עצמאי ,  לא צריך לצפות שבנושאים כאלה אדע כל דבר ". 
הוא הוסיף כי כלל לא ידע מה שווי המתנות ,  שאותן כינו בבית ראש הממשלה  " ורודים "  ו"עלים "   שמות קוד לבקבוקי שמפניה ורודה וסיגרים יקרי ערך . " לא בדקתי כמה עולה כל סיגר ,  ובוודאי את הסכום המצטבר לאורך שנים רבות ",  אמר נתניהו .  לדבריו ,  הוא קנה על חשבונו סיגרים רבים לאורך השנים .
  ( עדכון ראשון :  12:30 )  

חקירת נתניהו תסתיים תוך חודש ;  הערכה - העוזרת של מילצ'ן הפלילה את רה"מ
העובדת של איש העסקים ,  שלפי החשד העניק סיגרים ואלכוהול למשפחת נתניהו בשווי מאות אלפי שקלים ,  סיפקה למשטרה מידע מפורט על מנגנון בקשת המתנות .  לוואלה !  NEWS נודע כי חוקרי יאח"ה גבו עדות בנושא ממילצ'ן עצמו בלוס אנג'לס .  במשטרה מעריכים :  מנדלבליט לא יוכל לסגור התיק

