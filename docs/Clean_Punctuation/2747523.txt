נתניהו : " ישראל גאה בכם ",  פרס : " הארץ צהובה "
 ראש הממשלה אמר לבלאט : " שמתם אותנו היום על המפה ,  תישאר ".  הנשיא הוסיף : " הבאתם לישראל מתנה גדולה "
 מדינת ישראל כולה גועשת ורועשת לאחר הזכייה ההיסטורית והסנסציונית של מכבי תל אביב הערב  ( ראשון )  באליפות היורוליג .  הצהובים של דיוויד בלאט גברו בגמר הפיינל פור 86:98 בהארכה על ריאל מדריד החזקה והפייבוריטית וזכו בגביע השישי בתולדות המועדון .  
מיד עם סיום המשחק ותחילת החגיגות ,  התקשר ראש ממשלת ישראל ,  בנימין נתניהו ובירך את מאמן הקבוצה ,  דיוויד בלאט כשאמר : " עשיתם את זה בגדול .  תמיד היינו על המפה ,  אבל שמתם אותנו היום על המפה בצורה כל כך מרשימה .  כל עם ישראל עושה מדורות ,  ואתם שרפתם את האולם במילאנו .  הבאתם לי הרבה מתח ,  עד ההארכה קצצתי ציפורניים ,  וכשזה התהפך נשמתי לרווחה ,  וחיוך גדול מאוד התפשט על פניי ,  כפי שהתפשט על פניהם של כל אזרחי ישראל .  אומרים בצבא - קשה באימונים ,  קל בקרב .  לכם היו קשיים לאורך העונה אבל עשיתם את זה בצורה נפלאה .  כל אזרחי ישראל גאים בכם ואני בראשם .  תישאר ".  על כך אמר בלאט : " למה לא ?  ".  
נשיא המדינה ,  שמעון פרס ,  שוחח עם בלאט ,  ואמר לו : " דיוויד ,  כל הארץ צהובה .  אין כמוך !  אתה הוכחת מהי נחישות .  כל הקבוצה לחמה כמו נמרים וניצחו כמו אריות .  צפיתי לכל אורך המשחק וכמעט קיבלתי התקף לב ,  אבל אתם הגיבורים שהבאתם לניצחון כזה .  אתה לא יודע מה שעשית למדינת ישראל .  הבאת לישראל את המתנה גדולה ביותר ,  והמרגשת ביותר .  אין כמוך ואין כמוכם וטוב שעמדת כל העונה נחוש ולא נבהלת מהצעקות והפקפוקים ". 
בלאט ענה לפרס : " כבוד הנשיא ,  רצינו להביא לך את הגביע באופן אישי כמתנה על כל מה שעשית .  זוהי מתנת הפרידה שלך ממכבי תל אביב .  אני מרגיש שמחה גדולה .  אני מרגיש את הכבוד שהבאנו למדינה בכלל ולאוהדי מכבי בפרט על ההצגה שהם עשו פה .  אני מרגיש סיפוק בדרך שבה הובלנו .  בדרך נחושה ונכונה ".  
שרת הספורט ,  לימור לבנת בירכה את בלאט : " מדינה שלמה מודה לך הלילה מכבי תל אביב על ערב מרגש ,  מותח וקסום עם סוף נפלא .  אלופים !  ". 
יאיר לפיד כתב בפייסבוק שלו : " העולם צהוב !  !  !  !  !  !  !  !  !  !  !  "
 מנהלת הליגה הוסיפה : " מנהלת הליגה מברכת את מכבי תל אביב על זכייתה המדהימה באליפות אירופה .  החבורה של דיוויד בלאט הוכיחה שלב גדול ורוח לחימה מחפים על חסרון בתקציב ובלאט עצמו הוכיח שהוא המאמן הטוב ביותר באירופה .  זכייה של מכבי תל אביב מצביעה על חוזקה של הליגה הישראלית ושוב הוכח שכשלמכבי תל אביב קשה בליגה המקומית ויריבותיה בישראל מציבות בפניה אתגרים מדי שבוע ,  הדבר תורם להצלחתה גם באירופה .  הזכייה של מכבי תל אביב לאחר תשע שנים ללא תואר אירופי תוסיף עשרות אלפי אוהדים צעירים לענף הכדורסל ותקוותנו כי תכניס תנופה לענף כולו בשנים הקרובות ".  
מכבי תל אביב זכתה בגביע אירופה
בלו הניף עם פניני את הגביע ,  טיוס :  לא האמינו בנו
מכבי תל אביב אלופת אירופה :  המספרים
כך נראו השעות לפני גמר היורוליג
ברצלונה ניצחה את צסקא וסיימה במקום השלישי
זמן להיזכר כיצד התקשורת קטלה את בלאט ומכבי 

נתניהו : " ישראל גאה בכם ",  פרס : " הארץ צהובה "
 ראש הממשלה אמר לבלאט : " שמתם אותנו היום על המפה ,  תישאר ".  הנשיא הוסיף : " הבאתם לישראל מתנה גדולה "
 
