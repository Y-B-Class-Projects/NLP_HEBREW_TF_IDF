אלוף יואב מרדכי : " המוח היהודי מצא פתרון למנהרות הטרור "
 מתאם פעולות הממשלה בשטחים התייחס בתקשורת הערבית להשמדת המנהרה ליד רפיח אמש : " כפי שיש 'כיפת ברזל' לאוויר ,  יש כיפה טכנולוגית מפלדה מתחת לאדמה ".  נתניהו : " אנחנו מחסלים באופן שיטתי את המנהרות ,  שלא יתעסקו איתנו "
 ראש הממשלה בנימין נתניהו התייחס היום  ( ראושן )  ,  עם נחיתתו בביקורו בהודו ,  להשמדת מנהרת הטרור של חמאס אמש ,  בגבול רצועת עזה ,  ישראל ומצרים . " כשאני נמצא פה בהודו אני חושב עליכם ,  חיילי צה"ל ,  על העבודה הנפלאה שעשיתם אתמול ,  שחיסלתם עוד מנהרה .  אנחנו מחסלים באופן שיטתי את תשתית המנהרות של החמאס ושל הג'יהאד האסלאמי - שלא יתעסקו איתנו ",  אמר .
 מתאם פעולות הממשלה בשטחים יואב מרדכי אמר בריאיון לערוץ  " אל-חורה "  בערבית כי  " הגאונות הישראלית והמוח היהודי מצאו פתרון למנהרות הטרור ,  וכפי שיש 'כיפת ברזל' לאוויר ,  יש כיפה טכנולוגית מפלדה מתחת לאדמה ". 
לקריאה נוספת:צה"ל :  חיל האוויר תקף תשתית בגבול עזה ;  דיווחים על פיצוץ מנהרהצה"ל :  הושמדה מנהרת טרור של חמאס מתחת לצינור גז בכרם שלום  
" אני רוצה לשלוח מסר לכל מי שחופר ומתקרב למנהרות :  כמו שראיתם בחודשיים האחרונים ,  במנהרות האלה יש רק מוות ",  הוסיף מרדכי . " אני גם מתפלא מכיוון שאלה ימים של פיוס ,  ואילו את המנהרה הזאת חפרו לכיוון ישראל ומשם למצרים .  השאלה היא איך נוכל לעזור לשני מיליון פלסטינים בעזה ,  שנמצאים תחת כיבוש ,  והכיבוש אינו של ישראל .  חמאס הוא שכובש את העם הפלסטיני ". 
חיל האוויר השמיד אתמול מנהרת הטרור ,  שעברה מתחת לכרם שלום בדרכה לשטח ישראל .  בתדרוך לכתבים ,  אמר דובר צה"ל כי הייתה  " השמדה מוחלטת של מנהרת טרור ייחודית שעוברת מתחת למעבר כרם שלום בדרך למדינת ישראל ".  לדבריו ,  מדובר ב"מנהרה שלישית שמסוכלת בחודשיים האחרונים .  תקפנו את פתח המנהרה בצד הפלסטיני ברפיח .  ומאז כוחות פיקוד דרום והחטיבה הדרומית כוחות הנדסה וכוחות מיוחדים פועלים במעבר כרם שלום ".  
תא"ל ירון מנליס הוסיף כי התקיפה הייתה הסיבה להודעת צה"ל אמש על סגירת מעבר כרם שלום בגבול עזה במהלך היום .  לדבריו ,  המנהרה משמשת לצרכי טרור ו"באופן חד משמעי מופעלת על ידי חמאס ועוברת מתחת לאתרים אסטרטגיים ".  
הוא ציין כי אורך המנהרה הוא יותר מקילומטר וחצי וכי היא עוברת מתחת לצינור המזרים גז וסולר לרצועת עזה וממשיך לכיוון מצרים .  הוא הוסיף כי המנהרה חודרת 180 מטרים אל תוך שטח ישראל וכי בחמאס טענו שמדובר ב"במנהרת הברחה של משפחה בדואית ".  
עוד אמר מנליס כי המנהרה  " יכולה לשמש למגוון פעולות טרור בשטחינו ",  לרבות פגיעה בצינור ובבני אדם ,  והוסיף כי טרם התברר למה משמש המשך המנהרה בשטח מצרים .  על פי ההערכה המנהרה יכולה לשמש להעברת פעילי טרור לכיוון מצרים למטרת הוצאתו לפועל של פיגוע בכרם שלום ולצורך הברחת אמצעי לחימה אסטרטגיים .
" העובדה שחמאס חופר מנהרה מתחת למעבר הזה ,  היא מהלך אבסורדי שממחיש את הציניות של ארגון הטרור חמאס .  זהו מעבר הסחורות היחיד לעזה ",  אמר דובר צה"ל . " איתרנו את המנהרה לפני תקופה קצרה ,  ביצענו תהליך של למידה וחקר - עד שנערכנו להשמדה שלה .  יש כמה דרכים לאיתור מנהרות ויש מגוון רחב של סיכול והשמדה .  בכל אחת מהפעמים בחרנו שיטה אחרת .  כל דבר לפי התאמה של היכולות אל מול המנהרה ".  

אלוף יואב מרדכי : " המוח היהודי מצא פתרון למנהרות הטרור "
 מתאם פעולות הממשלה בשטחים התייחס בתקשורת הערבית להשמדת המנהרה ליד רפיח אמש : " כפי שיש 'כיפת ברזל' לאוויר ,  יש כיפה טכנולוגית מפלדה מתחת לאדמה ".  נתניהו : " אנחנו מחסלים באופן שיטתי את המנהרות ,  שלא יתעסקו איתנו "
 
