העד הראשון של ועדת טירקל :  בנימין נתניהו
הסתיים הדיון הראשון של הוועדה לחקירת אירועי המשט .  השופט טירקל אמר כי בכוונתם לסיים את העבודה בזמן הקצר ביותר ,  עמיתו הלורד טרימבל אמר כי  " החקירה תהיה מקיפה באופן שישרת את השלום "
  ( צילום :  גדעון צנטנר ,  עריכה :  גדי וינסטוק ) 
חברי ועדת טירקל נפגשו היום  ( שני )  לפגישה רשמית ראשונה .  עם תום הדיון אמר דובר הוועדה עופר לפלר ,  כי ראש הממשלה בנימין נתניהו יהיה העד הראשון שיופיע בפני הוועדה .  בנוסף יופיעו בפני הוועדה שר הביטחון והרמטכ"ל ,  וכן השרים משה יעלון וישראל כ"ץ .  עדים נוספים יהיו מומחים בתחום המשפט הבינלאומי מרחבי העולם .  כמו כן ,  הוועדה שוקלת לפרסם הודעה ולהזמין כל אזרח שיכול לתרום בעדותו לוועדה .  המסמך הראשון שהוועדה תקבל לידיה יהיה מסמך על ההיסטוריה של עזה ,  על מנת שחברי הוועדה יוכלו לקבל תמונה מלאה יותר לקראת קבלת ההחלטות .  
יו"ר הוועדה השופט יעקב טירקל אמר בישיבה ,  כי  " ביום רביעי ,  ה-16 ביוני ,  חברי הוועדה נפגשו לגיבוש מתווה כללי .  הבוקר הוועדה החלה בדיונים פורמליים .  הוועדה תזמן את ראש הממשלה ,  שר הביטחון והרמטכ"ל ועדים מרכזיים נוספים .  עם תום שמיעת העדויות הוועדה תבחן בשנית את סדרי עבודתה ,  לרבות הזמנה חוזרת במידת הצורך של עדים שכבר השמיעו את עדותם .  הממשלה נמנעה מהקצבת זמן לדיוני הוועדה אולם בכוונתו לסיים את העבודה בתוך הזמן הקצר האפשרי ". 
לקראת סוף היום תחליט הוועדה מתי יתקיים הדיון השני .  חלק מהדיונים יהיה פתוח לתקשורת וחלקם סגור ,  לפי שיקולי הוועדה .  גם המשקיפים הזרים אמרו מילות פתיחה בישיבה .  הלורד דיוויד טרימבל ,  חתן פרס נובל לשלום מאירלנד ,  אמר : " אני מבין שיש חשיבות רבה לאירוע הזה .  אני חושב שהחקירה תהיה מקיפה באופן שישרת את השלום ".  המשקיף השני ,  המשפטן הקנדי קנט ווטקין הוסיף ,  כי  " אני מקווה להעניק תוספת משלי לדיון ". 

העד הראשון של ועדת טירקל :  בנימין נתניהו
הסתיים הדיון הראשון של הוועדה לחקירת אירועי המשט .  השופט טירקל אמר כי בכוונתם לסיים את העבודה בזמן הקצר ביותר ,  עמיתו הלורד טרימבל אמר כי  " החקירה תהיה מקיפה באופן שישרת את השלום "
 
