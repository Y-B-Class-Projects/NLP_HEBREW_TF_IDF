נתניהו ל-CNN :  הסנקציות לא עובדות ;  אנו יודעים הכל
בריאיון ,  התייחס רה"מ לשורת נושאים ,  ואמר כי המדינה הפלסטינית תהיה  " רציפה ולא כמו גבינה שוויצרית ".  לדבריו , " הצנטריפוגות נעות כל העת .  הסנקציות חייבות לעבוד ,  ובקרוב "
 ראש הממשלה ,  בנימין נתניהו ,  מאמין כי העיצומים הבינלאומיים שהוטלו על אירן מכבידים על כלכלתה של המדינה ,  אך מנגד ,  טרם הצליחו לפגוע בתכנית הגרעין שלה ,  ולא הסבו לה  " ולו את הנזק הקטן ביותר ".  את הדברים אמר נתניהו בריאיון לתכנית  " אאוטפרונט "  ברשת CNN ,  שצולם בלשכתו בירושלים .  
הריאיון ישודר במלואו לפנות בוקר  ( רביעי )  ,  וחלקים ממנו הופצו הערב .  נושאים אחרים שעלו בריאיון הם יחסיה של ישראל עם ארצות הברית ואיומי הטרור במזרח התיכון ובעולם כולו .  בנושא הפלסטיני ,  אמר נתניהו ,  כמה ימים אחרי שעמיתו הפלסטיני  " הבריז "  מפגישה עמו ,  כי מדינה פלסטינית שתקום בעתיד  " צריכה להיות בעלת רציפות ,  ולא כמו גבינה שוויצרית ".  
הכתבת ,  ארין ברנט ,  שאלה את ראש הממשלה נתניהו לגבי דיווחים לפיהם 56 אחוזים מהמכליות של אירן עוגנות מחוץ לנמלים מכיוון שאירן אינה מצליחה למכור את הנפט שהיא מייצרת .  בתשובה ,  אמר ראש הממשלה כי העיצומים אכן משפיעים ,  אך כי טרם יש להם השפעה על תכנית הגרעין הצבאית של הרפובליקה האיסלמית . 
" הצנטריפוגות עדיין נעות ",  הזהיר נתניהו ,  הן נעו גם לפני שסבב השיחות עם אירן החל לאחרונה .  הן נעו בזמן השיחות ,  והן נעות גם בזמן שאנו משוחחים כעת ",  אמר .  לדברי נתניהו , " מוטב שהעיצומים ישפיעו ,  וישפיעו בקרוב ".  עם זאת ,  הוא לא פירט מה בכוונת ישראל לעשות במקרה שהעיצומים יכשלו ,  ולא התייחס לדיווחים כי ישראל מתכננת לתקיפה צבאית של מתקני הגרעין של אירן .
 בתשובה לשאלה כיצד ישראל יודעת מה מתרחש באירן ,  או כיצד ידוע לה אם ומתי העיצומים משפיעים על תכנית הגרעין הצבאית של המדינה ,  השיב נתניהו בביטחון : " אנו יודעים ".  לאחר מכן הוסיף כי  " אנו יודעים ,  וגם אחרים יודעים ,  ואנו משתפים את מה שאנחנו יודעים ".   " זה לא המקרה של הספקות שהיו לגבי סדאם חוסיין ",  אמר ,  בהתייחס לחיפושים שעשו כוחות הקואליציה אחר הנשק להשמדה המונית שלכאורה היה בידי הרודן העירקי - נשק שמעולם לא נמצא .
 אירן ,  ישראל והגרעין - כותרות נוספותהנשיא אחמדינג'ד :  הצבא שלנו יתגונן מול כל מתקפהאך בטהרן רומזים :  יתכן שנגיע לפשרה במו"מ הגרעיןהאם לאירן יש פצצה ?  הערכותיה של ישראל בספק 

נתניהו ל-CNN :  הסנקציות לא עובדות ;  אנו יודעים הכל
בריאיון ,  התייחס רה"מ לשורת נושאים ,  ואמר כי המדינה הפלסטינית תהיה  " רציפה ולא כמו גבינה שוויצרית ".  לדבריו , " הצנטריפוגות נעות כל העת .  הסנקציות חייבות לעבוד ,  ובקרוב "
 
