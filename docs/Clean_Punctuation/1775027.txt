נתניהו :  אשב עם אבו מאזן עד שייצא עשן לבן
לאחר שאבו מאזן אמר כי אפשר לחתום על הסכם שלום בתוך חודשיים ,  ענה לו רה"מ כי  " אם נדון ישירות על כל נושאי המהות והליבה ,  נדע מהר מאוד אם ניתן להגיע להסכם "
 ראש הממשלה בנימין נתניהו התייחס היום  ( ראשון )  לדברים שאמר יו"ר הרשות הפלסטינית אבו מאזן לטלוויזיה הפלסטינית ,  לפיהם  " במידה ויהיה ויתור מהצד הישראלי ניתן יהיה לחתום על הסכם שלום תוך חודשיים ".  נתניהו אמר בתגובה להצהרה זו כי הוא מוכן לחזור בכל עת לשיחות השלום .  
לדברי רה"מ ,  הוא  " מוכן לשבת מיד עם אבו מאזן למשא ומתן ישיר ורציף בארבע עיניים עד שייצא עשן לבן ".  נתניהו הוסיף ואמר כי  " אם נדון ישירות על כל נושאי המהות והליבה ,  נדע מהר מאוד אם ניתן להגיע להסכם ". 
בראיון לטלוויזיה הפלסטינית אמר אבו מאזן כי אם נתניהו יראה נכונות ,  יהיה ניתן להגיע להסכם שלום בין ישראל לפלסטינים  " בתוך חודשיים ".  לדבריו , " הגיע הזמן להחלטות ולא למשא ומתן ".  בנוסף אמר אבו מאזן כי חודש ספטמבר יהיה חודש מכריע ,  משום שאז אמורה לפוג הארכה שניתנה למשא ומתן בין הצדדים . " בנוסף ,  בחודש ספטמבר נמלא אחר ההתחייבות שלנו לסיים את הקמת מוסדות המדינה הפלסטינית ",  הוסיף אבו מאזן .
 
נתניהו :  אשב עם אבו מאזן עד שייצא עשן לבן
לאחר שאבו מאזן אמר כי אפשר לחתום על הסכם שלום בתוך חודשיים ,  ענה לו רה"מ כי  " אם נדון ישירות על כל נושאי המהות והליבה ,  נדע מהר מאוד אם ניתן להגיע להסכם "
 
