היועמ"ש מנדלבליט : " אין קיצורי דרך בחקירות ראש הממשלה "
 היועץ המשפטי לממשלה אמר בוועידת המשפט של לשכת עורכי הדין כי המטרה בחקירות היא  " הגעה לחקר האמת ".  על ההפגנות בסמוך לביתו בפתח תקווה נגד השחיתות ,  אמר : " זו זכות יסוד במדינה דמוקרטית ".  פרקליט המדינה : " תנו לנו לעבוד "
 היועץ המשפטי לממשלה אביחי מנדלבליט אמר היום  ( שלישי )  בוועידת המשפט של לשכת עורכי הדין כי  " חופש הביטוי וגם הזכות להפגין הם זכויות היסוד במדינה דמוקרטית ".  זאת ,  ברקע ההפגנות שנערכות מדי מוצאי שבת ליד ביתו בפתח תקווה על ידי מפגינים שמוחים נגד השחיתות ולקידום חקירות ראש הממשלה בנימין נתניהו . " על כך אין דיון ,  חשיבות ההגנה על חופש הביטוי מתחדדת במקום שבו נשמעים קולות צורמים לאוזן ".  
" ביקורת ממלאת תפקיד חיוני בחברה דמוקרטית ",  אמר מנדלבליט . " בהקשר זה ,  כמובן שגם לציבור יש קול חשוב בביקורת על רשויות השלטון ,  ומקומו של היועמ"ש אינו נפקד מכך .  בהקשר הזה הבהרתי בעבר ,  ואני חוזר ומבהיר באופן הברור ביותר כי חופש הביטוי ,  ובכללו גם הזכות להפגין ,  הם מזכויות היסוד במדינה דמוקרטית ".  
מנדלבליט התייחס לחקירות נתניהו ואמר כי מתקיימות  " אנו פועלים במרץ למען המטרה ,  והיא הגעה לחקר האמת .  אני מפקח על הדברים מקרוב ועוקב אחריהם .  החקירות נעשות ביסודיות ואין בהן קיצורי דרך .  יש להפוך כל אבן ,  להפריך או לאשש את החשדות .  חשוב לי להדגיש ,  אכיפת חוק איננה עניין פוליטי ". 
היועץ המשפטי לממשלה עוד הוסיף כי  " השאלה שתישאל לגבי נבחרי הציבור ,  היא אם החקירה הניבה תשתית ראייתית ברף הנמוך והגשת כתב אישום לבית המשפט ,  כי אם לא תימצא תשתית להגשת כתב אישום ,  התיק ייגנז .  אנחנו פועלים ונמשיך לפעול באופן עצמאי ונטול פניות ,  לעולם לא נישען על שיקולים זרים ". 
פרקליט המדינה שי ניצן התייחס גם הוא לחקירות נתניהו והבהיר כי  " איננו מהססים לפעול נגד הדרגים הגבוהים החשודים בצמרת ישראל ".  ניצן מנה את כתבי האישום שהוגשו נגד אישי ציבור ,  ואמר כי  " אין בכוונתנו להרפות .  רשויות החקירה והמשפט מתנהלות במעשים ,  ולא בדיבורים ".   
" תנו לנו לעבוד ",  הפציר ניצן כשהוא מתייחס לפרשות ראש הממשלה . " תנו למשטרה למצות את החקירה ,  תנו לנו להחליט רק לפי שיקולים ענייניים .  בשלב הנוכחי המשטרה עדיין לא סיימה את החקירה שנפתחה בחודש ינואר האחרון .  אי אפשר לקבל החלטה בתיק שהחקירה בו עדיין נמצאת בעיצומה .  אנו מודעים לצורך בקידום החקירות במהירות האפשרית .  עשרות נחקרו ,  הסכם עד מדינה נחתם לאחרונה ,  מאות ואלפי נספחים נאספו ". 
מוקדם יותר היום אמר השופט בדימוס דוד רוזן על תיק 1000 בו חשוד ראש הממשלה נתניהו ,  כי  " עובד ציבור ושליח ציבור אינו יכול ליטול מתנות .  זאת נורמה שצריכה להיות שולטת בכל ,  עובד ציבור צריך להבין  אין מתנות ".  
על ההפגנות למען זירוז החקירות לקראת הגשת כתב אישום ,  אמר ניצן : " חופש ההפגנה הוא זכות בסיסית ,  ציפור נפשה של הדמוקרטיה .  הפגנה הוא מכשיר מרכזי להעלאת סוגיות פוליטיות .  ככלל ,  יש לאפשר הפגנה נגד גופים שאינם חלק ממערכת זו ,  נגד היועמ"ש ,  נגד פרקליט המדינה ,  נגד המשטרה ,  אין על כך מחלוקת .  מניסיוני נגד החלטות שונות שקיבלתי בעבר במסגרת תפקידיי היו מחאות והפגנות ,  וגם אז סברתי שיש לאפשר הפגונת כאלה גם כאשר מופנות נגדי ונגדינו ובתנאי שהם מתקיימות בהתאם לחוק ופסיקת בית המשפט .  אנשים שדורשים שלטון חוק חייבים לכבד את החוק בעצמם ". 
ואולם ,  הוא הוסיף : " ההפגנות לא תגרום לנו לקבל החלטה לא עניינית ,  ולא תגרום לנו לקבל החלטה לפני המועד שבה החקירה תמצה את עצמה .  קבלת החלטה בדבר הגשת כתב אישום בעקבות לחץ ציבורי ,  איננה משפט צדק ". 
 ( עדכון ראשון :  17:41 )  

היועמ"ש מנדלבליט : " אין קיצורי דרך בחקירות ראש הממשלה "
 היועץ המשפטי לממשלה אמר בוועידת המשפט של לשכת עורכי הדין כי המטרה בחקירות היא  " הגעה לחקר האמת ".  על ההפגנות בסמוך לביתו בפתח תקווה נגד השחיתות ,  אמר : " זו זכות יסוד במדינה דמוקרטית ".  פרקליט המדינה : " תנו לנו לעבוד "
 
