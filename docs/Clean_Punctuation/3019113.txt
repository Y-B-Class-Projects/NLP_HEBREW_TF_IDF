עקב אמירותיו נגדו :  נתניהו הרחיק את סמוטריץ' מדיון על עמונה
ראש הממשלה סירב להכניס את הח"כ מהבית היהודי לדיון בלשכתו ,  אחרי שאמר בריאיון ל"הארץ "  כי  " נתניהו הוא לא ימין ".  בשיחה עם גל"צ הבהיר סמוטריץ' כי הוא רוכש כבוד לראש הממשלה : " אם הוא נפגע ,  אני מוכן להתנצל "
  ( עימות באולפן וואלה !  NEWS עם ח"כ סמוטריץ' על עמונה )  
ראש הממשלה בנימין נתניהו לא אפשר אמש  ( שבת )  לח"כ בצלאל סמוטריץ' להשתתף בדיון שנערך בנושא פינוי המאחז הלא חוקי בעמונה ,  ככל הנראה בשל אמירותיו נגדו בריאיון שהעניק איש הבית היהודי ל"הארץ ".  סמוטריץ' אישר את דבר הרחקתו מהפגישה בשיחה עם גל"צ הבוקר ואמר : " אם ראש הממשלה נפגע ,  אני מוכן להתנצל ".  
בסוף השבוע בריאיון לעיתונאית רוית הכט ב"הארץ "  אמר סמוטריץ' כי  " לצערי הרב נתניהו הוא לא ימין "  והוסיף כי  " כנראה אם נתניהו היה במקומו של דוד בן גוריון לא הייתה קמה מדינה .  לבן גוריון היה אומץ :  כנגד כל הסיכויים ,  הוא הקים מדינה ". 
אתמול נפגשו ראש הממשלה נתניהו ,  יו"ר הבית היהודי נפתלי בנט ושרת המשפטים איילת שקד עם היועץ המשפטי לממשלה ,  אביחי מנדלבליט ,  כדי לדון בסוגיית עמונה וחוק ההסדרה ,  שצפוי לעלות לקריאה ראשונה במליאת הכנסת ביום שני .  עם זאת ,  פגישתם הסתיימה ללא סיכומים ונקבע כי יתקיים דיון נוסף במהלך יום ראשון .  
הבוקר בריאיון לאסף ליברמן בגל"צ סיפר סמוטריץ' על סילוקו מהדיון . " עשיתי דרך של שעה וחצי מהבית כדי להגיע לפגישה .  ראש הממשלה סירב לתת לי להיכנס לחדר .  הוא ביקש שלא אכנס ,  לפי מה שאני מבין ,  הוא לא אהב כמה מהאמירות שלי בריאיון שלי להארץ ",  הסביר הח"כ .  לדבריו , " לא יזמתי ביקורת פומבית על ראש הממשלה ,  עניתי בכנות רבה על השאלות שנשאלתי ולא טשטשתי מחלוקות שיש לנו עם ראש הממשלה ".  
סמוטריץ' הבהיר כי יש לו  " כבוד מאוד גדול לראש הממשלה .  אני איש צעיר במערכת והוא אדם מבוגר ועם הרבה ניסיון והוא ראש הממשלה של כולנו ".  עם זאת ,  ציין כי  " זה לא סוד שיש לנו מחלוקת אידיאולוגית איתו ".  
בהתייחס להשוואה בין נתניהו לבן גוריון אמר סמוטריץ' : " אני איש צעיר מדי בשביל לטפס על עצים .  אם ראש הממשלה נפגע מהאמירה הזאת אני מוכן להתנצל ".  חבר הכנסת הוסיף בנושא זה  :" אם מי שיש לו מחלוקת עם ראש הממשלה מאבד את היכולת לעבוד איתו בצורה עניינית ,  לדעתי יש לנו בעיה מאוד קשה ".  

עקב אמירותיו נגדו :  נתניהו הרחיק את סמוטריץ' מדיון על עמונה
ראש הממשלה סירב להכניס את הח"כ מהבית היהודי לדיון בלשכתו ,  אחרי שאמר בריאיון ל"הארץ "  כי  " נתניהו הוא לא ימין ".  בשיחה עם גל"צ הבהיר סמוטריץ' כי הוא רוכש כבוד לראש הממשלה : " אם הוא נפגע ,  אני מוכן להתנצל "
 
