המועצה לביטחון לאומי :  רכש הצוללות מגרמניה נעשה ללא השפעה חיצונית
הודעת המל"ל התייחסה לחשיפת חדשות 10 ,  שלפיה עורך הדין האישי של ראש הממשלה משמש גם את איש העסקים שתיווך בעסקה עם גרמניה .  לפי ההודעה , " רכש הצוללות והספינות נעשה בתהליך מקצועי סדור "
 המועצה לביטחון לאומי מסרה היום  ( רביעי )  התייחסות לחשיפת עיתונאי חדשות 10 ,  רביב דרוקר ,  בנוגע לחשד לניגוד עניינים בעסקת רכישת צוללות מגרמניה .  בתחקיר נטען כי עורך הדין דוד שמרון ,  פרקליטו האישי של ראש הממשלה בנימין נתניהו ,  משמש גם כבא כוחו של איש עסקים ישראלי שתיווך בעסקה .  לפי הודעת המל"ל ,  רכש הצוללות מגרמניה נעשה בתהליך מקצועי סדור ,  ללא שום השפעה חיצונית .  
באשר לצוללות נמסר מהמל"ל כי במסגרת תהליכי בניין הכוח של צה"ל ותכנון רב-שנתי לרענון וחידוש סד"כ הצוללות ,  הוחלט על רכש של שלוש צוללות .  בשל שיתוף הפעולה בין ישראל לגרמניה בתחום הצוללות הוחלט להמשיך את הרכש מגרמניה .  
לפי ההודעה , " בשום שלב לא העלו הגורמים המקצועיים אפשרות לרכש צוללות מגורם אחר ,  וזאת משיקולים מקצועיים ,  מבצעיים ומדיניים  ובראשם היחסים הקרובים בין ישראל לגרמניה .  גם שיקולים כלכליים לאומיים תמכו בהחלטה ,  שכן ישראל זכתה למענק גבוה מטעם ממשלת גרמניה בשווי של מאות מיליוני אירו ".  ראש הממשלה העלה את הבקשה לרכש הצוללות והמענק מגרמניה בפני הקנצלרית ,  ולאחר מכן נוהלה עבודת מטה בין-משרדית של כל הגורמים המקצועיים הרלוונטיים שהביאה לסיכומים ,  נמסר .  
בהודעת המל"ל הייתה התייחסות גם לרכש הספינות . " במסגרת ההיערכות להגנה על שדות ומתקני הגז החליטה הממשלה על רכישת ארבע ספינות שטח .  ההחלטה התקבלה בעקבות המלצת מערכת הביטחון ,  המל"ל ומשרד החוץ ".  לפי ההודעה , " בסופה של הבחינה המקצועית הוחלט ,  על בסיס שיקולים מדיניים ,  מבצעיים ,  טכנולוגיים ותקציביים ,  לממש את הרכש בהסכם בין ממשלות ישראל וגרמניה ".  
במל"ל ציינו כי ההחלטה נתמכה על ידי שרי החוץ דאז  ( אביגדור ליברמן )  והאוצר וגורמי המקצוע במשרדיהם ,  וכן על ידי שר הביטחון דאז משה יעלון ובהתאם לעמדת צה"ל . " במסגרת העסקה הוענק לישראל מענק משמעותי מטעם ממשלת גרמניה להפחתת עלות הפרויקט ביחס לכל אופציות הרכישה האחרות ",  נמסר .
 עם זאת ,  בתחילת החודש נטען בחדשות 10 כי שר הביטחון הקודם יעלון התנגד נחרצות לעסקת הצוללות .  לפי הדיווח ,  יעלון ונתניהו ניהלו ויכוח קולני במיוחד ויעלון הצליח לטרפד את העסקה ,  אך לזמן מוגבל בלבד .  

המועצה לביטחון לאומי :  רכש הצוללות מגרמניה נעשה ללא השפעה חיצונית
הודעת המל"ל התייחסה לחשיפת חדשות 10 ,  שלפיה עורך הדין האישי של ראש הממשלה משמש גם את איש העסקים שתיווך בעסקה עם גרמניה .  לפי ההודעה , " רכש הצוללות והספינות נעשה בתהליך מקצועי סדור "
 
