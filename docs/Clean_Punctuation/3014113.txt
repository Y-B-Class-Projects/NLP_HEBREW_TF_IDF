בליכוד תוקפים את בנט בחריפות : " ממשיך לירות בנגמ"ש "
 אחרי אישור חוק ההסדרה ,  ממשיכים בליכוד לירות חצים לעבר שר החינוך . " בנט עוסק בתדרוכים נגד הליכוד וראש הממשלה ",  האשים גורם במפלגה והוסיף : " הליכוד לא זקוק לסיוע מבנט ".  הבית היהודי : " מוקירים את פועלו של ראש הממשלה "
  ( חברי הכנסת עמיר פרץ ושולי מועלם רפאלי בריאיון לאולפן וואלה !  NEWS על חוק ההסדרה )  
בליכוד ממשיכים היום  ( רביעי )  לתקוף את יו"ר הבית היהודי ,  נפתלי בנט ,  על כך שהוא ממשיך להעביר ביקורת פומבית על ראש הממשלה בנימין נתניהו ,  על אף שזה הצביע בעד חוק ההסדרה ,  שנועד למנוע את פינוי המאחז עמונה ,  בקריאה הטרומית .
" צר לנו שגם בזמן שראש הממשלה מוביל את המאמץ להעביר את חוק ההסדרה ,  בנט ממשיך לירות בנגמ"ש ולעסוק בתדרוכים נגד הליכוד וראש הממשלה ,  ולא נותן לעובדות לבלבל אותו ",  אמר גורם בליכוד . " לא רק שהוא לא דחף את הליכוד לחוק ההסדרה כפי שהוא טוען ,  הוא בכלל התנגד לחוק במשך תקופה ארוכה ואף הלין בפני ראשי הקואליציה על מכתב שעליו חתמו חברי הכנסת והשרים של הליכוד בעד החוק ".  הבית היהודי הגיבו לטענות אלו ומסרו כי  " אנו מוקירים את פועלו רב השנים ועטור השבחים של ראש הממשלה למען מדינת ישראל ". 
לקריאה נוספת :" הישג משמעותי "  או  " חלום בלהות ":  הח"כים מגיבים לחוק ההסדרהלאחר הסערה בקואליציה :  חוק ההסדרה עבר בכנסת בקריאה טרומיתבשמאל שוקלים לא לעתור נגד חוק ההסדרה : " שהממשלה תיקח אחריות "  
אותו גורם בליכוד הוסיף כי בשיחות סגורות שתוכנן פורסם בתקשורת ,  טענו בנט והשרה איילת שקד כי לחוק אין סיכוי ריאלי לעבור . " הם גם האשימו את נציגי הליכוד בכך שהם מנופפים בהמצאה חסרת סיכוי במקום לומר למתיישבים את האמת .  רק משגילה שהחוק יכול לשרת מטרות פוליטיות - צירף בנט את תמיכתו לחוק וזאת באיחור ניכר ".  
" הליכוד ,  שמוביל את המחנה הלאומי ,  לא זקוק לסיוע מבנט כדי לפעול למען ההתיישבות "  הוסיף הגורם . " אנחנו נמשיך לפעול למען ההתיישבות ובנט ימשיך לעסוק ביחסי ציבור ובפוליטיקה קטנה ".  
שלושת נוסחי חוק ההסדרה אושרו היום על ידי מליאת הכנסת בקריאה טרומית .  בהצעה הראשונה תמכו 58 חברי כנסת והתנגדו לה 50 ח"כים ,  ההצעה השנייה התקבלה ברוב של 57 ח"כים בעד ו-52 נגד ,  וההצעה השלישית הוכרעה עם 58 בעד ו-51 נגד .
 ביום ראשון האחרון אושר חוק ההסדרה פה אחד בוועדת השרים לענייני חקיקה .  זאת ,  חרף ההתנגדות הנחרצת של היועץ המשפטי לממשלה ,  אביחי מנדלבליט ,  שסבור שמדובר בחוק לא חוקתי ולא מידתי שלא יעמוד במבחן בג"ץ .  

בליכוד תוקפים את בנט בחריפות : " ממשיך לירות בנגמ"ש "
 אחרי אישור חוק ההסדרה ,  ממשיכים בליכוד לירות חצים לעבר שר החינוך . " בנט עוסק בתדרוכים נגד הליכוד וראש הממשלה ",  האשים גורם במפלגה והוסיף : " הליכוד לא זקוק לסיוע מבנט ".  הבית היהודי : " מוקירים את פועלו של ראש הממשלה "
 
