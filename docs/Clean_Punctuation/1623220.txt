 " נתניהו מעכב עסקת שליט מזה שלושה שבועות "
 רשת הטלוויזיה האמריקאית פוקס ניוז דיווחה כי הצדדים המעורבים במשא ומתן מחכים כבר שלושה שבועות לתשובתו של ראש הממשלה בנוגע להצעת עסקה שקיבל
רשת הטלוויזיה האמריקאית  " פוקס ניוז "  דיווחה היום  ( שישי )  כי ראש הממשלה ,  בנימין נתניהו הוא שמעכב את הוצאתה לפועל של עסקת שליט .  על פי הדיווח ,  נתניהו הסתייג מהחתימה על עסקה שהוצגה לפני שלושה שבועות ,  במסגרתה היה אמור להשתחרר החייל החטוף גלעד שליט .  
מקור מצרי אישר לרשת שהשיחות תקועות מזה שלושה שבועות וכי הצדדים ממתינים במהלך הזמן הזה לתשובת ישראל .  
הרשת מדווחת עוד כי חברי הממשלה הבכירים חלוקים בדעותיהם לגבי העסקה שהוצעה ,  וכי בין ההסתייגויות שהועלו עמדה העובדה שישראל עלולה לעמוד מול מצב כזה בדיוק בעתיד .  
מקור ישראלי שמעורב במשא ומתן סיפר לרשת כי  " המתווך הגרמני משחק בישראל ".  הוא הוסיף כי  " נראה שהמתווך הגרמני מעדיף את הצד של חמאס ,  ככל הנראה בשל הקשרים הכלכליים של ממשלת גרמניה עם אירן ,  שידועה בתור מגבה של חמאס מבחינה כלכלית ואידיאולוגית ".  המקור הוסיף כי  " הזמן מחסל את כל העסקאות ",  והביע את חששו שההזדמנות לשחרורו של שליט עומדת להסתיים .
 הבוקר דיווח מקור דיפלומטי מצרי לעיתון הסעודי 'אל-ווטן' כי  " ישראל תשיב תוך יומיים על ההצעה לעסקה לשחרור החייל החטוף גלעד שליט "  לדבריו ,  המחלוקת העיקרית בין ישראל לחמאס נסובה סביב חמישים שמות של אסירים שישראל מסרבת לשחרר ,  ביניהם בכיר פתח מרוואן ברגותי .  
המקור המצרי סיפר לעיתון עוד כי במסגרת העסקה צפויה ישראל לגרש 150 אסירים פלסטינים לרצועת עזה או לחו"ל . " זוהי פשרה בין סירובה של ישראל לשחררם מהכלא לבין התעקשותו של חמאס להכלילם בעסקה ",  הוסיף .
  אתמול דיווחו מקורות מצריים לאתר האינטרנט של רשת  " אל-ג'זירה "  כי ברגותי איננו כלול בעסקת שליט .  האתר ציטט גם את יו"ר ועדת הביטחון הלאומי בפרלמנט המצרי ושגריר מצרים בישראל לשעבר ,  מוחמד בסיוני ,  באמרו כי קהיר ממתינה לתשובה ישראלית על ההצעה הסופית לעסקה .  בסיוני אישר לאתר כי ברגותי אינו כלול באותה הצעה .
  בסיוני ציין כי ממשלת ישראל עדיין מסתייגת משחרורם של כחמישים אסירים פלסטינים במסגרת עסקת שליט .  הוא אישר כי העסקה צפויה להתבצע בשני שלבים :  בשלב הראשון תשחרר ישראל 450 אסירים פלסטינים בתמורה לשחרורו של שליט .  בשלב השני ,  שייערך לאחר חודשיים ,  ישוחררו 550 אסירים נוספים .

" נתניהו מעכב עסקת שליט מזה שלושה שבועות "
 רשת הטלוויזיה האמריקאית פוקס ניוז דיווחה כי הצדדים המעורבים במשא ומתן מחכים כבר שלושה שבועות לתשובתו של ראש הממשלה בנוגע להצעת עסקה שקיבל

