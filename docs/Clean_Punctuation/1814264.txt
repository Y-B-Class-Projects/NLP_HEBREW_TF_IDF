נתניהו בכנס על השואה : " גם היום קמים לכלותינו "
 רה"מ נתניהו השתתף בכנס  " לדורות "  בו הוענקו תעודות הוקרה לניצולי שואה שתיעדו את סיפורם . " בפעם הראשונה מזה מאות שנים ,  ליהודים יש יכולת להגן על עצמם .  זו המשמעות של תקומת ישראל "
 ראש הממשלה בנימין נתניהו אמר הערב  ( ראשון )  בכנס  " לדורות "  כי  " יש לתעד את הפשע הגדול ביותר בתולדות האדם ולהנציח את זכר הנספים כדי שנפיק את הלקחים עבורנו ".  בכנס הוענקו אות ותעודת הוקרה מיוחדים למאות ניצולי שואה שתיעדו את סיפור חייהם במסגרת המיזם הממשלתי  " לדורות ".  האירוע אורגן על ידי סגנית שר הגמלאים לאה נס בשיתוף יד ושם ,  ונערך באוניברסיטת תל אביב .  
במסגרת המיזם ,  ניצולים נפגשו עם סטודנטים או מתנדבים שהוכשרו לכך ,  וחלקו עימם  לעתים לראשונה בחייהם  את סיפור הישרדותם יוצא הדופן במהלך שנות השואה . 
" האסון שפקד את העם היהודי הוא שהרצל נפטר ב- 1904 ,  משום שלולא כן הוא היה מקים את המדינה הרבה לפני 1948 ,  כי היה לו את החזון ואת העוצמה שלא היו לאחרים לפניו .  ואם היה מקים את המדינה אז ,  לא היתה מתרחשת השואה .  זה הפוך ממה שאומרים ,  שהמדינה קמה בגלל השואה .  לו היתה מדינה - לא היתה שואה ",  הוסיף נתניהו .  
נתניהו התייחס גם למצב הביטחוני המתוח בימים האחרונים ואמר כי  " בכל דור ודור קמים עלינו לכלותינו .  יש צוררים לא רחוק מכאן ,  ושלוחיהם קרובים עוד יותר ,  שאומרים שבכוונתם להשמיד עוד שישה מיליון יהודים .  הדבר המדהים הוא שבעולם אין התקוממות על כך ".  
נתניהו הסביר כי הלקח צריך להיות ההבנה שעלינו להגן על עצמנו : " בפעם הראשונה מזה מאות שנים ,  ליהודים יש יכולת להגן על עצמם .  זו המשמעות של תקומת ישראל ושל הווייתנו בימים האלה ובעתיד .  עם ישראל חי ,  ואתם ,  ניצולי השואה ,  נושאי המשואה של תקומת ישראל ,  חירות ישראל ונצח ישראל ". 

נתניהו בכנס על השואה : " גם היום קמים לכלותינו "
 רה"מ נתניהו השתתף בכנס  " לדורות "  בו הוענקו תעודות הוקרה לניצולי שואה שתיעדו את סיפורם . " בפעם הראשונה מזה מאות שנים ,  ליהודים יש יכולת להגן על עצמם .  זו המשמעות של תקומת ישראל "
 
