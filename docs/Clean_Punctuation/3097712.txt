הוא לא רוצה שתדעו :  271 אייטמים על ביקור נתניהו בדרום אמריקה
נתניהו טוען כי הביקור שלו בדרום אמריקה לא סוקר בתקשורת הישראלית ,  ואולם הביקור דווקא זכה לסיקור רחב ביותר  כך עולה מבדיקה שערכה יפעת עבור וואלה ברנז'ה .  מה שכן ,  הפוסט שהעלה רה"מ בנושא - בהחלט עשה עבורו את העבודה

ראש הממשלה בנימין נתניהו טוען כי הביקור שלו בדרום אמריקה לא זוכה לסיקור בתקשורת הישראלית ,  ואולם הביקור דווקא זכה לסיקור רחב ביותר ,  גם אם לא תמיד האייטמים הופיעו במקום בולט .  מה שכן ,  הפוסט שהעלה נתניהו ובו הוא מבקר את העובדה שביקורו לא מסוקר מספיק בתקשורת הישראלית בהחלט עשה עבורו את העבודה  וגרם להטיית השיח לחלוטין .
 בפוסט שהעלה אמש  ( שבת )  רה"מ נתניהו הוא טען כי הביקור שלו אינו מסוקר כלל בתקשורת הישראלית .  בוידאו שעלה לעמוד של רה"מ נכתב : " ביקור ראשון של ראש ממשלת ישראל באמריקה הלטינית .  שידורים חיים לרבע מיליארד בני אדם .  ובישראל ?  שידור חי :  0 ;  כיסוי תקשורתי :  0 .  הם לא רוצים שתדעו ". ואולם ,  מבדיקה של יפעת מחקרי מדיה עבור וואלה ברנז'ה אודות סיקור הביקור של נתניהו עולה כי בשבוע האחרון פורסמו 271 אייטמים על הביקור :  101 בטלוויזיה ,  69 ברדיו ,  69 באינטרנט ו-32 בפרינט .  מבחינת בולטות הכתבות ,  35 אייטמים ששודרו בטלוויזיה פתחו את מהדורות החדשות  ( 2 מתוכם את המהדורה המרכזית )  ,  5 אייטמים פורסמו ככותרת הראשית של אתרי החדשות ובעיתונות המודפסת הביקור זכה ל-2 כתבות שער .
 בהקשר הזה אומר שחר גור ,  מנהל יפעת מחקרי מדיה ,  כי  " היקף הסיקור בהחלט מורגש ואינו אפסי ,  אך מספר האייטמים הפותחים במהדורות החדשות ושערי העיתונים אינו גבוה .  הסיבות לכך שרוב האייטמים לא הובלטו בסדר היום הכללי הן שעות הביקור שהקשו על שידורים ישירים ומחסור בכותרות בעלות נפיצות תקשורתית .  בנוסף ,  חשוב לציין שחלק בלתי מבוטל ממערכות התקשורת לא שלחו כתבים ללוות את הביקור ועל כן הדיווחים בהם היו מצומצמים יותר באופן טבעי ".  
כאשר בוחנים את ניתוח השיח ברשתות החברתיות ,  מתברר כי הפוסט שנתניהו העלה שינה לחלוטין את השיח .  מבדיקה שערכה חברת VIGO עבור וואלה ברנז'ה עולה בשבוע האחרון נכתבו 2,500 שיחות רשת על ביקור נתניהו בארגנטינה ואמריקה הלטינית - 65% מהשיח היה אוהד והתחלק בין גולשים שכתבו על חשיבותו של עצם הביקור לבין גולשים שציטטו את הדיווחים מהשטח על שיתופי הפעולה הכלכליים והביטחוניים ,  ו-35% מהשיח היה ביקורתי ועסק ב"בריחה "  של נתניהו מהחקירות או בפופוליזם של האזכורים של איראן .
 עד כה נכתבו 900 תגובות לסרטון ,  המתחלקות באופן כמעט שווה :  50% מהתגובות יצאו נגד נתניהו על ההתבכיינות .  עיקר השיח נכתב בטוויטר הנתפס כמאוזן יותר פוליטית ומגן על התקשורת .  50% מהתגובות מגנות על נתניהו ותוקפות את התקשורת על סיקור מוטה ולא יציב .  מרבית השיח נכתב בדף הפייסבוק של רה"מ .  זאת כאשר נרשמים בו ביטויים קשים הן כנגד התקשורת והן כנגד ערוצים או אנשי תקשורת ספציפיים .  
בהקשר הזה טוען רביב טל ,  מנכ"ל ויגו ,  כי  " מבחינת נתניהו מדובר בסרטון חשוב שכן בתוך 14 שעות הוא הפך לאחד הפוסטים הויראליים ביותר שהעלה ראש הממשלה בשבועות האחרונים עם מעל 100 אלף צפיות ,  3,000 שיתופים ו-9,000 לייקים ותגובות .  לשם ההשוואה ,  סרטונים אחרים שהעלה נתניהו מאמריקה הלטינית הגיעו להיקף ממוצע של מחצית מהוויראליות בתוך ימים אחדים .  הסרטון היטה את השיח לחלוטין :  משיח שעוסק בביקור באמריקה הלטינית ורובו אוהד חזרנו לשיח שעוסק ב"בעד ונגד התקשורת ".  במובן הזה נתניהו הפסיד גם באחוז האהדה וגם בהטיית השיח ,  שכן במקום לעסוק בביקור הציבור עוסק בלגיטימיות של התקשורת ".  

הוא לא רוצה שתדעו :  271 אייטמים על ביקור נתניהו בדרום אמריקה
נתניהו טוען כי הביקור שלו בדרום אמריקה לא סוקר בתקשורת הישראלית ,  ואולם הביקור דווקא זכה לסיקור רחב ביותר  כך עולה מבדיקה שערכה יפעת עבור וואלה ברנז'ה .  מה שכן ,  הפוסט שהעלה רה"מ בנושא - בהחלט עשה עבורו את העבודה

