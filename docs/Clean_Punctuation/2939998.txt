דעה :  לפעמים צריך להסתכל על חצי הכוס הריקה
ראש הממשלה שמח לבשר לאומה שישראל נבחרה למקום השמיני בעולם במדד  " הכוח ".  הוא רק שכח להזכיר שבקטגוריות אחרות כמו איכות חיים ואזרחות ישראל נבחרה במקום נמוך בהרבה .  מה שווה כל הכוח הזה לא עוזר לאזרחים ? 
לפני כחודש פורסם מדד  " המדינות הטובות 2016 "  של קבוצת WPP ,  בית ספר לעסקים וורטון וה-U.S.News ,  ולפיו ישראל מופיעה במקום ה-25 מתוך 60 מדינות בעולם .  אובייקטיבית ,  מדובר במיקום לא רע בכלל בהתחשב בכך שמדובר במדד המבוסס על תפיסות סובייקטיביות של 16,000 איש ברחבי העולם ולא על נתונים כמותיים של השקעה במחקר ופיתוח ,  ועוד .  
ראש הממשלה ,  בתגובה לכנס שקיימו יש עתיד וישראל ביתנו בכנסת בנושא התפרקות משרד החוץ ,  אף חידד השבוע כי נבחרנו ע"י וורטון למדינה השמינית החזקה ביותר בעולם .  בהקשר זה נתניהו מתייחס לקטגוריית ה"כוח "  במדד הכללי ,  אשר מחולק לפרמטרים שונים ,  וביניהם  " הצבא החזק ביותר ",   " בריתות בינלאומיות חזקות ",  ו"משפיעה מבחינה פוליטית ".  יש לומר שאין זה כלל מפתיע שכך מדינת ישראל נתפסת ,  בהתחשב באובססיה העולמית בסיקור הסכסוך במזרח התיכון .
 יחד עם זאת ,  יש גם חדשות פחות טובות :  בעוד שכן ,  ישראל חזקה באלמנטים מסוימים ,  מה שצריך להטריד אותנו  ואת ראש הממשלה שלנו  הוא לא באיזה פרמטרים אנחנו כן טובים ,  אלא במה אנחנו לא טובים .  נתניהו משתמש במדד הזה לצרכיו הפוליטיים כדי להפגין עד כמה אנו חזקים ,  אך כאשר באים למדוד חוזק של מותג ,  במיוחד מותג של מדינה , " כוח "  אינו בהכרח המדד שבו הכי חשוב להוביל .  
במיתוג מקומות  כבמיתוג של מוצר ,  חברה או אדם  מדובר בחיבור רגשי ,  בתחושות ובתפיסות ,  ב-What's in it for me ?  ,  ולכן פרמטרים כגון עד כמה אנשים תופסים מקום כ"כיפי ",   " סקסי "  או  " טרנדי "  חשובים לא פחות ואף הרבה יותר מאשר צבא חזק או בריתות בינלאומיות משמעותיות .  בבחינה מדוקדקת של המדד המדובר ,  ניתן לראות כי ישראל נמצאת בתחתית הרשימה בפרמטרים אלו ,  ואינה נתפסת כ"חברותית ",   " אכפתית מהסביבה ",   " אופנתית ",   " שמחה ",   " בעלת מזג אוויר נוח ",   " מציעה אוכל טוב ",   " בטוחה "  או  " פתוחה לעסקים ".  
בראיון עם ג'ון גרזמה ,  מנכ"ל חברת המחקר ,  הוא מדגיש כי  " המדד מראה כי הרעיון של  " כוח "  משתנה בעולם .  אנו חיים בעולם פתוח ,  חברתי ותלוי ביחסי גומלין .  ובעולם זה גילינו שאנשים מעריכים יותר דברים כמו אזרחות גלובלית ,  איכות חיים וחדשנות שמייצרים שגשוג עבור יותר אנשים ".  אולי זו הסיבה שקטגוריית ה"כוח "  שראש ממשלתנו מתגאה בו כל כך מקבל במדד הכללי משקל של 7% בלבד ,  בעוד שקטגוריות אחרות   " אזרחות ",   " יזמות ",   " פתוח לעסקים "  ו"איכות חיים "  מקבלים משקל של בין 10-20% .  
המסקנה הינה שצבא חזק ובריתות מדיניות איתנות אינם מספיקים כדי להוביל בעולם הזה .  הדבר מקבל משנה תוקף בהתחשב בכך שמרבית האנשים בעולם  כפי שניתן לראות ממחקרים חובקי-עולם על עמדות לגבי הסכסוך בין ישראל לפלסטינים  אינם מתעניינים בסכסוך וכתוצאה גם אינם מתעניינים או יודעים הרבה על ישראל מעבר לסכסוך .  למעשה ,  רק עשרות אחוזים בודדים בכל מדינה שנבדקה עד כה הינם בעלי עמדה כלשהי  ( בעדנו או נגדנו )  ,  ולפחות כ-60% אינם מתעניינים בנו כלל .  זו גם הסיבה לתוצאות הנמוכות שלנו במדד המדינות הטובות דווקא בפרמטרים המשמעותיים יותר למעמדנו בעולם בהשוואה למדינות אחרות .
 ניכר כי סדר העדיפויות של ממשלת ישראל אינו פועל לטובת אזרחיה ,  שכמו שאר אזרחי העולם ,  מעוניינים לא רק במדינה שיודעת לשרוד ולהגן על עצמה ,  אלא במדינה שגם משגשגת מבחינה כלכלית ,  תרבותית וחברתית .
 ג'ואנה לנדאו ,  מנכ"לית VIBE ISRAEL ,  ארגון המוביל יוזמות לחיזוק המותג 'ישראל' בעולם ,  מומחית למיתוג ערים ומדינות והישראלית היחידה שרואיינה לפרק היזמות בספר הנלווה למדד 

דעה :  לפעמים צריך להסתכל על חצי הכוס הריקה
ראש הממשלה שמח לבשר לאומה שישראל נבחרה למקום השמיני בעולם במדד  " הכוח ".  הוא רק שכח להזכיר שבקטגוריות אחרות כמו איכות חיים ואזרחות ישראל נבחרה במקום נמוך בהרבה .  מה שווה כל הכוח הזה לא עוזר לאזרחים ? 

