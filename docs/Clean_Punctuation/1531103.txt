 " שפעת החזירים תגבה מאות קורבנות ,  בהם צעירים "
 מנהל צוות טיפול מגיפות בישראל אמר בדיון בוועדת הבריאות כי  " 700 קורבנות - זו ההערכה הכי אופטימית שניתן לתת ".  מנכ"ל משרד הבריאות : " רבע מאוכלוסיית ישראל עלולה להידבק "
  ( צילום :  גדעון צנטנר ,  עריכת וידאו :  גדי וינסטוק ) 
מנכ"ל משרד הבריאות אבי ישראלי סקר היום  ( שני )  בפני וועדת הבריאות של הכנסת את הערכות משרד הבריאות להתפשטות המחלה ואמר : " אנו עוקבים בדריכות אחרי מה שקורה בחצי הדרומי של כדור הארץ .שיעור ההתפשטות במדינות אלו גבוה יותר .  להערכתנו ,  25% מכלל האוכלוסייה בישראל עלול להידבק במחלה .  מדובר בהערכה בלבד ואין לנו אומדנים מדויקים .  אנו מערכים כי במידה והמחלה תתפשט בישראל הדבר יביא להיעדרות עובדים של 25% עד 45% ,  סגירת מוסדות חינוך ומקומות ציבוריים ,  פגיעה ניכרת בהקיפי מסחר וענפי משק וירידה ביכולת תפקוד של מערכות חיוניות ".  
פרופ' דני אנגלהרד מנהל צוות טיפול מגיפות בישראל אמר בדיון ,  כי  " לצערי כ-700 אזרחים צעירים ימותו מהמחלה .  מדובר בזן שונה משפעת רגילה .  השאלה היא כמה אנשים צרכים למות כדי לשכנע חלק מחברי הוועדה בצורך בחיסון  .  ארה"ב הזמינה 2 מנות חיסון לכלל האוכלוסייה .  בריטניה הזמינה מנת חיסון לכלל האוכלוסייה .  להערכתנו 700 נפטרים בשנה ,  זו ההערכה הכי אופטימית שניתן לתת .  כל יום שעובר מרחיק אותנו מהחיסון ". 
סגן שר הבריאות יעקב ליצמן אמר בדיון בוועדת הבריאות של הכנסת בנושא הערכות משרדו נוכח התפשטות השפעת בישראל ,  כי  " לא אתן שמימון החיסון נגד שפעת החזירים יהיה על חשבון סל התרופות .  בכל מקרה ,  לא ניתן את החיסון ללא אישור מנהל התרופות האמריקאי ,  נשקול זאת שוב אם נראה כי ארה"ב עושה כך ".  ליצמן צופה כי  " יהיה חורף קשה מבחינת התחלואה בשפעת החזירים ". 
הצוות המקצועי של משרד הבריאות מסר אתמול לראש הממשלה דיווח על ההיערכות בבתי החולים והתוכנית לרכישת החיסונים .  זאת לאחר שבשבוע שעבר הורה נתניהו לרכוש חיסונים נגד השפעת לכל אזרחי ישראל ,  ולהגדיל ב-5% את מלאי התרופות הקיימות נגד השפעת .  סך העלות של רכישת החיסונים ותוספת התרופות מוערכת ב-450 מיליון שקל .  בשבוע שעבר ,  הורה נתניהו למנכ"ל משרדו ,  אייל גבאי ,  לתאם עם שר האוצר יובל שטייניץ ועם סגן שר הבריאות יעקב ליצמן את מציאת מקורות המימון לחיסונים והתרופות ולהביא הצעת החלטה בעניין לישיבת הממשלה .  
מאות ישראלים נדבקים מדי שבוע בשפעת החזירים .  גורם בכיר במשרד הבריאות אמר לוואלה !  חדשות כי על פי התחזיות ,  עד רבע מהאוכלוסייה בישראל עלול לחלות במחלה .  הגורם הבכיר הוסיף כי למשרד יש ספקות רבים בנוגע לחיסונים המפותחים בימים אלה ברחבי העולם . " יעילותו של החיסון מוטלת בספק וגם בטיחותו ולכן אנחנו שוקלים בכובד ראש מהם המהלכים שיש לנקוט בסוגיה זו .  כרגע אנחנו בקשר עם ארבע חברות שונות שמפתחות חיסונים לנגיף ".  

" שפעת החזירים תגבה מאות קורבנות ,  בהם צעירים "
 מנהל צוות טיפול מגיפות בישראל אמר בדיון בוועדת הבריאות כי  " 700 קורבנות - זו ההערכה הכי אופטימית שניתן לתת ".  מנכ"ל משרד הבריאות : " רבע מאוכלוסיית ישראל עלולה להידבק "
 
