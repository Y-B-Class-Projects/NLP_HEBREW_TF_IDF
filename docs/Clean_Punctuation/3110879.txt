נתניהו מאיים : " נראה בחמאס אחראי לכל התקפה מרצועת עזה "
 בפתח ישיבת הממשלה הזהיר נתניהו כי ישראל תגיב ביד קשה למתקפות בגבול .  התבטאותו הגיעה לאחר אזהרת מתאם פעולות הממשלה בשטחים שכוונו אל הג'יהאד האסלאמי - ובה הזהיר מתגובה לפיצוץ המנהרה
ראש הממשלה בנימין נתניהו אמר היום  ( ראשון )  בפתח ישיבת הממשלה כי ישראל תגיב  " ביד קשה "  לכל מי שינסה לתקוף את המדינה מכל גזרה שהיא . " בימים אלו יש עדיין מי שמשתעשע בלנסות התקפות על ישראל ",  הוסיף נתניהו ,  שהבהיר כי דבריו מכוונים  " לכל גורם ".  לדבריו , " אנחנו רואים את חמאס אחראי לכל התקפה שיוצאת מרצועת עזה נגדנו ".  
אמש פרסם מתאם פעולות הממשלה בשטחים אלוף יואב מרדכי אזהרה לארגון הג'יהאד האסלאמי מפני תגובה על פיצוץ המנהרה לפני כשבועיים באזור כיסופים ,  ובשטחה הריבוני של ישראל ,  שבה נהרגו 14 מפעיליו . " אנו ערים למזימה שרוקם הג'יהאד האסלאמי נגד ישראל .  הוא משחק באש על גבם של תושבי עזה ,  ועל חשבון הפיוס הפלסטיני והאזור כולו ",  אמר מרדכי בסרטון בשפה הערבית שהפיצה לשכתו .
 עוד בוואלה !  NEWS:נתניהו נחקר במשך ארבע שעות בפרשת המתנות והשיחות עם נוני מוזסשיקולי ביטחון ?  נתניהו עזר למילצ'ן - ולא פעל למען מנכ"ל התעשייה האוויריתלצד נתניהו בארוחה החגיגית בלונדון :  עדים בפרשת המתנות 
הג'יהאד האסלאמי הגיב הבוקר לאזהרה ומסר כי  " האיומים שמשדרת ישראל מביעים את מצב הפחד והדאגה מתגובת ההתנגדות הפלסטינית ".  בתגובת הארגון צוין עוד כי ראשיו אינם חשים מאוימים וכי  " הניסיון להדגיש כי התגובה בוצעה נגד מנהרה ובשטח ישראל הוא הוכחה לפחדנות .  להתנגדות יש יכולת וכלים להכות ,  והישות הציונית צריכה לדאוג ". 
בתחילת השבוע שעבר הודיע צה"ל כי ישראל מחזיקה בחמש גופות של מחבלים פעילי הארגון ,  שנעדרו מאז פיצוץ המנהרה .  עוד הובהר כי הגופות ישוחררו רק בתמורה להתקדמות בסוגיית החללים והאזרחים המוחזקים ברצועת עזה ,  אך בג'יהאד האסלאמי ובחמאס דחו זאת בתוקף .
 לפי צה"ל , " במהלך הימים האחרונים ביצעו כוחות פיקוד הדרום ואוגדת עזה פעולות משלימות לחשיפה ולסיכול מנהרת הטרור שנוטרלה בשטח ישראל .  במהלך העבודות אותרו בשטח ישראל חמש גופות מחבלים ".  

נתניהו מאיים : " נראה בחמאס אחראי לכל התקפה מרצועת עזה "
 בפתח ישיבת הממשלה הזהיר נתניהו כי ישראל תגיב ביד קשה למתקפות בגבול .  התבטאותו הגיעה לאחר אזהרת מתאם פעולות הממשלה בשטחים שכוונו אל הג'יהאד האסלאמי - ובה הזהיר מתגובה לפיצוץ המנהרה

