 " נתניהו צריך לפשר בין פלוג ולפיד "
 פשרה המסתמנת לדעת מקורבי ראש הממשלה :  הנגידה קרנית פלוג תתמוך בעמדת השר לפיד שלא להוריד מסים ,  ואילו שר האוצר יסכים לבטל ,  או לפחות לדחות ,  את תוכניתו לחוק מע"מ 0%
תומכי ראש הממשלה אומרים :  אסור לבנימין נתניהו לחכות ולגרור את ההכרעה על תקציב המדינה עד  " אחרי החגים "  או עד דצמבר ,  עליו להחזיר לעצמו כבר עכשיו את המנהיגות הכלכלית ,  המובנית מעצם תפקידו ,  ולהכריע במחלוקת המסתבכת והמחריפה בין שר האוצר לנגידת בנק ישראל ,  בעניין המסים ,  הגירעון ותוכנית מע"מ 0% לדירה ראשונה .
 פלוג מול לפיד :  בנק ישראל קורא להעלאת מסים
לעמדתם ,  המריבה הפומבית בין העמדות הסותרות של יאיר לפיד וקרנית פלוג פוגעת במשק ,  מחריפה את האי ודאות בכלכלת ישראל ,  עלולה להחריף את ההאטה ,  פוגעת עוד יותר במעמד ראש הממשלה עצמו ועלולה להוות סכנה ליציבות הקואליציה שלו .
 ההצעה לראש הממשלה :  לכנס את הניצים , " לתת כבוד לשניהם "  ולבצע פשרה - הסדרה בין השר לנגידה באופן שהנגידה תקבל את עמדת לפיד נגד העלאת מסים ,  לפחות בשלב הנוכחי של מצב המשק ,  ולפיד ,  הוא יקבל בתמורה את עמדת הנגידה ועמדת החכי"ם בוועדת הכספים ,  ויבטל ,  או לפחות ידחה לזמן לא ברור ,  את תוכניתו למע"מ אפס .
 הנחת היסוד היא שלפיד לא מעוניין לעזוב את הממשלה ,  לפחות לא בשלב זה ,  למרות הקשיים הכבדים בגיבוש ובהעברת התקציב ,  שכן עזיבה עכשיו ,  אחרי מלחמה כשהמשק בהאטה ,  תיראה כ"בריחה "  ממצבים קשים ותפגע אנושות בעתידו הפוליטי .
 לעמדת התומכים בראש הממשלה ,  אם נתניהו ,  שבימים אלה נראה עכור ,  שפוף ומתוסכל מתמיד ,  ינצל את הימים האלה של הפסקת אש ,  לפני החזרה לדיונים בקהיר , " ייצא מהבור ",  ישחרר עצמו לזמן מה מהעיסוק האינטנסיבי בעניינים הביטחוניים ,  יקבל הכרעות כלכליות וייצא להסביר אותן לציבור הרחב - זה יביא לקפיצת מדרגה באווירה הקשה השוררת במשק ,  יחזק את מעמדו הציבורי של נתניהו ויביא לחיזוק מעמדו בליכוד ולעלייה בשביעות הרצון ממנו ,  אחרי שזו צנחה בסקרים שנערכו בימי צוק איתן האחרונים .
 המחיר הכספי של ביטול מע"מ אפס עומד על 2.5 מיליארד שקל .  ביטולו יפנה את הסכום הזה לתקציב השנה הבאה .  זה בהחלט לא פותר את כל בעיות התקציב ,  אבל במשולב עם העלאת הגירעון לסביבות 3.4% ,  קיצוץ הרוחב שהוחלט עליו אתמול במשרדי הממשלה ,  שיחול גם על השנה הבאה ,  והתמתנות בהיענות לדרישות מערכת הביטחון - זה יכול לאפשר כניסה קצת יותר חלקה ל-2015 ,  תוך צמצום משמעותי של הדרישה להעלאת מסים .  
נכון להיום ,  והדברים הובהרו היטב אתמול בדיון אצל ראש הממשלה בהשתתפות הנגידה ,  השר והצוותים הקרובים לשלושה ,  קיימת מחלוקת כמעט בלתי פתירה בעניין הגירעון ,  המסים ומע"מ 0% .
 לפיד דיבר אתמול על אפשרות של גירעון 3.4% ,  שלא צפוי לפגוע בדירוג האשראי של ישראל שכן חברות הדירוג מבינות שהוא מיוחס לצורכי המלחמה .  הנגידה אמרה כי אמנם ניתן לאפשר גידול מסוים בגירעון ,  כתוצאה מצרכים חד פעמיים של מבצע צוק איתן והירידה בהכנסות הנובעת ממנו ,  מה שקרוי  " גירעון מחזורי ".  אולם ,  אל לה לישראל להגיע ל"גירעון מבני ".  לעמדתה ,  אין לעלות על גירעון של 3%-3.1% ,  שכן יעד גירעון של 3.4% עלול לגלוש במהלך השנה והתפתחויות בלתי צפויות יובילו גם לכיוון 4% ,  מה שעלול לערער את היציבות הכלכלית .
 לעניין המסים :  לפיד מביע התנגדות נחרצת וחד משמעית לכל העלאת מסים ,  הוא גם מתנגד לביטול הפטורים ממס .  אפשר שהוא רואה בהם העלאת מסים לכל דבר ואפשר שמדובר באי רצון להתעמת עם ההסתדרות ועם ארגוני העובדים הגדולים .
 הנגידה ,  בתמיכת יוג'ין קנדל ,  יו"ר המועצה הכלכלית ,  מדברת על הצורך בהעלאת מסים ,  מתייחסת קודם כול לביטול כמה מפטורי המס ,  מה שהבנק המרכזי מכנה  " פטורים שהצדקתם הכלכלית מוטלת בספק ",  ואחרי כן אפילו להעלאת מסים כללית .
 יש לציין כי הנגידה חזרה על עמדתה בעניין חשיבות הסדרת ביטול הפטורים באחרונה ,  בנאום מיום 31.3.14 עם פרסום דוח בנק ישראל : " ככל שניתן יהיה להגדיל את התקבולים באמצעות ביטול פטורים וצמצום העלמות מס ,  כך ניתן יהיה להסתפק בעלייה מתונה יותר בשיעורי המס ,  אולם לא סביר להניח שניתן יהיה למלא את כל החסר במסים ב-2015 ובשנים שלאחר מכן ללא העלאה מסוימת גם בשיעורי המס ". 
בנק ישראל לא בנה עדיין סדר של פטורים לביטול ,  ולא ציין במפורש אילו פטורים יש לבטל כבר בשלב ראשון .  ההערכה היא כי מדובר בביטול הפטור ממע"מ באילת ששוויו בהכנסות בערך 0.5 מיליארד שקל בשנה ,  וביטול הפטור ממע"מ על פירות וירקות המוערך במעל 2.5 מיליארד שקלים בשנה ,  א ולם זהו השווי הישיר .
 ההערכה היא שאם יחויב מע"מ על פירות וירקות ייכנס כל השוק הזה למשמעת והסדרה של רישום ,  הפעילות ה"שחורה "  שבו תצטמצם ותגדיל את תשלומי המסים מהפעילים שבו ,  ואחרי הכול גם תביא לחיזוק התחרות בענפים הללו .  עוד פטור שבנק ישראל צפוי לאתגר הוא הפטור ממס על קרנות השתלמות .  שוויו של המס הזה כמה מיליארדים אולם ככל הנראה הכוונה היא לביטול הדרגתי ,  לכן לא ברור אם בכלל זה יוסיף משהו לתקציב השנה הבאה .
 לעניין מע"מ 0% - אין חדש .  לפיד ואורי שני הם שני התומכים המובילים . 

" נתניהו צריך לפשר בין פלוג ולפיד "
 פשרה המסתמנת לדעת מקורבי ראש הממשלה :  הנגידה קרנית פלוג תתמוך בעמדת השר לפיד שלא להוריד מסים ,  ואילו שר האוצר יסכים לבטל ,  או לפחות לדחות ,  את תוכניתו לחוק מע"מ 0%

