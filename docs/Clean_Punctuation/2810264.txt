המשבר בבתי החולים :  פוצץ המו"מ עם משרד האוצר
מנהלי בתי החולים הממשלתיים הודיעו כי הם מתנגדים לדרישת האוצר להעביר להם את התקציבים הנדרשים כהלוואה שאותה יידרשו להחזיר בתוך שנתיים . " הדבר יביא רק לדחיית המשבר המימוני החריף ",  הם טוענים
מענק או הלוואה ?  זה סלע המחלוקת שהביא הערב  ( שבת )  את מנהלי בתי החולים הממשלתיים להודיע על פיצוץ המשא ומתן עם משרד האוצר ,  בנוגע לתקציב שאותו אמור המשרד להקצות למערכת הבריאות הציבורית .  המשא ומתן התפוצץ בעקבות דרישת האוצר להעביר את התקציבים הנדרשים לבתי החולים כהלוואה שאותה יידרשו להחזיר בתוך שנתיים . " האוצר מבקש להעניק לאזרחי ישראל 'בריאות בהלוואה' ",  טוענים המנהלים .
 מדובר על סכום לא סופי ,  שנאמד בכמה מיליוני שקלים ,  שאותו אמור האוצר להעביר לבתי החולים לצורך המשך הפעילות הסדירה .  בהצהרה משותפת מטעמם של 11 מנהלי בתי החולים הממשלתיים ,  הם דורשים שהכסף יינתן כמענק ולא כהלוואה .  לדבריהם , " המשמעות של העברת הכספים בתנאי הלוואה תביא רק לדחיית המשבר המימוני החריף של בתי החולים הממשלתיים ". 
עוד בוואלה !  חדשות:דוח העינויים : " עשרות אסירים עונו על ידי ה-CIA בטעות "" כדור בין העיניים ":  חייל חשוד שאיים על ח"כ בפייסבוקהערבייה המוסלמית שחוברת לנפתלי בנט 
המנהלים פנו גם לראש הממשלה ,  בנימין נתניהו ,  שמתפקד גם כשר הבריאות ,  להתערב ולהביא לפתרון המשבר . " אנו מביעים תקווה שבהיעדר שרים במשרדי הבריאות והאוצר ,  יפעל ראש הממשלה להביא להבנות שיאפשרו לנו להמשיך בפעילות המלאה שלנו בהתאם ליעדנו ולמחויבות שלנו ושל הממשלה לחולים שלנו ".  מחר צפוי מנכ"ל משרד הבריאות ,  פרופ' ארנון אפק ,  להיפגש עם נציגי האוצר במטרה להגיע לפתרון בסוגיה .  
מנהלי בתי החולים הממשלתיים חברו יחד בתחילת השבוע כדי להתריע מפני הידרדרות מערכת הבריאות וכדי לבקש מנתניהו וממשלתו לפעול להצלת מערכת הבריאות ,  לפני שכהונתם תסתיים .  המנהלים אמרו שהמשבר כבר מורגש ולדבריהם הם לא יכולים לרכוש ציוד רפואי חדש או לשלם על ציוד שכבר הזמינו .  הם ביקשו להתריע מפני פיטורי עובדים ואמרו שניתוחים יידחו בשל חוסר תקציב .  
ממשרד האוצר נמסר כי  " משרדי האוצר והבריאות ניהלו ביניהם מו"מ ביום חמישי האחרון אל תוך הלילה .  כמו כן ,  נקבעה פגישת המשך לתחילת השבוע .  נציגי משרדי האוצר והבריאות ימשיכו לקיים דיונים במטרה להגיע לפתרון מוסכם לנושא הגירעון בגין החריגה התקציבית של מספר בתי החולים מהתקציב שאושר להם על ידי הכנסת .  במסגרת זו ,  נבחנות מספר אלטרנטיבות במטרה להגיע לפתרון המחזק את הרפואה הציבורית מבלי לפגוע במגבלות התקציב ובתמריצים הכלכליים במערכת הבריאות ". 
לפניות לכתבת מור שמעוני :  mor.shimony@walla.com 

המשבר בבתי החולים :  פוצץ המו"מ עם משרד האוצר
מנהלי בתי החולים הממשלתיים הודיעו כי הם מתנגדים לדרישת האוצר להעביר להם את התקציבים הנדרשים כהלוואה שאותה יידרשו להחזיר בתוך שנתיים . " הדבר יביא רק לדחיית המשבר המימוני החריף ",  הם טוענים

