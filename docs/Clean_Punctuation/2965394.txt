הלוויית הנרצחת בראשון לציון :  5 דברים שאתם צריכים לדעת היום
אנסטסיה רוסנוב שנרצחה ביום רביעי תובא למנוחות .  נשיא המדינה ,  ראובן ריבלין ,  יקבל תואר לשם כבוד .  20 שנה עברו מאז נבחר נתניהו לראשונה לראשות הממשלה ועוד שני דברים שאתם צריכים לדעת היום
אתם צריכים לדעת שהיום תובא למנוחות אנסטסיה רוסנוב שנרצחה יחד עם בן זוגה ,  אליעזר קנדינוב ,  בראשון לציון ביום רביעי האחרון .  הלווייתה של רוסנוב ,  בת ה-29 ,  תתקיים בבית העלמין בגבעת ברנר שליד רחובות .  אמש נורה למוות החשוד ברצח של רוסנוב וקנדינוב ,  יאן גבריאלוב ,  בידי כוחות המשטרה בתום מרדף של שלושה ימים .  
אתם צריכים לדעת שהיום תעניק האוניברסיטה העברית שבירושלים תואר ד"ר לשם כבוד לנשיא המדינה ,  ראובן ריבלין .  האוניברסיטה הודיעה כי היא מוקירה את הנשיא ,  שנמנה עם בוגריה לאחר שסיים את לימודי המשפטים באוניברסיטה העברית ,  על עשייתו רבת השניים בפוליטיקה ולמען ערכי הסובלנות והדמוקרטיה בישראל .  יחד עמו יוענקו תארים לאישים נוספים ,  בהם המוזיקאי מיקי גבריאלוב ,  בעלי חברת HOT פטריק דרהי ואיש התקשורת האמריקני מורט צוקרמן .  
אתם צריכים לדעת שהיום לפני 20 שנה ,  בשנת 1996 ,  נבחר בנימין נתניהו לראשות הממשלה בפעם הראשונה .  מדובר בבחירות יוצאות דופן ,  שכן לראשונה הבוחר השתמש בשני פתקים  לרשימה לכנסת ולראשות הממשלה .  הבחירות התקיימו כמה חודשים לאחר רצח רבין ,  ונתניהו ,  שהיה ראש מפלגת הליכוד וישב באופוזיציה ,  התמודד מול שמעון פרס ,  יו"ר מפלגת העבודה .  תוצאות הבחירות היו צמודות .  נתניהו גרף 50.5% מהקולות ,  בעוד לפרס היו 49.5% מהקולות .  מבחינת הרשימה לכנסת ,  מפלגת העבודה זכתה במספר המנדטים הגדול ביותר .  זו הייתה ממשלת נתניהו הראשונה - ואילו היום נמצא נתניהו כבר בקדנציה הרביעית שלו כראש הממשלה .  
אתם צריכים לדעת שהיום לפני 52 שנים ,  בשנת 1962 ,  דחה בית המשפט העליון את ערעורו של הפושע הנאצי ,  אדולף אייכמן ,  נגד גזר דין המוות שהוטל עליו .  אייכמן נשפט בישראל בגין מעורבותו בהשמדת יהדות אירופה במלחמת העולם השנייה .  אייכמן היה אחראי למשלוח רכבות למחנות השמדה ברחבי היבשת ובכך הוביל למותם של יותר מחצי מיליון יהודים בזמן השואה .  אייכמן נלכד בארגנטינה והובא למשפט בישראל .  במהלך המשפט נשמעו עדויות של מאות ניצולי שואה ,  ובסיומו נידון אייכמן לעונש מוות והוא הוצא להורג בתלייה .  גופתו נשרפה והאפר פוזר בים ,  מחוץ למים הטריטוריאליים של ישראל .  
אתם צריכים לדעת שהיום לפני 105 שנים ,  בשנת 1911 ,  נולדה הסופרת והמשוררת לאה גולדברג .  גולדברג נולדה ברוסיה ועלתה לארץ בשנת 1935 .  עם הגעתה ארצה ,  היא החלה להשתלב בתחום הספרות והוציאה ספרים ,  פרסמה שירה ,  כתבה לעיתונים ,  תרגמה יצירות וחקרה ספרות .  בין יצירותיה המוכרות ,  סיפורי הילדים  " דירה להשכיר ",   " המפוזר מכפר אז"ר "  ו"מה עושות האילות ".  בשנת 1970 הלכה לעולמה בתום מאבק במחלת הסרטן .  באותה שנה היא זכתה בפרס ישראל לספרות .  

הלוויית הנרצחת בראשון לציון :  5 דברים שאתם צריכים לדעת היום
אנסטסיה רוסנוב שנרצחה ביום רביעי תובא למנוחות .  נשיא המדינה ,  ראובן ריבלין ,  יקבל תואר לשם כבוד .  20 שנה עברו מאז נבחר נתניהו לראשונה לראשות הממשלה ועוד שני דברים שאתם צריכים לדעת היום

