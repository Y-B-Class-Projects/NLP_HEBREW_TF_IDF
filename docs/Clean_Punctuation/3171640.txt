נתניהו על הצהרת חוק השואה :  מכבד את הביקורת ,  אתן לכך ביטוי
ראש הממשלה התייחס לראשונה לביקורת שנמתחה על הצהרת חוק השואה שנוסחה בין ישראל לפולין . " שמעתי את ההערות של ההיסטוריונים ,  המטרה הייתה לבטל את הסעיפים הבעייתיים והיא הושגה ",  אמר
ראש הממשלה ,  בנימין נתניהו ,  התייחס הבוקר  ( ראשון )  בפתח ישיבת הממשלה לראשונה לביקורת שנמתחה על הצהרת חוק השואה בין ישראל לפולין . " שמעתי את ההערות של ההיסטוריונים ,  אני מכבד את זה ואתן לכך ביטוי ",  אמר נתניהו .  
לדבריו ,  מטרת המגעים בין שתי המדינות הייתה לבטל את הסעיפים הבעייתיים  " המטרה הזאת הושגה ואני מודה לצוות שהצליח להסיר את הסעיפים הפליליים ",  הדגיש ראש הממשלה . " ההצהרה שפורסמה לאחר זאת לוותה על ידי היסטוריונית בכירה .  אך לאחר פרסומה עלתה ביקורת על ידי אנשי מקצוע ",  הוסיף .
 עוד בוואלה !  News:תאונת האומגה בהונדורס :  הבעל התנגש באשתו - ונהרגפומפאו הודף את טענות צפון קוריאה :  הסנקציות יישארו עד שתתפרק מגרעין"לא נרדם עם הצרחות ":  הטווסים שלא נותנים לתושבי המושב בדרום לישון 
ביקורת רבה הוטחה כלפי ההצרה המשותפת לישראל ולפולין אשר פורסמה בשבוע שעבר גם בעברית במודעות על גבי העיתונים  " ידיעות אחרונות "  ו"הארץ ".  
המודעה עוררה זעם במכון  " יד ושם ",  שטען כי הפרסום בשבוע שעבר על כוונת ממשלת פולין לתקן את התוספת לחוק  " עוררה תקוות כי מדובר בהתפתחות חיובית וצעד בכיוון הנכון ".  אולם ,  בדיקה שערכו במכון  " מעלה כי בקביעות ההיסטוריות ,  שהוצגו כעובדות שאין עליהן עוררין ,  יש טעויות חמורות והטעיות ,  וכי גם לאחר ביטול הסעיפים המדוברים מהותו של החוק נשארה על כנה ,  ובכלל זה האפשרות לפגיעה ממשית בחוקרים ,  במחקר החופשי ובזיכרון ההיסטורי של השואה ". 
גם בזירה הפוליטית נמתחה ביקורת רבה על הצעד מימן ומשמאל .  שר החינוך נפתלי בנט דרש מראש הממשלה בנימין נתניהו לבטל את הצהרתו המשותפת עם ראש ממשלת פולין מתאוש מורביצקי בנושא  " חוק השואה ".  זאת מאחר שהיא ,  לדבריו , " רוויית שקרים ונטולת תוקף עובדתי והיסטורי ".  מלשכתו של נתניהו נטען כי בנט מערב  " שיקולים פוליטיים ".  
גם חברת מפלגתו של בנט ,  שרת המשפטים איילת שקד הצטרפה למחאה ,  זאת לנוכח ההתנגדות של  " יד ושם "  לניסוחיה .  שקד צייצה בטוויטר : " צריך לומר את האמת ההיסטורית ולא לעוות אותה :  סיוע של פולנים ליהודים בתקופת השואה היה תופעה נדירה באופן יחסי ופגיעה בהם ואף רציחתם הייתה תופעה רווחת .  אני מציעה לכולם לקרוא את המסמך שהוציא 'יד ושם' על ההצהרה ולהבין כמה היא שגויה .  אסור שמדינת ישראל תהיה חתומה על מסמך זה ולכן צריך לבטלו ". 
ח"כ יאיר לפיד  ( יש עתיד )  הגיב אף הוא להצהרה .  בשיחה באולפן וואלה !  News אמר לפיד כי  " יצא מסמך של ראש הממשלה ופולין שמנקה את הפולנים ממה שעשו בשואה .  זה כאילו בעטו במישהו בחצר .  200 אלף יהודים נרצחו בשואה על ידי פולנים ".  הוא הוסיף כי  " לא היה צריך לקיים משא ומתן כזה .  היה צריך לומר שנחזיר את השגריר ". 
יו"ר מרצ ח"כ תמר זנדברג מסרה כי  " נתניהו חתם על מכתב שגדולי האנטישמים ומכחישי השואה היו חותמים עליו .  הוא נתן להם לגיטימציה ומכר את ההיסטוריה של העם שלנו בנזיד עדשים ".  לדבריה , " לא ייאמן שראש ממשלת ישראל מוכן פשוט למכור את ההיסטוריה של העם שלנו בשביל הקשקוש הזה ולפגוע באופן הזה במיליונים שנרצחו על אדמת פולין ". 
ח"כ איציק שמולי  ( המחנה הציוני )  אמר כי ההצהרה בחתימתו של נתניהו  " משמשת את גדולי מכחישי השואה באירופה "  וכי הדבר  " מעיד על התנהלותו העקומה והמבישה ששירתה את המכחישים במקום את הניצולים והנספים ".  לדברי שמולי ,  שיזם חוק בכנסת נגד חוק הפולני , " כל שקר סופו להתגלות.ראש ממשלת מדינת היהודים שסחר בזכר השואה בגלל אינטרסים זרים לא ראוי להיות עוד יום אחד בתפקידו ". 
ח"כ ציפי לבני הוסיפה כי  " החרפה שביצע נתניהו בזיכרון השואה ,  על חשבון מדינת ישראל והעם היהודי כולו ,  תיזכר לדיראון עולם ".  לבני הסבירה כי  " שוב התברר הפער בין נאומי נתניהו להסכמי הכניעה שלו .  מי שמשתמש בשואה ללא הפסקה - נתן תוקף מוסרי בשם העם היהודי לעיוות היסטורי מזעזע .  אחרי הסיבוב הציני הפומבי של הפולנים ,  צריך להודיע מיידית על ביטול חד-צדדי של ההצהרה .  הפולנים הוכיחו שהם רואים בנתניהו כלי למירוק עברם ".  

נתניהו על הצהרת חוק השואה :  מכבד את הביקורת ,  אתן לכך ביטוי
ראש הממשלה התייחס לראשונה לביקורת שנמתחה על הצהרת חוק השואה שנוסחה בין ישראל לפולין . " שמעתי את ההערות של ההיסטוריונים ,  המטרה הייתה לבטל את הסעיפים הבעייתיים והיא הושגה ",  אמר

