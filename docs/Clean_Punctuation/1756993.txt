בכיר אמריקאי מאשר :  מגבשים מסמך ערבויות לישראל
פקיד אמריקאי בכיר סיפר כי הממשל מנסח מסמך ובו ערבויות ביטחוניות ודיפלומטיות לישראל במטרה לחדש את ההקפאה .  טרם ברור מתי יפורסם המסמך 
" הממשל מנסח מסמך ובו ערבויות ביטחוניות ודיפלומטיות כדי לשכנע את ראש הממשלה בנימין נתניהו לחדש את הקפאת הבנייה בהתנחלויות ",  כך סיפר הלילה  ( חמישי )  פקיד אמריקאי בכיר .  בקול ישראל דווח כי הפקיד ,  שסירב להזדהות ,  אמר שהמסמך יפרט את ההבנות שהושגו בין נתניהו ומזכירת המדינה האמריקאית ,  הילרי קלינטון ,  בפגישתם בשבוע שעבר בוושינגטון .
 אמש נמסר מלשכת ראש הממשלה כי  " ראש הממשלה בנימין נתניהו מקווה לסיים בהקדם את המגעים עם הממשל האמריקאי ,  כדי להביא בפני הקבינט נייר הסכמות שישקף את ההבנות עם מזכירת המדינה האמריקאית הילרי קלינטון .  אם יגובש מסמך אמריקאי לפי עקרונותינו ,  זה יהיה מצוין למדינת ישראל .  רה"מ יוביל בנחישות להחלטה בקבינט .  ירושלים היא מחוץ לדיון בנושא זה ,  העמדה הישראלית הברורה לכל אורך הדרך היא שהבנייה בירושלים הייתה ,  הווה ותימשך ברציפות ". 
מוקדם יותר נפגשו ראש הממשלה נתניהו ועוזרו הקרוב עו"ד יצחק מולכו ,  עם יו"ר ש"ס אלי ישי ועם שר הבינוי והשיכון אריאל אטיאס כדי לנסות לשכנע אותם לתמוך בהארכת ההקפאה .  עם זאת ,  מש"ס נמסר כי השניים לא השתכנעו לתמוך ברעיון ולא חל כל שינוי בעמדתם .  
לצורך אישור ההצבעה ,  דרוש אישור הקבינט המונה 15 חברים .  לפי המסתמן ,  שבעה מחבריו תומכים בהצעה ,  שישה מתנגדים והשרים אטיאס וישי מתנים את הימנעותם בשלושה תנאים :  חידוש הבנייה בירושלים באופן מיידי ,  הבטחה מראש הממשלה כי בתום תקופת שלושת החודשים הנוספים של ההקפאה תחל הבנייה מחדש ,  וקבלת התחייבות בכתב מנשיא ארה"ב ברק אובמה כי זו תהיה תקופת ההקפאה האחרונה

בכיר אמריקאי מאשר :  מגבשים מסמך ערבויות לישראל
פקיד אמריקאי בכיר סיפר כי הממשל מנסח מסמך ובו ערבויות ביטחוניות ודיפלומטיות לישראל במטרה לחדש את ההקפאה .  טרם ברור מתי יפורסם המסמך

