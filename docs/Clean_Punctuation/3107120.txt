 " מיררה את חיי ,  הרגשתי לא בת אנוש ":  המסרונים של עובדת מעון נתניהו
ש"ר ,  שהגישה תביעה נגד רעעיתו של ראש הממשלה ותיארה מסכת של התעללויות ,  שלחה לאחותה הודעות שתיארו את מצבה הנפשי הקשה . " אני לא מאמינה שאני צריכה לחזור לשם היום ,  סיוט .  אני ממש מקווה שהשם ייתן לי כוחות "
 ש"ר עובדת מעון ראש הממשלה בנימין נתניהו לשעבר הגישה תביעה נגד רעיית ראש הממשלה שרה נתניהו זמן קצר לאחר שהודיעה על סיום עבודתה במעון הרשמי .  העובדת טוענת בתביעתה למסכת התעללות בזמן עבודתה בניקיון ,  על התחושות שליוו אותה בזמן העסקתה ולאחר עזיבת המשרה .  אתמול  ( שבת )  פורסמו מסרונים ששלחה ש"ר לאחותה ,  המתארים את הסבל שחוותה לטענתה .
 בהודעה מהתאריך ה-3 בספטמבר כתבה לאחותה  " אני גמורה .  העבודה שם מוחקת את הגוף והבריאות ,  אני ממש מקווה שהשם ייתן לי כוחות ".  כמה ימים לאחר מכן ,  בתאריך ה-10 בספטמבר כתבה העובדת לאחותה , " יצאתי מהעבודה קודם ,  צריכה לחזור ב-4 .  מיררה את חיי !  !  !  הרגשתי שאני לא בת אנוש .  משמונה וחצי בבוקר רוצה להיכנס לשירותים או לאכול ".  
עוד בנשוא:עובדת מעון רה"מ שתבעה את שרה נתניהו : " הרגשתי כמו אחרי טראומה"תביעה נגד שרה נתניהו : " אסרה עלי לשתות ודרשה שאחטא את עצמי"שרה נתניהו בתגובה ראשונה לאישום : " עזרתכם נותנת כוח להמשיך "  
באותו היום שלחה ש"ר הודעה נוספת לאחותה : " אני לא מאמינה שאני צריכה לחזור לשם היום .  סיוט ,  סיוט ,  סיוט .  מזל שבשש היא נכנסת לאיפור ,  שיער .  נתבטל קצת !  ".  בהמשך אותו היום שלחה הודעה נוספת ובה כתבה : " יצאתי מהעבודה בשעה טובה .  לא חיה לא מתה !  ".  
ביום שישי פרסם העיתון  " ידיעות אחרונות "  כי העובדת ,  בת 24 ,  הגישה את התביעה אמש באמצעות עורכי הדין נעמי לנדאו ,  אורן גרוס ושירן הורוביץ לבית הדין לעבודה בירושלים ,  בגין אירועים שהתרחשו במהלך החודש שבו הועסקה כעובדת ניקיון במקום ,  עד להתפטרותה בתחילת החודש הנוכחי .  סכום התביעה שהגישה ש"ר עומד על 225 אלף שקל ובכתב התביעה היא מתארת התעללויות והשפלות מצד נתניהו ,  ואף מקרה שבו כמעט הוכתה על ידה .  כתב התביעה מתאר כי  " חרפות ועלבונות היו עניין שבשגרה בקומה השנייה במעון ראש הממשלה ".  
בין הטענות שהעלתה העובדת צוין בכתב התביעה כי אשת ראש הממשלה אמרה לה שהיא  " לא מעסיקה עובדות שמנות "  וכי אסור לאכול במהלך יום העבודה .  ש"ר תוארה בכתב התביעה כאישה חרדית אך התבקשה לכאורה ללבוש מכנסיים בזמן עבודתה ,  אמנם התעקשה כי הדבר נוגד את אמונתה .  נתניהו הסכימה להתפשר על כך ,  לכאורה ,  אך דרשה מהעובדת שתביא את בגדיה בשש שקיות סטריליות נפרדות ואף להתחייב כי ילדיה לא יבואו במגע עם בגדי עבודתה , " כדי לא להעביר זיהומים ".  כמו כן ,  נטען כי העובדת נדרשה שלא להשתמש בחדר השירותים שבמעון ולעשות את צרכיה בשירותי המאבטחים הנמצאים מחוץ לו ,  שבהם משתמשים רק גברים .  
נתניהו פרסם תגובה לפרסום בפייסבוק ,  בו כתב  " די ,  נמאס .  אותה שיטה ,  אותם שקרים ,  אותו עיתון ואותה עורכת דין .  אף אחד לא קונה את התרגיל המשומש הזה .  כולם מבינים שמצאו כאן שיטה - גם להכפיש את משפחת נתניהו וגם לסחוט כספים מהמדינה .  מועסקים כמה ימים ,  מתפטרים ותובעים כמעט רבע מיליון שקלים .  עסקה משתלמת ".  
" הנה התגובה שנשלחה לידיעות אחרונות אותה הם בחרו כהרגלם לצנזר ",  כתב נתניהו . " שתפו כדי לחשוף את שיטת השקר של תעשיית הפייק ניוז :  זו איננה תביעה אמיתית .  זהו ניסיון סחיטה של עובדת שהועסקה כמה ימים ומאחוריה עומדים כרגיל ידיעות אחרונות ונעמי לנדאו ,  עורכת הדין של מני נפתלי ".  
" ידיעות אחרונות ממשיכים ברצח האופי השיטתי של משפחת נתניהו שנמשך כבר 20 שנים ",  נטען . " כהרגלם יוצרים פייק-ניוז מתואם ומתוזמר ושולחים שאילתה ממש לפני שמורידים את העיתון לדפוס .  השיטה מוכרת  מפרסמים כתב תביעה רווי שקרים ועל ידי כך משיגים חסינות מתביעת דיבה ". 
 ( עדכון ראשון :  22:26 )   

" מיררה את חיי ,  הרגשתי לא בת אנוש ":  המסרונים של עובדת מעון נתניהו
ש"ר ,  שהגישה תביעה נגד רעעיתו של ראש הממשלה ותיארה מסכת של התעללויות ,  שלחה לאחותה הודעות שתיארו את מצבה הנפשי הקשה . " אני לא מאמינה שאני צריכה לחזור לשם היום ,  סיוט .  אני ממש מקווה שהשם ייתן לי כוחות "
 
