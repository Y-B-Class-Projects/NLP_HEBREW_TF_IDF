צה"ל פוצץ מנהרה בגבול : " תהליך שיטתי שיימשך לאורך תקופה "
 אחרי שנתניהו חשף כי החל תהליך נטרול המנהרות ההתקפיות ,  הודיע צה"ל כי התהליך לא יקרה ביום אחד והבטיח  " להביא את השטח למצב שבו אין איום מנהרות פעיל ".  פיצוצים נשמעו בגבול כחלק מפעילות הנטרול .  על הרעשים ששומעים אזרחים בגבול : " לא מדובר ברעשי חפירות "
 אחרי שראש הממשלה בנימין נתניהו חשף כי צה"ל החל בנטרול המנהרות ההתקפיות שהתגלו בגבול הצפון ,  דובר צה"ל רונן מנליס התייחס למאמצים שמקיים צה"ל במסגרת מבצע  " מגן צפוני ".   " הראשון הוא חשיפת המנהרות ",  אמר מנליס . " עד כה פרסמנו על ארבע .  השני הוא נטרול של המנהרות שנחשפו ,  וזה מבוצע בכמה שיטות .  יש מנהרות שנחצבו בסלע ,  וכאלה שבבטון ".  
" זה תהליך שיטתי שלא יקרה ביום אחד ,  אלא בתקופה ",  הוסיף . " המטרה היא להוציא מכלל שימוש את המנהרות העוברות משטח לבנון לשטחנו ".  דובר צה"ל הטיל את האחריות לבניית המנהרות על ממשלת לבנון ,  והזהיר משהייה בקרבתן .
 עוד אמר מנליס כי  " המנהרות נחצבו בסלע שנים ,  ובאזור הזה מסובך מאוד לחצוב בסלע .  האתר של הצד השני היה גדול מאוד .  מטרתנו היא לנטרל את המנהרות כך שלא ניתן יהיה להשתמש בהן בעתיד ,  ותהליך הנטרול מבוצע משטחנו ,  בכמה תוואים במקביל .  אנחנו עוסקים בארבע מנהרות שנחשפו ,  ומידע על פיר נוסף שנמסר ליוניפי"ל בכפר הלבנוני רמיה ". 
עוד בנושא מבצע מגן צפוני:מועצת הביטחון של האו"ם : " המנהרות מלבנון מפרות את ריבונות ישראל"העץ השרוף והסלעים שהתגלו :  הסימנים שהובילו לאיתור מנהרה בזרעיתכשנסראללה שותק :  למה חיזבאללה טרם הגיב למבצע המנהרות של ישראל ?  
מנליס הבטיח כי  " בצה"ל יביאו את השטח למצב שבו אין איום מנהרות פעיל על תושבי הצפון .  זו מכה בסדר גודל כזו שבחיזבאללה יחשבו שוב עם להמשיך בפעילות המנהרות שלהם ".  הוא אמר כי מבחינת חיזבאללה  " שנות עבודה ירדו לטמיון בבוקר אחד שבו צה"ל החליט שהוא עוצר את זה ". 
על המתח בגבול אמר מנליס כי  " אנחנו נערכים לכל האפשרויות ,  מול מה שהוא הפרה ברורה של החלטה 1701 .  יש מוקד אחד שיש בו קצת יותר פעילות ערה ,  במובלעת מעבר לגדר ,  אבל עוד לא זיהינו איומים או משהו שנראה כאירוע שיכול להתפתח למצב בעייתי .  אנחנו שם ,  וגם יוניפי"ל שמבצע את עבודתו ". 
עם זאת ,  הדגיש כי  " לא ראינו טיפול של יוניפי"ל וצבא לבנון במנהרות ,  ולכן אנחנו פועלים לנטרולן מהצד הישראלי ".  על טענות של אזרחים על רעשי חפירות בצפון הארץ ובדרומה אמר כי  " הרעש לא נובע מחפירת מנהרה ,  אבל אנחנו ממשיכים לבדוק כל טענה ".  
דובר צה"ל התריע כי  " הפעילות תורגש על ידי האוכלוסייה האזרחית .  מדובר בנועה של כלים ,  ועשויים להיות גם מקרים של סגירת שטחים ,  וכן רעשים שונים ".  מנליס הוסיף שבמקרה של פיצוצים יינתנו התראות מראש לתושבים ושראשי הרשויות שבהן מתבצעת פעילות מעודכנים .  לדבריו , " הדגש הוא על כך שהשגרה נשמרת ". 
עוד נמסר מצה"ל הערב כי פיצוצים שנשמעו במרחב הגזרה המערבית בגבול לבנון מקורם בפעילות יזומה של כוחות צה"ל לנטרול והשמדת מנהרות הטרור ,  וכי הודעה מקדימה ניתה לראשי הרשויות ותושבי האזור .
 מוקדם יותר נתניהו אמר במפגש פסגה עם יוון וקפריסין בבאר שבע כי  " אנחנו ממשיכים במאמצים שלנו לנטרל את מנהרות הטרור .  בשעה זו אנחנו מפעילים אמצעים מיוחדים כדי להביא לנטרול מיוחד של המנהרות הללו .  אנחנו נמשיך לפעול בצורה תקיפה מאוד נגד הניסיונות של איראן להתבסס בסוריה ".  
נתניהו הוסיף כי  " בשתי הזירות הללו איננו מתכוונים להפחית את המאמצים שלנו ,  אנחנו נעצים אותם ,  ואני יודע שאנחנו עושים זאת בתמיכה ובגיבוי מלא של ארצות הברית ". 
עד כה חשפו כוחות צה"ל ארבע מנהרות שנחפרו על ידי אנשי חיזבאללה וחצו את גבול לבנון לשטח ישראל .  על פי ההערכה ,  מבצע  " מגן צפוני "  צפוי להימשך על פי ההערכות כמה שבועות או חודשים נוספים .  אתמול הותר לפרסום כי מנהרת הטרור שנחשפה בסוף השבוע נחפרה ממרחב מערב הכפר השיעי רמיה וחדרה מטרים ספורים לשטח ישראל בזרעית .
 המבצע הגיע אתמול לדיון במועצת הביטחון של האו"ם ,  לבקשתה של ארצות הברית ,  לאחר שכוח האו"ם בלבנון יוניפי"ל אישר את טענות ישראל בדבר קיומן של המנהרות .  במהלך הדין אמר תת-מזכ"ל האו"ם לענייני כוחות שמירת השלום כי שלוש מנהרות חצו את הגבול ,  מה שמהווה  " הפרה ברורה של החלטה 1701 ".  
שגריר ישראל באו"ם דני דנון חשף בדיון חומר מודיעיני חדש נגד חיזבאללה ואמר כי  " אם הארגון יעז לתקוף אותנו - נקבור אותו בחורבות שיביא על לבנון ".  דנון הציג תצלום אוויר ובו  " מתחם פרטי "  בדרום כפר כילא ,  כ-80 מטר מהקו הכחול ותחתיו מנהרה התקפית שחצתה את הגבול לעבר שטח ישראל ואף עוברת בצמוד לעמדת תצפית של יוניפי"ל .
  ( עדכון ראשון 15:50 )  

צה"ל פוצץ מנהרה בגבול : " תהליך שיטתי שיימשך לאורך תקופה "
 אחרי שנתניהו חשף כי החל תהליך נטרול המנהרות ההתקפיות ,  הודיע צה"ל כי התהליך לא יקרה ביום אחד והבטיח  " להביא את השטח למצב שבו אין איום מנהרות פעיל ".  פיצוצים נשמעו בגבול כחלק מפעילות הנטרול .  על הרעשים ששומעים אזרחים בגבול : " לא מדובר ברעשי חפירות "
 
