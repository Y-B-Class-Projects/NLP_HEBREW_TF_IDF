 " בחירות עכשיו ":  מי מנסה למכור לכם את הבלוף הזה ? 
ראש הממשלה ינסה להרגיע את הרוחות לאחר שבימים האחרונים מנסים למכור לנו ספין על בחירות קרבות .  לבני ולפיד כבר כרתו ברית - אך נכון להיום נראה כי קיימת סבירות נמוכה לבחירות
נראה שהמשבר הנוכחי בקואליציה הוא גם המוזר שבהם .  בימים האחרונים מנסים למכור לנו ספין על בחירות קרבות ,  למרות שנראה כי לאף אחד אין אינטרס ללכת לבחירות .  היום  ( רביעי )  ייכנס ראש הממשלה את ראשי הסיעות בניסיון להרגיע את הרוחות .  
ראשית המשבר לפני שבוע ,  אז החל ראש הממשלה בנימין נתניהו לקדם מעל פני השטח את הקדמת הפריימריז לראשות הליכוד .  פעולה זו עוררה את חשדם של ציפי לבני ,  יאיר לפיד ואביגדור ליברמן ,  שתהו אם במהלך זה רומז נתניהו שהוא מתכנן ללכת לבחירות כלליות בשנה הבאה .  הם מנגד כרתו ברית שגרמה לנתניהו לחשוד שדווקא הם אלו הרוצים להפיל אותו .  
מכאן החל להתגלגל כדור שלג ,  שרק הולך וגדל .  חוק הגיור הוא רק הביטוי החיצוני של המשבר ולא באמת הסיבה שבגללה הגענו לנקודה זו .  נתניהו מנסה כעת לצנן את הלהבות ואמר בישיבת הממשלה ש"לא צריך בחירות חדשות ".  
בבית היהודי מצדדים בעמדתו של נתניהו .  הם מצדם ,  לא מבינים מה ישיגו לבני ולפיד משיתוף הפעולה ביניהם .  לטענתם ,  ללבני אין הישגים בתחום המדיני מצד אחד וללפיד אין הישגים בתחום הכלכלי מהצד שני .  גורמים במפלגתו של בנט אמרו : " שלפיד ולבני לא יאיימו עלינו בבחירות ". 
נכון להיום ,  נראה כי קיימת סבירות נמוכה לבחירות .  לבני ולפיד אינם במקום בו הם היו רוצים להיות מבחינה אלקטורלית .  גם ליברמן של אחרי ההתנתקות מהליכוד עדיין לא הצליח לבסס את עצמו מחדש .  
בנט כרגע זורח בסקרים ומפלגתו ,  הבית היהודי ,  עומדת על כ-18 מנדטים .  נתניהו יכול להתנחם בכך שהוא גם יקדים תרופה למכה ששמה משה כחלון מבחינתו ,  וכי עדיין אין מישהו ברמה הארצית שיכול לאיים עליו .  עם זאת ,  נראה שלמרות כל הנתונים הללו ,  הסיכוי בחודשים הקרובים ילך עם ישראל לקלפי נמוך . 

" בחירות עכשיו ":  מי מנסה למכור לכם את הבלוף הזה ? 
ראש הממשלה ינסה להרגיע את הרוחות לאחר שבימים האחרונים מנסים למכור לנו ספין על בחירות קרבות .  לבני ולפיד כבר כרתו ברית - אך נכון להיום נראה כי קיימת סבירות נמוכה לבחירות

