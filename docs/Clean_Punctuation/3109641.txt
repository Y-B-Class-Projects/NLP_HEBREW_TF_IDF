בעקבות פגישה עם נתניהו :  שרה בריטית עומדת בלב סערה
השרה לפיתוח בינלאומי פריטי פאטל ביקרה באוגוסט בישראל לצורך  " חופשה פרטית "  לכאורה שבמסגרתה נפגשה עם אישים בכירים ,  בהם ראש הממשלה נתניהו - בניגוד לכללים המחייבים שרים .  פאטל נאלצה להתנצל ,  אך בלייבור קראו להתפטרותה
השרה לענייני פיתוח בינלאומי בבריטניה קיימה פגישות עם בכירים בישראל ,  בהם ראש הממשלה נתניהו ,  ולא תיאמה זאת עם הגורמים הרלוונטיים בממשל .  כעת מתמודדת השרה ,  פריטי פאטל ,  עם קריאות להתפטרותה על כך ששיקרה בנוגע למטרת הנסיעה שלה לישראל .
 פאטל ביקרה בארץ בחודש אוגוסט האחרון ,  לכאורה לצורך חופשה פרטית ,  ונפגשה עם מנהיגים ולוביסטים מקומיים ובהם ראש הממשלה ,  בנימין נתניהו .  פאטל לוותה בידי חברה למפלגה השמרנית סטוארט פולק הפרו-ישראלי ,  שארגן עבורה את הפגישות .  בנוסף לנתניהו ,  נפגשה פאטל גם עם שר ההסברה והשר לביטחון פנים גלעד ארדן ,  יו"ר יש עתיד ח"כ יאיר לפיד ומנכ"ל משרד החוץ יובל רותם .
 לפי הקוד המיניסטריאלי בבריטניה ,  על שרים נאסר לקיים פגישות רשמיות ללא אישור משרד החוץ הבריטי .  פאטל לא עדכנה את ראש הממשלה תרזה מיי או את שר החוץ בוריס ג'ונסון על פגישות אלה .  מיי זימנה את השרה פאטל אל מעונה שברחוב דאונינג 10 על מנת לנזוף בה ו"להזכיר לה את מגבלותיה ". 
בהתנצלותה אמרה פאטל כי  " בדיעבד אני רואה איך ההתלהבות שלי לנהוג כפי שנהגתי יכולה להתפרש באופן לא נכון ,  ואיך הפגישות תואמו ודווחו באופן שאינו תואם את הפרוצדורות המקובלות ".  עוד הוסיפה כי מטרתה היחידה הייתה דאגה לאינטרסים של משלמי המיסים הבריטים ושל עניי העולם בחזית עבודת הפיתוח של משרדה .  ההאשמות עוררו ספקות האם פאטל יכולה להמשיך לכהן בתפקידה ,  כשמפלגת הלייבור ופרשנים בבריטניה טענו שעליה להיות מפוטרת מתפקידה .  

בעקבות פגישה עם נתניהו :  שרה בריטית עומדת בלב סערה
השרה לפיתוח בינלאומי פריטי פאטל ביקרה באוגוסט בישראל לצורך  " חופשה פרטית "  לכאורה שבמסגרתה נפגשה עם אישים בכירים ,  בהם ראש הממשלה נתניהו - בניגוד לכללים המחייבים שרים .  פאטל נאלצה להתנצל ,  אך בלייבור קראו להתפטרותה

