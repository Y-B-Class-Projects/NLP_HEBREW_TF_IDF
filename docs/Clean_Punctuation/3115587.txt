יועמ"ש הכנסת :  נתניהו והשר חיים כץ לא יצביעו על חוק ההמלצות
בתשובה לפניית התנועה לאיכות השלטון ,  כתב איל ינון כי ראש הממשלה ושר הרווחה ,  המצויים תחת חקירה ,  אינם מתכוונים להשתתף בהצבעה על החוק שיאסור על סיכום חקירות משטרה - עקב ניגוד העניינים שהם מצויים בו
ראש הממשלה בנימין נתניהו והשר חיים כץ לא ישתתפו בהצבעה על  " חוק ההמלצות ",  כיוון שמתנהלת חקירה בעניינים המעמידה אותם בניגוד עניינים  כך הודיע היום  ( רביעי )  היועץ המשפטי של הכנסת איל ינון ,  בתשובה לפניית התנועה לאיכות השלטון .  השניים לא השתתפו בהצבעה על החוק בקריאה טרומית ובקריאה ראשונה .
 ינון כתב כי השניים ממילא אינם מתכוונים להשתתף בהצבעה ,  וכי יו"ר הקואליציה דוד ביטן אינו לוקח את קולותיהם בחשבון .  לגבי ביטן עצמו ,  שפורסם כי הוא מצוי תחת חקירה בגין מעשים שאירעו לכאורה בימיו בעיריית ראשון לציון ,  כתב ינון כי לא ידוע לו על כל חקירה המתנהלת ,  מעבר לפרסומים בתקשורת ,  ולכן אין שאלה של ניגוד עניינים .  
עוד בוואלה !  NEWS:חקירות נתניהו :  המיליארדר פאקר מסר עדות לחוקרים באוסטרליה"מובארק הסכים ליישב פלסטינים במצרים לבקשת ארה"ב"המדינה ערערה על הכרה בזוג נשים כאימהות : " חשש לסחר בילדים "  
הקואליציה ,  ובראשה הליכוד ,  תכננה לקיים את ההצבעה על הצעת החוק בקריאה שניה ושלישית ביום שני הקרוב ,  זאת לאחר שני דיונים שיתקיימו עליה בועדת הפנים מחר וביום ראשון .  עם זאת ,  האופוזיציה הודיעה כי לא תאפשר קיזוזים עם הקואליציה .  יו"ר סיעת 'המחנה הציוני' ומרכז האופוזיציה ח"כ יואל חסון דחה הצעה של יו"ר הקואליציה דוד ביטן לדחות את ההצבעה בשבוע בתמורה להסכמה עם האופוזיציה על הגבלת זמן הדיון .  חסון הבהיר כי האופוזיציה תגיש  " מאות הסתייגויות ונשתתף בדיונים לאורך עשרות שעות על מנת לייצג את אינטרס הציבור ".  צעדים אלה ננקטו לאחר שהאופוזיצה ספגה ביקורת קשה על כך ש-17 מחבריה לא נכחו בהצבעה על החוק בקריאה ראשונה .
 ההערכה היא כי ביטן ביקש את הדחייה כיוון שיש חברי כנסת מהקואליציה ששוהים בחו"ל וייתכן כי לא יצליח לגייס רוב מובטח .  לקראת ההצבעה הסופית פנה יו"ר המחנה הציוני ,  אבי גבאי ,  בקמפיין בפייסבוק לשרים משה כחלון ונפתלי בנט שבו העביר מסר לפיו  " ביום שני אתם תחליטו - בעד או נגד תרבות שלטונית מושחתת ". 
בנוסח שיעלה לדיון מחר בוועדת הפנים התווסף סעיף לפיו בעבירות ביטחון ,  עבירות מין בקטינים או עבירות של ארגוני פשיעה ,  יהיה רשאי היועץ המשפטי לממשלה לבקש לקבל המלצה בכתב גם אם הן יתנהלו עם פרקליט מלווה .  השבוע הסכימו הבית היהודי וכולנו לנוסח חדש שגובש עמן לפיו בחקירות שמתנהלות נגד נתניהו ,  המשטרה לא תגיש המלצה או סיכום חקירה ,  אלא אם היועץ המשפטי לממשלה יבקש זאת ,  וגם אם יבקש ההמלצה לא תפורסם .  
הכנסת אישרה השבוע בקריאה ראשונה את חוק ההמלצות ,  בתום דיון סוער שארך כשלוש שעות ,  זאת שוועדת הפנים אישרה את נוסחו החדש של החוק האוסר פרסום המלצות משטרה בתום חקירותיה .  46 חברי כנסת הצביעו בעד ,  ו-37 התנגדו .  נתניהו ,  השרים איילת שקד וגלעד ארדן לא נכחו ,  וגם חברי הכנסת רחל עזריה ובני בגין שהביעו התנגדות לחוק .
 לפי פשרה בין סיעות הקואליציה ייאסר על פרסום המלצות בכל התיקים .  בתיקים רגישים שלהם הוצמד פרקליט מלווה ,  כמו בתיקים של נבחרי ציבור ,  לא תוגש המלצה אלא אם היועץ המשפטי לממשלה סבור שיש צורך .  אם היועץ המשפטי לממשלה יהיה סבור שיש צורך ,  הוא יפנה למשטרה ויקבל בעצמו את ההמלצה ,  אותה לא ניתן יהיה לפרסם .  סעיף זה הוכנס לדרישת מפלגת כולנו .
 המשמעות היא כי המשטרה לא תוכל להעביר המלצה בעניין החקירות שבהן מעורב ראש הממשלה בנימין נתניהו ,  אלא אם היועץ המשפטי לממשלה יבקש זאת .  גם במקרה שבו יבקש המלצה כדי לגבש את דעתו על החקירה - זו לא תוכל להתפרסם לעולם .  זאת ,  לאחר התקפלותו של יו"ר המפלגה שר האוצר משה כחלון ,  שהתנגד בעבר להחלת החוק באופן רטרואקטיבי .  

יועמ"ש הכנסת :  נתניהו והשר חיים כץ לא יצביעו על חוק ההמלצות
בתשובה לפניית התנועה לאיכות השלטון ,  כתב איל ינון כי ראש הממשלה ושר הרווחה ,  המצויים תחת חקירה ,  אינם מתכוונים להשתתף בהצבעה על החוק שיאסור על סיכום חקירות משטרה - עקב ניגוד העניינים שהם מצויים בו

