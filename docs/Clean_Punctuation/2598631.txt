סרטון חדש של הליכוד : " תיאטרון האבסורד של השמאל "
 מפלגת השלטון פרסמה את הסיסמה הרשמית שלה לקראת הבחירות : " ראש ממשלה חזק - ישראל חזקה ".  כמו כן ,  בסרטון שהפיצה המפלגה נראים ראשי מפלגות השמאל-מרכז באופן נלעג .  צפו
קמפיין הליכוד יוצא לדרך :  מפלגת השלטון פרסמה הערב  ( רביעי )  את סיסמת הבחירות הרשמית שלה : " ראש ממשלה חזק - ישראל חזקה ".  בדף הפייסבוק הרשמי של ראש הממשלה בנימין נתניהו אף נכתב מטעמו : " אל תבזבזו את הקולות שלכם על מפלגות קטנות .  תנו לי את הכוח להנהיג את מדינת ישראל בעוצמה ". 
כל הדיווחים ,  הניתוחים והסקרים - בוואלה !  בחירות 2013 
נוסף על כך ,  מפלגת השלטון השיקה סרטון חדש שמכוון נגד מפלגות שמאל-מרכז .  בסרטון נשמע קול תקתוק של פצצה ,  ודמויות של ראשי מפלגות העבודה ,  יש עתיד ,  התנועה ,  קדימה ומרצ מוצגות במה שמכונה  " תיאטרון האבסורד של השמאל ".   " מה זה התקתוק המתקתק הזה ?  ",  אומרת הדמות שאמורה לגלם את יחימוביץ' . " זה ממש מעצבן .  הון ,  הון ,  הון ושלטון ".  דמותו של יו"ר מפלגת יש עתיד ,  יאיר לפיד ,  נשמעת אומרת מילים כגון : " יש לי מבט ",   " תנו לו בג'ל ",   " גבר הורס "  ו"קרם ברולה ".  הדמות שאמורה לגלם את יו"ר מרצ ,  זהבה גלאון ,  אומרת : " די לכיבוש ",  ואילו יו"ר התנועה ציפי לבני ויו"ר קדימה שאול מופז מתגוששים ביניהם .
 חמש הדמויות בסרטון שרות יחדיו : " יחד פה שרים ,  מתעלמים מהחיים .  קוראים לזה צביעות כשמתעלמים מהמציאות ".  לאחר מכן אומרת הדמות שמגלמת את יחימוביץ' : " אני חושבת שמצאתי את מקור התקתוק המתקתק .  זה בסך הכל פצצה גרעינית ".  לאחר התפוצצות הפצצה ,  מופיעה דמותו של נשיא אירן מחמוד אחמידנג'ד ,  שמגחך ואומר : " זו פצצה למטרות שלום ".  
יתרה מזאת ,  במסגרת מודעה שהפיצה מפלגת השלטון מופיעה טבלה שאמורה להשוות בין ראש הממשלה נתניהו לבין לבני ,  לפיד ויחימוביץ' .  תחת הכותרת : " הטבלה לא משקרת ",  נטען שנתניהו הוא זה שישמור על ביטחון ישראל ,  ידאג להנחלת המורשת היהודית ,  מנהיג כלכלי שהוכיח את עצמו ,  לא יחלק את ירושלים ויעמוד איתן מול הלחץ הבינלאומי .  לעומת זאת ,  נטען ששלושת המועמדים האחרים יחלקו את ירושלים ,  וליד כל הסעיפים האחרים מסומן  " X ",  כלומר הם לא ישמרו לכאורה על ביטחון ישראל ולא ידאגו להנחלת המורשת היהודית .
 גורמים בליכוד-ביתנו הסבירו בשיחה עם וואלה !  חדשות כי בקמפיין שעלה הערב ,  ושעיקרו יושק באירוע גדול ביום שלישי הבא ,  הייתה חשיבות להראות גם את העשייה המדינית וגם את העשייה החברתית של הממשלה .  לדבריהם , " נעשו בדיקות ,  וראינו שכל אזרחי ישראל - אנשי ימין ,  מרכז ושמאל כאחד - רוצים שראש ממשלה יתעסק בעשייה ולא במשחקים הפוליטיים הקטנים .  הבדיקות הראו שאזרחי ישראל קובעים שצריך ראש ממשלה חזק ,  מפני שאם הוא חזק ישראל חזקה - ורק כך הוא יכול להוביל את מדינת ישראל מול האיומים העומדים לפתחה ". 
חבר הכנסת איתן כבל ,  ראש צוות התגובות של מפלגת העבודה ,  אמר בתגובה לקמפיין הליכוד : " סוף סוף הבנו מדוע לקח לליכוד כל כך הרבה זמן להעלות את הקמפיין המגוחך שעלה היום ,  שאין בו אף לא שמץ של אמירה רצינית .  ביבי וליברמן ממשיכים לרדד את השיח הציבורי ולהתחמק מהשאלות האמיתיות שמטרידות כל אחת ואחד מאיתנו ומוכיחים לנו את מה שכבר ידענו .  רק הליכוד להיות כל כך מנותק .  רק הליכוד יכול להיות כל כך חזירי וחסר חמלה .  רק הליכוד יכול להרוס את היחסים עם הידידה הגדולה שלנו ארצות הברית ורק הליכוד יכול לרמות כך את הציבור ". 
לקריאה נוספת:זעם בליכוד : " מטה הבחירות מנותק מהשטח ,  יש שאננות"ליברמן לועג ליחימוביץ' : " נהנה לראות את השטויות שלה "
 לפניות לכתב פנחס וולף pinhas_wolf@walla.co.il 

סרטון חדש של הליכוד : " תיאטרון האבסורד של השמאל "
 מפלגת השלטון פרסמה את הסיסמה הרשמית שלה לקראת הבחירות : " ראש ממשלה חזק - ישראל חזקה ".  כמו כן ,  בסרטון שהפיצה המפלגה נראים ראשי מפלגות השמאל-מרכז באופן נלעג .  צפו

