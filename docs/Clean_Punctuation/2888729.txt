בצל הקרב על הסכם הגרעין בקונגרס :  נתניהו וקרי שוחחו לראשונה מאז יולי
שר החוץ שוחח בטלפון עם ראש הממשלה בסוף השבוע ,  כשברקע ניצחונו של אובמה בהשגת רוב לאישור ההסכם עם איראן .  קרי שב והדגיש את מחויבות ארצו  " לחיזוק ביטחון ישראל ".  השניים שוחחו גם על מעורבות רוסיה במלחמת האזרחים בסוריה
 ( אובמה מקווה לקדם שיחות על הגדלת החבילה הביטחונית לישראל )  
שר החוץ האמריקני ג'ון קרי שוחח עם ראש הממשלה בנימין נתניהו לראשונה מאז חודש יולי ,  אז החל המאבק על אישור הסכם הגרעין בקונגרס .  דובר מחלקת המדינה האמריקנית ,  ג'ון קירבי ,  הודיע הערב  ( שלישי )  כי השניים שוחחו במהלך סוף השבוע וכי קרי  " הדגיש את מחויבות ארצות הברית לחיזוק ביטחון ישראל ".  השניים דנו גם על הדיווחים בנוגע למעורבות רוסיה במלחמת האזרחים בסוריה ,  וסיכמו על המשך שיתוף הפעולה .
 מוקדם יותר הערב רשם הנשיא ברק אובמה הישג גדול אחרי ששלושה סנאטורים דמוקרטים נוספים הודיעו על תמיכתם בהסכם הגרעין עם איראן ,  ובכך הביאו את מספר התומכים בהסכם ל-41 סנאטורים .  מספר זה מאפשר לנשיא אובמה להעביר את ההסכם בלי צורך בהטלת וטו על חקיקה רפובליקנית נגד ההסכם .  זאת ,  בניגוד לכל ההערכות המוקדמות בחודשים האחרונים ,  שלפיהן אובמה יזכה לתמיכה מינימלית בלבד .  

בצל הקרב על הסכם הגרעין בקונגרס :  נתניהו וקרי שוחחו לראשונה מאז יולי
שר החוץ שוחח בטלפון עם ראש הממשלה בסוף השבוע ,  כשברקע ניצחונו של אובמה בהשגת רוב לאישור ההסכם עם איראן .  קרי שב והדגיש את מחויבות ארצו  " לחיזוק ביטחון ישראל ".  השניים שוחחו גם על מעורבות רוסיה במלחמת האזרחים בסוריה

