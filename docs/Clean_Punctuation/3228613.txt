הסערה הפוליטית :  בוטים ,  פרופילים מזוייפים ואיך הם שולטים בנרטיב
בנימין נתניהו ,  גנץ ולפיד ואביחי מנדלבליט :  כל הצמרת הפוליטית התייחסה השבוע לתחקיר הבוטים והפרופילים של ידיעות אחרונות והניו יורק טיימס .  אבל צעד אחד לפני ,  מה זה בכלל בוטים ופרופילים מזוייפים ולמה אתם צריכים לפחד מהם יותר משאתם חושבים ? 
בימים האחרונים המערכת הפוליטית סוערת בעקבות תחקיר של הניו יורק טיימס וידיעות אחרונות אודות הבוטים המשמשים לכאורה את מפלגת הליכוד .  בנימין נתניהו ,  ראש הממשלה ויו"ר הליכוד ,  כינס מסיבת עיתונאים ובה התייחס לפרשה ואף הציג את חלק מהאנשים שנטען כי הם בוטים .  היועץ המשפטי לממשלה ,  אביחי מנדלבליט ,  הגיש ליו"ר ועדת הבחירות המרכזית את עמדתו בנוגע לעתירה ,  שביקשה למנוע מהליכוד מלממן או להפעיל חשבונות פיקטיביים ברשתות החברתיות לצורכי תעמולה .  אולם בין הפרופילים המזוייפים לפרופילים פיקטיביים ,  נראה שכולם הלכו לאיבוד ,  ולכן עדיף לקחת צעד אחד אחורה ולעשות סדר בבלאגן .  מהם פרופילים פיקטיביים ,  מה הסיפור עם הבוטים ולמה כולנו צריכים לחשוש מהשיטה החדשה-ישנה שמשנה את הנרטיב ומשפיעה גם עלינו יותר ממה שאנחנו חושבים ?   
" בוטים הם שם גנרי לכל כלי שהוא בעצם אוטומטי ",  אמר עידו ספרותי ,  מייסד PerimeterX ,  חברה העוסקת בזיהוי בוטים ברשת . " אם אני רוצה לבצע שוב ושוב פעולה מסויימת או להפעיל הונאה או תקיפה ,  אפשר לכתוב בוט שיעשה את אותה הפעולה שוב ושוב .  בוטים הם החל מקוד תוכנה פשוטים ועד לרשתות מאדו מורכבות של תוכנות שיודעות להיראות כמו בני אדם ,  לגלוש ,  להזיז תנועת עכבר ולעשות פעולות של בני אדם ".  למעשה ,  אם יש ברשותכם חשבון אינסטגרם אתם בוודאי מכירים את זה שאנשים שאתם לא מכירים מתחילים להגיב לכם ,  עושים לייקים או עוקבים אחריכם .  לא תמיד זה בגלל שהעליתם תמונה שמוצאת חן בעיניהם ,  לרוב מדובר בבוט שתפקידו להגדיל את קהל העוקבים וליצור אינטרקציה לאותו החשבון שמפעיל את הבוט .  
פרופיל מזוייף ,  לעומת זאת ,  שייך בדרך כלל לבן אדם אמיתי שמעדיף שלא להזדהות תחת שמו .  זה יכול להיות כל אחד שיפתח חשבון פייסבוק עם אימייל פיקטיבי ,  יתחיל להגיב ברשתות החברתיות ויתמוך בראש מפלגה או חבר כנסת כזה או אחר . " בהרבה פעמים יש חיבור בין פרופילים מזוייפים לבוטים .  אפשר ,  לדוגמה ,  להשתמש בבוטים לייצר פרופילים מזוייפים או שאני יכול לייצר את הפרופיל בעצמי ואז להשתמש בבוטים כדי להגדיל את הפעילות בפרופיל ",  אומר ספרותי . 
" ככל שאתה יותר פעיל ,  ככה אתה מקבל יותר תשומת לב .  כך גם עובד האלגוריתם של פייסבוק וטוויטר ,  ככל שיש יותר תגובות ולייקים ,  הפוסט מקבל יותר קידום ויותר אנשים רואים אותו ",  הוא מוסיף .  אפשר להסתכל על זה כמו על רשת :  הפרופיל המזוייף שייך לבן אדם אמיתי ברוב המקרים ,  בעוד הבוטים פשוט מעצימים את הפעילות שלו ,  מצטרפים להאשטג שהוא מקדם או משתפים את הפוסט שהוא העלה .  הפרופילים הפיקטיביים מחוברים זה לזה ואחת מהדרכים לחשוף אותם ,  זה על ידי רשת שבה כמה עשרות פרופילים בקשר אחד עם השני אבל אין להם קשר עם אנשים אחרים .  ברגע שמישהו אחד כותב ,  כולם מצטרפים ללייקים ושיתופים ".   
" דבר אחר שבוטים עושים ,  והיו מחקרים בנושא הזה סביב הבחירות בארצות הברית :  בן אדם שיושב מאחורי הקלעים מייצר את התוכן המקורי ,  הבוטים עם תוכנה ולמידה ממוחשבת מייצרים גירסאות נוספות לתוכן ומנסים לקלוע לניסוח הכי וויראלי ",  אומר ספרותי . " כשאתה כותב את התוכן קשה לדעת מה יהיה בדיוק הניסוח הוויראלי .  אז אתה כותב תוכן בסיסי והם מייצרים עוד ועוד גרסאות .  התוכנה מנטרת את הפעילות ,  רואה מה תופס תהודה ,  מה מעניין יותר אנשים אותנטיים ואלו שתופסים משותפים יותר ויותר ".  
בתמונה שלמעלה ניתן לראות פרופיל החולק מאפיינים זהים לשל בוט :  הוא נפתח במרץ האחרון ,  לפני פחות מחודש ,  שם המשתמש מורכב מצירוף של אותיות ומספרים והוא עוקב אחרי 14 אנשים שגם שמות המשתמשים שלהם דומים - מורכבים מאותיות ומספרים .  אין לה תמונת פרופיל והיא פרסמה פוסטים פוליטים בלבד .  עיקר הפעילות שלה פוליטית .  בין האנשים שהיא עוקבת אחריהם ,  ניתן למצוא אדם נוסף שהחשבון שלו לכאורה נפתח באוקטובר 2018 ומאז יש לו בחשבון הטוויטר פעילות פוליטית ענפה .  עצם זה שהוא פרסם פוסטים פוליטים בדחיפות גבוהה לא אומר שהוא בוט .  מה שכן מעיד על כך הוא הצירוף המשונה של שם המשתמש ,  ללא תמונה ,  שאחריו עוקבים בוטים נוספים והוא עוקב אחר בוטים נוספים .  בנוסף ,  הפעילות שלו בטוויטר מסתכמת אך ורק בנושאים פוליטים ונעשית בתדירות גבוהה מהרגיל .  כל אלו חולקים את אותם המאפיינים של בוטים .  
בפייסבוק ובטוויטר עובדים שעות נוספות לקראת מערכת הבחירות ובמידה מסויימת גם מצליחים להסיר את החשבונות הפיקטיביים והבוטים .  מדובר בעשרות אם לא מאות אלפי חשבונות שפעילים או רדומים וכשהם מסירים אותם ,  חשבונות חדשים נפתחים ומצטרפים  " לחגיגה ".  למרות שמדובר בפוסטים מאוד קיצוניים ברוב המקרים ,  הם עדיין מצליחים לשנות את השיח ולהשפיע על התודעה שלנו ,  בין אם אנו בטוחים שאין לכך שום השפעה .  כך ,  לדוגמה ,  רק לפני חמש שנים נחשף כי פייסבוק ביצעה ניסוי ברגשות של משתמשים .  חוקרים של החברה הצליחו לשנות את הפיד של מאות אלפי משתמשים ובחנו האם זה משפיע על מצב רוחם .  בחברה טענו כי הנתונים שנאספו לא נקשרו לאף חשבון של אדם ספציפי ,  אולם לכולם זה ברור שמדובר בתהליך מסוכן ואפשרי לגמרי לביצוע . 
" אני לא פוליטיקאי ,  אבל הבוטים בהחלט עוזרים לקבוע את השיח ולקדם את התכנים כך שהם מופיעים גבוה בפיד שלך ",  אומר ספרותי , " למרות שפייסבוק וטוויטר מנסים להילחם ומשקיעים לא מעט אנרגיה בלזהות את הדברים האלו ולרסן אותם .  יש מספיק מוטיבציה למצוא דרכים לעקוף את האמצעים של הרשתות החברתיות ולדחוף את התכנים האלו כך שיהיו יותר ויראלים וישנו את השיח .  זה שהם בעצם מקדמים תכנים וגורמים לתכנים להיות פופולריים ,  הם מטים את השיח לאג'נדה שהם רוצים לקדם ".   
" יש הרבה חברות ישראליות שפועלות בתחום הזה והישראלים מאוד יצירתיים ואוהבים את הדברים האלו ,  בדיוק כמו שהישראלים חזקים בעולם הפרסומות והתוספי דפדפן שמפיצים פרסומות וחזקים בעולם הרוגלות ,  ככה הם חזקים בעולם הבוטים .  יש לא מעט ישראלים שעושים דברים כאלו .  גם הרוסים טובים בזה,ויש פעילות בדרום מזרח אסיה ובסין ".  

הסערה הפוליטית :  בוטים ,  פרופילים מזוייפים ואיך הם שולטים בנרטיב
בנימין נתניהו ,  גנץ ולפיד ואביחי מנדלבליט :  כל הצמרת הפוליטית התייחסה השבוע לתחקיר הבוטים והפרופילים של ידיעות אחרונות והניו יורק טיימס .  אבל צעד אחד לפני ,  מה זה בכלל בוטים ופרופילים מזוייפים ולמה אתם צריכים לפחד מהם יותר משאתם חושבים ? 

