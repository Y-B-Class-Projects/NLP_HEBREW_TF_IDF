 " איום על ישראל ":  נתניהו ידון עם פוטין במוסקבה על הסיוע לאסד
ראש הממשלה והנשיא הרוסי ידונו בשבוע הבא על פריסת הכוחות של הקרמלין בסוריה ועל החשש מפני זליגת נשק לחיזבאללה ולארגוני טרור .  קרי למקבילו הרוסי : " התמיכה באסד מחריפה את הסכסוך ".  אתמול פורסמו תמונות לוויין שחושפות את הנוכחות הרוסית בסוריה
 ( פוטין : " נמשיך לספק סיוע לשלטון בסוריה ")  
ראש הממשלה בנימין נתניהו יצא בשבוע הבא לרוסיה וידון עם הנשיא ולדימיר פוטין בפריסת הכוחות הרוסיים בסוריה  כך נמסר היום  ( רביעי )  מלשכתו של נתניהו .  לפי סוכנות הידיעות הרוסית  " ספוטניק ",  הפגישה תתקיים ביום שני וביקור נתניהו ייארך כיממה .  לפי ההודעה ,  ראש הממשלה יציג את האיומים הנשקפים לישראל כתוצאה מהעברת אמצעי לחימה מתקדמים לאזור ומזליגת נשק לחיזבאללה ולארגוני טרור אחרים .  
בתוך כך ,  שר החוץ של ארצות הברית ג'ון קרי אמר הלילה לשר החוץ הרוסי סרגיי לברוב כי תמיכתה של רוסיה בשלטונו של אסד בסוריה  " עלולה להחריף ולהאריך את הסכסוך "  במדינה .  לאחרונה הצהיר לברוב כי ארצו תמשיך לספק נשק למשטרו של נשיא סוריה במטרה להילחם בארגון  " המדינה האיסלאמית "   ( דאעש )  בשטחו .  בשבוע האחרון ,  שני דיפלומטים מערביים וגורם רוסי האשימו את רוסיה בהצבת מערכת טילים מתקדמת נגד מטוסים בשטח סוריה .
 לקריאה נוספת :" מצרים עם אסד ":  סיסי וראש המודיעין הסורי נפגשו בקהירארה"ב לרוסיה : " מודאגים מהדיווחים על מעורבותכם בלחימה בסוריה"קרי :  אם רוסיה לוחמת לצד אסד - היא מסתכנת בעימות עם הקואליציה 
אתמול פורסמו תמונות לוויין חדשות במגזין האמריקני  " פוריין פוליסי ",  שחשפו עד כמה מרחיבה רוסיה את פעילותה בסוריה .  בצילומים נראים לא רק בתים ארעיים ותחנת פיקוח אווירי ,  אלא גם מגורי חיילים הצמודים לנמל התעופה הבינלאומי באסל אל-אסד שבלטקיה .  מגורים אלה עוצבו במיוחד לתמוך במבצעי קרב אוויריים רוסיים שייצאו מהבסיס ועשויים לשרת גם כמרכז לוגיסטי ללוחמים רוסים .  
דובר הפנטגון התייחס שלשום לדיווחים השונים לנוכחות הרוסית בשדה התעופה הסמוך ללטקיה ,  הנחשבת למעוזו של אסד ,  והודיע כי ייתכן שתנועת הכוחות שנרשמה במקום מצביעה על תכנית להקמת בסיס מבצעים אווירי קדמי  בסיס מאובטח שנועד לתמוך במבצעים טקטיים של כוחות הצבא הסורי . " ראינו תנועה של אנשים וכלים שונים שיכולים להצביע על כך שהם  ( הרוסים )  מתכננים להשתמש בבסיס הנמצא מדרום ללטקיה כבסיס מבצעים אווירי קדמי ",  אמר דובר הפנטגון ,  קפטן ג'ף דייויס .  הוא סירב להתייחס למידע הספציפי שהביא למסקנת הצבא האמריקני .  
בריאיון שהעניק הנשיא הסורי לכלי תקשורת רוסי ופורסם היום ,  הביע אסד תמיכה בקו שבו נוקטת מוסקבה . " צריך להמשיך לשתף פעולה במאבק בטרור לצד איראן ורוסיה .  גם עם עיראק נשתף פעולה ,  כי היא מתמודדת עם אותו סוג של טרור ",  אמר .  לדבריו ,  דמשק תמשיך לקבל תמיכה מטהראן : " הברית בינינו מתבססת על אמון רב .  בעינינו ,  לאיראן יש תפקיד חשוב והיא תומכת בסוריה פוליטית ,  צבאית וכלכלית ".  
ביקורו של נתניהו ודבריו של אסד מגיעים כשבוע לאחר התייחסותו של גורם ביטחוני ישראלי בכיר ליחסים בין ישראל לרוסיה . " יש לנו יחסים פתוחים עם הרוסים ,  שבאו להציל את אסד במלחמת האזרחים .  עם זאת ,  לא נאפשר הפרת ריבונות והעברת נשק מתקדם או נשק כימי .  אנחנו עוקבים אחרי ההתפתחויות ושומרים על ערוצים פתוחים עם מוסקבה ",  אמר .  
שר החוץ של רוסיה ,  סרגיי לברוב ,  הודה בשבוע שעבר שמדינתו שולחת ציוד צבאי לסוריה וציוד הומניטרי .  עם זאת ,  הוא דחה את הטענה מוסקבה הגבירה את הפעילויות שלה על אדמת סוריה . " המטוסים הרוסים מעבירים ציוד צבאי בהתאם לחוזים החתומים וגם סיוע הומינטרי ",  אמר . 

" איום על ישראל ":  נתניהו ידון עם פוטין במוסקבה על הסיוע לאסד
ראש הממשלה והנשיא הרוסי ידונו בשבוע הבא על פריסת הכוחות של הקרמלין בסוריה ועל החשש מפני זליגת נשק לחיזבאללה ולארגוני טרור .  קרי למקבילו הרוסי : " התמיכה באסד מחריפה את הסכסוך ".  אתמול פורסמו תמונות לוויין שחושפות את הנוכחות הרוסית בסוריה

