נתניהו וליברמן חתמו על ההסכם הקואליציוני : " שותפים חדשים-ישנים "
 אחרי שהושגו הסכמות בין ישראל ביתנו למשרד האוצר ,  חתמו ראש הממשלה ויו"ר ישראל ביתנו על ההסכם . " אנחנו משלבים ידיים ומסתכלים קדימה ",  אמר נתניהו ,  וקרא להרצוג להצטרף לממשלה .  ליברמן : " שמח שיכולנו להתגבר על המשקעים ".  דיון באולפן וואלה !  NEWS
ראש הממשלה בנימין נתניהו ויו"ר ישראל ביתנו אביגדור ליברמן חתמו הבוקר  ( רביעי )  בכנסת על הסכם קואליציוני .  זאת לאחר שבמהלך הלילה הושגו הסכמות בין ישראל ביתנו למשרד האוצר בנוגע למחלוקת העיקרית שעיכבה את החתימה על ההסכם  דרישת ישראל ביתנו לרפורמה בפנסיות של עולים חדשים . 
" מאז הקמת הממשלה לפני כשנה הדגשתי פעם אחר פעם שבכוונתי להרחיב אותה .  ישראל זקוקה ליציבות שלטונית כדי להתמודד עם האתגרים שבפנינו וגם כדי לנצל את ההזדמנויות שבפנינו ",  אמר נתניהו לאחר החתימה על ההסכם . " לכן היום אני מקבל בברכה את אביגדור ליברמן ואת חברי סיעתו כשותפים חשובים .  עברנו יחד דרך ארוכה ,  פעלנו במשותף לרווחתם של אזרחי ישראל ,  ואין זה סוד שהיו חילוקי דעות .  זה חלק מהחיים הפוליטיים .  עכשיו אנחנו משלבים ידיים ומסתכלים קדימה ". 
לדברי נתניהו ,  המחויבות הראשונה והעליונה שלו ושל שר הביטחון הנכנס היא להבטיח את ביטחון ישראל . " המזרח התיכון ממשיך לספק איומים וגם הזדמנויות .  אני מחויב לתהליך השלים ולעשות כל מאמץ להגיע להסדר ",  אמר ראש הממשלה .  כמו כן ,  הוא קרא ליו"ר האופוזיציה והמחנה הציוני יצחק הרצוג להצטרף לממשלה  " שתחזק את האחדות בעם ותוכל לקדם את השלום באזור ". 
עוד על הרחבת הממשלה:מסתמן :  ליברמן יושבע לתפקיד שר הביטחון רק בשבוע הבאאף שטרם נכנס ללשכת שר הביטחון :  הדרישות של הימין מליברמןהמבחן הראשון של שר הביטחון המיועד :  התקופה הנפיצה של הרמדאן 
ליברמן פנה לנתניהו לאחר החתימה ואמר : " אנחנו אכן שותפים חדשים-ישנים .  אני מודה לך על היכולת להתגבר על כל המשקעים שעברנו .  הוא הוסיף כי הוא מאמין ששני הצדדים ירוויחו מההסכם שגובש וכך גם כל הציבור . " אני מתכוון להמשיך לעבוד עם ראש הממשלה ועם שר האוצר ,  ומשבוע הבא גם עם הרמטכ"ל .  בסופו של דבר האחריות שלי זה למדיניות שקולה שתביא יציבות גם לאזור וגם למדינתנו ,  כמו שאני בטוח שתהיה קואליציה הרבה יותר יציבה והרבה יותר גדולה ". 
לפי המתווה שהוסכם ,  יוקצבו 1.4 מיליארד שקלים להטבות לקשישים ,  על פני ארבע שנים .  ההסכם יחול על כלל האוכלוסייה ,  ולא רק על עולים חדשים ,  כפי שדרש ליברמן .  כמו כן ,  יוקצו 150 מיליון שקלים לפתרון בעיות דיור ציבורי .  עוד במסגרת ההסכם ימונה ליברמן לשר הביטחון וח"כ סופה לנדבר תמונה לשרת הקליטה .  
בישראל ביתנו הביעו הבוקר שביעות רצון מההסכם שנחתם ואמרו שמדובר ב"הישגים משמעותיים ".  עם זאת ,  נאלץ ליברמן לוותר בשבוע האחרון על מרבית הדרישות שהציב במהלך השנה האחרונה כתנאי לכניסתו לקואליציה ,  ובראשן חוק עונש מוות למחבלים .  בנושאי דת ומדינה הוסכם כי תוקם ועדה מיוחדת בהשתתפות כל סיעות הקואליציה שתדון בסוגיות אלה ,  אך ישראל ביתנו תהיה מחויבת להסכמים הקואליציוניים עם המפלגות החרדיות .  
במקביל ,  טרם נפתר המשבר בין הליכוד לבית היהודי .  בליכוד מסרבים לעת עתה לדון בדרישתו של יו"ר הבית היהודי נפתלי בנט לערוך רפורמה מקיפה בעבודת הקבינט המדיני-ביטחוני ,  ובמפלגתו אומרים כי דרישתם עומדת בעינה .  בנט מאיים כי לא יאשר את הרחבת הממשלה אם לא תיענה דרישתו . " התעקשות ראש הממשלה על המשך מידור חברי הקבינט הביטחוני היא תמוהה ",  מסרו היום גורמים בבית היהודי . " לא דרשנו ג'ובים ולא דרשנו תקציבים .  דרשנו להציל חיי אדם ".  גורם בליכוד מסר : " אין כל מגעים עם הבית היהודי ". 
שר התיירות יריב לוין ,  הממונה על המשא ומתן הקואליציוני מטעם הליכוד ,  מסר הבוקר כי במהלך הלילה הצליחו הצדדים להגיע לסיכומים אחרונים בנושאים שנותרו במחלוקת בין האוצר לישראל ביתנו . " זהו הסכם שייטיב עם כלל אזרחי המדינה ,  ואני מברך על כך ",  אמר לוין . " הרחבת הממשלה ,  עם צירוף מפלגת ישראל ביתנו לקואליציה לאומית ,  היא צעד חשוב ומתבקש אשר יבטיח את יציבות הקואליציה ואת המשך פעילות הממשלה על פי דרכה ". 
משה לאון ,  הממונה על המשא ומתן מטעם ישראל ביתנו סיפר כי האווירה בשיחות הלילה הייתה טובה . " יש הישגים ענקיים .  תהיה ממשלה יציבה ,  התקציב יעבור ",  אמר לאון בריאיון לגלי צה"ל .  הוא התייחס לנושא הרפורמה בפנסיה ואמר : " בקשישים כמעט ולא נגעו בשנים האחרונות .  60% מהקשישים שמדובר עליהם הם עולים .  אנו מדברים על מיליארד ו-400 אלף שקל שיתפרס על פני ארבע שנים ,  ואנו נעשה מאמץ שהוא ייפרס על שלוש שנים ".  לדבריו ,  טרם סוכמו הפרטים בנוגע לסכומים המדויקים שיקבלו הקשישים . " יכול להיות שיגיעו 500 או 200 שקל לכל קשיש .  עדיין לא סגרו את זה ,  וזה ייסגר בחודש וחצי הקרובים .
  ( עדכון ראשון :  10:50 )  

נתניהו וליברמן חתמו על ההסכם הקואליציוני : " שותפים חדשים-ישנים "
 אחרי שהושגו הסכמות בין ישראל ביתנו למשרד האוצר ,  חתמו ראש הממשלה ויו"ר ישראל ביתנו על ההסכם . " אנחנו משלבים ידיים ומסתכלים קדימה ",  אמר נתניהו ,  וקרא להרצוג להצטרף לממשלה .  ליברמן : " שמח שיכולנו להתגבר על המשקעים ".  דיון באולפן וואלה !  NEWS

