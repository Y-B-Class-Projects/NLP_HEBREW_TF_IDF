נשיא העליון לשעבר ברק : " אם הייתי שופט כיום ,  הייתי שוקל להתפטר "
 בריאיון לחדשות 13 ,  הנשיא לשעבר אהרון ברק מתח ביקורת קשה נגד יוזמת החקיקה בהובלת נתניהו שאמורה להגביל את כוחו של בג"ץ מול הכנסת . " תפקידו העיקרי של העליון הוא להגן על הדמוקרטיה ;  הוא לא יכול לעשות זאת כשאין לו כלים "
 נשיא בית המשפט העליון לשעבר ,  אהרן ברק ,  מתח ביקורת חריפה הערב  ( חמישי )  על יוזמות החקיקה שמוביל ראש הממשלה נתניהו להגבלת מערכת המשפט ובג"ץ מול הכנסת במסגרת המשא ומתן הקואליציוני .  ברק ,  מי שמזוהה כ"מוביל המהפכה המשפטית "  בעליון ,  הפך באחרונה למוקד למתקפות מטעם בכירים בימין בהיותו סמל לסמכויות בית המשפט כיום .  ברק מצדו ,  השיב אש ובראיון לחדשות 13 מתח ביקורת על היוזמות שאמורות למנוע מבג"ץ התערבות בהחלטות הכנסת . 
" אני חושב שאם הייתי שופט או נשיא בבית המשפט העליון שחי את המציאות הזאת ,  הייתי שוקל להתפטר ",  אמר ברק בריאיון . " תפקידו העיקרי של העליון הוא להגן על הדמוקרטיה ועל החוקה .  הוא לא יכול לעשות את זה כשאין לו כלים ". 
לקריאה נוספת:נתניהו על פסקת ההתגברות : " הדלפות פרועות ומגמתיות "" נתניהו מכין את הקרקע לקידום חוק החסינות שימנע העמדתו לדין "  
במהלך הריאיון ציין ברק כי פסקת ההתגברות המורחבת שנתניהו מבקש ליישם בכהונת הכנסת הבאה ,  תביא לפגיעה אנושה במערכת המשפט תזיק לאזרח . " זה שינוי דרמטי ",  הצהיר . " פסקת ההתגברות אומרת שאפשר לפגוע בבית המשפט .  פגיעות לא מידתיות תהיינה חוקתיות ".  לטענתו ,  יוזמי החקיקה סבורים שמשום שהם מייצגים  " הרוב שיוחלט עליו "  - הם רוצים לפגוע בבית המשפט . " בסופו של דבר הנפגע יהיה האדם ,  לא בית המשפט ".  
מוקדם יותר היום נשיאת העליון לשעבר דורית ביניש תקפה אף היא נגד היוזמה . " יש מניעים אישיים פסולים שבגללם רוצים לעשות רפורמה בכל השיטה ",  טענה . " בעיניי זה הקרב החשוב ביותר שיש לנו היום ".  בריאיון בכאן ב' הוסיפה : " יש כאן שיקולים של מי שבתחושת רדיפה מוכן לשרוף את המועדון‎ ".  
במסגרת דבריה ,  בייניש התייחסה גם היא למאמציו של נתניהו לקדם את החקיקה להגבלת כוחו של בג"ץ . " הכרתי את ראש הממשלה בעבודתי כאדם שיצא להגנת המערכת לא פעם‎ ",  אמרה . " כנראה שהפעם בגלל אינטרס אישי ,  התהפך הגלגל ,  ויש כאן מסע חמור מאוד שמאשים מערכת מפוארת שעבדה שנים באופן מקצועי וזכתה להרבה מאוד הערכה בעולם ".  בנוגע להחלטת היועץ המשפטי לממשלה ,  אביחי מנדלבליט ,  לדחות את השימוע לנתניהו הוסיפה נשיאת העליון לשעבר כי היא אינה מכירה את פרטי התיק ואת הזמן הדרוש כדי ללמוד אותו  " אך גם זה צריך להיות פרופורציונלי .  זה מעורר שוב חשד שכדי להשיג את החסינות והתגברות מוכנים להרוס את כל הכללים ".  

נשיא העליון לשעבר ברק : " אם הייתי שופט כיום ,  הייתי שוקל להתפטר "
 בריאיון לחדשות 13 ,  הנשיא לשעבר אהרון ברק מתח ביקורת קשה נגד יוזמת החקיקה בהובלת נתניהו שאמורה להגביל את כוחו של בג"ץ מול הכנסת . " תפקידו העיקרי של העליון הוא להגן על הדמוקרטיה ;  הוא לא יכול לעשות זאת כשאין לו כלים "
 
