ברקע פרשת הצוללות :  הצעת חוק לפיקוח פרלמנטרי על רכש ביטחוני
לפי הצעתו של ח"כ בר-לב ,  ועדת החוץ והביטחון של הכנסת תטיל פיקוח על עסקאות רכש של משרד הביטחון או צה"ל שמסתכמות במאות מיליוני שקלים .  זאת ,  בצל חקירת המשטרה בתיק 3000 ,  שעניינו חשד להטיית מכרזים לרכש ביטחוני . " הרכש מובא לאישור בשלבים מתקדמים ,  ללא יכולת דיון "
  ( בווידאו :  נתניהו מגיב על החקירות בכנסת ,  בשבוע שעבר )  
הצעת חוק שהונחה היום  ( שלישי )  על שולחן הכנסת מבקשת להטיל פיקוח פרלמנטרי על עסקאות רכש במשרד הביטחון או בצה"ל .  זאת ,  על רקע חקירת המשטרה בתיק 3000 ,  שעניינו חשד להטיית מכרזים לרכש ביטחוני ,  כולל רכש צוללות ,  וטענות נגד מניעיו של ראש הממשלה בנימין נתניהו .
 לפי ההצעה ,  שאותה יזם ח"כ עמר בר-לב  ( המחנה הציוני )  ,  חבר ועדת חוץ וביטחון ,  עסקאות שהיקפם עולה על 400 מיליון שקל בתקציב רב-שנתי ,  או 200 מיליון שקל בתקציב שנתי ,  יוצגו על ידי שר הביטחון בפני הוועדה . " בדיון יוצגו כל העסקאות שעבורן הוצאה פנייה לקבל הצעות במסגרת מכרז ,  או פרויקטים שעבורם אושר פטור ממכרז בוועדת הפטור של משרד הביטחון .  הדיון יכלול סקירת חלופות ועלויות ,  וסקירת ההשפעה העתידית הצפויה על תקציב הביטחון ".  
בהסבר להצעה נכתב כי עסקאות הרכש של מערכת הביטחון מובאות לידיעת הח"כים  " בשלבים מתקדמים ולאחר אישור הממשלה .  אין יכולת אמתית לדיון ,  בחינת סדרי עדיפויות ,  בחינת הצורך המבצעי ובחינת חלופות .  לרוב מסתכם הפיקוח הפרלמנטרי באישור סעיפי התקציב הרלוונטיים ".  ח"כ בר-לב הסביר לוואלה !  NEWS כי  " כיום אין פיקוח של ועדת החוץ והביטחון על רכש של מערכת הביטחון ,  ובפרט על עסקאות ענק במיליארדי שקלים ,  אלא רק ערב החתימה .  לעסקאות אלו השפעה רבה על התעצמות צה"ל ועל תקציבו ,  והן בעלות השלכות משמעותיות לטווח הארוך .  מדובר בעסקאות במאות מיליארדי שקלים הנידונות ונסגרות בחדרי חדרים במשרד הביטחון ". 
בר לב הוסיף כי  " המידע מועבר לוועדה על-פי רצונו הטוב של משרד הביטחון ועם אישורן בממשלה .  בכך נמנע מוועדת החוץ והביטחון לממש את תפקידה .  עם חשיפת פרשת הצוללות התברר שוב הצורך בפיקוח הפרלמנטרי של הכנסת על מערכת הביטחון .  החוק יבטיח תהליך קבלת החלטות תקין כמו גם צמצום האפשרות לשחיתויות ".  
לשכת ראש הממשלה פרסמה לפני יומיים תגובה לטענות שהושמעו בכלי התקשורת בכל הנוגע לתיק 3000 .  זאת ,  לאחר שפורסם בחדשות 2 כי יעלון טען בעדותו במשטרה כי מניעיו של ראש הממשלה בפרשה הביטחונית לא היו מקצועיים .  בתגובת לשכת נתניהו פורטו המגעים בנוגע לרכש ארבע ספינות השטח ,  שמהם עולה כי חיל הים ומנכ"ל משרד הביטחון הם שביקשו לקדם את הרכש . 
" בניגוד לטענות שהושמעו בתקשורת ,  רכש ארבע ספינות השטח נעשה בהתאם להמלצות חיל הים ומשרד הביטחון עצמו ",  נמסר . " ראש הממשלה והקבינט פעלו בהתאם להמלצות הדרגים המקצועיים ".  בהמשך פרסמה הלשכה את לוח הזמנים המדיני-ביטחוני של הרכש ,  כפי שתועד במועצה לביטחון לאומי  ( מל"ל )  .  
ביום רביעי שעבר פורסם כי יעלון העיד בפני חוקרי היחידה הארצית למאבק בפשיעה הכלכלית  ( יאל"כ )  בתיק 3000 .  בחקירתו התייחס השר לשעבר להטייה לכאורה של מכרז לרכישת ספינות מגן ,  כך שיתאים לתאגיד הגרמני  " טיסנקרופ ".  כמו כן ,  יעלון העיד כי מגעים לרכישת שלוש צוללות נוספות נערכו ללא מעורבותו ,  חרף העובדה שהם נערכו בעת כהונתו במשרד הביטחון ,  והוסיף כי נתניהו ביקש לרכוש שתי ספינות מלחמה נגד צוללות ,  מבלי שהתקיים על כך דיון מוקדם במערכת הביטחון .  

ברקע פרשת הצוללות :  הצעת חוק לפיקוח פרלמנטרי על רכש ביטחוני
לפי הצעתו של ח"כ בר-לב ,  ועדת החוץ והביטחון של הכנסת תטיל פיקוח על עסקאות רכש של משרד הביטחון או צה"ל שמסתכמות במאות מיליוני שקלים .  זאת ,  בצל חקירת המשטרה בתיק 3000 ,  שעניינו חשד להטיית מכרזים לרכש ביטחוני . " הרכש מובא לאישור בשלבים מתקדמים ,  ללא יכולת דיון "
 
