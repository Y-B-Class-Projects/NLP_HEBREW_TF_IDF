נתניהו :  מוכן לפתוח במו"מ עם הפלסטינים
רה"מ נאם בשידור וידאו למשתתפי ועידת איפא"ק הנערכת בוושינגטון וציין כי  " עם אובמה ואבו מאזן אפשר להפתיע ".  על אירן : " אסור לאפשר לה להיות גרעינית "
 ראש הממשלה בנימין נתניהו ,  נאם הלילה  ( שלישי )  בשידור וידאו ששודר מירושלים בפני משתתפי ועידת איפא"ק הנערכת בוושינגטון .  בנאום שארך 5:30 דקות בלבד ,  התייחס נתניהו לפגישתו הקרובה עם הנשיא האמריקאי ברק אובמה ,  תוכנית הגרעין של אירן ולשיחות השלום במזרח התיכון .  נתניהו לא הזכיר בדבריו את המילים  " מדינה פלסטינית ",  אך הדגיש כי הוא מוכן לפתוח במשא ומתן עם הפלסטינים ללא דיחוי .  
לאחר שהודה לאנשי איפא"ק על פעילותם ולחברי הקונגרס האמריקאי על תמיכתם בישראל ,  דיבר ראש הממשלה על תוכנית הגרעין של אירן : " משהו קורה היום במזרח התיכון ואני יכול לומר זאת בפעם הראשונה בחיים שלי ,  ערבים ויהודים רואים במשותף את הסכנה .  זה לא תמיד היה כך .  הסכנה המשותפת מהדהדת אצל מנהיגים ערבים במזרח התיכון ,  אירופים וממשלות אחראיות רבות מסביב לעולם .  אני אציב את זה במשפט אחד :  אירן לא יכולה להיות מורשית לפתח נשק גרעיני ". 
בנוגע למאמצי השלום במזרח התיכון אמר נתניהו כי  " בשבוע הבא אפגש עם נשיא מצרים מובארק ואני מתכוון לשוחח איתו על שיתוף פעולה עם העולם הערבי ועל שיתוף פעולה בין ישראל לפלסטינים .  אנחנו מבקשים נורמליזיציה של קשרים כלכליים ודיפלומטיים ,  אנו רוצים שלום עם העולם הערבי ,  אך אנו רוצים גם שלום עם הפלסטינים .  השלום הזה חמק מאיתנו במשך יותר מ-30 שנה .  שישה ראשי ממשלה ישראלים ושני נשיאים אמריקאים לא הצליחו להשיג את השלום הזה ". 
עוד אמר נתניהו כי  " אני מאמין שניתן להשיג את זה ,  אבל אני חושב שזה דורש גישה רעננה .  הדרך להסדר קבע עם הפלסטינים צריכה לכלול שלושה מסלולים :  פוליטי ,  ביטחוני וכלכלי .  במסלול הפוליטי עלינו לעקוב אחר חידוש המשא ומתן ללא דיחוי ,  במסלול הביטחוני צריך להמשיך את שיתוף הפעולה עם ירדן והרשות הפלסטינית ובמסלול הכלכלי ,  אנחנו מוכנים לזוז קדימה כדי להסיר מכשולים ככל האפשר לקידום הכלכלה הפלסטינית .  אני רוצה לראות שלצעירים הפלסטינים יש עתיד ". 
ראש הממשלה גם אמר כי הסדר קבע עם הפלסטינים יכול להתאפשר רק במקרה שבו הפלסטינים יכירו במדינת הלאום של העם היהודי .  נתניהו ציין גם כי ישראל לא תוכל להתפשר על ביטחונה והדגיש כי הוא  " מאמין שיחד עם אובמה ואבו מאזן נוכל להפתיע את העולם ". 

נתניהו :  מוכן לפתוח במו"מ עם הפלסטינים
רה"מ נאם בשידור וידאו למשתתפי ועידת איפא"ק הנערכת בוושינגטון וציין כי  " עם אובמה ואבו מאזן אפשר להפתיע ".  על אירן : " אסור לאפשר לה להיות גרעינית "
 
