בשולי העצרת :  שרה נתניהו השתתפה באירוע אופנה לגברות הראשונות
רעיית רה"מ הוזמנה לאירוע  " אופנה למען התפתחות "  בידי אשת מזכ"ל האו"ם .  באירוע נחגג שיתוף הפעולה בין דיפלומטיה לאופנה למען נשים וילדים .  נתניהו הוזמנה לאירוע שארגנה רעיית נשיא רואנדה
רעיית ראש הממשלה שרה נתניהו השתתפה אמש  ( רביעי )  באירועים המיועדים לגברות הראשונות מרחבי העולם בשולי עצרת האו"ם ,  בזמן שראש הממשלה נועד עם נשיא ארצות הברית ברק אובמה .  נתניהו הוזמנה לאירוע  " אופנה למען התפתחות "  בידי רעיית מזכ"ל האו"ם ,  באן סון-טק שנערך במלון פייר בניו יורק ,  ובו הוצגו יצירות אופנת עילית של בית האופנה ראלף ורוסו .  
האירוע מאחד גברות ראשונות ,  דיפלומטים ודמויות חשובות בעולם האופנה מרחבי העולם כדי לחגוג את שיתוף הפעולה בין דיפלומטיה לאופנה לטובת נשים וילדים .  השנה התארחה באירוע פראנקה סוזאני ,  העורכת הראשית של מגזין ווג איטליה ושגרירת רצון טוב של העולם .  אורחת נוספת הייתה קומבה טורה ,  מייסדת ונשיאת הקרן לפיתוח מתקדם למען אפריקה .  
עוד בוואלה !  NEWS:אובמה ונתניהו חייכו למצלמות ,  אבל התחמקו מהפיל שבחדרהמאבק במנהרות עולה שלב :  פרויקט ענק לעצירת מפעל הדגל של חמאסבתוך שנתיים :  קופות החולים הגדולות שילשו את הגירעון שלהן 
ביום שני הוזמנה נתניהו בידי רעיית נשיא ארצות הברית מישל אובמה לאירוע נוסף ,  אך נאלצה לדחות את ההזמנה עם מכתב התנצלות משום שהמשלחת הישראלית הגיעה לניו יורק רק ביום שלישי .  
בהמשך העצרת ,  תגיע נתניהו לאירוע  " שיתופי פעולה חדשניים לנשים באפריקה "  שאליו הוזמנה על ידי רעיית נשיא רואנדה .  האירוע יתקיים לאחר פגישת ראש הממשלה עם מנהיגי אפריקה באו"ם ,  שם יוצגו טכנולוגיות ישראליות הנמצאות בשימוש באפריקה .  אשת הנשיא אירחה את רעיית ראש הממשלה עוד בביקורם האחרון של בני הזוג במדינה בחודש יולי .  

בשולי העצרת :  שרה נתניהו השתתפה באירוע אופנה לגברות הראשונות
רעיית רה"מ הוזמנה לאירוע  " אופנה למען התפתחות "  בידי אשת מזכ"ל האו"ם .  באירוע נחגג שיתוף הפעולה בין דיפלומטיה לאופנה למען נשים וילדים .  נתניהו הוזמנה לאירוע שארגנה רעיית נשיא רואנדה

