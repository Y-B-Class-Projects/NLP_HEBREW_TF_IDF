נתניהו יצא לארה"ב ,  ייפגש מחר עם אובמה
ראש הממשלה יצא הבוקר לוושינגטון כדי לנאום באירוע של הקהילה היהודית .  לפי ההערכות ,  הוא יוועד גם עם אובמה לפגישה קצרה
ראש הממשלה בנימין נתניהו יצא הבוקר  ( ראשון )  לביקור בארצות הברית כדי לנאום מחר בפני העצרת הכללית של הארגונים היהודיים בוושינגטון .  לפי ההערכות ,  הוא גם יוועד לפגישה קצרה עם נשיא ארצות הברית ברק אובמה .  עם זאת ,  הבית הלבן טרם פרסם הודעה רשמית בעניין .  לנסיעתו של נתניהו נלווה גם שר הביטחון אהוד ברק .
 בנאום שיישא בפני הארגונים היהודיים צפוי נתניהו להתייחס לאיום האירני ,  להודעת הפרישה של אבו מאזן ולאימוץ דו"ח גולדסטון בעצרת האו"ם .  ביום שלישי בלילה ימריא ראש הממשלה לצרפת וביום רביעי בבוקר ייפגש עם הנשיא ניקולא סרקוזי .  מספר שעות לאחר שיעזוב את פריז ,  צפוי לנחות בה נשיא סוריה בשאר אסד .
 בתוך כך ,  נשיא ארה"ב אובמה ביטל את נאומו המתכונן בפני העצרת הכללית של הארגונים היהודיים בוושינגטון .  זאת בשל הפיגוע שביצע הפסיכיאטר הצבאי נידאל מאליק חסן בבסיס פורט הוד בטקסס .  אובמה ייצא ביום שלישי בבוקר לטקסס כדי להשתתף בטקס זיכרון לנרצחים .
 
נתניהו יצא לארה"ב ,  ייפגש מחר עם אובמה
ראש הממשלה יצא הבוקר לוושינגטון כדי לנאום באירוע של הקהילה היהודית .  לפי ההערכות ,  הוא יוועד גם עם אובמה לפגישה קצרה

