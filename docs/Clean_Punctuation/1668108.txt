נתניהו :  הקיצוניים הם גוף זר בתוכנו
ראש הממשלה נתניהו נאם בכנס פעילים של חברי מרכז הליכוד ותקף את משה פייגלין ואנשיו : " הקבוצה הזו אינה מייצגת את הליכוד ".  על המו"מ :  מקווה שהשיחות יתחדשו בשבוע הבא
 ( צילום :  עוז מרון ,  עריכה :  דורון שטיין ) 
ראש הממשלה בנימין נתניהו נשא הערב  ( שלישי )  דברים בכנס פעילים של חברי מרכז הליכוד שנערך בגני התערוכה בתל אביב .  נתניהו התייחס לאפשרות של חידוש התהליך המדיני ואמר כי  " שמעתי בסיפוק אתמול שאבו מאזן מתכוון לחדש את השיחות .  אשמח מאוד אם הדבר יתממש בשבוע הבא .  ביום שני אסע למצרים להיפגש עם מובארק שפועל רבות לחידוש השלום .  אנו מחויבים לתהליך שלום אמיתי ". 
נתניהו אמר עוד כי  " אין עוד אומה שניצבת בפני אתגרים כל כך גדולים כמו מדינת ישראל .  אתגרים ביטחוניים ,  מדיניים וכלכליים .  אבל יש לנו משאב מוגבל שעומד לרשותי ,  לרשות השרים ,  לרשות חברינו בכנסת ,  לרשות המדינה .  המשאב הזה הוא זמן וגם תשומת לב ". 
נתניהו המשיך ואמר כי  " אנחנו בעד השלום .  אנחנו מבקשים שלום אמיתי בו אנחנו עומדים על האינטרסים שלנו .  אנחנו דורשים הדדיות ולפתור את בעיית הפליטים מחוץ לישראל ,  ושכירו בישראל כמדינת הלאום של העם היהודי .  אנחנו עומדים על כך שנקיים משא ומתן ללא תנאים מוקדמים ".  
נתניהו התייחס גם לחבר הליכוד משה פייגלין ותומכיו ואמר ,  כי  " יש מיעוט שולי וקיצוני שאינו רוצה בשלום ומנסה להטיל את מוראו על נבחרי הציבור ולכפות על התנועה שלנו דרך שהיא זרה לנו .  הקבוצה הזו אינה מייצגת את הליכוד .  היא גוף זר בתוכנו ".  
" אנחנו לא תנועה משיחית וקיצונית ,  אלא תנועה לאומית וליברלית ",  המשיך נתניהו . " אנו לא תומכים בסירוב פקודות ולא מתנגדים לשלטון החוק .  יש תנועה שולית וקיצונית שמנסה לפורר את האחדות ובאה להטיף לי ,  ולבני בגין ולבוגי יעלון .  הם אומרים לנו - אתם לא שומרים על ירושלים .  כל העולם יודע איך אנחנו שומרים על ירושלים ,  עוד מעט יבואו ללמד אותנו על אתרי מורשת ,  על התנ"ך ",  תקף .
 בסיום דבריו אמר ראש הממשלה כי  " נכון שעברנו שנה לא קלה ,  אך עברנו אותה בהצלחה כי הינו מלוכדים .  והליכוד הזה הוא שנתן את הבסיס לקדם את המדיניות החשובה שאנו מקדמים עכשיו ". 
השר לעניינים אסטרטגיים משה  ( בוגי )  יעלון אמר במהלך הכנס כי  " יכולנו לקבל את התפיסה שהמקור לאי יציבות במזרח התיכון הוא הסכסוך הישראלי-פלסטיני אבל ראש הממשלה עמד מול לחצים חיצוניים מסוג זה גם מול הממשל האמריקאי ".  
יעלון הוסיף כי  " לא פשוט לנווט את הספינה בתנאים כאלה .  לא להתקפל ולא להיכנע בנושאים המהותיים ביותר ,  לא בנושא התהליך המדיני ,  לא בנושא ההתיישבות ביהודה ושומרון ולא בנושאי ירושלים .  אנחנו שומרים ונשמור על האינטרסים החיוניים של המדינה ועל ירושלים .  לצורך העניין ראש הממשלה והממשלה זקוקים לזמן .  אנו זקוקים לעמידה איתנה וחשוב שהתנועה תדחה את הנושאים הפנימיים כדי שראש הממשלה יוכל להמשיך לנווט את המדינה בהצלחה לחוף מבטחים ". 
עדכון ראשון :  20:07

נתניהו :  הקיצוניים הם גוף זר בתוכנו
ראש הממשלה נתניהו נאם בכנס פעילים של חברי מרכז הליכוד ותקף את משה פייגלין ואנשיו : " הקבוצה הזו אינה מייצגת את הליכוד ".  על המו"מ :  מקווה שהשיחות יתחדשו בשבוע הבא

