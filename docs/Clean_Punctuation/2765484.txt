השר כץ : " לא להפסיק את המבצע לפני הסרת האיום "
 הקבינט אישר את מתווה הפסקת האש של מצרים ,  אולם שר התחבורה הביע התנגדות : " צמרת חמאס כלל לא נפגעה .  אני וראש הממשלה בעלי דעה שונה ".  סער דרש לדון בו בהרכב מלא של שרים
שר התחבורה ישראל כץ קרא היום  ( שלישי )  במשדר וואלה !  חדשות להגברת התקיפות הישראליות ברצועת עזה . " אני דוגל בכך שלא נפסיק את המבצע לפני הסרת האיום .  אני אומר זאת בשם תושבי הדרום וכל המדינה ",  אמר .
" אני וראש הממשלה בעלי ברית פוליטיים ,  אבל בעלי דעה שונה ",  הוסיף כץ , " צריך להגביר את התקיפות על מהנהרות .  צריך ליצור מבנה אחר במשולש ישראל-עזה-מצרים ".  להערכתו , " צמרת חמאס כלל לא נפגעה במערכה הזאת ". 
כץ התייחס לסוגיית הכניסה הקרקעית : " אם מבצעים פעולות אופרטיביות ,  זה צריך להיות חלק מארסנל ההחלטות .  אין מנוס ,  צריך להגדיר את זה כיעד - להסיר את האיום מעזה ". 
מבצע  " צוק איתן "  - סיקור מיוחד בוואלה !  חדשות:צה"ל תוקף ברצועה ,  חמאס : " מאוחדים נגד הפסקת האש"צפו :  צה"ל מציג את כל הכישלונות של חמאסמבצע  " צוק איתן ",  היום השמיני :  עדכונים שוטפים 
בתוך כך ,  פנה הבוקר שר הפנים גדעון סער לראש הממשלה בנימין נתניהו ודרש ממנו לכנס את הממשלה כדי לדון בהפסקת האש בין ישראל לבין חמאס .  הקבינט המדיני-ביטחוני קיבל הבוקר את הסכם הרגיעה שגיבשה מצרים ,  אך סער טוען כי יש לדון בהסכם בהרכב מלא של השרים . 
" לנוכח משמעויות ההסדר להפסקת האש והירי החד-צדדי על ידי חמאס בשעות האחרונות ,  יש להביאו לדיון ובחינה במליאת הממשלה ,  שחבריה נושאים באחריות משותפת ",  כתב סער בהצהרה שפרסם .
 הזרוע הצבאית של חמאס ,  גדודי עז א-דין אל-קסאם ,  מסרבת לקבל את הסכם הרגיעה ,  ומגדירה אותו  " יוזמה של כריעה וכניעה ".  בחמאס מתעקשים על הדרישה שישראל תשחרר 56 אסירים ששוחררו במסגרת עסקת שליט ,  ונעצרו שוב בגדה המערבית לאחר חטיפת שלושת הנערים הישראלים .  כמו כן ,  דורש הארגון לפתוח את מעבר רפיח ולהעביר באופן מוסדר את משכורותיהם של 40 אלף הפקידים של ממשלת חמאס לשעבר . " הקרב שלנו עם האויב ממשיך ויסלים בכל הכוח ",  אמרו דוברי הארגון .  
משעות הבוקר נמשך הירי לעבר כל אזור הדרום והשפלה .  בצהריים נשמעו אזעקות באזורים שונים בצפון ,  ובהם זכרון יעקב ,  יקנעם ,  חדרה ,  בנימין ,  אזור הכרמל ועמק יזרעאל .  לא ידוע על נפילות .  מאוחר יותר נשמעה אזעקה בראשון לציון ,  ברחובות ,  בנס ציונה ובאזורים נוספים באזור השפלה .  מערכת  " כיפת ברזל "  יירטה שש רקטות בשמי השפלה .  רסיסים נפלו בראשון לציון .  לא דווח על נפגעים .  חמאס דיווח כי צה"ל תקף בתגובה לירי יעדים ממזרח לעיר עזה .
 בבוקר יירטה  " כיפת ברזל "  שתי רקטות נוספות בשפלה ,  ואחרות התפוצצו בשטחים פתוחים .  חמאס קיבל אחריות לירי .  מוקדם יותר נפגעו שני בתים באשדוד מירי רקטות ,  אחת מפגיעה ישירה של רקטה והשנייה מרסיסים .  לא דווח על נפגעים .  רקטה אחת פגעה בלול בשטח המועצה האזורית שער הנגב .  גם במקרה זה קיבל חמאס אחריות לירי .  בבוקר יורטו כמה רקטות בשמי המועצה אזורית שער הנגב וכמה נפלו בשטחים פתוחים באשכול .  בסך הכול ,  מאז השעה 9:00 נורו לפחות 87 רקטות לעבר ישראל .  

השר כץ : " לא להפסיק את המבצע לפני הסרת האיום "
 הקבינט אישר את מתווה הפסקת האש של מצרים ,  אולם שר התחבורה הביע התנגדות : " צמרת חמאס כלל לא נפגעה .  אני וראש הממשלה בעלי דעה שונה ".  סער דרש לדון בו בהרכב מלא של שרים

