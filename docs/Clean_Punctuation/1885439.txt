הפורעים לא יוגדרו ארגון טרור - אך יישפטו על ידי הצבא
ראש הממשלה נתניהו קיבל את מרבית המלצות השר לביטחון הפנים ושר המשפטים נגד פעילי הימין המתפרעים ביהודה ושומרון .  בין היתר ,  יותר לצה"ל לעצור פורעים ,  והם יישפטו בבתי דין צבאיים
לוחמה בטרור :  ראש הממשלה ,  בנימין נתניהו ,  קיבל הערב  ( רביעי )  את המלצותיהם של השר לביטחון הפנים ,  יצחק אהרונוביץ' ,  ושר המשפטים ,  יעקב נאמן ,  לטיפול בפעולות  " הטרור היהודי "  ביהודה ושומרון ,  לרבות האירועים האלימים שלשום בבסיס חטיבת אפרים בשומרון .  השרים גיבשו את ההמלצות אחרי פגישות שקיימו עם צוותים ממערכת הביטחון ,  המשטרה והפרקליטות ,  לבקשתו של ראש הממשלה .  בין היתר ,  אישר ראש הממשלה כי יוצאו בהקדם צווי מעצר מנהליים לפורעים ,  ויוגדל באופן מיידי מספר המורחקים מהשטח .  אלו שייתפסו ,  יישפטו בבתי דין צבאיים .  בנוסף ,  תינתן לצה"ל סמכות מעצר למתפרעים ,  וכן יוגדלו צוותי החקירה המיוחדים של שירות הביטחון הכללי ,  המשטרה ,  הפרקליטות וצה"ל ,  וכן יוגדלו המשאבים לחקירות .  בין היתר ,  הוחלט גם כי כל הסיורים שמתקיימים בזמן נתון בגזרת יהודה ושומרון ,  יצוידו במצלמות שיתעדו התפרעויות .  עם זאת ,  ייתכן והעיקר מצוי דווקא בהמלצה שלא אישר נתניהו  להגדיר את הפורעים כארגון טרור .  
ההמלצה היחידה שלא התקבלה ,  כאמור ,  הייתה להכיר בפורעים כארגון טרור .  אילו הייתה מתקבלת ההמלצה ,  היה הדבר מאפשר מרחב פעולה גדול משמעותית עבור כוחות הביטחון ,  וכן משפיע על חומרת הענישה ,  אילו היו הפעילים נמצאים אשמים בדין .  ראש הממשלה בחר שלא לאשרה .  גורם בירושלים אמר כי  " הטיפול צריך להיות מעשי .  הדברים הם נחרצים  אף אחד לאירים יד על חיילי צה"ל או על שוטרים ,  אבל יש קווים שלא צריך לחצות אותם ".  בנוסף ,  קיימת הערכה כי קיים גם קושי משפטי באישור הצעד ,  בעיקר בגלל האתגר להוכיח כי מדובר בארגון סדור ,  בעל מנגנון מרכזי .  עם זאת ,  ייתכן שנתניהו יעלה את הצעד להצבעה בישיבה הקרובה של הקבינט מדיני-ביטחוני .  
ראש הממשלה אמר הערב כי  " מי שירים יד על חיילי צה"ל או שוטרים ישראלים ייענש בחומרה .  דין מפרי הסדר בחטיבת אפרים כדין מפרי הסדר בהפגנות הגדר בבילעין .  חשוב לי להדגיש כי מדובר בגרעין קטן שאינו מייצג את ציבור המתיישבים ביהודה ושומרון ,  שהם נאמנים למדינה ולחוקיה ,  ומגנים ומוקיעים את הפורענות ". 
מזכ"ל תנועת שלום עכשיו יריב אופנהיימר ,  אמר הערב בתגובה לקבלת ההמלצות כי  " צעדי הממשלה לטיפול באלימות הימין הם קוסמטיקה בלבד .  בהחלטות ראש הממשלה אין שום חדש והאנרכיה בשטח תימשך ".  אופנהיימר הוסיף כי  " על ראש הממשלה להודיע כי לא ייבהל מאלימות הימין ויפנה את המאחזים ,  שהפכו לבית גידול לנוער הגבעות ". 
בימים האחרונים התרבו והתעצמו פעולות הטרור של פעילי ימין קיצוניים נגד צה"ל ונגד מטרות נוספות .  החמורה שבהן ,  ככל הנראה ,  הייתה בלילה שבין שני לשלישי ,  אז חדרו כ-50 פעילי ימין לבסיס החטיבה המרחבית אפרים בשומרון ,  הבעירו צמיגים ,  ניקבו צמיגי כלי רכב צבאיים ושפכו צבע על כלי רכב נוספים .  באירוע נוסף ,  הם יידו אבנים לעבר מפקד החטיבה המרחבית ,  אלוף-משנה רן כהנא ,  וסגנו .  פעילי ימין רבים הגיעו בשעות הלילה לכביש 55 סמוך למאחז רמת גלעד כשהם רעולי פנים וחסמו באבנים את הכביש הסמוך להתנחלות קרני שומרון .  כאשר הגיעו מפקד חטיבת אפרים וסגנו ברכבם ,  הם פתחו את דלת הרכב ותקפו את השניים באבנים .  מיידי האבנים נמלטו מהמקום ,  והשניים המשיכו בנסיעתם .  סגן מפקד החטיבה נפגע מאבן בראשו ,  אך לא נזקק לטיפול רפואי .
 אתמול בערב תקף נתניהו בשפה חריפה את הפעולות ,  והתייחס גם לתקרית האלימה בבסיס החטיבה .  לדברי נתניהו ,  חובה לנקוט יד קשה נגד מבצעי הפעולות : " צריך לעצור דברים רעים כשהם קטנים ,  וצריך לעצור אותם עכשיו ".  הוא אמר כי  " לא ניתן לאיש להרים יד על חיילי צה"ל ",  והוסיף כי מבצעי הפעולות האלימות לא מייצגים את כלל החברה ואף לא את מקצת הציבור .  עוד אמר ראש הממשלה כי הורה לכנס את כל גורמי הביטחון והמשפט ,  וביקש כי תוגש לו  " תוכנית חירום לטיפול בנגע הזה ". 
טרור יהודי משתולל - סיקור מיוחד בוואלה ! רבנים :  מי שיודע - שימסור שמות המתפרעים למשטרהבעקבות החדירה לבסיס :  חודדו נהלי הפתיחה באשנתניהו :  הפורצים לבסיס שברו את הכלים ,  ננהיג יד קשההקצין חטף בקבוק בפניו ,  זה היה נראה כמו קרב
לפניות לכתבת :  tal_sh@walla.net.il 

הפורעים לא יוגדרו ארגון טרור - אך יישפטו על ידי הצבא
ראש הממשלה נתניהו קיבל את מרבית המלצות השר לביטחון הפנים ושר המשפטים נגד פעילי הימין המתפרעים ביהודה ושומרון .  בין היתר ,  יותר לצה"ל לעצור פורעים ,  והם יישפטו בבתי דין צבאיים

