המכשול האחרון :  שטייניץ ושלום בקרב על האנרגיה והמים
מאז הצהריים מתמקד הוויכוח האחרון בתהליך הקמת הממשלה המייגע בקרב בין 2 בכירי הליכוד ,  שרוצים לקבל לידיהם את תחומי האחריות של משרד התשתיות .  מה יהיה הפיתרון של נתניהו ? 
לסאגה הזו אין סוף :  מה שאמור היה להיות הערב האחרון במשא ומתן הקואליציוני מהמתישים שידענו ,  לפני יום ההשבעה החגיגי של ממשלת ישראל ה-33 ,  הפך לעוד ערב מסויט של ראש הממשלה בנימין נתניהו ,  בניסיונו לרצות את חברי מפלגתו .
 לאחר שחילק כמעט את כל התיקים שנותרו בידי הליכוד-ביתנו ,  אחרי שחולקו הנתחים ליש עתיד ,  הבית היהודי והתנועה ,  נפגש היום  ( ראשון )  ראש הממשלה עם נציגי המפלגה ,  והודיע להם על תפקידים בממשלה הבאה .  פגישתו עם משנהו ,  סילבן שלום ,  התארכה הרבה מעבר למשוער ,  בשל סירובו של האחרון לקבל על עצמו רק את תיק הנגב והגליל ואת תיק העניינים האסטרטגיים ,  וביקש לקבל על עצמו גם את תיק האנרגיה והמים  ( המוכר כתיק התשתיות הלאומיות )  .  אלא שתיק זה יועד לשר האוצר היוצא ,  יובל שטייניץ  וכרגע עדיין לא ברור מה הפיתרון שיבחר ראש הממשלה ,  כך שיצליח לרצות את שני בכירי המפלגה .  
בשל מכשול האנרגיה והמים ,  ו"מלחמת ההתשה "  בין שני השרים סביב לשכת ראש הממשלה , " נתקע "  לוח הזמנים של ראש הממשלה ,  כך שכמה שרים וחברי כנסת לא הצליחו להגיע לראש הממשלה ולשמוע את התיקים שיועדו להם  בהם השרים ישראל כץ  ( שאמור לכהן כשר התחבורה )  ולימור לבנת  ( שאמורה לשמש כשרת התרבות והספורט )  ,  וכן חברת הכנסת ציפי חוטובלי .  עדיין לא ברור האם הסוגייה תשפיע על לוח הזמנים להשבעת הממשלה מחר .  
לפני הפגישה עם שלום ,  הספיק נתניהו לחלק את מרבית התפקידים .  השר משה  ( בוגי )  יעלון יזכה לשדרוג לו חיכה ,  למשרד הביטחון ,  בעוד שח"כ דני דנון ישמש כסגנו .  גדעון סער ,  שיעזוב את משרד החינוך ,  יתמנה לשר הפנים ,  וגלעד ארדן יהיה אחראי על משרד התקשורת ,  רשות השידור וגם על ההגנה על העורף .  צחי הנגבי ,  שקיווה לכהן כשר בממשלה הבאה ,  יסתפק תחילה רק בראשות ועדת הכנסת ,  והוא צפוי בהמשך להתמנות גם לתפקיד סגן שר במשרד ראש הממשלה .  לפניו יכהן בתפקיד ח"כ אופיר אקוניס .
 גם נפתלי בנט הודיע על חלוקת התפקידים במפלגתו ,  הבית היהודי .  ח"כ אורי אריאל יכהן כשר הבינוי והשיכון ,  בעוד שאורי אורבך יכהן כשר לענייני גמלאים .  אלי בן דהן יכהן כסגן שר הדתות וח"כ אבי וורצמן ישמש כסגן שר החינוך .  ח"כ ניסן סלומיאנסקי יעמוד בראשות ועדת הכספים של הכנסת ,  וח"כ איילת שקד תשמש כיו"ר הסיעה .  בנט עצמו ,  כידוע ,  ישמש כשר הכלכלה והמסחר ,  גרסה מורחבת של משרד התעשייה ,  המסחר והתעסוקה .
 ביתר השותפות הקואליציוניות זהות בעלי התפקידים כבר ברורה .  יו"ר יש עתיד ,  יאיר לפיד ,  יכהן כשר האוצר ,  ח"כ שי פירון יכהן כשר החינוך ,  ח"כ מאיר כהן ישמש כשר הרווחה ,  ח"כ יעל גרמן תקבל לידיה את תיק הבריאות ,  בעוד שח"כ יעקב פרי ישמש כשר המדע .  ח"כ מיקי לוי ישמש כסגן שר הרווחה מטעם המפלגה .  באשר לתנועה של ציפי לבני ,  היו"ר תשמש כשרת המשפטים ותרכז אצלה את המו"מ עם הפלסטינים ,  בעוד שח"כ עמיר פרץ ישמש כשר להגנת הסביבה .  
לקריאה נוספתנתניהו מחלק תיקים :  סער שר הפנים ,  יעלון לביטחוןבנט הפתיע במינויים והצהיר : " כולנו מאחורי נתניהו "  

המכשול האחרון :  שטייניץ ושלום בקרב על האנרגיה והמים
מאז הצהריים מתמקד הוויכוח האחרון בתהליך הקמת הממשלה המייגע בקרב בין 2 בכירי הליכוד ,  שרוצים לקבל לידיהם את תחומי האחריות של משרד התשתיות .  מה יהיה הפיתרון של נתניהו ? 

