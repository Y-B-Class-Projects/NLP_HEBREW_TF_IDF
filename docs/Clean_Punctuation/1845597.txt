פירות המחאה :  הממשלה בוחנת הוזלת הדלק והמסים
הישג למחאת הדיור ויוקר המחייה ?  ראש הממשלה שוקל שורת צעדים שייקלו על מעמד הביניים ,  ובין היתר בוחן הוזלה במחירי הדלק והחשמל וכן הפחתה במסים .  הערב :  עשר צעדות מחאה ברחבי הארץ
הצלחה לזעקת מעמד הביניים ?  סגן יו"ר הכנסת ,  ח"כ אופיר אקוניס  ( ליכוד )  ,  הנחשב מקורב לראש הממשלה בנימין נתניהו ,  אמר היום  ( שבת )  כי הממשלה שוקלת הטבות נוספות על מנת להקל את העומס על מעמד הביניים הנשחק . " הממשלה קשובה לרחשי לב הציבור ",  אמר אקוניס בראיון לרשת ב' . " ראש הממשלה מגבש שורה של צעדים שיקלו על המעמד הבינוני שנושא ברוב הנטל של המיסים העקיפים .  כרגע נבחנים צעדים להוזלה במחירי הדלק והחשמל ולא מן הנמנע שתיבחן גם הפחתת מיסים משמעותית ",  הוסיף אקוניס .
 המחאה על יוקר המחייה - כותרות אחרונות:הערב :  עשר צעדות מחאה יתקיימו במקביל בכל הארץשבועיים למחאת הדיור :  הכרזת עצמאות של דור חדשמאהל חדש בצפון ת"א : " נפיץ המחאה בכל הארץ"מחאת הדיור :  תמונת מצב של מוקדי המחאההמגזר הערבי הצטרף למחאה : " לנו אין אדמה לבית "
 על פי המסתמן ,  ראש הממשלה יודיע בימים הקרובים על הקמת צוות שיגבש צעדים לפתרון העומס על מעמד הביניים ,  שיכללו הורדה במסים הישירים והעקיפים .  כמו כן ,  נתניהו הורה למשרדי התשתיות והאוצר לנסות לבלום את העלייה הצפויה במחירי הדלק ,  עליה אמורים להודיע מחר .  בתוך כך ,  מחר גם צפוי ראש הממשלה להיפגש עם הוועדה לבחינת הריכוזיות במשק ,  על מנת לבחון את התקדמותה לקראת פרסום תוצאותיה בספטמבר .
 מתכוונים להגיע היום לעצרת ?  בואו לדבר על זה בפייסבוק 
" התנהלותו המבוהלת של נתניהו מזכירה את מובארק בימים שלפני נפילתו ",  אמר ח"כ זהבה גלאון  ( מרצ )  ,  שתשתתף הערב בצעדת המחאה שתתקיים בתל אביב ,  בתגובה לפתרונות שהציע נתניהו על רקע גל ההפגנות . 
" אנחנו כבר שבעים מהבטחות באוויר ומיוזמות סרק .  המאבק הוא לא על הטבות סקטוריאליות ,  אלא על טיפול שורש לשיטה רקובה מהיסוד .  אנחנו דורשים הודעה מיידית על הקפאת העלאת המסים העקיפים ,  ובמקביל העלאה של מיסוי רווחי ההון ומס החברות ",  הוסיפה גלאון .
 ולצד הבטחות הממשלה ,  גל המחאה על יוקר המחייה ממשיך לצבור תאוצה ,  והערב ,  כאמור ,  צפויות להתקיים לא פחות מעשר צעדות מחאה בכל רחבי הארץ ,  תחת הכותרת שהפכה כבר לסיסמת המאבק : " העם דורש צדק חברתי ".  הצעדות צפויות להסתיים בעצרות ,  בהן ינאמו דוברים המייצגים מגוון מאבקים חברתיים בארץ ,  שנבחרו על ידי ערי האוהלים המקומיות ,  ולצדם יופיעו גם מוזיקאים מובילים שיביעו תמיכה במחאה .
 מתכוונים להגיע לעצרת הערב ?  בואו לדבר על זה בפייסבוק

פירות המחאה :  הממשלה בוחנת הוזלת הדלק והמסים
הישג למחאת הדיור ויוקר המחייה ?  ראש הממשלה שוקל שורת צעדים שייקלו על מעמד הביניים ,  ובין היתר בוחן הוזלה במחירי הדלק והחשמל וכן הפחתה במסים .  הערב :  עשר צעדות מחאה ברחבי הארץ

