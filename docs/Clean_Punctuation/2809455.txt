סער נגד נתניהו : " שינוי כללים במהלך משחק זה לא הגון "
 בהתבטאות ראשונה בסוגיית הקדמת תאריך הבחירות המקדימות בליכוד רמז השר לשעבר על האפשרות כי יתמודד מול ראש הממשלה על הנהגת המפלגה . " תאריך הפריימריז נקבע ל-6 בינואר ואין שום סיבה לשנות אותו "
 השר לשעבר גדעון סער ,  שהוזכר כמי שעשוי להתמודד מול ראש הממשלה ,  בנימין נתניהו ,  בבחירות לראשות הליכוד ,  הביע הבוקר  ( רביעי )  את התנגדותו להצעת נתניהו להקדים את הבחירות המקדימות ,  שעליה מצביעים היום חברי המפלגה .  
בצאתו מאתר ההצבעה בתל אביב אמר סער כי  " שינוי כללי משחק במהלך ההתמודדות זה דבר לא הגון .  תאריך הפריימריז נקבע ל-6 בינואר ואין שום סיבה לשנות אותו ".  מהתבטאותו זו של סער - הראשונה בנושא - ניתן ללמוד כי שינוי תאריך הבחירות ישפיע על החלטתו אם להתמודד בפריימריז או אם לאו .
 בחירות 2015 || סיקור מיוחד בוואלה !  חדשות :" רק לא ביבי "  לא מספיק | דעהמחפש כוכבים לרשימה ?  משה כחלון ורמי לוי נפגשו"הצלנו את הכלכלה ":  המסמך הפנימי של יועצי לפיד 
חברי מרכז הליכוד מצביעים היום על הצעתו של ראש הממשלה נתניהו לקיים את הבחירות המקדימות לראשות המפלגה ולרשימת הליכוד לכנסת ב-31 בדצמבר .  הקלפיות שהוצבו בעשרה אתרי הצבעה ברחבי הארץ נפתחו ב-10:00 ויישארו פתוחות עד השעה 22:00 .  תוצאות ההצבעה ייוודעו סביב חצות .
 הצעת נתניהו ,  שאושרה אתמול בוועדת החוקה של המפלגה ,  קובעת גם כי ליו"ר המפלגה יתאפשר לשריין שני נציגים מטעמו ,  במקומות ה-11 וה-24 ,  וכי תינתן הבטחת ייצוג לארבע נשים עד המקום ה-34 .  נוסף על כך ,  שריוני המחוזות יתחילו במקום ה-16 וישובצו ברשימה לסירוגין .  הוא עוד מנסה לקדם הצבעה לראשות המפלגה ולרשימה לכנסת באותו יום .  
קיום הבחירות המקדימות בתאריך שרוצה נתניהו אמור להקשות על סער להצטרף למרוץ .  בימים אלה שוקל סער להתמודד נגד נתניהו על ראשות הליכוד ,  אולם טרם קיבל החלטה סופית בנדון ,  והקדמת הבחירות תיאלץ אותו לקבל החלטה בתוך ימים ספורים .  בימים האחרונים כבר החלו תומכיו לאסוף מפעילי המפלגה חתימות כדי לאפשר לו רשמית להתמודד .
 לפניות לכתב עמרי נחמיאס - omri_n@walla.net.il 

סער נגד נתניהו : " שינוי כללים במהלך משחק זה לא הגון "
 בהתבטאות ראשונה בסוגיית הקדמת תאריך הבחירות המקדימות בליכוד רמז השר לשעבר על האפשרות כי יתמודד מול ראש הממשלה על הנהגת המפלגה . " תאריך הפריימריז נקבע ל-6 בינואר ואין שום סיבה לשנות אותו "
 
