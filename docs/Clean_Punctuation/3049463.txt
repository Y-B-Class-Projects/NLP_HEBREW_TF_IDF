למרות הסיכום עם כחלון :  נתניהו ממשיך לקדם את סגירת התאגיד
ראש הממשלה נפגש היום עם אנשי רשות השידור ואמר להם כי ביקש משר התקשורת לבחון את הצעתם למיזוג חלקים מתאגיד השידור לתוך הרשות . " לא מאוחר מדי לתקן את העוול "
 למרות הסיכום עם שר האוצר משה כחלון על עלייתו לאוויר של תאגיד השידור הציבורי ב-30 באפריל ,  ראש הממשלה בנימין נתניהו ממשיך לקדם מהלכים לסגירת התאגיד ולהמשך פעילות רשות השידור .  בפגישה שערך אתמול  ( שישי )  עם אנשי רשות השידור אמר נתניהו כי הוא מבקש משר התקשורת ,  צחי הנגבי ,  לבחון את הצעת העובדים למיזוג חלקים מתאגיד השידור הציבורי לתוך רשות השידור . " זה דבר שראוי לבחינה מעשית ",  אמר בפגישה והוסיף שימשיך לטפל בנושא כשיחזור מביקורו בסין בסוף השבוע הבא . " יש גם פגרה ,  יש זמן ,  לא מאוחר מדי לתקן את העוול  ואני רוצה לתקן אותו ,  בעזתרכם ". 
הפגישה עם אנשי רשות השידור ,  שפורסמה לראשונה בוואלה !  NEWS נקבעה כיממה לאחר שנתניהו וכחלון הגיעו להסכמה שסיימה את המשבר שפרץ השבוע סביב עתיד השידור הציבורי .  לפי ההסכמות ,  שהושגו בתיווך יו"ר ש"ס אריה דרעי ,  התאגיד יקום כמתוכנן ב-30 באפריל וחוק התקשורת החדש  שקובע פיקוח פוליטי על כל השידורים בישראל  הן המסחריים והן הציבוריים ,  יקודם בהסכמת ראשי הקואליציה .
 ואולם ,  היום כאמור נפגש נתניהו עם אנשי רשות השידור ,  ומדבריו משתמע כי הוא ממשיך לפעול בנושא . " שמעתי פה דברים נוגעים ללב ,  אפילו קורעי לב של אנשים ותיקים ומנוסים ,  אנשים שתרמו ואנשים שתורמים והם נזרקים לרחוב  למה ?  ",  נתניהו אמר בפגישה . " תאגיד זה לא דבר קדוש ,  תאגיד הוא חסר ביקורת ציבורית ומשתמש בכספים כלאחר יד ושלוח הרבה אנשים טובים ומנוסים הביתה ואני חושב שזה לא נכון צריך להמשיך את רשות השידור  לשקם - היא כבר השתקמה הרבה וצריך לשקם עוד ויש כאן נכונות שלכם ",  אמר לעובדים בפגישה .  יצוין כי ההצעה למזג חלקים מהתאגיד לתוך רשות השידור כבר הועלתה בחודשים האחרונים במסגרת המגעים בין נתניהו וכחלון ,  אך נפסלה לאור התנגדות האוצר ועלויותיה התקציביות .  
בפגישה נכחו בין היתר מגישי  " מבט "  מיכל רבינוביץ ואמיר בר שלום ,  הפרשן הכלכלי עודד שחר ,  הפרשן לענייני ערבים עודד גרנות ,  יו"ר ועד העיתונאים ברשות מיקי קליין ,  יו"ר ועד הגג של עובדי ההסתדרות ברשות משה שגב ,  יו"רית הוועד המשולב של הרשות מירי אדרי ועוד . 
" מכיוון שראש הממשלה תומך בשיקום הרשות ,  הצענו לו לבחון את הטמעת חטיבת הדיגיטל של התאגיד ברשות השידור ,  והוא השיב כי ייבחן את ההצעה ברצינות ",  אמר לוואלה ברנז'ה גורם שנכח בפגישה .  בתחילת שבוע הבא תיעשה עבודת מטה בנושא של נציגים מהרשות ביחד עם שר התקשורת צחי הנגבי .  
עוד אמר הגורם , " נתניהו לא רוצה את התאגיד .  אני לא יודע מה קרה פה .  הוא נלחם שלא יהיה תאגיד ".  אתמול קיבלו כמה מאות מהעובדים הוותיקים של רשות השידור מכתבי פיטורים ,  ואולם הגורם טוען כי מדובר במהלך שניתן לפתור באמצעות שינוי החוק .
 בנוסף לכך ,  במהלך הפגישה שוחחו העובדים עם ראש הממשלה ופירטו בפניו את המצוקות האישיות שלהם בעקבות הליך הסגירה .  העובדים דיברו על מה שעתיד לקרות עימם ,  וגם על מה שמתרחש בתאגיד .  
הערב הפגינו עובדי רשות השידור במחאה מול ביתו של שר האוצר משה כחלון .  העובדים אכלו את ארוחת שישי מול ביתו של כחלון בחיפה .  השבוע הפגינו עובדי הרשות מול ביתו של יו"ר ההסתדרות אבי ניסנקורן ,  ובמקביל חסמו צירים מרכזיים בירושלים .  גם מהדורת  " מבט "  שובשה מספר פעמים כחלק מצעדי המחאה של עובדי הרשות ,  ואתמול הושבתו השידורים ברשת ב' למספר שעות .
 ביום רביעי קרא נתניהו לכחלון לדחות את הקמת תאגיד בחצי שנה במהלך ערב גיבוש לקואליציה - מה שגרם למשבר בקואליציה .  לבסוף ,  לאחר מתחים בין ראש הממשלה ושר האוצר ,  סיכמו אתמול ראשי הקואליציה כי התאגיד יחל בשידוריו ב-30 באפריל ,  כפי שקבעה הממשלה ,  וכי חוק התקשורת יקודם אחרי פגרת הפסח .
  ( עדכון ראשון :  16:55 )  

למרות הסיכום עם כחלון :  נתניהו ממשיך לקדם את סגירת התאגיד
ראש הממשלה נפגש היום עם אנשי רשות השידור ואמר להם כי ביקש משר התקשורת לבחון את הצעתם למיזוג חלקים מתאגיד השידור לתוך הרשות . " לא מאוחר מדי לתקן את העוול "
 
