על רקע אישור ההסכם :  נתניהו ואובמה ייפגשו השבוע בניו יורק
ראש הממשלה ונשיא ארצות הברית ייפגשו בשולי עצרת האו"ם ,  לראשונה מאז ביקור נתניהו בבית הלבן בנובמבר ,  וככל הנראה בפעם האחרונה לפני סוף כהונת הנשיא .  נתניהו  " יודה לאובמה באופן אישי על הסיוע הביטחוני "
 ראש הממשלה בנימין נתניהו צפוי להיפגש ביום רביעי הקרוב עם נשיא ארצות הברית ברק אובמה ,  בשולי כינוס העצרת הכללית של האו"ם בניו יורק  כך מסר היום  ( ראשון )  לוואלה !  NEWS גורם מדיני בכיר .  פגישתם של שני המנהיגים ,  ככל הנראה לאחר נאומו של אובמה בפני העצרת הכללית ,  תהיה הראשונה ביניהם מאז נובמבר 2015 ,  אז נפגשו בבית הלבן .  זו גם צפויה להיות הפגישה האחרונה בין נתניהו לנשיא ,  שיעזוב את הבית הלבן בסוף השנה .  
בשבועות האחרונים ,  על רקע המגעים להשלמת הסכם הסיוע הביטחוני לישראל לעשור הקרוב ,  נערכו מגעים ראשוניים לקביעת הפגישה בין המנהיגים ,  שיצטרפו למנהיגים ולבכירים ממדינות העולם לכינוס השנתי של העצרת הכללית .  נתניהו צפוי להיפגש עם כמה מהמנהיגים הנוספים שיגיעו לעצרת .  
עוד בוואלה !  NEWS:בכיר אמריקני :  הסכם הסיוע אינו פיצוי על ההסכם עם איראןנתניהו הודף את הביקורת על הסכם הסיוע : " מעולם לא הוצע לנו דולר יותר"שליח המו"מ להסכם הסיוע : " הביקורת עליו חסרת אחריות ומנותקת "  
מלשכת נתניהו נמסר כי בפגישה הצפויה עם אובמה ,  ראש הממשלה  " יודה לו באופן אישי על הסכם הסיוע הביטחוני שנחתם בשבוע שעבר ;  הסכם שמבטא את עומק היחסים האסטרטגים והברית בין ישראל לארצות הברית ".  כמו כן ,  נמסר כי  " ראש הממשלה נתניהו מתכוון לשוחח בפגישתו עם הנשיא אובמה על האתגרים וההזדמנויות במזרח התיכון והדרך לקדם יחד שלום וביטחון ". 
הבית הלבן אישר את דבר הפגישה בין השניים .  הדובר ג'וש ארנסט מסר כי המנהיגים ידונו בהסכם הסיוע . " הפגישה תהיה גם הזדמנות לדון בצורך להתקדמות אמיתית לקראת פתרון שתי המדינות ,  לאור המגמות המדאיגות בשטח ",  הוסיף ארנסט .  מחר ייפגש אובמה בניו יורק גם עם ראש ממשלת סין לי קצ'יאנג ,  והשניים ידונו ב"פרובוקציות "  של קוריאה הצפונית .  
אחד הנושאים הטעונים בפגישה צפוי להיות הסכסוך הישראלי-פלסטיני .  בשבועות האחרונים ,  הבית הלבן ומשרד החוץ האמריקני החריפו באופן ניכר את הטון נגד מדיניות ההתנחלויות של ממשלת ישראל ,  ובירושלים חוששים כי הנשיא אובמה ירצה לקדם מהלך אחרון בנושא הפלסטיני לפני שיעזוב את תפקידו .  
בירושלים חוששים מכך שממשל אובמה ירצה להותיר חותם אחרון של מורשת בנוגע לסכסוך הישראלי-פלסטיני ,  ולכן ירצה לקדם הצעת החלטה במועצת הביטחון של האו"ם או לספק הצהרה או נאום נשיאותי ,  שיניח תשתית להנעת התהליך המדיני ואת המצע לממשל הבא ,  בתקופת הביניים שבין הבחירות לנשיאות ועזיבתו את הבית הלבן בחודש ינואר הקרוב .  
לדברי בכירים ישראלים ואמריקנים ,  הבית הלבן עדיין לא החליט אם ומה יהיה אופיו של האקט המסיים בנושא ,  אך בשבועות האחרונים הממשל מאותת על חוסר סבלנות בכל הנוגע לבנייה ישראלית בהתנחלויות .  כפי שפורסם בוואלה !  NEWS ,  נתניהו הביע לאחרונה חשש בשיחות סגורות כי בחסות הסכם הסיוע שיבסס את מורשת אובמה כממשל הנדיב ביותר מבחינה ביטחונית ,  אובמה ירגיש חופשי יותר לקדם מהלכים קשים נגד ישראל בנושא .  
הסיוע הביטחוני שתעביר וושינגטון ,  על פי ההסכם שנחתם ביום רביעי האחרון בטקס במחלקת המדינה ,  יהיה בסך של 3.8 מיליארד דולרים בשנה ,  והוא הגדול ביותר שארצות הברית העניקה אי פעם למדינה כלשהי .  בסוף השבוע הבהיר גורם אמריקני בכיר כי  " הסכם הסיוע אינו פיצוי על ההסכם עם איראן וגם לא הכנה למהלך כלשהו בנושא הפלסטיני ".  
" התחלנו לדבר על הסכם הסיוע עוד הרבה לפני ההסכם עם איראן ואפילו לפני בחירתו של חסן רוחאני לנשיאות והיינו חותמים עליו גם בלי ההסכם עם איראן ",  אמר הגורם . " ולמרות אי ההסכמה עם ישראל בעניין הזה ,  אנחנו עדיין חושבים שההסכם עם איראן טוב לביטחונה של ישראל .  אין קשר אמיתי בין ההסכם עם איראן לבין הסכם הסיוע ,  זה לא פיצוי ".  
נתניהו הדף היום את הביקורת על הסכם הסיוע ,  ואמר בפתח ישיבת הממשלה : " בשבוע שעבר חתמנו על הסכם הסיוע .  אני שומע כל מיני רעשי רקע ודיסאינפורמציה .  אני מבקש להבהיר כי מעולם לא הוצע לנו יותר  אפילו לא דולר אחד .  אלו סילופים ובדיות של גורמים אינטרסנטים ". 
לדבריו ,  התבטאויות אלו פוגעות ביחסים בין ירושלים לוושינגטון . " הדבר העצוב ביותר הוא שדברים אלו משדרים כפיות טובה כלפי ארצות הברית .  זהו הסכם שיא ,  ומן הראוי שכולנו נברך עליו ונודה לארצות הברית ",  אמר ראש הממשלה .
  ( עדכון ראשון :  18:35 )  

על רקע אישור ההסכם :  נתניהו ואובמה ייפגשו השבוע בניו יורק
ראש הממשלה ונשיא ארצות הברית ייפגשו בשולי עצרת האו"ם ,  לראשונה מאז ביקור נתניהו בבית הלבן בנובמבר ,  וככל הנראה בפעם האחרונה לפני סוף כהונת הנשיא .  נתניהו  " יודה לאובמה באופן אישי על הסיוע הביטחוני "
 
