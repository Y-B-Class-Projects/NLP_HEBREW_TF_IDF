השר לוין :  האשליות של טראמפ על חידוש התהליך המדיני יתפוגגו בקרוב
ערב ביקור הנשיא בישראל אומר שר התיירות כי הממשל האמריקני מקבל בהבנה בנייה בי-ם ובהתנחלויות ,  וניתן לראות שינוי משמעותי ביחס הבית הלבן .  בריאיון לוואלה !  NEWS מסביר אחד השרים הנאמנים לנתניהו מדוע סירב לתיק התקשורת ואת ביקורתו על בג"ץ : " צריכים לשלוט לפי דרכנו "
  ( בווידאו :  טראמפ בביקורו בסעודיה לקראת הגעתו לישראל ,  אתמול )   
" זו רק שאלה של זמן עד שהאשליות שיש לטראמפ יתפוגגו ",  כך אומר שר התיירות ,  יריב לוין ,  בראיון לוואלה !  NEWS ערב הגעתו של נשיא ארצות הברית לביקור ראשון בישראל .  לוין ,  מהימניים שבשרי הליכוד ,  סבור שעוד מוקדם לשפוט את מדיניות הנשיא החדש לגבי חידוש התהליך המדיני ,  וכי ישראל צריכה להשתמש בביקור הקרוב כדי להציג את עמדותיה ולשכנע שהפלסטינים הם לא באמת פרטנר לשלום .
" בסופו של דבר ,  גם הממשל הזה יגלה כמו כל הממשלים לפניו ,  שאין פרטנר בצד השני ,  שהפלסטינים לא רוצים שלום ,  שגם אם היו רוצים לא מסוגלים להגיע אליו ,  ושהדרך שלהם היא דרך של רמייה שקר ועידוד הטרור ",  הוסיף לוין . " אני רק מקווה שכשהממשל יגלה את האמת הזאת - וזה כנראה לא ייקח הרבה זמן - הוא לא ייבחר בדרך שבחר הממשל הקודם ,  והיא להאשים את ישראל בזה ". 
עד עכשיו נראה שהמדיניות של ממשל טראמפ דומה לממשל אובמה - יש הקפאה דה פקטו של הבנייה בהתנחלויות . " זה לא נכון .  אין הקפאה דה פקטו :  בירושלים יש שינוי דרמטי בבנייה ,  ויש גם פעולות במקומות אחרים .  הגישה הבסיסית השתנתה .  יש היום הבנה אמריקנית ,  שגם פעולות בנייה בהיקפים משמעותיים שנעשה לא מנוגדות למדיניות האמריקנית ולא יביאו למצב של גינויים .  אני מעריך שנראה את התכניות עוד מעט בפועל מתקדמות ".  
עם בחירתו של טראמפ לנשיא ,  לימין היו ציפיות גבוהות ,  אך לוין אינו מוכן עדיין להכריז על התנפצותן . " הנשיא נמצא עדיין בשלבי גיבוש של המדיניות שלו .  יש בהחלט דברים שהם שינויים לטובה - הגיבוי המוחלט שאנחנו מקבלים במוסדות הבינלאומיים ,  הגישה השונה שלו לסוגיית הטרור ,  וזה שהוא בא לבקר כאן בראשית הקדנציה שלו - בשונה ממה שחווינו עם הנשיא הקודם .  טווח ההסכמות הרבה יותר רחב ממה שהיה קודם ,  למשל העובדה שטראמפ לא הציב את סוגיית פתרון שתי המדינות כאידיאל שהכול צריך להתכופף בפניו והאמירות של שגרירת ארצות הברית לאו"ם ,  ניקי היילי - אלה דברים גדולים ומאוד משמעותיים שלא הייתי מזלזל בהם בכלל ".  
עם זאת ,  גם הוא מודה כי יש דברים  " שהיינו מצפים שיעשו אחרת "  - בראש ובראשונה הנושא של העברת השגרירות לירושלים . " הייתה התחייבות מפורשת והציפייה הטבעית היא שהיא תקוים .  מאחורי התחייבות זו עומד לא רק אקט סמלי של העברת השגרירות ,  אלא תפיסה מדינית ברורה שמייצרת משוואה שאומרת לפלסטינים בעצם בפעם הראשונה שהזמן משחק לרעתם ולא לטובתם ,  ולהם כדאי להגיע להסדר לא פחות ממישהו אחר מכיוון שאחרת ימצאו את עצמם במצב פחות טוב מזה שהם נמצאים בו .  מדיניות כזו הייתה יכולה להישען על המהלך של העברת השגרירות ,  ואני חושש שאם המהלך לא יקרה ,  גם המדיניות הולכת לאיבוד איתו וזו בעיניי תהיה שגיאה מאוד גדולה ". 
הרבה אנשים אומרים שראש הממשלה בלחץ מהביקור ומהתכניות המדיניות של טראמפ .  כך אתה מתרשם ?   
" בוודאי שלא ,  יש דריכות לקראת ביקור כזה כי הוא ביקור חשוב .  אף אחד לא מתייחס לדבר הזה באדישות ,  אי אפשר גם להיות באיזושהי תחושה ביחס למדיניות של טראמפ כי הן עדין לא מגובשות ,  וחלק מהנסיעה היא כדי לגבש את המדיניות .  לכן הנסיעה מאוד חשובה ,  כי אנחנו בהחלט רוצים להשפיע על המדיניות הזו ".  
לוין ,  כמו רבים מחבריו בממשלה ,  סבור כי אין מה לדבר על שתי מדינות ,  וחושב שצריך להשקיע בצעדים בתחום הכלכלי . " יש בהחלט מה לדבר על צעדים בתחום הכלכלי .  לנו יש אינטרס בשגשוג כלכלי פלסטיני ,  אבל הם לא עושים את זה מבחינתם .  אחת האשליות שיש לעולם ,  שהולכים ומתפכחים ממנה ,  היא שאפשר לגרום להם להיות במקום אחר מבחינה כלכלית בלי שהם מבינים שהם צריכים לעשות משהו בעניין זה .  כל השיטה הזו ,  שתורמים להם כסף ,  גורם למצב שהכסף שמגיע אליהם נזרק לים .  לכן יש דברים שאנחנו יכולים להסכים להם ,  ולכן יש דברים כמו הקפאה שלא נסכים להם .  הפערים בינינו לא כל כך גדולים ,  ואפשר יהיה להגיע בסוף לעמק שווה ". 
כשר התיירות ,  יש מקום לדעתך לפיתוח התיירות הפלסטינית ?  
" קשה לי לראות איך אפשר לפתח תיירות .  מה יציעו הפלסטינים לתייר - דקר והידקר ?  איזו סיסמה הם בדיוק ימכרו ?  אם הפלסטינים היו מגנים את הטרור ,  כמובן שזה היה תורם לתיירות .  אנחנו בתקופה של פריחה חסרת תקדים בתיירות לישראל  חלק מהתיירים האלה מבקרים בבית לחם ואנחנו בוודאי מאפשרים את זה ,  אבל לצערי ,  כמו בכל תחומי החיים וגם בתיירות ,  הפלסטינים לא עסוקים בלבנות את הכלכלה שלהם ,  לבנות את דור העתיד שלהם או לחפש איך לתת חיים טובים יותר לציבור שלהם .  הם עסוקים בהסתה וטרור ועידוד לאלה שבפעולות שהם עושים מחבלים ופוגעים קודם כל בכלכלה ובאיכות החיים ,  באיכות הסביבה ,  המים ,  כמעט בכל דבר .  שלא נשלה באשליות ששיתוף פעולה איתם בתחום הזה יש בו פוטנציאל כמו גם בתחומים אחרים ".  
בשנה שעברה ,  כשראש הממשלה בנימין נתניהו ניסה להשיק מהלך אזורי ,  שכלל הקמת ממשלת אחדות עם המחנה הציוני ,  לוין היה בין הגורמים המרכזיים שסיכלו את המהלך והוביל את הכנסת ישראל ביתנו לממשלה .  נראה שהוא לא ינהג אחרת אם תרחיש פוליטי-מדיני שכזה יחזור על עצמו .
" ההסכם עם מפלגת העבודה לא בוצע כי הם רצו שנשנה את מדיניות הממשלה ואנחנו לא הסכמנו .  הדבר הזה נכון גם הלאה ,  אם מפלגת העבודה תשנה טעמיה ותסכים להיכנס לממשלה שפועלת על בסיס העמדות שלנו  בהחלט יש על מה לדבר .  הסיכוי שזה יקרה קטן מאוד ,  אני לא רואה שאנחנו הולכים לשנות מדיניות ,  לא מכיר כוונה כזו ולא חושב שזה יקרה .  ראש הממשלה לא עמד בשמונה שנים של מאבקים לא פשוטים וחילוקי דעות עם הממשל הקודם כדי ללכת עכשיו למדיניות שהוא לא הסכים לה בשמונה השנים הקודמות .  הרוב המוחלט של חברי הליכוד בכנסת מסכים עם הקו הזה לחלוטין ,  לכן אני לא חושב שהדבר הזה קיים ". 
לוין נחשב לאחד מהשרים הנאמנים והאהודים על נתניהו ,  שלוחץ עליו בשבועות האחרונים לקבל את תיק התקשורת .  לעת עתה ,  הוא מסרב . " אני מרוצה במשרד התיירות .  לקחתי על עצמי משימה ענקית ,  ואנחנו בתקופת שיא .  יש פה תרומה למשק של מיליארדי שקלים ואני רוצה להשלים את המהלכים .  אין לי שום עניין בדילוגים ,  השיטה שבה שר מחזיק שני תיקים לא נכונה ואם אני צריך לבחור בין לעזוב באמצע הדרך ולעבור למקום אחר - אני מעדיף להישאר ".  
נתניהו רואה בלוין איש ביצוע יעיל ונותן בו אמון ,  כפי שהשתקף לפני כחודשיים ,  כשלוין ניהל עבורו את המשא ומתן עם שר האוצר ,  משה כחלון ,  בשיא המשבר הקואליציוני סביב תאגיד השידור הציבורי .  לוין אומר שלא יצא לו עדיין לצפות בשידורי התאגיד שהחלו השבוע . " סתם כי אני לא רואה הרבה טלוויזיה ",  הסביר .  
ואולם זה עוד לא סוף פסוק מבחינתו . " ימים יגידו עד כמה כל ההשקעה בתאגיד השידור בכלל מצדיקה את עצמה .  השקעה של 700 מיליון שקל מציבה נטל הוכחה מאוד גדול על מי שמפעילים את השידור הציבורי ",  אומר לוין . " על כל נושא אפשר לחשוב מחדש ,  בוודאי על נושא בו מעורב כל כך הרבה כסף ציבורי .  אני מאחל להם הצלחה ,  אבל הציבור ישפוט ,  ואם יתברר שלסחורה הזו אין קונים אז נצטרך לעשות חשיבה מחדש אם להשקיע 700 מיליון שקל במקום שבו אנשים לא צופים ולא מפיקים ממנו שום תועלת ". 
בינתיים ,  שופטי בג"ץ הוציאו השבוע צו ביניים שמונע לעת עתה את הקמת תאגיד החדשות החדש ,  כפי שתכנן ראש הממשלה וכפי שאישרה הכנסת מוקדם יותר החודש .  בכך נתנו ללוין סיבה חדשה להתנגח במערכת המשפט - אחת מהמטרות המועדפות עליו . " הסיטואציה שיש עכשיו בלתי נסבלת ,  העובדה שבית המשפט העליון מתערב בכל דבר ועניין ושם את עצמו במקום הכנסת והממשלה באופן בוטה ,  היא דבר שאין לו אחר ורע בכל מקום אחר בעולם ,  וזה בלתי מתקבל על הדעת .  למה הכנסת והממשלה היו מוסמכים לסגור את רשות השידור ולהקים תאגיד שידור ציבורי ,  אבל הם לא מוסמכים להגיע למסקנה שהם עשו שגיאה ורוצים לעשות תיקונים במבנה ובמערכת ?  למה מותר לערוץ 2 תהיה חברת חדשות נפרדת מהגוף המשדר ופה זה אסור ?  אלה באמת נושאים מקוממים ,  פוליטיים בהגדרה ,  שאין להם שום מקום בבית משפט ".  
אבל אתה אומר את הדברים הללו נגד שופטי בג"ץ כבר הרבה זמן ,  ושום דבר לא קורה .
" אמרתי כל הזמן ואמשיך לומר שעד שלא נשנה את הדבר הזה ,  שעד שלא נשנה מהיסוד ,  לא נחזיר את הדמוקרטיה למסלול ,  ולא נגיע למצב שאנחנו לא רק בשלטון ,  אלא שולטים על פי דרכנו .  אני מקווה שבסוף בסוף אצליח לשכנע בעניין הזה .  היום החסם העיקרי בפני מהלכים משמעותיים היא העמדה של כחלון ושל כולנו .  עכשיו בית המשפט ירק גם בפרצוף של כחלון עם ההחלטה בנושא של הדירה השלישית ,  ואני באמת אומר שיחליטו סוף סוף אם רוצים דמוקרטיה ולנהל את המדינה .  אני משוכנע גם אם לא נצליח בקדנציה הזו ,  המהלכים האלה יקרו ".  

השר לוין :  האשליות של טראמפ על חידוש התהליך המדיני יתפוגגו בקרוב
ערב ביקור הנשיא בישראל אומר שר התיירות כי הממשל האמריקני מקבל בהבנה בנייה בי-ם ובהתנחלויות ,  וניתן לראות שינוי משמעותי ביחס הבית הלבן .  בריאיון לוואלה !  NEWS מסביר אחד השרים הנאמנים לנתניהו מדוע סירב לתיק התקשורת ואת ביקורתו על בג"ץ : " צריכים לשלוט לפי דרכנו "
 
