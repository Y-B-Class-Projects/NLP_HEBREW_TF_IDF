דיווח :  נתניהו ייפגש עם מובארק ביום שלישי
סוכנות הידיעות של כווית דיווחה כי ראש הממשלה בנימין נתניהו ייפגש עם נשיא מצרים חוסני מובארק ביום שלישי בשארם א-שייח' .  לפי הדיווח ,  נתניהו יעדכן את מובארק בפגישתו עם אובמה
ראש הממשלה בנימין נתניהו ייפגש עם נשיא מצרים חוסני מובארק ביום שלישי בשארם א-שייח' ,  כך דיווחה היום  ( שבת )  סוכנות הידיעות הרשמית של כווית .  על פי הדיווח ,  נתניהו צפוי לדון עם מובארק בתהליך השלום בין ישראל לפלסטינים ולעדכנו בפגישתו השבוע עם נשיא ארה"ב ברק אובמה .
 גורם מדיני מצרי מסר כי פגישתם של השניים  " תתמקד במאמצים של מצרים מול גורמים מערביים ובינלאומיים שבמסגרתם ינהלו הפלסטינים והישראלים משא ומתן רציני שיוביל לפתרון צודק ובר-קיימא לסוגיה הפלסטינית ".  ביקורו האחרון של נתניהו במצרים היה בחודש מאי האחרון .
 ראש הממשלה נתניהו חזר במהלך ביקורו בארצות הברית על רצונו להיכנס לשיחות ישירות עם הפלסטינים . " או שאתה נותן תירוצים או שאתה מנהיג .  אני רוצה להיכנס לשיחות ישירות עם ההנהגה הפלסטינית עכשיו ",  אמר נתניהו ביום חמישי בנאום בפני ועידת הנשיאים של הארגונים היהודיים בניו יורק .  נתניהו הוסיף כי  " הולך להיות משא ומתן מאוד מאוד קשה ,  אבל אני מוכן לעשות אותו .  עם זאת ,  אני לא יכול לדון עם מישהו שלא מוכן לשבת איתי לשולחן המשא ומתן ".  לפני פגישתו עם נשיא ארצות הברית ברק אובמה ביום שלישי אמר נתניהו כי  " אין דרך אחרת לקדם את תהליך השלום מלבד משא ומתן ישיר .  אני מקווה שזו תהיה אחת מהתוצאות של הביקור הזה בוושינגטון ". 
ביום רביעי אמר סאיב עריקאת ,  חבר צוות המשא ומתן הפלסטיני ,  כי  " המפתח למעבר למשא ומתן ישיר נמצא בידיו של ראש הממשלה נתניהו ".  עריקאת אמר כי  " ברגע שנתניהו יחליט להפסיק את הבנייה בהתנחלויות ,  ובתוכן ירושלים ,  ולחדש את המשא ומתן על הסדר הקבע מהנקודה שבה הוא הופסק בדצמבר 2008 - נעבור לשיחות ישירות ". 

דיווח :  נתניהו ייפגש עם מובארק ביום שלישי
סוכנות הידיעות של כווית דיווחה כי ראש הממשלה בנימין נתניהו ייפגש עם נשיא מצרים חוסני מובארק ביום שלישי בשארם א-שייח' .  לפי הדיווח ,  נתניהו יעדכן את מובארק בפגישתו עם אובמה

