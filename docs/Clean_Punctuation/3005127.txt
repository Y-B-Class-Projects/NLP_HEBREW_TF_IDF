מנכ"ל משרד החוץ הפורש : " נתניהו ואני שותפים ,  אין שום מרירות "
 דורי גולד ,  המקורב לראש הממשלה ,  הגיב לשמועות על הסיבות לעזיבתו המפתיחה ואמר לוואלה !  NEWS כי הן אישיות בלבד : " רוצה לבלות עם משפחתי ".  הוא הוסיף כי הוא  " תומך באסטרטגיה המדינית של נתניהו .  החלטתו לחמם היחסים עם אפריקה והערבים מבריקה "
  ( בווידאו :  גולד נגד היוזמה הצרפתית לפתרון הסכסוך )   
" לא עבר שום חתול שחור ביני לבין ראש הממשלה "  - כך אמר אתמול  ( חמישי )  מנכ"ל משרד החוץ הפורש ,  דורי גולד ,  בשיחה עם וואלה !  NEWS .  גולד ,  שהודיע במפתיע על התפטרותו מתפקידו לאחר שנה וארבעה חודשים בלבד ,  התעקש כי הסיבות לפרישה הן אישיות . " הן קשורות למשפחה ולזמן שאני רוצה לבלות איתם ",  הבהיר ,  ודחה בתוקף דיווחים ולפיהם סיבת הפרישה שלו היא חוסר שביעות רצון מהעבודה עם נתניהו . 
" אין פה שום קשר לתסכול ,  זה קשור למשפחה שלי .  בשירות הציבורי יש עבודה מאוד אינטנסיבית ולפעמים המשפחה צריכה אותך ",  הסביר . " אני מזדהה עם היעדים המדיניים של ראש הממשלה ויישמתי אותם .  אין יותר מסופק מפקיד ציבור שמרגיש שהוא בחוד החנית של היעדים המדיניים .  אם מחר ראש הממשלה יתקשר ויגיד 'דורי ,  אתה יכול לטוס לחוף השנהב או לגאנה או לניגריה' - אני אשמח להיות במטוס הראשון ".  אתמול הודיע גולד ,  שנחשב לאחד מיועציו הקרובים של נתניהו בתחום מדיניות החוץ ומלווה אותו קרוב ל-25 שנה ,  כי הוא עוזב את תפקידו הנוכחי ,  אליו מונה ביוני 2015 .  ללא שר חוץ קבוע ,  ובשל קרבתו לנתניהו ,  גולד נתפס על ידי רבים בקהילה הבינלאומית כ"שר חוץ בפועל ",  ובמסגרת תפקידו הוביל את המגעים הדיפלומטיים לחימום היחסים עם מדינות אפריקה ,  חתם על חידוש היחסים עם גינאה ואף קיים ביקורים במדינות מוסלמיות שעמן אין לישראל יחסים .  

מנכ"ל משרד החוץ הפורש : " נתניהו ואני שותפים ,  אין שום מרירות "
 דורי גולד ,  המקורב לראש הממשלה ,  הגיב לשמועות על הסיבות לעזיבתו המפתיחה ואמר לוואלה !  NEWS כי הן אישיות בלבד : " רוצה לבלות עם משפחתי ".  הוא הוסיף כי הוא  " תומך באסטרטגיה המדינית של נתניהו .  החלטתו לחמם היחסים עם אפריקה והערבים מבריקה "
 
