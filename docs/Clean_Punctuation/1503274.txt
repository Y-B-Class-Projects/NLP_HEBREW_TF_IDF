מובארק : " נתניהו פגע בסיכויים לשלום "
 נשיא מצרים הגיב לנאום רה"מ ואמר ,  כי  " דרישת נתניהו להכיר בישראל כיהודית פוגעת בשלום .  שום גורם במצרים לא ייענה לדרישה זו "
" דרישתו של ראש הממשלה בנימין נתניהו להכיר בישראל כמדינה יהודית מסבכת את העניינים ופוגעת באפשרות לשלום "   כך אמר היום  ( שני )  נשיא מצרים חוסני מובארק בתגובה רשמית ראשונה לנאומו אתמול של ראש הממשלה באוניברסיטת בר-אילן .  בדברים שנשא בפני יחידות צבא מיוחדת אמר מובארק כי שום גורם במצרים או מחוצה לה  " לא ייענה לדרישה זו ". 
מובארק הוסיף ואמר כי הבהיר לנתניהו את הצורך בחידוש המשא ומתן להסדר קבע .  עד כה לא הגיב שום גורם רשמי בירדן לנאום נתניהו .  ברשות הפלסטינית הביעו אתמול אכזבה קשה מנאומו של נתניהו .  בכיר הרשות יאסר עבד רבה אמר לוואלה !  חדשות כי נתניהו לא הציג בנאומו שום התקדמות ,  אפילו בסנטימטר . " נתניהו הציב בנאומו מכשולים שמטרתם להרוויח זמן וכדי לא לאפשר דיון רציני פוליטי בנוגע למפת הדרכים ",  הוסיף .
 דובר חמאס פאוזי ברהום אמר אמש כי נאומו של נתניהו מבטא אידיאולוגיה  " קיצונית וגזענית "  וכי אין כל חדש במדיניות ממשלתו .  בכיר חמאס וממלא מקום יושב ראש הפרלמנט הפלסטיני ,  ד"ר אחמד בחר ,  אמר בתגובה לנאומו של ראש הממשלה בנימין נתניהו כי הנאום  " גזעני וחצוף "  וכי הוא מחייב גיבוש עמדה ערבית ואיסלמית אחידה .
 
מובארק : " נתניהו פגע בסיכויים לשלום "
 נשיא מצרים הגיב לנאום רה"מ ואמר ,  כי  " דרישת נתניהו להכיר בישראל כיהודית פוגעת בשלום .  שום גורם במצרים לא ייענה לדרישה זו "
 
