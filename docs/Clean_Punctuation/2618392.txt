הייגל : " נתניהו קיצוני ,  ישראל בדרך לאפרטהייד "
 אתר חדשות המזוהה עם הימין האמריקני פרסם ציטוטים מהרצאה שנשא ב-2010 המועמד לתפקיד שר ההגנה .  בתחילת השבוע העריכו הרפובליקנים כי מינויו של הייגל יאושר בסנאט
התבטאות בעייתית נוספת מעברו של צ'אק הייגל ?  בארצות הברית מצטטים הבוקר  ( רביעי )  דברים שאמר ב-2010 מועמדו של הנשיא ברק אובמה לתפקיד שר ההגנה ,  לפיהם  " ישראל עלולה להפוך למדינת אפרטהייד "  ו"ראש הממשלה בנימין נתניהו הוא אדם קיצוני ". 
הציטוטים האמורים התפרסמו באתר Washington Free Beacon ,  המזוהה עם הימין האמריקני .  הדיווח מתבסס על דואר אלקטרוני שכתב סטודנט שישב בהרצאה שנשא הייגל באוניברסיטת ראטגרס בניו ג'רזי לפני שלוש שנים .  הסטודנט ,  קנת ווגנר ,  שלח מייל לאייפ"ק - השדולה הפרו-ישראלית בוושינגטון - וסיפר לאנשיה על מה ששמע .  
לפי אותם ציטוטים , " הייגל האשים את ישראל בהפרה של החלטות האו"ם ,  וקרא לכלול את חמאס בכל משא ומתן לשלום ".  הסטודנט כתב במייל כי הייגל אמר בהרצאה ש"נתניהו הוא קיצוני ,  ושאפילו ציפי לבני חושבת כך ולכן לא תשב אתו בממשלה ".  עוד נאמר בציטוטים המיוחסים להייגל כי ישראל  " עלולה להפוך למדינת אפרטהייד אם היא לא תתיר לפלסטינים להקים מדינה ".  באייפ"ק לא הגיבו לדיווח ,  ובכתבה לא מופיעה תגובתו של הייגל לדברים .  
בתחילת השבוע העריך הסנאטור הרפובליקני ג'ון מקיין כי מינויו של הייגל יאושר בסנאט בהצבעה שתיערך באמצע בשבוע הבא ,  אחרי שובו של הקונגרס מפגרה ב-25 בפברואר . " איני סבור שהוא מתאים לתפקיד ",  אמר מקיין , " אך איני חשוב שצריך להמשיך לעכב את המינוי ".  
סנאטור רפובליקני נוסף ,  לינדסי גראהם ,  אמר כי הוא מקבל את ההכחשות שהשמיע הייגל ביחס לציטוטים נוספים שפורסמו בנוגע להערות שהשמיע לכאורה על כוחה של השדולה הפרו-ישראלית בוושינגטון . " אני מקבל את המילה שלו ",  אמר גראהם , " עד שמשהו אחר יצוץ ".  עם זאת ,  הוא ציין כי  " מדובר באחת הבחירות הקיצוניות והלא-מוכשרות לתפקיד שר ההגנה זה זמן רב ". 
לפני שבועיים נדחתה ההצבעה על מינויו של הייגל לתפקיד ,  אחרי שהרפובליקנים בסנאט סיכלו את מאמציהם של הדמוקרטים לאשר את מינויו בהליך מהיר .  הדמוקרטים מחזיקים ב-55 מושבים בסנאט ,  וזקוקים כעת לרוב פשוט של 51 מהקולות כדי לאשר את מינויו של הייגל למחליפו של ליאון פנטה לתפקיד שר ההגנה .  
לקריאה נוספתהייגל בסנאט :  אוודא שישראל תשמור על יתרון צבאייור הכנסת :  התפיסה של הייגל מדאיגה ,  לא מפחידההייגל בראיון :  אין כל ראיה לכך שאני אנטי-ישראלי 

הייגל : " נתניהו קיצוני ,  ישראל בדרך לאפרטהייד "
 אתר חדשות המזוהה עם הימין האמריקני פרסם ציטוטים מהרצאה שנשא ב-2010 המועמד לתפקיד שר ההגנה .  בתחילת השבוע העריכו הרפובליקנים כי מינויו של הייגל יאושר בסנאט

