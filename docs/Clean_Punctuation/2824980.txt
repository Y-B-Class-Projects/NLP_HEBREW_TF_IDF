לבני :  האלכוהול שנתניהו קונה בחודש שווה לשכר המינימום
באירוע  " שבתרבות "  תקפה יו"ר התנועה את ראש הממשלה ואמרה כי האלכוהול שנתניהו קונה ,  בשווי של 4,200 שקל בחודש לפי הדיווחים ,  הוא  " כשכר של כמעט מיליון עובדים ".  הרצוג : " כאשר כל ילד שלישי גדל רעב - ראש הממשלה חייב ללכת הביתה "
 יו"ר התנועה ,  ציפי לבני ,  התייחסה היום  ( שבת )  במהלך אירוע  " שבתרבות "  בראשון לציון לשכר המינימום והטיחה ביקורת קשה בראש הממשלה בנימין נתניהו ,  שעל פי חשיפת ערוץ 2 ,  בזבז מאה אלף שקלים מכספי הציבור במשך שנתיים . " נכון לנובמבר האחרון ,  לפי נתוני הביטוח הלאומי ,  שכר מינימום עומד על 4,300 שקלים .  כמעט מיליון עובדים מרוויחים 4,500-4,300 שקלים בחודש ",  פתחה לבני .
 בהתייחסה לפרשת האלכוהול של ראש הממשלה ,  שאלה את הקהל : " אתם יודעים כמה זה יוצא בחודש ?  4,200 שקל בחודש .  מחיר האלכוהול שנתניהו שותה בחודש הוא כמו שכר חודשי של כמעט מיליון עובדים בישראל ".  היא הוסיפה : " האזרחים בוחרים בסוף אדם לא רק לפי איך שהוא מקבל או לא מקבל החלטות בלשכת ראש הממשלה ,  אלא גם לפי ההתנהלות האישית שלו ". 
בחירות 2015 בוואלה !  חדשות:סערת אוחנה :  כדי להיות ראש ממשלה בנט יצטרך מפלגה אחרתכחלון על ניסיון האיחוד :  לא חזרתי לפוליטיקה עבור הליכודבתום יום סוער :  אלה רשימות המפלגות שהוגשו לכנסת ה-20 
שותפה של לבני להנהגת רשימת המחנה הציוני ויו"ר מפלגת העבודה ,  יצחק הרצוג ,  התייחס גם הוא להתנהלותו של נתניהו בעת אירוע  " שבתרבות "  שנערך היום בחולון . " אם אנצח בבחירות בהחלט אפשרי שאזמין את נתניהו לממשלתי .  במרחב ממרצ ועד ליברמן ,  כל אחד יכול להיות בממשלה בראשותי ,  על פי קווי יסוד מוסכמים ",  אמר הרצוג .  לאחר מכן ,  עקץ את נתניהו ואמר כי לאור  " ניסיונו במחזור ,  הוא יכול להיות שר לאיכות הסביבה ",  בהתייחסו לפרשת הבקבוקים שנחשפה ב"הארץ ",  לפיה רעייתו של ראש הממשלה ,  שרה נתניהו ,  לקחה לכיסה במהלך ארבע השנים האחרונות 4,000 שקלים מפדיון של בקבוקים ריקים ,  רכוש המדינה ,  שהוחזרו בהוראתה לכמה מרכולים בירושלים .
" ביבי עסוק בהאשמות ,  זורק אחריות על ראשי ממשלה קודמים ועל התקשורת הישראלית ,  מתחבא מאחורי הפחדות בלתי פוסקות וסיפורים על בקבוקים ריקים .  אבל אסור לשכוח - הוא ראש הממשלה כבר שש שנים והאחריות למצוקת הדיור ,  לילדים הרעבים ולמצבה החמור של מדינת ישראל בעולם היא עליו ",  אמר הרצוג .  
הרצוג התייחס גם הוא למצב הכלכלי של מעמד הביניים בישראל וטען כי מצבם העגום של אזרחים רבים נובע מהשלכות של מעשיו של נתניהו . " בשנים שבהן מכהן נתניהו ,  בית בישראל הפך לפנטזיה בלתי אפשרית עבור זוגות צעירים ומשפחות .  חצי מהשכירים במשק ,  אנשים עובדים ומתפקדים - לא גומרים את החודש עם משכורת חודשית של פחות מ-6,000 שקלים .  כאשר כל ילד שלישי גדל רעב - ראש הממשלה חייב לקחת אחריות וללכת הביתה ". 
בהמשך האירוע הוא נשאל על האירועים האחרונים בין ישראל לארה"ב ,  ואמר : " לא ייתכן שראש ממשלה מתנהג בחוסר אחריות וזלזול כלפי נשיא ארצות הברית רק למען אינטרסים פוליטיים קטנוניים .  היחסים עם ארצות הברית חיוניים להגנתה וביטחונה של מדינת ישראל ,  היא זו שמילאה את מחסני התחמושת שלנו ב'צוק איתן' והידידות איתה מעניקה לישראל עצמה אסטרטגית וביטחונית חיונית ".  לדבריו , " נתניהו נכשל גם בשמירה על הביטחון האישי של אזרחי ישראל .  הוא מוביל אותנו לבידוד בלתי נסלח בין אומות העולם ומעודד בפועל את הצעדים החד צדדיים המסוכנים של הפלסטינים ".  
בתוך כך ,  התייחסה היום יו"ר מרצ ,  חברת הכנסת זהבה גלאון ,  לדיווח על פדיון הבקבוקים במעון בית ראש הממשלה . " ראש הממשלה מסתתר מאחורי שרה נתניהו במקום לקחת אחריות ציבורית על המעשים שלו כראש הממשלה ",  אמרה גלאון וקראה לחקירה נגד נתניהו .  לדבריה ,  יש לפתוח בחקירה דחופה נגד ראש הממשלה נתניהו בחשד לגניבת כספי ציבור בפרשת מיחזור הבקבוקים .
" ברגע שראש הממשלה חתם כ'משפחת נתניהו' על צ'ק החזר הכספים בפרשת מחזור הבקבוקים ,  הוא כבר עמוק בהסתבכות פלילית לכאורה ,  ואין כאן שום סיבה להתבצר בטיעון שמחפשים את אשתו .  זו לא היא - זה הוא ",  אמרה גלאון וקראה לנתניהו להסיר את מועמדותו לתפקיד ראש הממשלה אם יש אמת בדיווח . " יצחק רבין לקח אחריות והלך הביתה על הרבה פחות מכך .  אם הבדיקה תמצא ,  שיש אמת בטענות ,  אני קוראת לנתניהו להסיר את מועמדותו לראשות הממשלה ",  הוסיפה .  
כמו כן ,  גלאון תקפה את נתניהו ואמרה כי הוא מעדיף להפקיר את רעייתו כדי לחמוק מהשלכות . " נמאס מההתחמקויות המבישות ועוד יותר נמאס שראש הממשלה מפקיר את אשתו ומרסק את המוניטין שלה כדי להתחמק מההשלכות הפליליות והפוליטיות של מעשיו ". 
לפניות לכתב עמרי נחמיאס :  omri_n@walla.net.il 

לבני :  האלכוהול שנתניהו קונה בחודש שווה לשכר המינימום
באירוע  " שבתרבות "  תקפה יו"ר התנועה את ראש הממשלה ואמרה כי האלכוהול שנתניהו קונה ,  בשווי של 4,200 שקל בחודש לפי הדיווחים ,  הוא  " כשכר של כמעט מיליון עובדים ".  הרצוג : " כאשר כל ילד שלישי גדל רעב - ראש הממשלה חייב ללכת הביתה "
 
