נתניהו לרגל חנוכה :  ישראל מקור האור לעם היהודי
גם ראש ממשלת בריטניה ונשיא ארצות הברית בירכו את היהודים מסביב לעולם לרגל החג .  שני המנהיגים התייחסו לסמליות של החג ,  ולאפשרות של הבאת אור  " למי שחי בעולם של חשיכה "
 ראש הממשלה ,  בנימין נתניהו ,  בירך הערב  ( שבת )  את אזרחי ישראל לרגל חג החנוכה . " מול אלה שרוצים לכבות את האור הגדול שמדליק עם ישראל ניצבת מדינת ישראל חזקה שתמשיך להיות מקור של אור איתן לעם היהודי לדורותיו ",  כתב נתניהו בדף הפייסבוק שלו .  
גם ראש ממשלת בריטניה ,  דיוויד קמרון ,  בירך את אזרחי מדינתו היהודים ואת בני הדת היהודית ברחבי העולם .  לדבריו , " חנוכה הוא חג קסום בן שמונה ימים ,  שילדים מצפים לו במהלך השנה ".  בהמשך אמר קמרון כי  " החג מציין את ניצחון המכבים ואת חידוש הטקס בבית המקדש בירושלים ,  אך גם את נס פך השמן ".  לדבריו , " המסר העיקרי בסיפור הזה הוא שאפשר להביא אור ותקווה למי שחי בעולם של חשיכה וייאוש ".  
מוקדם יותר היום פרסם נשיא ארצות הברית ,  ברק אובמה ,  ברכה חגיגית ליהודים ברחבי העולם לרגל חג החנוכה . " מישל ואני שולחים איחולים לבביים לכל חוגגי החג ברחבי העולם ".  לדברי אובמה , " בחנוכה אנחנו זוכרים את המכבים שקמו על אויביהם כדי לשחרר את אנשיהם מדיכוי .  זה הזמן לחגוג את האמונה והמנהגים של העם היהודי ,  ולתת הזדמנות לאנשים מכל הדתות להכיר בשאיפות המשותפות שאנו חולקים ".  הזוג הנשיאותי חתם את הברכה באיחול   " Chag Sameach ".  
לקריאה נוספתאובמה מתכונן לחג המולד - ולא שוכח לברך את היהודיםצפו :  הכלב הנשיאותי בין קישוטי החג בבית הלבן 

נתניהו לרגל חנוכה :  ישראל מקור האור לעם היהודי
גם ראש ממשלת בריטניה ונשיא ארצות הברית בירכו את היהודים מסביב לעולם לרגל החג .  שני המנהיגים התייחסו לסמליות של החג ,  ולאפשרות של הבאת אור  " למי שחי בעולם של חשיכה "
 
