ארה"ב :  לא נחתום על עסקה עם איראן שתאיים על ישראל
בתדרוך לכתבים התייחס דובר הבית הלבן לחששות בירושלים .  מוקדם יותר פרסם נשיא ארצות הברית ברכה לרגל החג : " יציאת מצרים מזכירה לנו שהתקדמות תמיד הייתה איטית והעתיד תמיד לא ברור "
  ( אובמה מתייחס להבנות שהושגו בין איראן למעצמות ,  שלשום )  
ארצות הברית לא תחתום על הסכם בנוגע לתכנית הגרעין של איראן שיאיים על ישראל - כך אמר אתמול  ( שישי )  דובר הבית הלבן ,  אריק שולץ ,  בשיחה עם כתבים על האייר פורס 1 .  זאת בתגובה לדבריו של ראש הממשלה ,  בנימין נתניהו ,  לפיהם העסקה המסתמנת בין איראן למעצמות  " מאיימת על קיומה של ישראל ". 
מדובר בניסיון נוסף של ממשל אובמה להרגיע את החששות בירושלים באשר להסכם המסתמן ,  לאחר מסיבת העיתונאים בלוזאן שבה הוכרזו ההבנות בין איראן למעצמות .  במסגרת ניסיונות אלה ,  שטרם נשאו פרי ,  שוחח שלשום ברק אובמה עם נתניהו .
 אובמה הבהיר בשיחה כי ארצות הברית עדיין לא רגועה בעניין האיומים על ישראל . " לא הופחתו החששות בנוגע לחסות שמעניקה איראן לטרור ולאיומים נגד ישראל ",  אמר לנתניהו .  כמו כן ,  הוא אמר כי העסקה מייצגת התקדמות משמעותית לקראת פתרון ארוך טווח שיקטע את כל המסלולים של איראן להשגת נשק גרעיני .  דברים דומים אמר שלשום אובמה במסיבת עיתונאים בבית הלבן .
 עוד בוואלה חדשות:אלה הם עשרת האסירים המסוכנים ביותר בישראלמפרו ועד קטמנדו :  כך חוגגים סדר פסח ברחבי הגלובוסכך יודעים שבא אביב :  צפו בתמונות ההכנות לחג 
בתוך כך ,  פרסם אתמול אובמה ברכה לרגל חג הפסח ,  ובה התייחס ברמיזה לאתגרים על רקע הסכם הגרעין המסתמן .
" מישל ואני שולחים את ברכותינו החמות ביותר לכל מי שחוגג את חג הפסח בארצות הברית ,  במדינת ישראל וברחבי העולם ",  כתב . " הלילה ,  בפעם השביעית ,  אערוך סדר בבית הלבן ,  ונצטרף למיליוני משפחות יהודיות כאשר נספר את אחד מהסיפורים הגדולים של האנושות על שחרור ".  
" יציאת מצרים לא הייתה קלה או מהירה .  המסע של בני ישראל לחופש דרש מהם לבחור באמונה על פני פחד ואומץ על פני שאננות .  מעל הכול ,  הוא דרש מהם אל מדהים ,  שהוביל אותם מעבדות לחירות ביד חזקה ובזרוע נטויה ".   
" סיפור יציאת מצרים - האותות והמופתים שהופיעו כשהכול נראה אבוד ,  האמונה של היהודים שיום אחד הם יגיעו אל הארץ המובטחת - היווה מקור להשראה עבור דורות רבים לאורך השנים .  והוא ממשיך להוות מקור להשראה גם היום ".  
" יציאת מצרים מזכירה לנו שהתקדמות תמיד הייתה איטית והעתיד תמיד נראה לא ברור ,  אבל היא מזכירה לנו שתמיד יש סיבה לתקווה .  כמו בני ישראל שמשה הוביל מעבדות לחירות ,  עלינו לא לאבד אמונה בכך שיום טוב עוד יגיע ". 
 ( עדכון ראשון :  22:40 )  

ארה"ב :  לא נחתום על עסקה עם איראן שתאיים על ישראל
בתדרוך לכתבים התייחס דובר הבית הלבן לחששות בירושלים .  מוקדם יותר פרסם נשיא ארצות הברית ברכה לרגל החג : " יציאת מצרים מזכירה לנו שהתקדמות תמיד הייתה איטית והעתיד תמיד לא ברור "
 
