בפגישתו הראשונה עם טראמפ :  יאיר נתניהו יצטרף לנסיעת רה"מ לארה"ב
בנו של ראש הממשלה ,  ששוהה בחופשה פרטית בארה"ב ,  צפוי להצטרף להוריו עם הגעתם לביקור בוושינגטון בשבוע הבא .  הוא אף עשוי להשתתף בחלק מן האירועים המתוכננים עם הנשיא החדש .  גורם מדיני בכיר : " אנשי טראמפ מתכוונים להעניק לזוג נתניהו תחושה חמה "
  ( נתניהו מברך את טראמפ לאחר היבחרו לנשיא ,  בנובמבר )  
יאיר נתניהו ,  בנו של ראש הממשלה בנימין נתניהו ,  צפוי להצטרף לביקורו של אביו בארצות ברית בשבוע הבא  כך נודע היום  ( שישי )  לוואלה !  NEWS .  נתניהו יצא ביום שני לוושינגטון לפגישה ראשונה עם נשיא ארצות הברית ,  דונלד טראמפ ,  וכרגיל צפויה להצטרף אליו רעייתו שרה .  לטענת מקורות המעורים בפרטים ,  גם יאיר יצטרף לביקור ,  ואולי אף עשוי להשתתף בחלק מהאירועים המתוכננים עם הנשיא החדש .
 ראש הממשלה ורעייתו יצאו ביום שני הקרוב לביקור בן שלושה ימים בוושינגטון ,  שבשיאו הפגישה הראשונה עם הנשיא טראמפ ביום רביעי .  נתניהו וחלק מפמלייתו ישובו להתארח במעון האירוח הרשמי של הנשיא ,  בלייר האוס ,  ממול הבית הלבן ,  לאחר שבשנים האחרונות לאור המתיחות עם ממשל אובמה נתניהו ישן בדרך כלל בבתי מלון בעיר .  כעת ,  ממשל טראמפ חידש את המסורת .  לטענת גורם מדיני בכיר ,  אנשיו של טראמפ מתכוונים  " לצאת מגדרם כדי להעניק לבני הזוג נתניהו תחושה חמה ". 
לוואלה !  NEWS נודע כי יאיר נתניהו שוהה בימים אלה בארצות הברית במסגרת חופשה פרטית ,  וכי הוא יצטרף להוריו לביקור בוושינגטון עם הגעתם .  דובר המשפחה ,  ניר חפץ ,  אישר את הפרטים והוסיף כי נתניהו יגיע עצמאית לוושינגטון ושהנסיעה ממומנת  " על חשבונו הפרטי ". 
עוד בוואלה !  NEWS:בית משפט פדרלי דחה את ערעור הממשל על צווי ההגירהצה"ל פשט על בית המחבל :  משפחתו תוחקרה ונשללו היתריםנתניהו לחוקרים :  שילמתי על הסיגרים במזומן שנתן קרוב משפחה 
זו לא הפעם הראשונה שנתניהו הבן מצטרף לאביו לנסיעות מדיניות .  הוא נוהג ללוות אותו מפעם לפעם בביקוריו בארצות הברית ובנסיעות לעצרת האו"ם .  יאיר נתניהו ,  בן 26 ,  בדומה לבתו של טראמפ ,  איוונקה ,  נחשב בשנים האחרונות כמי שממלא תפקיד בעל השפעה בסביבתו הפוליטית של אביו .  
אחרי בחירתו של טראמפ לבית הלבן ,  נתניהו הבן ,  שנחשב לנצי וימני יותר מאביו בעמדותיו ,  הביע שביעות רצון מחילופי הממשל . " ברכות לנשיא טראמפ ,  ביי ביי אובמה ",  כתב בעבר בפייסבוק .  
בחודש שעבר נחקר נתניהו הבן במשרדי יחידת להב 433 של המשטרה במסגרת פרשת המתנות ,  שבמסגרתה עולה החשד כי איש העסקים ארנון מילצ'ן העניק לראש הממשלה ולרעייתו טובות הנאה בשווי מאות אלפי שקלים במשך שנים ארוכות .  במסגרת חקירת תיק 1000 בוחנת המשטרה את הקשר בין יאיר נתניהו למיליארדר האוסטרלי ג'יימס פאקר ,  שלפי דיווחים בכלי התקשורת אירח אותו בדירתו ומימן לו חופשות ובילויים בהזדמנויות שונות .  בחודש האחרון עלתה ביקורת נוספת כלפי ראש הממשלה הנוגעת לבנו יאיר ,  בעקבות החלטת משרד ראש הממשלה החליט לגייס שני נהגים ומאבטחים צמודים שילוו את בניו של ראש הממשלה בסופי שבוע וחגים .  

בפגישתו הראשונה עם טראמפ :  יאיר נתניהו יצטרף לנסיעת רה"מ לארה"ב
בנו של ראש הממשלה ,  ששוהה בחופשה פרטית בארה"ב ,  צפוי להצטרף להוריו עם הגעתם לביקור בוושינגטון בשבוע הבא .  הוא אף עשוי להשתתף בחלק מן האירועים המתוכננים עם הנשיא החדש .  גורם מדיני בכיר : " אנשי טראמפ מתכוונים להעניק לזוג נתניהו תחושה חמה "
 
