נתניהו מאשר :  גרמניה מסייעת לשחרור שליט
רה"מ הודה לאחר פגישתו עם קנצלרית גרמניה ,  על עזרתה בשחרור החייל החטוף .  מרקל דרשה להקפיא הבנייה בהתנחלויות ,  והבטיחה להגן על ישראל  " בעקבות השואה ".  פנחס וולף - שליח וואלה !  לברלין
 ( צילום :  רויטרס ,  עריכת וידאו :  ענת ברק ) 
ראש הממשלה בנימין נתניהו הודה אחר הצהרים  ( חמישי )  לגרמניה על עזרתה במשא ומתן לשחרור החייל החטוף גלעד שליט .  בכך ,  למעשה ,  הודה נתניהו בתפקידה של גרמניה בתיווך בין חמאס לישראל .  לדבריו , " אני מודה לגרמניה על הסיוע בניסיון לשחרר את גלעד שליט ,  אני מעלה את עניינו בכל פגישה עם מנהיגי העולם ".  נתניהו אמר את הדברים במסיבת עיתונאים שנערכה לאחר הפגישה עם קנצלרית גרמניה אנגלה מרקל .  
נתניהו ומרקל דיברנו שניהם על הבנייה בהתנחלויות .  ראש הממשלה דחה את הטענות כי סוכמו הבנות עם האמריקאים ,  ואמר כי  " מדובר בשמועות לא מבוססות ".  לדבריו , " יש ניסיון לצמצם פערים בינינו ובין ארצות הברית ,  אבל הידיעות כאילו יש הסכמות והחלטות אינן נכונות ". 
קנצלרית גרמניה אמרה כי  " אין להשוות בין השואה לגרעין האירני ,  משום שהשואה היא תופעה ייחודית ".  נתניהו הסכים גם הוא להפרדה ,  ואמר כי  " ההבדל בין כוונות אירן היום להצהרות שהיו בשנות השלושים והארבעים הוא היום יש מדינה יהודית שיכולה להגן על עצמה ".  מרקל הוסיפה כי  " גרמניה תמיד תגן על ישראל ,  זה תפקידה בעקבות השואה ". 
מרקל חזרה על דרישת גרמניה להקפיא את הבנייה בהתנחלויות באופן מידי .  עם זאת ,  רמזה הקנצלרית כי מבחינתה יהיה ניתן להשלים את הבנייה שהחלה . " חשוב להפסיק לבנות את ההתנחלויות כדי לקדם את תהליך השלום ",  אמרה ,  אך הוסיפה כי  " זה לא באחריותי לומר איזו קומה אפשר לבנות ".  כ-2,500 יחידות דיור בגדה המערבית מחכות להשלמת הבנייה נכון להיום .
 השניים דנו בפגישתם גם בתוכנית הגרעין האירנית .  מרקל איימה כי במידה שטהרן לא תסכים לדיאלוג עם האמריקאים , " נצטרך להפעיל נגדה את הסנקציות שמצויות על השולחן ".  היא הוסיפה כי  " גרמניה תמיד תגן על ישראל ,  זה תפקידה בעקבות השואה ". 
מרקל הוסיפה כי מבחינתה יש להטיל על אירן סנקציות חדשות .  לדבריה ,  על רוסיה וסין לשתף פעולה עם גרמניה על מנת למנוע מאירן את תוכנית הגרעין שלה . " יש החלטה של שמונה המדינות המתועשות  ( G8 )  לפעול נגד האירנים אם לא יענו לתביעות וכך יהיה ". 

נתניהו מאשר :  גרמניה מסייעת לשחרור שליט
רה"מ הודה לאחר פגישתו עם קנצלרית גרמניה ,  על עזרתה בשחרור החייל החטוף .  מרקל דרשה להקפיא הבנייה בהתנחלויות ,  והבטיחה להגן על ישראל  " בעקבות השואה ".  פנחס וולף - שליח וואלה !  לברלין

