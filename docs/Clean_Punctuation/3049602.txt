נתניהו חזר בו מההסכמות עם כחלון : " בשביל מה צריך את התאגיד ?  "
 רה"מ הודיע כי שינה את דעתו לגבי מועד תחילת השידורים של תאגיד השידור . " עלות המשך הפעלת רשות השידור זולה מעלותו של התאגיד ",  הסביר .  בהתייעצות עם שרים אמר נתניהו : " אם כחלון לא יסכים לסגירת התאגיד ,  נלך לבחירות ".  גורמים בכולנו : " הוא מתנהג בצורה לא רציונלית "
  ( בווידאו :  הפגנות של עובדי רשות השידור ,  השבוע )  
ראש הממשלה בנימין נתניהו חוזר בו מההסכמות שהושגו עם שר האוצר משה כחלון לגבי מועד תחילת שידורי התאגיד הציבורי - כך אישר אמש  ( שבת )  נתניהו עצמו בעמוד הפייסבוק שלו . " שיניתי את דעתי בעקבות פגישה שקיימתי אתמול עם עובדי רשות השידור ",  כתב . " בפגישה שמעתי סיפורים קורעי לב על עובדים מנוסים ומסורים שנשלחים הביתה בגלל התאגיד ".  
עוד כתב נתניהו כי  " כמו כן ,  התברר בפגישה שבניגוד לנתונים של משרד האוצר ,  עלות המשך הפעלת רשות השידור זולה בעשרות מיליוני שקלים מעלותו של התאגיד .  אז בשביל מה צריך את התאגיד ?  ".  גורמים במפלגת כולנו אמרו כי נתניהו מתנהג בצורה לא רציונלית : " הוא החליט ללכת לבחירות והתאגיד הוא רק תירוץ ". 
זמן קצר לפני המראתו לסין ,  התייחס נתניהו למשבר . " ממשלה מתקיימת על סמך הסכמים קואליציוניים ,  בהם נקבע במפורש שכל המפלגות מחויבות להחלטות של הליכוד ,  בנושא התקשורת ",  אמר . " אתמול בישיבה עם עובדי רשות השידור התברר לי שאין שום בעיה תקציבית .  בשביל מה צריך את התאגיד הזה ?  לשלוח מאות משפחות הביתה ערב פסח .  לא יכול להיות במצב שאנחנו בליכוד עם 30 מנדטים מכבדים את כל הסעיפים הקואליציוניים של מפלגות קטנות גם כשאנחנו לא מסכימים ,  זה לא מקובל עלינו "
 מוקדם יותר אתמול אמר לוואלה !  NEWS יו"ר הקואליציה דוד ביטן כי  " נתניהו נחוש לסגור את התאגיד ,  הטכניקה והטקטיקה משניים ".  אחד המקורבים לראש הממשלה הסביר את החלטתו . " מותר לראש הממשלה לחזור בו .  הטיעון של כחלון היה שיש חריגה מהתקציב .  ראש הממשלה שמע מעובדי הרשות שהם יכולים לעמוד בפחות מתקציב התאגיד .  איך יכול להיות ששר האוצר אומר שמטעמי תקציב הוא לא מעביר את זה ?  ",  תהה .  
ביטן הכריז לראשונה בתכנית  " פגוש את העיתונות "  בערוץ 2 כי הסיכום של ראש הממשלה ושר האוצר בנוגע לתאגיד השידור אינו תקף . " איננו מוכנים שהתאגיד יקום ",  אמר ביטן , " יש לנו 45 יום כדי לדאוג שזה לא יקרה .  עם זאת לא נעבור על החוק ".  יו"ר הקואליציה הבהיר כי  " אנחנו מצפים מכחלון ללכת איתנו על העניין הזה ". 
עוד בוואלה !  NEWS :" חוצפן ,  סוציומט ":  העימות בין ביטן לקיש יוצא משליטה .  צפוסידורי ישיבה ,  השמצות והתאגיד :  כך הפך גיבושון הקואליציה לזירת קרבמקורב לרה"מ :  נתניהו חוזר בו מההסכמות עם כחלון על התאגיד 
לטענת המקורבים לראש הממשלה ,  הוא הבין שלשום בפגישתו עם אנשי רשות השידור כי העובדים מוכנים להתייעל ,  ויכולים לעבוד בתקציב נמוך מזה של התאגיד ,  ולכן הוא מתעקש לבחון מחדש את עלייתו לאוויר ,  ולבחון אפשרות של שילוב חלקים מהתאגיד בתוך רשות השידור . " זה דבר שראוי לבחינה מעשית ",  אמר נתניהו בפגישה ,  והוסיף כי  " יש פגרה ,  יש זמן ,  לא מאוחר מדי לתקן את העוול  ואני רוצה לתקן אותו ,  בעזרתכם ". 
נתניהו צפוי להמריא הלילה לסין ,  אולם לפני נסיעתו הוא קיים התייעצות עם שר התקשורת צחי הנגבי ,  שר התיירות יריב לוין ,  שרת התרבות מירי רגב ויו"ר הקואליציה ביטן ,  שבמהלכה הנחה נתניהו את הנוכחים לפעול בשבוע הקרוב לקידום סגירת התאגיד .  בהתייעצות אמר לשרים כי  " אם כחלון לא יסכים לסגירת התאגיד - נלך לבחירות ".   
" הטיעון של כחלון נגד סגירת התאגיד היה טיעון תקציבי ,  אבל עכשיו התברר שאפשר להמשיך להפעיל את רשות השידור בפחות כסף ",  אמר המקורב לראש הממשלה . " ההסכמים הקואליציוניים מחייבים את כחלון ללכת איתנו בכל הנוגע לתחום התקשורת ,  ואם אין טיעון תקציבי ,  אין לו סיבה לא ללכת איתנו ". 
הפגישה עם אנשי רשות השידור ,  שעל אודותיה פורסם לראשונה בוואלה !  NEWS ,  נקבעה כיממה לאחר שנתניהו וכחלון הגיעו להסכמה שסיימה את המשבר הקצר שפרץ השבוע סביב עתיד השידור הציבורי .  לפי ההסכמות ,  שהושגו בתיווך יו"ר ש"ס אריה דרעי ,  התאגיד יקום כמתוכנן ב-30 באפריל וחוק התקשורת החדש ,  שמחיל פיקוח פוליטי על כל השידורים בישראל  הן המסחריים והן הציבוריים  יקודם בהסכמת ראשי הקואליציה .  
ואולם ,  אמש נפגש נתניהו עם אנשי רשות השידור ,  ומדבריו השתמע כי הוא ממשיך לפעול בנושא . " שמעתי פה דברים נוגעים ללב ,  אפילו קורעי לב של אנשים ותיקים ומנוסים ,  אנשים שתרמו ואנשים שתורמים והם נזרקים לרחוב  למה ?  ",  אמר נתניהו בפגישה . " תאגיד זה לא דבר קדוש ,  התאגיד הוא חסר ביקורת ציבורית ומשתמש בכספים כלאחר יד ושולח הרבה אנשים טובים ומנוסים הביתה ואני חושב שזה לא נכון .  צריך להמשיך את רשות השידור  לשקם - היא כבר השתקמה הרבה וצריך לשקם עוד ויש כאן נכונות שלכם ",  אמר לעובדים בפגישה .  יצוין כי ההצעה למזג חלקים מהתאגיד לתוך רשות השידור כבר הועלתה בחודשים האחרונים במסגרת המגעים בין נתניהו וכחלון ,  אך נפסלה לנוכח התנגדות האוצר ועלויותיה התקציביות .  
אתמול אמר ביטן באירוע  " שבתרבות "  בחיפה כי מועד הבחירות מתקרב . " יש סיכוי טוב שנלך לבחירות ",  טען . " הגיעו מים עד נפש והכיוון הוא לא נכון .  אם לליכוד ולראש הממשלה יימאס ,  הוא יפרק הכול ונלך לבחירות ונצא מחוזקים ". 
בתגובה להתפתחויות צייץ אמש יו"ר האופוזיציה יצחק הרצוג : " ‏המחנה הציוני בראשותי ישתף פעולה עם גוש ציוני מתון ,  חברתי ואחראי להחלפתו של ראש הממשלה .  ננהל מגעים לתמיכה רחבה בהצעת אי-אמון קונסטרוקטיבית בתוך הכנסת הזו ".  הרצוג שוחח היום בטלפון עם שר האוצר משה כחלון ודן עמו בהצעתו לאי-אמון קונסטרוקטיבית .  
שרת התרבות והספורט ,  ח"כ מירי רגב ,  אמרה : " ממשלה וראש ממשלה צריכים וחייבים לדון ולבחון מחדש כל נושא .  כך נעשה עם רשות השידור והמסקנה היא ברורה :  דרושה רשות שידור משוקמת ולא בזבוז עשרות מיליוני שקלים על תאגיד מנופח המנוהל כמועדון סגור .  אני מקווה שהאחריות הציבורית אצל השותפות הקואליציוניות תגבר על כל דבר אחר ,  שהן יכבדו את ההסכם הקואליציוני ולא יכפו מערכת בחירות מיותרת על אזרחי ישראל ". 
גם שר החינוך ויו"ר הבית היהודי נפתלי בנט קרא להימנע מבחירות . " ‏אני קורא לכולם לפעול באחריות ולמנוע בחירות יקרות מיותרות שיפגעו בכלכלה ובאזרחי ישראל ",  כתב בטוויטר והוסיף : " עם קצת רצון טוב ,  משבר התאגיד פתיר ".  
 ( עדכון ראשון 19:33 )  

נתניהו חזר בו מההסכמות עם כחלון : " בשביל מה צריך את התאגיד ?  "
 רה"מ הודיע כי שינה את דעתו לגבי מועד תחילת השידורים של תאגיד השידור . " עלות המשך הפעלת רשות השידור זולה מעלותו של התאגיד ",  הסביר .  בהתייעצות עם שרים אמר נתניהו : " אם כחלון לא יסכים לסגירת התאגיד ,  נלך לבחירות ".  גורמים בכולנו : " הוא מתנהג בצורה לא רציונלית "
 
