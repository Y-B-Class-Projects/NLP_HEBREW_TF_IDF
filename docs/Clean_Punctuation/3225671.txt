נתניהו לפומפאו : " על הקהילה הבינלאומית להכיר בגולן כשטח ישראל "
 ראש הממשלה נפגש הערב עם שר החוץ האמריקני והודה לו על התבטאויות נגד החלטת מועצת האו"ם ועל שיתוף הפעולה הפורה בין שתי המדינות .  פומפאו השיב כי  " כשישראל מאוימת מעזה ומהצפון ,  אנחנו גאים לעמוד לצידכם ".  השניים קיימו פסגה עם מנהיגי יוון וקפריסין בנושא צינור הגז
ראש הממשלה בנימין נתניהו אמר הערב  ( רביעי )  בהצהרה משותפת עם שר החוץ של ארצות הברית מייק פומפאו בירושלים כי  " זה הזמן שהקהילה הבינלאומית תכיר בגולן כחלק משטחה של מדינת ישראל ".  לדברי נתניהו , " אנחנו מסכימים שהמועצה לזכויות אדם של האו"ם איבדה כיוון ,  היא עושה ההפך ממה שהיא צריכה לעשות ואני מודה לך על שהתבטאת נגדם ולקחת את האחריות לפעול נגד ההפרה של החוק הבינלאומי ". 
השניים נועדו הערב ודנו במאמץ לבלום את ההתבססות האיראנית באזור .  נתניהו הודה לפומפאו ולנשיא ארצות הברית דונלד טראמפ על תמיכתם בישראל ועל העבודה המשותפת . " אנחנו מודים על התמיכה של העם האמריקני ,  ואני יודע שהברית בינינו היא החזקה ביותר שהייתה אי פעם .  בזכות עבודה משותפת השגנו הישגים כמו ההכרה בירושלים כבירת ישראל ".  
עוד בוואלה !  NEWS:איראן על פרשת הטלפון של גנץ :  לא פרצנו לטלפונים של ישראליםארדואן השווה בין יאיר נתניהו למחבל מניו זילנד :  חלק מרשת אסלאמופוביתמצטרף ליוזמה :  המחוקק הבכיר גרהם יקדם ההכרה בריבונות ישראל בגולן  
" אין לישראל חברה יותר גדולה מארצות הברית ",  השיב פומפאו לנתניהו .  שר החוץ אמר כי שוחח עם ראש הממשלה בנושאי רוסיה וסין ,  במשבר הפליטים ,  בסיום מלחמת האזרחים בתימן ובמצב הביטחוני במזרח התיכון . " האזור הזה צריך דיאלוג פתוח ולהתפתח לקראת השלום בין ישראל לפלסטינים ",  הדגיש .
 שר החוץ הוסיף כי  " אנו משמרים את ההבטחה לביטחון מדינת ישראל ולזכותכם להגנה עצמית .  כשישראל מאוימת מעזה ומהצפון ,  אנחנו גאים לעמוד לצידכם ".  פומפאו אף התייחס לעלייה באנטישמיות וגינה את התופעה .  
פגישת פסגה מרובעת התקיימה הערב בהשתתפות נתניהו ,  פומפאו ,  ראש ממשלת יוון אלכסיס ציפראס ונשיא קפריסין ניקוס אנסטייסידס ,  שבה קידמו את פרויקט הנחת צינור הגז בין ישראל ואירופה .  בפתח הפגישה אמר נתניהו כי  " אנחנו מתכננים להניח צינור גז ששמו East-Med Pipeline מישראל ,  דרך קפריסין ויוון לאירופה .  הדבר הזה יועיל לכלכלות שלנו ,  יעניק יציבות ושגשוג לאזרחינו ,  אך הוא גם יגוון את מקורות האנרגיה של אירופה ".  
" יש חשיבות גדולה להצטרפותו של פומפאו לפגישה - היא מסמלת את העובדה שארצות הברית תומכת במאמץ האזורי הזה ",  הדגיש נתניהו . " אנחנו נקבל בברכה לשותפות הזאת ,  לא רק את ארצות הברית ,  אלא גם מדינות נוספות ".  
פחות משלושה שבועות לפני הבחירות ,  ראש הממשלה השיק היום בליץ מדיני של פגישות ואירועים מדיניים שצפויים ללוות את הקמפיין עד הישורת האחרונה .  בשבוע הבא ,  נתניהו ימריא לביקור בוושינגטון שבמהלכו הוא צפוי להיפגש עם נשיא ארצות הברית דונלד טראמפ פעמיים ולנאום בוועידת אייפא"ק ,  שם ינאם גם יו"ר כחול לבן בני גנץ .  בשבוע שלאחר מכן ,  נשיא ברזיל ז'איר בולסונארו צפוי להגיע לירושלים לביקור ראשון אי פעם - ונתניהו מתכוון להתפאר בהיסטוריה המדינית ימים ספורים בלבד לפני שהציבור בישראל מגיע לקלפי .
 פומפאו הגיע לישראל כחלק מביקור באזור שכלל תחנות גם בכווית ולבנון והפגישה שלו עם נתניהו צפויה לעסוק בעיקר במאמץ לבלימת איראן וההיערכות לקראת נסיגת כוחות צבא ארצות הברית מסוריה .  במשרד החוץ האמריקני הדגישו השבוע כי הביקור אינו מסר לקראת הבחירות ונועד בעיקרו להשתתף בפסגה המרובעת עם מנהיגי יוון וקפריסין שבה ארצות הברית צפויה לאמץ רשמית את פרויקט צינור הגז לאירופה ,  וכן לדון בשיתופי פעולה צבאיים אסטרטגיים בין ארבע המדינות .  
במוקד הפסגה יעמוד ההסכם בין ישראל ,  יוון וקפריסין על צינור האיסט-מד ,  שנועד לחבר בין ישראל ואירופה ולאפשר לישראל ייצוא גז מהים התיכון לאירופה ,  וזהו המפגש השישי של נתניהו עם ציפראס ואנסטסיידס בשנים האחרונות .  במפגש הקודם ,  שהתקיים בדצמבר האחרון בבאר שבע ,  השתתף גם שגריר ארצות הברית בישראל דייוויד פרידמן ,  שאימץ באופן פומבי ורשמי את הפרויקט להנחת הצינור ,  וההגעה של פומפאו לפסגה מחזקת את התמיכה האמריקנית בפרויקט .
  ( עדכון ראשון :  17:01 )  

נתניהו לפומפאו : " על הקהילה הבינלאומית להכיר בגולן כשטח ישראל "
 ראש הממשלה נפגש הערב עם שר החוץ האמריקני והודה לו על התבטאויות נגד החלטת מועצת האו"ם ועל שיתוף הפעולה הפורה בין שתי המדינות .  פומפאו השיב כי  " כשישראל מאוימת מעזה ומהצפון ,  אנחנו גאים לעמוד לצידכם ".  השניים קיימו פסגה עם מנהיגי יוון וקפריסין בנושא צינור הגז

