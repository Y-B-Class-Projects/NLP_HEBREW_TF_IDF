לא לוועידת הדמים ! 
הפיגוע אמש הוא סימן משמים שנתניהו עומד לעשות טעות היסטורית שאין עליה כפרה .  דניאלה וייס קוראת לראש הממשלה לעזוב את הפסגה בוושינגטון ולהשאיר את ארץ ישראל שלמה
נתניהו נסע לוועידה בוושינגטון מבלי ליידע את העם שאותו הוא אמור לייצג ,  מה היא התוכנית המדינית אותה הוא עומד להציג בוושינגטון .  שימו לב :  ישיבת הקבינט של שבעת השרים שהייתה אמורה לדון בתוכנית שנתניהו יציג בוושינגטון התבטלה .  נתניהו יוצא לארה"ב כשליט יחיד הנושא עימו את גורל מדינת ישראל כולה .  וכל זאת מבלי לשתף ,  מבלי להתייעץ ומבלי להציג בפני הציבור את התוכנית שנוגעת לגורל האומה כולה .  התנהגות שכזו מזכירה שלטון של מנהיגים עריצים .  שליטים שהובילו אומות אל אסונות נוראיים .  נתניהו אפוף ערפל סמיך ומסתורין .  הוא הכריז בבר-אילן על התוכנית שתי מדינות לשני עמים .  הכרזה זו כשלעצמה עומדת בסתירה חמורה לנאמנות של מנהיג למולדתו .  
מסירת חבלי מולדת לשליטה של גורם זר היא פשע אשר כלפי מבצעיו קובע החוק עונשים חמורים ביותר .  קשה להבין כיצד עם-ישראל שותק לנוכח הפקרת לב ארצו .  במיוחד לנוכח העובדה שהוכח פעם אחר פעם כי וויתורים טריטוריאליים הביאו להרמת ראש של הטרור ולרצח של רבים .  מעבר להצהרה שתי מדינות לשני עמים שהיא חמורה כשלעצמה ,  שמענו מנתניהו את המשפט המהמם שאיש אינו יכול לחשוד בו שהוא אינו ציוני או נאמן לארצו .  ובכן ,  בהחלט אפשר לחשוד בו .  ראש ממשלה שמצהיר כי הוא תומך בהקמת מדינה לעם אחר בארצו של עם-ישראל אינו נאמן ואינו יכול לייצג יותר את עם ישראל .
 
היום מובאים למנוחות נרצחי בית-חגי :  יצחק וטליה אימס ,  כוכבה אבן-חיים ואבישי שינדלר הי"ד .  דמיהם של קדושים אלה זועקים  :  לא לוועידת הדמים !  ממשלת ישראל ,  ראש ממשלת ישראל ,  ראיתם פעם אחר פעם כיצד ויתורים העלו את החיזבאללה ,  את החמאס בעזה .  אתם רואים כיצד עצם הדיבורים על ויתורים ביהודה ושומרון גורמים לשפיכות דמים .  חידלו !  חידלו !  חידלו !  
יצחק טבנקין ,  דוד בן-גוריון ,  הרב יצחק הכהן קוק - מנהיג מנהיג וסגנונו ,  דברו בצורה חריפה ביותר נגד כל ויתור בארץ-ישראל .  הם הסבירו כי ארץ-ישראל שייכת לעם ישראל לדורותיו ואינה נכס שיכול להילקח מעם ישראל על ידי מנהיג בדור מסוים גם לא על ידי החלטת רוב .  על מנת לקבל החלטה על ויתור בארץ-ישראל צריך לכנס את כל עם-ישראל לדורותיו ולשאול את כל המוני בית ישראל לדורותיהם .  והרי הדבר בלתי אפשרי .  אכן גם בלתי אפשרי לוותר את חלק כלשהו מארץ-ישראל .
 נתניהו ,  קיבלת איתות מזעזע משמיים עד כמה חמור המעשה שאתה עושה .  עזוב את ועידת הדמים בוושינגטון ,  חזור הביתה מיד !  חזור הביתה לישראל וחזור הביתה לשורשים האמיתיים ,  לארץ-ישראל השלמה .
 
לא לוועידת הדמים ! 
הפיגוע אמש הוא סימן משמים שנתניהו עומד לעשות טעות היסטורית שאין עליה כפרה .  דניאלה וייס קוראת לראש הממשלה לעזוב את הפסגה בוושינגטון ולהשאיר את ארץ ישראל שלמה

