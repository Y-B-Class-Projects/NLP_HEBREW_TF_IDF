באופוזיציה טוענים :  כחלון יחליף את גלנט כדי לסכל תכניות דיור
ח"כ אורלי לוי אבקסיס פנתה לשר השיכון במהלך הדיונים לציון יום הדיור הציבורי ,  ואמרה כי  " אנחנו שומעים שמישהו רוצה להעניש אותך על כך שאתה עושה עבודה מצוינת ".  גלנט : " אני מספיק חזק במה שאני עושה ".  כחלון : " שינויים בתיקים ייעשו בהסכמה "
 שר האוצר משה כחלון מנסה להדיח את שר הבינוי והשיכון יואב גלנט מתפקידו לפני דיוני התקציב ,  על מנת לסכל תכניות בתחום הדיור הציבורי ובהן הפרטת  " עמידר "   כך טוענים חברי כנסת באופוזיציה .  במסגרת הדיונים בכנסת לציון יום הדיור הציבורי היום  ( שלישי )  אמרה ח"כ אורלי לוי אבקסיס לגלנט : " אנחנו שומעים שמישהו רוצים להעניש אותך על כך שאתה עושה עבודה מצוינת ולהעביר אותך מתפקידך לפני דיוני התקציב ,  כדי שלא יהיה מי שידאג שהכספים שיגיעו לתוכנית שאתה בונה ,  ויכניסו שר חדש שעד שילמד את הנושא ייקח כמה חודשים ". 
לדברים הצטרף גם ח"כ דב חנין  ( הרשימה המשותפת )  ,  יו"ר שדולת הדיור ,  בפתח דיון על הדיור הציבורי בוועדת הכלכלה . " אנחנו עוקבים בדאגה אחרי השמועות על חילופי שרים .  המהלך הזה שם בסכנה את הכיוון של הדאגה לדיור הציבורי ",  אמר .
 בדבריה התייחסה לוי אבקסיס לדיווחים בתקשורת בשבוע האחרון ,  ולפיהם במסגרת סבב התיקים המתקרב ,  כחלון מתכוון למנות את מקורבו ח"כ אלי כהן  ( כולנו )  לתפקיד שר השיכון ולהעביר את גלנט לתיק כלכלה משונמך ,  ללא אחריות על עבודה ותעסוקה .  טענתה המרכזית של חברת הכנסת ,  היא שכחלון רצה למנות את ראש מטה הדיור אביגדור יצחקי לתפקיד ומשזה לא הסתייע ,  בכוונתו למנות את כהן .  
עוד ידיעות בוואלה !  NEWS:האיחוד האירופי גינה בחריפות את חוק העמותות : " פוגע בדמוקרטיה"אינטרס משותף :  מצרים מנסה לחדש את השיחות בין ישראל לפלסטיניםתביעת ענק על סך מיליארד דולר נגד פייסבוק בארה"ב : " תומכים בחמאס "  
גלנט לא דחה את הדברים על הסף ,  אך דווקא טען כי  " מערכות היחסים הן טובות ".   " שמעתי בתקשורת כל מיני שמועות .  יש רצון להראות כאילו מישהו רוצה לעשות כך או אחרת ,  ואני צריך קביים שיסייעו .  אני מספיק חזק בכל דבר שאני עושה ",  אמר . " את השיח הזה תפנו למי שאתם חושבים שיש לו יכולת השפעה על הנושא ,  לא אליי ".  הוא הוסיף : " בניגוד למתואר - מערכות היחסים הן טובות והתהליך עובד .  בואו נוציא את זה משיח של מסכנות למקום אחר ".  
מלשכתו של כחלון נמסר : " בניגוד לפרסומים בתקשורת ,  ראש הממשלה ושר האוצר לא סיכמו על כל שינוי בתיקים בהם מחזיקה מפלגת כולנו .  בניגוד למה שמנסים לצייר גורמים אינטרסנטיים ,  שר האוצר ,  משה כחלון ,  ושר הבינוי והשיכון ,  יואב גלנט ,  עובדים בשיתוף פעולה מלא ומצויים ביחסי עבודה מצויינים .  את פירות שיתוף הפעולה בין השניים ניתן לראות בתוצאותיה של תכנית 'מחיר למשתכן' ותכניות נוספות אותם מובילים השניים יחד .  שינויים באיוש התיקים שאותם מחזיקה מפלגת כולנו ייעשו רק בהסכמה מלאה בין שר האוצר משה כחלון לשר הבינוי והשיכון יואב גלנט ".  
ראש הממשלה בנימין נתניהו יערוך בשבועות הקרובים את סבב התיקים ,  לקראת תום כנס הקיץ של הכנסת .  לאחר הצטרפות ישראל ביתנו לממשלה והתפטרותו של השר להגנת הסביבה אבי גבאי הוחלט על הקפאת המצב הקיים ,  אך נתניהו וכחלון סיכמו כי תיק הכלכלה יעבור לידי כולנו לאחר שלושה חודשים ,  בתמורה לתיק הגנת הסביבה שיחזור לליכוד .  
בנוסף לקרבות הפנימיים בתוך כולנו ,  התיקים הפנויים מייצרים גם מאבקי כוחות בליכוד ;  שר הרווחה חיים כץ מצפה לקבל את האחריות על תחום התעסוקה ,  שיופרד מתיק הכלכלה ויחזור לאחריות משרד הרווחה  שיחזור להיקרא משרד העבודה והרווחה .  השר לענייני ירושלים זאב אלקין מצפה לקבל את תיק הגנת הסביבה ,  לאחר שוויתר על תיק הקליטה למען ישראל ביתנו .  גם שמו של השר צחי הנגבי ,  שכרגע מכהן כשר בלי תיק ,  הוזכר כמועמד לקבלת המשרד .  במקביל ,  שר התחבורה והמודיעין ישראל כץ והשר לביטחון פנים גלעד ארדן רואים עצמם מועמדים לתפקיד תיק החוץ ,  אך להערכת גורמים פוליטיים נתניהו עשוי להעדיף להימנע בין קרב הבכירים הזה בליכוד .  

באופוזיציה טוענים :  כחלון יחליף את גלנט כדי לסכל תכניות דיור
ח"כ אורלי לוי אבקסיס פנתה לשר השיכון במהלך הדיונים לציון יום הדיור הציבורי ,  ואמרה כי  " אנחנו שומעים שמישהו רוצה להעניש אותך על כך שאתה עושה עבודה מצוינת ".  גלנט : " אני מספיק חזק במה שאני עושה ".  כחלון : " שינויים בתיקים ייעשו בהסכמה "
 
