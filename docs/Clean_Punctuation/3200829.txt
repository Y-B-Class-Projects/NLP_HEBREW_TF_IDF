פוטין :  אין פגישה מתוכננת עם נתניהו בחודשים הקרובים
נשיא רוסיה אמר כי לא דן עם ראש הממשלה בעת ששוחחו בפריז על קיום פגישה רשמית .  זאת בשל המשבר עם מוסקבה מאז הפלת המטוס הרוסי בסוריה בספטמבר
נשיא רוסיה ולדימיר פוטין אמר היום  ( חמישי )  כי טרם נקבעה פגישה בינו ובין ראש הממשלה בנימין נתניהו .  זאת ברקע המשבר המתמשך סביב הפלת המטוס בסוריה בחודש ספטמבר .  לדברי פוטין ,  הוא לא דן עם נתניהו בקיום פגישה בילטרלית במהלך שיחתם הקצרה ביום ראשון בשולי העצרת לציון מאה שנה למלחמת העולם הראשונה בפריז .  
במסיבת עיתונאים שכינס באותו יום בפריז ,  תיאר נתניהו את השיחה עם פוטין כ"טובה ,  עניינית וחשובה ".  זאת הייתה הפעם הראשונה שבה הם נועדו מאז שהופל מטוס הסיור הרוסי באזור לטקיה בעת תקיפת חיל האוויר .  ישראל טוענת כי שמשטר אסד ,  ששיגר את הטילים בשוגג ,  אשם בתקרית שבה נהרגו 15 אנשי צוות .  מנגד ,  רוסיה טוענת כי חיל האוויר השתמש במטוס הרוסי כמגן ולכן אחראי להפלתו .
 לקריאה נוספת על המשבר עם רוסיהנתניהו שוחח עם פוטין : " העברת הטילים לסוריה מסוכנת "  
בתגובה להפלת המטוס ,  העבירה מוסקבה לדמשק סוללות של מערכות הגנה אווירית מדגם S-300 .  מאז לא דווח על תקיפות נוספות של ישראל בסוריה ,  אולם נתניהו אמר בכמה מקרים שישראל ממשיכה לפעול נגד ההתבססות האיראנית במדינה .  

פוטין :  אין פגישה מתוכננת עם נתניהו בחודשים הקרובים
נשיא רוסיה אמר כי לא דן עם ראש הממשלה בעת ששוחחו בפריז על קיום פגישה רשמית .  זאת בשל המשבר עם מוסקבה מאז הפלת המטוס הרוסי בסוריה בספטמבר

