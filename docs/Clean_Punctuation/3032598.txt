חשיפה :  הקשר הסודי בין ראש המוסד לחשוד המרכזי ב"תיק 1000 "
 מידע שהגיע לידי וואלה !  NEWS ,  מעלה כי משנת 2005 נפגש כהן עשרות פעמים עם איש העסקים ארנון מילצ'ן ,  בארץ ובחו"ל ,  ונמנה עם מעגל החברים הקרוב של מי שחשוד במתן טובות הנאה לנתניהו .  בימים אלה נבדק אם כהן קיבל טובות הנאה מג'יימס פאקר - חשוד מרכזי נוסף ב"תיק 1000 "
 איש העסקים ארנון מילצ'ן ,  החשוד העיקרי במתן טובות הנאה לבני הזוג נתניהו ב"תיק 1000 ",  ניהל בשנים האחרונות קשר ישיר וקרוב גם עם ראש המוסד ,  יוסי כהן .  ממידע שהגיע לידי וואלה !  NEWS ,  עולה כי משנת 2005 נפגשו השניים עשרות פעמים בארץ ובחו"ל ,  כשמילצ'ן נמנה עם מעגל החברים הקרוב ביותר לראש המוסד .
 מילצ'ן ,  שנחשב לאחד הישראלים העשירים בעולם ,  חשוד שהעביר לבני הזוג נתניהו טובות הנאה בדמות סיגרים ואלכוהול ,  בסך יותר מ-400 אלף שקלים .  החשבוניות שמתעדות את הרכישות לטובת הזוג נתניהו ,  התגלו בחיפוש שנערך במשרדיו של מפיק הקולנוע הישראלי ,  שגם פעל בעבר בשירות קהיליות המודיעין בישראל .  נתניהו אינו הפוליטיקאי היחיד שטיפח עמו קשרי חברות קרובים ,  וכמוהו גם ראש הממשלה לשעבר אהוד אולמרט ויו"ר יש עתיד ,  ח"כ יאיר לפיד .
 ראש ממשלה תחת חקירה - סיקור מיוחד בוואלה !  NEWSפרשת נתניהו-מוזס :  העיתונאי אבי רצון מוסר עדות במשרדי להב 433פרשת המתנות :  יאיר נתניהו מסר עדות במשך יותר מארבע שעותמנדלבליט : " נגבו עשרות עדויות ;  נשקול לפרסם את ההקלטות "  

אלא שכעת מתברר כי מעגל החברים של מילצ'ן לא מסתיים במשכן הכנסת ,  וכולל גם את הדמות הרגישה ביותר בקהילת המודיעין הישראלית .  מהמידע שהגיע לידי וואלה !  NEWS ,  עשרות הנסיעות והמפגשים בין השניים החלו כבר בשנת 2005 ,  ובמהלכם כהן אף נסע פעמים רבות ללוס אנג'לס בשליחות ראש המוסד דאז ,  מאיר דגן ,  במטרה לקדם עם מילצ'ן יוזמה להפקת סרט על המוסד .
 הקשר בין כהן למילצ'ן טופח במהלך השנים ,  אלא שמעגל חבריו של ראש המוסד עם אנשי עסקים לא מסתכם במילצ'ן .  בימים אלה בודקת הפרקליטות מידע שלפיו ראש המוסד ,  בימיו כראש המועצה לביטחון לאומי ,  קיבל כרטיסים להופעה ואירוח בבית מלון מהמיליארד האוסטרלי ג'יימס פאקר - חשוד נוסף במתן טובות הנאה לנתניהו ב"תיק 1000 ".  
במקביל ,  היום נחשף בעיתון  " הארץ "  כי מילצ'ן ופאקר ניסו לגייס את כהן להיות שותף בחברת אבטחת סייבר .  על פי הדיווח ,  מילצ'ן ופאקר יזמו הקמת חברה חדשה ,  לאחר שותפותם בחברת  " בלו סקיי אינטרנשיונל "   ( BSI )  ,  שהוקמה על ידי מילצ'ן בסוף שנת 2008 והושקעה על ידי פאקר ב-15 מיליון דולרים .
 לשם כך ,  על פי הדיווח ,  הם ניסו לגייס את ראש המוסד כשותף בתקופה שלאחר שכהן מונה ליועץ לביטחון לאומי לראש הממשלה וליו"ר המטה לביטחון לאומי  ( מל"ל )  בשנת 2015 .  המגעים בין הצדדים לא הבשילו לכדי הסכם ,  אולם המגעים בין הצדדים נמצאים בבחינה .  עוד דווח כי חברת BSI העסיקה בעבר את דן דגן ,  בנו של ראש המוסד לשעבר מאיר דגן ,  בזמן שכיהן בתפקיד .  
לאחרונה פורסם בתכנית  " עובדה "  כי בשעות שקדמו להודעה על מינויו של כהן לראש המוסד ,  זו שהלכה והתעכבה ,  התקשר ראש הממשלה למועמד השני לתפקיד - נ' ,  סגן ראש המוסד - ושאל אותו אם יהיה נאמן לו .  נ' ,  כך סיפרו מקורביו לעובדה ,  נדהם משאלת נתניהו וענה שיעשה כמיטב יכולתו לשרת את המדינה .  לבסוף נבחר לתפקיד כהן ,  המקורב לבני הזוג נתניהו וכעת מתברר שגם לחברם הקרוב ,  ארנון מילצ'ן .  
על רקע הדברים ,  עיתון הארץ פרסם בשבוע שעבר כי הממשלה תאשר צו חיסיון חדש ,  על פיו כל מי שיאסוף או יפרסם מידע על אנשי המוסד או על מי שפעל מטעמו בעבר או בהווה ,  יעמוד לדין ועשוי לרצות עד 15 שנות מאסר .  נוסח ההחלטה הופץ לשרים ,  שיוכלו להגיש עליה השגות תוך שבעה ימים .  אם לא יעשו כן ,  ההחלטה תתקבל ללא דיון .  
לפי נוסח ההחלטה ,  הממשלה תוציא צו חיסיון באישור ועדת החוץ והביטחון של הכנסת על פרטי חיילים ששירתו במוסד ,  עובדי שירות לאומי במוסד ,  אנשים שעבדו מטעם המוסד וספקים של השירות .  כמו כן ,  ייאסר פרסום פרטים אישיים של עובדים בעבר או בהווה ,  מקום מגוריהם ,  פרטים על בני משפחותיהם ומתקנים המשמשים את השירות .  

חשיפה :  הקשר הסודי בין ראש המוסד לחשוד המרכזי ב"תיק 1000 "
 מידע שהגיע לידי וואלה !  NEWS ,  מעלה כי משנת 2005 נפגש כהן עשרות פעמים עם איש העסקים ארנון מילצ'ן ,  בארץ ובחו"ל ,  ונמנה עם מעגל החברים הקרוב של מי שחשוד במתן טובות הנאה לנתניהו .  בימים אלה נבדק אם כהן קיבל טובות הנאה מג'יימס פאקר - חשוד מרכזי נוסף ב"תיק 1000 "
 
