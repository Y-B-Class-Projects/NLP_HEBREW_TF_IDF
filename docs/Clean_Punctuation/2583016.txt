נתניהו ורומני נגד אובמה ואולמרט ?  לא בטוח
ניצחון של הרפובליקני יבטיח לנתניהו שנים שקטות מכיוון וושינגטון ,  בחירה של אובמה תעודד את גוש המרכז-שמאל .  אך הערכות לחוד ומציאות לחוד - איך תשפיע אוהיו על ירושלים ?  
" המפלגה הדמוקרטית היא פשוט לא מה שהייתה ",  קבע אתמול  ( שני )  המיליארדר היהודי-אמריקאי שלדון אדלסון ,  במאמר דעה בעיתון  " וול סטריט ג'ורנל ".  במאמץ אחרון להשפיע על קולות הבוחרים ,  הוא שטח את כל הסיבות בעטיין החל לתמוך במפלגה הרפובליקנית ,  ובראשן הסחף האנטי-ישראלי המדאיג של חלקים בולטים במפלגה הדמוקרטית .  הפעם הוא לא הזכיר שמות ,  אך אדלסון כבר פרסם החודש מאמר דומה ,  שבו הסביר בשפה בוטה יותר למה צריך להתנער מאובמה ולמה רומני והרפובליקנים  " טובים יותר ליהודים ".   " שלא כמו אובמה ,  הוא לא רק מבין את המצב המסוכן של ישראל ,  הוא גם אוהב את המדינה הזו ",  כתב אדלסון ב"ישראל היום ",  העיתון הישראלי שבבעלותו .  אדלסון ,  האיש שהוציא הכי הרבה כסף בבחירות הנוכחיות לנשיאות ארצות הברית ומושקע ברומני בעשרות מיליוני דולרים ,  יודע שניצחון של המועמד הרפובליקני יביא עמו תשואה נאה לחבר המשותף כאן בישראל .  אחרי ארבע שנים סוערות עם אובמה ,  רצופות חריקות ,  עימותים ומחלוקות פומביות ,  יכול להיות שלבנימין נתניהו באמת יהיה חבר בבית הלבן .
 סמיכות הזמנים הפוליטיים ומורכבות היחסים המיוחדים בין ישראל לארצות הברית יצרו מצב שבו כל העיניים הפוליטיות בישראל ממתינות כבנות ערובה עד לאחר שיתברר מי יישב בבית הלבן ,  ומי יהיה האיש שיקבל את הטלפון מראש הממשלה הישראלי ,  לפני או אחרי תקיפה באירן ,  לדוגמה .  התשובה לשאלה גורלית במיוחד עבור שני אנשים  בנימין נתניהו ואהוד אולמרט .  בשביל ראש הממשלה הנוכחי ,  ניצחון של רומני יהיה נהדר .  קודמו מעדיף את התוצאה ההפוכה ,  שתכריע את החלטתו על חזרה לחיים הפוליטיים .
 המרוץ לבית הלבן - כל הדיווחים:ערב הבחירות ,  סקר קובע :  אובמה הגדיל את הפער ל-2%מאמץ אחרון :  אובמה ורומני מנסים לשבור השוויוןבחירות בארה"ב :  איך עובדת השיטה המסובכת ?  
באופן רשמי ,  נתניהו יכבד את הדמוקרטיה האמריקאית ויברך את כל מי שהציבור יבחר להכתיר ,  אך ניצחון של רומני יעלה חיוך רחב על פניו ,  לפחות כמו החיבוק החם שהעניק לו כשביקר ביולי האחרון בירושלים .  אם רומני ייכנס לבית הלבן ,  מי יזכור את הביקורת החריפה שנמתחה על התערבותו במערכת הבחירות האמריקאית ומי יוכל לתקוף אותו על המשברים עם אובמה ?  נתניהו יוכל להתגאות ,  כי הוא היה הראשון לזהות את התחזקות הימין השמרני וזה שהימר על הסוס הנכון ,  ולקבל רוח גבית שתבטיח סופית את ניצחונו בבחירות .  אם רומני ייבחר ,  לא יהיה לציבור הישראלי ספק מי החבר שלו בירושלים ,  ובידי מי כדאי לתת להמשיך לנווט את ההגה בשנים הקרובות .  
לא בטוח שרומני יקיים את כל הבטחות הקמפיין ,  כמו העברת השגרירות לירושלים ונקיטת יד נוקשה יותר כלפי אירן ,  אבל כשרוחו של אדלסון מרחפת מעל ,  נתניהו יוכל להתרפק על היכרותם ארוכת השנים ולהתכונן לארבע שנים אינטימיות במיוחד ,  בלי חילוקי דעות פומביים  " לאור יום ".  וכמובן ,  הערך המוסף  גם אולמרט כנראה יחליט שאין לו מה לעשות בסיפור .
 בליכוד מבינים ששינוי בבית הלבן יסתדר להם מצוין . " אובמה עשה הרבה מאוד טעויות במדיניות החוץ שלו והיחס הפייסני והמתחנף לאיסלם ,  והוא למעשה הוביל להקצנה באזור ",  אמר חבר הכנסת דני דנון  ( הליכוד )  לוואלה !  חדשות .  דנון ,  ממובילי הקו המתנגד לאובמה בפוליטיקה הישראלית ,  אף פרסם לפני כחודשיים ספר בארצות הברית ,  תחת הכותרת  " ישראל  הכוח להתגבר ",  ובו פירט את כל הטעויות במדיניות אובמה במזרח התיכון ,  והדגיש את זכותה של ישראל לפעול בהתאם לאינטרסים של עצמה  גם אם זה מנוגד לעמדת ארצות הברית .  דנון בטוח שחילופי הממשל יהיו טובים לישראל ,  וגם לליכוד . " מהיכרותי עם רומני ועם השקפות עולמו ,  אני מאמין שהוא יהיה ידיד אמיתי של מדינת ישראל ". 
עוד על הבחירות בישראל:לקראת החלטה :  האם מופז יוותר על הבכורה לאולמרט ? היום הבחירות לראשות הבית היהודי :  אורלב או בנט ? מיכאלי הגישה מועמדות לעבודה : " אפשר לשנות את המדינה "  
ניצחון של אובמה ,  לעומת זאת ,  ישים את נתניהו במקום הרבה פחות בטוח .  כולם שמעו את הטונים הצורמים בין וושינגטון לירושלים בארבע השנים האחרונות בנושאים הרי גורל כמו הבנייה בהתנחלויות והגרעין האירני .  המתיחות הגיעה לשיא לקראת סוף הכהונה ,  כשדרישות הקווים האדומים של נתניהו יצרו לאובמה  " רעשי רקע "  בחודשים האחרונים של קמפיין הבחירות האמריקאי .  הציבור בישראל מבין את חשיבות הקשר עם ארצות הברית - סקר של מאגר מוחות ואוניברסיטת בר אילן מיוני האחרון קבע כי 93% סבורים שמערכת היחסים חיונית לביטחון ישראל ,  ולכן לשאלת הסנכרון וההרמוניה עשויה להיות משמעות עבור נתניהו .
 אם יסתמן שהשניים הולכים לכהונה נוספת ,  מתנגדיו של נתניהו יוכלו להזהיר מסכנה להידרדרות נוספת - עד כדי קרע .  אולמרט ולבני עשויים להחליט כי הגיעה השעה לשובם ,  מתוך ציפיה לקבל רוח גבית מאנשי אובמה ,  שצברו לא מעט זעם על התנהלותו של נתניהו ,  והיה מי שהזהיר כי עוד יחפשו נקמה .  אולמרט ולבני ישמחו להציג את עצמם כפרטנר הבא של הממשל האמריקאי ולהילחם יחדיו בנתניהו את אדלסון ,  אך לא בטוח שלוחות הזמנים של אובמה יאפשרו לו לקפוץ להצטלם עם אולמרט או לשלוף תכנית מדינית נוקשה שתביך את נתניהו לפני הבחירות .  יתרה מכך ,  אובמה מוכר כדג קר ,  שפועל על פי אינטרסים ולא רגשות ,  ולא ברור שעימות עם נתניהו יעמוד בראש מעייניו עם כניסתו לתפקיד .  
גם אם אולמרט לא ייכנס בסופו של דבר למרוץ ,  בחירתו של אובמה תחמש את מתנגדי נתניהו באשר הם בתחמושת מצרר ,  ותאפשר להם להציג אותו כמי שהימר על כל הקופה והפסיד ,  ומי שבחירתו מסכנת את המשך היחסים .  אך אל מול תזוזה אפשרית של קולות מהימין-מרכז ,  ניצחון של אובמה גם עשוי לחזק את נתניהו בקרב בוחרי הימין ,  שלא מסתירים את סלידתם מאובמה וסבורים כי יש להציב מולו ראש ממשלה חזק ונחוש כמו נתניהו .  
בשולי ההמתנה לאולמרט ,  גם לשר הביטחון ,  אהוד ברק ,  ניצחון של אובמה יסתדר לא רע ,  בשעה שהוא מתחיל להראות סימני התאוששות ולעבור את אחוז החסימה בחלק ניכר מהסקרים .  לפני ארבע שנים בדיוק ,  הבין נתניהו שלממשלת הימין עם ליברמן עשויה להיות בעיית תדמית ברחבי העולם ,  והוא הזעיק את ברק ואת דן מרידור  ( שממתין כעת להכרעת בוחרי הליכוד בפריימריז )  להצטרף ולחזקו .  בארבע השנים האחרונות ,  יצרו השניים מערכות יחסים אינטימיות והדוקות עם בכירי הממשל האמריקאי ,  וכשאיום הגרעין האירני מרחף מעל  לא בטוח שזה הזמן הנבון לוותר עליהם .
 גם במרצ מייחלים לניצחונו של אובמה ,  ואף פרסמו כבר אתמול סרטון שבו הם מברכים על ניצחונו . " אני חולקת אתו את אותו עולם ערכים של השמאל :  של דמוקרטיה ,  זכויות אדם ,  שוויון ",  אמרה יו"ר מרצ ,  זהבה גלאון ,  לוואלה !  חדשות ,  וציינה את הרפורמה בבריאות של ממשל אובמה ואת תמיכתו בנישואי גאים .  מנגד ,  גלאון חוששת ש"רומני יהיה מחויב לתומכיו השמרנים הקיצוניים ,  שעלולים לדחוף אותו לתמוך במהלכים התקפיים של ישראל ,  ומקווה שאובמה יצדיק את פרס הנובל לשלום שניתן לו ". 
לפניות לכתבת :  tal_sh@walla.net.il 

נתניהו ורומני נגד אובמה ואולמרט ?  לא בטוח
ניצחון של הרפובליקני יבטיח לנתניהו שנים שקטות מכיוון וושינגטון ,  בחירה של אובמה תעודד את גוש המרכז-שמאל .  אך הערכות לחוד ומציאות לחוד - איך תשפיע אוהיו על ירושלים ? 

