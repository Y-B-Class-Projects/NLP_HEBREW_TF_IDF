במשטרה מבהירים :  ניר חפץ טרם מסר לחוקרים את המידע שפורסם
בהודעה מטעם המשטרה נאמר כי חלק מהפרסומים לגבי עדותו של עד המדינה אינם נכונים .  זאת ,  לאחר שאמש פורסם כי חפץ עומד למסור לחוקריו מידע על מעורבותם של שרה ויאיר נתניהו בהכרעות ביטחוניות
המשטרה מסרה היום  ( שלישי )  הודעה שבה נאמר כי חלק מהפרסומים לגבי עדותו של עד המדינה ניר חפץ אינם נכונים . " בעקבות פרסומים רחבים בכלי התקשורת אתמול והיום ,  המפרטים פרטי מידע שכביכול מסר ניר חפץ לחוקריו במסגרת הסכם עד המדינה ,  משטרת ישראל מוצאת לנכון להבהיר כי חלק נכבד ממה שפורסם טרם נמסר לחוקרים מפי העד ",  נמסר בהודעה . " לצערנו ,  מדובר בתופעה שאירעה לא פעם גם בעבר ,  ועל הציבור לדעת כי כל פרסום של דברים שכביכול מסר העד הוא על אחריות המפרסם בלבד ". 
אמש פורסם בחדשות עשר כי חפץ יעיד על שני אירועים בעלי אופי ביטחוני שהתרחשו לאחרונה ,  שבהם פעל ראש הממשלה בנימין נתניהו בניגוד לעמדת אנשי המקצוע וחוות הדעת של ראשי השב"כ והמוסד ,  זאת בשל לחץ של בנו ורעייתו שרה .  בנוסף פורסם כי ייתכן ששרה נתניהו ובנה יאיר ייחקרו בעניין .  
בחדשות 2 פורסם אתמול כי חפץ סיפר למקורביו שהפסיק לעבוד עבור נתניהו משום שהאחרון היה מושפע מבנו יאיר ורעייתו שרה .  חפץ ,  שחתם אתמול על הסכם עד המדינה ציין באוזני מקורביו כי  " הבן יאיר גרם נזקים לאביו ולמדינה ,  זו הסיבה שעזבתי שם באוקטובר 2017 .  הבנתי שעידן ביבי הסתיים .  שיהיה נגדו כתב אישום איתי או בלעדיי .  התנגדתי למתקפות שלו על המשטרה ועל רשויות החוק ". 
חפץ אף תקף את נתניהו על התנהלותו בחקירת הפרשה ,  באופן שפגע בו אישית . " ביבי דחה את חקירתו במשך ימים כשהוא ידע שאני יושב בגלל במעצר ",  טען . " כל זה בזמן שמחזיקים אותי במעצר בתנאים קשים עד שהוא יואיל בטובו להיחקר .  זה לא היה אכפת לו ". 
בתגובה לפרסומים אמש ,  מטעמו של ראש הממשלה נמסר כי  " הדברים שיוחסו לניר חפץ ביחס לשרה ויאיר נתניהו הם שטויות .  כבר יותר משבע שנים שחפץ ממודר לחלוטין ממידע מודיעיני ,  מדיני או ביטחוני ,  ומקבלת החלטות בתחומים אלה .  לכן הדברים שיוחסו לו משוללים כל יסוד ".  

במשטרה מבהירים :  ניר חפץ טרם מסר לחוקרים את המידע שפורסם
בהודעה מטעם המשטרה נאמר כי חלק מהפרסומים לגבי עדותו של עד המדינה אינם נכונים .  זאת ,  לאחר שאמש פורסם כי חפץ עומד למסור לחוקריו מידע על מעורבותם של שרה ויאיר נתניהו בהכרעות ביטחוניות

