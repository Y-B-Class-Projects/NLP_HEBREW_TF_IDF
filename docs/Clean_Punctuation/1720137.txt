אז לא להשאיר  " שומר מאהל "? 
מה הועילו חכמים בוועדתם ?  בנימין נתניהו העיד אתמול בפני הוועדה לחקירת המשט לעזה בראשות השופט יעקב טירקל .  חלק מהדברים נאמרו בפומבי ,  האחרים בדלתיים סגורות .  זה מתכון לצרות או לביזוי עצמי .  הן ישראל התחייבה להעביר לוועדת החקירה של האו"ם את כל מה שייאמר באוזני טירקל וחבריו .  אם תשמיט את הקטעים הסודיים בעדות נתניהו  ( ואחריו אהוד ברק וגבי אשכנזי )  תפרוץ שערורייה בינלאומית ;  ואם תעביר את מלוא הפרוטוקולים - מה יש בעדותם ,  שפתוח לעיון המשקיף הטורקי של ועדת האו"ם וסודי בפניי ?  תמוה .
 בחלק הפומבי סיפר אתמול נתניהו כי הפקיד את הטיפול הכולל במשט לעזה בידי ברק .  קדימה הזדרזה למתוח עליו ביקורת כאילו הטיל את האחריות על הצבא כדי להשתמט מנשיאה בעול .  טיעון בלתי סביר ,  שכן מה היו אומרים עליו אילו טס לברק אובאמה בלי להשאיר את ריכוז הטיפול במשט בידי מי משריו ?  האם היו אומרים אז שנטש את המחנה ,  בלי להשאיר  " שומר מאהל "? 
תת ? אלוף אביב כוכבי ,  קצין מוערך ומי שהיה חבר בוועדת הבדיקה של המשט בראשות גיורא איילנד ,  סיפר לוועדת משנה סודית בכנסת כי הכישלון היה של הצבא ,  לא של הדרג המדיני .  אם ביושרתו הוא מצביע על הארגון שהוא מבכיריו כעל האחראי לכישלון - אין ממש בטענה כי נתניהו הוא מי שהופך את הצבא לשעיר לעזאזל .
 אפשר לשאול מדוע ועדת השבעה של הממשלה לא דנה בדרכי ההשתלטות על המרמרה .  לבד ממשה  ( בוגי )  יעלון אין מי שיכול היה לתרום להכנות המעשיות של הצבא .  לעומת זאת ,  אין מקום לזלזל בהסברו כי הוועדה דנה בפרק התקשורתי של העימות הצפוי על סיפון הספינה הטורקית .
 ישיבת השבעה התקיימה לאחר שארדואן דחה את ההסכם הכמעט סופי עם נתניהו לבלום את המשט .  משהתברר כי הטורקים לא מוותרים על התנועה בים לצורכי פרובוקציה ,  כונסו השבעה להכין את ההסברה ,  ובכך תרמו להצבת המצלמות וכלים אחרים שבלעדיהם לא היה לישראל אפילו קורט של סיכוי לשכנע בצדקת עמדתה .  מבחינה זו הישיבה היתה דווקא יעילה .
 הבעיה היא שהקמת ועדת טירקל לא מנעה את מהלכו של האו"ם .  ישראל קיבלה את התכתיב .  מאחר שתיאלץ למסור לאו"ם את כל הפרוטוקולים ,  מוצע לעדים שנותרו לזכור את הכלל  " חכמים - היזהרו בדבריכם ". 

אז לא להשאיר  " שומר מאהל "? 
nan
