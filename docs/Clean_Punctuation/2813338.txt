סקר :  נתניהו והרצוג צמודים בראש ,  כחלון וליברמן יורדים
לפי סקר שפורסם בערוץ 10 ,  העבודה-התנועה זוכה ל-22 מנדטים ,  בעוד שהליכוד ל-21 מנדטים .  38% מעדיפים את נתניהו כראש ממשלה ,  ו-32% את הרצוג .  כחלון איבד 4 מנדטים בשבועיים ,  ליברמן איבד שניים
סקר שפורסם אמש  ( שלישי )  בחדשות 10 ,  קובע כי אילו הבחירות היו מתקיימות היום ,  הרשימה המשותפת לעבודה ולתנועה הייתה זוכה ל-22 מנדטים ,  בעוד שהליכוד היה זוכה ל-21 מנדטים .  עוד עולה מהסקר ,  שנערך בפיקוחו של פרופ' קמיל פוקס ,  כי גם בשאלת ההתאמה לראש הממשלה ,  הרצוג נצמד לראש הממשלה ;  38% טענו כי מבין השניים ,  נתניהו הוא המועדף עליהם לתפקיד ,  בעוד ש-32% אמרו שהם מעדיפים את יו"ר האופוזיציה הרצוג .  30% לא קבעו בין השניים מועמד מועדף .  
באשר למפלגות האחרות ,  חלו בהם שינויים משמעותיים בשבועיים שחלפו מהסקר הקודם של פרופ' פוקס .  לפי הסקר ,  הבית היהודי בראשות בנט תזכה ל-17 מנדטים ,  שניים יותר מבסקר הקודם .  לעומת בנט ,  ישראל ביתנו של ליברמן נחלשת מ-11 מנדטים בסקר הקודם ,  לתשעה בלבד בסקר הנוכחי ,  וגם  " כולנו "  בראשות משה כחלון ,  שנחלשת מ-13 מנדטים לתשעה בלבד .  יש עתיד שומרת על עשרת המנדטים שלה מהסקר הקודם ,  וגם יהדות התורה  ( 7 )  ומרצ  ( 6 )  שומרות על כוחן מהסקר שנערך לפני שבועיים .  ש"ס שלאחר הפיצול מתרסקת וזוכה לארבעה מנדטים  מספר מנדטים זהה ל"העם איתנו "  של אלי ישי .  רע"ם-תע"ל זוכה לשישה מנדטים ,  וחד"ש לחמישה מנדטים .  בל"ד ,  לפי הסקר ,  לא עוברת את אחוז החסימה ,  אך היא צפויה להצטרף לאחת הרשימות הערביות האחרות .
 בחירות 2015 || כותרות נוספות:צפו :  חרדי משחית מודעת בחירות של אלי ישי בירושליםאתם הכרעתם :  הנושא החשוב בבחירות - חברה וכלכלהכשברקע ההתחזקות בסקרים :  הרצוג עובר לנסוע ברכב משוריין 
בתוך כך ,  אמש תקף ראש הממשלה את יושבי הראש של התנועה ושל העבודה ציפי לבני ויצחק הרצוג ,  שביקרו בכותל ביום ראשון והבטיחו כי הוא יישאר בריבונות ישראלית .  בפתח חידון התנ"ך למבוגרים שהתקיים בירושלים אמר נתניהו : " שמעתי מאנשים שהם מוכנים לתת לפלסטינים בירה בירושלים .  שמעתי מישהו ,  מישהי ,  אומרים שהכותל יישאר בידינו .  איך הוא יישאר בידינו ?  כמובלעת בשטח הפלסטיני ?  ואיך נגיע אליו ?  בשיירות ?  בהליקופטרים ?  בנגמ"שים ?  לא חזרנו לכותל אחרי אלפיים שנה כדי להגיע אליו בנגמ"שים ". 
לאחר ביקורה שלשום בכותל יחד עם הרצוג ,  כתבה לבני בדף הפייסבוק שלה : " הצנחנים שבכו בכותל בזמן שחרור ירושלים היו דתיים ,  מסורתיים וחילונים ,  בני עיר ובני קיבוץ ומושב ,  מהמרכז ומהפריפריה - כולנו בכינו איתם בכי של התרגשות ,  בכי של עם שחוזר הביתה . 
" השמחה וההתרגשות עטפו את כולנו כמו טלית של אושר שמכסה כל יהודי בארץ ובעולם ",  הוסיפה לבני . " כך הרגשתי גם שנים אחר כך בטקס השבעת בני הצנחן בכותל .  כאן זה המקום בו אנחנו מאוחדים וכך נשאר .  המקום הקדוש הזה ,  המקום ההיסטורי הזה ,  המקום אליו אנחנו מחוברים במעמקי נשמתנו יישאר בריבונות מדינת ישראל לעד ". 
 ( עדכון ראשון :  20:20 )  

סקר :  נתניהו והרצוג צמודים בראש ,  כחלון וליברמן יורדים
לפי סקר שפורסם בערוץ 10 ,  העבודה-התנועה זוכה ל-22 מנדטים ,  בעוד שהליכוד ל-21 מנדטים .  38% מעדיפים את נתניהו כראש ממשלה ,  ו-32% את הרצוג .  כחלון איבד 4 מנדטים בשבועיים ,  ליברמן איבד שניים

