הערכות במשטרה :  עדותו של גנור תוביל לגל מעצרים במערכת הביטחון
עד המדינה בפרשת הצוללות מוסר את המידע שיש בידיו בנוגע לתיק 3000 ולעסקאות רכש הביטחוניות ובמשטרה מעריכים כי עדותו תביא למעצרים של קצינים בהווה ובעבר .  במקביל ,  עו"ד דוד שמרון שב לארץ ולא נעצר
כבר יותר משבוע שאיש העסקים מיקי גנור מוחזק בתנאים מיוחדים של מעצר מבודד במכללה לשוטרים בבית שמש ,  ונחקר במסגרת חתימתו על הסכם עד מדינה בתיק 3000 ,  המוכר גם כ"פרשת הצוללות ".  גנור ,  שתיווך בעסקת הצוללות מטעם התאגיד הגרמני  " טיסנקרופ ",  ייכלא למשך שנה ובימים האחרונים הוא מוסר לחוקרי היאל"כ  ( היחידה הארצית למאבק בפשיעה כלכלית )  את המידע שיש בידיו בנוגע לפרשה .  בראשם עומד תת-ניצב מוטי לוי ,  שמנהל את החקירה .  גורמים המעורים בפרטים אמרו לוואלה !  NEWS כי עדותו של גנור צפויה להביא לגל מעצרים בקרב קצינים מכהנים וקצינים לשעבר .
 לדברי גורמים במערכת אכיפת החוק ,  חקירתו של גנור  " אמורה לספק לנו ניקוי אורוות רציני ".   " עד מדינה פותח את הפה ואי אפשר לדעת איך זה ייגמר .  אדם כזה ,  שכל חייו מעורב בעסקאות ,  אמור לספק הרבה מאוד מידע ולחשוף הרבה מאוד אנשים שקיבלו ממנו שוחד ",  אמר אחד הגורמים . " אם אני הייתי קצין בצבא והייתי מעורב בעסקאות עם עד המדינה הזה בצורה של קבלת טובות הנאה או שוחד ,  לא הייתי ישן בלילה ".  
לקריאה נוספת :" שמרון היה אמור לקבל מיליוני דולרים מהעסקה"קפריסין שללה מעד המדינה מעמד של קונסול כבודהחשדות נגד גנור :  שילם שוחד כדי להיות נציג התאגיד הגרמני 
עו"ד יאיר רגב ,  סגן ניצב בדימוס שהשתתף בחקירה של גורמים בכירים בתנאים דומים  ובהם אלחנן טננבוים  אמר כי אין לו ספק שהחקירה שמוביל תנ"צ לוי  " תוביל לחשיפת 'רמי דותנים' רבים שפעלו בצה"ל וקיבלו שוחד  ( רמי דותן היה תא"ל בחיל האוויר שהורשע בקבחת שוחד  א.א )  ".  לדבריו , " הדרג המדיני לא יודע להחליט איזה צוללת צריך לקנות ואיזה לא .  לכן ,  הדרג המקצועי בצבא סיפק את חוות הדעת המקצועית שלו .  אין ספק שגנור פעל מול אותם דרגים מקצועיים ,  והשאלה היא אם הוא הצליח לזהם את התהליך .  כלומר ,  אם ישנם קצינים או אנשי מקצוע שהושפעו מכסף שקיבלו או טובות הנאה אחרות כדי להציג את עמדתם המקצועית ". 
על פי ההערכות ,  במהלך חקירתו יאשר גנור את מהלך חילופי התפקידים בינו לבין ישעיהו ברקת .  גנור ,  רס"ן במיל' בחיל הים ,  החליף בתפקידו כנציג המספנות בישראל את ברקת לאחר שהאחרון היה 25 שנה בתפקיד .  בזמנו ,  טען ברקת כי הוחלף מאחר שמנכ"ל  " טיסנקרופ "  קיבל הבהרה ולפיה ישראל לא תזמין צוללות נוספות מהחברה אם יישאר בתפקיד  וכי הייתה התעקשות על גנור .  
עם חקירתו כעד מדינה ,  צפויה לחול התקדמות משמעותית בביסוס החשדות נגד מפקד חיל הים לשעבר אלוף  ( במיל' )  אליעזר  ( צ'ייני )  מרום ,  ממלא מקום יו"ר המל"ל לשעבר אבריאל בר יוסף ,  בעלי תפקידים בהווה ובעבר וגם בחשדות נגד מקורבו של ראש הממשלה בנימין נתניהו ופרקליטו ,  עו"ד דוד שמרון .  הלילה נחת שמרון בישראל מחופשתו בארצות הברית ולא זומן לחקירה .
 עם תחילת החקירה הגלויה בפרשת הצוללות ,  פעלו ביחידת להב 433 כדי לאתר אנשים שעשויים לשמש עדי מדינה במטרה לפצח את אחת מחקירות השוחד החמורות ביותר בתולדות מדינת ישראל .  במשטרה סימנו כמה אישים מרכזיים ,  בהם את גנור .  
במשטרה התמקדו בחשיפת מנגנון העברת הכספים והאנשים המרכזיים במערכת הביטחון והממשלה שנהנו לכאורה מכספי השוחד .  ההבנה הייתה שגם אם רק חלק מן החשדות נכונים מדובר בפרשה חמורה ביותר ,  שכן רכישת הצוללות והספינות מהקונצרן הגרמני  " טיסנקרופ "  היא מהלך אסטרטגי שצריך להיות נקי מכל אינטרס זר .  לכן ,  ה"אור הירוק "  שניתן לחוקרים  לגייס עד מדינה מסביבתו של גנור או אותו עצמו  הגיע מהדרגים הבכירים ביותר בפרקליטות ומצמרת המשטרה ,  כשבסוד העניינים היו המפכ"ל רוני אלשיך והיועץ המשפטי לממשלה אביחי מנדלבליט .  

הערכות במשטרה :  עדותו של גנור תוביל לגל מעצרים במערכת הביטחון
עד המדינה בפרשת הצוללות מוסר את המידע שיש בידיו בנוגע לתיק 3000 ולעסקאות רכש הביטחוניות ובמשטרה מעריכים כי עדותו תביא למעצרים של קצינים בהווה ובעבר .  במקביל ,  עו"ד דוד שמרון שב לארץ ולא נעצר

