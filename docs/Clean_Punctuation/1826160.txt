נתניהו :  לא לקווי 67' ,  הפלסטינים סרבני שלום
ראש הממשלה הקדיש את נאומו באיפאק להבעת תודה לנשיא אובמה ולקונגרס על  " הסיוע שהעניקו כך שתוכל ישראל להגן על עצמה ",  אך הדגיש כי ישראל לא תחזור לגבולותיה ערב מלחמת ששת הימים
 ( צילום :  רויטרס ,  עריכה :  גדי וינסטוק ) 
ראש הממשלה ,  בנימין נתניהו ,  נאם לפנות בוקר  ( שלישי )  בוושינגטון בפני ועידת השדולה הפרו-ישראלית בארה"ב ,  איפא"ק ,  והצהיר שוב כי ישראל לא תשוב לגבולות 67' במסגרת הסדר שלום עם הפלסטינים .
 נתניהו סיפר לנוכחים כי בנאומו הצפוי היום בבתי הקונגרס הוא מתכוון לתאר את חזונו שלו לשלום בין ישראל לפלסטינים ובחזון זה  " ביטחונה של ישראל חייב להישמר ולכן היא אינה יכולה לחזור לגבולות 67' ,  שאינם ברי הגנה ".  לגבי כישלון השיחות עם הפלסטינים אמר כי  " ישראל רוצה שלום ,  הפלסטינים מסרבים לסיים את הסככסוך ".  נאומו של נתניהו הופרע על ידי פעילי שמאל שהוצאו מהאולם .  לאחר ההפרעה פנה נתניהו לקהל ושאל : " אתם סבורים שהם היו יכולים להפגין כך בעזה ?  איזו דרך לזכות בתשומת לב ". 
חלק ניכר מנאומו הקדיש נתניהו להבעת תודה .  הוא פתח את נאומו והודה לחברי איפא"ק ש"מגנים על זכותה של ישראל להגן על עצמה ".  הוא שיבח את הקשר שבין ארה"ב וישראל ואמר כי שתי המדינות  " עומדות זו לצד זו ונלחמות נגד אויבים משותפים ".  לדבריו , " תמיכה בישראל לא מפלגת את ארה"ב אלא מאחדת אותה ."   
" אתמול דיבר אובמה על מחוייבותו לביטחון של ישראל ",  סיפר נתניהו , " והוא דיבר על מחוייבותו זו בהזדמנויות נוספות .  אני רוצה להודות לנשיא ולקונגרס שנותנים לישראל סיוע כך שתוכל להגן על עצמה ,  בעצמה .  אני רוצה להודות לכולכם על הסיוע למערכת  " כיפת ברזל ",  אני רוצה להודות לארה"ב ,  תודה לך ארה"ב ". 
גם לסוגיית החייל החטוף ,  גלעד שליט ,  התייחס נתניהו וקרא בנאומו לשחרר אותו .  הוא סיפר כי  " ארגון חמאס מחזיק בחייל הצעיר הזה במרתפיו במשך חמש שנים בלי שזכה אפילו פעם אחת לביקור מהצלב האדום ". 
ביום ראשון נשא גם הנשיא האמריקאי ,  ברק אובמה ,  נאום בפני איפא"ק וסיפר על פגישתו עם נתניהו . " אישררנו מחדש את האמת הבסיסית שהדריכה נשיאים וראשי ממשלות במשך שנים ארוכות ",  אמר הנשיא אובמה , " גם כשיש לפעמים חילוקי דעות ,  הקשר בין ארה"ב וישראל הוא בלתי ניתן לשבירה והמחויבות של ארה"ב לישראל מוצקה כברזל ".  
אובמה התייחס באיפא"ק גם לנאומו הקודם ,  אותו נשא בשבוע שעבר ואשר עורר תגובות עזות בעקבות הצהרותיו של אובמה בנוגע להקמת מדינה פלסטינית מבוססת על גבולות 67' . " ההתייחסות שלי לגבולות 67' ,  עם החלפת שטחים ,  קיבלה הרבה תשומת לב .  אז היות ונאמרו כמה דברים לא מדויקים ,  הרשו לי להסביר :  משמעות הדברים היא שהצדדים עצמם ינהלו מו"מ על גבול שהוא שונה מאשר ה-4 ביוני 1967 .  זוהי המשמעות של חילופי שטחים ",  אמר אובמה .
 
נתניהו :  לא לקווי 67' ,  הפלסטינים סרבני שלום
ראש הממשלה הקדיש את נאומו באיפאק להבעת תודה לנשיא אובמה ולקונגרס על  " הסיוע שהעניקו כך שתוכל ישראל להגן על עצמה ",  אך הדגיש כי ישראל לא תחזור לגבולותיה ערב מלחמת ששת הימים

