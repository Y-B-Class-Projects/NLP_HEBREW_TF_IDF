הפריצה למפרץ :  לאחר ביקור רה"מ ,  השרים נוסעים לעומאן ולאמירויות
אחרי ביקורו הנדיר של ראש הממשלה בעומאן בסוף השבוע ,  שרים בממשלה ממריאים לכנסים בינלאומיים המתקיימים במדינות המפרץ .  השר כץ ייסע לעומאן ,  קרא ימריא לדובאי ורגב השתתפה באליפות הג'ודו באבו דאבי .  נתניהו התייחס לביקורו : " שיחות חשובות למדינת ישראל ויהיו עוד "
 אחרי ביקור ראש הממשלה בנימין נתניהו בעומאן ,  שטף ביקורים של שרים במדינות המפרץ .  נתניהו הודיע היום  ( ראשון )  בישיבת הממשלה כי שר התחבורה והמודיעין ישראל כץ ייסע בשבוע הבא לכנס תחבורה בינלאומי בעומאן .  זאת בנוסף לנסיעתו של שר התקשורת איוב קרא שצפוי להמריא מחר לדובאי שבאיחוד האמירויות ,  כדי להשתתף בכנס תקשורת בינלאומי .  במקביל ,  שרת התרבות והספורט מירי רגב ייצגה את ישראל בסוף השבוע האחרון בטורניר הגרנד פרי בג'ודו באבו דאבי ואף צולמה לצדו של מקבילה ,  שר הספורט המקומי ובירכה אותו .  כל שלושת השרים - כץ ,  רגב וקרא - משתתפים בכנסים בינלאומיים שמתקיימים במדינות המפרץ ,  ולא מדובר בביקורים מדיניים .  
ביום שישי האחרון קיים ראש הממשלה ביקורי היסטורי בעומאן .  מדובר בביקור פומבי ראשון של ראש ממשלה ישראלי במדינה מאז 1996 ,  אז ביקר שם ראש הממשלה לשעבר שמעון פרס .  נתניהו התייחס היום בפתח ישיבת הממשלה לביקור ואמר  " ביום שישי חזרתי מביקור היסטורי בעומאן .  נפגשתי עם הסולטן ,  אדם מאוד מנוסה ומאוד מרשים .  זה ביקור רשמי ראשון מזה 22 שנים והוא הגיע בעקבות מאמצים מול מדינות ערב .  דנו בהרחבה באתגרים העומדים במזרח התיכון .  אלו היום שיחות חשובות למדינת ישראל ולביטחון ישראל ויהיו עוד ".  
עוד בוואלה !  NEWS:שני אחים ובעל ואישה נרצחו :  קורבנות הטבח בבית הכנסת בפיטסבורגאיפה צפוי מהפך ומי צריך לחשוש :  הערים הגדולות מתכוננות לבחירותטרגדיה בחוף מציצים :  תייר זינק למים כדי להציל נערים - וטבע למוות 
השר כץ הוזמן באופן אישי על ידי מקבילו העומאני ומארגני הכנס .  זוהי הפעם הראשונה ששר ישראלי מוזמן להשתתף בוועידה בינלאומית המתקיימת בעומאן ,  דבר המעיד על הידוק הקשר .  במרכז הביקור יציג שר התחבורה והמודיעין בפני מארחיו את יוזמתו המשותפת עם ראש הממשלה  " מסילות לשלום ",  שתסלול מסילות רכבת לחיבור הים התיכון והמפרץ הפרסי דרך ישראל וירדן שיהוו גשר יבשתי ומרכז תחבורתי אזורי .  
בני הזוג נתניהו קיימו בשבוע שעבר ביקור מדיני רשמי וחשאי בעומאן ,  במהלכו נפגש ראש הממשלה עם השליט ,  הסולטן קאבוס בן סעיד .  הנסיעה הגיעה יומיים בלבד אחרי שיו"ר הרשות הפלסטינית אבו מאזן סיים ביקור משל עצמו בסולטנות ,  שלה אין יחסים רשמיים עם ישראל .  

הפריצה למפרץ :  לאחר ביקור רה"מ ,  השרים נוסעים לעומאן ולאמירויות
אחרי ביקורו הנדיר של ראש הממשלה בעומאן בסוף השבוע ,  שרים בממשלה ממריאים לכנסים בינלאומיים המתקיימים במדינות המפרץ .  השר כץ ייסע לעומאן ,  קרא ימריא לדובאי ורגב השתתפה באליפות הג'ודו באבו דאבי .  נתניהו התייחס לביקורו : " שיחות חשובות למדינת ישראל ויהיו עוד "
 
