נתניהו ומופז נפגשו ;  ברק גיבש פתרון למשבר הגיוס
ראש הממשלה ומשנהו נועדו על רקע הפיצוץ במשא ומתן בין הליכוד לקדימה באשר לניסוח חלופה לחוק טל .  במקביל ,  שר הביטחון רקם מתווה חדש אותו יציע לצדדים כבר בסוף השבוע
 ( צילום :  גדעון צנטנר ,  עריכה :  מיכאל ברגמן )  
ראש הממשלה בנימין נתניהו ,  ומשנהו ,  יו"ר קדימה שאול מופז ,  נפגשו הערב  ( רביעי )  פעם נוספת על מנת לגשר על הפערים והמחלוקות שגרמו לפיצוץ במשא ומתן בין נציגי הליכוד וקדימה באשר לניסוח חלופה לחוק טל .  בפגישה ,  שארכה כשעה ,  סיכמו השניים על המשך עבודתם המשותפת של השר משה  ( בוגי )  יעלון וח"כ יוחנן פלסנר בניסיון לגיבוש חלופה .  
במקביל לפגישתם של נתניהו ומופז ,  מגבש שר הביטחון ,  אהוד ברק ,  מתווה של חוק  אותו הוא צפוי להציג לצדדים בסוף השבוע ,  כחלק מנסיונו לגשר ביניהם בתקווה למציאת פתרון מוסכם ,  שיתבסס על המלצות פלסנר עם התאמות  " כדי לא להביא את הדברים לידי פיצוץ ",  כהגדרת מקורביו .  כזכור ,  ברק היה גם מתווך מרכזי בכניסת קדימה לממשלת האחדות ובגיבוש הרעיון של הקמת צוות יעלון-פלסנר .
 המתווה של ברק מורכב משבעה סעיפים .  מדובר בהוראת שעה שבאופן מכוון לא מגדירה יעדי גיוס לחרדים וגיל גיוס מקסימלי ,  וגם אין בה סנקציות כלפי משתמטים ,  אלא הטבות משמעותיות מאוד למשרתים ,  כולל שכר שיגיע בסופו של דבר לשכר מינימום ,  לו לא יזכו המשתמטים .  המתווה מציע גיוס ככלל בגיל 18 ,  ומעניק עדיפות לצה"ל בבחירה מי יתגייס לצבא .  על פי המתווה ,  החרדים שלא ישרתו בצה"ל ייקחו חלק בשירות אזרחי שיימשך כשמונה עד 12 חודשים .  
כמו כן מציע ברק כי המתגייסים שימלאו אחר חובת השירות יקבלו שכר ,  שילך ויגדל החל משנת השירות השנייה עד לגובה שכר מינימום .  ההצעה מדברת על כך שייקבעו יעדי גיוס לחרדים שיומרו ליעדים מספריים ,  למה שייקרא  " עילויים בתורה ".  בהמשך הזמן ,  על פי ההצעה ,  כולם ,  כולל ערבים וחרדים ,  ישרתו בשירות אזרחי או צבאי ,  והמשתמט לא ייהנה מהטבות שיינתנו למשרתים .  הגדרת גיל המקסימום לגיוס ויעדי הגיוס ,  העומדים במרכז המחלוקת בין קדימה לליכוד ,  ייקבעו בהמשך . " ברק אומר :  בואו נצא לדרך עם הצעת החוק ,  והדברים האלו ייקבעו בהמשך ",  אמרו מקרוביו בשיחה עם וואלה !  חדשות .  
בתוך כך ,  נפגש הערב מופז עם כ-150 תלמידי ישיבות חרדים בפורום  " ליל שישי אקטואלי "  בירושלים .  במהלך הדיון ,  שהתמקד בנושא השוויון בנטל ,  ובגיוס החרדים לצה"ל בפרט ,  אמר מופז כי הוא  " מאמין שחלק מתעודת הזהות של מדינת ישראל זה השירות בכלל ,  בדגש על השירות בצה"ל ".  מופז קרא לחרדים  " להתעניין ,  לדעת ולתמוך "  בנשיאה בנטל ,  ואמר כי התהליך שמתרחש בימים  " הוא היסטורי ".   
" אם לא נצליח בימים הקרובים להגיע להסכמות להצעת חוק ,  אני מאמין שיהיה קשה מאד ב-15 השנים הקרובות להגיע לכך כי לא תהיה קואליציה בסדר גודל כזה ",  סבר מופז . " לכן ההתנהלות שלנו חייבת להיות ערכית ואחראית ותוך מיצוי כל האפשרויות ".  הוא התייחס לפיצוץ במשא ומתן בין נציגי הליכוד וקדימה ואמר כי  " בכל מו"מ יש רגעים של יותר הצלחה ופחות הצלחה .  אנחנו הגענו לרגע הניסוח .  התקדמנו .  נעצרנו ,  מכל מיני סיבות ,  אבל נעשה לפחות עוד ניסיון אחד להתקדם מחר .  נמפה את נקודות המחלוקת ".  באשר לשאלה אם יפרוש מהקואליציה השיב כי  " נכנסתי לקואליציה על מנת להעביר את החוק ולא כדי לצאת .  אם לא נגיע למה שאנחנו מצפים להגיע ,  לא נהיה שותפים בקואליציה ".  
עוד על השוויון בנטלמופז :  ננהל מומ לפתרון משבר הגיוס - או שנפרושמשבר בשיחות :  יעלון חזר בו מההסכמות על חוק הגיוסהחוק המתגבש :  גיוס בהדרגה של הערבים ו-80% מהחרדים 

נתניהו ומופז נפגשו ;  ברק גיבש פתרון למשבר הגיוס
ראש הממשלה ומשנהו נועדו על רקע הפיצוץ במשא ומתן בין הליכוד לקדימה באשר לניסוח חלופה לחוק טל .  במקביל ,  שר הביטחון רקם מתווה חדש אותו יציע לצדדים כבר בסוף השבוע

