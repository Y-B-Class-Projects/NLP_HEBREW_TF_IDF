סוף לנתק :  נתניהו ובנט ייפגשו בתחילת השבוע
שבועיים וחצי אחרי הבחירות ,  ובתום  " התעלמות "  ממושכת ,  ייפגש ראש הממשלה עם יו"ר הבית היהודי כחלק מסבב הפגישות בנוגע להרכבת הקואליציה .  בנט ייפגש בקרוב גם עם השר אלי ישי
ראש הממשלה ,  בנימין נתניהו ,  צפוי להיפגש בתחילת השבוע הבא עם יו"ר הבית היהודי ,  נפתלי בנט זאת אחרי נתק ממושך ביניהם - כך נודע הערב  ( חמישי )  .  מאז הבחירות שהתקיימו לפני שבועיים וחצי נרשמה  " התעלמות "  בין הצדדים - ככל הנראה נוכח היחסים העכורים ביניהם .  פגישתם של השניים מהווה חלק מסבב הפגישות במסגרת המשא ומתן הקואליציוני שנועד על פי נתניהו ליצור ממשלה רחבה ככל שניתן .  במהלך השבוע הבא צפוי נתניהו לקיים פגישות גם עם ראשי הסיעות החרדיות .
 מוקדם יותר היום נועד ראש הממשלה עם יו"ר יש עתיד יאיר לפיד במעונו בירושלים .  בסביבת לפיד אמרו כי הפגישה ,  שנמשכה שעתיים וחצי , " התנהלה באווירה טובה מאוד ".  גם בליכוד הגדירו אותה כ"טובה ועניינית ".  נתניהו ולפיד קבעו כי פגישה נוספת בין השניים תתקיים בקרוב .  
במערכת הפוליטית הגדירו את הפגישה היום כ"מכרעת וחשובה ",  לאור העובדה כי תוצאותיה עשויות להשפיע על השאלה כיצד תראה הקואליציה העתידית של נתניהו .  זאת ,  לאחר שבימים האחרונים נשמעו הערכות לפיהן נתניהו אינו מעוניין בהקמת ממשלה משותפת עם לפיד ,  על רקע התבטאויותיו בעניין רצונו להיות ראש הממשלה הבא .  
בתוך כך ,  אחרי חילופי ההאשמות והעימות המתוקשר בין ש"ס למפלגת הבית היהודי ,  נדמה שכעת מנסים הצדדים להנמיך את גובה הלהבות .  הערב נודע כי שר הפנים ,  אלי ישי ,  ויו"ר הבית היהודי ,  נפתלי בנט ,  שוחחו זה עם זה בטלפון .  בשיחה הקצרה ,  שהתקיימה ביוזמתו של ישי ,  דנו השניים בנושאים שעל הפרק ו"ליבנו את העניינים "  בעקבות הפרסומים השונים על מתיחות בין המפלגות .  ישי הדגיש בפני ח"כ בנט את  " הצורך בשיתוף פעולה בין המפלגות "  והבטיח כי  " ש"ס תפעל להידוק היחסים ".  בסיום השיחה ,  קבעו השניים להיפגש כבר בימים הקרובים .
 מדובר בשיחה הראשונה בין האישים למעט חילופי הברכות לאחר תוצאות הבחירות . " הייתה שיחה טובה של מספר דקות ",  אמר גורם בלשכתו של ישי לוואלה !  חדשות , " לא נדונו שם נושאים מהותיים ,  והשניים אמרו שאת המשקעים והמתחים ישאירו מאחור ויסתכלו רק קדימה ".  בנוגע לסלע המחלוקת בין הצדדים - נושא השוויון בנטל - החליטו השניים לא לדון כעת ,  אלא בפגישה .  
הפערים בין ש"ס לבית היהודי ניכרו במהלך מערכת הבחירות ,  אז תקף מנהיגה של ש"ס הרב עובדיה יוסף את מפלגתו של בנט וקרא לה  " בית של גויים "  - ואלו אף התחדדו אחרי היוודע התוצאות .  בין היתר אמרו בכירי ש"ס כי ראש הממשלה ,  בנימין נתניהו , " מעדיף "  קואליציה עם לפיד ובנט על פני ש"ס .  על רקע החשש שהחרדים יידחקו אל מחוץ לקואליציה ,  המשיכו גם היום גורמים בתנועת ש"ס להטיח ביקורת חריפה במפלגתו של נפתלי בנט .  
במאמר שהתפרסם הבוקר בביטאון  " יום ליום "  המזוהה עם התנועה תקף הרב משה שפיר ,  הנחשב לכותב הדעות המוביל בעיתון ,  את הבית היהודי .  במאמר אחר ,  כינה הרב ישראל מרגלית את בנט ואת יו"ר יש עתיד ,  יאיר לפיד  " פריצים ".  לדברי גורם חרדי ,  ייתכן שהרבנים שבתנועה מונעים מלחץ שגורם להם לירות לכל הכיוונים :  מצד אחד הם מחבקים ומנסים להתחבר ומהצד השני הם גם בועטים ,  כדי שבסופו של דבר משהו יצליח למנוע את החבירה ליאיר לפיד והסכמה למתווה לפיד לשוויון בנטל .  
בהודעה רשמית שהוציאו שלושת מנהיגי ש"ס ,  דרעי אטיאס וישי ,  הם התנערו לחלוטין מהמאמרים שפורסמו ב"יום ליום ".   " הדברים שנכתבו ביום ליום נגד הבית היהודי לא נתבקשו ולא אושרו על ידי איש מהנהגת ש"ס והינם על דעת הכותבים בלבד .  בעת הזו יש למצוא את המאחד ולא חלילה את המפריד ".  כחלק ממאמצי ה"פיוס ",  ועל אף שהבית היהודי אמרו כי לא מתנגדים לישיבה עם יש עתיד ,  לדברי דרעי , " גם שם יבינו הם לא יוכלו לחיות עם התנאים הללו ".  
גם בנט מצידו העביר במהלך היום פנייה לבכירי ש"ס ,  אחד המתקפות נגדו ונגד מפלגתו . " במהלך הקמפיין הותקפנו כ'בית של גויים' .  הבוקר ,  ש"ס המשיכה במתקפה חריפה על הציונות הדתית וזכיתי בשלל גינויים  ( "עמלק ")  ,  כאילו אני חפץ בהחרבת עולם התורה ",  כתב בנט בעמוד הפייסבוק שלו . " אינני אדם פרטי ,  ותחושתי האישית אינה רלוונטית .  אני נציג של ציבור גדול מאוד ,  דתי ושאינו ,  ואינני מקבל או מבין את פשר מתקפות אלו .  הדבר היחיד שמניע אותנו הוא טובת עם ישראל כולו ".   " בחודשיים האחרונים  ( כן ,  גם בתקופת הקמפיין )  אנו עוסקים בכל כוחנו בניסיון למצוא דרך לשלב את החרדים בכלכלה הישראלית ובשירות למדינת ישראל ,  ללא פגיעה בעולם התורה .  לתפיסתי ,  לימוד תורה הוא ערך עליון ,  והוא חיוני לעצם קיום העם היהודי .  פגשתי עשרות חרדים  ( רק אתמול ישבתי שעתיים עם מנהיג חרדי )  ,  רבנים ,  פוליטיקאים ,  מומחי כלכלה ואנשי בטחון ואני מאמין שאם נסיר את שיח השנאה ,  נוכל סוף סוף לפתור את הבעיה ",  כתב .  הוא סיכם את דבריו בקריאה ישירה : " אני מבקש מאנשי ש"ס :  הפסיקו ".  
לקריאה נוספת:בנט ידרוש מנתניהו :  להפוך את יום א' ליום חופשדרעי על תכנית לפיד לגיוס :  לא יקום ולא יהיהשס התנצלה בפני הבית היהודי שהותקפה בבטאונהבנט :  המצב בו רבבות חרדים לא משרתים אינו מוסרי 

סוף לנתק :  נתניהו ובנט ייפגשו בתחילת השבוע
שבועיים וחצי אחרי הבחירות ,  ובתום  " התעלמות "  ממושכת ,  ייפגש ראש הממשלה עם יו"ר הבית היהודי כחלק מסבב הפגישות בנוגע להרכבת הקואליציה .  בנט ייפגש בקרוב גם עם השר אלי ישי

