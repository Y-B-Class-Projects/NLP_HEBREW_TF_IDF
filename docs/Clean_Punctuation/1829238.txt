קרלה ברוני לשרה נתניהו : " מזועזעת ממקרה שליט "
 האזרחות הצרפתית שבה מחזיק החייל הישראלי החטוף ,  הניעה את רעיית נשיא צרפת להעביר את תחושותיה לרעיית ראש הממשלה ,  שרה נתניהו . " גם אני מייחלת בכל לבי לכך שסיום הפרשה יגיע בקרוב "
" אני מזועזעת עמוקות ממה שעובר על החייל הצעיר גלעד שליט ,  המחזיק גם באזרחות צרפתית ",  כך כתבה היום  ( חמישי )  קרלה ברוני ,  רעייתו של נשיא צרפת ניקולא סרקוזי לרעייתו של ראש הממשלה שרה נתניהו .  ברוני הוסיפה במכתב כי  " גלעד מוחזק בשבי בעזה כבר חמש שנים ונמנע ממנו כל קשר עם העולם החיצון .  המאמצים שהשקיעו כל הגורמים כדי להביא לשחרורו טרם הניבו תוצאות ".  
רעיית הנשיא הצרפתי הוסיפה כי  " כידוע לך ,  אנו שומרים על תקשורת סדירה עם הוריו של גלעד ,  נעם ואביבה .  בעלי שוחח איתם מספר פעמים ,  ועוזריו עומדים איתם בקשר רציף .  צרפת עושה הכל כדי לשים קץ לסבלו של גלעד ,  תוך שיתוף פעולה הדוק עם השלטונות בישראל .  כמוך ,  גם אני מייחלת בכל לבי לכך שסיום הפרשה יגיע בקרוב מאוד ".  ברוני שלחה את המכתב כתגובה למכתב קודם שהעבירה אליה שרה נתניהו .  
בתוך כך ,  ראש הממשלה בנימין נתניהו נפגש היום עם שר החוץ של צרפת ,  אלן ז'ופה ,  במהלכה הביע בפניו את נושא שחרור שליט וקרא לצרפת להמשיך לפעול לשחרורו .  נתניהו הביע גם הערכתו להחלטת סרקוזי לפעול נגד לוב . " לקדאפי היסטוריה ארוכה של תמיכה בטרור בינלאומי ואלימות נגד עמו ",  אמר נתניהו לז'ופה . " הוא מעולם לא היה חבר של ישראל או העם היהודי ,  וישראל בוודאי לא תצטער לראות אותו נעלם מהמפה .  מדינת ישראל מקווה כי לכשתקום ממשלה חדשה בלוב ,  היא תקדם את השלום והביטחון לכל עמי האזור ". 
לפניות לכתב :  pinhas_wolf@walla.co.il

קרלה ברוני לשרה נתניהו : " מזועזעת ממקרה שליט "
 האזרחות הצרפתית שבה מחזיק החייל הישראלי החטוף ,  הניעה את רעיית נשיא צרפת להעביר את תחושותיה לרעיית ראש הממשלה ,  שרה נתניהו . " גם אני מייחלת בכל לבי לכך שסיום הפרשה יגיע בקרוב "
 
