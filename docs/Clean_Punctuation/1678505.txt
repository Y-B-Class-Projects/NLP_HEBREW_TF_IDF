הקואליציה  " הוקפצה "  - הגדלת התקציב אושרה
חברי האופוזיציה החליטו במפתיע לערוך לפנות בוקר הצבעה על החוק להגדלת מסגרת ההוצאות הממשלתיות .  כתוצאה ,  נאלצו חברי הקואליציה להשכים קום ולהגיע למשכן כדי להגן על הצעתם
בתום מרתון של דיון לילי ,  מליאת הכנסת אישרה הבוקר  ( שלישי )  את הגדלת מסגרת תקציב המדינה מ- 1.7% ל- 2.6% ,  בקריאה שנייה ושלישית וברוב של 51 חברי כנסת נגד 31 .  הקואליציה בראשות סיעת קדימה הודיעה לפנות בוקר במפתיע למזכיר הכנסת כי החליטה לערוך הצבעה על כוונת הממשלה להגדיל את מסגרת ההוצאה הממשלתית ולפי הסיכומים המוקדמים עם הקואליציה ,  מרגע הודעה כזו יש לקיים הצבעה תוך שעתיים .  לכן ,  חברי הקואליציה כולל ראש הממשלה ושריו  " הוקפצו "  למשכן הכנסת בכדי למנוע מבוכה לממשלה .
 יו"ר הקואליציה ,  ח"כ זאב אלקין ,  אמר לאחר ההצבעה כי , " האופוזיציה שוב הוכיחה שהיא משתמשת בכלים הפרלמנטריים העומדים לרשותה בצורה צינית וללא תוכן .  לאחר לילה שלם של פיליבסטר חסר משמעות ,  שעלה למשלם המיסים הישראלי לא מעט כסף ,  אני שמח שהאופוזיציה מאפשרת לכנסת לחזור לפעילותה החשובה ". 
בקדימה הביעו סיפוק רב מהתנהלות האופוזיציה ,  שחבריה קיימו נאומים לכל אורך הלילה במשכן .  במפלגה ציינו : " בחרנו להקפיץ את נתניהו ממיטתו על מנת להעביר לו מסר ברור ולפיו בכל פעם שיעז לשלוח את ידיו לכיסי הציבור לצורך תשלום שוחד פוליטי לשותפיו הקואליציוניים - קדימה תדאג שהוא לא יישן טוב בלילה ". 
מ"מ יו"ר סיעת קדימה ,  ח"כ יוחנן פלסנר אמר מעל דוכן הכנסת כי , " ראש הממשלה נתניהו בחר להכניס את ידיו לכיסו של הציבור בניסיון לשלוף ארבעה מיליארד שקלים למימון צרכיו הפוליטיים .  מר נתניהו ,  אם אתה כל כך גאה במה שאתה עושה ואם אתה רוצה להגן על החלטתך לקחת את כספי הציבור ולתת אותם לשרידות הקואליציה שלך אז קום ותגיע בשעתיים הקרובות למליאת הכנסת .  בכוונתנו לקיים אז את ההצבעה .  אני קורא לך להתעשת ברגע האחרון כי עוד ניתן ". 
עם זאת ,  ככל הנראה הפיליבסטר לא גרם לנדודי שינה קשים לראש הממשלה ולשר האוצר .  בסופו של דבר ,  לוחות הזמנים של השניים מחייבים אותם לקום מוקדם מאד ,  גם בימים בהם לא מתקיימות הצבעות פתע שיוזמת האופוזיציה .
 עדכון ראשון - 7:00

הקואליציה  " הוקפצה "  - הגדלת התקציב אושרה
חברי האופוזיציה החליטו במפתיע לערוך לפנות בוקר הצבעה על החוק להגדלת מסגרת ההוצאות הממשלתיות .  כתוצאה ,  נאלצו חברי הקואליציה להשכים קום ולהגיע למשכן כדי להגן על הצעתם

