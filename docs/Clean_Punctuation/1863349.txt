נתניהו יתייעץ עם שרי הממשלה בנוגע להצעת הקוורטט
בסביבת ראש הממשלה רואים בחיוב את הצעת הקוורטט להמשך המשא ומתן ,  אך הוא צפוי לדון בנושא עם השרים לאחר שיחזור מארצות הברית בימים הקרובים .  גם ההנהגה הפלסטינית תדון בהצעה למרות התנגדותה
ראש הממשלה בנימין נתניהו ידון בשבוע הבא עם שרי הממשלה בהצעת הקוורטט לחידוש המשא ומתן בין ישראל והפלסטינים - כך מסרה אמש  ( שבת )  לשכת נתניהו .  
עוד נמסר כי בסביבת ראש הממשלה רואים בחיוב את ההצעה ,  וכי ייתכן והתשובה לגביה תתקבל כבר בימים הקרובים .  גם ההנהגה הפלסטינית צפויה להתכנס בימים הקרובים ברמאללה ולדון בהצעה .  נתניהו צפוי להמריא לישראל מחר בשעות אחר הצהריים .
 האם אתם תומכים בחידוש המשא ומתן ?  בואו לדבר על זה בפייסבוק
עוד על סוף השבוע ההיסטורי באו"םמהנאומים להצעת הקוורטט :  סוף שבוע היסטורי באו"םהפלסטינים על מתווה הקוורטט :  מה עם גבולות 67' ? אבו מאזן :  נאומי השפיע לטובה על דעת מועצת הביטחוןנתניהו באו"ם : " קודם שלום - אחר כך מדינה "
 עוד נמסר כי בלשכת ראש הממשלה  " מברכים על כל צעד שמקדם משא ומתן .  בלשכה ממשיכים להביע סיפוק על התיאום עם ארצות הברית בשבועות האחרונים שהגיעה לשיא בנאומו של אובמה ביום רביעי בעצרת האו"ם .  בשבועות האחרונים נרשמה התקרבות בין הצדדים ,  בין היתר על רקע אי היציבות האזורית בכלל ובמצרים בפרט ,  על רקע אירוע הפריצה לשגרירות בקהיר שהיה נדבך נוסף בהבנה העמוקה שחשוב לשמר את הברית בין ישראל לארצות הברית ולהמשיך לקדם פתרונות של משא ומתן ".  
בראיון שהעניק לערוצי הטלוויזיה אמש ,  ציין ראש הממשלה כי אמנם עוד לא למד לעומק את הנוסח שהציע הקוורטט ,  אך הדגיש כי  " מקובל עלינו לחלוטין לפתוח במשא ומתן תוך חודש ".  ראש הממשלה הדגיש עוד בראיון כי הוא  " חסיד של נוסחה מסוימת שתבעתי בקדנציה הקודמת  'ייתנו-ייקבלו' .  אני רוצה לדעת אם הפלסטינים מכירים בישראל ,  אם הם מוותרים על זכות השיבה ,  ולא פחות חשוב מזה ,  מה יהיה לישראל מבחינת הסדרי ביטחון וכיצד נמנע מהטרגדיה של ההתנתקות מעזה לחזור על עצמה ".  נתניהו הוסיף כי  " הדרך היחידה היא להיכנס למשא ומתן רציני ,  בו אנחנו לא נדרשים רק לתת ,  אלא גם לקבל ". 
על פי הצעת הקוורטט - הכולל את שרי החוץ של האיחוד האירופי ,  האו"ם ,  רוסיה וארצות הברית - בה ידון ראש הממשלה עם השרים ,  תוך חודש תיקבע פגישת הכנה בין הצדדים ובה יוסכם סדר היום ודרך ההתקדמות במשא ומתן .  באותה פגישה יתחייבו הצדדים להגיע להסכם תוך מסגרת זמן שתוסכם על ידם אך לא יאוחר מסוף 2012 .
 בנוסף ,  צוין בהצהרת הקוורטט ,  הנציגים מצפים שתוך שלושה חודשים יוגשו הצעות מהותיות של שני הצדדים בנושאי ביטחון וגבולות .  לשם כך ,  יכנס הקוורטט ועידה בינלאומית במוסקבה בתיאום עם הצדדים בזמן שיימצא מתאים לכך .
 הפלסטינים הודיעו מבעוד מועד כי הם מתנגדים להצעה .  יו"ר הרשות ,  אבו מאזן ,  אמר לכתבים בשובו חזרה מעצרת האו"ם כי שום יוזמה שלא כוללת דרישה לעצירת הבנייה בהתנחלויות או שלא מבוססת באופן מוצהר על גבולות 1967 ,  לא תזכה לתמיכתו .  אבו מאזן סייג את דבריו באומרו כי הוא עדיין לומד את הצעת הקוורטט ,  שאינה כוללת אף התבטאות בשני הנושאים שלעיל .
 בהכנת הידיעה השתתף ניר יהב
 ( עדכון ראשון :  22:37 ) 

נתניהו יתייעץ עם שרי הממשלה בנוגע להצעת הקוורטט
בסביבת ראש הממשלה רואים בחיוב את הצעת הקוורטט להמשך המשא ומתן ,  אך הוא צפוי לדון בנושא עם השרים לאחר שיחזור מארצות הברית בימים הקרובים .  גם ההנהגה הפלסטינית תדון בהצעה למרות התנגדותה

