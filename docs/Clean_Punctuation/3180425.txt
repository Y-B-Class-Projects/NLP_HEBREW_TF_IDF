הקבינט דן במצב ברצועת עזה ובמגעים להפסקת אש עם חמאס
חברי הקבינט המדיני-ביטחוני נפגשו בפעם השלישית בתוך שבוע ,  אחרי סוף שבוע שקט יחסית בגבול הדרום .  נתניהו הצהיר בישיבת הממשלה כי ישראל  " לא תסתפק בפחות מהפסקת אש מוחלטת ".  אחד משרי הקבינט : " אבו מאזן מעכב את ההסדרה "
 הקבינט המדיני ביטחוני התכנס היום  ( ראשון )  כדי לדון במצב ברצועת עזה ,  ברקע המגעים האזוריים להביא להפסקת אש בין ישראל וחמאס והמשך המתיחות הביטחונית בדרום .  במהלך הדיון מקבלים השרים סקירה ביטחונית על התפתחויות סוף השבוע ודנים במתווה הפסקת האש וההסדרה שאותו מקדמים מצרים ושליח האו"ם למזרח התיכון ניקולאי מלאדנוב .  למרות הדיווחים ביום חמישי בלילה על הפסקת אש שנכנסה לתוקף והשקט היחסי בסוף השבוע ,  גורמים בלשכת ראש הממשלה מתעקשים כי ישראל לא הסכימה להפסקת אש ולא התחייבה בפני המתווכים על הפסקת האש וכי צה"ל הונחה להמשיך לפעול בעוצמה מול החמאס .  
לדבריהם ,  חמאס הוא זה שביקש הפסקת אש ,  ונצר את האש בעצמו אחרי שספג  " מכה קשה "  בתקיפות האוויריות של צה"ל בשבוע שעבר ,  אך ישראל ממשיכה לדרוש הפסקה מוחלטת של טרור העפיפונים וההפגנות על הגדר כתנאי להכרזה על הפסקת אש .  ראש הממשלה בנימין נתניהו אמר היום בישיבת הממשלה כי  " אנחנו בעיצומה של מערכה נגד הטרור בעזה .  יש בה חילופי מהלומות .  זה לא ייגמר במכה אחת ,  הדרישה שלנו ברורה - הפסקת אש מוחלטת לא נסתפק בפחות מזה ".  
מדובר בישיבה שלישית שהקבינט מקיים בנושא עזה בשבוע האחרון ,  בהן נידונו ההתפתחויות הביטחוניות והמדיניות ברקע סבב ההסלמה הנוסף בגבול הרצועה .  לדברי גורמים המעורים בנושא ,  הגישה השלטת בקבינט היא עדיין להימנע מעימות רחב ברצועת עזה כדי למקד את תשומת הלב הביטחונית בגזרת איראן וגבול הצפון - גישה המקודמת על ידי ראש הממשלה נתניהו וצה"ל .  
יחד עם זאת ,  בישיבה הקודמת ,  שנערכה ביום חמישי בערב ,  שר הביטחון אביגדור ליברמן דחף להרחבת פעילות צה"ל ברצועה ולמדיניות אגרסיבית הרבה יותר כלפי החמאס .  לישיבת הקבינט היום יגיע גם שר החינוך נפתלי בנט ,  שנעדר משתי בישיבת האחרונות בשל חופשה פרטית ,  שתומך גם הוא בקו תקיף הרבה יותר של צה"ל כלפי חמאס ברצועת עזה ומתנגד עקרונית להסדרה מול החמאס .  
במקביל ,  מצרים ושליח האו"ם מלאדנוב ממשיכים במאמצים להביא להסדרה מצומצמת בין ישראל וחמאס ולהסדר במסגרתו הארגון יפסיק לגמרי את האש - כולל ההצתות וההפגנות על הגדר - בתמורה לפתיחת מעבר כרם שלום והרחבת מרחב הדיג ברצועה .  בירושלים מעריכים כי הסיכויים להסדרה ארוכת טווח - שבמסגרתה יינתנו הקלות הומניטריות נוספות - קלושים ,  לנוכח הקשיים בהתקדמות בפיוס הפנים-פלסטיני ובמגעים בין חמאס לפתח .
" זה לא תלוי רק בישראל ובחמאס אלא באבו מאזן ,  הוא לא רוצה הסדרה נפרדת לעזה ,  ולכן מעכב את התהליך כולו ",  אמר שר בקבינט לוואלה !  NEWS .
  ( עדכון ראשון 17:35 )  

הקבינט דן במצב ברצועת עזה ובמגעים להפסקת אש עם חמאס
חברי הקבינט המדיני-ביטחוני נפגשו בפעם השלישית בתוך שבוע ,  אחרי סוף שבוע שקט יחסית בגבול הדרום .  נתניהו הצהיר בישיבת הממשלה כי ישראל  " לא תסתפק בפחות מהפסקת אש מוחלטת ".  אחד משרי הקבינט : " אבו מאזן מעכב את ההסדרה "
 
