נתניהו נזף בשרים : " בלתי נסבל שתבקרו אותי בזמן לחימה "
 ראש הממשלה מתח ביקורת על כמה מהשרים בישיבה שעסקה בהתקדמות המבצע ברצועת עזה .  בפתח הישיבה אמר : " אחדות ההנהגה חשובה לעם ישראל ".  חלק מהשרים השיבו לדברים שהטיח בהם
- נתניהו נזף בישיבת הממשלה בכמה שרים בשל ביקורת שמתחו- חלק מהשרים השיבו לדברים שהטיח בהם- ראש הממשלה :  לא אסכים להסדר שימנע את נטרול המנהרות
ראש הממשלה בנימין נתניהו נזף בכמה שרים בישיבת הממשלה שהתקיימה היום  ( חמישי )  בקריה בתל אביב ,  ואשר עסקה בהתקדמותו של מבצע  " צוק איתן ".  נתניהו הביע מורת רוח על חלק מהשרים ,  בהם שרים ממפלגתו ,  והבהיר : " ביקורת מבית בזמן לחימה היא בלתי נסבלת ".  כמו כן ,  ציטט נתניהו מספרו של אחיו המנוח יוני נתניהו שסיפר על מלחמות היהודים שמתחילות בסוף לחימה - אך לא לפני סיומה .  
מבצע  " צוק איתן "  - סיקור מיוחד בוואלה !  חדשות :" כוח צביקה ":  חברי הקצין שנפל יפגינו בעד המבצעאלמנתו של ההרוג ילדה בת : " עצוב שדני לא אתי "" המחבל הופל ":  צפו בהיתקלות של לוחמי גבעתי ברצועה 
עוד קודם לכן ,  בפתח ישיבת הממשלה ,  התייחס נתניהו להתקדמות המבצע ,  שזהו יומו ה-24 .  בדברים שאמר בפני כלי התקשורת הוא הזכיר אמירות של שרים שהתנגדו להחלטות הקבינט ,  ואמר : " אחדות ההנהגה חשובה לעם ישראל .  עדיין יש מיעוט בציבור שדווקא ברגעים אלה בוחר להקצין את דעותיו .  הישמרו בדבריכם ,  היזהרו במעשיכם .  שרי הממשלה הם אלה שצריכים לתת דוגמה אישית לציבור כולו .  בעת הזו ,  העם מצפה מכולנו להתלכד מאחורי המטרה .  ככל שאנו מאוחדים יותר ,  אנו חזקים יותר ". 
לעניין המבצע עצמו והישגיו ,  אמר ראש הממשלה : " עד כה נטרלנו עשרות מנהרות טרור ,  ואנו נחושים להשלים משימה זו  עם או בלי הפסקת אש .  לכן ,  לא אסכים להסדר שימנע את השלמת נטרול המנהרות ",  הבהיר .  לדברי נתניהו , " אין ערובה ל-100% ,  כפי שגם 'כיפת ברזל' לא נותנת מענה מוחלט ,  אך בשטח רצועת עזה נמשכות פעולות מרשימה במלוא עוזן .  חיילי צה"ל משלימים בשעה זו את נטרול המנהרות ברצועת עזה ".  
ראש הממשלה שיבח את פעילות צה"ל ואמר : " צה"ל הוא צבא מוסרי מאין כמוהו ,  ונלחם באויב אכזר מאין כמוהו .  הוא מנסה להימנע מפגיעה באזרחים ואנו חושבים על החיילים .  אני רוצה לשלוח בשם הממשלה ועם ישראל איחולי החלמה מלאה לפצועים ". 
שר הביטחון משה יעלון אמר בפתח הישיבה כי  " גם בשעות אלו ממשיך צה"ל לפעול בתוך רצועת עזה ולטפל במנהרות הטרור ,  שאת הטיפול בהן אנו משלימים ".  יעלון הוסיף כי הנזק לחמאס  " עצום וחסר תקדים ",  ופירט : " השמדנו אמצעי לחימה ,  תשתיות טרור ,  מתקני ייצור נשק ,  רקטות ועוד .  אנו לא מתכוונים להתפשר על ביטחון אזרחי ישראל ולא נרפה עד שישוב הביטחון והשקט ".  הוא ביקש להזכיר כי  " חמאס משתמש בבתי ספר ,  בבתי חולים ובאזרחים חפים מפשע כדי לנהל את המאבק בישראל .  המהלך הצבאי שמנוהל היטב על ידי הרמטכ"ל הוא זה שיעניק לנו את הכלים להתמודדות גם בזירות אחרות ".  
הרמטכ"ל ,  רב-אלוף בני גנץ ,  הודה לראש הממשלה ולשר הביטחון בתחילת הישיבה . " העבודה אתכם ועם חברי הקבינט היא מאומצת ",  אמר .  הרמטכ"ל הוסיף כי  " אני מקדיש את דבריי לחיילי השדה שלנו ,  מכלל הזרועות ,  שמסתובבים ברצועה .  הם נלחמים באזורים שמבחינה מקצועית הם מאוד מורכבים ,  ומסתדרים בצורה מצוינת עם המשימות שאנו מטילים עליהם .  אנו מסתכלים קדימה ,  וכשנסיים את המשימות ,  נשוב לחבק את המשפחות ואת הציבור ". 
גורמים בלשכת נתניהו מסרו :  ראש הממשלה הדגיש בפני כל שרי הממשלה את חשיבות הלכידות בממשלה ובעם ,  במיוחד בעת הזאת ,  ולא מתח ביקורת אישית כלפי שר זה או אחר .
 לפניות לכתב אמיר תיבון :  amir.tibon@walla.co.il 

נתניהו נזף בשרים : " בלתי נסבל שתבקרו אותי בזמן לחימה "
 ראש הממשלה מתח ביקורת על כמה מהשרים בישיבה שעסקה בהתקדמות המבצע ברצועת עזה .  בפתח הישיבה אמר : " אחדות ההנהגה חשובה לעם ישראל ".  חלק מהשרים השיבו לדברים שהטיח בהם

