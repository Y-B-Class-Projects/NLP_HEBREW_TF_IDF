6 מיליון על מטוס לארה"ב :  הוצאות משרד ראש הממשלה נחשפות
המשרד חשף נתונים חלקיים על התקשרויות עם כאלף ספקים בחצי הראשון של 2014 .  בין היתר ,  דווח על כ-120 אלף שקל על גינון . " הנתונים כוללים התקשרויות של כמה משרדים .  הניסיון לייחס לראש הממשלה את כל ההתקשרויות מוטעה "
 רשימת התקשרויות הספקים של משרד ראש הממשלה נחשפת ,  אבל בינתיים רק באופן חלקי :  משרד ראש הממשלה העביר לאחרונה רשימה מסודרת של כל הספקים שעמם התקשר המשרד בחצי השנה הראשונה של 2014 ,  זאת בעקבות פנייה של  " התנועה לחופש המידע "  בבקשה לקבל את הנתונים .  התנועה ביקשה מכל משרדי הממשלה לקבל את נתוני ההתקשרויות והספקים שלהם לשנה החולפת ,  אולם במשרד ראש הממשלה העבירו בינתיים רק נתונים לגבי המחצית הראשונה של השנה .
 הרשימה שהועברה לידי התנועה כוללת כאלף התקשרויות עם ספקים שונים ,  בסכום כולל של כ-54 מיליון שקלים .  הסכום כולל הוצאות לפעילות השוטפת של המשרד ולצורכי אבטחה ,  וכן הוצאות הנוגעות לתחזוקת בתי ראש הממשלה ,  כמו למשל תשלום בסך 29,500 שקל לחברה לפיתוח קיסריה בעבור מים .  הרשימה המלאה של התקשרויות הספקים כוללת גם עמודות שבהן לא נכלל שם הספק ,  כמו תשלום החוזר על עצמו כמה פעמים על סך קרוב ל-5,000 שקל בעבור  " הופעה ייצוגית לראש הממשלה ",  ללא ציון הגורם שאליו הועבר התשלום .
 ההוצאות הגדולות ביותר בדוח קשורות לטיסות רשמיות של ראש הממשלה לחו"ל .  בראש הרשימה נמצאת הוצאה בסך שישה מיליון שקל על השכרת מטוס לטיסת ראש הממשלה לארצות הברית במרץ 2014 לצורך השתתפות בוועידת אייפא"ק ופגישה עם הנשיא אובמה .  סכום של כ-4.5 מיליון שקל הושקע במטוס לטיסת ראש הממשלה ליפן במאי 2014 .  בהמשך פורטו הוצאות של מיליוני שקלים על שירותים כגון אבטחה ,  תקשורת ,  ניקיון ודלק .  כ-120 אלף שקל הושקעו בשירותי גינון לתקופה של חמישה חודשים בין פברואר ליולי 2014 ,  וכמאה אלף שקל הועברו למשרד אדריכלים בעבור תכנון רחבת התפילה בקשת רובינסון בעיר העתיקה .
 עוד בוואלה ! NEWS:עובדי כיל הפורשים : " זורקים אותך מהבית ונוסעים במרצדס"שר החוץ של ארה"ב ג'ון קרי נפצע בתאונת אופניים בצרפת12 שנות מאסר נגזרו על אם שרצחה שלושה מילדיה 
משרד ראש הממשלה דחה את הטענות על הוצאות מופרזות או כי הנתונים הוסתרו . " הניסיון לייחס לראש הממשלה נתניהו את כל ההתקשרויות שהתפרסמו בדוח מוטעה ומטעה .  הנתונים העיקריים הקשורים בראש הממשלה כבר התפרסמו ביוזמת משרד ראש הממשלה ,  ושאר הנתונים בעיקרם הם התקשרויות משותפות המתייחסות למספר יחידות סמך ומשרדי ממשלה נוספים ,  כמו נציבות שירות המדינה ,  המשרד לאזרחים ותיקים ,  מנהלת תנופה ,  מערך הגיור וגופים נוספים ",  נמסר . " נוסף על כך ,  הסכומים כוללים גם את הוצאות המשרד לעניינים אסטרטגיים ,  משרד המודיעין ,  המטה לביטחון לאומי ,  מטה הסייבר הלאומי ,  הממונה על היישומים הביומטריים ,  ארכיון המדינה והרשות לקידום מעמד האישה - גופים הכוללים יותר מ-1,000 איש ".  
מנכ"לית התנועה לחופש המידע ,  עו"ד אלונה וינוגרד ,  ביקרה את העברת הנתונים החלקית ממשרד ראש הממשלה . " במסגרת הבקשות הרוחביות שהוציאה התנועה למשרדי הממשלה ולגופים נוספים זכינו לקבל נתונים ממשרד ראש הממשלה רק בנוגע לחציון הראשון של שנת 2014 .  ברור שפרסום תמונת מצב מדויקת בנוגע להתקשרויות המשרד היא בקשה מורכבת ,  עם זאת יש לזכור שכמעט כל הגופים שהתנועה פנתה אליהם השיבו לבקשה באופן מלא ומפורט ",  אמרה עו"ד וינוגרד . " כמו כן ,  ניתן לצפות ממשרד ראש הממשלה שישמש דוגמה ליישום מיטבי של זכות הציבור למידע ולא יפרש את הדרישה החוקית באופן צר ,  כפי שקורה לצערנו לעתים קרובות מדי ". 
לפני כשבוע וחצי פורסם פירוט הוצאות מעונות ראש הממשלה ,  שהראה כי ב-2014 חלה ירידה בהוצאה הכוללת על מעונות ראש הממשלה בסך של כ-27% בהשוואה ל-2013 .  התקציב הסתכם בכשלושה מיליון שקלים .  עם זאת ,  הפירוט שהוציא משרד ראש הממשלה הצביע על עלייה בהוצאות על ביתם הפרטי של בני הזוג נתניהו בקיסריה ,  שעליו הוציאה המדינה ב-2014 כ-284 אלף שקל ,  לעומת 183 אלף שקל בשנה הקודמת  עלייה של כ-55% .
 לפניות לכתב :  amir.tibon@walla.co.il 

6 מיליון על מטוס לארה"ב :  הוצאות משרד ראש הממשלה נחשפות
המשרד חשף נתונים חלקיים על התקשרויות עם כאלף ספקים בחצי הראשון של 2014 .  בין היתר ,  דווח על כ-120 אלף שקל על גינון . " הנתונים כוללים התקשרויות של כמה משרדים .  הניסיון לייחס לראש הממשלה את כל ההתקשרויות מוטעה "
 
