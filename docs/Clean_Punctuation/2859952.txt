תרגיל  " נקודת מפנה "  נמשך ;  הרמטכ"ל : " שבוע שיא לשיפור המוכנות "
 במסגרת תרגיל העורף הלאומי נשמעה ב-19:05 אזעקה נוספת על זו שנשמעה בשעות הבוקר .  נתניהו ביקר עם יעלון ואיזנקוט בבסיס פיקוד העורף : " אנו מאוימים על ידי רקטות שמספקת איראן "
 תרגיל העורף הלאומי  " נקודת מפנה "  נמשך :  הערב  ( שלישי )  בשעה 19:05 נשמעה אזעקה ברחבי הארץ .  זו הייתה האזעקה השנייה שנשמעה היום ,  אחרי האזעקה שהופעלה בשעה 11:05 בבוקר .  
בתרגיל הגדול לוקחים חלק פיקוד העורף ,  משטרת ישראל ,  מגן דוד אדום ,  הרשות הארצית לכיבוי והצלה ,  משרדי ממשלה ורשויות מקומיות .  גופי ההצלה והביטחון מתרגלים במסגרת התרגיל נפילה של כאלף רקטות וטילים ביממה ,  בדגש על אזורי העימות בעוטף עזה ובגבול לבנון .  
עוד בוואלה ! NEWS:צה"ל מודה :  טעינו כשהענשנו את החייל שאכל כריך עם חזירחוטובלי מפעילה את משרד החוץ נגד  " שוברים שתיקה "  בשוויץנקברו האם וילדיה שנהרגו בתאונה : " טרגדיה בלתי-נתפסת "  
אחר הצהריים ביקר ראש הממשלה ,  בנימין נתניהו ,  בבסיס פיקוד העורף ברמלה יחד עם שר הביטחון ,  משה יעלון ,  והרמטכ"ל ,  רב-אלוף גדי איזנקוט . " כמו כל אזרחי ישראל אני משתתף בתרגיל ,  כולל היום עם שמיעת האזעקה ",  אמר נתניהו . " אנחנו פועלים בקשת רחבה מאוד ומתרשמים בהחלט מהשיפורים .  יש כאן עבודה מאוד שיטתית ואינטנסיבית להגן על העורף הישראלי .  אנחנו עושים את זה כבר כמה שנים ,  זה בא לידי ביטוי ב'צוק איתן' בהגנה טובה מאוד ,  אבל האתגרים כל הזמן נערמים סביבנו ,  בין השאר על ידי טילים ורקטות שרובן ככולן מסופקות על ידי איראן ".   
" כשמדובר בביטחון ישראל ",  הוסיף נתניהו , " אני סומך קודם כל על עצמנו והראיה לכך היא ההסכם שמתגבש בין המעצמות לאיראן ,  שגם סולל את דרכה של איראן להרבה פצצות אטום ,  וגם מזרים מיליארדים רבים לקופות של איראן .  באמצעות הכסף הזה היא תוכל להמשיך ולחמש את האויבים שלנו בנשק תלול מסלול ונשק אחר ,  וגם תחמש את מכונת המלחמה והטרור שלה ,  שפועלת נגדנו ונגד המזרח התיכון ,  והיא מסוכנת פי כמה ממכונת הטרור של דאעש ,  אף על פי שגם היא מסוכנת מאוד .  לכן אנחנו נעשה כל מה שאנחנו יכולים כדי לדאוג לביטחון ישראל ,  נמשיך להגן על העורף ונמשיך להגן על אזרחי ישראל ,  כפי שאנחנו עושים בתרגיל הזה ".  
שר הביטחון יעלון אמר : " עניין המוכנות הוא הדגש ,  אנו מתאמנים בכל הרמות .  התרגיל הזה מתרגל את מערך החירום ,  במקרה הזה בעתות מלחמה ,  אבל זה יכול להיות גם באסון טבע ,  חס וחלילה .   ( אנחנו מתרגלים )  הרבה מאוד אירועים שאנחנו רוצים ללמוד מהם .  בסך הכול זה תרגיל מאתגר ,  שמתנהל כסדרו ,  ואני מקווה ומאמין שיביא אותנו למכונות יותר טובה לאתגרי העתיד ".  
הרמטכ"ל איזנקוט הדגיש כי  " זה שבוע השיא מבחינתנו לשיפור מוכנות צה"ל .  ניתן להתרשם שהמוכנות שלנו ויכולת ההתגוננות שלנו השתפרה מאוד ,  וזה קורה במקביל לתרגול היכולת ההתקפית של צה"ל ,  שהתפתחה בצורה מרשימה מאוד ".  

תרגיל  " נקודת מפנה "  נמשך ;  הרמטכ"ל : " שבוע שיא לשיפור המוכנות "
 במסגרת תרגיל העורף הלאומי נשמעה ב-19:05 אזעקה נוספת על זו שנשמעה בשעות הבוקר .  נתניהו ביקר עם יעלון ואיזנקוט בבסיס פיקוד העורף : " אנו מאוימים על ידי רקטות שמספקת איראן "
 
