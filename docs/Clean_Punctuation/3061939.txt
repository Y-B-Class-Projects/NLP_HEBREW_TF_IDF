נתניהו על פגישת טראמפ ואבו מאזן :  מקווה לשינוי שיקדם את השלום
ראש הממשלה הגיב בחיוב לפגישה בין נשיא ארה"ב ליו"ר הרשות הפלסטינית והביע תקווה לחידוש המו"מ .  מנגד ,  הוא אמר כי אבו מאזן לא אמר אמת כשסיפר  " שהפלסטינים מחנכים את ילדיהם לשלום "
 ראש הממשלה בנימין נתניהו אמר היום  ( חמישי )  כי הוא מקווה שהפגישה שהתקיימה אתמול בבית הלבן בין הנשיא דונלד טראמפ ליו"ר הרשות הפלסטינית אבו מאזן תוביל לשינוי שיקדם את השלום .  בדברים שאמר במהלך פגישה עם ראש ממשלת רומניה סורין גרינדיאנו ,  הוסיף נתניהו מנגד כי  " הפלסטינים לא מחנכים את הילדים שלהם לשלום ,  בניגוד למה שאמר אבו מאזן אתמול ". 
לדברי נתניהו , " הם קוראים לבתי הספר שלהם על רוצחי המונים של ישראלים והם מממנים טרוריסטים ,  אבל אני מקווה שאפשר יהיה להביא לשינוי ולהשיג שלום אמיתי .  זה משהו שישראל תמיד מוכנה אליו .  אני תמיד מוכן לשלום אמיתי ".  אתמול אמר טראמפ לאבו מאזן  " לדבר בקול ברור נגד הסתה ושנאה "  ולפי דובר הבית הלבן שון ספייסר הוא הביע בפניו את החשש מהעברת התשלומים למשפחות מחבלים ואסירים הכלואים בישראל .  
אבו מאזן אמר כי הוא  " מצפה לעבוד יחד "  עם הנשיא טראמפ , " בדרך להסכם שלום ".  הוא ציין כי הרשות הפלסטינית נותרה מחויבת לעקרון שתי המדינות . " אנחנו מאמינים שהמאמצים יכולים להצליח ,  כי לך יש נחישות .  אני מאמין שנגיע לפתרונות .  אדוני הנשיא ,  אני מאמין שאנחנו מסוגלים ,  בהנהגתך ועם כישורי המשא ומתן שלך ,  להביא הסכם שלום היסטורי ". 
לקריאה נוספת על הפגישהטראמפ חיבק את אבו מאזן ,  אבל לא נתן לו משהו לנפנף בו בגאווההבית הלבן :  טראמפ  " הביע חשש "  בפני אבו מאזן מתשלום למשפחות מחבליםטראמפ לאבו מאזן : " זו העסקה הקשה מכולן ?  בוא נוכיח שזו טעות "  
בלשכת נתניהו סימנו בשבועיים האחרונים את נושא תשלומי הרשות למחבלים ובני משפחותיהם כיעד מרכזי לקראת פגישת אבו מאזן וטראמפ ,  וראש הממשלה התייחס לנושא פומבית כמה פעמים בשבועיים האחרונים ,  במקביל לפעילות מוגברת בנושא ברשתות החברתיות .  
לפני כשבועיים ,  נתניהו העניק ריאיון מיוחד לשדר רשת פוקס ניוז שון האניטי ,  שידוע כמקורב מאוד לנשיא והגיע במיוחד לישראל בשביל הריאיון .  נתניהו הקדיש בו יותר מעשר דקות לגינוי המדיניות של העברת המשכורות והקצבאות שהרשות הפלסטינית מעבירה מדי חודש למחבלים ובני משפחותיהם .
" המבחן הראשון לשלום עם הפלסטינים צריך להיות שיפסיקו לשלם לטרוריסטים "'  אמר נתניהו בריאיון ,  והוא שב על המסר הזה כמה פעמים מאז .  השליח המיוחד של טראמפ ,  ג'ייסון גרינבלט ,  כבר העלה את הנושא בפני עבאס כשפגש אותו ברמאללה בחודש מרץ ,  והנושא עלה גם בפגישות ההכנה של הצוות הפלסטיני בוושינגטון לקראת הפגישה היום .  

נתניהו על פגישת טראמפ ואבו מאזן :  מקווה לשינוי שיקדם את השלום
ראש הממשלה הגיב בחיוב לפגישה בין נשיא ארה"ב ליו"ר הרשות הפלסטינית והביע תקווה לחידוש המו"מ .  מנגד ,  הוא אמר כי אבו מאזן לא אמר אמת כשסיפר  " שהפלסטינים מחנכים את ילדיהם לשלום "
 
