הערבויות האמריקאיות :  התפזרה אי הוודאות
ההודעה האמריקנית המוסמכת כי ארה"ב מתכוונת להעלות את ההתחייבויות לישראל על הכתב פיזרה ענן מביך של חשד ואי ? ודאות .  היא מאשרת את הטענה ,  שמקורה בהבנות אשר הושגו בשיחת המרתון של בנימין נתניהו עם הילארי קלינטון כי מסמך סיכום אכן יגיע לירושלים .
 ארה"ב גם לא טענה כי הנושאים והנותנים מטעם ישראל לא הבינו את תוכן ההתחייבות שקיבלו על עצמם הצדדים .  קלינטון חזרה על כך בשיחות שקיימה בסוף השבוע עם ירושלים ,  ויותר מפעם אחת .  לפיכך ,  רשימת ההתחייבויות שמציגה ישראל מקובלת על האמריקנים ,  רק שהם סבורים כי העלאת הדברים על הכתב עלולה לחבל בביצועם .
 לאורך כל השבוע שעבר הוחלפו טיוטות והן יבשילו לכתב התחייבות .  עוד בטרם נודע תוכנן ,  ברור כי בארץ ייתקלו בביקורת שאינן מספיקות ,  ובעולם הערבי ובחו"ל תעלה טענה כי הממשל האמריקני הרחיק לכת בסיועו לישראל .  לא רק הפלשתינים חותרים תחת הסיכום אלא ניכרת פעילות שקטה אך מתמידה של מצרים .  לעומת זאת ,  בערב הסעודית כבר פורסמו דברים בגנותו של אבו מאזן ,  שתמורת שלושה חודשים חסרי משמעות של הקפאת הבנייה בהתנחלויות דירבן את ארה"ב להכפיל את צי מטוסי החמקן אשר יימסרו לישראל ,  40 במקום 20 ,  ובמימון אמריקני נוסף .
 לנתניהו יהיה קושי להתגבר על התנגדות הימין ,  ולפיכך הוא מהסס להצטרף לטיעון האמריקני כאילו בתחומים שונים ראוי להסתפק בהתחייבות בעל פה ,  מעורפלת במידה זו או אחרת .  לא מפני שישראל איבדה את אמונה בממשל אלא מפני שהוא צריך הוכחות פומביות לטעון בפולמוס עם  " המורדים "  בליכוד ובקואליציה שעשה עיסקה טובה .  היום הוא מתכוון להיפגש עם ח"כים מהליכוד ,  כשהוא מבין היטב שמאחוריהם ניצבים מנועים פוליטיים גדולים יותר של שרים המתנגדים להקפאה ? ב' .  גם בין אלה התומכים בו מצויים מי שמבינים כי יש לנתניהו ולהם בעיה בגלל הפרת ההתחייבות שלא תהיה הקפאה נוספת .
 מצד אחר ,  כמה וכמה משרי הליכוד אמרו בימים האחרונים לנציגים מטעם מועצת יש"ע כי עם כל הבעייתיות שבכך אין הם סבורים כי ראוי להכשיל את ראש הממשלה בעניין כה עדין .  ד"ר יובל שטייניץ ציין באוזניהם שיתמוך בנתניהו כבר בפתח הדיון ביניהם .  בירושלים סבורים כי ההכרעה באשר למסמך תיפול היום .  לכל המאוחר מחר .  אם לאחר מכן - זה כבר עניין לסחבת .
 
הערבויות האמריקאיות :  התפזרה אי הוודאות
nan
