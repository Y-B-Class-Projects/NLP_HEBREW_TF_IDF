עתירה :  להסיר מהרשת את סרטון הסיור במעון ראש הממשלה
עו"ד אלדד יניב מהמחנה הציוני טוען בעתירה שהגיש לוועדת הבחירות כי הסרטון בהשתתפות המעצב מושיק גלאמין ושרה נתניהו ,  שבו מוצג המעון הרשמי בעליבותו ,  הוא סרט תעמולה בכסות של מוצר מסחרי
 ( צפו :  מושיק גלאמין מסייר במעון ראש הממשלה עם שרה נתניהו )  
עו"ד אלדד יניב ,  שהתמודד על מקום ברשימת המחנה הציוני לכנסת ,  הגיש הערב  ( שני )  לוועדת הבחירות המרכזית עתירה בנוגע לסרטון שהופץ אתמול ברשת ,  ובו נראה יועץ העיצוב מושיק גלאמין מסייר יחד עם רעיית ראש הממשלה ,  שרה נתניהו ,  במעון הרשמי בירושלים ,  המתואר כטעון שיפוץ דחוף .  העתירה ,  שהגיש יניב יחד עם עו"ד לוליק אסל ,  מכוונת נגד ראש הממשלה ,  בנימין נתניהו ,  רעייתו שרה ובנם הבכור יאיר .  
בעתירה ,  הנושאת את הכותרת : " בקשה להסרת סרטון תעמולה מן הרשת ,  זימון הצדדים להציג חשבונות וזימון צדדים שלישיים ככל שיידרש להצגת עסקת חליפין ",  נטען כי  " בימים האחרונים עלה לרשתות החברתיות סרטון תעמולה שצולם בבית ראש הממשלה ,  שהופק על ידי תאגיד מסחרי ,  אשר על פי הודעת בעליו בפרסומים שונים בכלי התקשורת מימן את הפקתו מא' ועד ת' ".   " כפי הנחזה באותו סרטון תעמולה ",  טוענים העותרים , " הוא כולל תוכן שיווקי של אותו תאגיד שמקדם מוצר מסחרי באמצעות ראש הממשלה ורעייתו ובתמורה מפיק על חשבונו סרט תעמולה .  הפקת סרט תעמולה זה עולה כדי סכום גבוה ביותר וממילא חורגת באופן בוטה מן התרומה המותרת על פי דין וממילא אסורה מתאגיד ".  
בחירות 2015 || כל הסיפורים החמים בוואלה חדשות:הקרע מחריף :  משפחת עובדיה יוסף סירבה לסייע לש"ס בקמפייןיומן בחירות | סקר :  המחנה הציוני עוקף את הליכוד במנדטנאום נתניהו בקונגרס ישודר בהשהיה מחשש לתעמולה 
יניב ואסל מבקשים מוועדת הבחירות להורות על הסרת הסרטון מהרשת ,  וכן לזמן את המשיבים להעיד בתצהיר כיצד מומן הסרטון ,  מי התאגיד שמימן אותו ,  מה עלות הפקתו והאם בוצעה עסקת חליפין עם תאגיד עסקי .  עוד הם מבקשים ,  אם יימצא חשד לפלילים יש להעביר את העתירה להמשך ברור אצל יועץ המשפטי לממשלה ,  יהודה וינשטיין .  
בסרטון המדובר גלאמין מסייר בבית ראש הממשלה ברחוב בלפור ,  בהדרכתה של רעיית ראש הממשלה ,  שרה נתניהו .  במהלך הסרטון הוא משתומם מהעליבות של המקום ,  אך גם מתפעל ממגע ידה של רעיית ראש הממשלה ,  אשר מצליחה ,  לדבריו ,  להשרות חום ונעימות על החדרים . " אני לא מאמין ,  זה כמו מטבח של פנימייה ברומניה 1954 ",  משתומם ,  למשל ,  גלאמין למראה המטבח הזעיר ,  עם הקיר הפגום והכלים הסדוקים , " קשה לי להאמין שזה מטבח מתפקד של מישהו ".  גלאמין גם מצלם סלפי עם שרה נתניהו ,  ובסוף הסרטון מציע לה ולראש הממשלה עזרה בשיפוץ הבית .  

עתירה :  להסיר מהרשת את סרטון הסיור במעון ראש הממשלה
עו"ד אלדד יניב מהמחנה הציוני טוען בעתירה שהגיש לוועדת הבחירות כי הסרטון בהשתתפות המעצב מושיק גלאמין ושרה נתניהו ,  שבו מוצג המעון הרשמי בעליבותו ,  הוא סרט תעמולה בכסות של מוצר מסחרי

