הנהלת הדסה מבקשת צווי מניעה להתפטרות הרופאים : " חסר תקדים "
 בית החולים מבקש חצי שנה לפחות למציאת מחליפים לארבעה רופאים במחלקה ההמטואונקולוגית ,  ומניעה של קליטתם בשערי צדק .  עשרות הורים וילדים הפגינו מול מעון רה"מ בדרישה לפטר את שר הבריאות ליצמן
הנהלת הדסה ביקשה הערב  ( שלישי )  להוציא צווי מניעה נגד התפטרותם של ארבעה מתוך חמשת הרופאים מהמחלקה ההמטואונקולוגית שהודיעו על עזיבה ,  ולאסור על בית החולים שערי צדק לקבל אותם לשורותיו .  בפנייה לבית הדין האזורי לעבודה בירושלים ,  ביקשה ההנהלה להוציא את הצווים לחצי שנה או עד ל-31 בדצמבר .
 כמאה מפגינים ,  הכוללים הורים לילדים חולים ופעילים חברתיים ,  מחו אחר הצהריים מחוץ למעון ראש הממשלה בירושלים ,  בדרישה לפטר את שר הבריאות יעקב ליצמן בגין אי התערבותו במשבר הנוכחי .  ליצמן מסרב לתווך בין הצדדים הנצים ,  ואינו מסכים לפתוח מחלקה זהה בבית החולים שערי צדק .
 על פי בקשת הדסה ,  נמצאו שלושה רופאים אונקולוגיים שיגיעו למחלקה ויאיישו שתי משרות וחצי .  הרופאים יגיעו בהדרגה החל מחודש יולי ,  ובהנהלה מבקשים שהות להיערך לקליטתם ולאיוש יתר התקנים .  בגוף ההסבר נטען כי ההנהלה ניסתה להניא את רופאי המחלקה ממעשיהם והסכימה להליך גישור ,  והפנייה נעשה  " מחוסר ברירה ".  
לקריאה נוספת :" הרופאה היא האימא השנייה של בתי החולה ":  המאבק הכפול של הורי הדסההמשבר בהדסה : " במקום להילחם בסרטן - ילדינו נלחמים בליצמן"המשבר בהדסה :  חרף מינוי המגשר - מנהל המחלקה האונקולוגית לילדים יעזוב 
הצווים מתייחסים לד"ר מירה חריט ,  לד"ר טל בן עמי ,  לד"ר יאיר פלד ולד"ר איריס פריד ,  אך אינם נוגעים לפרופ' שושנה וילק ,  סגנית מנהל המחלקה שהתפטרותה התקבלה .  לפרופ' מיקי וינטרוב ,  מנהל המחלקה היוצא ,  כבר נמצא מחליף  ד"ר גל גולדשטיין ,  אונקולוג בכיר שהגיע מבית החולים שיבא בתל השומר .
" מעבר של רופאים מבית חולים אחד לאחר אינו דבר בלתי מקובל ",  נכתב בבקשה , " אלא שבמקרה זה מדובר בהתפטרות מאורגנת וקולקטיבית חסרת תקדים של שישה מרופאי המחלקה הבכירים ושלושת הרופאים המתמחים ,  שנוטשים משמרתם על מנת לפתוח מחלקה בבית חולים מתחרה הממוקם סמוך להדסה ,  תוך פגיעה בתפקוד של מחלקה שלמה ,  וכן השארת ילדים חולי סרטן ללא רופאים ". 
הבקשה נגד קליטת הרופאים בשערי צדק מגיעה בהמשך לטענה שהנהלת הדסה מבקשת  " לסנדל "  את הרופאים המתפטרים ,  ולמנוע מהם למצוא עבודה אחרת בתחום ובאזור מגוריהם . " בית המשפט מתבקש לתת צו האוסר על בית החולים שערי צדק לתת יד ,  במישרין או בעקיפין ,  לפעולות העזיבה המתואמת ובכלל זה להתערב או לשבש או לסייע בהפרת צווים שיוצאו ,  כמו גם לעצור את התכנון של קליטה הדרגתית של המתפטרים אל בין שורותיו ובכך להקים דה פקטו את המחלקה בשערי צדק ".  בין הדסה לשערי צדק ,  שני בתי החולים המצויים בבירה ,  קיים סכסוך ארוך שנים .  
ההורים המפגינים דורשים לפתוח בחקירה פלילית נגד הנהלת הדסה ,  המקדמת לטענתם תיירות מרפא במחלקה האונקולוגית על חשבון מטופלים ישראלים .  בפנייה ליועץ המשפטי לממשלה ולמפכ"ל המשטרה ,  שהוגשה באמצעות עורך דינם אליעד שרגא ,  טוענים ההורים כי 45% מהילדים המטופלים במחלקה הם תיירים ממדינות מזרח אירופה ומהרשות הפלסטינית ,  המעשירים את קופת בית החולים ,  ולמעשה מהווים את הסיבה האמיתית להחלטת מנכ"ל בית החולים להגדיל את המחלקה ,  ולהוסיף מיטות ילדים במחלקת מבוגרים .
" אם ראש הממשלה לא יידרש לנושא באופן מידי ,  בעוד כשבועיים וחצי הילדים חולי הסרטן בירושלים וסביבתה ימצאו עצמם ללא מענה ובסכנת חיים ",  אמר משה בניטה ,  ממובילי המאבק .  קורן אדמס ,  בן 11 ממבשרת ציון ,  סיפר : " אני חולה במחלה קשה .  אני רוצה לחיות כדי להגשים את החלום שלי להיות משיט יאכטות .  בשביל לחיות אני צריך את הרופא שלי מיקי  ( וינטרוב ,  ר"ו )  ". 
אורי יקיר ,  אביה של עדי בת ה-4 הוסיף : " אדוני ראש הממשלה ,  אתה אחראי גם על השרים בממשלתך ועל מחדליהם .  שעון החול של ילדינו אוזל .  אני מסתכל לך כבוד ראש הממשלה ולשר הבריאות בעיניים - חוסר פתרון משול להרג הילדים שלנו .  אל תבחרו לעשות פוליטיקה על גבם .
" מאבק הרופאים הוא על ערכים - ששת הרופאים המלאכים של הילדים שלנו התפטרו כי לא יכלו לראות איך ליצמן ורוטשטיין  ( מנכ"ל הדסה ,  ר"ו )  מעדיפים לטפל בילדים מחו"ל  תיירות מרפא המכניסה מיליונים ,  על חשבון חיי הילדים שלנו . " אנחנו דורשים ששר הבריאות ימצא פתרון שיאפשר את המשך הטיפול בילדים שלנו בהדסה או בכל מקום אחר בסביבה הקרובה .  אם ליצמן לא ימצא פתרון מיידי אני קורא לנתניהו לפטר אותו ,  לנוכח חוסר תפקודו במשבר זה ,  ולמצוא עבורנו את הפתרון ". 
בתגובה לבקשה לצווי מניעה ,  מסר עו"ד שרגא בשם ההורים : " אין כח בעולם ואין שופט אחד במדינת ישראל שיחייב רופאים שנתנו הודעת התפטרות של חצי שנה מראש שמועסקים בחוזה עבודה אישי ,  בעלי חוט שדרה מצפוני וערכי ,  לעבוד בסביבת עבודה עבריינית שכל תכליתה להפוך את מרכז החיים  " המחלקה ההמטואונקולוגית בהדסה למרכז רווח ".  

הנהלת הדסה מבקשת צווי מניעה להתפטרות הרופאים : " חסר תקדים "
 בית החולים מבקש חצי שנה לפחות למציאת מחליפים לארבעה רופאים במחלקה ההמטואונקולוגית ,  ומניעה של קליטתם בשערי צדק .  עשרות הורים וילדים הפגינו מול מעון רה"מ בדרישה לפטר את שר הבריאות ליצמן

