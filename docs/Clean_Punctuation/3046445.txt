יעלון : " ישראל בחרה צד בפוליטיקה האמריקנית ,  ומשלמת את המחיר "
 שר הביטחון לשעבר נאם בוושינגטון ,  ומתח ביקורת מרומזת על רה"מ וקשריו עם המפלגה הרפובליקנית .  על תהליך השלום ,  אמר יעלון : " הייתי אומר לטראמפ שלא יהיה פתרון לבעיה במהלך כהונתו .  סיפוח הוא לא האינטרס שלנו "
  ( בווידאו :  יעלון באירוע  " שבתרבות "  בסוף השבוע בתל אביב )  
שר הביטחון לשעבר משה יעלון מתח הלילה  ( שלישי )  ביקורת מרומזת על התנהלותו של ראש הממשלה מול ארצות הברית ,  בנאום שנשא בוושינגטון הבירה ,  אמר יעלון מבלי לנקוב בשמו של נתניהו : " ישראל לא צריכה להיות מעורבת בפוליטיקה האמריקנית .  אני חושש שאנחנו משלמים היום את המחיר על בחירה בצד מסוים ". 
בכינוס של  " אמריקן יוניברסיטי ",  הסביר יעלון כי על ישראל לנהל קשרי עבודה עם שתי המפלגות ,  הרפובליקנית והדמוקרטית . " אני חושש מכך שהעובדה שישראל מזוהה כיום יותר עם הרפובליקנים ,  תביא לכך שהסנטימנט נגד טראמפ יהפוך לסנטימנט נגד ישראל .  זו הרגשתי .  אנחנו צריכים להתמודד עם כך ,  לשמור על מדיניות דו מפלגתית ,  לא להיות מזוהים באופן חד צדדי ".  
עוד בוואלה !  NEWS:הישג לצבא עיראק :  הכוחות כבשו בית משפט ובנק של דאעש במוסולצעיר בן 18 נהרג בתאונה חזיתית בקריית אתא ;  אישה נפצעה קלשדה דב נסגר לטיסות בגלל ערפל כבד ;  ההתחממות תמשיך גם היום 
יעלון הוסיף כי בעבודה מול הממשל החדש עשויות להיות הזדמנויות ,  אף שלא ברור מה תהיה הגישה האמריקנית בנוגע לסכסוך הישראלי-פלסטיני תחת הנשיא טראמפ . " עשויה להיות הזדמנות עם הממשל החדש .  אני מאמין גדול ביחסים האסטרטגיים עם ארצות הברית ,  ועדיין היו לנו מחלוקות בשמונה השנים האחרונות .  עדיין לא ברור מה תהיה המדיניות של הממשל החדש בנוגע למזרח התיכון .  אני מקווה שיהיו ערוצים פתוחים ,  שבהם נוכל לחלוק את האבחנות שלנו ".  
כשנשאל מה היה מעלה בפני נשיא ארצות הברית לו היה נפגש איתו ,  אמר יעלון כי היה בוחר להבהיר לו שלא יצליח להשיג הסכם שלום במהלך כהונתו ,  בין אם זו תימשך ארבע או שמונה שנים . " אם היו לי כמה דקות לדבר עם טראמפ ,  הייתי מדבר איתו על הטעויות שנעשו עד עכשיו .  כמובן שזו החלטה של האמריקאים עד כמה הם רוצים להיות מעורבים בתהליך במזרח התיכון .  הייתי אומר לו שאין פתרון ברור .  לא נפתור את הבעיה בכהונה שלך ,  ואם תהיה בתפקידך שמונה שנים ,  צריך לקבל החלטות על האינטרסים שלך ועל ניהול הסיטואציה .  האתגר הראשון הוא איראן ,  האתגר השני הוא איראן ,  האתגר השלישי הוא איראן ,  ולאחר מכן דאעש והאחים המוסלמים ".  
יעלון ,  שהתפטר מתפקידו לפני כשנה והוחלף על ידי אביגדור ליברמן ,  אמר כי הוא  " חושש מההתפתחות החדשה ,  בכל העולם ,  של העדפה של פופוליזם על פני מנהיגות ,  העדפה של עובדות אלטרנטיביות על פני המציאות בשטח .  מניפולציות של רעיונות מסוימים ".  לדבריו ,  עזב את משרד הביטחון  " לא בגלל מחלוקת על מה צריך לקרות עם איראן ,  עם סוריה או עם הפלסטינים .  יכולות להיות מחלוקות מאחורי דלתות סגורות .  התפטרתי בגלל התופעה הזו שבה מצאתי פוליטיקאים מנווטים בהתאם לרוחות ,  לרשתות החברתיות ,  ללייקים בפייסבוק .  מנהיגות זה לא להיות פופולרי ,  אלא לקבל את ההחלטות הנכונות ".  
בנוגע לסיפוח השטחים ,  אמר יעלון כי ישראל לא צריכה לספח את שטחי C ,  שכן מהלך כזה יוביל ליצירה של מדינה דו לאומית . " מנקודת המבט הישראלית ,  לגבי הסכסוך הישראלי פלסטיני ,  אנחנו צריכים לקבל את ההחלטות בעצמנו .  פוליטיקאים מדברים על כך שזה הזמן לספח אזורים מסוימים ,  שזה זמן להתיישב בכל מקום ,  אבל זה לא האינטרס שלנו .  אם אנחנו מחפשים הפרדה פוליטית ,  לא אזרוח של פלסטינים או יצירת מעמד של אזרחים סוג ב' ,  אנחנו צריכים להחליט איפה ליישב יהודים ואיפה לא ,  וכמובן שלא לספח את שטח C כיום ,  ובכך להניח את היסודות למדינה דו לאומית .  החלטות שכאלה צריכות להתקבל על ידי ההנהגה שלנו ,  במיוחד בימים שבהם יש הרגשה שכעת בוושינגטון הכול יתקבל בברכה ". 
על ההקבלה בין הגדר שנבנתה בגבול מצרים לחומה העתידית בין ארצות הברית למקסיקו ,  השיב יעלון : " אני לא מכיר את הנושא של חומה בגבול מקסיקו ,  לנו יש ניסיון של מכשולים לאורך הגבול עם מצרים .  זו מערכת שמבוססת על גדר גבוהה ,  חיישנים ,  זה כלי להתמודד עם הברחה של נשק וסמים ,  ועם הגירה בלתי חוקית .  זה הסתבר כמוצלח .  בזמן השיא היו לנו 2,000 מהגרים מאפריקה בחודש ,  וכיום אפס .  אבל האם זו אותה הסיטואציה בגבול ארצות הברית ומקסיקו ?  איני יודע ,  איני בטוח ".  

יעלון : " ישראל בחרה צד בפוליטיקה האמריקנית ,  ומשלמת את המחיר "
 שר הביטחון לשעבר נאם בוושינגטון ,  ומתח ביקורת מרומזת על רה"מ וקשריו עם המפלגה הרפובליקנית .  על תהליך השלום ,  אמר יעלון : " הייתי אומר לטראמפ שלא יהיה פתרון לבעיה במהלך כהונתו .  סיפוח הוא לא האינטרס שלנו "
 
