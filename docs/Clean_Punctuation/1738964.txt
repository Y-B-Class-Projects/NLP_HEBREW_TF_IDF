הקפאה ואומץ :  חשיבותה של ההצעה האמריקאית
אתמול אמר לי שר בעל ניסיון כי אינו מוצא טעם בהצעת ברק אובאמה ,  ולפיה ארה"ב תתמוך בהצבת חיילים ישראלים על נהר הירדן .  צא ולמד ,  טען ,  שאם ישראל מעוניינת בהתחייבות כזאת ,  היא כבר ויתרה על בקעת הירדן .  עוד בטרם החל המשא ומתן .
 לא היא .  ההתחייבות האמריקנית אינה מלווה בהסכמה ? מנגד מטעם ישראל לוותר על פצאל וארגמן .  זו התחייבות ? רצפה ,  שיהיה אשר יהיה ההסכם הסופי - ארה"ב מבינה כי צה"ל חייב להישאר על הנהר כדי למנוע התארגנויות טרור והעברת אמצעי לחימה מהגדה המזרחית למערבית .  מה רע בכך ? 
אפשר לטעון כי הממשל האמריקאי לא בהכרח יכבד את התחייבותו הניתנת עתה בתנאי מצוקה פוליטית ,  כשאובאמה זקוק לרגיעה לקראת הבחירות לסנאט ולבית הנבחרים בתחילת נובמבר .  ייתכן ,  אבל הניסיון מלמד כי ממשלים אמריקאיים מכבדים התחייבויות שנתנו לישראל .  
אמנם יש חריגות .  העובדה היא כי אובאמה לא קיבל עליו את ההתחייבות של ג'ורג' וו .  בוש להכיר בפועל בגושי ההתיישבות .  וזה מציק .  
לפיכך ,  בנימין נתניהו ייטיב לעשות אם במהלך המשא ומתן עם ג'ורג' מיטשל יעלה את התביעה שממשל אובאמה יכיר בכל ההתחייבויות של ממשלים קודמים .  רציפות כזאת נהוגה במשטרים דמוקרטיים .  שוב ,  ניתן לומר כי מכלל הן אפשר לשמוע לאו ,  כלומר הסתמכות ישראל על ההתחייבות להכיר בגושי ההתיישבות מבהירה כי אמריקה מבקשת למחוק כל התנחלות שמעבר להם .
 רק שהיא אכן מצהירה על כך ובנושא זה מתקיים דיון בינלאומי ,  ואילו עצם ההכרה האמריקאית בגושי ההתיישבות אולי אינה מספקת לממשלה בראשות הליכוד ,  אבל היא יותר ממה שוושינגטון התכוונה לו מלכתחילה .
 מדוע ,  אפוא ,  תמכתי לפני כשבוע בהחלטתו של נתניהו לא לחדש את הקפאת הבנייה בהתנחלויות ?  מפני שעשרת חודשי ההקפאה היו מחווה חד ? צדדית של ישראל .  ברצותה העניקה וברצותה נטלה ,  ואלמלא עשתה כן היה נתניהו מאבד את אמינותו בעיני כל העולם כולו .  
אך עתה באה הצעה אמריקאית עם תמורה מלוא הטנא ,  הכוללת התחייבות לא לדרוש הקפאה שלישית ולהטיל וטו באו"ם על הקמת מדינה פלשתינית חד ? צדדית .  בחדרי הלב יודע כל ישראלי כי זה יותר ממה שאפשר היה לצפות במהלך המגעים של אהוד ברק ויצחק מולכו בניו יורק .
 ביחסי הכוחות הקיימים בזירה הבינלאומית מדובר בהישג ,  בהצעה ראויה .  בסופו של דבר ,  אין לישראל עניין שהנשיא האמריקני יהיה תמיד הסכר האחרון - וגרוע מכך ,  היחיד - שהודף את הלחץ הבינלאומי של הליגה הערבית ואירופה .  גם זה שיקול .
 הייתי מקבל את ההצעה כמות שהיא .  על אחת כמה וכמה שהתסריט החלופי הוא שוושינגטון תיאלץ לקנות את ההסכמה ? בשתיקה של הפלשתינים בהתחייבויות חסרות תקדים אשר יינתנו לאבו מאזן .  
מה למשל ?  התחייבות שארה"ב תתמוך בהחזרת המצב לקדמותו כפי ששרר ב ? 1967 ,  כלומר בלי חילופי קרקע במקרה של השגת הסכם ישראלי ? פלשתיני ,  וזה מציע משבר עם העולם גם על עתיד רמת אשכול ופסגת זאב .
 לפני ששרי ישראל מכריעים בסוגיה זו ,  ראוי כי יחזרו לקרוא בשירו של רודיארד קיפלינג , " אם ".  האומץ אינו חד ? כיווני .
 
הקפאה ואומץ :  חשיבותה של ההצעה האמריקאית
nan
