נתניהו : " נשלול את תושבותו של מי שהיה מעורב בהצתות במזיד "
 ראש הממשלה הודיע כי סיכם יחד עם שר הפנים שישללו את התושבות של המעורבים בגל השריפות בימים האחרונים .  שמונה בני אדם נעצרו עד כה בחשד להצתות ,  מרביתם מהצפון והם נחקרים בידי משטרה ושב"כ
ראש הממשלה בנימין נתניהו הודיע אמש  ( חמישי )  כי בהסכמת שר הפנים אריה דרעי ,  תישלל התושבות של מי שיסתבר שהיה מעורב בהצתה במזיד במהלך גל השריפות בימים האחרונים . " שוחחתי הערב עם שר הפנים אריה דרעי ,  וסיכמנו יחד לפעול לשלילת התושבות של מי שיימצאו מעורבים בהצתות במזיד ",  כתב נתניהו בחשבון הטוויטר שלו .  חוק הטרור החדש ,  שאושר מוקדם יותר השנה בקריאה שלישית בכנסת ,  קובע עונש של 30 שנה מאסר עולם למציתים שגרמו לנפגעים בגוף באופן המוני ,  ו-25 שנה להצתה אחרת שמתבצעת כאירוע טרור .
 בידי המשטרה נמצאים שמונה עצורים החשודים בהצתות ,  מרביתם מאזור הצפון והם נחקרים על ידי המשטרה והשב"כ .  בשעות הערב קיימו במטה הארצי של המשטרה דיון ראשון בנושא ,  עם צוות שאמור לעסוק בכלל החקירות ולמצוא קשר בין המקרים ,  וכן להפעיל אמצעים מודיעיניים כדי להגיע אל המבצעים והמציתים ,  אם היו כאלה .  
בתוך כך ,  מכבי האש מעריכים כי מספר הבתים שנפגעו בשריפה עומד על כמאה ,  כשחלקם נשרפו כליל .  ביישוב נירית נשרפו שני בתים לחלוטין .  במהלך הלילה יובאו לחיפה 800 שוטרים מכל רחבי הארץ והם יתווספו לכוחות השיטור של מחוז חוף והעיר חיפה ,  על מנת למנוע ביזה בבתים שפונו .
 גל השריפות - כל הכותרות"נעצרנו כי אנחנו פלסטינים ":  שוחררו הארבעה שנעצרו ליד נטףמהיר יותר ,  גבוה יותר :  גרסה משודרגת של הסופרטנקר בדרך לישראל60 אלף איש פונו מהאש בחיפה ;  הושגה רגיעה במרבית השריפות בארץ 
מוקדם יותר אתמול הגיע ראש הממשלה בנימין נתניהו לחיפה והודה לכוחות הביטחון .  הוא הבהיר : " כל דליקה שנגרמת כתוצאה מהצתה ,  ומהסתה להצתה - היא טרור לכל דבר ועניין ואנחנו נתייחס לכך בהתאם .  זאת ההנחיה שלי לכוחות הביטחון ,  למשטרה ,  לשב"כ ולצה"ל :  אנחנו נתחשבן עם כל מעשה הפקרות ,  כל מי שינסה או מנסה לשרוף חלקים ממדינת ישראל ייענש על כך בכל החומרה ". 
השר לביטחון הפנים ,  גלעד ארדן ,  התייחס לסוגיית החשודים ואמר : " היום כבר די ברור שחלק נכבד מהדליקות מקורן התחיל כהצתה מכוונת ,  וכפי שאמר ראש הממשלה ,  יש כאן תופעה חדשה של טרור מציתים .  בשלב זה ,  כמו שאמר המפכ"ל ,  ישנם מספר עצורים בודדים בלבד .  אין למשטרה עניין כרגע למסור פרטים מעבר לכך וגם לא לכיבוי האש ,  כדי לא לחשוף את המידע ולא לפגוע בחקירות הללו ".  
בעקבות התפשטות השריפות ,  הנחתה נציבת בתי הסוהר רב-גונדר עפרה קלינגר לפנות את בית הסוהר דמון ולהיערך לפינוי בית הכלא כרמל ,  שנמצאים על הר הכרמל .  אסירי דמון יפונו לבית הכלא קישון ,  צלמון ,  גלבוע והשרון .  גם שדה התעופה בחיפה צפוי להיסגר לטיסות למעט פעילות מבצעית ,  שנועדה לסייע במאמצי הכיבוי .  כל הטיסות שאינן עוסקות בכיבוי הופנו לשדה דב שבתל אביב .
 כמו כן ,  בהתאם להערכת המצב הוחלט על עוצר יציאות למערך ההכשרות ולמערך הלוחם של צה"ל ,  לצורך שמירה על כוננות לסיוע במאמצי כוחות הביטחון נגד גל השריפות ברחבי הארץ .  העוצר יימשך עד לקבלת הנחיות חדשות .
  ( עדכון ראשון :  22:31 )  

נתניהו : " נשלול את תושבותו של מי שהיה מעורב בהצתות במזיד "
 ראש הממשלה הודיע כי סיכם יחד עם שר הפנים שישללו את התושבות של המעורבים בגל השריפות בימים האחרונים .  שמונה בני אדם נעצרו עד כה בחשד להצתות ,  מרביתם מהצפון והם נחקרים בידי משטרה ושב"כ

