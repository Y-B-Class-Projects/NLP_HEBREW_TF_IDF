לגלות נחישות  ולא תמימות מול המציאות
המחלוקת בין ישראל לארה"ב בנושא הגרעין האיראני תופסת את הכותרות וראוי לדון בפערים באופן קריאת המציאות .  האמריקנים בדרך כלל  ומשטר אובמה בפרט  שוגים פעם אחר פעם בניתוח ההתפתחויות במזרח התיכון ,  ובשל כך מדברים ופועלים בדרכים שתוצאותיהן אולי מפתיעות אותם ,  אך מוכיחות את נכונות הערכותיהם של בעלי בריתם ,  המכירים את האזור ועל כן מפוכחים יותר .
 דוגמאות אינן חסרות :  נאום אובמה בקהיר ,  ההתלהבות מ"האביב הערבי ",  התייחסות האמריקנים לתהפוכות המשטרים במצרים ,  טיפולם בנשק הכימי בסוריה ,  נפילתם בקסם חיוכיו של הנשיא האיראני החדש ,  להיטותם להסכם עם האיראנים המחזקת את עמידת היריב מטהרן והתייצבותם לצד אבו מאזן ומרעיו  ( ג'ון קרי מאיים על ישראל בחידוש מלחמת אוסלו )  .  
ההנחה שמשטרים טוטליטריים יחשבו ויפעלו כמו הדמוקרטיות המערביות מתנפצת שוב ושוב אל קרקע המציאות ,  לצערן של אותן דמוקרטיות והאנושות כולה .  הדוגמה הבולטת ,  אך לא היחידה ,  ידועה כבר 75 שנים :  מינכן 1938 והחיזור הגורלי של  " מעצמות "  המערב אחרי היטלר .  ב ? 13 בספטמבר 1938 כתב ראש ממשלת בריטניה ,  נוויל צ'מברלין ,  מכתב מפורט למלך ג'ורג' ה ? 6 .  לאחר שהתייחס לנאומו התוקפני של היטלר בערב הקודם ולאחר שהזכיר דו"חות מודיעיניים מהימנים שקבעו כי היטלר כבר החליט לתקוף את צ'כוסלובקיה ולהמשיך מזרחה ,  הוא ציטט דיווח של הנציג הבריטי בברלין שמסר כי היטלר יהיה מוכן להסתפק בפתרון שיוצע לו בדרכי שלום .  על רקע זה הציע צ'מברלין למלך שהוא יעשה צעד דרמטי ומפתיע וייסע לפגישה עם היטלר ,  במטרה לשנות את המצב ולהביא להבנה אנגלית ? גרמנית לאחר פתרון הבעיה הצ'כוסלובקית .  ההמשך ידוע :  ועידת מינכן בסוף אותו חודש ,  הקרבת צ'כוסלובקיה והידרדרות למלחמת העולם השנייה .  
וכך גם בימינו .  מצד אחד ,  ציר הרשע :  איראן ,  סוריה ,  אבו מאזן ומרעיו  ( אחת מהנחות היסוד השגויות של אוסלו היתה ההבחנה חסרת הבסיס בין הטרוריסטים  " הטובים "  של אש"ף לאחיהם  " הרעים "  בחמאס ,  בשעה שאלה ואלה חותרים לפלשתין השלמה ,  נקייה מיהודים .  רק סגנונם שונה )  .  מול כוחות נחושים ומתוחכמים אלה מעמידות הדמוקרטיות המערביות צ'מברלינים בני זמננו ,  דמויות תמימות הלוקות בהבנת המציאות :  ג'ון קרי  ( ואובמה )  ,  קתרין אשטון ,  ציפי לבני .  כשזאת הנבחרת הניצבת מולם ,  אין פלא שנציגי ציר הרשע מגחכים ,  מתעתעים ומתחזקים בתביעותיהם .  אומרים לנו :  חוסר הסכם עדיף על הסכם גרוע .  הדברים נכונים בהקשרים האיראני והסורי ,  קל וחומר בקשר לערביי ארץ ישראל .  בכולם אסור לגמגם ואסור למצמץ .  היסוס נתפס מייד  ובצדק  כחולשה וכהזמנה להגברת התובענות .  כישלון הוא הגעה להסכם גרוע .
 רה"מ נתניהו מגלה מנהיגות נחושה וקריאה נכונה של המציאות בטיפולו בפצצה האיראנית .  טוב יעשה אם יגלה תקיפות דומה גם בטיפולו בפצצה הפלסטינית ,  שאף היא איום קיומי לישראל .  יש לקוות שחזרת ליברמן לממשלה תקצר את החבל הארוך שניתן ללבני .  

לגלות נחישות  ולא תמימות מול המציאות
nan
