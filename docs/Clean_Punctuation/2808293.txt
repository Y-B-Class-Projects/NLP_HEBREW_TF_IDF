בחירות 2015 :  השבוע יתקבלו ההחלטות הגורליות
לקראת הצבעה על פיזור הכנסת ,  נתניהו עוד יכול לבטל את הבחירות ולצרף את המפלגות החרדיות לקואליציה .  סער צפוי להחליט אם יתמודד מול ראש הממשלה על ראשות הליכוד והעבודה תדון בחיבור עם מפלגת התנועה
המערכה הפוליטית עומדת בפתחו של שבוע מכריע ,  רווי בהחלטות שצפויות לעצב את אופיין של בחירות 2015 .  לקראת הצבעתה של הכנסת מחר  ( שני )  על פיזורה בקריאה שניה ושלישית ,  עוד מרחף הסיכוי הקלוש שראש הממשלה בנימין נתניהו יחליט ברגע האחרון לבטל את הבחירות ולצרף את המפלגות החרדיות לקואליציה .  זאת ,  בשל החשש מכך שלא יזכה להרכיב את הממשלה הבאה .
 אמנם מדובר בתרחיש שסיכוייו נמוכים ביותר ,  אך הוא אינו בלתי אפשרי :  בשנת 2012 נתניהו הכניס את שאול מופז לממשלתו ,  רגע לפני ההצבעה על פיזור הכנסת ,  שהייתה אמורה להתרחש במאי .  כמו כן ,  בשבוע שעבר התנהלו מגעים בין גורמים בליכוד וביש עתיד ,  סביב האפשרות של פיצול סיעתו של לפיד והכנסתם של כמה מחבריה לקואליציה .  לפיכך ,  כמה מחברי הכנסת מטעם הליכוד עוד ממתינים עם פתיחת קמפיין הפריימריז שלהם .  
במקביל ,  נתניהו שוקל את הקדמת הבחירות המוקדמות לראשות הליכוד ,  שנקבעו ל-7 בינואר ,  על מנת למנוע את התמודדותו של שר הפנים לשעבר ,  גדעון סער ,  על התפקיד .  עד סוף השבוע הקרוב ,  צפוי גדעון סער למסור את החלטתו בעניין ההתמודדות מול ראש הממשלה הנוכחי על ראשות המפלגה .  אם נתניהו אכן יחליט להקדים את הבחירות ,  סער ימסור את החלטתו בתוך ימים ספורים . " הדבר יקצר את תקופת הפריימריז ,  יחסוך משאבים ויאחד את הליכוד לקראת הבחירות שבהן יוכרע מי יהיה ראש הממשלה הבא ומי תהיה מפלגת השלטון ",  נמסר מהליכוד בתגובה לשיקולי נתניהו .
 עוד סוגיה שייתכן שתוכרע השבוע ,  היא החיבור האפשרי בגוש המרכז-שמאל בין העבודה בראשותו של יצחק הרצוג ,  ובין התנועה בראשות שרת המשפטים המפוטרת ציפי לבני .  השניים מנהלים בימים אלה מגעים על מנת לשריין את מקומה של לבני במקום השני ברשימה משותפת .  בעשירייה הראשונה של אותה רשימה משותפת צפויים לזכות במקום משוריין גם השר להגנת הסביבה ,  שהתפטר לפני כמה שבועות ,  עמיר פרץ ,  וכן שאול מופז  כך פורסם השבוע בוואלה !  חדשות .  הכניסה של השניים לרשימה מותנית בחבירתה של לבני לגוש .  הנושא מעורר מתיחות במפלגת העבודה עקב החשש שהעשירייה הראשונה במפלגה תהיה מורכבת משריונים ומהבטחות ייצוג ,  כך שחברי המפלגה יידחקו למקומות הנמוכים יותר ברשימה לקראת הפריימריז .  ועידת המפלגה צפויה לדון בנושא בקרוב .  
מדובר בשבוע דרמטי גם עבור מפלגת הבית היהודי ,  שבו יוכרע עם רשימת המפלגה תתפצל או שהיא תמשיך לרוץ כשתי מפלגות שחברו  מפד"ל החדשה והאיחוד הלאומי .  על הפרק עומדת הסוגיה של מספר חברי הכנסת שיקבלו אנשי מפלגת האיחוד הלאומי ברשימה המשותפת .  זאת ,  לאחר שמיזוג מלא בין שתי המפלגות ירד לחלוטין מהפרק .  בסוף השבוע האחרון נפגשו יו"ר המפלגה ,  נפתלי בנט ,  ויו"ר מפלגת האיחוד הלאומי ,  אורי אריאל ,  על מנת לדון במחלוקות ביניהם וליישבן .  השניים לא הגיעו להסכמות ,  ולפיכך יועצים משתי המפלגות ימשיכו לדון בסוגיות .  גורם במפלגה אמר אמש כי השניים צריכים להזדרז ,  והעריך כי השבוע אכן תוכרע המחלוקת . " הנושא חייב להיחתך השבוע ",  אמר . " יש לנו רק עוד מאה ימים לבחירות ".  

בחירות 2015 :  השבוע יתקבלו ההחלטות הגורליות
לקראת הצבעה על פיזור הכנסת ,  נתניהו עוד יכול לבטל את הבחירות ולצרף את המפלגות החרדיות לקואליציה .  סער צפוי להחליט אם יתמודד מול ראש הממשלה על ראשות הליכוד והעבודה תדון בחיבור עם מפלגת התנועה

