רוסיה ממשיכה לחפש אחר נעדרים נוספים מקרב סולטאן יעקוב
גורם מדיני רמז שחיפוש הרוסים אחר שני הנעדרים הנוספים בקרב סולטאן יעקב - יהודה כץ וצבי פלדמן נמשכים גם לאחר החזרת גופתו של זכריה באומל . " תבינו מה שתבינו "  אמר . " הרוסים ביקשו לא להגיד כלום וכיבדנו אותם ".  עם זאת טען שפרסום המבצע לא ייפגע בהמשך איתור הנעדרים
- פוטין :  צבא רוסיה והסורים איתרו את הקבר של זכריה באומל- נתניהו : " המחווה שלכם לא תישכח ,  היא תיזכר לדורות "-  ראש הממשלה פנה לנשיא הרוסי לפני שנתיים שיסייע במציאת גופת באומל- שארית שרידיו של באומל בהם סרבל ונעליים הועברו לישראל בטקס מיוחד- באומל יובא למנוחות בירושלים בשעה 19 ,  נתניהו צפוי להשתתף בהלווויה 
אחרי השבת גופתו של זכריה באומל מקרב סולטאן יעקוב ,  ההערכות הן שנמשכים החיפושים אחר יתר הנעדרים - יהודה כץ וצבי פלדמן ,  שעדיין לא נמצאו 37 שנים אחרי מלחמת לבנון הראשונה .  רוסיה הבהירה כי פרסום החזרת הגופה ,  ומעורבותה במבצע  " זמר נוגה "  יחד עם הסורים ,  לא צפוי לפגוע בהמשך החיפושים .  גורם מדיני רמז בהתייחסות להמשך החיפושים כי  " תבינו מה שתבינו ".  כשנשאל האם יהיה תג מחיר להחזרת הגופה ,  השיב : " ממש לא ". 
לדברי הגורם המדיני ,  המבצע של צבאות רוסיה וסוריה התקיים לבקשת ישראל ,  לאחר שראש הממשלה בנימין נתניהו נפגש לפני כשנתיים עם פוטין והעלה את הנושא של נעדרי סולטאן יעקוב . " השגנו מודיעין ,  ביקשנו להתמקד בזה ופוטין הסכים לעשות זאת .  היה קשר ,  לפחות ארבע חמש פעמים ,  בכל פעם העלנו את הנושא ,  ונעשו ניסיונות כאלה ואחרים ",  סיפר הגורם המדיני .  
עוד בוואלה !  NEWS:אחות הנעדר הנוסף בבית משפחת באומל : " כעת זה שחור על גבי לבן"החוקר שאיתר את הגופה : " כשאמרו לי 'הפעם זה בול' - נשמתי נעצרה"מספר גופות הובאו לישראל - רק גופתו של באומל זוהתה בוודאות 
הגורם המדיני הוסיף כי  " הקשר המיוחד שנרקם ביננו הוא נכס לישראל .  זה לא דבר שגרתי .  זה משרת אותנו בפגישות על מה עושים בסוריה ואיך אנחנו יכולים לפעול בתאום המרבי בתיאום ביטחוני .  הדבר הזה משרת אותנו כדי לשמור על מרחב הפעולה שלנו מול האיראנים וחיזבאללה ,  אבל גם למטרות ארוכות טווח יותר מול סוריה ".  
הגורם המדיני הסביר כי  " הרוסים ביקשו מאיתנו לא להגיד ,  כיבדנו אותם .  לא ידענו מה הם ירצו כאן .  לא ידענו עד שפוטין דיבר על כך ".  על עיתוי השבת הגופה אמר כי  " הבדיקה פשוט נגמרה יום לפני ,  לקח זמן עד שמוודאים ".  
נתניהו נחת מוקדם יותר במוסקבה לפגישתו עם נשיא רוסיה ולדימיר פוטין ,  שאישר כי ארצו עומדת מאחורי החזרת הגופה : " כפי שאתם יודעים אנשי הצבא שלנו והסורים הם אלה שאיתרו את גופתו .  חשוב שקרובי המשפחה שלו יוכלו להניח זר על הקבר שלו ". 
לאחר פגישתם התקיים טקס במשרד ההגנה הרוסית ,  שכלל משמר כבוד בהשתתפות הרמטכ"ל הרוסי .  במהלך הטקס הוצב ארונו של באומל ובתוכו שרידים מחפציו ,  בהם סרבל ונעליים שהגישה רוסהי לישראל .  על הארון הונח דגל ישראל שנמסר על ידי הרמטכ"ל הרוסי לראש הממשלה .  נתניהו והבכיר הרוסי הניחו זרי פרחים על הארון והדגל הורד לחצי התורן .
 נתניהו הודה לפוטין  " בשם עם ישראל כולו "  ואמר לו כי  " המחווה שלכם לא תישכח ,  היא תיזכר לדורות בתולדות עמנו ".  עוד אמר בטקס כי  " מחמם את הלב לראות את השותפות של הערכים של כיבוד ואחוות לוחמים והעקרון החשוב שלא משאירים אף אחד מאחור ".  

רוסיה ממשיכה לחפש אחר נעדרים נוספים מקרב סולטאן יעקוב
גורם מדיני רמז שחיפוש הרוסים אחר שני הנעדרים הנוספים בקרב סולטאן יעקב - יהודה כץ וצבי פלדמן נמשכים גם לאחר החזרת גופתו של זכריה באומל . " תבינו מה שתבינו "  אמר . " הרוסים ביקשו לא להגיד כלום וכיבדנו אותם ".  עם זאת טען שפרסום המבצע לא ייפגע בהמשך איתור הנעדרים

