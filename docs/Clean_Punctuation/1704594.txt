סיפוק בימין :  רה"מ הוכיח לאובמה שלא נתכופף
ח"כים ממפלגות הימין מרוצים מהדיווחים ,  לפיהם נשיא ארה"ב לא דרש מנתניהו להקפיא את הבנייה בשטחים גם לאחר התקופה שנקבעה .  ח"כ דנון : " אובמה מבין כעת ששפת הכיפופים לא עובדת עם ישראל ".  עם זאת ,  ח"כ אלדד תקף : " רה"מ נדחק לפינה והסכים להאיץ המו"מ "
 בימין הביעו סיפוק מתוצאות הפגישה שהתקיימה הערב  ( שלישי )  בוושינגטון בין ראש הממשלה בנימין נתניהו לבין נשיא ארה"ב ברק אובמה .  זאת נוכח הדיווחים ,  לפיהם הנשיא אובמה לא דרש מנתניהו את המשך הקפאת הבנייה בהתנחלויות גם לאחר תום התקופה שנקבעה .  בתום הפגישה שערכה כשעה וחצי אמר אובמה לעיתונאים כי הוא מאמין שישראל מעוניינת בשלום ורצינית בכוונתה לפתוח בשיחות ישירות עם הפלסטינים .  הוא אף הביע תקווה ששיחות כאלה יחלו עוד לפני תום הקפאת הבנייה בשטחים .
 ח"כ אריה אלדד  ( האיחוד הלאומי )  העריך לאחר הפגישה כי הלחץ שהופעל על נתניהו על ידי הימין ,  שכנע את אובמה שלא ללחוץ על ישראל בעניין הקפאת הבנייה .  ואולם ,  אלדד תקף את ראש הממשלה ואמר כי הוא  " נדחק לפינה והסכים להאיץ בתוך שבועות את המשא ומתן על המדינה הפלסטינית ,  הגבולות וירושלים ".  
לדברי אלדד ,  ההסכמה לנהל משא ומתן גם על נושאי הליבה נועדה בסופו של דבר להאריך את הקפאת הבנייה ,  שכן להערכתו בסיום תקופת ההקפאה יבקש נתניהו להאריכה כדי שלא לפגוע בשיחות שהתחיל . " נתניהו קנה פסק זמן קצר בלחץ ",  אמר אלדד , " אך אם לא ישרטט קווים אדומים ,  נמצא את עצמנו עם תכתיב אמריקאי למדינת אויב בלב הארץ ". 
לעומתו ,  יו"ר צוות התגובות של הליכוד ,  ח"כ אופיר אקוניס שיבח את תוצאות הפגישה והשלכותיה ואמר כי  " הוכח שוב הקשר המצוין בין ארצות הברית לישראל .  כל הטענות על קרע ובידוד מתבדות על רקע התמיכה הבלתי מעורערת של ארצות הברית בישראל ". 
ח"כ דני דנון  ( ליכוד )  ,  מהאגף הימני בליכוד אמר בתגובה כי אובמה מבין עכשיו ש"שפת הכיפופים "  לא עובדת עם ישראל . " ראש הממשלה נתניהו קיבל את המנדט מהעם כדי להביא שלום בטוח ולא עוד הסכם חסר משמעות ",  אמר דנון , " תנועת הליכוד לא תיתן להמשיך את הקפאת הבנייה גם אם יחודשו השיחות הישירות ". 

סיפוק בימין :  רה"מ הוכיח לאובמה שלא נתכופף
ח"כים ממפלגות הימין מרוצים מהדיווחים ,  לפיהם נשיא ארה"ב לא דרש מנתניהו להקפיא את הבנייה בשטחים גם לאחר התקופה שנקבעה .  ח"כ דנון : " אובמה מבין כעת ששפת הכיפופים לא עובדת עם ישראל ".  עם זאת ,  ח"כ אלדד תקף : " רה"מ נדחק לפינה והסכים להאיץ המו"מ "
 
