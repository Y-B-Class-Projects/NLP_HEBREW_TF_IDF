הפסקת אש ?  הקרבות הפוליטיים שצפויים לנתניהו
אם יופר השקט בדרום ,  צפוי ראש הממשלה להתייצב מול הביקורת שהשמיעו  " חבריו "  בימין .  בין אם זו שיחת  " יחסינו לאן "  עם ליברמן או עימות עם אלקין - לא מחכה לו גן של שושנים
עם שוך הקרבות ,  יוכל ראש הממשלה ,  בנימין נתניהו ,  להתפנות קצת לחישובים פוליטיים .  לא שאלו לא צפו ברקע המלחמה בדרום בחודש האחרון ,  אבל לך תעשה אותם בין דיונים צבאיים בלתי נגמרים לבין ישיבות קבינט מתמשכות ומרובות מוקשים .  נתניהו ,  ולא בפעם הראשונה ,  התגלה בעת המבצע כמי שחושב פעמיים ושלוש לפני שהוא לוחץ על ההדק .  העובדה הזו הקנתה לו גב פוליטי משמאל ובעיקר תנאים בינלאומיים נוחים יחסית .  
אבל זה לא בהכרח הרשים את הציבור הישראלי .  בסקרים שנערכו במהלך הלחימה תמך רוב מוחלט בכניסה קרקעית לעזה .  בהתאם לכך ,  נקבעה גם מידת שביעות הרצון מראש הממשלה .  כשלא נכנס - זכה לתמיכה פושרת .  כשצה"ל החל לטפל במנהרות - עלתה התמיכה ,  למרות האבדות בקרב החיילים .  
מלחמה בדרום - כל הכותרות:הרמטכ"ל : " נפגע בבכירי חמאס בכל מקום שנוכל"הכירו דרך השכול : " רק אנחנו יכולים להבין זה את זו "" אתם טועים אם אתם חושבים שזה נגמר .  ללא הישג - חמאס יילחם "  
המסר לנתניהו ברור :  לציבור הישראלי  והפעם לא רק לזה שבקו אשקלון ודרומה  נמאס מהאיום החמאסי .  הוא מוכן לשלם מחיר על מנת שירי הרקטות יופסק לחלוטין .  לכן לסקרים שייערכו בימים הקרובים ,  במקרה שהפסקת האש תתקיים ואכן ישרור שקט באזור ,  יהיה ערך נמוך .  
לכל הטורים של לירון מרוז בוואלה !  חדשות
השאלה היא מה יקרה לאורך זמן .  אם חאלד משעל ,  מוחמד דף ואנשיהם ישובו להתיש את תושבי עוטף עזה ,  שדרות וחוף אשקלון ,  נתניהו יזכה בדיעבד לציון נמוך בנוגע לניווט המבצע .  אולם אם השקט יישמר כמו בצפון מאז מלחמת לבנון השנייה ,  ראש הממשלה יקטוף את פירות ניהול המבצע באופן שקול ,  זהיר ואחראי בלי כניסה להרפתקאות מיותרות .  האמת ,  די מבאס לדעת שחלק משמעותי במידת הפופולאריות שלך תלוי באויבך המרים .  
אבל בזה לא יסתיימו עיסוקיו הפוליטיים של נתניהו .  בראש ובראשונה יהיה עליו לעשות סדר בקבינט שלו ,  ובעיקר לנהל שיחת  " יחסינו לאן "  עם שר החוץ שלו ,  אביגדור ליברמן .  הגם שהוריד פרופיל בשבועיים האחרונים ,  התנהלותו של ליברמן בעת המבצע הייתה תמוהה ,  אם להשתמש במילים עדינות .  מה לא היה לנו ?  פרישה מסיעת הליכוד ,  מסיבות עיתונאים עוקצניות ,  אמירות ביקורתיות  וכל זה בזמן שהטילים עפים לעבר תושבי הדרום ,  המרכז והצפון .  
ואם זה מה שקורה בעת מלחמה מה יקרה בעת רגיעה ?  איך יוכל ראש הממשלה לנהל את ענייני החוץ כשהשר הממונה מגלה יחס דווקאי שטבול כל כולו בפוליטיקה ?  שלא לדבר על הציר החדש והעדין שנרקם בשבועות האחרונים בין ישראל לבין הזרם המתון יותר בעולם הערבי :  מצרים ,  הרשות הפלסטינית ,  ירדן וערב הסעודית .  לנתניהו הייתה אמירה מעורפלת בנושא במסיבת העיתונאים במוצאי שבת .  אם בכוונתו לנסות ולחזק את הקשר הזה ,  הוא יתקשה לעשות זאת כשליברמן במשרד החוץ .  
גם בתוך מפלגתו לא צפוי לנתניהו גן של שושנים .  חלק גדול משריו ביקר את התנהלותו במהלך המבצע .  רובם גם לא אוהבים את היציאה החד-צדדית מעזה ,  וסברו שיש להחריף את הפגיעה בחמאס .  בקרב חברי הכנסת הביקורת שנשמעה הייתה נוקבת אפילו עוד יותר .  מוטב לשים לב ליו"ר ועדת חוץ וביטחון ,  זאב אלקין ,  שהודיע כבר שבכוונתו לבדוק את התנהלות דרג מקבלי ההחלטות במבצע ,  גם אם ראש הממשלה ושר הביטחון לא יאהבו את זה .  כשהוא רוצה ,  אלקין יודע לעשות צרות ואת חוסר שביעות רצונו מהנחרצות של ישראל בכל הנוגע לטיפול בחמאס הוא הביע לאורך כל המבצע .  
אולם גם כאן ,  לו הפסקת האש תחזיק לאורך זמן ותתגבש לכדי הסכם רגיעה מבוסס ,  הביקורת הזו תמוסמס .  אבל אם הירי יתחדש ראש הממשלה צפוי לגל ביקורת נוקב ,  שיכול אפילו לפגוע במעמדו הבלתי מעורער בתוך הליכוד .  

הפסקת אש ?  הקרבות הפוליטיים שצפויים לנתניהו
אם יופר השקט בדרום ,  צפוי ראש הממשלה להתייצב מול הביקורת שהשמיעו  " חבריו "  בימין .  בין אם זו שיחת  " יחסינו לאן "  עם ליברמן או עימות עם אלקין - לא מחכה לו גן של שושנים

