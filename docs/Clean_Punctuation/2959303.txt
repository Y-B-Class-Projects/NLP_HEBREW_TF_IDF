נתניהו גינה את סגן הרמטכ"ל : " דבריו מקוממים ,  זו זילות השואה "
 ראש הממשלה התייחס להתבטאותו של אלוף יאיר גולן ביום השואה ,  שלפיה ניתן לזהות בחברה הישראלית אלמנטים דומים לגרמניה בשנות ה-30 . " הדברים מופרכים ולא היו צריכים להיאמר ,  הם אינם מקובלים עליי ",  אמר נתניהו בפתח ישיבת הממשלה
ראש הממשלה בנימין נתניהו התייחס היום  ( ראשון )  בפתח ישיבת הממשלה לדבריו של סגן הרמטכ"ל יאיר גולן ביום הזיכרון לשואר ולגבורה ,  שלפיהם ניתן לזהות בחברה הישראלית אלמנטים דומים לגרמניה בשנות ה-30 . " הדברים גורמים עוול למדינת ישראל ולזילות השואה ",  אמר נתניהו . " ההשוואה שעלתה מדבריו של סגן הרמטכ"ל מקוממת ,  הדברים מופרכים .  הם לא היו צריכים להיאמר ".   
" ההשוואה שעלתה מדבריו של סגן הרמטכ"ל לתהליכים שאפיינו את גרמניה הנאצית לפני 70 שנה היא מקוממת .  הדברים מופרכים מיסודם ",  אמר ראש הממשלה .  לדבריו , " הם לא היו צריכים להיאמר בשום עת ובוודאי לא בעת שנאמרו .  סגן הרמטכ"ל הוא קצין רב זכויות אבל דבריו בעניין זה היו שגויים לחלוטין ואינם מקובלים עליי ". 
עוד בוואלה !  NEWS:מנהל אברבנאל לשעבר חשוד שקיים יחסי מין עם מטופלתליברמן מכחיש שהדליף את דוח  " צוק איתן ":   " מוכן לעבור פוליגרף"השריפה הקטלנית שהציתה את הלהבות בין פתח לחמאס ברצועה 
הודעת ההבהרה שפרסם סגן הרמטכ"ל לדברים שאמר יצאה לאחר שיחה שקיימו בנושא זה נתניהו ויעלון .  נתניהו יזם את השיחה משום שזעם על הדברים ,  זאת בניגוד לשר הביטחון שדווקא גיבה את דבריו של גולן .  גורמים בסביבת ראש הממשלה אמרו אז כי  " עם כל ההערכה לסגן הרמטכ"ל ,  נתניהו חושב שהוא שגה בדבריו וטוב שתיקן אותם ".  
בהודעה מסר דובר צה"ל מטעם גולן כי הוא לא התכוון להשוות בין צה"ל ומדינת ישראל לתהליכים שהתרחשו בגרמניה לפני 70 שנה .  עוד נמסר כי  " ההשוואה אבסורדית ומשוללת כל יסוד ,  ולא הייתה שום כוונה ליצור הקבלה כזאת או למתוח ביקורת על הדרג המדיני .  צה"ל הוא צבא מוסרי השומר על טוהר הנשק ועל כבוד האדם ".  
דבריו של סגן הרמטכ"ל עוררו תגובות נזעמות ומחלוקת בצמרת הפוליטית והביטחונית .  בנאום שנשא במהלך טקס זיכרון במכון משואה ,  אמר גולן כי  " אם יש משהו שמפחיד אותי בזיכרון השואה ,  הוא זיהוי תהליכים מעוררי חלחלה שהתרחשו באירופה בכלל ובגרמניה בפרט לפני 70 שנה ומציאת עדות להם כאן בקרבנו כיום ".  עוד הוסיף כי  " הרי אין קל ופשוט יותר מלשנוא את הזר ,  אין קל ופשוט יותר מלעורר חרדות ,  מלהלך אימים ואין יותר קל מהתקרנפות התבהמות והתחסדות .  ביום זה ראוי לדון ביכולתנו שלנו לעקור מקרבתנו ניצנים של חוסר סובלנות ,  של אלימות ושל הרס עצמי בדרך ההידרדרות המוסרית ". 
לעומת נתניהו ,  יעלון גיבה את אלוף גולן ואמר כי יש לו  " אמון מלא בסגן הרמטכ"ל ,  לוחם ומפקד מוערך ,  ערכי ועתיר זכויות ".  לדבריו , " ההתנפלות עליו וההתלהמות כלפיו נוכח פרשנות מעוותת ,  במכוון ,  שניתנה לדברים שאמר - הן ניסיון נוסף במסע המדאיג והמטריד לפגוע פוליטית בצה"ל ובקציניו .  אבוי לנו אם ניתן לזה לקרות .  תפקידו של כל מפקד בצה"ל ,  בוודאי מפקד בכיר ,  אינו מסתכם רק בהובלת חיילים וחיילות לקרב ,  אלא גם מחייב אותו להתוות להם דרך וערכים בעזרת מצפן ומצפון ". 
 ( עדכון ראשון :  11:21 )  

נתניהו גינה את סגן הרמטכ"ל : " דבריו מקוממים ,  זו זילות השואה "
 ראש הממשלה התייחס להתבטאותו של אלוף יאיר גולן ביום השואה ,  שלפיה ניתן לזהות בחברה הישראלית אלמנטים דומים לגרמניה בשנות ה-30 . " הדברים מופרכים ולא היו צריכים להיאמר ,  הם אינם מקובלים עליי ",  אמר נתניהו בפתח ישיבת הממשלה

