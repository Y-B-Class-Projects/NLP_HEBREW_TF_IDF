מסמך בוויקיליקס :  נתניהו תמך בחילופי שטחים
עוד ועוד מסמכים נחשפים - בפגישה בשגרירות ארה"ב בישראל אמר נתניהו ,  ערב כניסתו לתפקיד ,  כי  " אינו רוצה לשלוט בגדה המערבית ".  ממסמך אחר עולה שנתניהו הסכים להקמת מדינה פלסטינית מיד עם כניסתו לתפקיד
רק אתמול  ( שני )  אמר ראש הממשלה בנימין נתניהו כי  " ישראל לא ניזוקה כלל מהפרסום בוויקיליקס "  והוסיף ,  בשיחה עם עורכי עיתונים בבית סוקולוב בתל אביב ,  כי  " כל מנהיג ישראלי לאורך השנים ידע שהמברקים עלולים לדלוף ,  ולכן התאמנו את עצמנו למציאות של דליפות ".  אולם נראה שהיום הוא יחשוב שוב על דבריו ,  בזמן שמסמכים נוספים נחשפים באתר ההדלפות .
 מאחד מהמסמכים שנחשפו עולה כי  " נתניהו ביטא תמיכה ברעיון של חילופי שטחים והדגיש כי אינו רוצה לשלוט בגדה המערבית ורצועת עזה ,  אלא לעצור את ההתקפות שישוגרו משם ",  כך ציטטה שגרירות ארה"ב בישראל את עמדותיו של ראש הממשלה ,  ימים ספורים לפני שנכנס לתפקיד .  במסמך מתוארת פגישה של נתניהו עם חברי משלחת חברי קונגרס אמריקאים ,  בראשות הסנאטור בן קרדין ,  שנערכה בפברואר 2009 ,  ימים ספורים לאחר הבחירות האחרונות אך בטרם שהושלמה הקמת הממשלה .  
במסמך ,  שמוגדר כסודי ביותר ונכתב על ידי איש השגרירות לואיס מורנו ואושר על ידי קרדין ,  מתאר נתניהו את עמדותיו העדכניות בשורת נושאים שעל סדר היום .  רה"מ מעריך כי קלושים הסיכויים לקדם תהליך מדיני מול סוריה ,  כל עוד זו אינה מתנתקת מאירן ואמר כי ויתור ישראלי על הגולן בתנאים האלה יגרום לכך שההסכם  " ייקרע "  בהמשך .  
נתניהו אמר לעמיתיו האמריקאים כי הוא כי הוא אופטימי יותר באשר לסיכוי להשיג הסכם עם הפלסטינים לעומת עם סוריה .  במסמך לא מוזכרת הסכמה של יו"ר הליכוד להקמת מדינה פלסטינית ,  אלא הוא מדבר שם על  " ריבונות פלסטינית "  וממשלה פלסטינית בלבד .  בנוסף ,  המסמך מצטט את נתניהו ,  כאומר ש"אינו רוצה לשלוט בגדה המערבית ",  ומוכן לעיקרון חילופי השטחים .  עם זאת הוא הבטיח שהממשלה החדשה לא תחזור לבצע נסיגות חד צדדיות .
 בצד הדברים האלה הדגיש נתניהו כי כל נסיגה ישראלית ביהודה ושומרון חייבת לכלול הבטחות ברורות לכך שאזור הנסיגה  " לא יהפוך לשלוחה אירנית שלישית בגבול ישראל ".  בתשובה לשאלות בנושא ההתנחלויות ,  נתניהו ציין באוזני חברי הקונגרס ,  שבקדנציה הראשונה שלו בראשות הממשלה לא הקים התנחלויות חדשות .  
רה"מ הסביר כי מחצית משטח הגדה המערבית הוא למעשה בלתי מאוייש ומכיל מספר קטן בלבד של התנחלויות ובחצי השני מעורבות אוכלוסיות ישראליות ופלסטיניות .  לדבריו ,  ברגע שהרשות הפלסטינית תהפוך להיות  " פרטנר אמיתי ",  יהיה ניתן לדון בהסכם על הקרקע ,  הההתנחלויות וריבונות פלסטינית  " מצומצמת ",  ללא צבא או שליטה על השטח האווירי או על הגבולות .  
נתניהו טען באוזני חברי הקונגרס כי לגבי סוגיות ירושלים והפליטים - יהיה קשה מדי לגבש הסכם ,  עד לפיתרון שאר הסוגיות .  לדבריו ,  גם הפלסטינים מסכימים לכך והביע תקווה כי ראש הממשלה הפלסטיני סאלם פיאד יישאר בתפקידו כיוון שהוא  " חושב גם על הנושא הכלכלי ". 
ממסמך אחר עולה שנתניהו הביע הסכמה עקרונית להקמת מדינה פלסטינית מיד עם כניסתו לתפקיד ,  חמישה חודשים לפני נאום בר אילן .  המסמך מסכם מפגש של רה"מ עם אנשי קונגרס בשגרירות בת"א באפריל 2009 ,  בו התבקש נתניהו להציג את עמדתו בעניין פתרון שתי המדינות ,  והשיב כי יש הסכמה בממשלה וב-80% מהציבור הישראלי ש"הפלסטינים צריכים לשלוט בעצמם ",  במגבלות בטחוניות .  לדבריו ,  הוא וציפי לבני  " חלוקים בדעתם רק לגבי השם "  של הפתרון ,  כלומר - שתי מדינות .
 
מסמך בוויקיליקס :  נתניהו תמך בחילופי שטחים
עוד ועוד מסמכים נחשפים - בפגישה בשגרירות ארה"ב בישראל אמר נתניהו ,  ערב כניסתו לתפקיד ,  כי  " אינו רוצה לשלוט בגדה המערבית ".  ממסמך אחר עולה שנתניהו הסכים להקמת מדינה פלסטינית מיד עם כניסתו לתפקיד

