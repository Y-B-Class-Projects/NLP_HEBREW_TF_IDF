ישי : " ילדי הזרים קיבלו זמן ,  אך לא מעמד "
 ראש הממשלה נתניהו החליט שוועדה בראשותו של השר אלי ישי ,  שתמך בגירוש ילדי העובדים הזרים ,  היא שתקבע את עתידם .  ח"כ חנין : " אין שום סיבה להמשיך לדחות ההחלטה "
  ( צילום :  גדעון צנטנר ) 
ראש הממשלה ,  בנימין נתניהו ,  פירסם הערב  ( ראשון )  את החלטתו בעניין גירוש ילדי העובדים הזרים .  לפי ההחלטה ,  ילדי עובדים זרים ,  שלומדים בתש"ע במערכת החינוך הממלכתית מתחילת שנת הלימודים  יוכלו להשלים את לימודיהם בשנת הלימודים הנוכחית בישראל .  במקביל תוקם ועדה מקצועית בראשות שר הפנים ,  אלי ישי ,  שתיבחן באופן פרטני עד לסוף מאי 2010 את עניינם ושהותם ותוך מתן תשומת לב להחלטות ממשלה קודמות ,  למדיניות הממשלה ולשינויים הנדרשים .  החלטה זו לא תחול על כל השוהים הבלתי חוקיים האחרים ,  בלי קשר לגילם .
 אלי ישי ,  שצפוי לעמוד בראש הוועדה שתקבע את גורלם של ילדי העובדים ,  אמר בתגובה לוואלה !  חדשות כי  " ילדי העובדים הזרים קיבלו זמן ,  אך הם לא קיבלו מעמד ".  ישי רמז בדבריו כי יפעל ,  במסגרת היותו ראש הוועדה ,  לגירושם של ילדי העובדים הזרים .
 נוסף על כך ,  ראש הממשלה הטיל על שר האוצר ,  יובל שטייניץ ,  להוביל צוות שיכלול בין היתר את שר הפנים ושר המשפטים ,  לגיבוש מדיניות כוללת לצמצום מספר העובדים הזרים הבלתי חוקיים בישראל .  הצוות יעסוק בין היתר בהחמרת הענישה על מעסיקים מפרי חוק ,  הגברת אכיפת החוק והקמת מכשול קרקעי לאורך גבול הדרום .
 חבר הכנסת דב חנין אמר בתגובה להחלטה כי  " אין שום סיבה להמשיך לדחות ההחלטה .  בעוד תשעה חודשים הילדים לא יהיו פחות פליטים ופחות מחוברים לחברה הישראלית .  הגיע הזמן שישראל תגבש מדיניות כוללת ביחס לפליטים ומהגרי עבודה .  במרכזה של מדיניות זו חייבות לעמוד נורמות אישיות של יחס הגון לכל מי שהגיע אלינו כאשר ברח על נפשו ". 
ארגון  " מוקד סיוע לעובדים זרים "  הביע אכזבה  " מהחלטת ראש הממשלה בנימין נתניהו שלא להחליט בסוגיית ילדי הזרים במשך שנה נוספת ".  בהודעה שפירסם הארגון נכתב כי  " דיון במדיניות ההגירה באמצעות וועדה הוא דבר חשוב ביותר ,  בעיקר במדיניות הנצלנית של ה"דלת המסתובבת ",  אך אין בכך סיבה להימנע מהפתרון היחיד הצודק בו תומכים רב שרי הממשלה ,  להעניק מעמד ל-1,200 ילדי הזרים שהם ישראלים לכל דבר .  כעת ,  במקום להתרכז בלימודים ,  צפויים הילדים לשנה נוספת של מתח וחרדה מיותרים מפני עתידם ". 
הערב התקיים בתל אביב אירוע מחאה נגד גירוש הילדים .  באירוע נכחו מאות תומכים והתקיימו הופעות שונות .
 מוקדם יותר היום ,  אמר שר הביטחון אהוד ברק בישיבת לשכת מפלגת העבודה כי  " עמדתנו בנושא ילדי העובדים הזרים ברורה .  מדינת ישראל לא יכולה להרשות לעצמה תשובה אחרת מלבד שהילדים הללו יישארו פה ויטופלו כמו כל ילד אחר .  יש לעסוק ברצינות בתופעה של הגירה זרה ולנהוג בה בצורה כזו שלא תשנה דמותה של מדינת ישראל ". 
היום נגמרה דחיית שלושה החודשים שהושגה בהכרעה על גירוש הילדים .  גם שרת התרבות לימור לבנת התייחסה לנושא ואמרה כי  " אסור לגרש את הילדים האלה ,  מדובר בפחות מ-1,200 ילד .  צריך למצוא פתרון ,  מוקדם ככל האפשר ".  לבנת אמרה בעבר כי אם ועדת השרים תחליט על גירוש היא תגיש ערר לישיבת הממשלה .
 שר הפנים ויו"ר ש"ס אלי ישי מתח ביקורת חריפה על השרים המתנגדים לגירוש הילדים והאשים אותם בהתחסדות .  ישי אמר כי  " יש פה הרבה צביעות ,  יש שרים כמו יצחק הרצוג שמעדיפים להתיפייף משום שהכותרת חשובה להם יותר מטובת המדינה .  ההחלטה התקבלה כבר בעבר וזה נפל עליי שאני צריך ליישם אותה .  אם לא תהיה מדיניות ברורה ,  מאות אלפי עובדים זרים יבואו ויאיימו על המפעל הציוני ". 
ישי הבהיר בעבר כי למרות הלחצים המופעלים עליו ,  הוא נחוש לגרש את מהגרי העבודה וילדיהם ,  בין השאר בשל האיום שהם מהווים על זהותה היהודית של המדינה . " במציאות שאתה מכניס אלפי עובדים זרים ,  המדינה היהודית שלנו לא תהיה בסוף "
 
ישי : " ילדי הזרים קיבלו זמן ,  אך לא מעמד "
 ראש הממשלה נתניהו החליט שוועדה בראשותו של השר אלי ישי ,  שתמך בגירוש ילדי העובדים הזרים ,  היא שתקבע את עתידם .  ח"כ חנין : " אין שום סיבה להמשיך לדחות ההחלטה "
 
