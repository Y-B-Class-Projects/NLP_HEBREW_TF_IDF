קלינטון :  על נתניהו להבין ששלום טוב לביטחון
בראיון ל-ABC אמרה מזכירת המדינה האמריקאית כי היא מבינה את חששותיה של ממשלת ישראל לגבי ביטחונה . " הם יצאו מלבנון ומעזה - וספגו טילים ".  היא הוסיפה : " נתניהו צריך להאמין שהסכם רק יחזק את בטחון ישראל "
 אנו מקווים שנתניהו יצליח להאמין שהסכם שלום יוביל להגברת ביטחון ישראל ,  ולא יפגע בו - כך אמרה מזכירת המדינה האמריקאית בריאיון לתכנית הבוקר  " Good Morning America "  של רשת ABC .  משנשאלה לגבי הקיפאון הנוכחי במו"מ בין ישראל והפלסטינים ,  קלינטון הבהירה כי נעשית  " פעילות דיפלומטית רבה מאחורי הקלעים ".  לדברי קלינטון ,  הנמצאת כעת בבריסל ,  הממשל האמריקאי פועל באופן נמרץ ומקיים  " דיונים רבים ,  במטרה לקדם את התהליך ".   
" אם זה אמור להיות קל ,  הסכסוך היה נפתר לפני שנים רבות .  מדובר בנושא מורכב מאוד ובמצב טעון רגשית עבור שני הצדדים ",  הוסיפה קלינטון .  היא הדגישה כי בארה"ב מכירים בחשיבותו של הנושא הבטחוני עבור ישראל . " לאחר שהם יצאו מלבנון ,  חיזבאללה פתח בחזית מולם .  לאחר שהם יצאו מעזה  חמאס החל בירי רקטות ",  ציינה . " כך שבראש ובראשונה ,  ראש הממשלה בנימין נתניהו צריך להאמין שכל הסכם שלום לא יפגע בבטחון ישראל ,  אלא רק יחזק אותו ".   
" ומנגד ",  ציינה קלינטון , " הפלסטינים זכאים למימוש זכותם להקים מדינה עצמאית ".  ואולם קלינטון הסבירה כי מדובר במצב  " שברירי "  ביותר . " אני משוכנעת שאבו מאזן ונתניהו רוצים להיות המנהיגים שיפתרו את הסכסוך ,  אך שניהם נמצאים תחת לחצים רבים ,  מבית ומחוץ .  לפיכך ,  המו"מ נעשה קשה ורגיש ביותר ". 

קלינטון :  על נתניהו להבין ששלום טוב לביטחון
בראיון ל-ABC אמרה מזכירת המדינה האמריקאית כי היא מבינה את חששותיה של ממשלת ישראל לגבי ביטחונה . " הם יצאו מלבנון ומעזה - וספגו טילים ".  היא הוסיפה : " נתניהו צריך להאמין שהסכם רק יחזק את בטחון ישראל "
 
