 " סגרתי את הדלת ,  לא נעלתי ":  גנץ לא פוסל ישיבה בממשלה עם נתניהו
בהקלטות שפורסמו בחדשות 13 נחשף כי למרות הצהרתו ערב החלטת היועמ"ש שלא יצטרף לממשלת נתניהו ,  גנץ אמר בשיחות סגורות כי השתמש במונח  " בסיטואציה שנוצרה "  כדי לאפשר חופש פעולה עתידי .  הוא גם לא שלל שותפות משמעותית עם החרדים .  ומה הוא חושב על תפקודו הכלכלי של רה"מ ? 
יו"ר כחול לבן בני גנץ הודה בשיחות סגורות כי הוא אינו פוסל ישיבה בממשלה עם בנימין נתניהו ,  זאת חרף הצהרותיו ערב פרסום כתב החשדות נגד ראש הממשלה - כך נחשף בהקלטות שפורסמו הערב  ( שני )  בחדשות 13 .  בהקלטות נשמע גנץ בשיחה עם קומץ משתתפים ,  בהן הוא מסביר את כוונותיו העתידיות במו"מ הקואליציוני גם בנוגע לשותפים אפשריים אחרים כמו המפלגות החרדיות .  עם פרסום החלטת היועץ המשפטי לממשלה אביחי מנדלבליט בנוגע לכוונה להגיש נגד נתניהו כתב אישום בכפוף לשימוע ,  הכריז גנץ כי בסיטואציה שנוצרה מפלגתו לא תשב בממשלה עם נתניהו .  אולם בהקלטה שנחשפה הסביר גנץ את אמירותיו . " בחרתי את צמד המילים 'בסיטואציה שנוצרה' ,  בשביל לא עד הסוף לסגור את הדלת ולנעול אותה ,  היא תהיה סגורה ,  לא נעולה ",  אמר . " עכשיו כמו שראינו ,  החיים דינמיים ,  הסיטואציה יכולה להשתנות ,  טראמפ יגיש תוכנית ,  אני אנצח ,  טראמפ יגיש תכנית .  טוב ,  מה עכשיו ?  ". 
בחירות 2019 - סיקור מיוחד בוואלה !  NEWS:גנץ על פרשת הצוללות : " יש שבר שלא ניתן לאיחוי - נתניהו שיקר"הליכוד : " מסע ציד נגד רה"מ ".  באופוזיציה תקפו : " נתניהו מבייש את המדינה"הסרטון החדש של שקד ,  מיקי זוהר נגד מצעדי הגאווה | עדכוני הבחירות 
לפי ההקלטות ,  לצורך החלפת נתניהו ,  גנץ בונה בין היתר על שותפות משמעותית עם החרדים ,  זאת בניגוד לעמדותיו של שותפו יאיר לפיד . " על מה אנחנו מדברים ?  הוא  ( נתניהו )  פשוט מכר את המדינה !  ",  טען גנץ . " עכשיו הוא יעשה חוק צרפתי ,  אז אני עכשיו אשאר אדיש לסיפור הזה ואני לא אמכור את נשמתי ולא אעשה קואליציה עם החרדים ,  אני שולח לכם  ( למפלגות החרדיות )  דף ריק ,  חתום למטה בני גנץ ,  שני שליש דף שלכם תמלאו למטה מה שאתם רוצים ,  תשאירו לי שליש ,  אני אמלא מה שאני רוצה ". 
בהמשך גנץ מתח ביקורת גם על תפקודו של שר האוצר משה כחלון : " אני יושב עם אנשי אוצר אני עושה עם אנשי תקציבים ,  אני יודע מה קורה ,  בשנה הבאה הקטסטרופה .  כחלון לא רוצה להחליף את עצמו .  כחלון לא רוצה להחליף את שר האוצר שמחליף את כחלון ".  
לבסוף ,  גנץ התייחס גם לתפקודו הכלכלי של נתניהו ,  והביע דעה מעורבת . " המצג הזה שהוא  ( נתניהו )  מתבסס על מצב מקרו נכון ,  הגיע לקצה שלו ",  אמר . " זה קרה כי ביבי לא ביצע ,  את הייתרונות שהוא עצמו יצר בראיה מקרו כלכלית ,  הוא לא לקח את הכסף שהוא הצליח לייצר עם כלכלת מקרו נבונה ושם את זה בתוך מנועי צמיחה מהסוג של חינוך ותשתיות של פיתוח הפריפריה ,  של חינוך נכון כמו שצריך ,  הוא לא פתר את בעיית החינוך כמו שצריך ,  ביבי השאיר פה מקום חרב ". 
ממפלגת כולנו נמסר בתגובה : " אם גנץ כל כך מבין בכלכלה ,  למה הוא נכשל בעסקה הראשונה שעשה בחייו ?  ".   

" סגרתי את הדלת ,  לא נעלתי ":  גנץ לא פוסל ישיבה בממשלה עם נתניהו
בהקלטות שפורסמו בחדשות 13 נחשף כי למרות הצהרתו ערב החלטת היועמ"ש שלא יצטרף לממשלת נתניהו ,  גנץ אמר בשיחות סגורות כי השתמש במונח  " בסיטואציה שנוצרה "  כדי לאפשר חופש פעולה עתידי .  הוא גם לא שלל שותפות משמעותית עם החרדים .  ומה הוא חושב על תפקודו הכלכלי של רה"מ ? 

