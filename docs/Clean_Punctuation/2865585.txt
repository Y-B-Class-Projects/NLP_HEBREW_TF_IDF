שרים יצאו מישיבת הממשלה - נתניהו עצר את הדיון ונזף בהם
ראש הממשלה עצר את הדיון לפני הערכת המצב האסטרטגית שנשמעה בישיבת הממשלה ויצא מהחדר . " אי אפשר ככה .  הישיבות צריכות להיות קצרות ומסודרות ",  אמר לשרים שיצאו .  לאחר כמה דקות הישיבה חודשה
ראש הממשלה ,  בנימין נתניהו ,  קטע היום  ( ראשון )  באופן חריג את ישיבת הממשלה במחאה על כך שכמה שרים נכנסו ויצאו במהלכה .  לפני הערכת המצב האסטרטגית שנשמעה בישיבה ,  קטע נתניהו את סדר היום ,  יצא אל השרים ונזף בהם . " אי אפשר ככה .  הישיבות צריכות להיות קצרות ומסודרות ",  אמר נתניהו .  לאחר כמה דקות שב ראש הממשלה לחדר וישיבת הממשלה חודשה .
 בפתח הישיבה התייחס נתניהו לדוח הטרור השנתי של משרד החוץ האמריקני שפורסם בסוף השבוע ,  שקבע כי איראן הגבירה את תמיכתה בטרור .  לדברי נתניהו ,  הדוח  " צריך להוות פעמון השכמה למי שאינו מבין את היקף הפעילות החתרנית האיראנית והתוקפנות האיראנית ,  גם במזרח התיכון וגם מעבר למזרח התיכון .  המערך האיראני חובק עכשיו יותר מ-30 מדינות ,  ומדי כמה שבועות נוסף תא טרור חדש שלהם ,  ישירות או באמצעות שלוחיהם ,  חיזבאללה .  ראינו לאחרונה בקפריסין דירת טרור שבה נתגלה מאגר עצום של חומר נפיץ ,  וזאת רק דוגמה אחת מני עשרות רבות ".  
עוד בוואלה ! NEWS:פיגוע דקירה בירושלים :  שוטר מג"ב נפצע אנושותחוטובלי נגד אורן : " דבריו על אובמה - מייצגים אותו בלבד"דיווח :  חיל האוויר תקף בלבנון במטרה להשמיד מזל"ט שהופל  
" המשטר הזה אמור עכשיו לקבל ,  בהסכם הגרעין ,  גם נתיב בטוח לפצצות גרעין ",  הוסיף נתניהו . " בנוסף ,  תקבל איראן מיד עשרות מיליארדים של דולרים ,  מה שיאפשר לה להגביר גם את מאמץ הטרור שתיארתי ,  גם את התוקפנות שלהם באזור ,  גם את החימוש המוגבר שהם עושים לשלוחיהם - החיזבאללה ,  הג'יהאד האסלאמי ,  החמאס ואחרים - ועל כן ההסכם הזה איננו הסכם טוב .  הוא הסכם שמסכן את מדינת ישראל ,  את המזרח התיכון ,  לדעתי את שלום העולם כולו ". 
במהלך הישיבה התייחס נתניהו גם לקידוחי הגז . " אחד הדברים שאנחנו צריכים לעשרות השנים הבאות זה ניצול משאבי הגז שלנו .  הדבר הזה הוא חשוב .  הוא לא נועד רק לספק את הצרכים שלנו היום ,  הוא נועד לספק את הצרכים שלנו גם בהמשך ",  אמר נתניהו . " הצרכים הללו כוללים לא רק אספקת גז משדה אחד ,  אלא הזרמה של מאות מיליארדים של שקלים למדינת ישראל ,  דבר שהושג בוועדת ששינסקי ,  שנתנה לנו ,  למדינת ישראל ,  תמלוגים גדולים מאוד מהגז ,  בתנאי שנוציא אותו ". 
לפניות לכתב עמרי נחמיאס :  omri_n@walla.net.il 

שרים יצאו מישיבת הממשלה - נתניהו עצר את הדיון ונזף בהם
ראש הממשלה עצר את הדיון לפני הערכת המצב האסטרטגית שנשמעה בישיבת הממשלה ויצא מהחדר . " אי אפשר ככה .  הישיבות צריכות להיות קצרות ומסודרות ",  אמר לשרים שיצאו .  לאחר כמה דקות הישיבה חודשה

