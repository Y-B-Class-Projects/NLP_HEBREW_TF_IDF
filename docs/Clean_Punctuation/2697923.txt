ישיבת חירום : " סכנה אסטרטגית למדע בישראל "
 ראש הממשלה כינס בלשכתו ישיבה בהשתתפות בכירי השרים ,  בשל קשיים במו"מ בין ישראל לאיחוד האירופי על הצטרפות לתכנית המחקר ,  ברקע חרם ההתנחלויות .  על הכף :  1.5 מיליארד שקלים
ישיבת חירום בלשכת ראש הממשלה :  נתניהו כינס הערב  ( שני )  ישיבה דחופה בהשתתפות כמה שרים בכירים ,  כדי לדון במגעים על הצטרפות ישראל להסכם המחקר והפיתוח האירופי , " אופק 2020 ".  הצטרפות ישראל להסכם היוקרתי נמצאת בסכנה ,  על רקע המדיניות האירופית להחרמת ההתנחלויות .  אם ישראל תחליט שלא להצטרף להסכם ,  האקדמיה וגופי המחקר בארץ יפסידו כ-1.5 מיליארד דולרים .  בישיבה משתתפים שר האוצר יאיר לפיד ,  שר המדע והטכנולוגיה יעקב פרי ,  שר הכלכלה נפתלי בנט ,  שר החוץ ,  אביגדור ליברמן וסגנו זאב אלקין .
 בשלושת החודשים האחרונים התקיים משא ומתן בין ישראל לאיחוד האירופי כדי ליצור נוסחה שתאפשר לישראל להצטרף להסכם ,  אך בשבועיים האחרונים הצד האירופי הקשיח את עמדותיו .  האירופים דורשים מישראל להכריז שההסכם לא יחול מעבר לגבולות 1967 .  כמה גורמים בכירים בישראל ,  בהם השר פרי ופקידים בכירים במשרד החוץ ,  הציעו לקבל את הדרישה הזו - בתנאי שהאירופים יסכימו להכניס להסכם סעיף הקובע שההכרה בגבולות 1967 לא תחול על הסכם אחרים .  באיחוד האירופי לא מוכנים בשלב זה להסכים לכך ,  ולכן הצטרפות ישראל להסכם עומדת בסימן שאלה .  
מטרת ההתייצעות שכינס נתניהו הערב היא לנסות ולהצל את המשא ומתן עם האירופים ,  שאמור להסתיים השבוע .  אם ישראל לא תצטרף להסכם בימים הקרובים ,  גופי המחקר והמדע בישראל יפסידו את רוב המענקים הגדולים שכלולים במסגרת  " אופק 2020 ".  גורם בכיר שמעורב בדיונים הגדיר את התסריט הזה  " סכנה אסטרטגית למדע בישראל ".  הגורם הוסיף כי  " מעבר להפסד הכספי ,  אי-הצטרפות להסכם תרחיק את ישראל מהקהילה המדעית הבינלאומית .  ככה נראה בידוד בינלאומי ".  
הדיון הערב התכנס לאחר שבשעות הצהריים נועד נתניהו בישיבה מצומצמת עם שר המדע והטכנולוגיה ,  יעקב פרי ,  ועם סגן שר החוץ אלקין .  פרי ואלקין חלוקים בדעותיהם בנוגע לתגובת ישראל לצד האירופי :  אלקין הציע אמש להפסיק את המשא ומתן עם אירופה ,  לנוכח הקשחת התנאים מהצד האירופי .  פרי ,  לעומת זאת ,  דורש מנתניהו להוביל  " בליץ דיפלומטי "  מול מנהיגי מדינות אירופה ומול שרת החוץ של האיחוד האירופי ,  קתרין אשטון ,  בניסיון להגיע לפשרה שתציל את תקציבי המחקר .  
גורם דיפלומטי אירופי ,  שמעורב במגעים מול ישראל בנושא ,  הגדיר את השר פרי כ"מבוגר האחראי "  בצד הישראלי ,  ואמר כי  " אם המגעים היו רק מול אלקין ,  הם היו קורסים ".  הגורם הוסיף כי  " אירופה מעוניינת שישראל תצטרף להסכם .  ישראל היא המדינה היחידה מחוץ לאירופה שיכולה להצטרף לאופק 2020 .  כדי להצטרף ,  ישראל צריכה להפנים שההסכם הזה ,  וגם כל ההסכמים העתידיים בין ישראל לאיחוד האירופי ,  לא יחולו מעבר לגבולות 1967 ". 

ישיבת חירום : " סכנה אסטרטגית למדע בישראל "
 ראש הממשלה כינס בלשכתו ישיבה בהשתתפות בכירי השרים ,  בשל קשיים במו"מ בין ישראל לאיחוד האירופי על הצטרפות לתכנית המחקר ,  ברקע חרם ההתנחלויות .  על הכף :  1.5 מיליארד שקלים

