הליכוד על נאום בר אילן : " כבר לא רלוונטי "
 לאחר שבסוף השבוע האחרון נכתב בעלון המחולק בבתי כנסת כי הליכוד חוזר בו מנאום בר אילן ,  השיבו במפלגה לפניית וואלה חדשות כי  " במצב הנוכחי במזרח התיכון ,  כל שטח שיפונה ייתפס על ידי האיסלאם הקיצוני ,  ועל כן לא יהיו שום נסיגות ושום ויתורים "
 על רקע הסערה סביב פרסום מסמך ההבנות החשאי ,  שלפיו שליחו של ראש הממשלה בנימין נתניהו הסכים לגבולות 1967 והקמת מדינה פלסטינית במסגרת שיחות עם יועצו של יו"ר הרשות אבו מאזן ,  הופתעו במערכת הפוליטית לגלות בסוף השבוע האחרון כי הליכוד מתנער מהצהרות נאום בר אילן מ-2009 ,  ובהן הסכמתו של נתניהו להקמת  " מדינה פלסטינית מפורזת שתכיר במדינה היהודית ". 
בעלון  " עולם קטן "  המחולק בבתי כנסת ופורסם בסוף השבוע ,  הופנתה השאלה  " מה עמדת יו"ר המפלגה להקמת מדינה פלסטינית "  לכמה מפלגות ,  בהן הליכוד .  התשובה שנמסרה על ידי נציגת הליכוד ,  סגנית שר התחבורה ציפי חוטובלי ,  היא כי  " ראש הממשלה בנימין נתניהו הודיע לציבור כי נאום בר אילן בטל ,  כל הביוגרפיה הפוליטית של נתניהו היא מאבק בהקמת מדינה פלסטינית ". 
לקריאה נוספת:ביחד נגד איראן ,  אבל שאף אחד לא יגלהעמידרור :  חשיפת המסמך החשאי תפגע באמון עם ארה"בנתניהו על חשיפת מסמך הוויתורים : " לא הסכמתי לגבולות 67' "  
גורמים במפלגה הבהירו כי הדברים שאמרה חוטובלי מייצגים את עמדתה האישית ,  ולא את עמדת הליכוד .  אלא שמאוחר יותר ,  בפניית וואלה חדשות לליכוד בבקשה להבהיר לאור הדברים שיוחסו לראש הממשלה אם הוא עדיין עומד מאחורי הצהרות נאום בר אילן ,  התקבלה התשובה : " נתניהו אמר כי במצב שנוצר במזרח התיכון ,  כל שטח שיפונה יתפס על ידי האיסלאם הקיצוני וארגוני הטרור הנתמכים על ידי איראן .  על כן ,  לא יהיו שום נסיגות ושום ויתורים ,  הדבר פשוט אינו רלוונטי ". 
בימים האחרונים התחמם המאבק בין הבית היהודי והליכוד העמדות המדיניות של נתניהו ומסמך ההבנות . " אני מאוד מצטער שנפתלי בנט מיד קפץ על העגלה ומנסה לקושש כמה קולות ",  אמר היום גלעד ארדן בריאיון לרדיו לגלי ישראל . " שמעתי את ההטפות של נפתלי בנט על הליכוד ,  אני דווקא זוכר את עצמי ,  ואני היום מספר שתיים בליכוד ,  מארגן את הפעילות כנגד הנסיגה מגוש קטיף ,  אני לא זוכר שראיתי אז את בנט .  בחודש אחרי שהוא מביא את אלי אוחנה כתומך התנתקות מובהק לצמרת רשימתו ,  זה לא החודש שבו הוא צריך להטיף לנו על הדברים האלו ולהסביר לנו מי ישמור ומי לא ישמור ". 
לפניות לכתב עמרי נחמיאס :  omri_n@walla.net.il 

הליכוד על נאום בר אילן : " כבר לא רלוונטי "
 לאחר שבסוף השבוע האחרון נכתב בעלון המחולק בבתי כנסת כי הליכוד חוזר בו מנאום בר אילן ,  השיבו במפלגה לפניית וואלה חדשות כי  " במצב הנוכחי במזרח התיכון ,  כל שטח שיפונה ייתפס על ידי האיסלאם הקיצוני ,  ועל כן לא יהיו שום נסיגות ושום ויתורים "
 
