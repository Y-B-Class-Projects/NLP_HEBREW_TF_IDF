 " תיק 2,000 מביך ביותר ;  נתניהו זוכה לסיקור לא רק הוגן אלא מפרגן "
 רשימת שחורות ?   " לא נתקלתי בזה ";  היחסים עם נתניהו ?   " התופעה של השנים האחרונות מאוד לא אופיינית לעיתון ולאיש ";  מצבה של התקשורת ?   " כסקטור פונקנו הרבה שנים ".  העורכת-אורחת של וואלה ברנז'ה עמליה דואק הזמינה את בכיר עיתונאי ידיעות אחרונות לשיחה על השנה הדרמטית שעבר 
" צריך לומר משהו לטובתו של נתניהו :  אין כל ספק שהרבה אנשים שכותבים או מדווחים על החקירות יש להם דעה מסוימת על רה"מ בנושאים מסוימים ,  הדבר הזה הוא בלתי נמנע .  וזה נכון אולי גם לגבי .  אני מרגיש אי נוחות לגבי עיסוק היתר באשת רה"מ שהיא נטולת כל מעמד חוקי .  אני לא יודע למה היא קיימת גם ביח"צ של לשכת רה"מ כאילו היא נבחרה לאיזושהי משרה ,  ואני לא כל כך מבין מדוע אנו מרבים לעסוק בה ,  אני חושב שכל הנושא הזה הוא מביך כמעט והוא ייראה כמביך כשהכל ייגמר "  - כך לדברי חתן פרס ישראל לעיתונות ,  הפרשן הפוליטי הבכיר של  " ידיעות אחרונות "  נחום ברנע .
 את הדברים אמר ברנע בראיון מיוחד באולפן וואלה !  NEWS לכתבת הכלכלית של חדשות 2 עמליה דואק ,  בשבתה כעורכת אורחת של וואלה ברנז'ה .  עיקרי הריאיון מובאים כאן .  
ברנע מתייחס בריאיון בין היתר לקדנציה הנוכחית של נתניהו ,  אשר לדבריו  " לא תיזכר לטובה מהרבה סיבות ",  וכן לפרשת 2,000 אשר נקשרה בעיתונו ,  ליחסים בין התקשורת לראש הממשלה ולרעייתו ,  לתופעת  " הרשימות השחורות "  ב'ידיעות' ולקשר האישי שעורר לא מעט ביקורת עם ראש הממשלה לשעבר אהוד אולמרט .  זאת לצד מבט על עתיד התקשורת והאם אחרי כל כך הרבה שנים - קיימים אצלו הרהורי פרישה .  

ברנע עמד ,  שלא מרצונו או בידיעתו ,  במרכז חשיפת תמלילי פרשת תיק 2,000 ,  במסגרתם דנו נתניהו ומו"ל העיתון בו הוא עובד עשרות שנים ,  בשאר לאפשרות לשנות את אופי הסיקור של העיתון בתמורה לסגירת חלקים במתחרה המאיים  " ישראל היום ".  דווקא ברנע היה אחד העיתונאים אשר בהקלטות נשמע כי השניים מסכימים כי קשה יהיה להשפיע על דעתו או כתיבתו .
 כשאתה שומע את אותן שיחות  מה עובר לך בראש ?   
" בכל העיסוק באנשים האלה יש אלמנט אתי ואסתטי שהוא לא פלילי אבל הוא מאוד משפיע על כל מי שומע .  והשיחות האלה ,  לא רק השיחות ,  כל מה שקורה סביב החקירות האלה הוא מביך ביותר .  יובל שטייניץ ,  אף אחד לא חושד בו שהוא 'שם את ידיו בצלחת' או לקח משהו ,  אבל העובדה שסביבו יש כל כך הרבה אנשים שכן ,  יוצרת מבוכה לא נעימה .  ושוב זה חלק מהתמשכות התקופה שבה אתה שולט ..  ."  .
 וכשאתה מבין שמקום העבודה שלך היה קרוב אולי ללהכתיב קו מלמעלה ,  אולי קו יותר ימני ,  יותר פרו רה"מ  זה מכעיס אותך ?  
" בנושא החקירות אני לא רואה איך זה ימין ושמאל ,  אבל צריך לומר משהו לטובתו של נתניהו :  אין כל ספק שהרבה אנשים שכותבים או מדווחים על החקירות יש להם דעה מסוימת על רה"מ בנושאים מסוימים ,  הדבר הזה הוא בלתי נמנע .  וזה נכון אולי גם לגבי .  אני מרגיש אי נוחות לגבי עיסוק היתר באשת רה"מ שהיא נטולת כל מעמד חוקי .  אני לא יודע למה היא קיימת גם ביח"צ של לשכת רה"מ כאילו היא נבחרה לאיזושהי משרה ,  ואני לא מבין מדוע אנו מרבים לעסוק בה ,  אני חושב שכל הנושא הזה הוא מביך כמעט והוא ייראה כמביך כשהכל ייגמר ". 
אתה חושב שהזוג נתניהו זוכה לסיקור לא הוגן בתקשורת בשנים האחרונות ?  
" הוא זוכה לסיקור אדיר .  רובו לא רק הוגן אלא מפרגן ,  כולל גופי תקשורת שלא כל כך אוהדים ,  אבל העיתונות יש לה טבע מוצדק  היא עוסקת במה שלא טוב ,  היא מרבה לעסוק בביקורת ,  היא מרבה לחשוף דברים שהשלטון לא רוצה לחשוף ".  
ומה באשר למצב העיתונות ?  בניגוד למצופה ,  ברנע דווקא לא כל כך פסימי , " כסקטור פונקנו הרבה שנים ואנחנו לא במצב כל כך רע .  הבעיות שלנו מתגמדות מול הבעיות האמיתיות של החברה הישראלית ".  
אבל זה הופך להיות יותר קשה להיות עיתונאי במדינת ישראל ?  
" כן ,  מהרבה סיבות .  דווקא הנאומים האלה נגד העיתונות היא לא הסיבה הראשונה  יש בעיות כלכליות ,  יש בעיות במעבר מסוג אחד של עיתונות  ( מודפסת )  לעיתונים אחרים ,  גם הטלוויזיה נתקלת בבעיות משלה .  יש יותר מדי גופי תקשורת על פחות מדי אנשים שצורכים אותם .  אבל מעבר לזה ,  הניצול של התקשורת על ידי הפוליטיקאים כדי להתרומם על הגל שלהם הוא די לא נחמד ". 
אתה זוכר את הפעם הראשונה שפגשת את נתניהו ?  
" בוודאי .  הוא הגיע ארצה ,  והזמינו אותו להרצות במכללה לביטחון לאומי .  הייתה איזושהי הפסקה וישבנו במכונית שלי .  במכונית זה נוח כי אף מלצר לא מגיש חשבון .  הוא דיבר הרבה על חייו ,  עבודתו ושאיפותיו .  היו לנו תקופות שבהן הייתה יותר קרבה .  בשנים האחרונות אני חושב שהוא התנתק מחלק גדול מאוד מהעיתונות ,  אולי אפילו מרובה .  גם כצעד מחושב שהפך לאיזשהו סוג של אובססיה ". 
ואולי זה קשור ליחס שקיבל .  הקשר של ידיעות אחרונות עם אולמרט עורר לא מעט ביקורת .
" בין אהוד אולמרט לידיעות אחרונות היו יחסים קרובים ,  אני במידה מסוימת גם נהניתי מהנגישות שהייתה לי ללשכת רה"מ באותה התקופה .  היום המצב אחרת .  אבל זה לא תמיד היה כך .  אני מזכיר לך שבנימין נתניהו לאורך הרבה שנים הוציא את ספריו בהוצאת ידיעות אחרונות ,  כל התופעה של השנים האחרונות היא מאוד לא אופיינית לא לעיתון ולא לאיש ". 
אם נשים בצד את נתניהו ,  העניין הזה של רשימות שחורות בעיתונות המודפסת ובידיעות בפרט  נתקלת בזה ?   
" את נתקלת בזה בחדשות 2 ?  ". 
לא .
" אז גם אני לא נתקלתי בזה בידיעות אחרונות ".   

" תיק 2,000 מביך ביותר ;  נתניהו זוכה לסיקור לא רק הוגן אלא מפרגן "
 רשימת שחורות ?   " לא נתקלתי בזה ";  היחסים עם נתניהו ?   " התופעה של השנים האחרונות מאוד לא אופיינית לעיתון ולאיש ";  מצבה של התקשורת ?   " כסקטור פונקנו הרבה שנים ".  העורכת-אורחת של וואלה ברנז'ה עמליה דואק הזמינה את בכיר עיתונאי ידיעות אחרונות לשיחה על השנה הדרמטית שעבר

