נתניהו : " מצפים שהנשיא הנבחר בארה"ב ידע לטפל בסכסוך במו"מ ישיר "
 ראש הממשלה התייחס בפתח ישיבת הממשלה לבחירות בארה"ב ,  ואמר כי מצופה ממנו או ממנה לשמור על העיקרון שלפיו  " את הסכסוך הישראלי פלסטיני ניתן לפתור רק באמצעות משא ומתן ישיר ,  ולא באו"ם "
  ( נתניהו ואבו מאזן בעצרת הכללית של האו"ם ,  אוגוסט )  
ראש הממשלה בנימין נתניהו התייחס היום  ( ראשון )  בפתח ישיבת הממשלה לבחירות לנשיאות ארצות הברית ,  ואמר כי הוא מצפה מהנשיא הנבחר - בין אם יהיה זה דונלד טראמפ ובין אם זו תהיה הילרי קלינטון - כי יעסוק בפתרון הסכסוך רק באמצעות משא ומתן ישיר .  זאת ,  בהתייחס לניסיונות שונים בחודשים האחרונים להביא את ישראל והפלסטינים לשולחן המשא ומתן ,  בין היתר במסגרת יוזמת השלום הצרפתית .  כמו כן ,  הסוגיה שמעסיקה את ישראל בנושא היא אם נשיא ארצות הברית ברק אובמה יבחר להטיל את הווטו המסורתי על הצעה שעשויה לבוא מצד הפלסטינים באו"ם ,  או שעם תום כהונתו ולאחר חתימת הסכם הסיוע עם ישראל יבחר לפעול אחרת .
" מי שלא ייבחר ,  הנשיא החדש ,  הנשיאה החדשה ,  אני משוכנע שיחסי ישראל ארצות הברית - שהם איתנים וחזקים - לא רק שיישארו כאלה ,  הם יוסיפו להתחזק ",  אמר נתניהו . " אנחנו מצפים גם שארצות הברית תישאר נאמנה לעיקרון שהיא קבעה במשך שנים רבות ,  שאת הסכסוך הישראלי פלסטיני ניתן לפתור רק באמצעות משא ומתן ישיר וללא תנאים מוקדמים ,  ולא בהחלטות של האו"ם או מוסדות בינלאומיים אחרים .  הברית עם ארצות הברית היא הברית הראשונה ,  היסודית ביותר ,  החשובה ביותר ,  מכל מערכות היחסים שיש לנו ,  כך זה היה וכך זה יישאר ".  
כפי שפורסם בוואלה !  NEWS בספטמבר ,  אחרי שאובמה הבטיח את ביטחונה של ישראל בהסכם הסיוע הנדיב ביותר בהיסטוריה חוששים בכירים בירושלים כי הוא יתפנה למשימה אחת אחרונה וינסה לקצור הישג בתחום שבו די כשל .  מה שכבר זכה להגדרה שגורה כ"הפתעת נובמבר ",  מתאר תרחיש שבו בתקופת הביניים שבין הבחירות בנובמבר לכניסה של הנשיא החדש לבית הלבן ,  ירגיש אובמה משוחרר מכבלים פוליטיים ויוכל להתקדם עם מעשה אחרון שיתווה מורשת בנושא הישראלי-פלסטיני .
 בחודשים האחרונים עוסקים בכירים ישראליים ואמריקניים במיפוי האפשרויות העומדות בפני אובמה לאותו אקורד סיום .  כרגע ,  המסלולים המרכזיים שעל הפרק הם שניים :  נאום נשיאותי שיפרט את הפרמטרים שלפיהם ארצות הברית סבורה שהסכסוך צריך להתיישב ,  או מהלך במועצת הביטחון .  ארצות הברית יכולה ליזום החלטה כזו בעצמה ,  או לתמוך בהחלטה שייזום גורם אחר במועצה .  ההחלטה יכולה להיות גינוי להתנחלויות ,  או דרמטית יותר  כזו שתניח הצהרה ברורה על נושאים כמו גבולות ,  ביטחון ,  פליטים וירושלים לסיום הסכסוך .  

נתניהו : " מצפים שהנשיא הנבחר בארה"ב ידע לטפל בסכסוך במו"מ ישיר "
 ראש הממשלה התייחס בפתח ישיבת הממשלה לבחירות בארה"ב ,  ואמר כי מצופה ממנו או ממנה לשמור על העיקרון שלפיו  " את הסכסוך הישראלי פלסטיני ניתן לפתור רק באמצעות משא ומתן ישיר ,  ולא באו"ם "
 
