לפיד תוקף את נתניהו : " רנסנס מדיני ?  מנהיגי האזור לא סופרים אותנו "
 יו"ר יש עתיד ביקר את מדיניות החוץ של נתניהו ,  וטען כי כוחה של ישראל נחלש בעולם : " אנחנו מאבדים את אירופה ,  את יהודי ארה"ב ואת המוסדות הבינלאומיים ".  על ירושלים : " לא אחלק אותה .  לא יהיה שלום ?  שלא יהיה ".  על הצוללות : " אין סרט שנתניהו לא נחקר בפרשה הזאת "
 יו"ר יש עתיד יאיר לפיד אמר היום  ( שני )  כי  " אין עולם שבו ראש הממשלה לא ייחקר בפרשת הצוללות .  כשהולכים בשש וחצי בבוקר לקחת את מולכו ושמרון לחקירה ,  אין עולם שבו נתניהו לא ייחקר .  אם הוא ידע מה קורה סביבו - הוא צריך ללכת לכלא ;  ואם הוא לא ידע ,  אז הוא צריך ללכת הביתה .  אני העדתי בפרשת הצוללות .  אני יודע על מה אני מדבר ".  
בתדרוך לתא הכתבים המדיניים לפיד אמר כי חוק ההמלצות ,  שיובא השבוע לקריאה שנייה ושלישית בכנסת ,  נועד למנוע את פרסום פרטי החקירה של נתניהו בפרשת הצוללות . " חוק ההמלצות נועד למנוע מצב שבו יתפרסמו נתוני החקירה של נתניהו בחוק ההמלצות כי הם יודעים שהוא ייחקר .  אין סיכוי שלא יחקרו את נתניהו בתיק הצוללות ".  
לפיד התייחס גם לסוגיית ירושלים והצהיר כי  " כי אני לא רוצה לחלק את ירושלים ,  ואם לא יהיה שלום בגלל זה - אז שלא יהיה ".  עם זאת ,  בתשובה לשאלה מה הוא חושב על דבריו של יו"ר העבודה אבי גבאי באחרונה שאין הכרח לפנות התנחלויות בהסכם שלום ,  אמר לפיד : " כמובן שהסכם עתידי מחייב ויתורים כואבים .  כדי לשמור על הגושים ועל ירושלים מאוחדת יהיו ויתורים בהתנחלויות מבודדות ".  
בתדרוך לפיד תקף בחריפות את נתניהו ואת מדיניות החוץ שלו ואמר ש"ישראל מאבדת תמיכה בעולם ".   " אני רוצה לאתגר את נתניהו שאנחנו ברנסנס מדיני .  זה פשוט לא נכון ,  אין רנסנס מדיני .  אנחנו מאבדים את אירופה ,  יהודי ארה"ב ,  האוונגליסטים הצעירים ואת המוסדות הבינלאומיים .  במקביל ,  נשק חודר לאזור שזו גם מפלה מדינית .  האיראנים בסוריה והתחזקות החיזבאללה ",  אמר .
 לפיד הצהיר כי  " אם אני ראש הממשלה - יהיה משרד חוץ מתפקד ,  נעביר את מתווה הכותל ,  נשקם את היחסים עם יהודי ארה"ב ועם המפלגה הדמוקרטית ,  נשנה את השיח מול הרוסים ".  
לפיד סקר את הזירות המדיניות הבסיסיות - ארה"ב ,  האיחוד האירופי ,  רוסיה ,  המזרח התיכון ועוד .  לדבריו ,  בארה"ב ,  יש  " שבר שלא היה כמותו עם המפלגה הדמוקרטית ",  באירופה ,  לדבריו יש  " ציר אנטי נתניהו "  של שרת החוץ של האיחוד האירופי ,  פדריקה מוגריני ,  נשיא צרפת עמנואל מקרון וקנצלרית גרמניה אנגלה מרקל .  
ביקורו של נתניהו באיחוד האירופי בתחילת החודש ,  לדברי לפיד ,  הוא  " כישלון שאין עליו ויכוח ".  לפיד האשים את נתניהו במפלה מדינית ובמגעים מול רוסיה בשלהי מלחמת האזרחים בסוריה . " נוצר ציר טורקי-רוסי-איראני .  אנחנו לא ברנסנס מדיני כי המצב הוא שמנהיגי העולם והמדינות לא סופרים אותך באינטרסים הכי בסיסיים שלך - על הסכם הגרעין והאיראנים בסוריה ,  קולנו לא נלקח בחשבון ".  
בנוגע לסין ,  הוא אמר שזו  " אגדת עם שמצבנו כל כך טוב מולם .  סין תהיה שותפת הסחר העיקרית של איראן תוך פחות משנתיים וימנעו כל ניסיון שלנו לפגוע בהסכם הגרעין או בכלל באיראנים ".  לפיד חזר על עמדתו שהסכם הפיוס על הטורקים היה  " טעות מוחלטת "  וקרא להכיר ברצח העם הארמני ,  להגביר את התמיכה בעצמאות כורדית ולבטל את המגעים על צינור גז בתגובה להצהרות האחרונות של נשיא טורקיה רג'פ טייפ ארדואן .  הוא הודה שיש שיפור ביחסים עם הודו ,  גואטמלה ,  וכמה מדינות באפריקה , " אבל לא במקומות החשובים .  אנחנו במצב הרבה פחות טוב ממה שיכולנו להיות ,  ישראל לא מדינה אהודה מספיק ,  אנחנו לא מנצלים את הפוטנציאל ".  

לפיד תוקף את נתניהו : " רנסנס מדיני ?  מנהיגי האזור לא סופרים אותנו "
 יו"ר יש עתיד ביקר את מדיניות החוץ של נתניהו ,  וטען כי כוחה של ישראל נחלש בעולם : " אנחנו מאבדים את אירופה ,  את יהודי ארה"ב ואת המוסדות הבינלאומיים ".  על ירושלים : " לא אחלק אותה .  לא יהיה שלום ?  שלא יהיה ".  על הצוללות : " אין סרט שנתניהו לא נחקר בפרשה הזאת "
 
