אחרי דחיות חוזרות ונשנות :  סגן נשיא ארה"ב יבקר בישראל בעוד שבועיים
סגן הנשיא מייק פנס יחל את ביקורו ב-20 בינואר במצרים ,  שם ייפגש עם הנשיא א-סיסי .  אחרי ביקור בירדן ופגישה עם המלך יגיע לישראל .  הוא צפוי לפגוש את נתניהו ואת ריבלין ולנאום בפני האו"ם .  בלו"ז הביקור אין אזכור לרשות הפלסטינית
 ( בווידאו :  דחיית ביקורו של פנס ,  בחודש שעבר )  
אחרי דחיות חוזרות ונשנות ,  סגן נשיא ארצות הברית מייק פנס יגיע בעוד שבועיים לביקור בישראל ,  והפעם נראה שזה סופי .  ביקורו של סגן הנשיא באזור יתחיל ב-20 בינואר ,  שהוא תאריך מיוחד עבור פנס - שנה אחת בדיוק אחרי השבעתו של הנשיא דונלד טראמפ .  היעד הראשון בביקורו במזרח התיכון יהיה במצרים ,  שם יפגוש את הנשיא עבד אל-פתאח א-סיסי .  
ב-21 בחודש ימריא פנס לירדן וייפגש עם המלך עבדאללה ,  ולאחר מכן ימשיך לישראל שתהיה תחנתו השלישית והאחרונה בביקור .  הוא צפוי לשהות בארץ בתאריכים 22 ו-23 בינואר ,  להיפגש עם ראש הממשלה בנימין נתניהו ,  עם הנשיא ראובן ריבלין וכן לבקר בכותל ,  לנאום בפני הכנסת ואף לערוך ביקור במוזיאון יד ושם .  
עוד בוואלה !  NEWS:אחרי שהרשות חזרה בה :  שטייניץ הנחה לחדש את אספקת החשמל לעזההמחאות באיראן :  נתניהו קרא למנהיגים אירופיים לתמוך במפגיניםבבית הלבן עונים לפלסטינים :  טראמפ לא יסבול שקרים 
מן הלו"ז הרשמי של הביקור נעדר כל אזכור לרשות הפלסטינית או לפגישה עם יו"ר הרשות אבו מאזן .  בחודש שעבר ,  לאחר הכרתו של הנשיא טראמפ בירושלים כבירת ישראל ,  הודיעו הפלסטינים כי פנס אינו רצוי ברמאללה ,  וכי אינם מעוניינים לפגוש אותו .  
מאז בוטל ביקורו של פנס פעמיים בגלל הצבעות בקונגרס על רפורמת הבריאות של הנשיא ,  וניסיון לתאם מועד מוקדם יותר לא צלח בשל ביקורו המדיני הצפוי של ראש הממשלה נתניהו בהודו באמצע החודש .  

אחרי דחיות חוזרות ונשנות :  סגן נשיא ארה"ב יבקר בישראל בעוד שבועיים
סגן הנשיא מייק פנס יחל את ביקורו ב-20 בינואר במצרים ,  שם ייפגש עם הנשיא א-סיסי .  אחרי ביקור בירדן ופגישה עם המלך יגיע לישראל .  הוא צפוי לפגוש את נתניהו ואת ריבלין ולנאום בפני האו"ם .  בלו"ז הביקור אין אזכור לרשות הפלסטינית

