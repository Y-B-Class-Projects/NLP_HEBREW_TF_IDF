הפעם זו נשיאת בית המשפט העליון :  הציוץ של יאיר נתניהו שהסעיר את הרשת
הבוקר נאמה נשיאת בית המשפט העליון ,  אסתר חיות והתייחסה לראשונה על הדיווחים כי הצעות להחלשת בית המשפט העליון עומדות בלב המו"מ הקואליציוני .  מאוחר יותר ,  בנו של ראש הממשלה בנימין נתניהו ,  יאיר נתניהו ,  צייץ שני פוסטים שהצליחו להסעיר את הרשת 
" התבלבלתי או שנשיאת העליון חושבת על ראש ממשלת ישראל שהוא היטלר בסוף שנות ה-20 ?  ",  כתב היום יאיר נתניהו בטוויטר וכמה שעות אחר כך הסיר את הציוץ .  עוד הוסיף : " Fast Check :  בגרמניה שלפני עליית הנאצים ,  לבית המשפט היתה סמכות לבטל חוקים !  ".  הסטטוסים של נתניהו נכתבו בתגובה לנאום שנשאה נשיאת בית המשפט העליון ,  אסתר חיות ,  במהלך כנס עמותת המשפטנים שמתקיים בימים אלו בנירנברג שבגרמניה .  הציוצים של יאיר נתניהו הפכו לויראלים בשעות האחרונות וזכה לתגובות כמו : " אני לא בטוח שהבנת את הקונטקסט שמתפרש מהציוץ הזה ".  בתגובה ,  כתב : " כמה לא מפתיע שהשמאלנים לא מבינים כלום .  יש להם טענה שביטול הסמכות תוביל אותנו לפאשיזם גרמניה הנאצית ,  אושוויץ לערבים ושמאלנים וכו' .  ואני בא להראות שזה שטויות .  הרי בגרמניה היה לבית המשפט את הסמכות וזה לא עצר את עליית הנאצים .  להפך ".   
" העצמאות השיפוטית ואי התלות של השופטים ,  ברמה המוסדית וברמה האישית ,  הן אחת הערובות החשובות לכך שתישאר בידי הפרט כתובת לפנות אליה לצורך הגנה על זכויותיו .  השמירה על עקרון העצמאות ואי התלות של השופטים היא ,  אפוא ,  מאבני היסוד בכל משטר דמוקרטי ",  אמרה חיות על רקע הדיווחים כי הצעות להחלשת בית המשפט העליון עומדות בלב המו"מ הקואליציוני . " לא פעם קרה בהיסטוריה של מדינות בעלות משטר דמוקרטי תקין ",  ציטטה חיות מדבריו של אלפרד ויתקון ז"ל ,  שעלה מגרמניה לישראל ב-1935 והיה בין השופטים שייסדו את בית המשפט העליון בישראל . 
" שקמו עליהן תנועות פשיסטיות וטוטליטריות למיניהן ,  והשתמשו בכל אותן הזכויות של חופש הדיבור ,  העיתונות וההתאגדות ,  שהמדינה מעניקה להן ,  כדי לנהל את פעולתן ההרסנית בחסותן .  מי שראה זאת בימי הרפובליקה של ויימאר לא ישכח את הלקח ".  נשיאת העליון ,  בת לניצולי שואה ,  הוסיפה עוד כי  " במדינתו של העם הגרמני אשר חוקק את אחת החוקות המתקדמות ביותר להגנה על זכויות וחירויות אדם - חוקת ויימאר - התאפשרה פגיעה אנושה בזכויות האדם הבסיסיות ביותר תוך שימוש במשפט המדינה לקידום תפיסות עולם גזעניות והכשרת הפשעים שבוצעו נגד האנושות מכוח תפיסות אלה ".  

הפעם זו נשיאת בית המשפט העליון :  הציוץ של יאיר נתניהו שהסעיר את הרשת
הבוקר נאמה נשיאת בית המשפט העליון ,  אסתר חיות והתייחסה לראשונה על הדיווחים כי הצעות להחלשת בית המשפט העליון עומדות בלב המו"מ הקואליציוני .  מאוחר יותר ,  בנו של ראש הממשלה בנימין נתניהו ,  יאיר נתניהו ,  צייץ שני פוסטים שהצליחו להסעיר את הרשת

