פרצופה של המדינה :  את כוכב הרשת בובי נתניהו כבר היכרתם ?  
" חשבתי שבובי יקבל המון הודעות שטנה אבל למרבה הפלא אני מקבל המון הודעות נוגעות ללב .  בהתחלה חשבתי שכדאי שאני אשמור על חיסיון בגלל שיכול להיות איום כלשהו ",  מספר לנו האיש מאחורי אחד מעמודי הסאטירה המושקעים כיום בפייסבוק בישראל
השיח בפייסבוק בישראל פוליטי מאוד אבל הוא חסר סאטירה אמיתית וטובה שמדברת לכל הצדדים .  סאטירה איכותית ,  שאמנם לא תמיד קל להסכים איתה אבל מושקעת מספיק בשביל שישימו לב אליה .  עמוד פייסבוק אחד כזה הוא  " Boobi Netanyahu - ב ? ו ? ב ?  ? י נתניהו ",  שעלה לאוויר בתאריך 20 בינואר השנה אבל החל לצבור תאוצה רבה לאחרונה .  יש לעמוד קצת יותר מ-8,000 לייקים וכמות דומה של עוקבים ,  הוא מעלה הרבה פוסטים אבל הדובדבן שבקצפת אלה ארבעת הסרטונים שעלו עד היום ,  המציגים את דמותו של ראש הממשלה נתניהו כקריקטורה .  הראש האנימטרוני המושקע מצליח להעביר הבעות פנים ,  וגם אם אתם לא מתחברים לתוכן אין ספק שמדובר ,  כאמור ,  ביצירה מושקעת מאוד ביחס להיצע בפייסבוק בישראל .  קשה שלא להשוות את בובי נתניהו לדמותו של ראש הממשלה בתכנית האלמותית  " החרצופים ",  ששודרה בשנים 1996-2000 בערוץ 2 ונחשבת עד היום לאחת מתכניות הסאטירה הפוליטית הטובות בישראל .  כשפנינו לאדם מאחורי בובי נתניהו בפייסבוק הוא שמח להתראיין אך בחר שלא להיחשף ,  ובהתחשב במצב הבריונות ברשת החברתית בישראל אפשר להבין למה . " אני לא רואה איך זה משרת אותי ולא את הדף ",  הוא מבהיר .  לדברי האיש מאחורי המסיכה האנימטרונית ,  הוא השקיע בבנייתה חצי שנה והיא הייתה מאוד לא כלכלית מבחינתו . 
" חשבתי שבובי יקבל המון הודעות שטנה אבל למרבה הפלא אני מקבל המון הודעות נוגעות ללב .  בהתחלה חשבתי שכדאי שאני אשמור על חיסיון בגלל שיכול להיות איום כלשהו .  אני מניח שקיים משהו פוטנציאלי אבל אין עוינות בכלל .  בטח שלא שנאה ותוקפנות ,  גם לא קללות .  כאדם פרטי איחלו לי המון דברים אבל בובי זוכה להמון אהבה אפילו מצדדים קיצונים ונראה לי שהוא להיט גדול בקרב קבוצות של הליכוד ".   " בובי קיים גם בעולם האמיתי ובשבוע שעבר הוא הופיע לראשונה בפומבי בפני הקהל ,  בפתיחה של תערוכה הנקראת  " מעון ראש הממשלה ",  ועסקה בכל מה שקשור בנושא .  בובי הוזמן לנאום שם בין נואמים רציניים כמו העיתונאי העצמאי תומר אביטל .  לראשונה בובי עשה חמש דקות סטאנד-אפ והיה מאוד מוצלח ,  מאוד מרגש .  אני מתכנן להמשיך עם זה ,  להתארח בהפגנה בפתח-תקוה .  בסביבה עמוסה באנשים בובי צריך מאבטחים אבל באופן כללי הוא עצמאי בשטח והוא מתנהל כאדם וכמנהיג לכל דבר ".   " הייתי בפגרה אבל אני עובד על הסרטון הבא כבר ",  מספר לנו האיש מאחורי בובי  ( זהותו שמורה במערכת )  . " קיבלתי הצעות להתארח כמעט מכל ערוץ אפשרי אבל לא להכול סירבתי ,  חלק נמצא בדיונים ,  חלק לא התאים מכל מיני סיבות .  בין השאר אני מאוד מעוניין לנהל ופחות להיות מנוהל וגם בובי מכיוון שהוא משהו חדש לחלוטין שלא נעשה והיה כרוך כעבודה של חצי שנה .  אני רואה בזה הישג אדיר ,  זה כיף גדול ".  מה מניע אותך להשקיע כל כך הרבה זמן וכסף בסאטירה שלך ? "זה כיף ומאוד יצירתי ויש לזה תוכן וערך שחשוב לי ",  הוא מספר . " לסאטירה יש ערך בפני עצמה ,  למרות שיש הרבה שחושבים שזה לא מצחיק ולא כולם מתחברים .  דווקא מה שמוצלח בבובי זה שהוא נראה מאוד חי וזה גורם לרתיעה ;  יש אנשים שכל כך אוהבים אותו ואני מקבל המון אהבה מהם אבל יש גם אנשים שלא מצליחים לעשות לייק אבל עוקבים באופן הדוק ".   " היה גל של אהבה מהמגזר הערבי ",  הוא מוסיף . " הייתה לי תחושה שהוא הפך ללהיט בקרב אוכלוסיית הקשישים ובהמשך גם תפס אצל צעירים מאוד - בני 12 שכותבים 'למה אתה מושחת ? ' .  לפעמים אנשים ממש פורקים כל מיני חשבונות אישיים שיש להם איתי .  בכל החצי שנה היו אולי שניים שחסמתי מהדף בגלל שהם קיללו .  בובי מסכים עם כולם ,  בטח עם מישהו שמקלל שמאלנים .  מישהי כתבה לי משהו נוגע ללב - שהיא התאסלמה בגלל רדיפה של השלטון ,  והלום קרב ביקש שאפתור לו את הבעיות ". 
 >  >  לעוד כתבות מעניינות - עקבו אחרינו גם בפייסבוק .  

פרצופה של המדינה :  את כוכב הרשת בובי נתניהו כבר היכרתם ?  
" חשבתי שבובי יקבל המון הודעות שטנה אבל למרבה הפלא אני מקבל המון הודעות נוגעות ללב .  בהתחלה חשבתי שכדאי שאני אשמור על חיסיון בגלל שיכול להיות איום כלשהו ",  מספר לנו האיש מאחורי אחד מעמודי הסאטירה המושקעים כיום בפייסבוק בישראל

