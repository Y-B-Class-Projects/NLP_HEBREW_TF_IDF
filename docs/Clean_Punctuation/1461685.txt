ממשלת נתניהו אושרה ברוב של 69 ח"כים
הממשלה ה- 32 ,  הגדולה בממשלות ישראל ,  יצאה לדרך .  45 חברי כנסת הצביעו נגדה .  5 מחברי מפלגת העבודה לא השתתפו בהצבעה .  בשעה 10:00 יתקיים הטקס המסורתי בבית הנשיא
 ( צילום :  נועם אשל ,  עריכת וידאו :  נעמה דרור ) 
הכנסת אישרה אמש  ( שלישי )  את ממשלתו של בנימין נתניהו .  הממשלה אושרה ברוב של 69 חברי כנסת .  45 הצביעו נגד .  חמישה מחברי מפלגת העבודה לא השתתפו בהצבעה .  עם תחילת טקס השבעת שרי הממשלה ,  עזבו חברי הכנסת הערבים את האולם .
 חברי הכנסת איתן כבל ,  אופיר פינס ,  עמיר פרץ ,  שלי יחימוביץ' ויולי תמיר ממפלגת העבודה הודיעו מוקדם יותר כי אין בכוונתם להצביע בעד ממשלת נתניהו .  לטענת הח"כים ,  הם לא יכולים להצביע נגד משום שמוסדות התנועה החליטו לתמוך בכניסה לממשלה .  מצד שני ,  אמרו ,  מצפונם לא מאפשר להם לתמוך בממשלה שהם מתנגדים לדרכה .  ח"כ אחמד טיבי  ( רע"מ-תע"ל )  נעדר מההצבעה משום שהוא נמצא בימים אלו בקטאר .
 מוקדם יותר הציג נתניהו בנאומו את עיקרי קווי היסוד של ממשלתו .  לדבריו ,  ממשלתו תתמקד בטיפול במשבר הכלכלי ובהתמודדות עם האיומים הביטחוניים על מדינת ישראל .  כמו כן ,  נתניהו הצהיר כי הוא מתכוון להנהיג מהפיכה בחינוך ולהגדיל את ההשקעה בלחימה בפשיעה המאורגנת .
 טקס חילופי ראש הממשלה ייערך הבוקר בשעה 10:00 בבית הנשיא בירושלים .  במהלך הטקס ,  ייערך הצילום המסורתי ,  במסגרתו יתייצבו שרי הממשלה לצד נשיא המדינה שמעון פרס וראש הממשלה בנימין נתניהו .  בתום הטקסים במשכן הנשיא ,  ייצאו חברי ממשלה למשרדיהם ,  שם יתקיימו חילופי השרים הרשמיים .
 
ממשלת נתניהו אושרה ברוב של 69 ח"כים
הממשלה ה- 32 ,  הגדולה בממשלות ישראל ,  יצאה לדרך .  45 חברי כנסת הצביעו נגדה .  5 מחברי מפלגת העבודה לא השתתפו בהצבעה .  בשעה 10:00 יתקיים הטקס המסורתי בבית הנשיא

