פרסום ראשון :  שליחו של טראמפ ייפגש עם נתניהו - וגם עם אבו מאזן
בכיר אמריקני אמר לוואלה !  NEWS כי ביקורו הקרוב של ג'ייסון גרינבלט בישראל יכלול גם את הגדה המערבית . " הוא ייפגש עם בכירים בשני הצדדים כדי לשמוע עמדות על המצב הנוכחי וכיצד ניתן להתקדם לעבר שלום ",  אמר
 ( בווידאו :  פגישתם הראשונה של הנשיא טראמפ ונתניהו ,  בחודש שעבר )  
ג'ייסון גרינבלט ,  השליח המיוחד של נשיא ארצות הברית דונלד טראמפ ,  ייפגש עם ראש הממשלה בנימין נתניהו וגם עם יו"ר הרשות הפלסטינית אבו מאזן במהלך ביקורו הקרוב בישראל  כך אמר לוואלה !  NEWS פקיד אמריקני בכיר .  הפקיד אישר את הפרסומים בדבר ביקור קרוב של גרינבלט בישראל ,  אך הדגיש כי הביקור יכלול גם את הגדה המערבית .  
לדברי הבכיר , " גרינבלט יבקר גם בישראל וגם בגדה המערבית בעתיד הקרוב וייפגש עם פקידים בכירים בשני הצדדים כדי לשמוע עמדות על המצב הנוכחי וכיצד ניתן להתקדם לעבר שלום ".  הוא הוסיף כי גרינבלט ייפגש גם עם תלמידים ,  מנהיגים דתיים ואנשי עסקים במהלך ביקורו באזור .  
גרינבלט ,  יהודי במוצאו ,  בוגר ישיבת  " הר עציון "  ועורך דין בהכשרתו ,  שימש יועצו של טראמפ לענייני ישראל במהלך קמפיין הבחירות .  יחד עם חתנו של הנשיא ג'ארד קושנר ,  מונה למנהל תהליכי המשא ומתן הבינלאומיים - ובהם בין ישראל לפלסטינים .  בחודש שעבר דווח בוואלה !  NEWS כי גרינבלט הבהיר בפגישה עם אנשי עסקים פלסטיניים המקורבים לאבו מאזן שאין לממשל כוונה למסד קשר עם הרשות בשלב זה ואולם נראה כי בשבועות האחרונים הממשל שינה את עמדתו .  
באמצע פברואר הגיע ראש ה-CIA מייק פומפיאו לאזור והוא נפגש עם אבו מאזן ברמאללה .  גם השגרירה של ממשל טראמפ באו"ם ,  ניקי היילי ,  נפגשה השבוע עם מקבילה הפלסטיני ריאד מנסור ,  ובסיום הפגישה צייצה כי קראה לפלסטינים להפסיק את ההסתה לאלימות ולטרור וכן ש"על הפלסטינים לבוא למשא ומתן ישיר עם ישראל ולא לפנות לאו"ם כדי להשיג תוצאות שאפשר להשיג רק על ידי שיח בין שני הצדדים ".  
גרינבלט הוא החבר האמריקני בצוות התיאום שהוקם לאחר פגישת ראש הממשלה והנשיא בחודש שעבר בנושא הבנייה בהתנחלויות ,  יחד עם שגריר ישראל בוושינגטון רון דרמר .  הוא מגיע לישראל על רקע דרישת הבית הלבן לריסון הבנייה בהתנחלויות והלחץ הגובר מימין על ראש הממשלה להאיץ את הבנייה ולהקים יישוב חדש למפוני עמונה .  דובר משרד החוץ האמריקני מארק טונר התייחס לנושא במסיבת עיתונאים השבוע והבהיר כי הממשל  " ירצה לראות ריסון "  בפעילות הישראלית בהתנחלויות והוסיף כי הממשל מקיים דיאלוג עם ישראל בנוגע לריסון .
 בתוך כך ,  ועדת החוץ בסנאט אישרה היום את מינוי של דיוויד פרידמן לתפקיד שגריר ארצות הברית בישראל .  מינויו עבר ברוב של 12 סנאטורים לעומת תשעה .  מדובר בשלב הלפני אחרון בדרכו של עורך הדין היהודי מניו יורק ,  המייצג זה שנים את הנשיא טראמפ ,  לעמדה הדיפלומטית הבכירה .  לאחר האישור הצפוי של הוועדה ,  יעלה המינוי במליאת הסנאט .  בחודש שעבר נערך שימוע סוער לפרידמן ,  שבמהלכו התפרצו גם פעילים פרו-פלסטינים שמחו נגד עמדותיו .
  ( עדכון ראשון :  19:59 )  

פרסום ראשון :  שליחו של טראמפ ייפגש עם נתניהו - וגם עם אבו מאזן
בכיר אמריקני אמר לוואלה !  NEWS כי ביקורו הקרוב של ג'ייסון גרינבלט בישראל יכלול גם את הגדה המערבית . " הוא ייפגש עם בכירים בשני הצדדים כדי לשמוע עמדות על המצב הנוכחי וכיצד ניתן להתקדם לעבר שלום ",  אמר

