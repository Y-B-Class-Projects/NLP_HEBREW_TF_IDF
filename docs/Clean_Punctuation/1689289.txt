בין הסרת הסגר למניעת המשט
הסגר על עזה ,  ובעקבותיו ספינות המשט המנסות לפרוץ אותו ,  יקבל תפנית קרובה .  ישראל שילמה לבדה את מחיר החלתו לא רק לטובתה ,  אלא גם בשירותן של מצרים והרשות הפלשתינית .  בהיקפו הנוכחי הוא גורם לה נזק בינלאומי רב ואינו מקדם את שחרורו של גלעד שליט ,  ולפיכך הוא יחזור לממדיו המקוריים :  מניעת החדרת נשק וחומרי חבלה לרצועה ,  אך ללא התערבות ישראלית בתנועת מזון ומוצרים אזרחיים אחרים .
 בפועל אין משבר הומניטרי בעזה .  יש מחסור מסוים בסחורות ,  וגם הוא מיותר .  הסגר שהוטל על ידי אהוד אולמרט ונמשך על ידי בנימין נתניהו יקבל את הממדים שאליהם התכוונה ישראל מלכתחילה .  הוא ימוקד בצורכי ביטחונה בלבד .
 יש לצה"ל אפשרות לקבוע את ממדיו באורח חד ? צדדי .  ייתכן שכך יהיה .  אך נכון לעכשיו ראוי להביא בחשבון את האינטרס של חוסני מובארק ואבו מאזן .  זה האחרון הפציר באמריקנים לא לבטל את הסגר על שלטון חמאס בעזה ,  ואילו נשיא מצרים מבין היטב מה הסיכון הכרוך למשטרו בחיזוק ההנהגה הנוכחית ברצועה ,  שנשמעת להוראות מטהרן .
 הבנה מרובעת אמריקנית ? פלשתינית ? מצרית ? ישראלית היא הכיוון הנכון לקביעת תחום הסגר בעתיד הנראה בעין .  צריך להעניק לה הזדמנות להתממש בטרם תחליט ישראל על דעת עצמה מה ממדיו .
 מהלך כזה אינו לרוחם ולרצונם של גורמים קיצוניים באיראן ובקרב הפלשתינים .  לכן הם דוחפים לצאת מיד למשט נוסף בתקווה כי יגרום להיתקלות אלימה עם הישראלים .  אך האמריקנים והאירופים ערים לאינטרס של טורקיה ואיראן במניעת הבנות ובעימות ,  ולכן מפעילים את אמצעיהן הדיפלומטיים לעכב כל משט עד שתתבהר התמונה .  הסכנה נשקפת מצפון ,  והם עסוקים בבלימת המשט שעלול לצאת לדרך מלבנון .
 בלימה כזאת עשויה להקל על ישראל ,  הפלשתינים והמצרים להגיע לכלל הבנה שקטה ,  שלעולם לא תקבל גיבוי בינלאומי רשמי ,  אבל כל המעורבים יפעלו על פיה .  עד אז ברור כי אם חרף כל המאמץ הדיפלומטי יגיעו ספינות ,  שלא יניחו לישראל לבדוק כי אין על סיפונן ציוד צבאי ,  לא יהיה מנוס אלא ליירט אותן בעוצמה הנדרשת .
 
בין הסרת הסגר למניעת המשט
nan
