בית הדין דחה את בקשת שרה נתניהו לפסול את הרכב השופטים בתיק גיא אליהו
רעיית ראש הממשלה דרשה לפסול את הדיינים בתיק העובד לשעבר במעון ,  בשל קביעותיהם בפרשת מני נפתלי .  דיתה פרוז'ינין ,  שופטת בית הדין האזורי לעבודה בירושלים ,  דחתה זאת : " אין כל הצדקה "
 בית הדין האזורי לעבודה בירושלים דחה היום  ( ראשון )  את בקשתה של רעיית ראש הממשלה ,  שרה נתניהו ,  לפסול את הרכב השופטים שדן בעניינה בתיק של עובד מעון ראש הממשלה ,  גיא אליהו .  זאת בשל קביעותיו בתיק בעניין מני נפתלי .  
נתניהו ,  שאיננה צד בתיק ,  אלא הופיעה בו כעדה בלבד ,  טענה כי בשל הקביעות שנקבעו לגביה בתיק בעניינו של נפתלי ומאחר שמדובר בתיקים בעלי מאפיינים דומים ,  הרי שהרכב השופטים בראשות השופטת דיתה פרוז'ינין אינו יכול לפסוק גם בתיק של העובד אליהו ,  ולכן עליו לפסול את עצמו בשל היותו  " נעול ",  כפי שהוגדר בבקשה .  בין הנימוקים שהעלו השופטים בהחלטתם שלא לפסול את עצמם נכתב כי נתניהו ועורך דינה השתהו בהגשת הבקשה .  כמו כן ,  הם דחו את הבקשה גם לגופו של עניין :  למעט השופטת פרוז'ינין ,  שני השופטים האחרים אינם אלה שישבו בדיון של נפתלי . " כבר נפסק לא אחת כי אין להיעתר לבקשה לפסלו שופט ,  אלא אם קיימת נסיבות מוכחות שעל פיהן יש אפשרות ממשית של משוא פנים או דעה משוחדת של שופט ",  כתבו השופטים . " בפועל ,  מדובר בשני מותבים  ( הרכב דיינים )  שונים ,  ואין כל הצדקה לפסול את המותב בתיק זה ". 
השופטים הוסיפו : " אין כל ממש בטענה כי דעתו של בית הדין נעולה ,  שהרי הרכב זה של בית הדין כלל לא הביע את עמדתו בשאלות המתעוררות ".  לטענתם ,  קיימים הבדלים נוספים בין התביעות ,  ובהם זהות הנתבעים ,  שמהם עולה כי אין לפסול את ההרכב .  עם זאת ,  השופטים אפשרו לצדדים ,  ובהם נתניהו ,  להגיש ערעור על ההחלטה לבית הדין הארצי לעבודה בתוך עשרה ימים .  

בית הדין דחה את בקשת שרה נתניהו לפסול את הרכב השופטים בתיק גיא אליהו
רעיית ראש הממשלה דרשה לפסול את הדיינים בתיק העובד לשעבר במעון ,  בשל קביעותיהם בפרשת מני נפתלי .  דיתה פרוז'ינין ,  שופטת בית הדין האזורי לעבודה בירושלים ,  דחתה זאת : " אין כל הצדקה "
 
