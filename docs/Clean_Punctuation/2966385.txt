נתניהו וכחלון הגיעו להסכמה :  אין שינויים בהרכב התיקים של כולנו
פרסום ראשון :  רה"מ סיכם עם שר האוצר כי האחרון ימונה לממלא מקום השר להגנת הסביבה לשלושה חודשים ,  בעקבות התפטרותו של אבי גבאי מהממשלה .  עם זאת ,  לא ברור מה יקרה בתום פרק זמן זה
ראש הממשלה בנימין נתניהו ושר האוצר משה כחלון החליטו אתמול  ( שלישי )  כי האחרון ימונה לממלא מקום השר להגנת הסביבה לשלושת החודשים הקרובים .  זאת בעקבות התפטרותו של השר אבי גבאי .  השניים נועדו אתמול בתום ישיבת הממשלה והחליטו כי לעת עתה לא יבוצע כל שינוי בהרכב התיקים של מפלגת כולנו .  
בעקבות התפטרותו של גבאי בשבוע שעבר נפוצו במערכת הפוליטית הערכות כי כחלון יבקש לקבל את תיק הכלכלה במקום התיק להגנת הסביבה ,  אך בפגישה אתמול הוסכם כי כחלון ימונה לממלא מקום השר להגנת הסביבה באופן זמני ,  בנוסף לתיק האוצר שבו הוא מחזיק .  לא ברור מה יהיה בתום שלושת החודשים הללו .  תיק הבינוי והשיכון יישאר בידיו של יואב גלנט .  
גבאי הודיע ביום שישי על התפטרותו מהממשלה .  במסיבת עיתונאים שכינס לאחר הודעתו מתח על הממשלה ביקורת חריפה .  גבאי אמר כי החליט להתפטר בעקבות הדחתו של שר הביטחון משה יעלון ומינויו של אביגדור ליברמן למחליפו .  הוא תיאר את המהלך כ"צפרדע שכבר לא יכולתי לבלוע ",  מתח ביקורת קשה על מתווה הגז ,  שהיה היחיד מבין שרי הממשלה להתנגד לו ,  והתנצל בפני מי שהאמין כי עליו להמשיך בעבודתו .  
עוד באותו היום הודיע יו"ר כולנו כי תיק הגנת הסביבה יישאר בידיו . " אתמול הודיע לי השר להגנת הסביבה ,  אבי גבאי ,  על כוונתו להתפטר מהממשלה .  עדכנתי את ראש הממשלה בנושא והודעתי לו כי בכוונתי להמשיך ולהחזיק בתיק הגנת הסביבה .  התכנית הלאומית לצמצום המזהמים במפרץ חיפה תימשך לצד יוזמות חשובות נוספות שהוביל המשרד בתקופת גבאי ". 
כחלון הודה לגבאי על עבודתו לאורך השנים . " למשרד להגנת הסביבה השפעה משמעותית על איכות החיים של כולנו ובכוונתי להמשיך ולבצע את המהלכים שהתחלנו בשיתוף פעולה עם מנכ"ל המשרד והעובדות והעובדים המסורים .  אבי גבאי היה אחד מהמקימים והמייסדים של מפלגת כולנו .  הוא היה מהראשונים שהאמינו ודחפו להקמת מפלגה כלכלית ,  חברתית ,  לאומית שתתווה דרך חדשה .  אני מודה לו על השותפות לדרך ומאחל לו המון הצלחה ",  אמר .
  ( עדכון ראשון :  21:44 )  

נתניהו וכחלון הגיעו להסכמה :  אין שינויים בהרכב התיקים של כולנו
פרסום ראשון :  רה"מ סיכם עם שר האוצר כי האחרון ימונה לממלא מקום השר להגנת הסביבה לשלושה חודשים ,  בעקבות התפטרותו של אבי גבאי מהממשלה .  עם זאת ,  לא ברור מה יקרה בתום פרק זמן זה

