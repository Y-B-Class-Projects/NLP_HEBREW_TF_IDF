פנייה למבקר :  בדוק אם שרה נתניהו ניצלה מעמדה
ח"כ מיכאל בן ארי פנה למבקר המדינה בדרישה לבדוק האם רעיית ראש הממשלה חרגה מסמכותה כאשר ביקשה מהשר ישי למנוע את גירוש ילדי הזרים . " על גברת נתניהו לזכור כי הציבור בישראל בחר בבעלה ולא בה "
 חבר הכנסת מיכאל בן ארי  ( האיחוד הלאומי )  דורש ממבקר המדינה מיכה לינדנשטראוס לבדוק האם שרה נתניהו ,  רעיית ראש הממשלה בנימין נתניהו ,  חרגה מסמכותה כאשר ביקשה משר הפנים אלי ישי למנוע את גירוש ילדי העובדים הזרים מישראל .  במכתב ששיגר הבוקר  ( שני )  למבקר ,  טען בן ארי ,  כי  " התערבותה הבוטה של אשת ראש הממשלה מעוררת תהיות האם אין כאן ניצול של מעמדה של אשת ראש הממשלה לטובת הכרעה בוויכוח פוליטי פנימי במדינת ישראל ". 
בן ארי דורש את התערבותו המיידית של מבקר המדינה  " לבדיקת העניין האם חרגה אשת ראש הממשלה מסמכותה ועשתה שימוש בלתי הולם במעמדה שאינו יותר ממעמד ייצוגי כאשת ראש הממשלה ".  
הוא גם ביקר את תוכן מכתבה של נתניהו לישי ,  בו נאמר : " אני פונה אליך כאם לשני בנים צעירים ופסיכולוגית לילדים בשירות הציבורי ".  לטענת בן ארי כתבה נתניהו דברים אלה כדי  " להקדים תרופה למכה ולמנוע ביקורת ציבורית ".  במכתב למבקר טוען בן ארי כי  " ההסתתרות מאחורי התירוץ 'אני כותבת כאמא לשני ילדים וכפסיכולוגית' היא בוז לאינטליגנציה של הציבור ,  כי הרי אף אמא או פסיכולוגית אחרת כלל לא היתה מקבלת במה כזו ,  וברור לכולם כי מתבה של אמא פסיכולוגית אחרת כלל לא היה מונח בפני השר ישי ,  וודאי לא היה זוכה בתשובה כה מהירה ".   
" על אשת ראש הממשלה לזכור כי הציבור בישראל בחר בבעלה ולא בה ",  כתב בן ארי .  חבר הכנסת מהאיחוד הלאומי ביקש לבחון  " לא רק את ההתערבות של הגברת נתניהו בנושא זה ,  אלא גם טענות שנשמעו במהלך השנים ,  ולפיהן הגברת נתניהו מתערבת במינויים ומדיניות של לשכת ראש הממשלה ". 

פנייה למבקר :  בדוק אם שרה נתניהו ניצלה מעמדה
ח"כ מיכאל בן ארי פנה למבקר המדינה בדרישה לבדוק האם רעיית ראש הממשלה חרגה מסמכותה כאשר ביקשה מהשר ישי למנוע את גירוש ילדי הזרים . " על גברת נתניהו לזכור כי הציבור בישראל בחר בבעלה ולא בה "
 
