מדור סוף
מי מהווה סכנה אמיתית לדמוקרטיה ?  אשת ראש הממשלה חומדת החליפות ,  או העיתונים שעומדים לאבד את אמון הקוראים ?  עמית הרמן מדפדף ובוכה
אולי הדבר היחיד הטוב שאפשר להגיד על סיקור פרשת שרה נתניהו בעיתוני הסופ"ש הוא שארבעת העיתונים דילגו על המהמורה ולא השתמשו בכותרת הממוחזרת הזאת .  ואז ראינו  " אולפן שישי "  וגילינו שעדיין נותרו בינינו סחים .
 כבר הרבה זמן לא נחשפה העיתונות הישראלית במערומיה כמו בימים אלה .  אוסף הרכילויות והדעות המתואמות שנשפכו בעיתונים לא באמת הצליחו להעמיד כתב אישום מוצק נגד שרה נתניהו .  אבל הם כן מצליחים לגרום לקורא לפקפק באמינותם של העיתונים והאג'נדות שאותן הם משרתים .  וזוהי ,  גבירותי ורבותי ,  סכנה מוחשית לדמוקרטיה .  כן ,  בטווח הקצר סיפורי העוזרת מוכרים עיתונים ,  אבל בטווח הארוך קורא שמקבל כאלה סיפורי הר-עכבר יתחיל להבין מתישהו שחוגגים לו על התחת .  
ידיעות אחרונות ,  העיתון שחשף את הפרשה והסנג'ר שלו מעריב ,  הולכים על שני איורים מביכים של הגברת נתניהו במוספי השבת שלהם . " ידיעות "  כבר פרסם את כל כתב התביעה בשבוע שעבר אז עכשיו הרימו כתבת ארכיון של ענת מידן ונחמה דואק על פרשות שרה הקודמות .  ויש גם טור של סימה קדמון שמכה על חטא .  חטא השתיקה . " התעייפנו ,  נמאס לנו לשמוע הכחשות ,  או שסתם התעלמנו או שהתרשלנו בתפקידנו ".  לא עוד ,  סימה .  לא עוד .  לפחות נחום ברנע יכול להתנחם בזה ששליחותו להאיטי מנעה ממנו את המבוכה שבהצטרפות למקהלה של נוני מוזס .
 מעריב מנסה את כוחו בחשיפת פרשות חדשות אודות שרה נתניהו .  בן כספית נשלח אחר חליפה יוקרתית שביבי לבש בקמפיין בחירות ,  ושרה נורא רצתה שתישאר אצלו .  הוא מתחקה אחר שיחות הטלפון הרבות שלה עם מנהל הלשכה נתן אשל .  יוצא נגד הטרמפ שהיא תופסת עם שיירת ראש הממשלה ,  ומוחה דמעה לזכרו של מגרף העלים היבשים שאיבד את עבודתו .  הדוברים עלומי שם ,  וה"קורבנות "  בכלל לא מתלוננים  ( לדברי כספית הם הסתדרו על משרות אחרות ומצבם טוב מדי בשביל להתלונן )  .  ואי אפשר בלי טפיחה עצמית .  כספית לא מודאג מכך שביבי לא מת עליו .  נהפוך הוא .  לדבריו ,  תקופות הזוהר העיתונאיות שלו הן אלה שבהן ראשי ממשלות היו בברוגז איתו .  אנו בהחלט ברי מזל לחיות בעת הזאת .
 בסוף  " מוספשבת "  כותב דנקנר סיפור דמיוני  ( דמיוני ?  דמיוני למפגרים )  .  בעל מפוחד ,  אישה שתלטנית ועוזרת חבוטה .  ידה ,  ידה ,  ידה .  
הבן החורג הארץ מרשה לעצמו לכתוב דברים שידיעות ומעריב לא מרשים לעצמם .  אמיר אורן תוהה מי ישלם את הקנס הגבוה  ( 50 אלף דולר )  על הפרת הסכם הסודיות של העוזרת ,  ומנגח את ידיעות אחרונות על ייצוב כסאו של יקיר המערכת ,  אהוד אולמרט .
 בישראל היום התגובה צפויה :  הסרת כפפות .  ולשלדון יש הרבה כאלה .  דן מרגלית ,  שלמה צזנה ,  ודרור אידר מסבירים לנו שזאת לא שרה ,  זה נוני .
 רענן שקד נשלח לפריפריה ומבלה יום עבודה שלם  ( מה קרה ?  רק יום אחד ?  )  במפעל מוליתן בנהריה  .  הפעם לא משתחרר לו השקד והוא לא תופס תחת על הפועלות הרוסיות .  באמת יצאה בונבוניירה של כתבת שער ל"7 ימים ".  אבל בחייאת גדי בלום ,  למה להאשים בכותרת המשנה את  " כלכלת השוק האכזרית של נתניהו "? 
גם העובדים וגם כונס הנכסים מסבירים שהתרסקות המפעל קשורה לעליית שכר המינימום ,  צניחת הדולר ,  המשבר העולמי וניהול כושל .  אפילו רענן שקד עצמו מסביר שהטקסטיל גווע ,  וההפרטה בישראל החלה כבר בסוף שנות השבעים .
 אז מה אתה רוצה מביבי ,  יא גדי ? 
העיסוק הרב בהאיטי עייף אותנו מקריאת עוד כתבות על הגיבורים בחאקי ,  אז לא נתייחס עכשיו לאווירת ה"איזראל גוד ג'וב "  של המוספים .  דווקא  " המוסף לשבת "  של ידיעות אחרונות הראה איך עם קצת מחשבה  ( ובאמת מדובר במעט מחשבה )  אפשר להרים כתבה מינימליסטית שעושה את העבודה .  נועם ברקן וקולגה הלכו לצלם ילדים מסכנים בהאיטי והביאו כפולה עם תמונות יפות והסיפורים שמאחורי הפנים העצובות .
 גם ב"ישראל שישבת "  הלכו על מינימליזם .  אבל בהפוך .  כתבת השער היא ארבעה מכתבים של אמהות מצוות הסיוע בהאיטי לילדיהן בישראל .  ב"מוספשבת "  של מעריב ,  עיתונו של אבי בניהו ,  אנחנו מקבלים על הדרך תזכורת שיש לנו את הצבא הכי מוסרי בעולם .  בהאיטי כמו בעזה : " בבית החולים הישראלי בהאיטי יש מעט חמלה והרבה תועלת.סיכון מול סיכון .  צריך להישאר ממוקדים ,  לקבל החלטות שיצילו חיים .  כמו במסוק מעל עזה שמגן על החיילים ". 
השערים של  " תרבות מעריב "  ו"7 לילות "  מוזכרים כאן בנשימה אחת .  וזה לא מבשר טובות .  סחתן למעריב על תמונת השער המשפילה של התבורי'ז כאילו היו שרשרת אבולוציונית קופיפית .  העובדה שהם הסכימו לפדיחה הזאת אולי מאשרת את התזה של העיתון .  הכתבה עצמה היא אוסף דאחקות בסגנון שימי ,  בחייאת שימי ,  שבשיאה תבורי האב מגלה את הכינוי שהעניק לאיבר מינו .  אלביס .  
רונה קופרבוים ב"7 לילות "  מתרגשת כשהיא בוהה בפופיק הבולט של ציון ברוך ומקבלת ממנו אס.אם.אס  " מתגעגע ".  נו ,  היא בטח שמעה שיש לו זין גדול ,  חשבנו לעצמנו כמו אספסוף נבער .  ואז רונה שאלה אותו אם זה נכון שהוא לא באמת שמח לראות אותה ,  אלא פשוט יש לו חדק עצום מתחת למכנסיים .  הבערות היא כוח .
 מוסף הארץ מגיש כתבת שער לקהל היעד שלו :  אשכנזים שבעים שלא מוכנים שאחרים יגעו להם בקלמנטינות .  אז שי פוגלמן שולף את סיפור החבר'ה ממעברת עמק חפר שבשנות החמישים פילחו כמה פירות הדר מהמטעים שליד והתנגשו עם המשטרה .  חפירות .  
מירון בנבנישתי מגן על התזה שהציג המוסף בשבוע שעבר בנושא מדינה דו-לאומית .  הוא מאשים את ישראל כי סתמה את הגולל על רעיון שתי מדינות .  יאללה ,  'תקדם .
 בירכתי המוסף מצאנו דווקא זווית מעניינת של פרשת NBC-לנו-קונאן :  כתבה של ירון פריד מניו-יורק על ג'ימי פאלון  ( שניתן היה לכתוב אותה גם ליד המחשב ברחוב שוקן )  .  מצד שני ,  חבל שהיא הייתה קצרה .  ולמה לא לפרגן בעיצוב יותר מגניב ?  אין תמונות של ג'ימי מימיו ב"סאטרדיי נייט לייב "? 
@@@הכותרת הראשית של  " ישראל היום ":   " נענים לביקוש העצום ".  ואין פה שום טלמסר לתרומות להאיטי .  פשוט חשוב שכולם יידעו שמהדורת הסופ"ש מחולקת ב-350 אלף עותקים .
 @@@שאפו ל"7 לילות "  על הצילום של אנה דוברוביצקי ,  אבל למה לקדם את הכתבה עם כותרת משנה קלישאתית :  ברוסיה הייתי יהודיה ,  ובישראל אני רוסיה זונה .
 @@@באמשך קוטנר ,  אחרי שחגגנו שישים לכל העולם ואחותו אתה בא ומספר לנו בטור שלך ב"ישראל שישבת "  שהעולם ואחותו חוגגים שישים ? 
@@@אם אשתו של ואדים נורז'יץ' שנרצח בלינץ' ברמאללה אומרת לטל אריאל-אמיר מ"סופשבוע "  שהיא לא רוצה לדעת מה עוללו לגופת בעלה ,  אז בחייאת טל אריאל מה את מספרת לה איך דקרו אותו ?  בכלל כל הכתבה מלאה בתיאורים גרפיים קשים מדי .  
@@@לא לכל אחד יש את הספונסר שיסדר אותו כשהוא נכנס בידיעות אחרונות ,  אז ב.מיכאל נזהר בראיון ל"תרבות מעריב "  ומשחרר רק כשזה נוגע ליאיר לפיד שמככב בתיקיית הטעויות העובדתיות שמיכאל אוסף מעיתונים : " זה לא יאמן השטויות שהאיש הזה כותב "
 @@@מבנימין נתניהו ועד יאיר לפיד .  כל אחד צריך חבר כמו חנוך דאום .
 זה לא דבר שבשיגרה ,  זה אפילו נדיר ,  שבשער ידיעות יש הפניה ליאיר/
אבל כשהסקופר מביא כותרת ,  אי אפשר לנהוג אחרת/
האזרח המודאג מגלה ביאוש ,  שיש אנשים שמשווים את השואה לכיבוש/
לאנשים כאלה לא צריך לממן את היצירה ,  אולי עדיף לשבור להם את הצורה ? 
כדאי את הבמאי השולי לשלוח לחינוך מחדש ,  ורצוי גם להאכיל אותו הרבה קש/
המדינה תממן רק סרטים שעושים טוב על הלב ,  כאלה שמהם גם ליברמן מתלהב

מדור סוף
מי מהווה סכנה אמיתית לדמוקרטיה ?  אשת ראש הממשלה חומדת החליפות ,  או העיתונים שעומדים לאבד את אמון הקוראים ?  עמית הרמן מדפדף ובוכה

