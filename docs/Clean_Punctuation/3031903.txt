מו"ל ידיעות אחרונות נחקר בפעם הרביעית ;  העורך הראשי מסר עדות
נוני מוזס נחקר במשרדי להב 433 במשך שלוש שעות במסגרת תיק 2000 .  על פי החשד ,  מוזס הבטיח לנתניהו סיקור אוהד בעיתון תמורת מהלכים נגד  " ישראל היום ".  עורך העיתון רון ירון נדרש להעיד במסגרת תיק 2000
מו"ל  " ידיעות אחרונות "  נוני מוזס נחקר היום  ( שני )  במשך כשלוש שעות במשרדי להב 433 .  היתה זו החקירה הרביעית שלו במסגרת תיק 2000 ,  לאחר שאתמול נחקר במשך כשמונה שעות .  העורך הראשי של העיתון ,  רון ירון ,  מסר עדות במסגרת תיק 2000 .
 על פי החשד ,  מוזס ונתניהו תיאמו מהלכים לקידום אינטרסים אישיים .  השניים נפגשו לפחות 12 פעמים ,  מתוכן לפחות שתיים הוקלטו .  בשיחותיהן הבטיחו איש לרעהו כי יפעלו האחד למען השני :  מוזס יטה את הסיקור בעיתונו כך שיהיה אוהד יותר כלפי נתניהו ,  ואילו האחרון יקדם את  " חוק ישראל היום "  שנועד לצמצם את תפוצת החינמון שפגע במעמדו של ידיעות אחרונות .
 נתניהו צפוי להיחקר בקרוב בפעם השלישית ,  אולם טרם נקבע מועד .  גורם במערכת אכיפת החוק המעורה בפרטי החקירה הסביר כי טרם נעשתה פנייה לבעלי  " ישראל היום "  ומקורבו של נתניהו ,  שלדון אדלסון ,  על מנת לבצע חיקור דין ,  והביע ספק אם מהלך כזה ייעשה בעתיד .
 ראש ממשלה תחת חקירה || סיקור מיוחדפרשת נתניהו-מוזס :  השאלה המרכזית שמעסיקה את חוקרי ראש הממשלה"נתניהו תיווך בין מוזס לשלושה אנשי עסקים שישקיעו ב'ידיעות אחרונות'"יריבי נתניהו משחיזים סכינים ,  אבל יודעים שצריך לשמור על קשר השתיקה 
אמש פורסם בחדשות 2 כי נתניהו פנה לשלושה אנשי עסקים במטרה שישקיעו ב"ידיעות אחרונות ",  במסגרת המגעים שניהל עם המו"ל מוזס .  מהחקירה עולה כי מוזס נפגש עם שלושה אילי הון :  יו"ר הקונצרן הגרמני  " אקסל שפרינגר "  מתיאס דופנר ,  מנכ"ל תאגיד  " אורקל "  לארי אליסון ,  ואיש העסקים האוסטרלי ג'יימס פאקר .  הפגישה עם פאקר נערכה ,  על פי הדיווח ,  בתיווכו של איש העסקים ארנון מילצ'ן .  שמם של שני אנשי העסקים נקשר גם בפרשה 1000 .
 על פי תמלילי אחת הפגישות בין נתניהו למוזס ,  מו"ל  " ידיעות אחרונות "  אמר לראש הממשלה : " תראה ביבי ,  אנחנו צריכים לעשות הכול מהר כי אני צריך להזיז את הספינה .  אני אומר לרון  ( רון ירון )  ביום ראשון ".  נתניהו סיכם : " תסובב את הספינה ".  
נתניהו כתב אתמול בחשבון הפייסבוק שלו כי לא עבר שום עבירה ,  לא פעל לקידום  " חוק ישראל היום ",  ואף פירק את הממשלה ב-2014 בגלל  " חתרנות "  של חברים בה ,  שהובילה לאישורו של החוק בקריאה טרומית .  הוא הוסיף כי התקשורת היתה ועודנה רודפת אותו . 
" כמובן שכל עוד החקירה נמשכת ,  אין לי אפשרות להגן על עצמי .  אינני יכול לספר לציבור את הסיפור האמיתי שעומד מאחורי הדברים ,  שמבהיר שלא הייתה פה שום עבירה ." 'ישראל היום' נשאר על כנו ,  משגשג ופורח ,  ואילו התקשורת הרעה שקיבלתי ב'ידיעות אחרונות' ו-ynet לא פסקה ולו לרגע ",  אמר ראש הממשלה .
" כיוון שאני מנוע מלהיכנס לפרטי החקירה ,  אני יכול לומר רק את הדברים שהם גלויים וידועים לכל .  כולם יודעים שהתנגדתי התנגדות נחרצת לחוק 'ישראל היום' ,  שאחרים רקחו ויזמו עוד הרבה לפני הבחירות של 2013 .  במשך חודשים ארוכים מנעתי את הבאתו של החוק להצבעה טרומית ". 
 ( עדכון ראשון :  10:40 )  

מו"ל ידיעות אחרונות נחקר בפעם הרביעית ;  העורך הראשי מסר עדות
נוני מוזס נחקר במשרדי להב 433 במשך שלוש שעות במסגרת תיק 2000 .  על פי החשד ,  מוזס הבטיח לנתניהו סיקור אוהד בעיתון תמורת מהלכים נגד  " ישראל היום ".  עורך העיתון רון ירון נדרש להעיד במסגרת תיק 2000

