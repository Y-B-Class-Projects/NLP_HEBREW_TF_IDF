גרסת שרה נתניהו בפרשת המתנות : " מילצ'ן קרא לי סיסטר "
 במהדורת  " שישי "  בערוץ 10 דווח כי בעדותה למשטרה טענה רעיית ראש הממשלה : " ביבי לא ידע על כך שהייתי מקבלת יין ממילצ'ן .  הוא ראש הממשלה ,  זה לא היה במודעות שלו ".  לדבריה , " המחירים של היין היו זולים ,  ושרשרת מותר לתת בין חברים "
 רעיית ראש הממשלה שרה נתניהו טענה בעדותה במסגרת חקירת פרשת המתנות כי איש העסקים ארנון מילצ'ן נהג לכנות אותה  " סיסטר "   ( אחות )  .  על פי דיווח שפורסם אמש  ( שישי )  בחדשות ערוץ 10 ,  בגרסתה של נתניהו במשטרה טענה כי  " ביבי באמת לא ידע על כך שהייתי מקבלת יין ממילצ'ן .  הוא ראש ממשלה ,  איש עסוק מאוד ,  חזר הביתה וראה יין על השולחן ולא שאל שאלות .  זה בכלל לא היה במודעות שלו ". 
עוד אמרה נתניהו בעדותה ,  כי  " המחירים של היין זולים .  אני לא שותה שמפניות יקרות ".  על הטענות כי קיבלה במתנה ממילצ'ן תכשיטים בשווי כעשרת אלפים שקלים אמרה נתניהו כי  " זוהי שרשרת חרוזים בשווי של 200 ,  300 דולר .  בטח לא בסכומים שאתם מדברים עליהם .  זוהי שרשרת שמותר לתת בין חברים ". 
ואולם ,  מעדותה של א' ,  שהייתה עוזרתו האישית של מילצ'ן עד לפני עשור ,  עלתה תמונה שונה .  מתמלילי עדותה שפורסמו גם הם הערב בחדשות 10 נכתב כי  " מילצ'ן גר במלון הילטון .  הוא ביקש ממני ומחברתו אמנדה לקנות מתנת יום הולדת לשרה .  ירדנו לחנות 'ה .  שטרן' ובחרנו מחרוזת עם אבני חן צבעוניות ,  אך לא קנינו את הצמיד התואם ". 
עוד בוואלה !  NEWS:נתניהו לחוקרים :  שילמתי על הסיגרים בכסף מזומן שנתן קרוב משפחהבליכוד כבר פתחו את  " בורסת השמות ":  מי יקבל מנתניהו את תיק התקשורת ? המדינה לבג"ץ : " יחסי רה"מ ומנדלבליט אינם על בסיס קרבה אישית "  
לדבריה , " ארנון אמר לנו שביבי ביקש ממנו גם את הצמיד .  הכל עלה יחד בערך 9,000 דולר .  שילמתי בכרטיס האשראי האישי שלי וקיבלתי החזר ,  אין לי קבלות .  לא יודעת אם במשרד של מילצ'ן יש קבלות ,  אך בחנות בוודאי יש ". 
ראש הממשלה בנימין נתניהו טען בחקירתו כי הסיגרים שקיבל מאיש העסקים ארנון מילצ'ן נרכשו בכסף מזומן שקיבל מאחד מקרובי משפחתו  כך דווח אתמול ב"הארץ ".  לפי הדיווח ,  נתניהו דחה את הטענות כי הוא קיבל אספקה קבועה במשך שנים של סיגרים יקרים בעלות מצטברת של מאות אלפי שקלים ,  ואמר כי הוא ביקש מאנשי לשכתו לרכוש אותם ולאחר מכן הוא החזיר להם את הכסף במזומן .  
בבסיסו של תיק 1000 עומד החשד כי איש העסקים סיפק לנתניהו ולרעייתו סיגרים ושמפניות בשווי מאות אלפי שקלים במשך שנים ובהתאם לבקשות ספציפיות .  במסגרת החקירה נגבתה גם עדותה של העוזרת של המיליארדר ,  וכן של שתי עובדות הנציגות שלו בישראל .  לוואלה !  NEWS נודע כי חוקרי היחידה הארצית לחקירות הונאה  ( יאח"ה )  גבו את אחת העדויות ממילצ'ן בלוס אנג'לס .
 עדויותיהן של העוזרת של מילצ'ן ושתי העובדות הנוספות סיפקו מידע מפורש על מנגנון בקשת המתנות לכאורה של משפחת נתניהו .  העדות של העוזרת ,  אותה הגדירו במשטרה  " דרמטית ",  הפלילה את נתניהו בחשד לביצוע עבירות הפרת אמונים ומרמה .  להערכת גורמים המקורבים לחקירה ,  לפי עדות העוזרת מסתמן כי היועץ המשפטי לממשלה אביחי מנדלבליט לא יוכל לסגור את התיק נגד ראש הממשלה .
  ( עדכון ראשון :  20:28 )  

גרסת שרה נתניהו בפרשת המתנות : " מילצ'ן קרא לי סיסטר "
 במהדורת  " שישי "  בערוץ 10 דווח כי בעדותה למשטרה טענה רעיית ראש הממשלה : " ביבי לא ידע על כך שהייתי מקבלת יין ממילצ'ן .  הוא ראש הממשלה ,  זה לא היה במודעות שלו ".  לדבריה , " המחירים של היין היו זולים ,  ושרשרת מותר לתת בין חברים "
 
