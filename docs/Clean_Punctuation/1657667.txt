גם כן זמן לעצבן את אובמה
זאב אברהמי עלה על הסיבה לכעס של הנשיא על נתניהו :  ככה זה כשאתה בא במרץ לאוהד ספורט עם קשקושים כמו התנחלויות
אני חייב לציין שמלבד הסימפטיה העצומה שאני רוכש לנשיא ברק אובמה ,  אני רואה בינינו הרבה קווים מקבילים :  הפתרון שלנו לסכסוך הפלסטיני דומה ,  גם אני אובד עצות בקשר לאיראנים ולעיראק ,  גם אני מאמין בתוכנית בריאות סוציאליסטית ,  גם אני חושב ששיטת ההכרעה בפוטבול המכללות היא פארסה ממדרגה ראשונה .
 והרוב בישראל חושב גם עלי שאני ערבי .
 ושנינו חובבי כדורסל גדולים .  אני לא יודע אם עקבתם ,  אבל תחזיות השבוע האחרון העלו אותי מהמקום ה-3,200,000 למקום ה-1,600,000 המכובד בבראקט של ESPN .  אני כעת נמצא במאיון של ה-65 אחוזים ,  מידל קלאס .  אבל לעומתי ,  הנשיא אובמה נמצא במאיון של ה-95 אחוז ,  שזה מספר מדהים ,  בעיקר לאיש שקצת עסוק יותר ממני .  ולמרות ששנינו פגענו עם הריצה של באטלר ,  ולמרות שהוא עובד עם מיטב המוחות שלאמריקה יש להציע ,  ולמרות ששנינו נפלנו עם האלופה הסופית שלנו ,  המספרים שלו ממש שווים בדיקה בעיני ,  שלא להגיד ועדת חקירה ממלכתית  ( לטעות בהימור על האלופה כבר בשבוע הראשון ?  מדובר בהסחת דעת הכי זולה שיש ,  זה בארי חמיש יכול להגיד לכם מתוך שינה (  .
 לא ,  באמת ,  לא נראה לכם קצת תמוה שאובמה פוגע בכל ההימורים שלו על קבוצות שמדורגות נמוך ?  לא נראה לכם שמעורבים בזה קצת כוחות עליונים יותר גדולים ,  כמו ה-NCAA ?  מה שמביא אותי לנקודה האחרונה ולמשבר הישראלי-אמריקאי .  אני חייב לציין שאני קצת מופתע מביבי .  את ברק אני יכול לראות נופל ככה  ( "ESPN ?  באיזו מהירות זה יורה ?  ")  ,  אבל ביבי שאב את בחרותו ותהילתו מהפטמה האמריקאית .  הוא אמור לדעת שמרץ הוא זמן רע ,  מאוד רע ,  לעצבן בו חובבי ספורט שמתעסקים גם בנשיאות ארצות הברית .  הרי עם כל הכבוד למזרח ירושלים ,  עוד דקה מתחיל עוד שידור ישיר .
 
גם כן זמן לעצבן את אובמה
זאב אברהמי עלה על הסיבה לכעס של הנשיא על נתניהו :  ככה זה כשאתה בא במרץ לאוהד ספורט עם קשקושים כמו התנחלויות

