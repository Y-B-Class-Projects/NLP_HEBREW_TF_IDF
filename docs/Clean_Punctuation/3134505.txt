נתניהו : " האם הייתם סומכים על המלצות חוקרים שחושבים 'שתפרתם' להם תיק ?  "
 ראש הממשלה ממשיך במתקפה נגד צמרת המשטרה וכן נגד כלי התקשורת ,  זמן קצר לאחר שהיועץ המשפטי לממשלה הנחה לדחות את פרסום ההמלצות בתיקי החקירה נגדו . " ממילא כולכם כבר מבינים מה ערכן של ההמלצות שהודלפו כבר לפני שנה ומאז שודרו ומוחזרו ",  טען נתניהו
כמה שעות לאחר שהיועץ המשפטי לממשלה אביחי מנדלבליט הורה למשטרה לדחות את מועד פרסום המלצותיה בתיקי ראש הממשלה ,  נתניהו העלה הערב  ( ראשון )  פוסט בעמוד הפייסבוק שלו שבו הוא מוסיף לתקוף את צמרת המשטרה ואף את כלי התקשורת .  בפוסט שכותרתו  " הערב בפינת הפייק ניוז היומית ",  התייחס נתניהו לעתירה שבגינה הורה היועמ"ש למשטרה לדחות את מועד פרסום ההמלצות . 
" אני לא מכיר את העתירה שהוגשה בעניין ההמלצות ואין לי שום קשר אליה ",  אמר ראש הממשלה . " ממילא כולכם כבר מבינים מה ערכן של ההמלצות ,  שהודלפו כבר לפני שנה ומאז שודרו ומוחזרו בתקשורת אינספור פעמים ". 
לקריאה נוספת:היועמ"ש למשטרה :  עכבו את פרסום ההמלצות בתיקי ראש הממשלהעבירות בנייה ושלדים בארון : " החוקרים הפרטיים חיפשו חומרים על יצחקי וברנור"המסמך שכתב נתניהו בזמן חקירתו ב-99' : " לבדוק מה הרקע של החוקרים "  
בהמשך הפוסט שאף חולק לסעיפים ,  התייחס נתניהו לרמיזותיו של מפכ"ל המשטרה רוני אלשיך בריאיון בתוכנית  " עובדה ",  לפיהן התקיים לאחרונה מעקב אחר חוקרי המשטרה שעסקו בתיקי ראש הממשלה . " ביממה האחרונה פורסמו בתקשורת רמיזות הזויות כאילו הפעלתי אדם בשם וולטר סוריאנו ,  שהוגדר 'מקורבי' ,  למעקב אחרי חוקרי משטרה ",  טען . " מה לעשות שלא נפגשתי או דיברתי עם סוריאנו כבר שמונה שנים ?  ".  זה אומר הכול על המשך הניסיון המגוחך לקשור אותי למעקבים לכאורה אחרי חוקרי משטרה .  לא הפעלתי איש ". 
נתניהו סיכם : " כל זה מדגיש שוב מדוע ביקשתי לחקור זאת באופן מיידי ,  בלתי תלוי ואובייקטיבי .  השאלה החשובה ביותר נותרה בעינה :  האם הייתם סומכים על המלצות שגיבשו חוקרים שחושבים ש'תפרתם' להם תיק ?  ".  
העתירה שבגינה הורה היועץ מנדלבליט למשטרה לדחות את פרסום ההמלצות ולא לעשות זאת ביום שלישי כפי שתוכנן ,  הוגשה על ידי עו"ד יוסי פוקס בחודש שעבר ,  בה קרא האחרון לשופטים לקבוע כי כל פרסום המלצות על ידי המשטרה אינו חוקי .  השופט אורי שהם הורה למדינה להשיב עד יום חמישי הקרוב לעתירה .
 בשבוע שעבר הגיש עו"ד פוקס בקשה לצו ביניים שימנע את פרסום ההמלצות בתיקי נתניהו .  החשש ,  כפי שכתב בבקשה ,  הוא שהמשטרה תבצע  " מחטף "  כלשונו ,  ותגיש את ההמלצות לגבי נתניהו לפני שבג"ץ יכריע בסוגיה ,  ובכך תעקר את העתירה מתוכן .  בשל כך ,  בפרקליטות ביקשו למנוע מצב זה ולכן ביקשו מהמשטרה שלא להגיש את ההמלצות עד לדיון בצו הביניים .  במחלקת הבג"צים מתכוונים להגיש מחר את תשובת המדינה לעתירה ולבקשה לצו ביניים ,  כך שיוכל להיקבע תאריך לדיון בבקשה .
" הוראת הפרקליטות היא התפתחות דרמטית שרק מלמדת שהתשתית של העתירה מוצקה ",  אמר עו"ד פוקס לוואלה !  NEWS . " אני מלכתחילה סברתי שהגשת ההמלצות היא נוהג בלתי חוקי ,  לא מבוסס ,  ומנוגד להחלטות היועמ"ש מ-2002 .  אני מאלה שסבורים שאם יוגש כתב אישום נגד ראש הממשלה ,  זה ברור שהוא לא יכול להישאר יום אחד בתפקיד .  יחד עם זאת ,  במקרה של ראש ממשלה ,  רק היועץ מוסמך להחליט על הגשת כתב אישום ,  והנוהג הזה יכול להביא להפלת ממשלה על בסיס שום דבר .  בעיניי זו פגיעה בשלטון החוק ,  ואני שמח שמישהו מתחיל להתעשת .  לא יכול להיות שההמלצות יהפכו כלי פוליטי להפלת ראש ממשלה ".  
במהלך השבוע האחרון עלו מדרגה ההתכתשויות בין נתניהו לצמרת המשטרה ,  זאת לקראת פרסום ההמלצות וכן בשל דברי מפכ"ל המשטרה רוני אלשיך בתוכנית  " עובדה ",  בנוגע לאפשרות שבוצעו מעקבים אחרי גורמי החקירה בתיקי ראש הממשלה .  ביום שישי ,  פרסם נתניהו בעמוד הפייסבוק שלו פוסט ,  ובו אף מתח ביקורת על האופן שבו התנהלו החקירות . " כשחוקרי המשטרה מאמינים בטענות כל כך הזויות ושקריות שראש הממשלה פעל נגדם באופן אישי ושלח חוקרים נגדם ,  איך הם יכולים לחקור אותו ולהגיש המלצות נגדו באופן אובייקטיבי ?  ",  כתב נתניהו בעמוד הפייסבוק שלו . " אנו נדהמים לגלות שזה בדיוק מה שקרה בחקירות ראש הממשלה ". 
נתניהו אף התייחס לפרשת ניצב רוני ריטמן ,  ראש להב 433 שהודיע על עזיבתו את התפקיד ולטענה לפיה ראש הממשלה הממשלה הוא זה שעומד מאחורי החקירות נגדו . " נחשפנו למכתב מטעמו של ראש היחידה החוקרת ריטמן ליועץ המשפטי לממשלה דאז יהוד ויינשטיין ,  שבו רמזו עורכי דינו של ריטמן שראש הממשלה שלח את הקצינה שהתלוננה נגדו על הטרדה מינית ",  כתב נתניהו בפוסט שהעלה בעמוד הפייסבוק שלו לקראת כניסת השבת . " באותו רגע ריטמן היה צריך להשעות את עצמו מחקירות ראש הממשלה ".  

נתניהו : " האם הייתם סומכים על המלצות חוקרים שחושבים 'שתפרתם' להם תיק ?  "
 ראש הממשלה ממשיך במתקפה נגד צמרת המשטרה וכן נגד כלי התקשורת ,  זמן קצר לאחר שהיועץ המשפטי לממשלה הנחה לדחות את פרסום ההמלצות בתיקי החקירה נגדו . " ממילא כולכם כבר מבינים מה ערכן של ההמלצות שהודלפו כבר לפני שנה ומאז שודרו ומוחזרו ",  טען נתניהו

