המתנחלים לוחצים :  הכשרת המאחזים או הפלת נתניהו
על רקע הכרזתו של ראש הממשלה נתניהו לפיה הוא מתנגד לבנייה על קרקע פלסטינית פרטית ,  מעמיק הקרע בינו לבין המתנחלים . " אם בנימין נתניהו יפנה להרס ,  לא תהיה לו קואליציה "
 ההצהרה החד-משמעית של ראש הממשלה בנימין נתניהו בישיבת סיעת הליכוד בדבר התנגדותו לבנייה על קרקע פלסטינית ברחבי יהודה ושומרון ,  העלתה את המתיחות בינו לבין המתנחלים ובד בבד גרמה ללחץ בקרב ראשי המתנחלים .  בהתייחסותו למאחזים הבלתי-חוקיים שהוקמו על קרקע פלסטינית אמר נתניהו בצהריים  ( שני )  כי  " המאמץ העיקרי צריך להיות מושקע בחיזוק היישובים ולא בהתנגשות עם החוק .  לא צריך לבנות ולו מטר אחד ששייך למישהו בבעלות פרטית ". 
המתנחלים נגד נתניהו - הכותרות האחרונות :
 נתניהו :  מתנגד לבנייה על קרקע פרטית פלסטיניתבגבעת אסף נערכים לפינוי אפשרי : " יהיה פה מאבק"לחץ על נתניהו :  פעל להסדרת חוקיות המאחזים בהקדםנתניהו נכנע ללחץ :  בוחן הכשרת מאחזים בגדהלקראת פינוי המאחזים ,  בליכוד לוחצים על נתניהו
דבריו של נתניהו נאמרו על רקע המאבקים שמתנהלים בכנסת ,  בממשלה ובפרקליטות המדינה מאחורי הקלעים ,  לקראת התשובה שתגיש מחר המדינה לבג"ץ ,  בעניין פינוי שישה מאחזים ביהודה ובשומרון וכן לקראת תשובה נוספת שתגיש המדינה בנוגע לשכונת עמונה שבעפרה .  בהודעה האחרונה של המדינה ,  התחייב משרד הביטחון להרוס עד סוף 2011 שישה מאחזים ובראשם המאחז גבעת אסף הסמוך לבית אל .  
מחר צפויה המדינה להגיש הודעת עדכון בנוגע להתקדמות ההליכים לקראת הריסת המאחזים ,  כאשר גורמים בכירים בהתיישבות ובקרב ראשי המתנחלים ,  אומרים באופן מפורש כי אם הממשלה תודיע שהמאחזים ייהרסו  הדבר יוביל להפלת הממשלה .  גורם בכיר בהתיישבות אמר כי  " אם נתניהו יהרוס מאחז נוסף ,  זו תהיה סטירת לחי לבוחרים והקואליציה שלו לא תעמוד ותמחא כפיים ". 
ח"כ מיכאל בן ארי  ( האיחוד הלאומי )  התייחס אף הוא להצהרת ראש הממשלה בישיבת סיעת הליכוד .  לדברי בן ארי , " הייתי מציע לנתניהו להתחיל בשמירת החוק באום אל פחם .  נתניהו שמתקפל בפני המגזר הערבי והבדואים ,  גיבור על יהודים טובים .  זו גזענות מדאיגה ".  מנגד ,  ח"כ זהבה גלאון  ( מרצ )  אמרה בתגובה כי  " ראש הממשלה לוקה בפיצול אישיות בעניין המאחזים :  מר ביבי אמר למתנחלי המאחזים שהוא יפעל על פי החוק ,  אבל בה בעת ,  מיסטר נתניהו מקים צוות שמבקש להכשיר עבירות על החוק ולתת לגיטימציה לעבריינים .  בעוד שרוממות שלטון החוק בגרונו ,  הוא מקים צוות להלבנת מאחזים ,  שבג"ץ כבר קבע שיש לפנותם כי הוקמו על קרקע פרטית .  על ראש הממשלה לחדול ממסרים כפולים ,  ולהפסיק לפעול בשירות המתנחלים ". 
המאחזים המרכזיים שעומדים על הפרק הם גבעת אסף שבו מתגוררות 25 משפחות ,  עמונה וכן המאחז מגרון שלפי החלטת בג"ץ חייב להתפנות עד חודש מרץ 2012 .  מחר תתייחס המדינה בבג"ץ לשישה מאחזים  ( גבעת אסף ,  מצפה יצהר ,  גבעת הרא"ה ,  מצפה לכיש ,  מעלה רחבעם וגבעת הדגל )  כשלטענת משרד הביטחון והעותרים לבג"ץ  ( תנועת שלום עכשיו וארגון יש דין )  בנושא היא שהמאחזים הוקמו בניגוד לחוק ועל קרקע פלסטינית פרטית .  
על מנת להכשיר את המאחזים בדיעבד ,  פועלים המתנחלים במספר מישורים .  במישור המשפטי התבצע לחץ שהוביל את ראש הממשלה נתניהו להודיע על הקמת ועדה משפטית שתמצא דרכים להכשרת המאחזים .  לטענת המתנחלים ,  זהות בעלי הקרקעות אינה ידועה ,  אולם אם אכן יבוא פלסטיני הטוען לבעלות ,  המדינה תפצה אותו בהתאם .  אחד המועמדים לראשות הוועדה שתתבקש לבדוק הכשרת מאחזים הוא הפרקליט הצבאי הראשי לשעבר ,  אביחי מנדלבליט .  עו"ד מנדלבליט נחשב כ"סדין אדום "  בעיני המתנחלים  ( על אף הכיפה שעל ראשו )  ,  והחלטות שנויות במחלוקת שקיבל ,  גרמו לימין ללחוץ על הסרת שמו כמועמד .  אלא שמי שמתנגד בתוקף להכשרת המאחזים ,  הם אנשי הפרקליטות ,  שעומדים על כך שהמדינה תעמוד מאחורי תשובותיה האחרונות לבג"ץ ותמשיך לפעול להריסת המאחזים הבלתי-חוקיים .  אחת ההצעות שהועלו הייתה שעורך דין פרטי ייצג את המדינה .  בכיר בהתיישבות אמר כי  " פרקליטות המדינה אמורה לשרת את האינטרסים של הממשלה ולא להפך ".  עם זאת נראה כי עניין עורך הדין הפרטי ירד מהפרק .  
המישור הנוסף שבו מצדדים המתנחלים הוא הפעלת לחץ פוליטי על נתניהו .  לפני ישיבת סיעת הליכוד היום ,  נפגשו חברי כנסת ושרים עם הרבנים דב ליאור ,  זלמן מלמד ורבנים נוספים ודנו עמם בנושא .  את הליכוד ייצגו בפגישה שר ההסברה והתפוצות יולי אדלשטיין ,  שר התחבורה ישראל כץ ,  סגנית השר לאה נס ,  חברי הכנסת חיים כץ ,  זאב אלקין ,  יריב לוין ,  דני דנון ,  ציון פיניאן ,  ציפי חוטובלי ,  מירי רגב ואופיר אקוניס .  בנוסף השתתפו בפגישה גם חברי הכנסת יעקב כץ  ( כצל'ה )  ואורי אריאל  ( האיחוד הלאומי )  וראש מועצת יש"ע דני דיין .
" הגענו לתחושה שראש הממשלה חלש מכדי לעצור את ההרס הזה ,  צריך להפעיל לחץ נגדי יותר חזק מול אלו הלוחצים להרוס .  צריך לומר לו שלא תהיה לו קואליציה אם יפנה להרס ",  אמר הרב מלמד .  הרב ליאור אמר כי  " ההתיישבות כולה תומכת במעשים שלכם למען ההתיישבות בארץ ישראל ולמען עם ישראל .  אפילו לפי חוקי אמנת ז'נבה ,  יהודה ושומרון איננו שטח כבוש  מכיוון שאף מדינה לא הייתה בעלת ריבונות שם .  אנחנו לא כבשנו מאף אחד .  עם ישראל איננו גזלן ,  לא גזלו כאן קרקע ,  שייח' מוניס בצפון תל אביב היא באמת שטח כבוש .  אתם אנשי הציבור צריכים לומר בצורה ברורה ובתוקף ,  ויש לכם הכוח .  אם תבלמו הדבר הזה תיכנסו להיסטוריה כמי שמנעו את האסון הכבד הזה ". 
השר אדלשטיין אמר כי  " המספר הגבוה שהגיע לכאן מבין חברי הכנסת של הליכוד ,  כחצי סיעה ,  מעביר את המסר הברור ,  הליכוד אומר אמירה ברורה :  על הממשלה לבנות ולא להרוס ".  שר התחבורה ישראל כץ אמר כי  " ההתיישבות בארץ ישראל היא ערך עליון ,  צריך לעגן את זה ולמצוא פתרונות  זה לא עניין למערכת המשפט .  הפתרון צריך להיות בידי המנהיגות ,  והיא צריכה למצוא אותן ".  
ח"כ מירי רגב תקפה את הכוונה למנות לראשות הוועדה את הפצ"ר לשעבר מנדלבליט : " הצוות שאמור למנות ראש הממשלה ,  במתכונתו הנוכחית ,  יעשה רק מה שהיועץ המשפטי לממשלה יאמר לו ומה שהיועץ יגדיר זה לא דברים שיובילו לפתרון ".  ראש המועצה האזורית שומרון גרשון מסיקה פנה לחברי בכנסת ולשרים ,  ואמר כי  " זהו רגע המבחן של נבחרי הציבור ,  שנבחרו על בסיס מפורש וברור של בנייה ביהודה ושומרון .  יש כאן לאנשים את הכוח להתייצב ולומר :  זה לא יעבור .  הוועדה בהרכבה הנוכחי היא אסון .  בוועדה צריכים לשבת אנשים שאינם באים לפגוע בהתיישבות ". 
מרבית השרים תומכים בעמדת המתנחלים אולם מי שהשמיע קול הפוך ,  היה דווקא מי שמזוהה עם ההתיישבות ביהודה ושומרון ,  השר בני בגין ,  שהודיע בשבוע שעבר לנציגי המאחזים שהגיעו ללשכתו כי לא ייתן יד להכשרת מאחזים היושבים על קרקע פרטית .  בכירים בהתיישבות הגדירו את בגין כ"עלה תאנה "  וכאכזבה גדולה ,  וכבר הודיעו כי יסירו את תמיכתם בו בבחירות הקרובות . " המסר הוא ברור ",  אומר בכיר בהתיישבות , " אם ביבי לא יידע למנוע את החורבן- הממשלה תיפול ". 
בתוך כך ,  ראשי סיעות המייצגים את רוב חברי הכנסת פנו הערב במכתב דחוף לראש הממשלה שכותרתו  " הצלת יישובים ושכונות ביהודה ושומרון מחורבן ".  חברי הכנסת קראו לנתניהו להקים מיידית צוות משפטי למציאת  " פתרונות יצירתיים שיאפשרות השארת היישובים והשכונות כולן על כנם ".  חברי הכנסת כתבו לנתניהו : " אנו קוראים לך לוודא שכתב המנדט של הצוות יאפשר לו בדיקה ואיתור פתרונות ביחס לכל הבעיות העומדות על הפרק ".  על המכתב אותו יזם ח"כ אורי אריאל  ( האיחוד הלאומי )  חתמו ראשי סיעות הליכוד ,  ישראל ביתנו ,  הבית היהודי ,  ש"ס ,  יהדות התורה והאיחוד הלאומי .
 לפניות לכתבים :  יהושע - joshjosh@walla.com ,  פנחס - pinhas_wolf@walla.com

המתנחלים לוחצים :  הכשרת המאחזים או הפלת נתניהו
על רקע הכרזתו של ראש הממשלה נתניהו לפיה הוא מתנגד לבנייה על קרקע פלסטינית פרטית ,  מעמיק הקרע בינו לבין המתנחלים . " אם בנימין נתניהו יפנה להרס ,  לא תהיה לו קואליציה "
 
