הניו יורק טיימס : " נתניהו צריך להיות מודאג "
 העיתון פרסם בפעם השנייה השבוע מאמר מערכת המתייחס למדיניות ישראל לקראת הפנייה הפלסטינית לאו"ם ,  ומתח ביקורת על ראש הממשלה . " נתניהו הביך את הנשיא אובמה ,  זה בלתי נתפש "
" בנימין נתניהו צריך להיות מודאג כיוון שישראל מבודדת היום בעולם יותר מאשר עם כניסתו לתפקיד .  הבידוד הזה ילך ויעמיק כל עוד יימשך הקיפאון במשא ומתן המדיני ושום הצבעה בניו יורק לא תעשה את זה פחות נכון ,  או פחות מסוכן עבור ישראל ",  כך נכתב במאמר מערכת חריף שהתפרסם היום  ( חמישי )  בעיתון הניו יורק טיימס והתייחס למדיניות ישראל ונתניהו ,  במיוחד לאור הפנייה הפלסטינית להכרה מדינית באו"ם .  זו הפעם השנייה השבוע שהעיתון מקדיש את מאמר המערכת שלו לסוגיה .
 ישראל בעיתונות העולמית:הניו יורק טיימס : " לשנות הגישה כלפי הפלסטינים"מאמר מערכת ב"גרדיאן ":   " בשבחה של דפני ליף"פרידמן לנתניהו :  מוכן לפשרות ?  הראה במה מדוברבעולם מתפעלים : " הישראלים מגבירים את המחאה"חוק החרם מסוקר בעולם : " מנטליות מצור ישראלית "
 המאמר שנכתב בעקבות הניצחון הרפובליקני בבחירות למושב הקונגרס במחוז 9 במדינת ניו יורק ,  ובעקבות מאמר שהופיע באתר האינטרנט של עיתון  " הארץ ",  בו נטען כי ההפסד של הדמוקרטים בקרב על המושב הוא מסר לנשיא ארצות הברית ,  ברק אובמה  " שלא יכול להפקיר את ישראל מתחת לגלגלי אוטובוס מבלי להיענש על כך ".  הניו יורק טיימס תקף את הטענה הזו ,  באומרו כי תמיכתו של אובמה בישראל מעולם לא הייתה מהוססת וכי תמיכתו בסוגיות כמו הגרעין האירני אף משמעותית יותר מאשר של נשיאים אמריקאים אחרים לפניו ,  והביע חשש כי נתניהו ינצל את תוצאות הבחירות במחוז כסיבה נוספת  " להתעלם מעצות הנשיא ולסרב לכל פשרה עם הפלסטינים ".  
" המנהיגים הערבים אמנם לא הציעו עד כה הצעות רציניות שיתנו לישראל ביטחון שמדובר בעסקה רצינית ,  אבל נתניהו הוא הסורר מכולם ,  כשהוא בונה בהתנחלויות ומאשים בחוסר הגמישות שלו את הקואליציה השמרנית שלו ",  נכתב במאמר שאף מאשים את נתניהו בכך שהביך את הנשיא אובמה   " התנהגות בלתי נתפשת לידיד כה קרוב ,  שפועל עבורו אפילו נגד האינטרסים של מדינתו שלו ",  בהתייחס להצבעת הווטו הצפויה של ארצות הברית בהצבעה באו"ם על ההכרה במדינה פלסטינית . 
" הדיפלומטים של אובמה עובדים במרץ כדי לשכנע את הפלסטינים שתוצאות ההצבעה באו"ם תגבה גם מהם מחיר משמעותי ,  ברגע שהאופוריה תתפוגג בגדה המערבית ,  ויהיה ברור שדבר כמעט לא השתנה .  הם מקווים לחדש את המשא ומתן להסדר שיבטיח את ביטחון ישראל לצד מדינה פלסטינית ממשית .  עליהם להניח על השולחן מפה ולוח זמנים ",  כותבים במאמר התקיף , " ולדרוש משני הצדדים להצטרף ". 
ביום שני פרסם העיתון מאמר מערכת תקיף לא פחות בו נמתחה ביקורת על נוספת על דרך ההתמודדות של ארצות הברית וישראל עם הפנייה הפלסטינית לאו"ם . " שני הצדדים  ישראל והפלסטינים ,  כמו גם מנהיגי ערב ונשיא ארצות הברית ברק אובמה ,  אשמים בקיפאון .  עם זאת ,  האחריות הגדולה יותר רובצת לפתחו של בנימין נתניהו שהשתמש בכל תירוץ לסכל את מאמצי השלום ",  נטען בעיתון .
 
הניו יורק טיימס : " נתניהו צריך להיות מודאג "
 העיתון פרסם בפעם השנייה השבוע מאמר מערכת המתייחס למדיניות ישראל לקראת הפנייה הפלסטינית לאו"ם ,  ומתח ביקורת על ראש הממשלה . " נתניהו הביך את הנשיא אובמה ,  זה בלתי נתפש "
 
