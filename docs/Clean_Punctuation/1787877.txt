גורם מדיני :  מינוי גלנט בוטל בשל המצב במצרים
גורמים מדיניים אמרו לוואלה !  חדשות כי אחת הסיבות לביטול מינויו של יואב גלנט לתפקיד הרמטכ"ל היא החשש מפני התפתחויות מדאיגות באזור נוכח ההפגנות האלימות במצרים
מה קרה מאחורי הקלעים של החלטת נתניהו וברק על ביטול מינויו של יואב גלנט לתפקיד הרמטכ"ל ?  אחת הסיבות להחלטה של ראש הממשלה בנוגע לביטול מינויו של גלנט ומינוי רמטכ"ל זמני היא חוסר היציבות במצרים ובאזור  כך עולה מדברים שאמרו אמש  ( שלישי )  גורמים מדיניים לוואלה !  חדשות . " ראש הממשלה רואה את המצב אליו נקלענו כמצב בלתי אפשרי והחליט להתנהג כמבוגר האחראי ",  הסבירו .  
לדבריהם , " היה צריך לחתוך את כל הסאגה הזאת ,  ובמקום להעביר שוב לוועדת טירקל למינוי בכירים שתבחן את המינוי ושוב לממשלה ,  נתניהו הבין שעליו לקבל הכרעה .  אנחנו לא יכולים להרשות לעצמנו במצב הנוכחי באזור ,  תקופה ממשוכת של אי ודאות ".  על פי ההערכות ,  נתניהו לא רצה שהתפתחויות מדאיגות במצרים או במדינות אחרות באזור יתפסו את ישראל  " עם המכנסים למטה ",  כשאין בהירות במשך תקופה ארוכה לגבי הרמטכ"ל של צה"ל .
 במהלך היום ,  הקדיש נתניהו שעות רבות לדיונים על הדרך הטובה ביותר מבחינתו להגיב על הודעת היועץ המשפטי לממשלה יהודה ויינשטיין .  מעבר לדיונים השגרתיים ,  נתניהו ושר הביטחון אהוד ברק ישבו ,  דנו ובסוף החליטו .  בפני נתניהו עמדו שלוש אפשרויות עיקריות ,  כאשר לדברי הגורמים המדיניים ,  ברקע עמדה המציאות של חוסר היציבות במצרים ואי הוודאות של ההתפתחויות האפשריות .  
האפשרות הראשונה שעמדה בפני נתניהו הייתה להגן על גלנט .  אלא שמדובר בהליך מסורבל וארוך הכרוך בבדיקות חוזרות ונשנות של ועדת טירקל ובדיונים נוספים בבג"ץ .  אפשרות נוספת הייתה הארכת כהונתו של הרמטכ"ל הנוכחי גבי אשכנזי ,  כפי שדורשים גורמים במערכת הפוליטית ,  ובראשם יו"ר ועדת חוץ וביטחון שאול מופז .  הסיבה העיקרית בגינה נדחתה אפשרות זו היא הנתק בין אשכנזי לברק וחוסר שיתוף הפעולה ביניהם ,  דבר שהגורמים הגדירו כ"פוגע בביטחון ישראל ". 
משום כך ,  החליטו נתניהו וברק על האפשרות השלישית :  ביום חמישי תתכנס הממשלה ותחליט על מינויו של יאיר נוה לרמטכ"ל זמני לתקופה של חודשיים ,  כאשר בתקופה זו יאתרו את הרמטכ"ל הקבוע .  קיים סיכוי שנוה יתבקש להמשיך כרמטכ"ל קבוע ,  אם כי ,  כמובן ,  הנושא עדיין לא ברור לחלוטין .  נתניהו התייחס בשיחות סגורות לבחירה שלו ושל ברק . " כואב לי על גלנט ",  אמר . " הוא מועמד אפשרי ומצוין ,  אך בימים אלה עומד מולי אך ורק ביטחון המדינה ואזרחיה ". 

גורם מדיני :  מינוי גלנט בוטל בשל המצב במצרים
גורמים מדיניים אמרו לוואלה !  חדשות כי אחת הסיבות לביטול מינויו של יואב גלנט לתפקיד הרמטכ"ל היא החשש מפני התפתחויות מדאיגות באזור נוכח ההפגנות האלימות במצרים

