נתניהו לרומני :  הסנקציות לא עיכבו את פיתוח הגרעין באירן
ראש הממשלה בנימין נתניהו נועד הבוקר  ( ראשון )  עם המועמד הרפובליקני לנשיאות ארצות הברית מיט רומני . " אני מברך אותך מיט עם הגיעך לירושלים ",  אמר נתניהו . " אנחנו מכירים כבר עשורים רבים .  משום מה אתה נראה בדיוק אותו הדבר .  אתה גם חבר אישי חזק שלי וגם ידיד אמת של ישראל ,  ולכן תענוג לקבל אותך כאן ".  ראש הממשלה הוסיף ואמר : " שמעתי את דבריך שהסכנה הגדולה ביותר היא נשק גרעיני בידי משטר האייתולות .  מיט ,  לא יכולתי להסכים איתך יותר .  יש לעשות כל שביכולתנו כדי למנוע ממשטר האייתולות להשיג נשק גרעיני .  עד היום סנקציות והדיפלומטיה לא עיכבו אפילו במעט את פיתוח הגרעין ולכן צריך איום צבאי חזק ואמין שילוו הסנקציות כדי לשנות את המצב .  ישראל היא בת הברית היציבה היחידה במזרח התיכון הסוער .  זה מחזק את היחסים בין ישראל וארה"ב עוד יותר .  ביקורך הוא ביטוי לעוצמת היחסים ".  

נתניהו לרומני :  הסנקציות לא עיכבו את פיתוח הגרעין באירן
nan
