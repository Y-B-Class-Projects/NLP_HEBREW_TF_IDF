המסית נגד מסית פטור
משה איפרגן הסביר לקוראי  " ישראל היום "  בטור ארוך ומנומק מדוע  " עיתונאי השמאל "  לא מפסיקים להסית נגד רה"מ .  אלא שהכותב שכח להזכיר שבמערכת הבחירות הקודמת הוא היה בין יוזמי כרזה נגד נפתלי בנט ,  שבעקבותיה כמעט הודח מתנועת הליכוד
קוראי  " ישראל היום "  קיבלו הבוקר  ( רביעי )  טור דעה ארוך ומנומק של משה איפרגן ,  שיצא נגד ההסתה נגד רה"מ מצד  " עיתונאי השמאל ",  כהגדרתו .  אלא שבטור שהופיע במדור הדעות של העיתון ,  שכח הכותב לספר לקוראים שהוא עצמו הואשם בהסתה לפני כשלוש שנים לאחר שיזם כרזה שבה מופיע השר נפתלי בנט מאחורי גדרות תיל .
" במאמר שהתפרסם אתמול בעיתון 'הארץ' מספר נחמיה שטרסלר שכבר 20 שנה הוא ממתין לבקשת סליחה מראש הממשלה נתניהו על רצח רבין .  'דם יצחק זועק מן האדמה' ,  הוא זועק בפאתוס אופייני .  אבל על מה צריך נתניהו לבקש סליחה ?  ",  שואל איפרגן בפתח הטור ומביא לאורכו שורה של דוגמאות שנועדו להמחיש את ההסתה כלפי ראש הממשלה בנימין נתניהו מצד העיתונאים ,  כולל הכרזה המתוקשרת של העורך ב-ynet שבה מופיע נתניהו במדי קצין נאצי .
 איפרגן מוצג כ"הכותב הוא בעל תואר שני לפילוסופיה ומורה להגות כלכלית ופוליטית "  מבלי להזכיר שהוא גם חבר מרכז ליכוד מאוד פעיל שבבחירות הקודמות יזם כרזה שגרמה לא מעט מבוכה לתנועה .  
מדובר בכרזה שבה מופיע השר נפתלי בנט מאחורי גדרות תיל ,  לצד הכותרת  " הגטו היהודי ".  היא עוררה סערה ובליכוד מיהרו להתנער ולהכחיש כל קשר אליה והציעו לשר בנט להגיש תלונה במשטרה בגין הסתה .  במקביל פתחו בליכוד בהליך של הדחת יוזמי הכרזה מהתנועה .
 איפרגן עצמו לא מבין מה הקשר ,  ואומר לוואלה ברנז'ה : " אני לא יודע אם הואשמתי בהסתה ,  הואשמתי בחוסר טעם ,  אבל אני לא רואה קשר בין הדברים .  אני כתבתי היום על כך שעיתונאים ממשיכים לחזור על דברים שאינם נכונים עובדתית ".  ומה בנוגע לעובדה שהכותב לא מזכיר שהוא חבר מרכז ?  על כך משיב איפרגן  : " זה לא רלוונטי ,  זה לא סוד שאני חבר מרכז ".  

המסית נגד מסית פטור
משה איפרגן הסביר לקוראי  " ישראל היום "  בטור ארוך ומנומק מדוע  " עיתונאי השמאל "  לא מפסיקים להסית נגד רה"מ .  אלא שהכותב שכח להזכיר שבמערכת הבחירות הקודמת הוא היה בין יוזמי כרזה נגד נפתלי בנט ,  שבעקבותיה כמעט הודח מתנועת הליכוד

