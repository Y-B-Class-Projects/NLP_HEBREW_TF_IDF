זעם בהתנחלויות :  נתניהו מתכוון להקפיא מכרזים
בגל"צ נחשף שבפגישה עם שר השיכון ,  אמר נתניהו כי יש להקפיא את פרסום מכרזי הבנייה בשל הרגישות המדינית .  מועצת יש"ע : " התחייבויות צריך לקיים ".  בפועל ,  צפויה הבנייה להימשך
זעם בקרב ראשי המתנחלים בעקבות הכוונה להקפיא את המכרזים לבנייה בהתנחלויות :  בפגישה שנערכה בין ראש הממשלה בנימין נתניהו לבין שר השיכון אורי אריאל טרם צאתו של נתניהו שלשום לסין ,  אמר נתניהו כי יש להקפיא את פרסום מכרזי הבנייה ביהודה ושומרון בשל  " הרגישות המדינית ",  על אף שקיימים מכרזים לבניית מאות יחידות דיור חדשות בגושי ההתנחלויות .  מרבית המכרזים הם כאלה שנתניהו עצמו הורה לקדם אחרי שדרוג מעמדה של הרשות הפלסטינית באו"ם בחודש נובמבר .  הדברים פורסמו הבוקר בתכנית  " בוקר טוב ישראל "  בגלי צה"ל .  
המתנחלים הגיבו לדברים בזעם וטענו כי בפועל ,  מדובר בהקפאה נוספת .  יו"ר מועצת יש"ע אבי רואה פנה לפמליית ראש הממשלה שנמצאת כעת בסין בדרישה לקבל הבהרות . " עצירת מכרזים אינה עולה בקנה אחד עם הצהרות נתניהו מלפני כחצי שנה ",  אמר . " התחייבויות צריך לקיים כשהאחריות על כך מוטלת גם על שרי הממשלה .  אנו דורשים לאלתר להוציא את המכרזים לפרסום ".  יצוין כי למרות הדברים ,  בפועל הבנייה צפויה להימשך לאור העובדה שבשנים האחרונות פורסמו מכרזים לבניית מאות יחידות דיור חדשות ,  בעיקר בגושי ההתנחלויות .  
גם ראש המועצה האזורית גוש עציון ,  דוידי פרל ,  השמיע התנגדות נחרצת להחלטת נתניהו . " חיזוק ההתיישבות ביהודה ושומרון הוא צו השעה ",  אמר פרל . " זהו מימוש רצון הבוחר שהצביע באופן ברור עבור המחנה הלאומי בבחירות האחרונות .  בתקופה שבה אנו מתמודדים עם איומים ואתגרים ורואים הסלמה בטרור ,  הקפאת בנייה משדרת מסר של חולשה ומזמינה לחצים נוספים ".  מנגד ,  בארגון שלום עכשיו הביעו תמיכה במהלך . " הקפאת המכרזים היא צעד חשוב שיש לברך עליו ",  נמסר מהארגון . " עם זאת ,  גם ללא מכרזים ,  תנופת הבנייה בהתנחלויות ובמזרח ירושלים נמצאת בעיצומה ולמתנחלים יש אפשרות להמשיך ולבנות מאות יחידות דיור .  ללא הקפאה כוללת ,  המציאות בשטח תמשיך להשתנות ".  
לקריאה נוספת:עמידרור : " הבנייה בהתנחלויות גורמת נזק מדיני"סופי :  על המדינה לפנות את עמונה עד ה-15 ביולידני דיין התפטר : " עליי לתמוך פומבית בנתניהו "
 לפניות לכתב יהושע בריינר :  joshjosh@walla.com 

זעם בהתנחלויות :  נתניהו מתכוון להקפיא מכרזים
בגל"צ נחשף שבפגישה עם שר השיכון ,  אמר נתניהו כי יש להקפיא את פרסום מכרזי הבנייה בשל הרגישות המדינית .  מועצת יש"ע : " התחייבויות צריך לקיים ".  בפועל ,  צפויה הבנייה להימשך

