גורמים בי-ם על הודעת הפלסטינים : " צפוי ומצער "
 גורמים מדיניים בכירים התייחסו להודעת הרשות כי תבקש מהאו"ם הכרה במדינה ב-20 בספטמבר : " נראה שאבו מאזן החליט להימנע ממו"מ ,  ראש הממשלה עדיין מאמין כי רק כך ניתן לקדם את השלום "
 גורמים מדיניים התייחסו אמש  ( שבת )  להודעת הרשות הפלסטינית כי תפנה לאו"ם בבקשה להכיר במדינה פלסטינית ב-20 בספטמבר ואמרו כי  " כנראה שאבו מאזן החליט להימנע ממש ומתן ישיר ,  זה צפוי וזה מצער ".  עוד נמסר כי  " ראש הממשלה בנימין נתניהו עדיין מאמין שרק במשא ומתן ישיר ואמיתי ניתן לקדם את תהליך השלום ולא בהחלטות חד צדדיות ". 
מוקדם יותר הודיע שר החוץ הפלסטיני ריאד אל-מליכי כי הרשות הפלסטינית תגיש את בקשתה להכרה של האו"ם ב-20 בספטמבר . " הנשיא הפלסטיני אבו מאזן יגיש באופן אישי את הבקשה למזכיר הכללי של האו"ם ,  באן קי-מון ,  בפתיחת העצרת הכללית ה-66 ב-20 בספטמבר ",  אמר מליכי .
 לדבריו מליכי אבו מאזן  " נחוש להגיש את הבקשה ההיסטורית ובאן קי-מון יציג את הבקשה למועצת הביטחון של הארגון ".  מליכי הסביר כי הפלסטינים בחרו בתאריך המדובר מאחר ולבנון צפויה לכהן כנשיאות הזמנית של מועצת הביטחון ולכן תהיה בעמדה טובה לקידום הבקשה . " לבנון תחזיק בנשיאות של מועצת הביטחון בחודש ספטמבר והדבר יסייע לנו מאחר ולמדינה שמחזיקה בנשיאות יש זכויות קריטיות ",  הבהיר מליכי .  
יו"ר האופוזיציה ,  ציפי לבני  ( קדימה )  ,  התייחסה להצהרת הפלסטינים ואמרה כי  " ההחלטה הפלסטינית רעה לישראל ,  ולכישלון המדיני הזה יש אחראי אחד  ראש הממשלה ,  בנימין נתניהו .  חוסר יכולתו להבין את המציאות ,  וסירובו להמשיך את המשא ומתן מובילים את ישראל לאחד מהמחדלים המדיניים המסוכנים בתולדותיה ".  כמו כן ,  אמרה כי  " במקום להקים מדינה פלסטינית בהסכם עם ישראל ,  נתניהו מוביל את העולם להקים מדינה בניגוד לעמדת ישראל ,  התנהלות המסכנת את האינטרסים של ישראל ".  
ח"כ אריה אלדד  ( האיחוד הלאומי )  התייחס אף הוא להודעת הרשות ואמר כי  " על ממשלת ישראל להודיע לאלתר כי בפנייה זו לאו"ם מתבטלים הסכמי אוסלו וכי באותו יום תכריז ישראל על החלת החוק והמשפט הישראליים על שטחי יהודה ושומרון ". 
עוד באותו נושאעריקאת : " ההחלטה נפלה ,  פונים לאו"ם כדי לקבל הכרה"הפלסטינים :  ב-20 בספטמבר נגיש בקשה להכרה של האו"ם"הרשות תפנה לאו"ם גם אם יחודש המו"מ עם ישראל "
 עדכון ראשון :  18:51

גורמים בי-ם על הודעת הפלסטינים : " צפוי ומצער "
 גורמים מדיניים בכירים התייחסו להודעת הרשות כי תבקש מהאו"ם הכרה במדינה ב-20 בספטמבר : " נראה שאבו מאזן החליט להימנע ממו"מ ,  ראש הממשלה עדיין מאמין כי רק כך ניתן לקדם את השלום "
 
