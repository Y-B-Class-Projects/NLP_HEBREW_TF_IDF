 " לא צפויה פריצת דרך בפגישה עם מיטשל "
 גורמים בפמליית ראש הממשלה מעריכים כי במהלך ביקורו באירופה תירשם רק  " התקדמות מסויימת ".  נתניהו יאמר לראשי המדינות כי  " יש לדאוג למתנחלים לצד התהליך המדיני "
  ( צילום :  רויטרס ) 
לא צפויה פריצת דרך בשיחה של ראש הממשלה עם השליח האמריקאי למזרח התיכון ג'ורג' מיטשל ביום רביעי ,  כך מעריכים היום  ( שני )  בפמליית ראש הממשלה לאירופה .  עם זאת ,  בפמליה מצפים שתהיה התקדמות מסויימת במהלך השיחה .  
לפי גורמים בפמליה ,  בפגישותיו המדיניות עם ראש ממשלת בריטניה גורדון בראון ועם קנצלרית גרמניה אנגלה מרקל ,  כמו גם עם מיטשל ,  נתניהו יבהיר שבתהליך המדיני ישראל לא תקבל שום מגבלה על ריבונותה ועל הבנייה בירושלים וכי יש לדאוג לצרכי החיים הנורמליים של מתיישבי יהודה ושומרון לצד התהליך המדיני שיתחיל ככל הנראה בעוד כחודש .
 בפגישותיו עם ראשי המדינות נתניהו מתכוון להעלות את הצורך בהפעלת לחצים מירביים על אירן כדי לעצור את תוכנית הגרעין .  אתמול נתניהו שוחח על כך בטלפון גם עם נשיא צרפת סרקוזי .  לגבי בחירת השופטים אתמול אמר נתניהו  " אני מברך את נשיאת בית המשפט העליון דורית בייניש ,  את שר המשפטים יעקב נאמן ואת חברי הוועדה למינוי שופטים על בחירת השופטים החדשים .  בחירתם מהווה הסכמה לאומית רחבה .  אני מאחל הצלחה לשופטים החדשים ".  

" לא צפויה פריצת דרך בפגישה עם מיטשל "
 גורמים בפמליית ראש הממשלה מעריכים כי במהלך ביקורו באירופה תירשם רק  " התקדמות מסויימת ".  נתניהו יאמר לראשי המדינות כי  " יש לדאוג למתנחלים לצד התהליך המדיני "
 
