נתניהו ממשיך לנסות להתקרב לאפריקה :  נפגש עם מנהיגים מהיבשת בארה"ב
ראש הממשלה נפגש עם ראשי מדינות מהיבשת בשולי עצרת האו"ם בניו יורק ,  ואמר להם כי ישראל יכולה להיות  " שותפה מדהימה "  עבורם .  לאחר מכן ,  השתתף בכנס שעסק בשילוב טכנולוגיה ישראלית באפריקה
 ( נאום נתניהו באו"ם ,  אמש )  
ראש הממשלה בנימין נתניהו קיים אמש  ( חמישי )  שני מפגשים מיוחדים עם ראשי מדינות ונציגים מאפריקה ,  לאחר נאומו בעצרת הכללית של האו"ם בניו יורק .  תחילה ,  נתניהו נפגש עם ראשי מדינות מיותר מ-15 מדינות באפריקה ,  ודן עמם באפשרויות להרחבת שיתוף הפעולה בין ישראל ומדינות היבשת .  לאחר מכן ,  הוא השתתף באירוע מיוחד שיזמה המשלחת הישראלית לאו"ם בניו יורק ,  תחת הכותרת  " חדשנות וטכנולוגיה ישראלית באפריקה ",  בהשתתפות שורה של חברות טכנולוגיות וסטארט אפים ישראלים שהציגו את פיתוחיהם בפני עשרות מנהיגים אפריקנים .
 במפגשים היום השתתפו בין היתר ראשי מדינות ונציגים מאתיופיה ,  מקניה ,  מאוגנדה ,  מקונגו ,  מחוף השנהב ,  מהרפובליקה המרכז אפריקנית ,  מדרום סודאן ,  מסווזילנד ,  מקמרון ומליבריה .  נתניהו אמר למנהיגים כי הוא מאמין שישראל יכולה להיות  " שותפה מדהימה ",  כלשונו ,  למדינות שלהם . " טכנולוגיה משנה הכול ,  והיא לא רק תקשורת - היא גם רפואה ,  חקלאות וחינוך .  אנחנו רוצים לשתף את הטכנולוגיות שלנו אתכם ",  הוסיף .  
עוד על עצרת האו"ם בניו יורק :" הכול גן עדן ":  הגימיק של נתניהו לעצרת האו"ם  אופטימיות זהירהאבו מאזן באו"ם :  נעלה בקרוב הצעה חדשה נגד ההתנחלוית במועצת הביטחוןאובמה ונתניהו חייכו למצלמות ,  אבל התחמקו מהפיל שבחדר 
שגריר ישראל באו"ם ,  דני דנון ,  שיזם את האירוע ,  אמר : " ישראל ממשיכה להתמקד בטכנולוגיות וביוזמות שהביאו אותנו למעמד של אומת הסטארט אפ .  השותפות שלנו עם אפריקה והעולם המתפתח מבוססת לא רק על מסחר של מוצרים ,  אלא גם על ההון האנושי הצעיר שמלא ברצון לשנות את העולם לטובה ".  
לפני אירועים אלה ,  נתניהו קיים פגישה אחרונה עם מזכ"ל האום באן קי מון ,  שמסיים את תפקידו השנה .  באן מתח השבוע ביקורת חריפה על מדיניותה של ישראל בשטחים ,  וכינה את ההתנחלויות  " טירוף ".  למרות זאת ,  נתניהו הודה לו ,  הביע הערכה על הגינותו במהלך תקופת כהונתו ואף הזמין אותו לביקור בישראל .  בנוסף לכך ,  נתניהו דן עם באן בסוגיית הנעדרים שבידי חמאס .  
האירועים באו"ם ממשיכים מגמה נרחבת של ישראל בחודשים האחרונים לחימום היחסים הדיפלומטיים עם אפריקה ,  שמטרתה בין היתר לשנות את הרוב האוטומטי נגד ישראל באו"ם .  נתניהו שואף להציע למדינות באפריקה שיתופי פעולה בנושאים שונים :  מאבק בטרור ,  חקלאות ,  טכנולוגיה וחדשנות ,  ובתמורה לכך לקבל תמיכה מדינית בפורומים בינלאומיים .
 בתחילת יולי נתניהו ביקר באתיופיה ,  ברואנדה ,  בקניה ובאוגנדה ,  לאחר עשרות שנים שבהן לא ביקר ראש ממשלה ישראלי ביבשת ,  והוא מתכנן לקיים ביקור נוסף במערב אפריקה בעתיד .  בנוסף לכך ,  בסוף יוני אישרה הממשלה תכנית לחיזוק הקשרים עם אפריקה בעלות של כ-50 מיליון שקלים ,  ובשבועות האחרונים חודשו היחסים הדיפלומטיים עם גינאה .  
כמו כן ,  מנכ"ל משרד החוץ דורי גולד ביקר בצ'אד ובמדינה אפריקנית מוסלמית נוספת שאין לה יחסים דיפלומטיים עם ישראל ,  אשר הצנזורה אסרה לנקוב בשמה .  לקראת הגעתו של נתניהו לעצרת האו"ם נוהלו מגעים לקיום פגישה בינו ובין נשיא צ'אד ,  אך ככל הנראה הדבר לא הסתייע עד כה .  עם חלק ממדינות אפריקה ישראל מנהלת גם מגעים חשאיים לגבי הסכמים לגירוש הפליטים והמסתננים מאפריקה בתמורה למענקים ולסיוע ,  סוגיה שעומדת כעת לפתחו של בית המשפט העליון .  

נתניהו ממשיך לנסות להתקרב לאפריקה :  נפגש עם מנהיגים מהיבשת בארה"ב
ראש הממשלה נפגש עם ראשי מדינות מהיבשת בשולי עצרת האו"ם בניו יורק ,  ואמר להם כי ישראל יכולה להיות  " שותפה מדהימה "  עבורם .  לאחר מכן ,  השתתף בכנס שעסק בשילוב טכנולוגיה ישראלית באפריקה

