כדי לפסוח על משבר הגיור :  המדינה תבקש דחייה בעתירת הרפורמים
פרסום ראשון :  לאחר שהמלצות ועדה שדנה בנוסח חדש לחוק הגיור הוגשו לנתניהו ,  המדינה תבקש לדחות בחצי שנה את המועד ,  בטענה כי עליהם ללמוד את הממצאים .  לאחר המשבר עם יהדות ארה"ב ,  נתניהו הכריז על סיומו בתנאי שהרפורמים והקונסרבטיבים יקפיאו עתירתם עד להגשת ממצאי הוועד
המדינה תבקש בתחילת השבוע מבג"ץ דחייה של חצי שנה בעתירה שהגיש התנועה הרפורמית להכיר בגיורים .  ככל שבג"ץ יאשר את הבקשה ,  המשבר הפוליטי בסוגיה הטעונה יידחה .  המועד האחרון לתשובת המדינה בעתירה הינו ביום ראשון הקרוב ,  אך ראשי הקואליציה החליטו לבקש את הדחייה בטענה כי עליהם ללמוד את דוח הגיור שהגיש השבוע שר המשפטים לשעבר משה נסים ,  אף שהחרדים כבר הכריזו ש"יש לקבור אותו ".  
במפלגות החרדיות מעדיפים להתמקד בשבועות הקרובים במאמצים לאשר סופית את חוק הגיוס .  המשבר על הגיור בישראל החל בקיץ האחרון .  שר הפנים אריה דרעי יחד עם שאר הסיעות החרדיות ביקש לקדם חוק גיור שמטרתו לחסום גיורים פרטיים של אורתודוקסיים ורפורמים ,  זאת בעקבות החלטת בג"ץ להכיר בגיורים פרטיים של אורתודוקסיים והחשש מכך שיכיר בעתיד מגיורים פרטיים של רפורמים .  
עוד בוואלה !  NEWS:חשד לרצח ביפו :  אישה כבת 50 נדקרה למוות בדירתההנייה לפני ההפגנות בגדר : " לשבור את חומות בית הכלא הגדול"תגלית נדירה במאדים :  נאס"א איתרה גז שעשוי לאפשר קיומם של חיים 
נוסח החוק שאושר אז בוועדת השרים לחקיקה הוביל למשבר חריף עם יהודי ארצות הברית ,  ובשל כך רוב השותפים בקואליציה התנגדו לקידומו .  נתניהו הכריז על סיום המשבר לאחר שסיכם כי הממשלה והתנועה הרפורמית יבקשו את הקפאת ההליכים בבג"ץ ,  ובתקופה זו יגבש נסים את ההמלצות להסדר בסוגיית הגיור ,  וקידום החוק יוקפא .  
נסים הגיש השבוע את המלצותיו לראש הממשלה בנימין נתניהו ,  והחרדים ,  כמו גם הקונסרבטיבים ביקרו אותן והטילו וטו על קידומן .  שר הפנים אריה דרעי הודיע כי ידאג  " שלא יעלו אפילו לדיון ".  הוא ביקש  " לחזור מיידית להצעת החוק בנושא שהפצתי ואושרה בממשלה ,  שעיקרה - רק גיור ממלכתי של הרבנות הראשית יוכר בישראל ",  אך ביהדות התורה נוטים לקדם נוסח חדש או לתקן את החוק הקיים של שר הפנים ,  זאת לאור ניסוחים בעייתים שהתגלו בה .  
להצעה של נסים אין סיכויים רבים ,  אך היא תשמש סיבה רשמית לבקשת הדחייה מבג"ץ .  לפי הצעתו ,  תוקם רשות גיור ממלכתית חדשה במקום זו שפועלת במשרד ראש הממשלה כיום .  בראש הרשות יעמוד אדם שייבחר לתקופה של שש שנים בהסכמה של נשיא בית הדין הרבני הגדול ויו"ר הסוכנות היהודית בישראל .  
נוסף לכך ,  רשות הגיור החדשה לא תהיה כפופה לרבנות הראשית ,  אך הדיינים המגיירים יהיו כולם אורתודוכסיים ויגיירו לפי ההלכה האורתודוכסית .  עם זאת ,  הדיינים יתמנו על ידי ועדה של 11 חברים .  הוועדה תורכב מראש הממשלה ,  שר המשפטים ,  הרבנים הראשיים ,  יו"ר הסוכנות היהודית או נציגיהם ובפועל יהיו בה דתיים וחרדים אבל יינתן בה גם ביטוי לרפורמים ולקונסרבטיבים .
 לפי טיוטת החוק של נסים ,  הגיור בישראל ייעשה רק על ידי הרשות החדשה ,  קרי המדינה ,  באופן שמונע מרבנים רפורמים ,  קונסרבטיביים ואורתודוכסים לערוך גיורים פרטיים .  בנוסף ,  גיורים שנערכו על ידי  " קהילה יהודית מוכרת בחוץ לארץ "  יוכרו לעניין חוק השבות ,  גם אם נעשו שלא על פי ההלכה האורתודוכסית .  המשמעות היא כי גיורים רפורמיים יוכרו לעניין חוק השבות ,  בדומה למצב כיום .  

כדי לפסוח על משבר הגיור :  המדינה תבקש דחייה בעתירת הרפורמים
פרסום ראשון :  לאחר שהמלצות ועדה שדנה בנוסח חדש לחוק הגיור הוגשו לנתניהו ,  המדינה תבקש לדחות בחצי שנה את המועד ,  בטענה כי עליהם ללמוד את הממצאים .  לאחר המשבר עם יהדות ארה"ב ,  נתניהו הכריז על סיומו בתנאי שהרפורמים והקונסרבטיבים יקפיאו עתירתם עד להגשת ממצאי הוועד

