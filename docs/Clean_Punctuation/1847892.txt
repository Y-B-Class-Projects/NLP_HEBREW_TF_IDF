נתניהו : " לא נרפה עד שנמצא הרוצח מהבר נוער "
 שנתיים אחרי הרצח בבר נוער ,  שגבה חייהם של מדריך ונערה צעירה ,  והביא לפציעתם של 10 בני נוער ,  נערך טקס לזכר הנרצחים בגן מאיר בת"א .  נתניהו הבטיח : " אנחנו חייבים למצוא הרוצח "
  ( צילום :  לשכת העיתונות הממשלתית ) 
במלוא שנתיים לפיגוע הירי בבר נוער ,  מועדון הנוער הגאה בתל אביב בו קיפחו חייהם מדריך הנוער ,  ניר כ"ץ בן ה-26 והחניכה ליז טרובישי בת ה-17 ,  ונפצעו עוד 10 בני נוער ,  התקיים אמש  ( שבת )  טקס זיכרון במועדון קהילת הלהט"ב  ( לסביות ,  הומואים ,  טרנסקסואלים וביסקסאולים )  בגן מאיר בתל אביב .  הרוצח טרם נתפס .  
בנאום מוקלט ששלח ראש הממשלה ,  בנימין נתניהו ,  סיפר כי ביקר בבר נוער לאחר אירוע הרצח והביע זעזוע עמוק ממה שראה ושמע .  לדבריו , " שוחחתי עם פעילים והבעתי את הסלידה העמוקה שלי ,  ואני מאמין של כל אזרחי ישראל ,  מפגיעה בחפים מפשע ".  בהמשך ,  ציין כי לא שכח את האירוע והסביר כי  " כראש ממשלה אני מחויב לשמור על ביטחונם של כלל אזרחי ישראל ,  ללא הבדל דת ,  גזע ,  מין או השקפה ".  
נתניהו הבהיר גם כי האלימות אינה לגיטימית ,  זאת בניגוד לשיח הרווח בחברה דמוקרטית .  לדבריו , " בחברה הישראלית אין מקום לאלימות ,  שנאה או הסתה .  ויכוחים חייבים להתחיל ולהסתיים בדיבור ".  כמו כן ,  הדגיש ראש הממשלה כי  " אין מקום לאפליה בחברה הישראלית .  אפליה באשר היא פסולה ומאוסה ועל כולנו מוטלת האחריות לקיים חברה פתוחה ,  ליברלית ומעל הכל נטולת שנאה ואלימות ".  
בדבריו ,  התייחס נתניהו גם לעובדה שהרוצח טרם נתפס . " משטרת ישראל פועלת לעצור את האחראים לפשע הנפשע הזה .  זוהי חובתנו וזה תפקידנו ",  אמר .  הוא אף הבטיח כי  " לא נרפה ,  אנחנו צריכים וחייבים למצוא את הרוצח ".  לבסוף ,  ביקש ראש הממשלה לשלוח ברכת החלמה מהירה לפצועים שעדיין נמצאים בתהליך השיקום ,  והביע תקווה כי משפחות הנפגעים ,  כמו גם הפצועים ,  יחזירו לשגרת חייהם .  
בטקס הזיכרון נכחה יו"ר האופוזיציה ,  חברת הכנסת ציפי לבני .  בדברים שנשאה במהלך הטקס טענה כי ישנו קשר בין עצרת המחאה החברתית בקריית הממשלה לבין טקס הזיכרון בגן מאיר .  לדבריה , " בסופו של דבר מדובר במאבק על פניה של מדינת ישראל ".  בהמשך ,  התייחסה לבני לסוגיה המפלגתית ואמרה : " שלא יגידו לכם שבמאבק הזה יש שמאל וימין ,  ושהומואים זה עניין של השמאל שצריך להגן עליכם .  זו שטות גמורה ".  לבסוף ,  אמרה יו"ר האופוזיציה כי מדובר במאבק על הזכות הבסיסית לחיות בישראל , " לאנשים נמאס לחיות בפחד ,  לתרום בלי לקבל בחזרה ,  לחיות בארון ".  
עוד על הרצח בבר נוער:הירי במרכז ההומו-לסבי : " הוא ירה בכולם"בן זוגו של הנרצח בבר נוער לא יגורש מהארץמצעד הגאווה בת"א יפתח בדקת דומיה לנרצחי  " בר נוער "
  ( עדכון ראשון :  23:00 ) 

נתניהו : " לא נרפה עד שנמצא הרוצח מהבר נוער "
 שנתיים אחרי הרצח בבר נוער ,  שגבה חייהם של מדריך ונערה צעירה ,  והביא לפציעתם של 10 בני נוער ,  נערך טקס לזכר הנרצחים בגן מאיר בת"א .  נתניהו הבטיח : " אנחנו חייבים למצוא הרוצח "
 
