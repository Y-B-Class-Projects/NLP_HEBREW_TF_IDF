משפחת נתניהו עושה את הנגב :  תמונות החג של הפוליטיקאים שלנו
חברי הכנסת ובני משפחותיהם ניצלו את חופשת חול המועד ויצאו ,  ביחד עם מאות אלפים מאזרחי ישראל ,  לחיק הטבע .  הרצוג ויעלון שרו בציבור וחבר הכנסת הצעיר אורן חזן יצא לטיול סוסים בשומרון .  צפו בתמונות
מאות אלפי מטיילים יצאו במהלך חול המועד לאתרי הטבע השונים ברחבי הארץ ,  ואליהם הצטרפו גם שרים וחברי כנסת ,  טריים וותיקים ,  אשר ניצלו את החופשה ופקדו את אתרי הטיולים השונים .  ראש הממשלה ,  בנימין נתניהו ,  הגיע עם משפחתו לטיול בנגב ,  שם ביקר בעיר העתיקה ממשית ,  סעד ביחד עם ראש העיר דימונה ,  ביקר ב"קריית הסייבר "  שמוקמת בבאר שבע ואפילו רכב על גמל . " בסיורנו בדרום אתמול ראינו ,  רעייתי שרה ,  שני בנינו יאיר ואבנר ואני ,  איך העתיד המבטיח של הנגב קורם עור וגידים ",  כתב נתניהו בעמוד הפייסבוק שלו .  
נוסף על נתניהו טיילו גם חברי ליכוד נוספים בחיק הטבע .  שר התחבורה ,  ישראל כץ ,  הגיע לנחל תאומים שבהרי ירושלים ובעמוד הפייסבוק שלו התייחס לביקורת שהושמעה נגדו לאחרונה בנוגע להתנגדותו לקיום תחבורה הציבורית בשבתות ובחגים . " בלי אוטובוסים ,  בלי מתי מעט המפגינים ,  סתם טיול שטח בנחל התאומים .  חג שמח !  ",  כתב .  גם חבר הכנסת הטרי אורן חזן יצא היום לטיול סוסים ברחבי השומרון . " במרחק נגיעה מהבית באריאל ,  בירת השומרון ,  על הגבעות שצופות על כל ארץ ישראל ,  יש נופים עוצרי נשימה שחשוב שכל אחד יכיר ",  כתב חזן בפייסבוק ,  לצד תמונותיו מהטיול .
 עוד בוואלה חדשות:מקס ביכה את מות הנווטת בנפאל - ונהרג בטיול בפרוחמינאי על ההבנות : " מוקדם לברך ,  לא מובטח שייחתם הסכם קבע"פעילים מחו מול ביתו של כץ : " התחבורה הציבורית חוצה מפלגות "  
חבר הכנסת אופיר אקוניס מהליכוד בחר לטייל עם משפחתו בעמק איילון שליד מודיעין . " לא פרובנס ולא טוסקנה .  לנו יש את עמק איילון ואת ארצנו היפהפייה ",  כתב בעמוד הפייסבוק שלו לצד תמונה שלו עושה סלפי עם ילדיו . " כמו ביציאת מצרים ,  יוצאים המוני בית ישראל לתייר ולטייל בארץ שאין יפה ממנה בכל העולם .  לכולכם מאיתנו - מועדים לשמחה ".  
אירוע פופולרי במיוחד בקרב הפוליטיקאים היה פסטיבל  " עין גב "  לזמר עברי .  ביום שני האחרון הגיעו למקום יו"ר המחנה הציוני ,  יצחק הרצוג ורעייתו מיכל ולקחו חלק בערב שירה עברית .  לצידו של הרצוג ישבו ונהנו מהמופע גם נשיא המדינה ,  ראובן ריבלין ,  ורעייתו נחמה .  יום אחרי הרצוג הגיע לפסטיבל גם שר הביטחון ,  משה יעלון ,  ואף הצטלם עם שרה'לה שרון ויו"ר הפסטיבל וראש המועצה האזורית עמק הירדן ,  יוסי ורדי .  
במקביל לפוליטיקאים ,  ניצלו היום כמאה אלף בני אדם את היום האחרון של חול המועד ויצאו לאתרי הטבע ברחבי הארץ .  בצפון הארץ נרשמה תנועה ערה במיוחד של מטיילים בבניאס ,  בשמורת טבע נחל עיון ,  בשמורת טבע תל דן ובשמורת הטבע נחל שניר .  במרכז הארץ היו אלה הגן הלאומי ירקון אפק והגן הלאומי אפולוניה שאליהם הגיעו מירב המבקרים ,  ובאזור ירושלים הגיעו מטיילים רבים לגן הלאומי בית גוברין ולמערת הנטיפים .  בדרום הארץ הגיעו המטיילים בהמוניהם לגן הלאומי אשקלון ,  לשמורת הטבע עין גדי ולמצדה .  
המטיילים נהנו ממזג אוויר נוח יחסית ,  על אף הירידה שחלה בטמפרטורות והרוחות הערות שהורגשו במהלך היום .  הלילה יהיה מעונן עם סיכוי לטפטוף ומחר תחול התקררות נוספת והטמפרטורות יהיו נמוכות מהרגיל לעונה .  בנוסף ,  ירד גשם מקומי ,  ברובו קל ,  בצפון הארץ ובמרכזה וייתכן שלג בחרמון.בשבת ירד גשם מדי פעם בצפון הארץ ובמרכזה ועדיין ייתכן שלג בחרמון .  הטמפרטורות יוסיפו להיות נמוכות מהרגיל .  ביום ראשון יוסיף לרדת גשם מדי פעם ,  מצפון הארץ ועד הנגב ,  והוא ילווה בסופות רעמים בודדות .  בנוסף ,  קיים חשש לשיטפונות ויוסיף לרדת שלג בחרמון .  כמו כן ,  יוסיף להיות קר מהרגיל בעונה .
 בעקבות מזג האוויר הסוער הצפוי ,  בוטלו כמה אירועים שהיו אמורים להתקיים בסוף השבוע :  אירוע פיסול בחול בחוף פלמחים שתוכנן למחר ,  קונצרט התזמורת הקאמרית שתוכנן ליום שבת בגן לאומי אשקלון ואירוע פיסול בחול בחוף בית ינאי שתוכנן ליום שבת .  גם השאטלים בירידה לעין זיו בשמורת נחל כזיב בוטלו בשלל חשש מהחלקה בשל הגשמים .  כמו כן ,  ראש העיר אשקלון איתמר שמעוני החליט לבטל את חגיגת המימונה המרכזית שתוכננה להתקיים מחר ברחבת הדשא המערבית ברחוב בר כוכבא .  

משפחת נתניהו עושה את הנגב :  תמונות החג של הפוליטיקאים שלנו
חברי הכנסת ובני משפחותיהם ניצלו את חופשת חול המועד ויצאו ,  ביחד עם מאות אלפים מאזרחי ישראל ,  לחיק הטבע .  הרצוג ויעלון שרו בציבור וחבר הכנסת הצעיר אורן חזן יצא לטיול סוסים בשומרון .  צפו בתמונות

