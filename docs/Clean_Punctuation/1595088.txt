נתניהו יבקר בארה"ב ,  צפוי להיפגש עם אובמה
ראש הממשלה יצא בעוד כשבועיים לביקור בוושינגטון כדי להשתתף בועידת הקהילות היהודית בצפון אמריקה .  הערכה :  צפוי להיפגש עם נשיא ארצות הברית ,  ברק אובמה
ראש הממשלה בנימין נתניהו יצא בעוד כשבועיים לביקור בוושינגטון כדי להשתתף בוועידה הכללית של איחוד הקהילות היהודיות בצפון אמריקה  ( GA )  .  נתניהו ישהה בארצות הברית בין השמיני לעשירי בנובמבר וצפוי לשאת נאום בוועידה .  גורמים בלשכת ראש הממשלה העריכו היום  ( שישי )  שנתניהו ייפגש במהלך הביקור עם הנשיא האמריקאי ,  ברק אובמה .  
אובמה התקשר היום ליושב ראש הרשות הפלסטינית אבו מאזן ואמר לו כי הוא מחויב להקמת מדינה פלסטינית .  בשיחה דנו שני האישים בתהליך השלום במזרח התיכון ובקשיים שבפניהם הוא עומד .  אבו מאזן הביע את מחויבותו לתהליך השלום שיפעל במסגרת ברורה ויוביל להקמת מדינה פלסטינית עצמאית ולהפסקת הבנייה בהתנחלויות .  דוברו של אבו מאזן ,  נביל אבו רודיינה ,  אמר כי  " השיחה הייתה חשובה מאד לעתיד תהליך השלום והאזור ". 
בתוך כך ,  השליח האמריקאי המיוחד למזרח התיכון ג'ורג' מיטשל ,  אמר הלילה כי עדיין מוקדם לתאר את מאמציו לחידוש שיחות השלום בין הישראלים לפלסטינים ככישלון .  בנאום שנשא בקולבי קולג' שבמדינת מיין אמר מיטשל כי  " הממשל האמריקאי מחויב בצורה עמוקה לתהליך השלום ".  מיטשל גם שיבח את הנשיא אובמה ואמר כי נשיאים אחרים לא נקטו בפעולה בשלב כל כך מוקדם לכהונתם כדי להתחיל בשיחות שלום באזור שבו יש התנגשויות עם  " שורשים היסטוריים עמוקים ". 
דבריו של מיטשל באו לאחר שהבית הלבן ביקש מישראל לנקוט בצעדים משמעותיים להקפאת ההתנחלויות ובפלסטינים לעשות יותר לעצירת ההסתה ומניעת הטרור .  הודעת הבית הלבן נמסרה לאחר שהנשיא אובמה קיבל ממזכירת המדינה הילרי קלינטון דו"ח מצב על תהליך השלום .  השליח מיטשל ,  שאמור לשוב לאזור בקרוב על מנת להתחיל מחדש את השיחות ,  הודה במהלך נאומו הלילה כי התהליך בין הישראלים לפלסטינים נמצא בנסיגה ,  בין היתר בגלל  " דו"ח גולדסטון "  שהאשים את ישראל ואת חמאס בביצוע פשעי מלחמה במהלך מבצע עופרת יצוקה .
 ביום שלישי קרא נתניהו לאבו מאזן להוביל את עמו לשלום .  בנאום שנשא בוועידת הנשיא בירושלים אמר נתניהו : " אני מאמין שהשלום עם הפלסטינים אפשרי אבל זה דורש מנהיגות ואומץ לב משני הצדדים .  אני קורא היום לאבו מאזן  הובל את עמך לשלום .  אמור לעמך שהגיע העת לסיים הסכסוך אחת ולתמיד .  אמור לעמך כי הגיע הזמן ששני העמים יחיו בשלום וביטחון זה לצד זה .  בוא נדבר שלום לא רק בחדרי חדרים אלא גם בחוץ .
 
נתניהו יבקר בארה"ב ,  צפוי להיפגש עם אובמה
ראש הממשלה יצא בעוד כשבועיים לביקור בוושינגטון כדי להשתתף בועידת הקהילות היהודית בצפון אמריקה .  הערכה :  צפוי להיפגש עם נשיא ארצות הברית ,  ברק אובמה

