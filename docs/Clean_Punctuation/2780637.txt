אבו מאזן :  ארה"ב הסכימה למדינה פלסטינית בגבולות 67'
לדברי יו"ר הרשות הפלסטינית ,  בעת שהדברים נאמרו  " נותר רק לשרטט את הגבולות ".  בכירי הרשות ייפגשו בשבוע הבא עם ג'ון קרי לדון בשאלה  " אם יש פתרון או אין פתרון "
  ( לפיד ,  אתמול בדרום : " צוק איתן "  חייב להסתיים בתהליך מדיני )  
כלי תקשורת ערביים פירסמו אמש  ( חמישי )  ציטוט שייחסו ליו"ר הרשות הפלסטינית ,  אבו מאזן ,  לפיו ראש הממשלה בנימין נתניהו הסכים במהלך המשא ומתן עם הפלסטינים שמדינה פלסטינית תקום על גבולות 1967 .  בהמשך התברר כי אבו מאזן כלל לא אמר את הדברים :  הדברים שכביכול נאמרו על נתניהו ,  נאמרו בפועל על האמריקנים .  
בלשכת ראש הממשלה לא המתינו עד לבירור הנושא ,  ומיהרו לפרסם הכחשה לדברים שיוחסו לאבו מאזן .  בראיון אמר אבו מאזן כי ארה"ב הביעה הסכמה להקמת מדינה פלסטינית בגבולות 1967 ,  וכי נותר רק לשרטט את גבולותיה .
 היום שאחרי המבצע :  יוזמה מדינית או בידוד בינלאומי / פרשנות
דבריו של אבו מאזן פורסמו שעות ספורות אחרי דיווח בעיתון הירדני  " אל-ע'ד ",  הידוע כמקורב לבית המלוכה הירדני ,  ולפיו לפני החתימה על הפסקת האש שלשום נפגשו נתניהו ואבו מאזן בירדן - דיווח שהוכחש בישראל .
 עוד בוואלה !  חדשות:הערכה בצה"ל :  צבא סוריה יתקוף המורדים בגבול כבר הלילהשרה נתניהו : " כל הרע התחיל בהתנתקות"תצלומי לוויין מוכיחים :  כך פלשה רוסיה לאוקראינה 
יו"ר הרשות הוסיף וציין בריאיון כי סאיב עריקאת ,  שהיה הממונה מטעמו על המשא ומתן כאשר זה התנהל מול ישראל בין יולי לאפריל ,  וראש המודיעין הפלסטיני מאג'ד פרג' ,  ייפגשו בשבוע הבא עם שר החוץ של ארצות הברית ג'ון קרי .  לדברי אבו מאזן ,  שני הבכירים הפלסטינים ידונו עם קרי בשאלה  " אם יש או אין פתרון ".  הוא לא פירט בדבר מיקומה של הפגישה .  אחרי שהשבוע דווח כי בכוונתו לפנות למועצת הביטחון של האו"ם כדי ללחוץ על ירושלים לסגת מיהודה ושומרון ,  איים אבו מאזן כי אם ישראל לא מעוניינת להגיע להסדר , " יש בידי שפע של דברים שאוכל לעשות ".  
בריאיון לערוץ  " פלסטין "  התייחס אבו מאזן גם ללחימה שניטשה בשבועות האחרונים ברצועת עזה . " אסור לשום פלג להחליט לצאת למלחמה ",  אמר . " ההחלטה על מלחמה ושלום איננה בידי חמאס לבדו ,  אלא בידי ההנהגה הפלסטינית .  אם חמאס רוצה להחליט על מלחמה ,  הוא יתמודד עם כך לבדו ,  הבהיר .  יו"ר הרשות הוסיף ואמר כי לחמאס יש  " ממשלת צל "  בעזה ,  עם אנשים ומשרדי ממשלה משלהם . " אם הדבר יימשך ,  הוא יאיים על האחדות הלאומית ",  הוא הזהיר .  הוא גם גינה את ההוצאות להורג בעזה של אנשים שנחשדו בשיתוף פעולה עם ישראל ,  והגדיר זאת  " פשע ".  
כמו כן ,  אבו מאזן התייחס לחטיפה ולרצח של שלושת הנערים בגוש עציון בחודש יוני ,  ואמר כי ראש הלשכה המדינית של חמאס ,  חאלד משעל ,  אמר לו כי ארגונו איננו אחראי לחטיפה . " לכן ,  הופתעתי כשסאלח אל-ערורי קיבל אחריות על החטיפה לפני כמה ימים ",  הוא טען .
 לפניות לכתב אמיר תיבון :  amir.tibon@walla.co.il
 ( עדכון ראשון :  22:48 )  

אבו מאזן :  ארה"ב הסכימה למדינה פלסטינית בגבולות 67'
לדברי יו"ר הרשות הפלסטינית ,  בעת שהדברים נאמרו  " נותר רק לשרטט את הגבולות ".  בכירי הרשות ייפגשו בשבוע הבא עם ג'ון קרי לדון בשאלה  " אם יש פתרון או אין פתרון "
 
