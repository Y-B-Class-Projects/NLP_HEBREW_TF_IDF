 " נתניהו לא רוצה להיות זה שיפנה רבבות מתנחלים "
 גורם אמריקני המעורה בפרטי המו"מ אמר לוואלה !  שראש הממשלה מוכן ל"מהלך היסטורי "  אך דורש שהביצוע יהיה הדרגתי . " מבחינתו ,  שהשלבים הסופיים יהיו במשמרת של ראש הממשלה הבא "
 צפו בקרי בביקורו האחרון בישראל ,  בתחילת החודש  
" נתניהו הבהיר שהוא מוכן ללכת למהלך היסטורי ,  אבל הוא רוצה לפרוש אותו על פני תקופת זמן ארוכה ,  ולהימנע מפינוי המוני של מתנחלים במהלך כהונתו "   כך אמר לוואלה !  חדשות גורם אמריקני שמעורה בפרטי המשא ומתן בין ישראל לפלסטינים .  הגורם הוסיף כי ראש הממשלה אמר דברים ברוח זו בפגישותיו האחרונות עם שר החוץ האמריקני ,  ג'ון קרי ,  וכן בשיחות שקיים בשנה החולפת עם נשיא ארצות הברית ,  ברק אובמה .
 תהליך השלום - כותרות נוספות:שגרירי ישראל זומנו לשיחות - נתניהו :  האיחוד צבועליברמן זימן שגרירים אירופאים : " עמדתכם חד-צדדית"אחרי דברי יעלון ,  ארה"ב מבהירה לישראל : " נמאס לנו " 
" הוא הבהיר לאובמה וגם לקרי שהוא מוכן 'ללכת על זה' ,  אבל שהביצוע ,  במיוחד בהיבט של פינוי ההתנחלויות ,  יצטרך להיות הדרגתי וממושך  ולא תוך תקופה של שלוש עד חמש שנים ,  כפי שדורשים הפלסטינים ",  הסביר הגורם האמריקני .  לדבריו , " נתניהו בהחלט מבין שישראל צריכה ללכת להסכם ,  אבל הוא לא רוצה להיות זה שבפועל יפנה עשרות אלפי מתנחלים מהגדה המערבית .  מבחינתו ,  התסריט האופטימלי הוא הסכם מדורג ,  כאשר שלבי היישום הסופיים יתרחשו רק במשמרת של ראש הממשלה הבא ".  
שגריר ארצות הברית בישראל ,  דן שפירו ,  אמר לפני כשבועיים כי במהלך דילוגיו בין ירושלים לרמאללה ,  שר החוץ האמריקני קרי  " שמע מנתניהו ואבו מאזן דברים שאיש לא שמע מהם בעבר ".  שפירו לא פירט מה בדיוק נאמר בשיחות שמנהל קרי עם שני המנהיגים ,  אך הגורם האמריקני הסביר השבוע כי  " מה שקרי שמע מנתניהו זו נכונות מצדו להסכים לפשרה היסטורית ,  כולל ויתור ישראלי על הרוב המכריע של שטחי הגדה המערבית  תוך התעקשות על יישום מדורג וארוך ".  הגורם הוסיף כי  " הדרישה הזו נכונה לגבי פינוי המתנחלים וגם לגבי הנוכחות הצבאית-ישראלית בבקעת הירדן ".  הגורם לא פירט כיצד הגיב הצד הפלסטיני לעמדתו זו של נתניהו ,  אך ציין כי  " ישנם פערים בנוגע ללוח הזמנים ".  
דבריו של הגורם האמריקני עשויים להסביר את האופטימיות שמפגין שר החוץ קרי בשבועות האחרונים ,  למרות הרצף הבלתי-פוסק של דיווחים על קשיים ופערים במשא ומתן .  פוליטיקאי ישראלי שנועד לאחרונה עם אנשי הצוות של קרי בירושלים אמר לוואלה !  חדשות כי  " האמריקנים מרגישים שנתניהו קרוב לנקודה של 'חציית הרוביקון' ,  והם לא מתרגשים מההתבטאויות הימניות שלו בישיבות סיעת הליכוד .  הם מאמינים שהוא צריך לרצות את האגף הימני במפלגתו ,  אבל את הדברים החשובים באמת הוא אומר בפגישות עם קרי ,  במיוחד כאשר הם נמצאים בארבע עיניים ". 
קרי תכנן לבקר בשבוע שעבר בישראל ,  אך ההכנות לקראת ועידת השלום בנושא סוריה ,  שתיפתח השבוע בז'נבה ,  גרמו לו לדחות את הגעתו לאזור .  אפשר רק לדמיין מה היה קורה לו היה מגיע ביום שני ,  כפי שתכנן ,  ושוהה בישראל בעת פרסום דבריו של שר הביטחון משה  ( בוגי )  יעלון .  עם זאת ,  גם מבלי לבקר בישראל ,  קרי המשיך להקדיש מאמצים לקידום המשא ומתן - הוא נפגש בפריז עם שרי החוץ של הליגה הערבית כדי לגייס את תמיכתם ל"הסכם המסגרת "  שבכוונתו להציג בקרוב ,  מתוך תקווה שגיבוי ערבי יסייע ליו"ר הרשות הפלסטינית ,  אבו מאזן ,  לקבל את ההסכם .  
מיד עם תום ועידת השלום בנושא סוריה ,  קרי יגיע לביקור נוסף בירושלים  הפעם ,  מתוך כוונה לקבל תשובות משני הצדדים .  אנשי צוותו בירושלים עורכים בינתיים פגישות עם גורמים מכל קצוות הקשת הפוליטית ,  מתוך הנחת עבודה שהסכמה ישראלית להצעותיו של קרי תוביל לשינויים בקואליציה של נתניהו .
 לפניות לכתב :  amir.tibon@walla.co.il  

" נתניהו לא רוצה להיות זה שיפנה רבבות מתנחלים "
 גורם אמריקני המעורה בפרטי המו"מ אמר לוואלה !  שראש הממשלה מוכן ל"מהלך היסטורי "  אך דורש שהביצוע יהיה הדרגתי . " מבחינתו ,  שהשלבים הסופיים יהיו במשמרת של ראש הממשלה הבא "
 
