עדות בתיק 4000 :  אלוביץ' אמר למקורביו  " אני שר התקשורת "
 בחדשות 2 פורסם כי האמירה נאמרה בשיחה בין בעל השליטה בבזק לבין מקורביו לאחר שארדן הועבר לתפקיד שר הפנים במקומו של סער ,  כך שהתיק נותר בידיו של נתניהו .  פרקליטו מסר : " לא היה ולא נברא ,  עוד הדלפה זדונית "
 בעל השליטה בחברת בזק ,  שאול אלוביץ' ,  אמר למקורביו שהוא שר התקשורת לאחר שהתיק עבר לידי ראש הממשלה בנימין נתניהו - כך פורסם הערב  ( שישי )  ב"חברת החדשות ".  על פי הדיווח ,  בסוף שנת 2014 ,  לאחר התפטרותו של שר הפנים גדעון סער והחלפתו בגלעד ארדן ,  שכיהן עד אז כשר התקשורת ,  נשאל אלוביץ' מי יכהן כעת בתפקיד שר התקשורת ,  והשיב ,  על פי העדות שהובאה ,  במילים אלה : " אני שר התקשורת ". 
פרקליטו של אלוביץ' ,  עו"ד ז'ק חן ,  מסר בתגובה כי האירוע  " לא היה ולא נברא "  וכי מדובר ב"עוד הדלפה זדונית שנועדה להפעיל על מר אלוביץ' לחץ ,  תוך רמיסה נוספת של זכותו להליך הוגן ". 
עוד בוואלה !  NEWS:נתניהו נחלץ מהצוללת הטבועה - אך עומד מול סיכון ממשי של עונש מאסרבכיר בפרקליטות על חקירות נתניהו :  נתאמץ שהפרטים יובהרו לפני הבחירות"נתניהו ייחקר ב-12 ביוני ;  חפץ סיפק ראיות משמעותיות בתיקים "  
תיק 4000 עוסק בהטבות רגולטוריות שהעניק לכאורה נתניהו לאלוביץ' תמורת סיקור אוהד באתר וואלה !  NEWS שבשליטתו .  ההטבה המרכזית שלכאורה העניק נתניהו ,  כשר תקשורת ,  נוגעת לאישור עסקת בזק-יס ,  שלפי הפרקליטות הייתה שווה לאיש העסקים כמיליארד שקל .  במסגרת פרשה זו גויסו שני עדי מדינה - מנכ"ל משרד התקשורת לשעבר שלמה פילבר ויועץ התקשורת המקורב לנתניהו ניר חפץ .
 בחודש שעבר פורסם בחדשות 2 כי עד המדינה נגד נתניהו ,  יועץ התקשורת שלו לשעבר ניר חפץ ,  מסר פרטים רבים לחוקריו ובין היתר הביא עדויות לכך שראש הממשלה ואלוביץ' היו מודעים לקשר שנוצר סביבם ,  לכאורה ,  בעניין סיקור אוהד תמורת הטבות .  עוד אמר חפץ לחוקרים ,  על פי פרסומים ,  כי נהג לשלוח בעצמו עם אלוביץ' בין שש לשבע פעמים ביממה .  
בתחילת החודש הנוכחי אמר המשנה לפרקליט המדינה לעניינים פליליים שלמה למברגר כי הפרקליטות תפעל להביא לידיעת הציבור את פרטי החקירות שבהן מעורב ראש הממשלה בנימין נתניהו בתיקים 1000 ,  2000 ו-4000 - בטרם יתקיימו בחירות לכנסת .  בדיון בוועדת השקיפות של הכנסת בראשות ח"כ סתיו שפיר  ( המחנה הציוני )  בנושא חקירות נבחרי ציבור התייחס למברגר לחקירות שנמצאות ב"ישורת הסופית "  ואמר כי  " אם יהיו בחירות ייעשה מאמץ עילאי שהציבור יכיר את הפרטים לפניהן ".  

עדות בתיק 4000 :  אלוביץ' אמר למקורביו  " אני שר התקשורת "
 בחדשות 2 פורסם כי האמירה נאמרה בשיחה בין בעל השליטה בבזק לבין מקורביו לאחר שארדן הועבר לתפקיד שר הפנים במקומו של סער ,  כך שהתיק נותר בידיו של נתניהו .  פרקליטו מסר : " לא היה ולא נברא ,  עוד הדלפה זדונית "
 
