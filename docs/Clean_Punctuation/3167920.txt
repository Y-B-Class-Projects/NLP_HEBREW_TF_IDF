 " שהמדינה תשלם על ערוץ האח הגדול ":  עדות ניר חפץ נגד שרה נתניהו
יועץ התקשורת של בני הזוג נתניהו חשף בחקירתו פרטים נוספים בנוגע לנעשה במעונות ראש הממשלה ,  כך פורסם בחברת החדשות . " היא רצתה להחליף את כל הטיח בווילה בנימוק שיכולה ליפול חתיכה של טיח על ראשו של ראש הממשלה ,  היו שפע של מקרים שהתישו את המערכת "
" שרה לפעמים הפעילה גם אותי בשביל לשכנע לאשר את ההוצאות "  - כך סיפר עד המדינה ניר חפץ לחוקרי המשטרה לאחר שנדרש למסור עדות מפורטת בפרשת המעונות .  חפץ ,  שחתם על הסדר עד מדינה בשל חלקו בתיק 4000 ,  מסר לחוקרי המשטרה פרטים על הנעשה במעון ראש הממשלה על פי בקשת החוקרים .  בעדות ,  שפורסמה לראשונה אמש  ( שישי )  על ידי חברת החדשות ,  חשף חפץ פרטים על מעורבות ראש הממשלה ורעייתו בפרשה ,  ערב הבחירות ב-2015 ,  לאחר שמבקר המדינה הגיש דוח שהצביע על התנהלות בזבזנית במעון .  
בשל סמיכות מועד פרסום דוח המבקר לבחירות ,  חפץ טען כי ראש הממשלה נתניהו הקדיש את מרבית זמנו לנושא . " מרגע שהתברר שמבקר המדינה עומד לפרסם דוח על הוצאות המעונות ..  .  זה היה הדבר היחיד שעסקתי בו ..  ."  ,  סיפר לחוקריו . " ראש הממשלה גם הוא עסק כמעט רק בזה ,  יכול להיות שעסק גם בענייני המדינה ..  .  המעורבות של שרה - גם היא מדי פעם אמרה את דעתה בעניין ,  אבל מי שעסק בזה וניהל את העניין היה ראש הממשלה באופן אישי .  שרה הייתה מינורית .  אבל דעתה נשמעה ". 
לקריאה נוספת:נתניהו על כתב האישום נגד רעייתו : " שיא נוסף באבסורד"מדוח המבקר לחקירה הפלילית :  הדרך לכתב האישום נגד שרה נתניהוהקשיים בדרך להרשעה - והעונש :  הקרב של שרה נתניהו רק מתחיל 
חפץ העיד כי במסגרת תפקידו ,  נאלץ לעסוק בנושא ההתנהלות במעונות בכמה הזדמנויות . " נושא הוצאות הבית הגיע אליי במשך השנים במסגרת ויכוחים בין שרה שהייתה מפעילה את עזרא סיידוף מול יועמ"שית המשרד ,  חשב המשרד ,  ועדת השלושה ,  שלא היו מאשרים הוצאות לווילה בקיסריה או לבית ברחוב עזה ולעתים לבלפור ",  הסביר . " שרה לפעמים הפעילה גם אותי בשביל לשכנע אותם לאשר את ההוצאות .  אני מדבר על עשרות מקרים ..  .  זה היה מאבק סיזיפי ". 
באשר לרהיטי הגן אמר חפץ : " ראש הממשלה הזעיק למקום את סיידוף וניסה להבין ממנו אילו כורסאות חדשות ..  .  מה הוחלף ומה לא .  הוא לא ידע ..  .  היה ברור ששרה וסיידוף ידעו במה מדובר .  הם ביצעו את ההחלפות האלה .  שאלתי את עזרא בשביל מה הוא עשה את ההחלפות האלה ,  והוא ענה לי :  'מה אני יכול לעשות ,  זו היא נתנה לי את ההוראות' ".  
בעניין החמגשיות וסוגיית ההסעדה בבית ראש הממשלה ,  סיפר חפץ כי  " המטבח בבלפור היה צמוד לסלון .  הייתה אווירה שכל דכפין ייתי וייכול במטבח הזה ,  כל עובדי הלשכה ,  כל עובדי הבית יכולים לאכול ,  להוציא מצרכים ,  זה היה במרכאות כפולות 'בית זונות' המטבח הזה וכך זה התנהל שנים ". 
בשלב מסוים בחקירתו ,  חפץ עבר להתייחס להקלטה שהציג בפני החוקרים . " מה שאת רואה פה זו שיחה כזו ",  הסביר . " קדמו לכך הצ'ילר  ( מזגן נייד )  שרצתה להחליף בקיסריה .   ( את )  כל חלונות הבית בקיסריה רצתה להחליף ,  כי אולי מישהו יירה בראש הממשלה .  רצתה להחליף את כל הטיח בווילה בנימוק שיכולה ליפול חתיכה של טיח על ראשו של ראש הממשלה ..  .  ועוד הרבה דוגמאות כאלה שאת רואה ,  היו שפע של מקרים ..  .  שהתישו את המערכת .  אתן עוד דוגמה ,  שהמדינה תשלם עשרה שקלים על ערוץ 'האח הגדול' ועל זה שהמדינה לא מוכנה לשלם על הממיר בחדר של יאיר ". 
מטעם משפחת נתניהו נמסר בתגובה : " אין לנו אפשרות בשישי בערב זמן קצר לפני מהדורה להגיב על כמות כזאת של גיבובי רכילות ושקרים ". 
 ( עדכון ראשון :  21:09 )   

" שהמדינה תשלם על ערוץ האח הגדול ":  עדות ניר חפץ נגד שרה נתניהו
יועץ התקשורת של בני הזוג נתניהו חשף בחקירתו פרטים נוספים בנוגע לנעשה במעונות ראש הממשלה ,  כך פורסם בחברת החדשות . " היא רצתה להחליף את כל הטיח בווילה בנימוק שיכולה ליפול חתיכה של טיח על ראשו של ראש הממשלה ,  היו שפע של מקרים שהתישו את המערכת "
 
