לבני : " לא לאפשר לנתניהו להפחיד את התקשורת "
 יושבת ראש האופוזיציה ,  חברת הכנסת ציפי לבני ,  התייחסה הבוקר  ( שלישי )  ל"חוק לשון הרע "  שאושר אמש בקריאה ראשונה בכנסת וכן למספר הצעות חוק המבקשות לפגוע בארגוני זכויות האדם ובבית המשפט העליון ואמרה כי ראש הממשלה ,  בנימין נתניהו ,  מאפשר לקיצוניים להכתיב את סדר היום .  לדבריה , " אותו נתניהו שאמר בעבר בהתייחסו לתקשורת ולבתי המשפט 'הם מפחדים' פועל כעת כדי שבאמת יפחדו .  אסור לאפשר לו לעשות זאת ".  לבני הוסיפה כי  " ישנו גל עכור של חקיקה וכוונת מכוון של הממשלה לפגוע בהליכים ובמוסדות דמוקרטיים .  קדימה עומדת לצידה של הדמוקרטיה בישראל ולצד ערכיה וקיבלה החלטה להתנגד לחוקים הללו .  גם אם יש ביקורת על התקשורת ,  על בתי המשפט ועל העמותות שמקבלות תקציבים מבחוץ - צריך לומר לנתניהו - עד כאן .  כולנו חייבים לעמוד לצד המערכות שמבקרות את הממשל שהן אבן היסוד בדמוקרטיה הישראלית .
 
לבני : " לא לאפשר לנתניהו להפחיד את התקשורת "
 nan
