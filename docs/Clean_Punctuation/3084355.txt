דיווח בירדן : " צוות השגרירות לא יורשה לחזור עד להעמדת המאבטח לדין "
 העיתון אלרד דיווח כי עמאן לא תאפשר לשגרירה עינת שלאין ולאנשי צוותה לשוב לשגרירות ,  עד שהמאבטח זיו שירה למוות בשני אזרחים ירדנים יועמד לדין .  הירדנים דרשו בתחילה לחקור את המאבטח ,  אך לבסוף הוא רק תושאל 
" ירדן לא תתיר לצוות השגרירות ולשגרירה לשוב לעמאן לפני שיתקבלו ערבויות להעמדתו לדין של המאבטח שירה למוות בשני האזרחים הירדנים "  - כך דיווח הבוקר  ( חמישי )  העיתון הירדני אל-רד .  צוות השגרירות עזב את ירדן בעקבות התקרית שבה היה מעורב המאבטח ,  זיו ,  שכונה בדיווח  " רוצח ". 
ירדן דרשה תחילה לחקור את המאבטח ,  שירה בפועל שפצע אותו קל במברג וכן בבעל הדירה ששימשה את המאבטחים במתחם ,  אך ישראל סירבה לכך ונתלתה בהגנה על דיפלומטים מתוקף אמנת וינה .  לבסוף הוא לא נחקר אלא תושאל על ידי שוטרים ירדנים ,  כשהוא מלווה בגורם משפטי מהשגרירות .  בתקשורת הירדנית דווח כי הרשויות קיבלו את גרסתו של המאבטח .  
לקריאה נוספת :" היחסים הכי טובים בים של שנאה ":  העליות והמורדות ביחסי ישראל-ירדןתכנית המשטרה והלחץ של עבדאללה :  החבל שאפשר לנתניהו לרדת מהעץהמאבטח מהשגרירות בירדן נפגש עם נתניהו : " ירדה לי אבן מהלב "  
שר החוץ של ירדן איימן א-ספדי אמר אתמול כי על ישראל להתנצל על התנהלותה סביב התקרית ,  שבה נורו למוות שני ירדנים על ידי מאבטח בשגרירות ישראל בעמאן .  לדבריו , " הרצח מביש ,  לא נוותר על זכויות בנינו ". 
עם הגעת צוות השגרירות לארץ ,  נפגש ראש הממשלה בנימין נתניהו עם המאבטח ועם השגרירה עינת שלאין ,  וצולם כשהוא מחבק את זיו .  נתניהו אמר לשניים כי פעלו  " היטב ובקור רוח ",  והדגיש : " הייתה לנו מחויבות להוציא אתכם ,  זאת לא הייתה שאלה בכלל .  רק שאלה של זמן ואני שמח שזה מעט זמן .  אתם מייצגים את מדינת ישראל ומדינת ישראל לא שוכחת את זה לרגע אחד ".  
לפי לשכת ראש הממשלה ,  שובם של אנשי השגרירות התאפשר  " הודות לשיתוף פעולה הדוק שהתקיים בין ישראל לבין ירדן ".  לפני חזרת הצוות הדיפלומטי ,  הכחישו בלשכת נתניהו כי שחרורם הותנה בהסרת המגנומטרים מהר הבית ,  שבוצעה לאחר חזרת אנשי השגרירות .
 בעיצומם של המגעים נסע ראש השב"כ נדב ארגמן על מנת לקדם אותם ,  ולאחר סיומם הודה ראש הממשלה לנשיא ארצות הברית דונלד טראמפ על תרומתו .  

דיווח בירדן : " צוות השגרירות לא יורשה לחזור עד להעמדת המאבטח לדין "
 העיתון אלרד דיווח כי עמאן לא תאפשר לשגרירה עינת שלאין ולאנשי צוותה לשוב לשגרירות ,  עד שהמאבטח זיו שירה למוות בשני אזרחים ירדנים יועמד לדין .  הירדנים דרשו בתחילה לחקור את המאבטח ,  אך לבסוף הוא רק תושאל

