דודו של אחד החטופים : " ההערכה על בסיס מידע שהם בחיים "
 ישי פרנקל ,  קרוב משפחתו של נפתלי פרנקל ,  הבהיר כי מערכת הביטחון מעדכנת את המשפחות באופן שוטף בהתקדמות החיפושים .  בני המשפחה נפגשו עם ראש הממשלה נתניהו ורעייתו
ישי פרנקל ,  דודו של נפתלי פרנקל ,  התייחס אתמול  ( שישי )  למערכת היחסים שבין משפחות הנערים החטופים לבין מערכת הביטחון . " מערכת הביטחון ,  על אגפיה השונים ,  כמעט מתחילת האירוע מעדכנת אותנו באופן שוטף ",  הבהיר פרנקל בראיון לתחנת הרדיו  " גלי ישראל ".  לדבריו , " המשפחות הקרובות ודאי יודעות יותר ממה שקורה בתקשורת .  אני לא יכול לומר מילה וחצי מילה ,  ולכן לשלושת המשפחות מאוד חשוב להגיד שכל האינדיקציות שאנחנו מקבלים הן על בסיס מידע ,  ולא רק על בסיס תחושות לב ,  ומדברות על כך ששלושת הנערים בחיים ".  חטיפת הנערים - סיקור מיוחד:דיווח פלסטיני :  נער בן 13 נהרג מירי צה"ל ליד חברוןאישום :  ביצעו  " תג מחיר "  לאחר הפגנה למען החטופים"בכיר חמאס השוהה בטורקיה עומד מאחורי החטיפה "  
הבוקר נפגשו המשפחות עם ראש הממשלה ,  בנימין נתניהו ,  ורעייתו שרה במעון ראש הממשלה בירושלים . " העם נותן לכם כוח ואתם נותנים לו כוח בחזרה ",  אמר נתניהו לבני המשפחה בפתח הפגישה ,  והדגיש בפניהם כי משימת איתור ילדיהם היא המשימה הראשית של פעילות כוחות הביטחון בגדה . " זו המטרה המרכזית של הפעילות המבצעית והמודיעינית שאנחנו מבצעים ,  וכל היחידות המתאימות מגויסות למטרה זו ",  אמר להם נתניהו . " תגברנו את הכוחות בשטח ,  ואנחנו משקיעים מאמץ אדיר על מנת להגיע אל הבנים ". 
רעיית ראש הממשלה אמרה למשפחות : " אני מבקשת להמשיך ולחזק את ידכם ולחבק אתכם יחד עם כל עם ישראל .  כל עם ישראל מחכה לחזרה של הבנים שלכם ". 
מבית המשפחה בהתנחלות טלמון שבבנימין ,  אמרה בת גלים שער ,  אמו של גיל-עד שער בן ה-17 : " הימים שעוברים עלינו מציבים בפנינו אתגרים לא קלים .  אנחנו עם חזק ועם שמנצח .  אני מנסה לחשוב חיובי ,  זה נותן כוח להתחבר לערכים להתמקד בחוזקות .  אני יודעת שעם ישראל מקבל על עצמו מעשים טובים וזה מחזק מאוד .  אני בטוחה שגלעד ,  איל ונפתלי יודעים ומרגישים את זה ".  
על הפגישה עם ראש הממשלה אמרה בת גלים : " הרגשנו תחושת שותפות מלאה .  ראש הממשלה פרש בפנינו תמונת מצב עדכנית .  אנחנו מאמינים שבידי הממשלה אמצעי לחץ נוספים שיכולים לזרז את שובם של הבנים הביתה וביקשנו מראש הממשלה להפעילם .  אזרחי המדינה רוצים לדעת שבמידת הצורך מדינת ישראל פועלת באופן מיידי ומהיר לעזרה בכל האפיקים האפשריים .  ביקשנו מראש הממשלה שהחמאס יבין בכל דרך שלא משתלם לחטוף ילדים למען ביטחון ילדינו וביטחון ילדי ישראל ". 
אתמול התייחס נתניהו למאמצי מערכת הביטחון לאתר את הנערים החטופים .  בתום הפגישה אמרה בשם המשפחות איריס יפרח ,  אמו של איל : " אנחנו מודים לראש הממשלה ולגברת שרה נתניהו על האירוח החם ,  על ההקשבה ,  על העידוד והתמיכה ".  
" אנחנו יודעים היום יותר ממה שידענו לפני ימים אחדים ,  אבל יש עוד דרך לפנינו וצריך להתאזר בסבלנות ובאורך רוח ",  אמר נתניהו ,  שביקר בחטמ"ר יהודה . " אנחנו פוגעים בחמאס ואנשיו הם אלה שחטפו את אנשינו .  בשטח פועלים כוחות גדולים ,  הם עוצרים אנשי חמאס ,  הם סוגרים מוסדות חמאס ומחרימים כספי חמאס .  זהו מסר רב עוצמה לכל מי שמבקש לפגוע בנו ".  
כוחות צה"ל המשיכו אתמול בלילה בביצוע מעצרים נרחבים ברחבי הגדה המערבית .  במסגרת הפעילות ,  עצרו החיילים 25 מבוקשים וסגרו תשעה משרדים השייכים לחמאס .  כמו כן ,  במהלך הלילה נפצע באורח קל חייל מאבן שהושלכה לעברו במחנה הפליטים קלנדיה .  עד כה ,  נעצרו 330 מבוקשים במסגרת המבצע לאיתור הנעדרים . " המאמץ הזה יימשך גם בימים הקרובים ",  אמר קצין בכיר בצה"ל ,  שהוסיף : " לא נגמרו לנו היעדים ". 
לפניות לכתב שבתי בנדט :  sben72@walla.com
 ( עדכון ראשון :  12:55 )  

דודו של אחד החטופים : " ההערכה על בסיס מידע שהם בחיים "
 ישי פרנקל ,  קרוב משפחתו של נפתלי פרנקל ,  הבהיר כי מערכת הביטחון מעדכנת את המשפחות באופן שוטף בהתקדמות החיפושים .  בני המשפחה נפגשו עם ראש הממשלה נתניהו ורעייתו

