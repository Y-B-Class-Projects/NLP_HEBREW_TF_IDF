סקר וואלה !  NEWS :  המחנה הציוני בראשות גנץ מכפיל את כוחו
מסקר בחירות חדש עולה כי אם יוצב הרמטכ"ל לשעבר בראש המחנה הציוני ,  היה זוכה ב-24 מנדטים ,  והופך את המפלגה לשנייה בגודלה אחרי הליכוד .  מהסקר עולה כי הצבת גנץ בראשות המפלגה מעלימה את מפלגתה של לוי-אבוקסיס ,  שלא עוברת את אחוז החסימה
הרמטכ"ל לשעבר בני גנץ הולך ומסתמן כאחת הסחורות הלוהטות במערכת הפוליטית לקראת הבחירות הבאות ,  וסקר וואלה !  NEWS מגלה כי לו היה עומד בראש המחנה הציוני ,  היה זוכה ב-24 מנדטים ,  פי 2 ממה שהמפלגה מקבלת בראשות אבי גבאי .  
מהסקר עולה כי לו הבחירות היו נערכות היום ,  כשגנץ מוביל את המחנה הציוני ,  הליכוד עדיין הייתה המפלגה הגדולה עם 28 מנדטים ,  אך המחנה הציוני קופצת לעמדת המפלגה השנייה ועוקפת את יש עתיד ,  שזוכה ל-15 מנדטים .  
גנץ ,  שתקופת הצינון שלו צפויה להסתיים בפברואר 2019 ,  קיים בחודשים האחרונים מגעים עם גבאי ועם יאיר לפיד ,  אך אף אחד מהם אינו מציע לו עמדת הובלה או הנהגה .  בסוף השבוע פרסם העיתונאי בן כספית במעריב כי גם ראש הממשלה בנימין נתניהו לוחץ על גנץ להצטרף לליכוד ולהיות מועמד המפלגה לתפקיד שר ביטחון .
 עוד בוואלה !  NEWS:סערת פסקת ההתגברות :  נתניהו ייפגש היום עם נשיאת העליוןנתניהו עונה לשר החוץ האיראני : " לא מתרשם מהמילים המתונות "" אובדן עצום וכאב בלתי נסבל ":  עדי ,  גלי ורומי יובאו למנוחות 
מהסקר ,  שנערך על ידי מכון המחקר פאנלס פוליטיקס בראשות מנחם לזר ובו השתתפו 532 חברים בפאנל משיבים אינטרנטי ,  עולה כי הצבתו של גנץ בראשות המחנה הציוני עשויה להוביל למעבר קולות מיש עתיד ,  כולנו ,  וכן ממפלגתה החדשה של אורלי לוי אבקסיס ,  שבתרחיש זה אינה עוברת את אחוז החסימה .  
יצוין כי בשלב זה ,  על אף חוסר שביעות הרצון במחנה הציוני ממצבה של המפלגה בסקרים ,  אין מהלך משמעותי או ריאלי להחלפתו של גבאי בראשית המפלגה .
 הסקר ,  שנערך בסוף השבוע שעבר ,  בחן שני תרחישים :  מצב המפלגות הקיים ,  ומצב בו גנץ עומד בראש המחנה הציוני .  בסקר הרגיל ,  שבחן את מצב המפלגות הקיים ,  הליכוד מוביל ונותר המפלגה הגדולה ביותר עם 29 מנדטים ,  כשאחריו יש עתיד עם 19 מנדטים .  הבית היהודי והרשימה המשותפת עם 12 מנדטים ,  והמחנה הציוני בראשות גבאי עם 11 מנדטים .  בהמשך ,  יהדות התורה עם 8 מנדטים ,  מרץ וכולנו עם 7 ,  ישראל ביתנו וש"ס עם חמישה .  
את הרשימה סוגרת המפלגה החדשה של ח"כ לוי אבקסיס ,  עם 4 מנדטים בלבד ,  תוצאה נמוכה משמעותית מהתוצאה שנחזתה בסקר חברת החדשות בשבוע שעבר ,  שהגדיר את לוי אבקסיס כהפתעה האפשרית של הבחירות הבאות והעניק לה 8 מנדטים ,  ואף הציב אותה כלשון המאזניים בהרכבת קואליציה .  מהסקר עולה כי לו הבחירות היו נערכות היום ,  הקואליציה הנוכחית הייתה מגדילה את כוחה מ-65 מנדטים ל67 .  

סקר וואלה !  NEWS :  המחנה הציוני בראשות גנץ מכפיל את כוחו
מסקר בחירות חדש עולה כי אם יוצב הרמטכ"ל לשעבר בראש המחנה הציוני ,  היה זוכה ב-24 מנדטים ,  והופך את המפלגה לשנייה בגודלה אחרי הליכוד .  מהסקר עולה כי הצבת גנץ בראשות המפלגה מעלימה את מפלגתה של לוי-אבוקסיס ,  שלא עוברת את אחוז החסימה

