נתניהו : " אסתכל בראש פתוח על תכנית השלום של טראמפ "
 ראש הממשלה סירב להתחייב לפתרון שתי המדינות ,  אך הבהיר בראיון ל-CNN כי הוא  " מעדיף לדבר על תוכן ולא על תגיות ".  לדבריו ,  אם הסמכות הביטחונית לא תישאר בידי ישראל , " ישתלטו על האזור טרוריסטים אסלאמיסטיים "
 אחרי התייחסותו של נשיא ארצות הברית דונלד טראמפ לפתרון שתי המדינות ,  ראש הממשלה בנימין נתניהו אמר היום  ( שישי )  בראיון ל-CNN כי הוא יבחן  " בראש פתוח "  את תכנית השלום של הממשל האמריקני . " אני ללא ספק הולך להסתכל עליה עם ראש פתוח ,  כי אני יודע שיש חברות חזקה עם ישראל ",  אמר נתניהו . " תמיד אמרתי שאני מוכן להסתכל על תכניות שלום שהוצגו על ידי ארצות הברית ". 
נתניהו סירב להתחייב לגבי פתרון שתי המדינות ,  אך הסביר : " גיליתי שאם אתה משתמש בתגיות ,  אתה לא מגיע רחוק כי אנשים שונים מתכוונים לדברים שונים כשהם אומרים 'מדינות' .  אז במקום לדבר על תגיות ,  אני מעדיף לדבר על התוכן ". 
עוד בוואלה !  NEWS:הצונאמי באינדונזיה גובה קורבנות :  384 הרוגים ומאות נוספים פצועיםקבלת השבת של נתניהו בניו יורק :  שירי מימון שרה ,  רגב וקרא שיבחו את הנאוםהפלסטינים :  הגשנו תביעה להאג נגד ארה"ב בשל העברת השגרירות לי-ם 
הראיון התקיים על רקע הצהרותיו האחרונות של טראמפ ,  שאמר כי הוא אוהב את פתרון שתי המדינות ,  אך  " בשורה התחתונה ,  אם הם ירצו מדינה אחת זה בסדר מצדי ואם הם ירצו שתי מדינות זה בסדר מצדי .  אני אהיה מרוצה עם מה שהם יהיו מרוצים איתו ,  אני רק המתווך ". 
ביום רביעי נתניהו התייחס לדברים במסיבת עיתונאים שבה אמר : " אני מוכן שלפלסטינים יהיו סמכויות הדרושות להם להגן על עצמם ,  בלי הסמכות לפגוע בנו .  המשמעות היא שהסמכות הביטחונית תישאר בידינו ". 
בראיון ל-CNN חזר נתניהו על עמדתו והדגיש כי השליטה הביטחונית באזור צריכה להיות ישראלית . " לא האו"ם ,  לא המשטרה הקנדית ,  ולא ,  אני לא יודע ,  כוחות אוסטריים או אוסטרליים ",  אמר . " הכוחות הישראליים צריכים לשלוט בביטחון ,  אחרת ישתלטו על המקום הזה טרוריסטים אסלאמיסטיים ,  בין אם דאעש ,  חמאס או איראן ,  או כולם ביחד ".  לדבריו , " זה התנאי שלי ".  
אמש הודיעה הרשות הפלסטינית כי היא הגישה תביעה לבית הדין הפלילי הבינלאומי בהאג נגד ארצות הברית בעקבות העברת השגרירות האמריקנית לירושלים .  ההחלטה של טראמפ להעביר את השגרירות הגיעה כחלק ממאמציו להשיג את  " עסקת המאה "  עם ישראל וגרמה לנתק בין וושינגטון לבין רמאללה .  הוא התעקש כי על הפלסטינים לקבל זאת ואמר כי גם ישראל  " תצטרך לשלם ",  אחרי שלטענתו סוגיית ירושלים ירדה משולחן המשא ומתן .  

נתניהו : " אסתכל בראש פתוח על תכנית השלום של טראמפ "
 ראש הממשלה סירב להתחייב לפתרון שתי המדינות ,  אך הבהיר בראיון ל-CNN כי הוא  " מעדיף לדבר על תוכן ולא על תגיות ".  לדבריו ,  אם הסמכות הביטחונית לא תישאר בידי ישראל , " ישתלטו על האזור טרוריסטים אסלאמיסטיים "
 
