המטוסים הראשונים בטייסת הכיבוי נחתו בארץ
שלושה מטוסי כיבוי מסוג  " אייר-טרקטור "  נחתו היום בשדה התעופה שדה דב בת"א .  מדובר בשלושת המטוסים הראשונים של טייסת הכיבוי על הקמתה הכריז רה"מ אחרי השריפה בכרמל
שלושת המטוסים הראשונים של טייסת הכיבוי של חיל האוויר נחתו היום  ( חמישי )  בבסיס שדה דב בתל אביב לקראת תחילת הפעלתה של טייסת הכיבוי על שמו של הנער אלעד ריבן שנהרג בשריפה בכרמל .  שלושת מטוסי הכיבוי מדגם אייר-טרקטור הגיעו מספרד ונחתו בתל אביב .  בשבועות הקרובים ינחתו בישראל ארבעה מטוסי כיבוי נוספים מאותו דגם להשלמת הטייסת .  
בטרם נחתו ,  חלפו המטוסים במבנה מעל שדה דב כשהם מובלים על ידי מטוס צה"ל מדגם  " צופית "  אותו הטיס מפקד הטייסת ,  סא"ל ר' .  המטוסים נחתו והתקבלו בטקס בשדה התעופה כאשר מפקד הטייסת פנה ברשת הקשר לטייסים הספרדים שהטיסו את מטוסי הכיבוי ואמר : " אני ,  מפקדה הראשון של יחידת הכיבוי האווירית גאה להוביל את שלושת המטוסים הראשונים ".  
לאחרונה הוחלט בחיל האוויר כי הטייסת תוצב בשדה התעופה במגידו ,  בצפון הארץ .  עם זאת ,  בסיס האם של הטייסת יהיה שדה דב .  בשלב זה המטוסים יתוחזקו על ידי אנשי חברת אלביט וטייסיה יהיו מחברת כימניר ,  כאשר בשנים הקרובות יועברו המטוסים להפעלה מלאה של חיל האוויר .  מפקד הטייסת הוא סגן-אלוף מחיל האוויר ,  טייס מטוסי הרקולס בהכשרתו ולשעבר מפקד יחידת ההעמסה בחיל .  
מטוס האיירטרקטור AT-802 הוא מטוס ריסוס וכיבוי המסוגל לשאת למעלה משלושה קוב של מים או חומר מעכב בעירה בבטנו .  כמו כן ,  ביכולתו לאסוף מים מהים התיכון או ממאגרי מים ,  תוך כדי טיסה .  הטייסת צפויה להפוך כמבצעית כבר בחודשים הקרובים .  
באחרונה התייחס ראש הממשלה להקמת הטייסת בוועדה לביקורת המדינה בכנסת .  נתניהו אמר כי  " זה ייתן לנו מענה לטווח של עד ארבע שנים .  הקצנו לכך מאה מיליון שקלים .  חמישה מהמטוסים יהיו מבצעיים החל מתחילת מאי ושני מטוסים נוספים יהיו מבצעיים חודשיים לאחר מכן .  לי היה ברור לחלוטין שאנחנו לא יכולים שלא תהיה לנו יכולת מוטסת כזאת ,  עוד לפני ששמעתי ועדות כלשהן ,  כי אני אחראי למדינה ". 

המטוסים הראשונים בטייסת הכיבוי נחתו בארץ
שלושה מטוסי כיבוי מסוג  " אייר-טרקטור "  נחתו היום בשדה התעופה שדה דב בת"א .  מדובר בשלושת המטוסים הראשונים של טייסת הכיבוי על הקמתה הכריז רה"מ אחרי השריפה בכרמל

