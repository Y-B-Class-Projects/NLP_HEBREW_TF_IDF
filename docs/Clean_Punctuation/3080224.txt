צעד וחצי לשלום :  שליח טראמפ נפגש עם מאמנים ישראלים ופלסטינים
במהלך מסע נוסף של ג'ייסון גרינבלט באזור בניסיון להניע מחדש את המשא ומתן ,  הוא נועד עם מאמני כדורסל שעומדים לצאת לתוכנית ישראלית-פלסטינית בת שבועיים בארצות הברית .  לפני כן הוא נפגש עם משפחות מנגיסטו וא-סייד
ייתכן כי השליח המיוחד של נשיא ארצות הברית דונלד טראמפ יגלה כי קל יותר להשכין שלום על מגרש הכדורסל מאשר בין ראש הממשלה בנימין נתניהו ליו"ר הרשות הפלסטינית אבו מאזן .  במהלך מסע נוסף שלו באזור בניסיון להניע מחדש את המשא ומתן בין ישראל לפלסטינים ,  נפגש אתמול  ( שלישי )  ג'ייסון גרינבלט עם מאמני כדורסל ישראלים ופלסטינים שעומדים לצאת לתוכנית משותפת בת שבועיים בארצות הברית .  
בפגישה ,  שבה השתתפו גם שגריר ארצות הברית בישראל דייוויד פרידמן והקונסול הכללי של ארצות הברית בירושלים דונלד בלום ,  סיפרו המאמנים על הפעילות שלהם בקהילות ועל כך שהם מצפים למסע לארצות הברית ,  שם ינסו להשוות את טכניקות האימון שלהם לאלה של עמיתיהם האמריקנים .  גרינבלט ,  שנוהג לשלב בביקוריו באזור פגישות עם החברה האזרחית בצד הישראלי והפלסטיני ,  שיבח את המאמנים על מנהיגותם ועל מחויבותם לעבוד ביחד למען שיפור הקהילות שלהם .
 לקריאה נוספת:שליחו של טראמפ ביקר בבית משפחת הדס מלכא : " אלימות בלתי נסבלת"קושנר וגרינבלט בדרך לירושלים ורמאללה : " להמשיך במגעים לשלום "" טראמפ שואף להתחיל מו"מ ישראלי-פלסטיני בדיון על נושאי ליבה "  
גרינבלט ופרידמן צפויים להיפגש היום בצהריים עם ראש הממשלה בנימין נתניהו .  אתמול הם נועדו בירושלים יחד עם הקונסול בלום עם בכירים בצוות המשא ומתן הפלסטיני ,  בהם סאיב עריקאת ראש מנגנון המודיעין הכללי הפלסטיני מג'אד פרג' .  השתתפותו של פרידמן בפגישה נדירה שכן מסורתית הקונסול הוא שאמון על היחסים עם הרשות הפלסטינית והשגריר לישראל אינו משתתף בפגישות רשמיות עם בכיריה .  אך כפי שפורסם אתמול בעיתון  " הארץ ",  הבית הלבן החליט לחרוג מהמדיניות הנהוגה לנוכח קרבתו של פרידמן לנשיא טראמפ ,  שאף ביקש את השתתפותו של השגריר בפגישה שקיים עם יו"ר הרשות אבו מאזן בבית לחם במהלך ביקורו באזור בחודש מאי האחרון ,  אך נענה בסירוב .  
פקיד בכיר בבית הלבן אמר לוואלה !  NEWS כי הפגישה הייתה  " פתוחה וכנה ונגעה בנושאים רבים שקשורים למשא ומתן לשלום ".  הוא הוסיף כי  " הממשל מאמין שכדי לתת לכולם את ההזדמנות הטובה ביותר להשיג את הדיל האולטימטיבי ,  חשוב שהנושאים ונותנים יהיו קרובים לנשיא ,  ולכן צוות המשא ומתן כולל את היועץ הבכיר ג'ארד קושנר ,  גרינבלט ופרידמן ".  
לצד פגישותיו המדיניות באזור נוהג גרינבלט לערוך מפגשים שונים עם קבוצות אזרחיות בישראל וברשות הפלסטינית ,  ובכל ביקור הוא מקפיד להגיע לביקור בכותל המערבי שכולל תפילה .  אמש הוא נפגש עם משפחותיהם של הנעדרים הישראלים המוחזקים בידי חמאס בעזה ,  אברה מנגיסטו והישאם א-סייד ,  לאחר שבביקורו הקודם באזור בסוף החודש שעבר נפגש עם משפחות החללים הדר גולדין ואורון שאול ,  שגופותיהם נמצאות ברצועה .  
לפי הודעת שגרירות ארצות הברית , " גרינבלט הביע זעם על כך שחמאס לא אפשר לישראלים ,  שחלקם זקוקים לטיפול רפואי ,  לתקשר עם משפחותיהם ולחזור הביתה .  גרינבלט הביע את תקוותו הכנה שכל שלושת הישראלים יחזרו למשפחותיהם באופן מיידי ".  לאחר מכן ,  גרינבלט ביקר בכותל המערבי וצייץ בחשבון בטוויטר שלו תמונה משם ,  לצד הכיתוב שלפיו הוא מתפלל למען משפחות גולדין ,  שאול ,  מנגיסטו ,  א-סייד ,  וג'ומעה אבו גנימה .  
בביקורו הראשון באזור גרינבלט קיים מפגש נדיר עם תושבים של מחנה הפליטים ג'ילזון שבגדה ,  וכן עם קבוצת אנשי דת יהודים ,  מוסלמים ונוצרים .  במרץ האחרון ,  בדרכו חזרה מוועידת הליגה הערבית בירדן ,  עצר בבנייני האומה לאירוע חרדי גדול מטעם עיריית ירושלים לרגל פתיחת החופשה בישיבות בעיר .  

צעד וחצי לשלום :  שליח טראמפ נפגש עם מאמנים ישראלים ופלסטינים
במהלך מסע נוסף של ג'ייסון גרינבלט באזור בניסיון להניע מחדש את המשא ומתן ,  הוא נועד עם מאמני כדורסל שעומדים לצאת לתוכנית ישראלית-פלסטינית בת שבועיים בארצות הברית .  לפני כן הוא נפגש עם משפחות מנגיסטו וא-סייד

