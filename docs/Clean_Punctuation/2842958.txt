פספוסים והופעה של פאר טסי :  בליכוד חגגו עם הפעילים
שבועיים לאחר הבחירות מגיע שלב התודות :  ראש הממשלה נאם בפני המוני פעילים שהגיעו כדי לחגוג את הניצחון . " מודה לכם על המחויבות ,  עכשיו צריך להרכיב ממשלה חזקה ".  בהמשך שר הזמר פאר טסי את הלהיט  " דרך השלום "  והוקרנו פספוסים של נתניהו מסרטוני התעמולה
ראש הממשלה בנימין נתניהו ורעייתו שרה השתתפו אמש  ( רביעי )  באירוע הרמת כוסית שמח במיוחד עם פעילי הליכוד בקריית שדה התעופה .  זאת ,  יממה לאחר ערב גיבוש שמח לא פחות של חברי הכנסת ובני משפחותיהם במעון ראש הממשלה שבירושלים .  אתמול ,  באולמי  " אווניו ",  נראה היה בתחילה כי מדובר בעוד כנס פעילים שגרתי ,  אך בהמשך הערב הגיעו הפתעות שהקהל הרב שמילא את האולם לא ציפה להם .  
בנאום שנשא מול הפעילים הרבים שגדשו את האולם הודה ראש הממשלה לנוכחים על התמיכה והתייחס למשימת הרכבת הממשלה שהוטלה עליו לפני כשבוע בבית הנשיא . " עכשיו בא החלק הקשה ואנחנו צריכים להרכיב ממשלה חזקה ויציבה ,  שתנהיג את מדינת ישראל אל מול האתגרים הניצבים בפנינו ",  אמר נתניהו בפני הקהל המשולהב . " ידענו לעמוד בכל האתגרים ואני מודה לכם על האמונה ,  האחריות והמחויבות שמלווה כל אדם שדואג לעתיד עמנו ומדינתנו ." 
עוד בוואלה חדשות:מורים נגד משרד החינוך : " אחריות מחוץ ללימודים ?  לילד יש הורים"הדרישות החדשות של כחלון :  משרדי הבינוי והגנת הסביבהשיחות הגרעין :  המשא ומתן בין המעצמות לאיראן הוארך ביום נוסף 
לאחר נאומו הגיח לבמה לקול תשואות הזמר המפורסם פאר טסי ,  שהוצג לקהל כ"אומן שהזדהה עם ראש הממשלה לכל אורך הדרך ".  טסי בירך לשלום את ראש הממשלה ורעייתו ואף העניק לנתניהו חיבוק חברי . " קודם כל אדוני ראש הממשלה ,  אני מאד מתרגש להיות כאן ",  אמר טסי לקול מחיאות הכפיים הסוערות . " אני רוצה קצת לעשות לכם שמח ואני מברך אתכם על הניצחון ". 
טסי שר את הלהיט הידוע  " דרך השלום "  והקהל הנלהב מחא כפיים והצטרף לשירה .  ראש הממשלה ורעייתו אמנם לא הצטרפו לשירה ,  אך עמדו לצדו ומחאו כפים לפי הקצב .  
אלא שההפתעות לא הסתיימו כאן .  במהלך הערב הוקרן על מסך ענק לקט מכל סרטוני התעמולה שליוו את המפלגה במהלך מערכת הבחירות .  בסוף הלקט הוקרנו הפספוסים ,  שבהם ניתן לראות את ראש הממשלה ,  כמו כל שחקן מתחיל ,  מתבלבל ושוכח את הטקסט שהיה צריך ללמוד בעל פה .
  ( עדכון ראשון :  23:23 )  

פספוסים והופעה של פאר טסי :  בליכוד חגגו עם הפעילים
שבועיים לאחר הבחירות מגיע שלב התודות :  ראש הממשלה נאם בפני המוני פעילים שהגיעו כדי לחגוג את הניצחון . " מודה לכם על המחויבות ,  עכשיו צריך להרכיב ממשלה חזקה ".  בהמשך שר הזמר פאר טסי את הלהיט  " דרך השלום "  והוקרנו פספוסים של נתניהו מסרטוני התעמולה

