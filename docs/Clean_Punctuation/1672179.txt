האם מחנה פייגלין בדרך החוצה מהליכוד ? 
מקורביו של יו"ר חטיבת מנהיגות יהודית בליכוד משה פייגלין קוראים לו לפרוש מהמפלגה ולהקים  " מסגרת אלטרנטיבית ".  זאת לדבריהם בעקבות  " הבריונות הפוליטית "  שהפגין רה"מ במרכז הליכוד
קולות בחטיבת מנהיגות יהודית בליכוד קראו בימים האחרונים ליו"ר החטיבה משה פייגלין לפרוש מהמפלגה ,  כך פורסם היום  ( שישי )  ב"מקור ראשון ".  זאת בעקבות הניצחון של ראש הממשלה בנימין נתניהו בהצבעה שהתקיימה בשבוע שעבר במרכז המפלגה .  מקורבי פייגלין אמרו ,  כי בעקבות  " הבריונות הפוליטית שנתניהו החדיר לליכוד ,  אשר למעשה מוחקת את התנועה ומבטלת כל הליך דמוקרטי הוגן ,  יש שקוראים לפייגלין לעזוב את הליכוד ולהקים מסגרת אלטרנטיבית ".  
מקורבי פייגלין הוסיפו כי  " במהלך השבועות הקרובים יתקיימו מספר מפגשים שבמהלכם תיקבע העמדה  כיצד לנהוג ".  בערב יום ראשון ייערך מפגשה הראשון בסדרה של קבוצה מצומצמת של בכירי החטיבה ,  ובשבועיים הקרובים יתקיימו דיונים נוספים ,  שבסיומם תתקבל החלטה על המשך דרכו של מחנה פייגלין בליכוד .  
עם זאת יש לציין כי אין זו הפעם הראשונה שמתבצעת הערכת מצב באשר להמשך דרכה של החטיבה בליכוד .  הערכות מצב דומות התבצעו גם לאחר כשלון הליכוד בבחירות 2006 וכן לאחר שנתניהו דחק את פייגלין אל מעבר למקומות הריאליים ברשימת הליכוד בבחירות 2009 .  בשני המקרים ,  אף על פי שהיו חברים בחטיבה שקראו לעזוב את הליכוד ,  פייגלין הכריע והחליט להמשיך להתמודד במסגרת הליכוד .  ואולם כרגע טרם ידועה מה תהיה עמדתו של פייגלין בדיונים הקרובים .
 
האם מחנה פייגלין בדרך החוצה מהליכוד ? 
מקורביו של יו"ר חטיבת מנהיגות יהודית בליכוד משה פייגלין קוראים לו לפרוש מהמפלגה ולהקים  " מסגרת אלטרנטיבית ".  זאת לדבריהם בעקבות  " הבריונות הפוליטית "  שהפגין רה"מ במרכז הליכוד

