תולה את השלייקס :  מדוע עזב עמוס רגב את ישרא"ה ? 
אם לא הספיקו החריקות עם לשכת רה"מ ,  גם מערכת היחסים של רגב עם מנהלי העיתון הגיעה לנתק .  ובאשר לביסמוט ?  סימנים למעמדו הרם בחינמון ניתן היה לראות כבר בחשיפת וואלה ברנז'ה על אדלסון - שהכניס אותו באופן אישי לבית הלבן 

" זאת הייתה הפתעה גמורה .  הייתה שמועה  אבל היא הוכחשה ",  כך אמר היום  ( ראשון )  לוואלה ברנז'ה גורם ב"ישראל היום ",  לאחר שהחינמון של שלדון אדלסון הודיע על פרישתו של העורך הראשי עמוס רגב ומינויו של עורך חדשות החוץ ,  בועז ביסמוט ,  לתפקיד במקומו .  הגורם מייחס למהלך סיום כהונתו של רגב בעיתון את פרשת תיק 2000  ( במסגרתה רגב העיד במשטרה )  וכמובן - את מערכת היחסים עם ראש הממשלה בנימין נתניהו ורעייתו שרה .  
כזכור ,  בשנה האחרונה חלו מספר עימותים בין רגב ולשכת רה"מ .  המפורסם שבהם היה סירובו של רגב לדרישת דובר לשכת רה"מ לשעבר ,  רן ברץ ,  לצרף למשלחת הכתבים שהתלוו לביקור של נתניהו באזרבייג'ן וקזחסטן בדצמבר כתב אחר מהעיתון ולא את הכתב המדיני שלמה צזנה ,  לאחר שהאחרון מתח ביקורת על רה"מ .  זאת כאשר בתגובה לכך ,  לראשונה ב"ישראל היום ",  סיקור הביקור היה מיזערי והידיעות עליו לא לוו בתמונה בולטת של שרה נתניהו .
 בתחילת ינואר הגיע המשבר בין צמרת העיתון ללשכת רה"מ לשיא כאשר החינמון הפסיק לעדכן את מספר העותקים שהוא מפיץ בסוף השבוע ,  כאשר לפי הערכות הסיבה הייתה הורדת מספר העותקים המחולקים .  

בהמשך ,  צזנה  " המורד "  לא הסתפק בכך וחתם גם על עצומת תא הכתבים המדיניים ,  שבחודש יוני האחרון זעם על טענותיו של נתניהו - על כך שהתקשורת הישראלית התעלמה ברובה מהביקור שלו ברוסיה .  בעצומה נטען בין היתר : " התא ,  שכלל עיתונים מכל הזרמים והדעות בחברה הישראלית ,  מאוחד בדעה שאיננו רוצים 'תקשורת חופשית' כמו ברוסיה ".  לאחר מכן ,  על פי פרסומים ,  הגיעה  " הוראה מלמעלה "  שלא לצרף את צזנה לטיסות עם נתניהו ,  כאשר לטיסה לאפריקה הצטרף ביסמוט ובטיסה אחרת - רגב סירב לשלוח כתב אחר מטעם החינמון .  במקביל , " ישראל היום "  הפחית בצורה משמעותית את מספר התמונות של שרה נתניהו .
 אז לאחר כל הסימנים שהתעוררו בחודשים האחרונים  האם במערכת  " ישראל היום "  הופתעו מההודעה שפורסמה באישון לילה ?  הגורם טוען כי  " הם שמרו את זה עד לדקה ה-99.9 ,  עד אז כל השמועות הוכחשו .  חלק מהכתבים ממורמרים על הדרך שבה זה נעשה ,  שהם היו צריכים לקרוא על זה שהעורך שלהם פרש - בעיתון שלהם ".  מנגד ,  כתב ב"ישראל היום "  טוען כי כלל לא מדובר בהפתעה ,  שכן היו שמועות על כך במשך תקופה : " הכתובת הייתה על הקיר .  ידענו שזה עומד לקרות ,  היו שמועות על כך ב-4 החודשים האחרונים שהוא יפרוש ",  אמר .  בניגוד לטענות לפיהן מדובר בפיטורים - הגורם מציין את גילו של רגב  ( בן ה-66 )  כאחת מהסיבות לפרישה .  
אם לא הספיקו החריקות עם לשכת רה"מ ,  גורם המעורה בפרטים טוען כי גם מערכת היחסים של רגב עם מנהלי העיתון  המו"ל אשר בהרב והמנכ"לית ציפי קורן  לא הייתה במיטבה בתקופה האחרונה ואף הגיעה לכדי נתק .  כך או אחרת ,  הגורם סבור כי את מחיר עזיבתו של רגב את העיתון ,  ישלמו גם מקורביו ,  בראשם העוזרת האישית של רגב ,  יעל לרנר ,  שכבר עידכנה אמש  ( שבת )  את הגדרת התפקיד שלה בעמוד הפייסבוק הפרטי - לעוזרת אישית לשעבר של עורך  " ישראל היום ".  לרנר מוגדרת על ידי מספר גורמים כ"אשה הכי חזקה במערכת ",  בזכות רגב שמינה אותה לתפקיד . " לפיה יישק דבר במערכת ,  היא קבעה דברים בעיתון ,  גם ברמת מינויים .  עמוס היה זה שנתן לה את המעמד הגבוה בעיתון ",  אמר הגורם .  
בנוסף ,  יש להניח שמינויו של ביסמוט לעורך הראשי החדש יביא עימו שורה של שינויים במערכת ,  כאשר כבר כעת יש מי שטוען כי ביסמוט ימנה את המשנה לעורך וראש מערכת המוספים ברוך רון לראש מערכת החדשות ,  במקומו של אריאל שמידברג . " את ביסמוט הביאו כדי לשנות ,  טוען בהקשר זה כתב בכיר במערכת .  הכתב סבור כי תחלופת העורך הראשי דווקא  " מעידה על סימן טוב - שבניגוד לפרסומים העיתון חזק ואינו בדרך לסגירה ".  לדבריו , " אם שלדון היה רוצה לסגור את העיתון ,  הוא היה נותן לעמוס לכבות את השאלטר ",  אמר .  
באשר לביסמוט ,  סימנים למעמד הרם שלו ב"ישראל היום "  - ובמיוחד בקרב הבעלים - ניתן היה למצוא בראיון המדובר שערך עם נשיא ארה"ב דונלד טראמפ .  בחודש פברואר האחרון נפגשו שלדון ומרים אדלסון עם טראמפ בבית הלבן ודאגו להביא את ביסמוט לשם ,  בתיאום מראש .  גורם המעורה אמר בזמנו לוואלה ברנז'ה כי  " הראיון תואם מלכתחילה לביקור שלהם ,  כי זה לגמרי צ'ופר שלהם ".  יש לזכור שאדלסון היה בין התורמים הגדולים בקמפיין של טראמפ לנשיאות .  
טרם התקבלה תגובה מ"ישראל היום ".  

תולה את השלייקס :  מדוע עזב עמוס רגב את ישרא"ה ? 
אם לא הספיקו החריקות עם לשכת רה"מ ,  גם מערכת היחסים של רגב עם מנהלי העיתון הגיעה לנתק .  ובאשר לביסמוט ?  סימנים למעמדו הרם בחינמון ניתן היה לראות כבר בחשיפת וואלה ברנז'ה על אדלסון - שהכניס אותו באופן אישי לבית הלבן

