נתניהו בלחץ ?  קרא לחברי הליכוד לבוא להצביע
רה"מ ובכירי הליכוד קראו לחברי מפלגתם להשתתף מחר בהצבעה על שינוי חוקת המפלגה ,  שנועד למנוע מאנשי פייגלין להגדיל את כוחם . " אנחנו מבקשים לעשות דבר בלתי אפשרי .  יש קבוצה שולית שתבוא ב-100% "
  ( צילום :  גדעון צנטנר ,  עריכת וידיאו :  גדי וינסטוק ,  קריינות:איריס דרור ) 
בכירי הליכוד קיימו בצהרים  ( רביעי )  בכנסת מסיבת עיתונאים לקראת ההצבעה שתתקיים מחר בנוגע לשינוי חוקת המפלגה .  השינוי צפוי לאפשר את דחיית מועד הבחירות למוסדות הליכוד .  ראשון הדוברים ,  ראש הממשלה בנימין נתניהו אמר כי  " אנחנו מבקשים לעשות מחר כמעט דבר בלתי אפשרי .  אני מבקש לעשות זאת ,  כי אני יודע שיש תמיכה עצומה בליכוד .  מבינים שאנחנו צריכים להתרכז בעיקר :  ביטחון ,  הגנה על ירושלים ,  תהליך שלום אחראי ששומר על האינטרסים שלנו .  כל זה אנשים מבינים ,  האויב שלנו זה השאננות .  יש קבוצה שולית שתבוא ב-100% .  אני אומר לכולם :  לכו להצביע ". 
נתניהו פנה לשרים שישבו סביבו והוסיף כי  " זו החובה והזכות והאחריות שלכם לתת גיבוי לליכוד .  ההתייצבות שלכם מחממת את הלב ,  מורגשת בשטח .  מחר ננסה להשיג רוב של שני שלישים ,  כמעט בלתי אפשרי ,  אני מודה לכל מי שהתגייס במאמץ מסוים אולי נפתיע .  בני בגין מקליט קריאה לחברי הליכוד לבוא ולהצביע .  גם אני אקליט .  הרף מאוד גבוה .  זה לא יהיה קל .  אני לא זוכר מתי היתה הצבעה כזו .  זה כמעט בלתי אפשרי .  אני מנסה לעשות את הבלתי אפשרי ,  התנועה שלנו יכולה להתגאות בהתייצבות של חבריי ".  על המתנגדים להצעתו של ראש הממשלה ,  אמר נתניהו כי  " לפתוח את הפה כולם יכולים ,  אבל צריך לבוא ולהצביע ". 
יו"ר הכנסת ראובן  ( רובי )  ריבלין אמר כי  " חשבתי ואני חושב שתנועה פוליטיתת תקיים בחירות במועדן ,  אבל יש דברים יוצאים מן הכלל .  הדברים העומדים על סדר יומה של המדינה מחייבים את הנהגת העם להתייחסות וריכוז מלא במשימות בהן הם עוסקים .  רצונו של ראש הממשלה הוא גם כבודה של התנועה ואנו מחויבים להיענות לבקשתו לקיים בחירות בעוד 20 חודשים .  כאשר תנועת הליכוד עומדת בראש המרכיבים בקואליציה ,  חובה עלינו לשמוע את בקשתו של ראש הממשלה ולהיענות לה .  אני קורא לכל חברי הליכוד ,  לבוא ולמלא את חובתם .  חובה זו היא חובה כלפי מדינת ישראל ". 
השר משה  ( בוגי יעלון )  אמר בכינוס המיוחד שערכו בכירי תנועת הליכוד כי  " ראש הממשלה והממשלה נתונים בשנה האחרונה ללא מעט לחצים .  חלקם קשורים להתפתחויות שהולכות ומתרגשות עלינו .  המבחן העיקרי הוא העניין האירני .  כאשר נתונים בלחץ שקושר את הנושא האירני לנושא הפלסטיני והתיישבות ביו"ש ,  כולנו זקוקים לקשב ,  זמן ולהפגנת אחדות .  לכן ,  זו לא העת לעסוק בעניינים הפנימיים של התנועה .  כדי שכולנו נהיה פנויים לעסוק בעיקר ". 
שר החינוך גדעון סער התייחס אף הוא לנושא ואמר כי  " אנו צריכים לעשות מאמץ גדול ומיוחד ב-24 השעות שנותרו ,  לשמור על הליכוד שהצלחנו במאמץ גדול להחזיר לשלטון בתנאים מאוד לא קלים .  ההצעה שמביא ראש הממשלה היא הצעה שתואמת את טובת התנועה .  כל תוצאה אחרת ,  המשמעות שלה שהליכוד בוחר ללכת לוועידה בלי מפקד חברים .  אם חס וחלילה תהיה תוצאה אחרת ולא יהיה הרוב הנדרש לעמדת ראש הממשלה ,  המשמעות שהליכוד בוחר להיות יותר קטן ויותר חלש .  זוהי תוצאה רעה ולכן יש לעשות כל מאמץ להביא את הרוב הנדרש ". 
גם שרת התרבות והספורט לימור לבנת נדרשה לנושא ואמרה כי  " אני מציעה לחבריי בליכוד לא להתפתות אחרי דיבורים הזויים בליכוד ולהבין שמי שעמד כצוק איתן מול הלחצים להפסיק את הבנייה בירושלים ,  אנו צריכים לתת לו גיבוי וזה לתמוך בעמדת ראש הממשלה .  כך נעשה את הדבר הנכון ". 
שר האוצר יובל שטייניץ סיכם ואמר כי  " תנועת הליכוד חייבת ללמוד לקח מהעבר .  כאשר הליכוד מגבה את ראש הממשלה והממשלה ,  הממשלה חזקה וישראל חזקה .  כאשר בתקופת כהונת הממשלה ,  פותחים פתח לעימותים פנימיים ,  הכל נחלש ומתפורר .  הממשלה הזו שנאבקת מול סערות לא קלות ,  חייבת לקבל מחר גיבוי של שני שלישים ". 

נתניהו בלחץ ?  קרא לחברי הליכוד לבוא להצביע
רה"מ ובכירי הליכוד קראו לחברי מפלגתם להשתתף מחר בהצבעה על שינוי חוקת המפלגה ,  שנועד למנוע מאנשי פייגלין להגדיל את כוחם . " אנחנו מבקשים לעשות דבר בלתי אפשרי .  יש קבוצה שולית שתבוא ב-100% "
 
