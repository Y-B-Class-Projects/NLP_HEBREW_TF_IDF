רה"מ לח"כים החרדים :  לא אתערב במשבר עמנואל
ראש הממשלה נועד עם חברי סיעת יהדות התורה ,  ולדבריהם הבהיר להם כי הוא מנוע מלהתערב בהחלטות בג"ץ .  מקורבי נתניהו :  הוא ביקש לשמור על איפוק וקרא לאהבת חינם
 ( צילום :  גדעון צנטנר ,  עריכת וידאו :  גדי וינסטוק ) 
ראש הממשלה בנימין נתניהו וחברי סיעת יהדות התורה נועדו בצהרים  ( חמישי )  בלשכתו בכנסת ודנו במשבר בעמנואל .  לדברי סגן שר החינוך מאיר פרוש ,  שנכח בפגישה ,  נתניהו אמר לחברי הסיעה כי הוא מנוע מלהתערב בהחלטות בית המשפט העליון .   עם זאת ,  גורמים בסביבת ראש הממשלה אמרו לוואלה !  חדשות כי ,  נתניהו ביקש מחברי סיעת יהדות התורה לשמור על איפוק וקרא לאהבת חינם . " צריך לכבד את החוק ואת החלטת בית המשפט ",  הוא אמר .
 בתום הפגישה ,  אמר פרוש לעיתונאים כי  " אין עדיין פתרון .  אנחנו רוצים שיביאו פתרון לילדים ,  שיהיה להם איפה ללמוד .  כרגע הם מבקרים את ההורים בבית הסוהר .  חייבים להיכנס לעובי הקורה ,  כי אם לא יש חשש להתפרקות ".  בתגובה לדברי ראש הממשלה לפיהם הוא מנוע מלהתערב בהחלטת בג"ץ ,  הצהיר פרוש : " המציאות גרועה מאוד .  אם הוא מנוע מלפעול ,  אנחנו באנרכיה .  אם ראש ממשלה לא יכול להתערב ,  צריך ללכת לבית המשפט העליון ולשבת שם שהם ינהלו את כל הדברים ". 
ח"כ מנחם אליעזר מוזס אמר לאחר הפגישה עם נתניהו : " הלכנו לפגישה מתוך כאב עצום בלבנו .  חשבנו שהכנסת האבות לכלא זה השיא ,  אבל זה עוד לא היה השיא ,  כי אתמול היתה החלטה להכניס גם אמהות לבית הסוהר ,  דבר שלא היה מאז קום המדינה וגם לא מאז רוסיה הבולשביקית .  לא נוכל לתמוך במי שלא יתמוך בנו .  אנחנו עדיין בקואליציה .  בהמשך נראה לפי התפתחויות העניינים .  איננו חושבים להיכנע ולהתקפל .  ביום שיככנסו הנשים לבית המשפט ,  לא תהיה אם ההפגנות .  זו תהיה אם האמהות של ההפגנות ". 
ביום שלישי הגיעו הצדדים בעתירה נגד ההפרדה בבית הספר לבנות בעמנואל להסכמה ,  לפיה 13 מהאמהות של התלמידות מעמנואל לא ירצו עונשי מאסר .  זאת מנימוקים שהוצגו על ידי גורמי הרווחה .  בשלב זה הוסכם עוד כי תשע הנשים האחרות ייאסרו רק לאחר שבעליהן ישוחררו .  כמו כן נקבע כי תחילת מאסרם של שניים מהאבות  יהודה פוקסמן ועמי נחום ברבר נדחתה לארבעה ביולי .
 במהלך הדיונים אמרו השופטים כי  " במהלך הימים האחרונים נשמעו במסגרת השיח הציבורי המותר ,  גם התבטאויות חריגות ביותר כנגד בית משפט זה ובמיוחד כנגד אחד משופטיו וזאת בין השאר ,  על ידי נבחרי ציבור .  היועץ המשפטי לממשלה מתבקש איפוא לבדוק האם הגיעו הדברים הללו לכאורה לכדי זילות בית המשפט ולהנחות את נבחרי הציבור לגבי המתחייב ממעמדם ומתפקידם ". 
ביום ראשון הגיע סגן שר החינוך מאיר פרוש למאהל המחאה שהוקם מחוץ לכלא מעשיהו ,  במחאה על כליאת ההורים .  השר פרוש אמר לוואלה !  חדשות כי הוא הגיע לשערי הכלא למען  " הזדהות "  עם העצורים . " הגעתי לכאן כדי להזדהות עם האסירים ,  וזאת מטרתי ",  אמר פרוש .  לדבריו ,  מבקרי הגעתו לכלא מעשיהו מפעילים מוסר כפול וכי זכותו להביע את מחאתו . " כל מי שמבקר את העברת לשכתי ,  שכח שכאשר אייבי נתן הלך לכלא ,  מאחר שעסק במגע עם סוכנים זרים  אש"ף  באו פעילי שמאל וחברי כנסת במטרה להפגין .  אז ,  לא היתה כל שאלה בנושא ". 

רה"מ לח"כים החרדים :  לא אתערב במשבר עמנואל
ראש הממשלה נועד עם חברי סיעת יהדות התורה ,  ולדבריהם הבהיר להם כי הוא מנוע מלהתערב בהחלטות בג"ץ .  מקורבי נתניהו :  הוא ביקש לשמור על איפוק וקרא לאהבת חינם

