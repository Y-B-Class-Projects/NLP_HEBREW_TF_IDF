המפץ הגדול של הרצוג נותן תקווה
הרצוג מחולל מהפכה היסטורית אל מול שימור תפיסת העולם של הישרדות .  אם הרצוג לא ינצח ,  לא יבנה גוש פוליטי מרכזי שיעמוד מול נתניהו והימין ,  ונפסיד את ההזדמנות לשינוי גורלנו כעם | דעה
חברים יקרים אני פונה אליכם לקרוא את דברי הכתובים מתוך כוונה לתת הסבר לאמונה שלי כי יצחק הרצוג מוביל למהפכה היסטורית והגוש הפוליטי הרב מפלגתי אותו הוא מציג ,  הוא מפץ שנותן תקווה גדולה להפיכת החזון למציאות .  אני כותבת את הדברים כתוצאה ממחקר שערכתי במשך 20 שנה בהנחיית פרופ' רוברט סטולרו בוגר הרווארד ,  מוביל ברמה הבינלאומית בפסיכולוגיה אנליטית - פסיכולוגיה מערכתית ,  מחקר אותו הצגתי בכנס בינלאומי בשנת 2004 .
 תקציר של המחקר על רגל אחת :  למעשה הייחודיות שלנו כעם היא העובדה ששרדנו 2,000 שנות גלות ושרדנו את השואה הגדולה בתולדות האנושות ,  בחכמה גדולה ובכוחות נפשיים קולקטיביים נלחמנו על קיומנו .  הנוסחה לקיומנו היא  " אם אתה לא נלחם אתה לא שורד ",  אי לחימה שווה מוות ,  משמעותה של לחימה היא חיים .  כדי לשרוד בנינו את ה"אני "  הקולקטיבי של ההישרדות .  משמעות הדבר היא שהראיה היא מזווית שלנו ושלנו בלבד ,  והיא שעלינו להיות בכוננות מתמדת שמה האויב ייפגע בנו .  
ראש הממשלה בנימין נתניהו והימין הקיצוני למעשה משמרים תפיסת עולם של הישרדות ,  תפיסת עולם הבנויה עמוק עמוק במבנה הפסיכולוגי שלנו כעם - תפיסת עולם המבוססת על ראיה חד-צדדית ,  המשך מלחמות על קיומנו .  מערכת היחסים עם הפלסטינים הייתה ונשארה מערכת של לוחמה ,  וסביר להניח שתפיסת העולם של נתניהו תישאר בעינה .  נתניהו מדבר על שלום אבל ברגעי האמת מתקפל ,  פוחד פחד מוות מוויתור על תפיסת העולם שכל כך מושרשת בו כמנהיג .  היתרון הגדול של נתניהו ,  שבזכותו ניצח קדנציה אחרי קדנציה ,  היא העובדה שכל מה שהוא צריך לעשות הוא להפחיד את העם שההישרדות שלנו בסכנה ואז כל הפחדים צפים ועולים ורואים בנתניהו אל מושיע ואיש ביטחון .  
הרצוג בחוכמה ובאומץ עילאי אומר :  עלינו לעשות שינוי ,  עלינו לשנות את תפיסת העולם של הישרדות ,  לשנות את המצב בו אנחנו חיים מאז קום המדינה במצב של מלחמות ,  שכול ,  טרור ופחד מתמיד על קיומנו .  בניית מערכת יחסים עם הפלסטינים וארצות ערב בכלל מתוך עמדה של כוח שתיתן לנו את ההזדמנות לחיות בשלום ,  עם חופשי בארצו ,  הזדמנות לפעם הראשונה בהיסטוריה שלנו מאז גלות בבל לחיות לא על החרב אלא על העט ,  לא במערכת של מלחמה אלא מערכת של שלום בינינו לבין שכנינו .  מ"אני "  קולקטיבי של מלחמה ל"אני "  קולקטיבי של שלום כשהביטחון עומד לנגד עיניו ,  כפי שעמד בפני כל מנהיגי מפלגת העבודה שרדפו שלום ושמרו על ביטחונה של ישראל .  הרצוג ,  עם החושים המחודדים שלו בונה גוש גדול של מפלגות ואישים שיעמדו איתנים מול נתניהו והימין שילחמו בכל נפשם להמשיך את  " המלחמה על קיומנו ".  אכן ,  הרצוג מחולל מהפכה היסטורית ,  אני תקווה שכולנו ניתן תמיכה ונשתתף במהפכה הגדולה שהרצוג מוביל .  מי ייתן וכולנו ניתן את התמיכה להרצוג שיוביל לניצחונו ויותר חשוב מזה ,  לשינוי היסטורי וחשוב בעת הזו עבור מדינת ישראל ואזרחיה .
 אם חלילה הרצוג לא ינצח ,  חלילה לא יבנה גוש פוליטי מרכזי שיעמוד מול נתניהו והימין ,  נפסיד את ההזדמנות לשינוי גורלנו כעם .  נפסיד את ההזדמנות הגדולה בהיסטוריה שלנו  " וכיתתו חרבותם לאתים ",  נמשיך לחלום להיות עם חופשי בארצו ואין תקווה באופק .  
ד"ר שרה ג'ניסטיל היא מזכירת סניף מפלגת העבודה במבשרת ציון 

המפץ הגדול של הרצוג נותן תקווה
הרצוג מחולל מהפכה היסטורית אל מול שימור תפיסת העולם של הישרדות .  אם הרצוג לא ינצח ,  לא יבנה גוש פוליטי מרכזי שיעמוד מול נתניהו והימין ,  ונפסיד את ההזדמנות לשינוי גורלנו כעם | דעה

