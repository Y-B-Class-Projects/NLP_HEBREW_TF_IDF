נתניהו על הקוטג' : " תמצאו פתרונות כמו כחלון "
 ראש הממשלה קרא לשרים הקשורים לעליות המחירים בשוק הגבינות לנהוג כמו שר התקשורת שהוביל רפורמות בשוק הסלולר .  הוא גם הבטיח שממשלתו תפעל לפתרון מצוקת הדיור
 ( עריכה :  יאיר דניאל ) 
ראש הממשלה ,  בנימין נתניהו ,  התייחס הבוקר  ( ראשון )  בישיבת הממשלה למרד הצרכני על גבינת הקוטג' שהביא לסערה ציבורית גדולה בשבוע האחרון .  בישיבה אמר ראש הממשלה לשרי הליכוד כי עליהם לשאוב השראה משר הרווחה והתקשורת ,  משה כחלון ,  ומהרפורמות שלו בשוק הסלולר . " כחלון עשה דברים גדולים ",  אמר נתניהו , " תהיו 'כחלונים' ותמצאו פתרונות לנושא ". 
שר האוצר ,  יובל שטייניץ  ,  התייחס גם הוא לנושא ואמר כי הממשלה בודקת צעדים אפשריים לפעולה נגד עליית המחירים במשק .  בשיחה עם וואלה !  חדשות ,  אמר שטייניץ כי  " אין סיבה שמחיר הקוטג' בישראל יהיה כפול ממחירו באירופה .  אם עיוות שכזה אכן קיים ,  צריך לראות איך ניתן לתקנו ". 
בשעות הצהריים אמור להתקיים דיון מקיף על הנושא בוועדת הכלכלה .  חבר הכנסת ושר האוצר לשעבר ,  מאיר שטרית  ( קדימה )  ,  אמר בהקשר זה כי בעיניו , " משבר הקוטג' מצביע על סכנה גדולה לתיאום מחירים בשוק .  פרט לפיקוח על המחירים ,  יש להפחית ואף לבטל את המע"מ על מוצרי מזון בסיסיים כמו לחם וחלב ,  כפי שעשו מספר מדינות ברחבי העולם בהצלחה רבה ".  
שטרית הוסיף כי  " מדיניות המיסוי של הממשלה איבדה את דרכה ומעודדת גידול בהיקף האוכלוסייה שיורדת מתחת לקו העוני .  בשלב ראשון ניתן להפחית את המע"מ על מוצרי מזון בסיסיים מ-16% ל-8% ולהמשיך במגמה עד לביטולו לחלוטין של המע"מ על מוצרי מזון בסיסיים ". 
בישיבת הממשלה התייחס ראש הממשלה גם למחירים הגבוהים בשוק הנדל"ן ולמצוקת הדיור ,  ואמר כי הממשלה תסמיך בהמשך היום ועדת שרים ,  שתפעל לפתרון המצוקה . " צעירים רבים נאלצים לגור עם הוריהם ,  עוד מעט עם סביהם .  זוגות צעירים ,  חיילים משוחררים וסטודנטים חשים שהחלום שלהם לרכישת דירה הולך ומתרחק משום שהמחירים הולכים ומאמירים ",  אמר נתניהו  . 
" המחירים מאמירים משום שאין מספיק היצע דירות במדינת ישראל ,  אין היצע דירות משום שאין מספיק דירות מתוכננות ואין מספיק דירות משווקות .  את הצד של השיווק התחלנו לפתור בצעד היסטורי ,  ברפורמה היסטורית ,  כשחתמנו לפני כמה שבועות על הרפורמה הגדולה במנהל מקרקעי ישראל .  בכוונתנו לעשות כביש עוקף בירוקרטיה  כדי שעד שיושלם חוק הקבע בעניין הרפורמה בתכנון ,  יהיה לנו כביש מהיר לסגור את הפערים כדי להביא דירות ". 
עוד על תגובות בירושלים למחאת הקוטג':החכים תומכים :  לא ייתכן שקוטג יעלה כמו בנזין " האוצר תומך בהוצאת מוצרי החלב מפיקוח"מחאה במליאה :  צפו בתירוש מגישה קוטג לנתניהומחאת הקוטג :  שמחון החליט לפתוח השוק לייבוא

נתניהו על הקוטג' : " תמצאו פתרונות כמו כחלון "
 ראש הממשלה קרא לשרים הקשורים לעליות המחירים בשוק הגבינות לנהוג כמו שר התקשורת שהוביל רפורמות בשוק הסלולר .  הוא גם הבטיח שממשלתו תפעל לפתרון מצוקת הדיור

