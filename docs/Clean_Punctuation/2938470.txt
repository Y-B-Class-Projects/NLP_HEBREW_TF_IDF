עיתון חרדי : " נתניהו לא יתנגד לרפורמים  בגלל אשתו השנייה "
 במאמר מערכת ב"יתד נאמן "  של סיעת דגל התורה נטען כי ראש הממשלה  " נוטה אישית "  לסייע לרפורמים ,  שעם מנהיגיהם נפגש השבוע בארה"ב ,  בשל נישואי העבר לפלייר קייטס . " חרדה מארנקו של תומך הרפורמים שלדון אדלסון "
  ( נתניהו מכריז על מתווה הכותל ,  לפני כחודש )  
הביטאון  " יתד נאמן ",  הרואה אור מטעם סיעת דגל התורה שבמפלגת יהדות התורה ,  יצא הבוקר  ( שישי )  במתקפה אישית וחריגה נגד ראש הממשלה בנימין נתניהו .  זאת ,  בעקבות פגישתו השבוע עם ראשי התנועה הרפורמית בארצות הברית וההכרזה על מתווה הכותל ,  שבמסגרתו תאושר רחבת תפילה משותפת לנשים ולגברים בכותל המערבי הדרומי ,  המיועדת גם לרפורמים .
 במאמר המערכת ,  שיצא תחת הכותרת  " עקבי בהפכפכיות ",  כתב עורך העיתון ,  הרב ישראל פרידמן ,  כי אשתו השנייה של נתניהו ,  פלייר קייטס ,  היתה בריטית שהתגיירה לצורך נישואיה עם נתניהו במסגרת  " גיור קונסרבטיבי ".  על כן ,  הסיק פרידמן ,  גם  " נטייתו האישית של נתניהו פונה לשם "  וכי ראש הממשלה  " לעולם לא ייצא חוצץ נגד הכתות החוץ-יהודיות ". 
לקריאה נוספת:הרבנות קוראת להקפאת מתווה הכותל : " נותן דריסת רגל לרפורמים"מלחמת החרדים ברפורמים מחריפה ,  אך לא תוביל למשבר קואליציונינשים דתיות נגד חוק המקוואות : " מחזיר את כולנו שנים אחורה "  
ראש הממשלה אמנם אינו איש הציבור היחיד שמוקע במאמר כמי שהפך לכדי  " משת"ף רוח של הפולשים הזרים "   והכותב גם מציין את נשיא המדינה ,  ראובן ריבלין ,  כמי  " שנכנס לתהליך של גיבוי לראשי התנועה ההיא ".  עם זאת ,  נתניהו הוא היחיד שנטען לגביו כי הוא מנוע מבחינה אישית מלהתנגד לרפורמים ,  ואף  " להעניק להם את הרחבה ",  בין היתר בשל נישואי העבר לקייטס ובשל  " החולשה והחרדה מארנקו של ידידו ,  ואולי פטרונו ,  תומך הרפורמים שלדון אדלסון ודומיו ".  
פרידמן התריע כי להפרת ההסכם הקואליציוני עם החרדים ,  ובו ההתחייבות לשמירת הסטטוס קוו ביחסי דת ומדינה ,  עשוי להיות  " מחיר כבד ".  לדבריו ,  לא ניתן לחרוג מהסכם זה כדי להכיר בזרם הרפורמי ,  גם לא לאחר  " מתן הליגיטימציה "  מבג"ץ . " מדובר בקו אדום ,  זהו איבר שנשמת העם תלויה בו ",  כתב .  
המאמר מצטרף לשורת גינויים חריפה שהשמיעו החרדים במהלך השבוע נגד שיתוף הפעולה של נתניהו עם הרפורמים והקונסרבטיבים ,  אולם ספק אם גם הפעם יש בהתבטאויותיהם כדי לאיים על שלמות הממשלה .  חלק מנבחרי הציבור החרדי הודו השבוע שפרישה ממנה היא בגדר  " פרס לרפורמים ",  ולדבריהם אם נתניהו ימשיך  " בחיבוק לזרמים הלא אורתודוכסיים ",  הם יסתפקו  " בהערמת קשיים "  בתוך הקואליציה ותו לא .
 בסיעת  " דגל התורה ",  שאותה מייצג הביטאון היומי  " יתד נאמן ",  חברים בין השאר יו"ר ועדת הכספים ח"כ משה גפני וח"כ אורי מקלב .  על פי רוב ,  המאמרים המתפרסמים בעיתון מקבלים את אישור בכירי הסיעה טרם הפרסום ,  ובהם חברי הכנסת .  

עיתון חרדי : " נתניהו לא יתנגד לרפורמים  בגלל אשתו השנייה "
 במאמר מערכת ב"יתד נאמן "  של סיעת דגל התורה נטען כי ראש הממשלה  " נוטה אישית "  לסייע לרפורמים ,  שעם מנהיגיהם נפגש השבוע בארה"ב ,  בשל נישואי העבר לפלייר קייטס . " חרדה מארנקו של תומך הרפורמים שלדון אדלסון "
 
