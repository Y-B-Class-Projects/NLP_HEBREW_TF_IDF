בזמן סיור נתניהו בגבול :  ירי לעבר כוח צה"ל סמוך לגדר בצפון עזה
בתגובה לירי על תשתית צבאית סמוך לגדר המערכת ,  צה"ל תקף עמדת חמאס בצפון הרצועה .  על רקע המתיחות קיים חשש מירי על כוחות צה"ל באזור שער הנגב .  נתניהו קיים הערכת מצב באוגדת עזה : " כל תוקפנות של חמאס תיענה בתגובה כפולה ומכופלת "
 - ירי בוצע לעבר תשתית צה"ל סמוך לגדר- טנק של צה"ל תקף עמדת חמאס בצפון הרצועה- הפרות הסדר התחדשו בגבול עזה ;  יותר ממאה משתתפים- נתניהו בגבול : " כל תוקפנות תיענה בתגובה כפולה ומכופלת "-  בפיקוד הדרום נערכים להפגנות מחר ;  ההערכה :  יהיו אלימות מהרגיל- נתניהו בשדרות : " מחויב לביטחון תושבי העוטף "  
טנק של צה"ל תקף היום  ( חמישי )  עמדה צבאית של חמאס בצפון רצועת עזה בתגובה לירי שבוצע לעבר תשתית צה"ל סמוך לגדר המערכת .  בדובר צה"ל אישרו את התקיפה ומסרו כי אין נפגעים לכוחותינו .  במקביל ,  הפרות הסדר התחדשו בגבול וקיים חשש מירי צלפים על כוח צה"ל באזור שער הנגב .
 ראש הממשלה בנימין נתניהו קיים הערכת מצב ביטחונית באוגדת עזה ואיים כי ישראל תגיב בתגובה  " כפולה ומכופלת "  על כל גילוי של תוקפנות מצד חמאס .  נתניהו ,  ששמע סקירות ממפקדים בגזרה וסייר באזור גדר הגבול ישראל-מצרים ,  התייחס למתיחות המורגשת בימים האחרונים : " אני ער לכך שבימים האחרונים יש התחדשות של התוקפנות של חמאס בכל מיני צורות שונות ומשונות .  כדאי שחמאס יבין עכשיו שכל גילוי של תוקפנות יענה בתגובה תקיפה כפולה ומכופלת מצד ישראל .  מוטב שיבינו זאת עכשיו מאשר אחר כך ". 
בהמשך ,  הגיע נתניהו לכנס פעילים בשדרות ואמר כי  " מאז שהשקנו את מסע הבחירות של הליכוד אמרתי שהמקום הראשון שנגיע אליו הוא שדרות .  אני בא הנה מאוגדת עזה .  יש לנו מחויבות לביטחון שלכם ושל תושבי העוטף ושל תושבי מדינת ישראל ".  הוא הוסיף : " לא כדאי לחמאס להתעסק איתנו ". 
לקריאה נוספת :  מהנכבה עד עסקת המאה :  האירועים הנפיצים שמאיימים להבעיר את השטחלחמאס תכניות משלו :  מערכת הביטחון נערכת להגברת הטרור בימי האירוויזיון 
יותר ממאה פלסטינים משתתפים בהפרות הסדר האלימות שהתחדשו בשעות האחרונות מול גדר המערכת שבגבול הרצועה .  בכמה אירועים הגיעו פלסטינים אל הגדר באזור מרכז הרצועה במטרה לחבל בגדר ,  ובתגובה ביצע צה"ל ירי הרחקה .  תוך כדי הפעילות דיווח כוח צה"ל על שמיעת ירי לעברו והחיילים חששו כי מדובר בירי צליפה לעברם .
 במקביל ,  בפיקוד הדרום נערכים להפגנות שיתקיימו מחר כמדי יום שישי סמוך לגבול .  לפי ההערכות ,  ייתכן שהן יהיו אלימות באופן חריג בעקבות ההסתה סביב המתיחות בהר הבית ויכללו פעולות טרור ושיגורי בלוני נפץ לשטח ישראל .  
הלילה תקפו מטוסי קרב וכלי טיס של צה"ל כמה מוקדים במתחם צבאי של חמאס בדרום הרצועה .  זאת ,  בתגובה לבלוני הנפץ ולשיגור רקטה לשטח ישראל .  בעקבות השיגור ,  אזעקות צבע אדום נשמעו במועצות האזוריות אשכול ושער הנגב ומערכת  " כיפת ברזל "  הופעלה ,  אך הרקטה נפלה בשטח פתוח .  כמו כן ,  הושמעה גם התרעת שווא ביישומון צבע אדום בגלל מטען על גדר המערכת בגבול .
  ( עדכון ראשון :  18:00 )  

בזמן סיור נתניהו בגבול :  ירי לעבר כוח צה"ל סמוך לגדר בצפון עזה
בתגובה לירי על תשתית צבאית סמוך לגדר המערכת ,  צה"ל תקף עמדת חמאס בצפון הרצועה .  על רקע המתיחות קיים חשש מירי על כוחות צה"ל באזור שער הנגב .  נתניהו קיים הערכת מצב באוגדת עזה : " כל תוקפנות של חמאס תיענה בתגובה כפולה ומכופלת "
 
