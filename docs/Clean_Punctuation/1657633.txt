מבהירים עניינים :  בין הבית הלבן לירושלים
בדברי ימי יחסיה של ארה"ב עם ישראל ,  מאז 1967 לפחות ,  ייתכן כי לא היה ראש ממשלה שנתקל ביחס כה צונן ,  בוטה וחסר נימוס כמו זה שהתקבל בו בנימין נתניהו על ידי ברק אובמה ,  ודי אם נחזה בגינונים החיצוניים .
 פרטי הפגישות טרם נחשפו במלואם ,  אבל לפחות מן הגינונים החיצוניים ניכר כי כדי להעביר מסר של קרירות - המפגש הצפוי עם הנשיא אובמה אושר רק זמן קצר לפני מועדו ,  ורק לאחר הדלפה לרשת פוקס .  
הבית הלבן גם לא איפשר למצלמות הטלוויזיה להנציח את ישיבתם של הנשיא וראש הממשלה בחדר הסגלגל ,  זה מול זה ,  כאשר הם מחליפים מילות נימוס מתחייבות .  והרי את חילוקי הדעות היו יכולים להשאיר למפגש עצמו ,  לאחר שהצלמים היו מסולקים מהמקום .  
בעבר הפיץ הבית הלבן תצלום של הנשיא אובמה ,  רגליו פשוטות לפנים על שולחן המכתבה ,  בעת שיחה טלפונית עם נתניהו .  היה זה תצלום מבזה ,  ואולי אין זו מקריות :  הרי הפגישה האחרונה בין אובאמה לנתניהו התארגנה כאילו היה מדובר בשליח חשאי מצפון קוריאה ולא בראש ממשלת ישראל ,  המתוארת  ( עדיין ?  )  כבעלת ברית ,  אשר עשרות סנאטורים ומאות צירי קונגרס כיבדו את נתניהו בנוכחותם בעת שנשא את נאומו בוועידת השדולה למען ישראל .  
האם הדבר נובע מן האמירה של ראש הממשלה כי דין הבנייה בירושלים כדין הבנייה בתל אביב ?  ואולי היחס של הנשיא האמריקני נובע מן הגילוי - שעיתויו אינו מקרי ומקורו ,  כנראה ,  ביריביו של נתניהו - על אישור בניית 20 דירות במלון שפרד בשכונת שייח' ג'ארח ?  
הלא 20 דירות בבניין אחד ,  בירושלים ,  כמותן כשתיים ? שלוש קומות בגורד שחקים אחד במנהטן .  בנייתן או אי בנייתן - זה מה שישפיע על ההסדר המיוחל עם הפלסטינים ? 
מוכרחים לציין ,  עם זאת ,  שהקונגרס אינו מחריש ומוכיח שוב כי הוא מעוז הידידות האמיתי של ישראל בארה"ב :  לא פחות מ ? 327 צירים ,  שני שלישים מ ? 435 חברי בית הנבחרים ,  שיגרו מכתב למזכירת המדינה הילרי קלינטון ,  ובו הם מביעים דאגה עמוקה לנוכח המתיחות האחרונה ששוררת ביחסי שתי המדינות ,  שניתן לה פומבי גדול .  החותמים מדגישים כי ישראל חזקה היא נכס לאינטרס הלאומי של ארה"ב .  יש לראות מכתב זה משום תגובה חריפה ליחס המעליב שגילה הנשיא אובאמה לנתניהו .
 היה אשר היה תוכן הפגישה - את הנסיבות החיצוניות של התנהגות הממשל האמריקני אי אפשר להעלים .  דומה כי אין צורך להיות מתומכיו של נתניהו כדי לחוש ביחס המעליב שהכתיב הבית הלבן למפגש זה .  ואכן ,  רק על פי הגלוי לעין אפשר לשאול אם הנשיא אובאמה מנסה ליצור חיץ בין נתניהו לבין הישראלים .  
קשה להעריך ,  אבל אפשר לומר :  זהו שינוי בעל אופי אסטרטגי .  קו אחד ישיר ועקבי נמתח מ"נאום קהיר "  ועד ימים אלה .
 
מבהירים עניינים :  בין הבית הלבן לירושלים
nan
