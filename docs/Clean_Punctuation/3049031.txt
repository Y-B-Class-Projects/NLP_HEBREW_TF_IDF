משבר התאגיד מחריף :  נתניהו נערך לחקיקה במהלך הפגרה ,  כחלון מתנגד
לדברי מקורבים לרה"מ ,  נתניהו מתכנן להעביר חקיקה לדחיית השידורים בדיונים מיוחדים של פגרת הפסח בכנסת ,  כך שתושלם לפני מועד תחילת השידורים  30 באפריל .  בסביבתו של כחלון הבהירו :  הוא לא יסכים .  בין השניים התקיימה שיחה קשה ,  ובה הבהיר כחלון שלא יתמוך בחוק התקשורת
ראש הממשלה ,  בנימין נתניהו ,  שואף לדחות את עליית תאגיד השידור הציבורי לאוויר כבר בשבועות הקרובים .  מקורבים לנתניהו אמרו אמש  ( רביעי )  ,  הוא מעוניין להעביר את הדחייה בחקיקה במהלך פגרת הכנסת ,  שמתחילה השבוע הבא ,  כך שהיא תושלם לפני תאריך היעד לעליית התאגיד  30 באפריל .  עם זאת ,  בסביבתו של שר האוצר משה כחלון הבהירו כי הוא לא יסכים לדחייה של השידורים .
 העימות הפוליטי הפומבי המחודש סביב עתידו של התאגיד פרץ אמש במהלך אירוע הגיבוש של הקואליציה בחדרה .  על רקע המחאה המחריפה של עובדי רשות השידור ,  שאף הפגינו מחוץ לאירוע ,  עלה נתניהו לנאום וקרא לכחלון לדחות את פירוק רשות השידור בחצי שנה ולמצוא פתרון מוסכם שימנע את פיטורי העובדים .  
עוד בוואלה !  NEWS:בפעם השנייה :  שופט פדרלי הקפיא את צו ההגירה של טראמפרקטה התפוצצה בעוטף עזה ;  צה"ל תקף מטרות של חמאס בעזההושג הסכם :  הקולנוע המיתולוגי של ירושלים לא ייסגר 
נתניהו הודה שמדובר ב"החלטה שגויה "  שקיבלה ממשלתו הקודמת והוסיף כי  " גם שגיאה אפשר לתקן ,  זה לא מאוחר מדי ".  לאחר מכן פנה לכחלון ,  שכבר עזב את האירוע ,  ואמר לו : " בוא נשלב ידיים - בוא נעשה את התיקון הזה .  לא מאוחר מדי לתקן ,  גם במסגרת התקציב .  מה שצריך לעשות זה לקחת הפוגה של חצי שנה ,  להאריך את זה ולמצוא את הפתרון לדבר הזה ".  זו הפעם השלישית בשנה האחרונה שראש הממשלה פועל לסגירת התאגיד ,  ודבריו התקבלו בזעם בסביבת שר האוצר . " נתניהו ממשיך לשחק ברגשות של עובדי רשות השידור .  הוא כנראה שכח מי קרא להם חמאסניקים בקמפיין הבחירות וחוקק חוק שהגביל את קליטתם בתאגיד ",  אמרו בכירים באוצר ויו"ר סיעת כולנו ,  רועי פולקמן ,  צייץ שמדובר ב"ספין על גבי העובדים ".  
כחלון עצמו לא נכח באולם בזמן שנתניהו דיבר ,  ומתברר שלא לחינם .  לדברי מקורבים לכחלון ,  בשבועות האחרונים ישנה מתיחות בינו לבין ראש הממשלה .  נתניהו מצטרף לאירועים פומביים עם כחלון ,  אך בסביבת שר האוצר מאוכזבים מההתנהלות של נתניהו בנושא התאגיד ובהתעקשותו לקחת חלק באותם האירועים בדיוק .
 ביום שני התקיימה פגישה בין כחלון לנתניהו ,  במהלכה הביע שר האוצר התנגדות לחוק התקשורת החדש שמקדם ראש הממשלה .  כחלון הטיח בו מלים קשות ,  והבהיר לו שהחוק במתכונתו הנוכחית לא יעבור .  
נתניהו הזמין לאחרונה את כחלון לארוחת צהריים מתוקשרת ,  הצטרף לטקס חתימה על הסכמי גג באילת בשבוע שעבר ,  והצטרף לתכניתו להוריד מסים .  הוא אף הציע לולהצטרף אליו לביקורו בסין בשבוע הבא ,  אך נענה בסירוב .
 בהודעה לתקשורת על מתווה המסים ,  הדגיש ראש הממשלה כי מדובר  " בהחלטה משותפת ",  אף ששר האוצר עצמו מדבר על הנושא זה שבועות .  בהמשך לכך ,  העניק ראש הממשלה ראיון ל"תכנית הכלכלית "  בגלי צה"ל ,  והתפאר ביכולותיו הכלכליות .  
עוד לפני נאומו של נתניהו ,  ניכרו סימני הקרע כאשר כחלון בחר שלא לשבת בכיסא שיועד לו בשולחן ראש הממשלה ,  אלא יחד עם חברי סיעת כולנו .  כמו כן ,  כחלון חלק שבחים ליו"ר הקואליציה דוד ביטן ,  מארגן האירוע ,  אך בדברים שנשא לא הזכיר את נתניהו .  כחלון אמר לביטן : " אני שמח שאתה חלק מהקואליציה שיודע לקבל החלטות ולא מפחד .  זו תכונה שלא נמצאת אצל הרבה וכשאתה מקבל החלטה את הולך איתה עד הסוף ולא שולח לאחרים ",  בעקיצה ברורה לראש הממשלה .  
בפעם הקודמת שנתניהו ניסה לסגור את התאגיד ,  בנובמבר האחרון ,  כחלון התנגד גם כן מטעמים של עלות תקציבית .  כדי לפתור את המשבר הוקם צוות מנכ"לים משותף בניסיון למצוא פתרון תקציבי שיאפשר את סגירת התאגיד והמשך פעילות רשות השידור ,  אך בחצי השנה האחרונה לא הצליח הצוות להגיע להסכמות מבלי לפרוץ את המסגרת התקציבית .  
בסביבת ראש הממשלה המשיכו להתעקש אמש ש"אין שום בעיה תקציבית בדחיית עליית התאגיד .  להיפך - עובדי הרשות מוכנים להתגמש ואף לספוג את עלות הדחייה .  הדחייה יכולה להביא את רשות השידור למתכונת מאוזנת ,  במקום להעביר 700 מיליון שקל מכספי משלם המסים שאין עליהם בקרה ציבורית .  אפשר להתאים את הכול למסגרת התקציבית ".  
במקביל ,  אתמול הודיע נתניהו כי ממלא מקום שר התקשורת ,  צחי הנגבי ,  יגיש היום את חוק התקשורת החדש .  החוק מקים גוף מפקח אחד - שכפוף לדרג הפוליטי - לכלל השידורים בישראל ,  המסחריים והציבוריים כאחד ,  וצפוי בהמשך להביא לפיטורי מנכ"ל התאגיד ,  אלדד קובלנץ ,  ולביטול עצמאות השידור הציבורי מהדרג הפוליטי . " זה חוק תקשורת שימנע מצב שגופים ציבוריים יהיו ללא פיקוח וגם שיגדיל את התחרות בתקשורת ",  אמר . 
" עם ישראל מייחל לזה ",  אמר נתניהו , " הוא רוצה לראות קצת גיוון .  ואת הגיוון נשיג לא על ידי שליטה אלא על ידי תחרות ועוד תחרות ,  כי היום כשאתה פותח את הטלוויזיה ,  חוץ מזה שאתה רואה את דוד ביטן ,  אתה פותח אתה שומע שמאל ,  פותח ערוץ שני - שמאל ,  פותח ערוץ שלישי - שמאל מראיין את שמאל ",  הוסיף נתניהו .  גם הצעת חוק התקשורת ,  שתזכיר החוק שלה הופץ בשבוע שעבר ,  מעוררת התנגדות במשרד האוצר .  
כחלון התייחס לנושא התאגיד השבוע ואמר שכפי שהתחייב ,  התאגיד יקום .  בנאום בכנס כלכליסט הוא אמר שמשרד האוצר יסייע במקרים  " הומניטריים "  של עובדי רשות השידור והבהיר כי לא היה חבר בממשלה ,  שבראשה עמד נתניהו ,  שקיבלה את ההחלטה על הקמת התאגיד . " החוק חוקק כשאני הייתי אזרח .  עשו דה לגיטימציה לרשות השידור ואני קיבלתי את המצב הזה מוכן .  בסופו של דבר מדובר היה מדובר כאן בכסף ציבורי ואני הייתי צריך לשמור על הקופה ",  אמר .  
בהתייחס לחוק התקשורת החדש הוסיף : " התחייבתי שחופש הביטוי וחופש העיתונות יישמרו .  לא תהיה כפיפות לדרג פוליטי .  יהיה פיקוח מקצועי ולא פוליטי .  מדובר בכסף ציבורי גדול ופיקוח הוא לא מילה גסה ". 
חמתו של נתניהו על תאגיד השידור הציבורי התעוררה מוקדם יותר השבוע ,  בעקבות ידיעה שפורסמה בערוץ 20 על השעייתה של סמאח וואתד ,  תחקירנית בדסק החדשות ששיתפה בחשבון הטוויטר שלה ציוץ המהלל מחבל .  נתניהו העלה פוסט בפייסבוק בו כתב : " איך יראה השידור הציבורי תחת התאגיד ?  כתבת של תאגיד השמאל היללה מחבל .  הייתם מצפים שהיא תפוטר ?  לא ,  היא רק 'מושעית' .  בתאגיד השמאל בוחרים לתת מקום לתומכי מחבלים ".  

משבר התאגיד מחריף :  נתניהו נערך לחקיקה במהלך הפגרה ,  כחלון מתנגד
לדברי מקורבים לרה"מ ,  נתניהו מתכנן להעביר חקיקה לדחיית השידורים בדיונים מיוחדים של פגרת הפסח בכנסת ,  כך שתושלם לפני מועד תחילת השידורים  30 באפריל .  בסביבתו של כחלון הבהירו :  הוא לא יסכים .  בין השניים התקיימה שיחה קשה ,  ובה הבהיר כחלון שלא יתמוך בחוק התקשורת

