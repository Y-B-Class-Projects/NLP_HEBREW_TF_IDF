רה"מ נתניהו : " ידיעות אחרונות עיוותו הכותרת במכוון ;  זה לא עיתון - זה פראבדה "
 מתקפה חריפה של נתניהו על ידיעות אחרונות בגלל העמוד הראשון שלהם אתמול ,  שטען כי רה"מ השווה בין הורי החייל שעומד עכשיו למשפט באשמת הריגה לבין הורי הדר גולדין .  רה"מ אמר כי זה  " חיבור שקרי ,  זה כבר לא עיתון ,  זה פראבדה "
 מתקפה חריפה של נתניהו על ידיעות אחרונות בגלל העמוד הראשון של העיתון אתמול ,  שכותרתו היתה  " ההשוואה המקוממת של נתניהו :  התקשרתי להורי החייל היורה כמו שהתקשרתי להורים שבניהם נפלו או נעדרו ".  במרביתו של העמוד הראשון הובא מאמר של נחום ברנע ,  שנפתח במלים  " ההשוואה בין הוריו של החייל שעומד עכשיו למשפט באשמת הריגה לבין הוריהם של הדר גולדין ואורון שאול זועקת לשמיים ".  
" לא ביקשתי לעשות שום השוואה ",  אמר הבוקר רה"מ נתניהו בראיון לאסף ליברמן בגל"צ , " ולא תיתכן שום השוואה בין המצוקה של הורים במצבים כאלה או אחרים למצוקה הנוראית ,  הסבל הנורא של הורים שכולים .  אני אומר לך את זה מידיעה אישית ,  לצערי .  לא היתה כוונה לערוך השוואה כזאת .  אמירה לא הכי מוצלחת ,  זה נכון .  אז קודם כל אני הבעתי צער אם מישהו פירש את הדברים הללו בדרך מעוותת ,  אבל באותה נשימה אני אומר לך שיש מישהו שעיוות את זה במכוון .  כשעיתון מסוים ,  אם הוא קורא לעצמו עיתון ,  ידיעות אחרונות ,  לוקח את כל עמוד השער .  ומה הוא עושה עם עמוד השער ?  כתבה מעוותת ,  פשוט כתבת שקר ורשע ומנסה ליצור את ההקבלה הזו בכוח .  אז אני אומר :  אני לא התכוונתי לעשות את זה ואני מצטער אם מישהו פירש את זה כך ,  אבל הם כן התכוונו בוודאות ליצור את החיבור השקרי הזה ,  וזה מקובל ,  זה כבר לא עיתון ,  זה פראבדה ".  
זהו סיבוב נוסף בקרב המתמשך בין רה"מ נתניהו ל"ידיעות אחרונות "  ובעל השליטה נוני מוזס .  בתחילת יולי עלה פוסט בעמוד הפייסבוק של הליכוד ,  שגם נתניהו שיתף בעמוד הפייסבוק שלו ,  שבו הם האשימו את העיתון בפרסום שקרי וניפוח של הוצאות ביקור רה"מ באפריקה .  הכתב המדיני של העיתון ,  איתמר אייכנר ,  הגיב בפוסט משלו וכתב  " אני ועיתוני עומדים מאחורי המספר שפורסם ".  

רה"מ נתניהו : " ידיעות אחרונות עיוותו הכותרת במכוון ;  זה לא עיתון - זה פראבדה "
 מתקפה חריפה של נתניהו על ידיעות אחרונות בגלל העמוד הראשון שלהם אתמול ,  שטען כי רה"מ השווה בין הורי החייל שעומד עכשיו למשפט באשמת הריגה לבין הורי הדר גולדין .  רה"מ אמר כי זה  " חיבור שקרי ,  זה כבר לא עיתון ,  זה פראבדה "
 
