יועץ נתניהו :  ה-"ניו יורק טיימס "  מעוות עמדות הממשלה
יועץ ראש הממשלה ,  רון דרמר ,  תקף את העיתון שמציג לטענתו מציאות חד צדדית בכל הקשור ליחסי ישראל והפלסטינים . " הדרך הבטוחה לפרסם טור דעה בניו יורק טיימס היא לתקוף את ישראל ",  הוסיף
בהתבטאות חריפה ועוקצנית ,  תוקף יועצו של ראש הממשלה ,  רון דרמר ,  את עיתון הניו יורק טיימס ,  על היותו חד צדדי בכל הקשור ליחסי ישראל והפלסטינים .  המכתב שפורסם היום  ( שישי )  בג'רוזלם פוסט ,  נשלח בתגובה לבקשת הניו יורק טיימס לפרסם טור דעה של ראש הממשלה ,  בנימין נתניהו ,  שהגיב בסירוב לפניית העיתון .
 במכתב ארוך למערכת העיתון ,  דרמר פירט את הסיבות שבגינן ראש הממשלה יימנע מכתיבת טור הדעה ,  כשביניהן הטור שכתב ראש הרשות הפלסטינית ,  אבו מאזן .  בטור ,  שפורסם במאי האחרון כהקדמה לניסיון הקבלה לאו"ם בספטמבר ,  עיוות אבו מאזן ,  לטענת מרדר ,  את המהלך ההיסטורי שלא אמור לעבור ,  במידה ומתבצעת בדיקה בסיסית של העובדות .  בטור שפורסם השבוע בעיתון האמריקאי ,  קבע תומס פרידמן כי התמיכה הגדולה שקיבל נתניהו בנאומו בעצרת האו"ם ,  נקנתה בעבורו על ידי הלובי הישראלי .
 בחודש שעבר פרסם העיתון מאמר דעה תחת הכותרת  " ישראל ופינקוושינג "  שעורר תגובות חריפות ,  בהאשימו כי ישראל משתמשת בזכויות הגאים כעלה תאנה להסתרת הדיכוי המתמשך של הפלסטינים .  המאמר עורר תגובות חריפות בקרב הקהילה היהודית בארצות הברית ,  שתקפה את העיתון ואת הטענות  " המופרכות "  להן הוא נותן במה . 
" הדעות של חלק מבעלי הטורים הקבועים שלך לגבי ישראל ידועות היטב ",  כתב דרמר . " הם מעוותים באופן עקבי את העמדות של ממשלתנו ומתעלמים מהצעדים שנעשו לקדם את השלום ".  יועצו של ראש הממשלה בדק ומצא כי מתוך 20 טורי דעה שפורסמו בשלושת החודשים האחרונים ,  19 הכילו דעה שלילית על ישראל או על מדיניות הממשלה .  הטור החיובי היחידי נכתב על ידי ריצ'רד גולדסטון ,  מחבר הדו"ח על מבצע עופרת יצוקה ,  ששלל את האפשרות שישראל היא מדינת אפרטהייד .
 דרמר הוסיף כי  " במקום לנסות לאזן בין הדעות הללו לדעה אחרת ,  נראה כי הדרך הבטוחה לפרסם טור דעה בניו יורק טיימס בימים אלה ,  לא משנה כמה עמומים הכותב או זווית ראייתו ,  היא לתקוף את ישראל ".  
בלשכת ראש הממשלה אישרו את הדברים ומסרו כי הם מדברים בעד עצמם .
 
יועץ נתניהו :  ה-"ניו יורק טיימס "  מעוות עמדות הממשלה
יועץ ראש הממשלה ,  רון דרמר ,  תקף את העיתון שמציג לטענתו מציאות חד צדדית בכל הקשור ליחסי ישראל והפלסטינים . " הדרך הבטוחה לפרסם טור דעה בניו יורק טיימס היא לתקוף את ישראל ",  הוסיף

