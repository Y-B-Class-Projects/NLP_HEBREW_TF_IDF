מקורביו של ארנון מילצ'ן : " קמפיין השמצות מביך מטעם נושאי כלים "
 בסביבת איש העסקים החשוד במתן מתנות יקרות ערך לנתניהו אמרו כי  " נושאי כלים מתודרכים כנגד מי שהקדיש חייו לישראל ".  זאת בין היתר ברמיזה לדבריו של ח"כ אמסלם ,  שאמר : " מישהו אילץ את מילצ'ן לקנות לו מתנות ?  ".  מקורבי נתניהו מכחישים : " לא תדרך איש "
  ( בווידאו :  חשיפת הקשר בין מילצ'ן לראש המוסד לשעבר יוסי כהן )  
מקורביו של ארנון מילצ'ן ,  החשוד במתן טובות הנאה לראש הממשלה בנימין נתניהו ,  אמרו היום  ( ראשון )  כי  " מביך ומדאיג לראות את קמפיין ההשמצות שנפתח הבוקר מטעם נושאי כלים הפועלים בשירות בעלי אינטרס ,  כנגד אדם שהקדיש את חייו לביצור בטחונה ושגשוגה של מדינת ישראל ,  וניצל את קשריו הענפים לחיזוק הקשר הדיפלומטי הדיסקרטי עם מדינות ומנהיגים ברחבי העולם ".  
זאת ,  בין היתר ,  בתגובה לשיחה הבוקר של ח"כ דוד אמסלם  ( ליכוד )  בגלי צה"ל ,  שבה אמר כי  " מישהו אילץ את מילצ'ן לקנות ,  בן אדם בגיל 75 ,  מיליארדר ?  מה נתניהו בא לו עם אקדח על הראש ?  מילצ'ן סיפר ,  מי אמר שמילצ'ן לא משקר ?  ". 
לקריאה נוספת:היועמ"ש על חקירות נתניהו : " העובדה ששימשתי מזכיר אינה עילה לפסילתי "" מילצ'ן העיד :  הזוג נתניהו הוא שדרש את טובות ההנאה"פרקליט המדינה על חקירות נתניהו : " הלחצים על המערכת לא יעזרו " 
" תמוה לראות כיצד פועלים נושאי כלים מתודרכים דווקא כנגד מי שהפך בשנים האחרונות לכתובת לסיוע ללוחמי צה"ל ,  לזרועות הביטחון ולארגונים יהודים וציוניים בכול העולם ,  בלב פתוח ורחב ובהיקפים חסרי תקדים ",  הוסיפו מקורביו של איש העסקים ,  שעל פי החשד העניק מתנות יקרות ערך כמו תכשיטים ,  סיגרים ובקבוקי שמפניה לבני הזוג נתניהו . " מילצ'ן יפעל להגן בכל דרך על שמו ועל שמה הטוב של משפחתו ושל עובדיו המסורים והנאמנים למול הגורמים המסבים לו ,  למשפחתו ולעובדיו סבל וכאב מיותר ".  
מקורבי נתניהו הכחישו את הטענות ,  ואמרו כי : " ראש הממשלה לא תדרך איש נגד ארנון מילצ'ן ,  שאת תרומתו למדינת ישראל הוא מכיר ומוקיר ". 
בשיחתו עם גלי צה"ל ,  אמר ח"כ אמסלם על תיק 1000 ,  כי  " יש פה איזו שהיא בעיה בכלל בכל הנושא הזה ,  מחר מילצ'ן יספר לו גם שהוא קנה לו איזה טרנינג ונעלי בית .  אם אני קונה למישהו משהו אז אני קונה ביני לבינו משהו ,  קניתי לו משהו ,  מתנה ".  לדבריו , " מטרידה אותי השיטה במדינת ישראל ,  תראה מה קורה כאן .  יש כאן ציד מכשפות .  בהתחלה התחלנו עם סיגרים ,  אחרי זה עם שמפניות ורודות ועכשיו איזה תכשיט ".  
ביום שישי האחרון דווח בעיתון  " הארץ "  כי מילצ'ן טען בעדותו במשטרה כי ראש הממשלה ורעייתו הם שדרשו ממנו להעניק להם את טובות ההנאה ,  ושלרוב הן לא ניתנו מיוזמתו .  על פי הדיווח ,  המעורבים בפרשה השתמשו בשמות קוד , " עלים "  לסיגרים ו"ורדים "  לשמפניה הוורודה .
 עוד דווח כי  " עדותו של מילצ'ן הייתה נקודת המפנה בפרשה המכונה תיק 1000 .  אליה הצטרפו קבלות ופרטי כרטיסי אשראי ,  שנתפסו בידי החוקרים ומעידים לכאורה על מסע הרכישות למען ראש הממשלה ובני ביתו .  עוד קודם הצביע מידע מודיעיני שהצטבר במשטרה על דפוס שבמסגרתו התבקשו אילי הון לרכוש עבור נתניהו מוצרי יוקרה .  התשתית הראייתית בציר שבין ראש הממשלה והמפיק ההוליוודי היא שביססה את החשד הזה ".  
מפכ"ל המשטרה ,  רב-ניצב רוני אלשיך ,  אמר היום בתדרוך לעיתונאים כי חקירות ראש הממשלה בנימין נתניהו נמצאות בישורת האחרונה . " אנחנו יודעים מה היה שם ,  אנחנו נותנים פוש כדי שזה לא יימתח יותר מדי זמן ,  אנחנו יודעים את הרגישויות הציבוריות סביב העניין הזה ואני מעריך שתוך כמה שבועות נהיה אחרי הכול ",  אמר אלשיך . " אין לנו מחלוקות מהותיות עם הפרקליטות ,  הדיון הוא בעיקר בפרשנות ". 
 ( עידכון ראשון :  20:20 )  

מקורביו של ארנון מילצ'ן : " קמפיין השמצות מביך מטעם נושאי כלים "
 בסביבת איש העסקים החשוד במתן מתנות יקרות ערך לנתניהו אמרו כי  " נושאי כלים מתודרכים כנגד מי שהקדיש חייו לישראל ".  זאת בין היתר ברמיזה לדבריו של ח"כ אמסלם ,  שאמר : " מישהו אילץ את מילצ'ן לקנות לו מתנות ?  ".  מקורבי נתניהו מכחישים : " לא תדרך איש "
 
