אהוד ברק תוקף את היועמ"ש : " אובדן מצפן בטיפול בפרשות ביביגייט "
 בפוסט חריף שפרסם בעמוד הפייסבוק שלו ביקר ראש הממשלה לשעבר את מנדלבליט על כך שלא הורה לפתוח בחקירת פרשת הצוללות ,  וטען כי חקירת תיק 1000 אינה מתנהלת כראוי . " במדינה מתוקנת זה לא יכול לקרות "
  ( בווידאו :  שיחה עם עיתונאי חדשות 2 על חשיפת תמלולי השיחות בין נתניהו למוזס )  
ראש הממשלה לשעבר אהוד ברק תקף היום  ( חמישי )  את היועץ המשפטי לממשלה אביחי מנדלבליט ,  על כך שלא הורה לפתוח בחקירת פרשת הצוללות ולא הטיל מגבלות על עורך דינו של ראש הממשלה בנימין נתניהו ,  דוד שמרון .  במסגרת הבדיקה שפתח מנדלבליט בפרשה ,  נבדקות הטענות לניגוד עניינים בעסקת הרכש של צוללות מגרמניה ,  כאשר על פי דיווחים ,  שימש שמרון גם עורך דינו של מיקי גנור ,  איש עסקים ישראלי ששימש מתווך בעסקת הרכש .
" פרקליטים ,  חוקרים ושופטים ותיקים מביטים פעורי עיניים בחולשה ,  גרירה ואובדן המצפן הנגלים בטיפול בפרשיות ביביגייט ",  כתב ברק בפוסט ארוך שפרסם בעמוד הפייסבוק שלו . " האומנם ייתכן שטרם נפתחה חקירה מלאה ,  כולל בגרמניה ,  בעניין כלי השיט ?  דרוקר במספנות עם גילויים מטלטלים ,  והחוקרים לא ?  הייתכן כי עדיין לא יצאה הוראה לנתק מיד כל קשר בין משרד עו"ד שמרון-מולכו לבין נתניהו וממשלת ישראל ?  הייתכן כי שישה חודשים רבצו קלטות ביבי/נוני במגירות ?  והיועמ"ש ,  לאחר שהאזין להם ,  לא הורה בו ביום לרה"מ להעביר מידית לפחות את משרד התקשורת לאחריות שר אחר ?  ". 
עוד בוואלה !  NEWS:פרקליט המדינה על חקירות נתניהו : " הלחצים על המערכת לא יעזרו"תיק מוזס-נתניהו :  עורך ynet לשעבר והשר אלקין מעידים במשטרהחשיפה :  הקשר הסודי בין ראש המוסד לחשוד המרכזי ב"תיק 1000 "  
עוד הוסיף ברק וטען כי חקירת תיק 1000 ,  שבמסגרתו חשוד נתניהו בקבלת טובות הנאה מאנשי עסקים שנאמדות לכאורה בכ-400 אלף שקלים ,  אינה מתנהלת כראוי . " האם ייתכן כי בכל אותם חודשים לא נערכה פנייה אל רשויות החקירה בארצות הברית ,  בריטניה ,  צרפת ומדינה נוספת כדי לבצע חיקורי דין מלאים ומסודרים לחצי תריסר או מעט יותר 'פאקרים ומילצ'נים' בעלי שמות אחרים .  חלקם שמות שמוכרים כבר לציבור ?  ".  ברק אמנם כינה את מנדלבליט  " משפטן מוכשר ומקצועי ",  ואולם ,  תהה האם  " מצפונו ויושרו יעמדו במבחן שבין מדינת ישראל והתוהו ". 
ברק המשיך והתייחס גם לתיק 2000 ,  שעוסק בשיחות שהתקיימה בין נתניהו לבין מו"ל  " ידיעות אחרונות "  נוני מוזס ,  שבהן דנו בכך ש"ישראל היום "  לא יוציא מוסף סוף שבוע ,  ובתמורה ראש הממשלה יזכה בסיקור אוהד יותר ב"ידיעות אחרונות ".  לדברי ברק ,  אחרי שייסגר תיק 2000 , " יובטח לציבור חגיגית כי תיק 1000 חמור לעין ערוך ולגביו נחוש היועץ בכוונתו להגיש כתב אישום .  ויירגע הציבור לזמן מה .  אולם כשיגיע יומו של תיק 1000 יסתבר כי אליה וקוץ בה ".   
" הראיות ישנן .  והמתנות היו .  גם אם רק שניים מהנדיבים נחקרו עד תום .  והכול בהיר ובריר לכאורה .  אלא שהשטן ,  כהרגלו ,  בפרטים ",  המשיך . " שורש ההטעיה כאן הוא בהסטת הקשב מתיק 2000 שהעסקה המגונה הנידונה בו היא בדרגת חומרה וסיכון שאין גבוהים מהם למהותה ועתידה של ישראל כחברה חופשית ראויה .  ולעומתה ,  מיקוד הקשב בתיק 1000 שחומרתו עומדת בפני עצמה ,  אולם שכתוצאה מהגבלת החקירה בראשיתה עלולה להיתקל בקשיים הראייתיים שנזכרו לעיל .  נו ,  שאלתי ,  וכל זה יכול באמת לקרות ?  במדינה מתוקנת - לא !  באה התשובה .  אצלנו ?  בע"ה נחיה ונראה ". 
מוקדם יותר היום פרקליט המדינה שי ניצן התייחס בכנס הפורום הפלילי של לשכת עורכי הדין באילת לטענות על שיקולים פוליטיים שהובילו להחלטה לפתוח בחקירת פרשות 1000 ו-2000 ,  שבמרכזן עומד ראש הממשלה בנימין נתניהו . " לאורך השנים נשמעות נגדנו טענות כאילו פתחנו בחקירה נגד אישי ציבור מסוימים רק משום שהם משתייכים לצד הימני או השמאלי של המפה הפוליטית ,  לעדה מסוימת ,  למיעוט מסוים ,  וכיוצא בזאת ",  אמר . " הכול הבל ורעות רוח .  אין דבר רחוק יותר מן האמת ". 
לדברי ניצן , " מערכת אכיפת החוק של מדינת ישראל הוכיחה שאיננה מהססת לפעול מקום שבו עולה חשד לעבירות פליליות  גם כאשר החשודים הם בדרגים הבכירים ביותר ".  הוא הוסיף כי הפרקליטות והיועץ המשפטי לממשלה אביחי מנדלבליט  " הם 'עיוורי צבעים' בהקשר הזה ,  ואין דבר שמנחה אותנו בעשייה זולת אותו שיקולים ענייניים ומקצועיים .  לחצים כלשהם על המערכת לא יעזרו ,  שכן המערכת בנויה כך שרק שיקולים מקצועיים נלקחים בחשבון .  כך היה וכך יהיה ".  

אהוד ברק תוקף את היועמ"ש : " אובדן מצפן בטיפול בפרשות ביביגייט "
 בפוסט חריף שפרסם בעמוד הפייסבוק שלו ביקר ראש הממשלה לשעבר את מנדלבליט על כך שלא הורה לפתוח בחקירת פרשת הצוללות ,  וטען כי חקירת תיק 1000 אינה מתנהלת כראוי . " במדינה מתוקנת זה לא יכול לקרות "
 
