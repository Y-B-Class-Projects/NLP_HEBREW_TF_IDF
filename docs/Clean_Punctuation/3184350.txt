נתניהו :  שום הסכם בין איראן וסוריה ושום איום לא ירתיעו אותנו
במהלך טקס חנוכת הקריה למחקר גרעיני בדימונה על שמו של הנשיא שמעון פרס ,  התייחס לראשונה ראש הממשלה להסכם בין המדינות ואמר כי  " מי שמאיים עלינו בכלייה ,  מעמיד עצמו בסכנה דומה ,  ובכל מקרה הוא לא ישיג את מטרתו "
 ראש הממשלה בנימין נתניהו התייחס הערב  ( רביעי )  לראשונה להסכם לשיתוף הפעולה הצבאי שנחתם בין איראן לסוריה בנוגע לשיקומה הצבאי ,  ואמר כי הדבר לא ירתיע את ישראל מלפעול נגד התבססות איראנית סמוך לגבולה . " לא נרפה מיעד זה ,  כשם שלא הרפינו מן המאמץ להביא לביטולו של הסכם הגרעין הרע עם איראן ",  הצהיר ראש הממשלה . " זהו יעד שנתפס כבלתי אפשרי כשהצבתי אותו לראשונה על סדר היום הבינלאומי לפני כמה שנים ".   
" במישור המדיני ,  אנחנו נמשיך להפעיל לחצים נגד המשטר המסוכן והקיצוני באיראן ",  הבהיר נתניהו בטקס בקריה למחקר גרעיני בדימונה ,  לרגל קריאתה על שמו של הנשיא המנוח שמעון פרס . " רק אתמול ראינו את פירות הלחץ הזה בדבריו של נשיא איראן ,  שאמר שרבים בעם האיראני איבדו אמון בעתידה ובעוצמתה של איראן בגלל הסנקציות הכלכליות המתחדשות .  במישור הצבאי ,  צה"ל יוסיף לפעול במלוא הנחישות ובמלוא העוצמה נגד ניסיונותיה של איראן להציב כוחות ומערכות נשק מתקדמות בסוריה ,  ושום הסכם בין סוריה ואיראן לא ירתיע אותנו ,  וגם שום איום לא ירתיע אותנו ,  מי שמאיים עלינו בכלייה ,  מעמיד עצמו בסכנה דומה ,  ובכל מקרה הוא לא ישיג את מטרתו ". 
לקריאה נוספת:בכיר מדיני על ההסכם בין אסד לאיראן :  נמשיך לפעול להרחקתה מגבולנוחיבוק אירופי ,  סיוע איראני :  בישראל חוששים מדרכי השיקום החדשות של אסד  
" אינני מפריח סיסמאות באוויר ,  אני מתאר מדיניות עקבית ,  ברורה ונחושה ",  הוסיף נתניהו . " היא מגובה בהיערכות מתאימה ,  בהצטיידות ,  במוכנות ,  ובשעת הצורך בפקודות מתאימות .
 נתניהוהתייחס לנשיא לשעבר שמעון פרס ממקימי הכור ואמר כי  " שמעון חתר לשלום ,  אבל הוא ידע ששלום אמת יכול להיות מושג רק אם ידנו תאחז בחוזקה בנשק המגן ",  הסביר נתניהו . " במזרח התיכון ,  ובחלקים רבים של העולם ,  יש אמת פשוטה :  אין מקום לחלשים .  החלשים קורסים ,  נטבחים ,  נמחקים מן ההיסטוריה ,  והחזקים ,  לטוב או לרע ,  הם אלה ששורדים .  את החזקים מכבדים ,  עם החזקים כורתים בריתות ,  ובסופו של דבר עם החזקים עושים שלום ".  
קיומו של ההסכם הצבאי בין איראן לסוריה נחשף לפני יומיים ,  בין שרי ההגנה של המדינות .  בריאיון שהעניק שר ההגנה של איראן אמיר חתאמי לרשת אל-מיאדין הלבנונית ,  אמר כי טהראן הציבה כוחות בסוריה לבקשתה של דמשק ,  וכי  " אין לאף מדינה שלישית זכות להביע דעה בעניין או להתערב בו ".  זאת בהתייחסו לדרישות של ישראל וארצות הברית לנסיגה איראנית מסוריה .
 לדברי חתאמי ,  הסעיף החשוב ביותר בהסכם הוא בניית צבא סוריה מחדש . " באמצעות הסכם זה סללנו את הדרך לשיקום התעשיות הצבאיות הסוריות ",  הוסיף . " על סמך היכרותי את יכולותיה של איראן ,  אני חושב שהאיומים של נתניהו לתקוף אותה רחוקים מהמציאות ",  אמר הגנרל על ראש הממשלה .  

נתניהו :  שום הסכם בין איראן וסוריה ושום איום לא ירתיעו אותנו
במהלך טקס חנוכת הקריה למחקר גרעיני בדימונה על שמו של הנשיא שמעון פרס ,  התייחס לראשונה ראש הממשלה להסכם בין המדינות ואמר כי  " מי שמאיים עלינו בכלייה ,  מעמיד עצמו בסכנה דומה ,  ובכל מקרה הוא לא ישיג את מטרתו "
 
