דיווח :  אובמה אישר עמימות הגרעין בישראל
העיתון וושינגטון טיימס :  ממשל אובמה חידש הסכם חשאי בן 40 שנים ,  לפיו לא יופעל לחץ על ישראל בנושא הגרעין ,  בתנאי שירושלים תימנע מהצהרות פומביות בנושא ולא תערוך ניסויים גרעיניים
נשיא ארצות הברית ,  ברק אובמה ,  הסכים להאריך את תוקף הסכם העמימות של ישראל ,  המאפשר לה להחזיק ,  על פי דיווחים זרים ,  ארסנל גרעיני ,  מבלי להיות חשוף לביקורת ולפיקוח של גופים בינלאומיים בנושא .  העיתון  " וושינגטון טיימס "  דיווח הלילה  ( שבת )  כי אובמה הודיע לראש הממשלה נתניהו שהוא מאריך את ההסכם בן 40 השנים ,  במהלך פגישתם של השניים בחודש מאי .
 עקב כך ,  ארה"ב לא תפעיל לחץ על ישראל בדרישה שתחשוף פרטים אודות הגרעין ,  ולא תדרוש מישראל לחתום על האמנה למניעת הפצת נשק גרעיני .  בהתייחסו לנושא באופן מרומז ,  אמר ראש הממשלה נתניהו בשבוע שערב כי ביקש - וקיבל- מהנשיא האמריקאי מסמך המעגן שורה של הבנות אסטרטגיות ארוכות שנים בין ישראל לארצות הברית .  
הסכם ההבנות בין שתי המדינות התגבש בשנת 1969 בין ראש הממשלה דאז גולדה מאיר לנשיא ארה"ב ניקסון .  תמצית ההסכם היא שארה"ב תקבל באופן פאסיבי ישראל גרעינית ,  בתנאי שירושלים לא תחשוף באופן פומבי את יכולותיה ,  ולא תערוך ניסויים גרעיניים .  
על פי העיתון  ,  סוגיית העמימות היוותה מקור לדאגה בישראל ,  מחשש שאירן תנסה להדוף את הלחצים המופעלים עליה בנושא הגרעין על ידי האשמת המערב בנקיטת מוסר כפול כלפי ישראל .  ואכן ,  אירן דרשה לאחרונה לעיתים תכופות מהאו"ם שישלח את פקחיו גם לישראל .
 
דיווח :  אובמה אישר עמימות הגרעין בישראל
העיתון וושינגטון טיימס :  ממשל אובמה חידש הסכם חשאי בן 40 שנים ,  לפיו לא יופעל לחץ על ישראל בנושא הגרעין ,  בתנאי שירושלים תימנע מהצהרות פומביות בנושא ולא תערוך ניסויים גרעיניים

