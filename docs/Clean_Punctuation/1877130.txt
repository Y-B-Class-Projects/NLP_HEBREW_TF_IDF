לאחר שכינה אותו  " שקרן ":  סרקוזי ניחם את נתניהו
ימים ספורים לאחר שפורסמו ציטוטים משיחה במהלכה מתחו נשיאי צרפת וארה"ב ביקורת על ראש הממשלה ,  שיגרו לו השניים מכתבי תנחומים על מות חמיו . " לפרשנויות התקשורת אין השפעה על יחסינו "
 ניסיון לפייס את ראש הממשלה ?  לאחר שבשבוע שעבר פורסם כי נשיאי צרפת וארה"ב ,  ניקולא סרקוזי וברק אובמה ,  מתחו ביקורת על ראש הממשלה ,  בנימין נתניהו ,  בשיחה פרטית שקיימו ביניהם ,  נודע כי בימים האחרונים שיגרו השניים מכתבי תנחומים לראש הממשלה ,  כדי להשתתף בצערו על מות חמיו ,  שמואל בן ארצי .  
עוד על התקרית המביכה של נשיאי צרפת וארה"ב:סרקוזי :  נתניהו שקרן ,  אובמה :  לך נמאס ממנו ? כתב רויטרס מאשר :  סרקוזי קרא לנתניהו שקרןארהב על המבוכה :  לאובמה יחסים טובים עם נתניהוסרקוזי לא לבד :  פליטות הפה של מנהיגי העולם 
" אדוני ראש הממשלה ,  בצער רב נודע לי על מות חמך ",  כתב נשיא צרפת סרקוזי לנתניהו , " בנסיבות עצובות אלה ,  קרלה ואני מוסרים לך ולשרה את תנחומינו הכנים .  הרשה לי גם לומר בהזדמנות זו ,  כי ידידותי נתונה לך וכי להשקפותינו השונות על בעיות המזרח התיכון ולפרשנויות המופיעות בתקשורת אין כל השפעה עליה .  אני שולח לשניכם ,  ברגשי ידידות אמיתיים ,  את השתתפותי בצערכם ".  ובנימה אישית כתב הנשיא הצרפתי לנתניהו : " ולך בנימין היקר ,  אני רוצה שתדע את הוקרתי העמוקה .  בכבוד ובידידות ניקולא סרקוזי ".  
הנשיא האמריקאי כתב מצדו לראש הממשלה כי  " הצטערתי לשמוע על מות חמך ,  שמואל בן ארצי .  אני יודע שמדובר בתקופה קשה עבורך ועבור שרה .  אני ומישל משגרים את תנחומינו העמוקים ומחשבותינו ותפילותינו נתונות אליכם ".  בתוך כך ,  הגיע אמש  ( שני )  גם נשיא המדינה ,  שמעון פרס ,  לביקור תנחומים בבית ראש הממשלה .
 בתוך כך ,  השיב ביום ראשון אובמה ,  לראשונה מאז התפרסמה הפרשה ,  על שאלה בנושא התקרית המביכה . " אין בכוונתי להגיב על שיחות אותן קיימתי עם מנהיגים אחרים ",  אמר אובמה בתשובה לשאלה במהלך ועידת ה-G20 הנערכת בצרפת .  עם זאת ,  הסכים הנשיא האמריקאי לומר כי  " לא אהב "  את ההצבעה האחרונה של צרפת בעד נציגות פלסטינית בארגון החינוך המדע והתרבות של או"ם ,  אונסק"ו .  הוא הוסיף כי הדרך היחידה לנוע קדימה היא להושיב את הישראלים והפלסטינים לשולחן המשא ומתן .  
יצוין ,  כי בתחילת השבוע פורסם ב"ידיעות אחרונות "  כי סרקוזי שיגר מכתב לנתניהו גם לאחר פרסום דו"ח סבא"א בנושא תכנית הגרעין האירנית ,  בו הביע את תמיכתו בישראל .  
כאמור ,  בשבוע שעבר פרסם אתר ביקורת התקשורת הצרפתי  " ARRET SUR IMAGES "  ציטוטים משיחה אישית שערכו אובמה וסרקוזי במהלך פסגת ה-G20 שנערכה בקאן ,  לפני כשבוע וחצי ,  בה ביקרו את ראש הממשלה נתניהו .  על פי הדיווח ,  במהלך השיחה ,  שנערכה מתוך מחשבה כי איש אינו מאזין להם ,  אמר סרקוזי לאובמה כי  " אני לא יכול לראות אותו ,  הוא שקרן ".  אובמה השיב לו : " אתה ?  לך נמאס ממנו ?  אני חייב להתמודד אתו כל יום ".  
 ( עדכון ראשון :  20:35 ,  14.11.11 ) 
לפניות לכתבת :  tal_sh@walla.net.il

לאחר שכינה אותו  " שקרן ":  סרקוזי ניחם את נתניהו
ימים ספורים לאחר שפורסמו ציטוטים משיחה במהלכה מתחו נשיאי צרפת וארה"ב ביקורת על ראש הממשלה ,  שיגרו לו השניים מכתבי תנחומים על מות חמיו . " לפרשנויות התקשורת אין השפעה על יחסינו "
 
