נתניהו בוחן הקדמת הפריימריז ;  השר כץ :  לא הזמן למהלכים פוליטיים
ראש הממשלה מעוניין לערוך את הפריימריז בעוד חודשיים .  עם זאת ,  גורמים במפלגה אמרו כי החלטה סופית טרם התקבלה .  מנגד אמר שר התחבורה כי הבחירות לא יוקדמו : " ממשלת הליכוד נמצאת בעיצומה של מערכה מול הטרור ,  אין זה הזמן למהלכים שיערערו את היציבות הפוליטית "
 ראש הממשלה בנימין נתניהו בוחן בימים אלה את הקדמת הפריימריז בליכוד כדי שייערכו בעוד חודשיים .  אולם גורמים במפלגה אמרו אמש  ( שבת )  לוואלה !  NEWS כי החלטה סופית בנושא טרם התקבלה .  בימים האחרונים שוחח ראש הממשלה על הסוגיה עם כמה בכירים בליכוד .  על כוונתו של ראש הממשלה להקדים את הפריימריז פורסם אתמול לראשונה בחדשות 2 .  הפרסום הוביל לתגובות חריפות מצד שר התחבורה ישראל כץ ושר הפנים לשעבר גדעון סער .  
נציין כי אם יחליט נתניהו להקדים את הבחירות המקדימות לראשות המפלגה ,  לא תהיה זו הפעם הראשונה שבה הוא נוקט טקטיקה דומה .  גם בכנסת ה-18 ,  החליט ראש הממשלה לנצל עיתוי שבו יריביו הפוטנציאליים אינם ערוכים לבחירות ,  וקיים אותן שנה לפני הבחירות לכנסת ,  מה שמנע מבכירים אחרים להצטרף למרוץ .  לא מן הנמנע שאם אכן ייערכו הבחירות בחורף הקרוב ,  גם הפעם נתניהו לא ימצא מולו יריב בעל משקל משמעותי .  
לקריאה נוספת:מאחורי מסך מרצד עם קריאות  " תמות ":  אורן חזן סיפר מדוע הושעההתכנית הגדולה של נתניהו לבצר את שלטונו עוברת דרך כחלון 
שר התחבורה ישראל כץ הודיע כי הוא מתנגד למהלך . " בניגוד לשמועות ,  הבחירות לראשות הליכוד לא יוקדמו ויתקיימו במועדן ,  כחצי שנה לפני הבחירות הכלליות .  ממשלת הליכוד בראשות נתניהו נמצאת בעיצומה של מערכה מול הטרור האיסלאמי ,  ובוודאי שאין זה הזמן למהלכים פוליטיים שעלולים להקשות ולהוביל לערעור היציבות הפוליטית בישראל ". 
למרות התנגדותו של השר כץ למהלך ,  ח"כ מיקי זוהר הודיע אמש כי הוא תומך ברעיון הקדמת הפריימריז במפלגת הליכוד לחודש פברואר . " הקדמת הפריימריז לראשות הליכוד היא צעד מבורך ",  אמר ח"כ זוהר והוסיף כי  " ראש הממשלה בנימין נתניהו הוכיח מנהיגות איכותית ואחראית ,  ולכן ראוי שהתנועה תתלכד מאחוריו באופן גורף ".  
מועמד פוטנציאלי להחליף את נתניהו בראשות הליכוד ,  שר הפנים לשעבר סער ,  תקף אמש את דרך הטיפול של הממשלה בגל הטרור בעקבות הפיגוע ברעננה שאירע אתמול אחר הצהריים .  בתגובה לפרסום על הקדמת הבחירות צייץ סער בטוויטר : " מתקשה להאמין שבאמצע גל הטרור וביום שבו הוא מכה ברעננה - ראש הממשלה עוסק בפוליטיקה קטנה ". 
בפיגוע ברעננה נדקרו שלושה בני אדם ,  אחד בינוני ושתיים קל ,  על ידי מחבל ,  שוהה בלתי חוקי .  מוקדם יותר צייץ סער : " גם הפיגוע ברעננה בוצע על ידי שוהה בלתי חוקי .  אחרי שלושה חודשי אינתיפאדה ,  מתי תתחיל ממשלת הכול דיבורים לטפל ברצינות בשב"חים ולסגור באופן אפקטיבי את שטחי הרשות ?  ". 
מדובר במתקפה חריפה יחסית של סער נגד הממשלה .  מאז שפרש מהחיים הפוליטיים ,  סער ,  שנחשב ליריבו של ראש הממשלה נתניהו בקרב על הנהגת הליכוד ,  ביקר את מדיניות הממשלה מעת לעת ,  בעיקר בנוגע להתמודדותה עם גל הטרור .
  ( עדכון ראשון :  23:04 )  

נתניהו בוחן הקדמת הפריימריז ;  השר כץ :  לא הזמן למהלכים פוליטיים
ראש הממשלה מעוניין לערוך את הפריימריז בעוד חודשיים .  עם זאת ,  גורמים במפלגה אמרו כי החלטה סופית טרם התקבלה .  מנגד אמר שר התחבורה כי הבחירות לא יוקדמו : " ממשלת הליכוד נמצאת בעיצומה של מערכה מול הטרור ,  אין זה הזמן למהלכים שיערערו את היציבות הפוליטית "
 
