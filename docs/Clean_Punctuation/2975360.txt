לאחר הפיגוע :  כתר על חברון לראשונה זה שנתיים ,  הקבינט יתכנס
שרי הקבינט ייפגשו מחר ,  בעקבות ארבעת אירועי הטרור ביומיים האחרונים .  שר הביטחון הורה על שלילת כל היתרי העבודה של תושבי כפר בני נעים שממנו יצאו שני מחבלים .  נתניהו הורה לקזז מכספי המסים לרשות את הסכומים שמועברים למשפחות מחבלים
לאחר פיגוע הירי שאירע היום  ( שישי )  בכביש 60 בין בית חגי לעתניאל ,  שבו נהרג מיכאל מרק ונפצעו שלושה מבני משפחתו ,  נמסר כי הקבינט המדיני-ביטחוני יתכנס מחר .  זאת ,  על רקע ארבעת אירועי הטרור ביומיים האחרונים .  
במקביל ,  שר הביטחון אביגדור ליברמן הנחה את צה"ל להטיל כתר על חברון והסביבה ,  באזור שבו חיים כ-600 אלף פלסטינים .  כמו כן ,  כוחות צה"ל יפעלו למעצר של עשרות יעדים .  עוד החליט שר הביטחון לשלול את כל היתרי העבודה של תושבי כפר בני נעים ,  שממנו יצא המחבל שביצע את הפיגוע אתמול בקריית ארבע והמחבלת הבוקר במערת המכפלה .
 עוד ידיעות בוואלה !  NEWS:ניסיון פיגוע במערת המכפלה :  פלסטינית שלפה סכין על לוחמת ונורתה למוותכבר לא פוחדים מקריית ארבע :  הפיגוע שהפר את החוק הלא כתובאמה של הלל ספדה בבכי : " אלוהים ,  מחזירה לך את הפיקדון באהבה "  
כתר דומה על מרחב העיר חברון הוטל בפעם האחרונה לפני כשנתיים ,  בעקבות רצח שלושת הנערים בגוש עציון והחיפושים אחר הרוצחים .  שני גדודים נוספים יתגברו את מרחב יהודה ושומרון ,  במטרה לאבטח התנחלויות ומוקדי חיכוך ולסייע במצוד אחר חוליית הירי שנמלטה מאזור הפיגוע היום .  יתרה מכן ,  הועלה גיל הפלסטינים שאמורים להיכנס הלילה להר הבית במטרה למנוע אלימות .  קצין בכיר בצה"ל הסביר כי  " מטרת הפעולות הללו היא לעצור את רצף הטרור של הימים האחרונים ". 
כמו כן ,  ראש הממשלה בנימין נתניהו הורה לקזז מכספי המסים שישראל מעבירה לרשות הפלסטינית מדי חודש את הסכום שהרשות מעבירה למחבלים ולבני משפחותיהם . " הרשות הפלסטינית מעבירה את הכספים למחבלים באמצעי הלבנה שונים ,  וככל שמעשי הטרור חמורים יותר ,  כך התשלומים גדלים ",  הוסיף קצין בכיר בצה"ל .  
השר נפתלי בנט דרש לכנס עוד הערב את הקבינט המדיני-בטחוני ,  לאחר שדרישתו אתמול לכינוס דחוף לא נענתה .  לדבריו , " טרור ויראלי לא יכול להיעצר בעזרת סגר .  שום מחסום לא יעצור מפגעים שרואים שמשפחת הרוצח אינה משלמת מחיר .  אנחנו לא יכולים שוב להסתפק בהטלת סגרים או בעצירת כספים לרשות תוך שהמשפחות ממשיכות לקבל את התשלום ". 
בנט צפוי להציג תכנית חדשה בקבינט ,  שעיקרה  " פגיעה מידית בסביבת המפגע ,  הכוללת גירוש המשפחה בתוך תחומי יהודה ושומרון ,  הריסת ביתה ובניה מסיבית ".  בין היתר ,  קרא לחסום את הגישה לרשתות החברתיות ולרשת הדור השלישי בכל מרחב הר חברון ,  לחדש פעילות צבאית מלאה של צה"ל בשטחי A ו-B ,  לבנות שתי שכונות נוספות בקריית ארבע ולעצור על תנועה פלסטינית בכביש 60 .  
ראש האופוזיציה יצחק הרצוג אמר היום בתגובה לפיגוע : " שוב פוקד אותנו גל טרור שקיפד חיים של אזרחים ואזרחיות יקרים ,  והדבר היחיד שהקבינט עושה זה לריב.יושבים בו גיבורי פייסבוק שלא מעזים לקבל הכרעות רציניות על עתידה של ישראל ובטחונה ,  מייצרים ספינים וכותרות ונאבקים אחד בשני בזמן שהטרור מכה .  אני שולח ניחומים מעומק ליבי למשפחתו של מיכאל מרק ומאחל החלמה מלאה לאלמנתו חוי ולפצועים הנוספים בפיגוע הנורא ". 
הנשיא ראובן ריבלין הגיב גם הוא לפיגוע ,  ומסר : " אני רוצה לחזק את ידי משפחת מרק עם הרצחו של אב המשפחה מיכאל  ( מיקי )  ולהצטרף אל התפילות הנאמרות בבתי ישראל ברגעים אלו לשלומה והחלמתה של האם חווה ולשלום ילדיהם ".  לדבריו , " הישיבה בעתניאל ידעה שעות קשות ולדאבון ליבנו רשימת הנופלים במערכות ישראל אשר היו בניה ,  מתארכת ". 
ח"כ יהודה גליק  ( הבית היהודי )  הגיב אף הוא לפיגוע ואמר : " עוד פעם רצח יהודים ,  עוד פעם בהר חברון ,  עוד פעם בעתניאל .  עד מתי רשעים יעלוזו ?  עד מתי דם ישראל ישפך כמים ניגר על הארץ ללא מענה ?  עד מתי נקבור את אחיותנו ,  נשותינו ובעלינו ?  עד מתי נפסיק לחיות כבגלות סגורים תחת גדרות וחומות מצפים לרוצח הבא שיקום עלינו לכלותינו ?  בשעה זו אנחנו בוכים ודומעים ,  זועקים מקירות הלב אל אבינו שבשמים :  תאמר לצרותינו די !  ליבנו פצוע ,  שוב מחרון אפיך !  "  

לאחר הפיגוע :  כתר על חברון לראשונה זה שנתיים ,  הקבינט יתכנס
שרי הקבינט ייפגשו מחר ,  בעקבות ארבעת אירועי הטרור ביומיים האחרונים .  שר הביטחון הורה על שלילת כל היתרי העבודה של תושבי כפר בני נעים שממנו יצאו שני מחבלים .  נתניהו הורה לקזז מכספי המסים לרשות את הסכומים שמועברים למשפחות מחבלים

