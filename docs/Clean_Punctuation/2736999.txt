בג"ץ הורה לנמק :  למה אין יו"ר לוועדת החוץ והביטחון ? 
בתגובה לעתירת התנועה לאיכות השלטון ,  הוציא בית המשפט צו הדורש מגורמים בכנסת להסביר למה אינם פועלים למינוי מידי של יו"ר לוועדה . " התנהלות לא חוקית היוצרת תגובת שרשרת "
 בית המשפט העליון הוציא היום  ( חמישי )  צו על תנאי המורה לוועדת הכנסת ויו"ר הכנסת ,  יולי אדלשטיין ,  לנמק מדוע הם אינם מפעילים את סמכויותיהם למינוי מידי של יושב ראש קבוע לוועדת החוץ והביטחון של הכנסת .  זאת ,  בעקבות עתירה שהגישה לפני כחודש וחצי התנועה לאיכות השלטון .
 לפי העתירה ,  הוועדה אינה פועלת באופן סדיר למעלה מחמישה חודשים ,  מאז עזב את תפקיד היו"ר השר אביגדור ליברמן .  בית המשפט קבע כי תשובה לצו תוגש עד ה-1 במאי . " זאת ,  על מנת למנוע המשך שיתוק הוועדה והפגיעה הבוטה בפעילותה ,  בנוסף לפגיעה הקשה באינטרסים ביטחוניים של מדינת ישראל ובאמון הציבור ברשות המחוקקת ",  נמסר בהודעה מטעם התנועה לאיכות השלטון .
 בתחילת מרץ התחייב ראש הממשלה בנימין נתניהו למנות יו"ר קבוע לוועדת החוץ והביטחון עד סוף אותו חודש ,  בתגובה לעתירה שהוגשה על ידי פרקליטות המדינה .  היועץ המשפטי של הכנסת ,  עו"ד איל ינון ,  התייחס אף הוא לשיתוק הוועדה ,  וטען : " המצב ללא ספק פוגע בכנסת ובמערכת האיזונים והבלמים בכל הנוגע לפיקוח על מערכת הביטחון .  פגיעה שכזו לאורך זמן אף עלולה לעלות עד לרמה של פגיעה משטרית-חוקתית ". 
עוד בוואלה !  חדשות:אישום נגד  " הסנדק ":  איים עם כלבי תקיפה וסחט מיליוניםעתירתו של קצב לחופשה נדחתה - יבלה את החג בכלאמשה פרץ : " הודיתי בחקירה כי איימו לעצור את אמא שלי "  
בעתירה הוגשה גם בקשה להוציא צו ביניים המורה להימנע מנקיטת צעדים או תיקון לתקנון הכנסת שיש להם קשר להליך המינוי של יו"ר ועדת החוץ והביטחון .  זאת מחשש לשינוי של תקנון הכנסת ,  כך שתוארך התקופה בה ניתן למנות יו"ר זמני לוועדה .  עם זאת ,  בית המשפט טרם הוציא צו כזה .  
לטענת התנועה לאיכות השלטון ,  הגורמים בכנסת  " פעלו ופועלים בניגוד מובהק להוראות תקנון הכנסת ,  לתכליותיו ומטרותיו ואף בניגוד לחוק הכנסת ,  וכל זאת מתוך רצון לשרת את האינטרסים והאילוצים הפוליטיים הצרים של הרשות המבצעת תחת מימוש סמכויות הפיקוח הייחודיות המהותיות שהוענקו לוועדת החוץ והביטחון ". 
עוד נטען כי המצב הנוכחי מציג  " תמונה קשה של התנהלות בלתי-חוקית ,  היוצרת תגובת שרשרת הפוגעת פגיעה אנושה במעמדה של הרשות המחוקקת ,  יכולתה להתנהל כראוי ולבצע את תפקידה כמפקחת על הרשות המבצעת ". 
ח"כ ניצן הורוביץ ,  חבר ועדת החוץ והביטחון ,  מסר בתגובה : " בג"ץ קבע בחריפות שהתנהלות הקואליציה פוגעת באינטרסים הביטחוניים של מדינת ישראל ובאמון הציבור ברשות המחוקקת .  נתניהו חייב לשים סוף לזלזול הבוטה בכנסת ובציבור ,  לא להמתין עד למועד מתן התשובה ,  ולמנות יו"ר לוועדת החוץ והביטחון מיד ".  

בג"ץ הורה לנמק :  למה אין יו"ר לוועדת החוץ והביטחון ? 
בתגובה לעתירת התנועה לאיכות השלטון ,  הוציא בית המשפט צו הדורש מגורמים בכנסת להסביר למה אינם פועלים למינוי מידי של יו"ר לוועדה . " התנהלות לא חוקית היוצרת תגובת שרשרת "
 
