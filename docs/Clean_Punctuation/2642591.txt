האיומים להפיל את אסד עלולים לעלות לישראל ביוקר
לאחר נפילת הפצמ"רים בחרמון הזהיר בכיר ישראלי שתגובה סורית למתקפות בשטחה יביאו לסיום משטר אסד .  וגם :  כיצד מגרש הרוסים בירושלים ימנע העברת טילים לסוריה ?  פרשנות
 ( מנהל אתר החרמון מספר על נפילת פצצות המרגמה ,  רביעי )  
השקט בגזרת החרמון הופר אתמול  ( רביעי )  ב-6 בבוקר עם מטח פצצות מרגמה .  שבע שוגרו ,  רק שתיים נפלו בשטח הישראלי .  בצה"ל מעריכים כי המשטר הסורי מעודד מהקרירות שהפגין נשיא רוסיה ולדימיר פוטין כלפי ראש הממשלה בנימין נתניהו בעת ביקורו .  התחושה הזו הובילה את משטר אסד ליזום מהלך שנועד לאותת לישראל שסוריה לא תשלים עם סדרת התקיפות בשטחה ללא תגובה .
 במערכת הביטחון הוחלט לאחר האירוע לסגור את אתר החרמון למטיילים ,  ולאחר מכן להתיר כניסה רק למפלס העליון .  החשש שמכרסם בישראל ,  מפגיעה בענף הצימרים שעליו מבוססת כלכלת הצפון ,  גורם לכולנו להיזכר בתקופת  " ההכלה ",  עת כיהן שר הביטחון משה יעלון כרמטכ"ל ,  והרמטכ"ל בני גנץ שימש אז אלוף פיקוד צפון .  אז ,  בימים שאחרי הנסיגה מלבנון ,  צה"ל היה מגיב נקודתית לכל תקיפה של חיזבאללה כדי לא להביא להסלמה שתבריח את האזרחים מהצימרים ותותיר אותם שוממים .  חיזבאללה שפירש את מדיניות ההכלה כחולשה ,  התעצם והתחזק עד מלחמת לבנון השנייה ,  שבה שונו כללי המשחק .  
גורמים בצה"ל טוענים כי מקום שיגור הפצמ"רים אתמול לא היה ברור ולכן לא הגיבו באש חיה ונקודתית ,  בהתאם לרף שקבע גנץ ברמת הגולן .  אחר הצהריים התבטא גורם מדיני ולא צבאי בשיחה עם ה"ניו יורק טיימס "  והעביר מסר כי אם אסד יעביר אמצעי לחימה מתקדמים לחיזבאללה - ישראל תתקוף .  ואם אסד יגיב לכך , " נפיל את משטרו ",  אמר .  
לא מדובר במסר שרקמה מערכת הביטחון אלא במסר מדיני ,  לאחר ביקור ראש הממשלה בנימין נתניהו ברוסיה .  המסר היה מכוון לא רק לאסד ולרוסיה אלא גם לאזרחי ישראל ,  בעיקר בצפון ,  שצפו אתמול בצה"ל מבולבל ולא בהכרח יודע איך להגיב לאירוע מסוג זה בגזרת החרמון ,  שכבר זכתה לכינוי  " העיניים של המדינה ".  נכון לעכשיו ,  מול החזית הסורית אין לישראל את שפע הטכנולוגיה שבו היא מתפארת ברצועת עזה או ברמת הגולן ,  כך שתדע לאכן את יציאת הפצמ"רים .  
ועם זאת ,  ישראל לא רוצה להיות זו שתפיל את משטרו של אסד ,  ויודעת שבמידה מסוימת מסר כזה משחק לידי הסורים ,  שכן הוא מציין את כוונות ישראל .  כותרת מהסוג הזה מאפשרת לו ללכד את השורות סביבו כדי להילחם במורדים .  בתגובה לכך טוענים במערכת הביטחון כי בעבר ניתן היה לנתח את פעולותיו של אסד כאחד שלוקח בחשבון את תגובות מדינות האזור והמערב למהלכיו ,  אך כיום כל פעולה שהוא מבצע נועדה לשרת אך ורק את עצמו במטרה לשמר את שרידותו .  כפי שהוא אותת בשבועיים האחרונים לאזרחי סוריה ,  כשרצה להוכיח שהוא עדיין השליט במדינה וניתק את האינטרנט כמה פעמים לסירוגין .  כך גם הוא אותת לישראל ,  כדי להבהיר לה שלא תוכל להרשות לעצמה להניח שהוא פגיע .  נשיא רוסיה ולדימיר פוטין מכיר במעמדו ,  וכראש מעצמה יודע לגרום לסובבים אותו להזיע ולהתאמץ בכל בקשה שמפנים אליו .  הדבר נכון שבעתיים כשמדובר בישראל ,  בת חסותה של ארה"ב ,  שמאתגרת את סוריה - אחת מבנות בריתה המתפוררות של רוסיה .  נתניהו ביקש מפוטין לא להעביר את מערכת ההגנה האווירית המתקדמת S-300 לידי אסד ,  ופוטין הביע תמיהה לכאורה על הבקשה ,  כי מדובר במערכת הגנתית .  ישראל מבינה שהיא צריכה לשלם בתמורה לבקשתה ,  ויש לה איך .  ממכירת טכנולוגיות-ביטחוניות מתקדמות ,  דרך פעולות מדיניות וכלה בסוגיות מורכבות שנדחות פעמים רבות .  
לדוגמה ,  הרוסים היו רוצים מאוד לפתור את שאלת הבעלות על  " מגרש הרוסים "  בירושלים .  הם רוצים אחיזה בירושלים לקראת הסדר עתידי בין ישראל לפלסטינים ,  טוענים לבעלות על המתחם ומנפנפים בהבטחה של אריק שרון למסור לידיהם את השטח .  מנגד ,  ממשלות ישראל לדורותיהן משחקות את פני התם והאוויל שלא יודע במה מדובר ומבטיח לבחון את הנושא .  קידום הנושא ברמה המדינית יכול להביא נקודות רבות לישראל בקרמלין ,  אך משמעותו ויתור על נכס משמעותי בירושלים .  בפועל ,  במערכת הביטחון מאמינים כי פוטין לא באמת מתכוון להעביר את מערכת ההגנה האווירית לידי הסורים ,  בטח לא לאחר שנכנע ללחץ ישראל והמערב לממש חוזה חתום עם האיראנים למכירת מערכת דומה .  אם כך ,  מדוע מתאמצים בירושלים להסביר את העמדה הישראלית ,  ומה פשר המסרים המאיימים שיוצאים מישראל ?  מצד אחד ,  רוסיה נותרה אחת המדינות הבודדות שניתן להעביר באמצעותה מסרים לדמשק ולהפעיל לחץ על אסד ,  ומצד שני - ישראל סומכת היום רק על עצמה .  בשל החשש שאסד לא יקרא את המפה באופן הרצוי מבחינת ישראל ,  יש מי שמבהיר בפניו את כללי המשחק .  יציבות היא מצרך נדיר במזרח התיכון ,  אך אם יש דבר שלא משתנה באזור הוא ההבנה שאיומים בלי כיסוי עולים ביוקר .  
הגזרה מתחממת - כותרות אחרונות בנושאבכיר ישראלי :  נפיל את שלטון אסד אם יגיב לתקיפה בשטחודיווח :  עדויות חדשות לשימוש בנשק כימי בסוריה"ארה"ב מתייחסת ברצינות לאיומי חיזבאללה לפתוח חזית בגולן "
 לפניות לכתב אמיר בוחבוט :  amirbohbot@walla.com 

האיומים להפיל את אסד עלולים לעלות לישראל ביוקר
לאחר נפילת הפצמ"רים בחרמון הזהיר בכיר ישראלי שתגובה סורית למתקפות בשטחה יביאו לסיום משטר אסד .  וגם :  כיצד מגרש הרוסים בירושלים ימנע העברת טילים לסוריה ?  פרשנות

