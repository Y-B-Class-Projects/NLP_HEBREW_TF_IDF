מסר לאובמה ממגדל דוד : " הממשלה מחויבת בבניין י-ם "
 לאחר שהבטיח בארה"ב כי ממשלתו תמשיך לשמור על אחדותה של ירושלים ,  חזר נתניהו על הדברים גם בישיבת הממשלה המיוחדת הנערכת במגדל דוד . " נחזק את העיר ונסייע לתושביה "
  ( צילום :  גדעון צנטנר ,  עריכת וידאו :  גדי וינסטוק ) 
הממשלה ערכה הבוקר  ( ראשון )  ישיבה מיוחדת לציון יום ירושלים במוזיאון מגדל דוד בעיר .  כמה ימים לאחר שהבטיח בקונגרס האמריקאי לשמור על אחדותה של ירושלים ,  אמר ראש הממשלה בנימין נתניהו כי מדובר ב"אחד מיסודות האחדות של עם ישראל ". 
בפתח ישיבת הממשלה אמר נתניהו כי  " אנחנו מתכנסים היום במגדל דוד .  לפני 44 שנה אוחדה העיר וחזרנו למחוזות אבותינו .  מאז פרחה ירושלים במרכזה ובערים סביב לה .  אנחנו נחזק אותה ונסייע לתושביה .  בישיבת הממשלה נקבל החלטות בהשקעה של 400 מיליון שקלים בתשתיות ,  בתיירות ,  בביו-טכנולוגיה ,  במענקי לימודים ובשיקום אתרי מורשת ". 
עוד אמר נתניהו כי  " הממשלה מחויבת בבניין ירושלים .  לב האומה אחדות העיר ,  אחד מיסודות האחדות של עם ישראל .  את העקרונות הללו הדגשתי גם בדבריי בפני הכנסת ובפני שני בתי הקונגרס .  התמיכה הרחבה לה זכינו גם בארה"ב וגם בתוך ישראל היא נכס צאן ברזל של מדינת ישראל .  כעת העולם כולו יודע שעם ישראל וידידיו יחד איתנו נאמנים לירושלים ולמורשתנו ,  איתנים בעמדתנו ובד בבד מושיטים יד לשלום אמת עם שכנינו .  אני חושב שהיום הם יודעים זאת טוב יותר ".  
בתוך כך ,  נעם ואביבה שליט ,  הוריו של החייל החטוף גלעד שליט ,  הפגינו גם הבוקר מול ישיבת הממשלה המיוחדת .  אתמול ערכו פעילים למען שחרורו של שליט עצרת מחאה מול ביתו של ראש הממשלה בנימין נתניהו בקיסריה וקראו להפסקת הזרמת הכספים לרשות הפלסטינית ולקבלת אות חיים מגלעד .
 לפניות לכתב :  pinhas_wolf@walla.co.il

מסר לאובמה ממגדל דוד : " הממשלה מחויבת בבניין י-ם "
 לאחר שהבטיח בארה"ב כי ממשלתו תמשיך לשמור על אחדותה של ירושלים ,  חזר נתניהו על הדברים גם בישיבת הממשלה המיוחדת הנערכת במגדל דוד . " נחזק את העיר ונסייע לתושביה "
 
