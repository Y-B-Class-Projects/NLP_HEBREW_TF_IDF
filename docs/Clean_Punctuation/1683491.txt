 " לרה"מ לא תוכננה פגישה עם שר החוץ הטורקי "
 בלשכת ראש הממשלה דוחים את דבריו של שר החוץ הטורקי ,  לפיהם נקבעה פגישה בה היו אמורים השניים לדון בקידום שיחות בלתי ישירות עם סוריה . " לא נקבעה כל פגישה שכזו "
 בלשכת ראש הממשלה דחו הערב  ( ראשון )  את דבריו של שר החוץ הטורקי בריאיון ב-CNN ,  לפיהם נקבעה לו ולראש הממשלה בנימין נתניהו פגישה בה היו צפויים לדון בקיומן של שיחות בלתי ישירות בין ישראל לסוריה .  מלשכת ראש הממשלה נמסר כי , " לא נקבעה פגישה כזו ". 
שר החוץ הטורקי ,  אחמט דאווט אולו ,  סיפר בראיון כי המשט לעזה והריגתם של תשעה ממשתתפיו הביא לביטול פגישה שהיתה אמורה להיערך בינו לבין ראש הממשלה נתניהו ,  כדי לדון עמו בשיחות בלתי ישירות עם סוריה .  דאוט אולו ציין כי הפגישה נקבעה בהסכמת דמשק .  
זו אינה ההכחשה היחידה שמשגר היום נתניהו .  בישיבת  " שרינו "  של שרי הליכוד הכחיש נתניה כי הסכים להקמת ועידת חקירה בינלאומית לבדיקת השתלטות צה"ל על ספינות המשט לעזה .  נתניהו אמר כי שוחח בטלפון עם מזכ"ל האו"ם באן קי מון . " לא נכון שהסכמתי לקבל את הצעתו היישומית לבדיקת העובדות ,  אמרתי לו שבירור העובדות צריך להתבצע באחריות ובאובייקטיביות .  אנחנו צריכים לשקול את העניין בקור רוח ובזהירות תוך שמירה על האינטרסים הלאומיים של ישראל ושל צה"ל ". 
עוד אמר נתניהו ,  כי במהלך שיחתו עם באן פרש בפניו את מה שידוע לישראל על התנהגות חברי הקבוצה הקיצונית תומכת הטרור מטורקיה שהיתה על הספינה  " מרמרה ".   "  אמרתי לו שצריך לבדוק מי ארגן אותם מי מימן אותם ,  מי ציד אותם וכיצד הם עלו לספינה ",  אמר נתניהו .  נתניהו אמר כי שוחח בעניין גם עם סגן נשיא ארה"ב ,  ג'ו ביידן וראשי הממשלות של יוון ובולגריה .

" לרה"מ לא תוכננה פגישה עם שר החוץ הטורקי "
 בלשכת ראש הממשלה דוחים את דבריו של שר החוץ הטורקי ,  לפיהם נקבעה פגישה בה היו אמורים השניים לדון בקידום שיחות בלתי ישירות עם סוריה . " לא נקבעה כל פגישה שכזו "
 
