תושבי עמונה לראש הממשלה :  קיבלנו את מתווה הפינוי החדש
בתום כינוס בבית הכנסת בעפרה ,  הצביעו תושבי המאחז בעד המתווה לפינוי בהסכמה ,  שלפיו מספר המשפחות שיוכלו להישאר על ההר יוכפל .  45 תושבים הצביעו בעד ו-29 התנגדו .  הממשלה אישרה קיצוץ רוחבי שיאפשר את יישום המתווה
תושבי עמונה הצביעו היום  ( ראשון )  ברוב גדול בעד המתווה החדש לפינוי מוסכם של המאחז .  בתום כינוס שנמשך משעות הבוקר בבית הכנסת בעפרה ,  45 תושבים הצביעו בעד ו-29 התנגדו . 
" תושבי עמונה החליטו להשהות את המאבק לעת הזו ולתת סיכוי להסדרת עמונה בכפוף לחתימת הסכם מול משרד ראש הממשלה ",  נמסר ממטה המאבק של תושבי המאחז . " נמשיך לעמוד על המשמר ולבחון אם המדינה תעמוד בהתחייבותה לבנות בעמונה בתים ומבני ציבור חדשים ",  בהתייחסות לחלקה שאליה יועבר המאחז .  
לדברי מטה המאבק , " אם המדינה לא תעמוד בהתחייבותה לא נהסס מלחדש את המאבק ביתר שאת על הישוב שלנו ועל ארץ ישראל כולה ".  עוד נמסר כי  " אנחנו מודים לאלפי התומכים בני הנוער והמשפחות שהגיעו לעמונה בימים האחרונים ולעשרות האלפים שתמכו בנו מהבית .  ארץ ישראל חבה לכם .  עם ישראל חב לכם ".  
פינוי עמונה || סיקור מיוחד:המדינה תקצץ יותר ממיליארד שקל למימון החרדים ,  עמונה ורשות השידורלקראת פינוי עמונה :  מאות הגיעו למאחז ,  שב"ס פינה אגפים לקליטת עצוריםשבת הדמדומים של עמונה :  הבדלה אחרונה על הגבעה שהפכה לסמל 
לאחר החלטת התושבים ,  שרי הממשלה אישרו את הקיצוץ הרוחבי במשרדי הממשלה ,  בגובה 1.25 מיליארד שקלים ,  מהתקציב לשנת 2017 .  הקיצוץ נועד לאפשר את יישום מתווה עמונה ,  כמו גם לדחות את הפעלת תאגיד השידור הציבורי ולהוסיף תקציב לחינוך התורני .  השרים גלעד ארדן וחיים כץ היו היחידים שהתנגדו למהלך .
 ההחלטה קובעת כי משרד האוצר יעביר באופן מיידי תשעה מיליון שקלים ,  לצורך הקמת תשתיות ומבני ציבור באתר הזמני שיוקם למפוני עמונה בעפרה .  מיד לאחר הקמת התשתיות ,  משרד הביטחון יציב במקום מבנים יבילים לשימושם של התושבים .  בנוסף ,  משרד הביטחון יקצה עוד שלושה מיליון וחצי שקלים לשכירת חדרי אירוח ומבני ציבור בתקופת הביניים עד שהאתר יהיה מוכן ,  ו-15 מיליון שקלים נוספים יוקצו למועצה האזורית בנימין ל"הוצאות מיוחדות "  בתקופת הביניים .  
בנוסף ,  הממשלה תקצה עוד 70 מיליון שקלים להקמת השכונה החדשה בשילה ,  שבות רחל ,  שחלקו יוחזר בעתיד על ידי מכירת המגרשים .  ההחלטה קובעת גם פיצויים לתושבי עמונה ועפרה המפונים ,  בסכום כולל של כ-40 מיליון שקלים ,  שהתנאים לחלוקתם ייקבעו תוך 45 יום .  העברת הפיצויים מותנית בחתימה על כתב ויתור לפיו התושבים מוותרים על כל תביעה או טענה נגד המדינה ומי מטעמה בענין הפינוי .  
הפרסום של ארגון  " יש דין "  מוקדם יותר היום ,  ולפיו אותר אחד הבעלים של חלקה 38 שאליה מיועדים חלק מהתושבים להעתיק את ביתם ,  הביא להלהטת הדיון .  יו"ר מטה המאבק ,  אביחי בוארון ,  אמר כי מדובר ב"התלבטות אמיתית ". 
ראש הממשלה בנימין נתניהו אמר כי המתווה החדש לפינוי בהסכמה של עמונה ,  שהציג הבוקר לתושבי המאחז בתום דיון עם שר החינוך נפתלי בנט ,  הוא הטוב ביותר שממשלתו יכלה לגבש . " בחודשים האחרונים ,  ובמיוחד בשבועות ובימים האחרונים ואתמול עד לפנות בוקר ,  עשינו מאמצים גדולים כדי להביא לפתרון מוסכם בעמונה ",  אמר נתניהו בפתח ישיבת הממשלה . " קיימנו עשרות דיונים ,  הבאנו הרבה מאוד הצעות - חלקן מחוץ לקופסה ,  הצעות מאוד יצירתיות - ועשינו את זה מתוך רצון טוב ואהבת ההתיישבות ".  
לדבריו ,  תושבי עמונה צריכים להעריך את עבודת הממשלה ולקבל את המתווה החדש . " לא הייתה ממשלה שדאגה יותר להתיישבות ואין ממשלה שדואגת לה יותר .  אני חושב שראשי עמונה שהיו איתי ועם השר בנט עד הבוקר במשרדי יכולים להגיד שעשינו והתאמצנו .  אני יכול רק לקוות שתושבי עמונה ,  שדנים עכשיו בהצעת המתווה ,  יקבלו אותה .  זו תהיה ההחלטה הנכונה להם ,  להתיישבות ,  למדינת ישראל ולעם ישראל ". 
ח"כ בצלאל סמוטריץ'  ( הבית היהודי )  הגיב להחלטת תושבי המאחז ,  וטען כי  " אנשי עמונה הם אנשי התקווה .  דרישתם הצודקת הדביקה ממשלה שלמה והבאנו את חוק ההסדרה ".  לדבריו , " אחיזתם בתקווה שניתן יהיה לחוקק חוק שיסדיר את ההתיישבות ,  כמו גם האמונה שניתן להשאיר את היישוב על ההר ,  הכריעה ויצרה מציאות ".  
המתווה החדש סוכם בפגישה לילית בנוכחות נתניהו ובנט ביחד עם יו"ר מטה המאבק בוארון ,  רב היישוב יאיר פרנק ,  וראש המועצה האזורית שומרון יוסי דגן ,  שמעורב במאמצי התיווך בשבועיים האחרונים .  בוארון ופרנק הציגו הבוקר את המתווה לתושבים .
 לפי המתווה ,  מספר המשפחות שיוכלו להישאר על חלקה 38 הסמוכה לעמונה הוכפל מ-12 משפחות במתווה הקודם ל-24 בנוכחי .  כמו כן ,  נוספו תנאים משפטיים המגבירים את מחויבותה של המדינה למימוש ההסכם .  אם התושבים יקבלו את המתווה ,  תוגש בקשת דחייה לבג"ץ לפינוי המאחז ל-30 ימים ,  והעבודות בחלקה 38 יחלו באופן מידי .
 זמן קצר לאחר הצגת המתווה ,  הודיע  " יש דין "  כי גם הפתרון הנוכחי לא ישים .  במכתב ששלח הארגון ליועץ המשפטי לאזור יהודה ושומרון בפרקליטות הצבאית ,  נכתב כי בימים האחרונים נוצר קשר עם הבעלים הפלסטיני של חלקה 38 הסמוכה לעמונה ,  ולכן תוגש בקרוב התנגדות להכרזה עליה כקרקע נטושה .  במכתב ,  שנשלח על ידי עורכי הדין מיכאל ספרד ושלומי זכריה ,  נכתב עוד  " כי מן ההגינות להודיע לתושבי עמונה ,  שדנים כעת אם לקבל את המתווה האחרון שהוצע להם ,  כי רכיב מהותי במתווה יהפוך כפי הנראה לבלתי ישים .  זאת ,  בנוסף לאי החוקיות המובהקת שבמתווה ".  
שר החינוך בנט בירך על המתווה החדש . " אחרי לילה לבן עם ראש הממשלה ,  התושבים ואיתנו ,  הגענו בשעה טובה למתווה טוב שיש בו להותיר את תושבי עמונה על ההר ולהגיע לפעולה בדרכי שלום ",  אמר .
 לדבריו ,  הוא מקווה שמדובר בסנונית הראשונה לבלימת פתרון שתי המדינות ,  שעליו התחייב נתניהו רק בשבוע שעבר בריאיון לתכנית  " 60 דקות "  האמריקנית . " זו הייתה המטרה ,  אני מאוד שמח שהגענו אליה .  אני מקווה שזה שם מאחורינו את עידן הפינויים ושתי המדינות ונוכל לצעוד קדימה יחד לעידן של ריבונות ".  
שר השיכון יואב גלנט ,  שהתקבל הבוקר בעמונה בקריאות בוז מצד עשרות פעילים ,  אמר כי מדובר בתקרית שולית . " קיבלו אותי יפה בעמונה ,  יש שם קומץ של ארגון להב"ה בראשותו של איתמר בן גביר ,  שרובם כנראה משועממים בבית הספר כי הם בגיל 16 ועשו קצת רעש .  זה חצץ על השריון ,  לא משהו רציני ",  אמר בפתח הישיבה .  
לדבריו ,  המטרה העיקרית היא למנוע אלימות במהלך הפינוי . " אסור שיהיה פירוד בין מדינת ישראל ועם ישראל ,  אסור שתושבי עמונה יפגעו באיזושהי דרך בחיילי צה"ל בעימות אלים .  אנחנו מדינת חוק ,  נשמור על החוק ,  נקיים את הוראות בית המשפט העליון ונקיים את ההתיישבות בכל יהודה ושומרון ". 
 ( עדכון ראשון :  12:49 )  

תושבי עמונה לראש הממשלה :  קיבלנו את מתווה הפינוי החדש
בתום כינוס בבית הכנסת בעפרה ,  הצביעו תושבי המאחז בעד המתווה לפינוי בהסכמה ,  שלפיו מספר המשפחות שיוכלו להישאר על ההר יוכפל .  45 תושבים הצביעו בעד ו-29 התנגדו .  הממשלה אישרה קיצוץ רוחבי שיאפשר את יישום המתווה

