כחלון הודיע לנתניהו :  לא נתמוך בחוק הלאום במתכונתו הנוכחית
יו"ר כולנו אמר לראש הממשלה כי לא יתמוך בחוק המקודם לקריאה ראשונה .  בשבוע שעבר אמר נתניהו כי מדובר בחוק  " מהחשובים שייכנסו לדפי ההיסטוריה ".  גם סיעת ישראל ביתנו מתנגדת לנוסח הנוכחי
שר האוצר ויו"ר מפלגת כולנו משה כחלון הודיע היום  ( ראשון )  לראש הממשלה בנימין נתניהו בישיבת ראשי הקואליציה כי סיעתו לא תתמוך בחוק הלאום המקודם בימים אלה בקריאה ראשונה בכנסת .  נתניהו אמר ביום רביעי האחרון כי חוק הלאום הוא  " מן החשובים בחוקים שיכנסו לדפי ההיסטוריה של מדינת ישראל "  וביקש מיו"ר הקואליציה החדש ח"כ דוד אמסלם לקדמו בהקדם .  לאחר הודעתו של כחלון ישבו השניים לשוחח על כך בארבע עיניים .
 לפני חודש הודיע יו"ר הקואליציה הקודם ח"כ דוד ביטן לנתניהו כי יפסיק את קידום החוק במושב הכנסת הנוכחי בשל חילוקי דעות בתוך הקואליציה .  אולם ,  נתניהו והשר יריב לוין סירבו ודרשו לקדם את החוק שנוסחו הנוכחי מעורר התנגדות מצד מפלגתו של כחלון וכן מצד מפלגת ישראל ביתנו ,  שאינן מוכנות להתפשר על דרישותיהן .  
ב"כולנו "  התנגדו לנוסח המכפיף את זהותה הדמוקרטיה של המדינה לזהותה היהודית ,  וחבריה גיבשו נוסח מתון לחוק .  בניגוד לנוסח המקורי ,  ההצעה החדשה קוראת לשוויון גם לאזרחי ישראל שאינם יהודים .  בכולנו התנגדו לכוונתו של השר יריב לוין מהליכוד להביא את ההצעה המקורית לאישור בקריאה ראשונה בתוך כחודש ,  ורק לאחר מכן לבצע את התיקונים .
 בחודש שעבר העביר יו"ר סיעת ישראל ביתנו ח"כ עודד פורר מכתב ליו"ר הוועדה שדנה בחוק הלאום ח"כ אמיר אוחנה  ( הליכוד )  והתנה את תמיכת מפלגתו בחוק בהכנסת שורת שינויים .  זאת ,  לאחר שיו"ר המפלגה ושר הביטחון אביגדור ליברמן אמר במהלך ישיבת הסיעה כי יש לו קושי עם החוק שלדבריו  " מנסה להפוך את ישראל למדינת הלכה ".  
פורר הוסיף כי נוסח החוק  " פוגע בחוק השבות ובאחינו הדרוזים "  ופירט את דרישות המפלגה להכנסת שינויים בנוסח שידגישו את הצורך בהבטחת  " שוויון לכל אזרחי המדינה ".  

כחלון הודיע לנתניהו :  לא נתמוך בחוק הלאום במתכונתו הנוכחית
יו"ר כולנו אמר לראש הממשלה כי לא יתמוך בחוק המקודם לקריאה ראשונה .  בשבוע שעבר אמר נתניהו כי מדובר בחוק  " מהחשובים שייכנסו לדפי ההיסטוריה ".  גם סיעת ישראל ביתנו מתנגדת לנוסח הנוכחי

