תביעת הדיבה נגד יאיר נתניהו :  ביהמ"ש הורה לצדדים להגיע לפשרה
שופטת בית משפט השלום בתל אביב הציעה לנתניהו ולמרכז  " מולד "  נוסח לפשרה ,  שלפיו שני הצדדים ,  שתבעו זה את זה ,  יתנצלו וימשכו את תביעותיהם .  בנו של ראש הממשלה איחר לדיון בשעה ,  וספג ביקורת חריפה : " הוא אזרח מן השורה ,  חלות עליו אותן החובות "
 בית משפט השלום בתל אביב הורה היום  ( שלישי )  ליאיר נתניהו ולמרכז  " מולד "  להגיע לפשרה במסגרת התביעות ההדדיות ביניהם .  לדברי השופטת ,  על הצדדים לשקול את העצמת בית המשפט לפשרה בנוסח הבא : " מתוך הכרה בחשיבות השיח הציבורי בנושאים השנויים במחלוקת ,  כולל התייחסות לאנשים ולגופים באופן ספציפי ,  ומתוך הבנה ששיח כזה צריך להיעשות תוך שמירת כבודם של אותם האנשים או הגופים ,  אנו מבקשים להתנצל האחד בפני השני אם במסגרת הפרסומים חרגנו מכללי ההבעה התקינה .  לא הייתה כוונה לפגוע באופן אישי ,  אלא להעביר מסר רעיוני ".  לדברי השופטת ,  אם ההצעה תתקבל התביעות יידחו ללא צו להוצאות ,  ועל הצדדים להודיע לבית המשפט בתוך שבוע אם הושגה פשרה .
 לפני כשנה הגיש מרכז מולד תביעת לשון הרע בסך 140 אלף שקלים נגד בנו של ראש הממשלה ,  בעקבות כמה פוסטים שפרסם בעמוד הפייסבוק שלו .  לדברי עורכי הדין של מולד ,  נתניהו ניסה לפגוע במרכז מתוך  " זדון ורשעות לשמה ,  בין היתר באמצעות שימוש ציני ואכזרי במעמדו הציבורי הרם כבנו של ראש ממשלת ישראל ,  במטרה להסית את הציבור נגד התובעת ".  אחרי הגשת התביעה הגיש נתניהו תביעה נגדית בטענה ללשון הרע ,  בעקבות פוסט שפורסם בעמוד הפייסבוק  " 61 "  תחת הכותרת  " חמישה דברים שלא ידעתם על יאיר נתניהו ".  
לדיון היום איחר נתניהו הבן בכמעט שעה .  עו"ד יועז פנה בתגובה לשופטת והתלונן על כך : " אני מוכרח לומר שהשעה הייתה ידועה מראש ,  הגענו כולנו בהרכב מלא ועשינו את המאמץ .  זה לא מכבד אותנו ,  לא את בית המשפט ולא את ההליך ".  עו"ד יוסי כהן ,  המייצג את נתניהו ,  השיב לו : " אל תדאג יועז ,  אתה תקבל את הצילום שלך בטלוויזיה ".  
בפגישת גישור שערכו נתניהו ומרכז מולד בחודש ינואר קילל בנו של ראש הממשלה את אנשי המרכז ,  ולטענתם קרא לעברם : " כוס אמ-אמא שלכם ,  יא שמאלנים ".  זאת ,  לאחר שהתלוננו אנשי מולד על איחורו של נתניהו ב-45 דקות לפגישה .
 מנכ"לית מולד ,  ליאת שלזינגר ,  אמרה כי  " יאיר נתניהו ובא כוחו ניסו שוב להלך אימים על בית המשפט .  הם הגיעו באיחור ,  ואולם שלם ושופטת צריכים לחכות לבן אדם מן השורה ".  לדבריה , " מדובר באזרח .  כולנו אזרחים וחלות עלינו אותן החובות .  המטרה שלנו היא אחת :  אנחנו רוצים לנקות את השיח הציבורי מהשקרים של בריוני הימין שמנסים להלך אימים על כל החברה במדינת ישראל .  מותר לפרסם קריקטורות ,  מותר להעביר ביקורת ומותר לפרסם עובדות גם כשהן לא נוחות לאנשים מסוימים ,  מה שאסור לעשות זה לשקר ולהגיד דברים כדי להכפיש ולפגוע בארגונים במדינת ישראל ".   
" עד עכשיו התרגלנו לקבל את זה ולהגיד 'לא נורא' .  מה שיאיר נתניהו אמר עלינו זה שאנחנו מקבלים כסף מהקרן להשמדת ישראל ,  שזה גוף שלא קיים ,  ובסופו של דבר מה שהוא אומר זה שאנחנו בוגדים ",  הוסיפה שלזינגר . " השקרים האלה צריכים להסתיים ואנחנו שמים לזה סוף .  כשהשקרים האלה מגיעים מהבית של ראש הממשלה - הם מזהמים את החברה הציבורית ואת המדינה שאנחנו כל כך אוהבים ".  
כשנשאלה שלזינגר את מולד יהיו מוכנים להגיע לפשרה ,  השיבה : " האם פרסמנו משהו אחד לא נכון ?  אמרנו שאם פרסמנו משהו אחד לא נכון - תגיד לנו ונתקן .  עד היום יאיר נתניהו לא אמר על משהו אחד שפרסמנו שהוא לא נכון .  הוא פשוט לא אוהב שמפרסמים עליו עובדות ".  

תביעת הדיבה נגד יאיר נתניהו :  ביהמ"ש הורה לצדדים להגיע לפשרה
שופטת בית משפט השלום בתל אביב הציעה לנתניהו ולמרכז  " מולד "  נוסח לפשרה ,  שלפיו שני הצדדים ,  שתבעו זה את זה ,  יתנצלו וימשכו את תביעותיהם .  בנו של ראש הממשלה איחר לדיון בשעה ,  וספג ביקורת חריפה : " הוא אזרח מן השורה ,  חלות עליו אותן החובות "
 
