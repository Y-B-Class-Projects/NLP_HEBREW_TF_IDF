מדוע בוטלה נסיעתו של אבנר נתניהו לברצלונה ? 
בנו הצעיר של ראש הממשלה היה אמור לצאת ביום שישי לחופשה בספרד יחד עם חברתו .  אולם ,  בשל המשך המבצע הוחלט כי ישאר בישראל . " ההחלטה לא לצאת לחו"ל הייתה החלטה אישית שלו "
 מבצע  " צוק איתן "  נמצא בתחילתו של יומו העשירי ,  ונראה כי הימשכות הלחימה פוגעת באופן ישיר גם בשגרת החיים של משפחת נתניהו .  לוואלה !  חדשות נודע היום  ( חמישי )  כי מחר אמור היה לצאת אבנר נתניהו ,  בנו הצעיר של ראש הממשלה ,  בנימין נתניהו ,  לחופשת קיץ יחד עם חברתו בברצלונה .  הודעת הממשלה על יציאה למבצע  " צוק איתן "  לפני עשרה ימים לא שינתה בתחילה את התכנית וקב"ט משרד ראש הממשלה החליט לאשר לו את הטיסה .  עם זאת ,  בעקבות המשך הלחימה בדרום ,  החליט קצין הביטחון כי מסיבות ביטחוניות אסור לאבנר נתניהו ,  שסיים לאחרונה בהצטיינות שנת שירות בשבט צופים בבת ים ,  לצאת את גבולות הארץ מחשש לחייו .  
גורמים המקורבים למשפחה מסרו כי ההחלטה לבטל את הנסיעה הייתה החלטה אישית של אבנר נתניהו .  
מבצע  " צוק איתן "  - סיקור מיוחד:אבו מאזן יוזם :  הפסקת אש ופתיחת מעבר רפיחבשבוע האחרון :  יחידות מיוחדות פועלות בעזהחמאס : " פיטורי דני דנון  ניצחון שלנו "  
מבצע  " צוק איתן "  נכנס הבוקר אל יומו העשירי ,  כשסוכל ניסיון של מחבלים להיכנס לישראל ממנהרה כדי לבצע פיגוע .  כוחות צה"ל זיהו בסביבות השעה 4:00 לפנות בוקר מחבלים יוצאים מפתח של מנהרה באזור שבין כרם שלום לקיבוץ סופה ממזרח לרצועת עזה .  כוחות צבא גדולים הוקפצו לשטח לאחר שדווח להם כי לפחות 13 מחבלים יצאו מהמנהרה והחלו לאבטח את מקום היציאה .  לאחר שנפצעו חמישה מחבלים וכמה מהם נהרגו ,  חזרו יתר המחבלים לתוך המנהרה .
 במקביל לירי הבלתי פוסק ,  שליח האו"ם למזרח התיכון ,  רוברט סרי ,  העביר אמש בקשה לישראל ולחמאס לנצור היום את האש למשך חמש שעות בין 10:00 ל-15:00 ,  כדי לאפשר הכנסת סיוע הומניטרי לרצועת עזה .  הדרג המדיני בישראל קיבל את הבקשה ,  והלילה הודיע חמאס כי גם הוא נענה לה והתחייב לא לשגר רקטות ופצמ"רים במהלך חמש השעות .  לפי סוכנות הידיעות הצרפתית ,  דובר הארגון סמי אבו זוהרי אישר זאת .
 פקיד ישראלי המעורה במגעים להשגת הפסקת אש אמר : " יש כרגע מגעים שמתקיימים במצרים ,  במעורבות של אבו מאזן וגורמים בינלאומיים .  אנחנו נותנים לזה הזדמנות ,  אבל מכינים אפשרויות פעולה נוספות לכל מקרה ".  הוא הדגיש כי  " 48 השעות הקרובות הן קריטיות .  אנחנו מוכנים לכל תסריט אפשרי ,  כולל התסריט של כניסה קרקעית .  ביומיים הקרובים הכול יכול לקרות - החל מפלישה לעזה ועד לגיבוש הפסקת אש חדשה .  הרבה תלוי בצד השני ".  
משלחת ישראלית יצאה הבוקר לקהיר להשתתף בשיחות הפסקת האש .  חברי המשלחת הם ראש השב"כ ,  יורם כהן ,  ראש האגף המדיני-ביטחוני במשרד הביטחון ,  אלוף  ( מיל' )  עמוס גלעד ,  ועורך הדין יצחק מולכו ,  מקורבו של ראש הממשלה נתניהו .
 בתוך כך ,  נורה הבוקר מטח רקטות לעבר יישובי גוש דן והשרון .  אזעקות נשמעו בין היתר בגבעתיים ,  ברמת גן ,  בכפר סבא ,  בעמק חפר ,  בתל מונד וביישובים נוספים באזור .  קודם לכן ,  שוגרו ארבע רקטות לעבר באר שבע ונפלו בשטחים פתוחים בסביבתה .  שתי רקטות יורטו הלילה בשמי קריית גת ואחת נוספת יורטה בשמי קריית מלאכי .  שלוש נוספות התפוצצו בשטחים פתוחים בתחומי המועצה האזורית מטה יהודה .  רקטה נוספת התפוצצה בשטח פתוח במועצה האזורית חוף אשקלון .  לא דווח על נזק או נפגעים .  
 

מדוע בוטלה נסיעתו של אבנר נתניהו לברצלונה ? 
בנו הצעיר של ראש הממשלה היה אמור לצאת ביום שישי לחופשה בספרד יחד עם חברתו .  אולם ,  בשל המשך המבצע הוחלט כי ישאר בישראל . " ההחלטה לא לצאת לחו"ל הייתה החלטה אישית שלו "
 
