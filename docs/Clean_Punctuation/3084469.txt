עבדאללה תוקף את נתניהו : " להתנהגותו יהיו השלכות על היחסים "
 מלך ירדן גינה בחריפות את ראש הממשלה ,  בעקבות היחס שקיבל המאבטח שירה למוות בשני ירדנים בעמאן .  לדבריו , " זו התנהגות פרובוקטיבית ,  שמכעיסה את כולנו ומאיימת על הביטחון האזורי "
 עבדאללה מלך ירדן תקף היום  ( חמישי )  בחריפות את ראש הממשלה בנימין נתניהו בעקבות התנהלותו לאחר התקרית בשגרירות בעמאן ,  ואמר כי יהיו לכך  " השלכות על היחסים בין שתי המדינות ".  בהודעה תקיפה שפורסמה על ידי הארמון בעמאן נמסר כי  " זו התנהגות פרובוקטיבית ,  שמכעיסה את כולנו ומאיימת על הביטחון האזורי ומתדלקת את הקיצונים ". 
בירדן זעמו על קבלת הפנים שערך נתניהו למאבטח זיו ,  שירה למוות בשני ירדנים במהלך תקרית ביטחונית בשגרירות בעמאן בתחילת השבוע .  במשך יממה ,  התנהלו מגעים בין הצדדים כדי להבטיח את שובו לישראל ,  אחרי שבתחילה דרשה ירדן לחקור אותו .  בסופו של דבר ,  הוא רק תושאל וניתן לו לצאת מהממלכה .  
לקריאה נוספת על המשבר בין ירדן לישראלדיווח בירדן : " צוות השגרירות לא יורשה לחזור עד להעמדת המאבטח לדין "" היחסים הכי טובים בים של שנאה ":  העליות והמורדות ביחסי ישראל-ירדן  
" על ראש ממשלת ישראל למלא את חובותיו ולנקוט צעדים ,  כולל העמדת הרוצח לדין ,  במקום שיעשה הצגות פוליטיות ",  אמר עבדאללה .  המלך הזכיר גם את המשבר סביב מסגד אל-אקצא ,  ואמר כי פתיחתו היום התאפשרה בזכות שיתוף פעולה עם הפלסטינים .  לדבריו ,  צריך לשמור על הסטטוס-קוו בהר הבית כדי להימנע מהישנותם של משברים דומים .  
הבוקר דיווח העיתון העיתון הירדני אל-רד כי עמאן לא תאפשר לצוות השגרירות ולשגרירה ענת שלאין לשוב לפני שיתקבלו ערבויות להעמדתו לדין של המאבטח .  במהלך התקירת ,  ירה זיו בפועל שפצע אותו קל במברג בדירה של מאבטחים במתחם וכן בבעל הדירה .  
בתקשורת הירדנית דווח כי הרשויות קיבלו את גרסתו של המאבטח ,  אם כי עדיין לא ברור אם אכן היה זה ניסיון פיגוע או ריב שהתלהט .  חלקים נרחבים מהציבור זעמו על החלטת המלך לאפשר את שחרורו של המאבטח ,  וגם בפרלמנט נרשמה מחאה קולנית נגד המהלך .  שר החוץ איימן א-ספדי אמר אתמול כי על ישראל להתנצל על התנהלותה סביב התקרית .  לדבריו , " הרצח מביש ,  לא נוותר על זכויות בנינו ".  

עבדאללה תוקף את נתניהו : " להתנהגותו יהיו השלכות על היחסים "
 מלך ירדן גינה בחריפות את ראש הממשלה ,  בעקבות היחס שקיבל המאבטח שירה למוות בשני ירדנים בעמאן .  לדבריו , " זו התנהגות פרובוקטיבית ,  שמכעיסה את כולנו ומאיימת על הביטחון האזורי "
 
