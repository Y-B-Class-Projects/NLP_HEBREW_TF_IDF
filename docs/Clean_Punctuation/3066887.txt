שרה נתניהו למלניה טראמפ : " גם אותנו העם אוהב  בניגוד לתקשורת "
 רעיית ראש הממשלה שוחחה עם הגברת הראשונה של ארצות הברית בנתב"ג ,  והשתיים הכריזו כי הן  " מעריצות גדולות "  זו של זו . " יש לנו כל כך הרבה במשותף ",  הוסיפה נתניהו ,  שהבטיחה : " נדבר על זה בארוחת הערב "
 שרה נתניהו ,  רעייתו של ראש הממשלה בנימין נתניהו ,  אמרה היום  ( שני )  לגברת הראשונה של ארצות הברית מלניה טראמפ כי  " רוב העם בישראל ,  בניגוד לתקשורת ,  אוהב אותנו .  יש לנו כל כך הרבה במשותף ".  בהמשך השיחה בין השתיים בנתב"ג ,  לאחר נחיתת פמלייתו של הנשיא דונלד טראמפ ,  הוסיפה נתניהו כי  " יש המון במשותף ביני לבין דונלד  אותה התקשורת ". 
הגברת טראמפ אמרה לנתניהו : " אני מעריצה גדולה שלך ,  את יודעת ".  לכך השיבה נתניהו ,  בדברים שאמרה לנשיא טראמפ : " כן ,  גם אני מעריצה שלה .  אני מדברת עליה בכל מקום ,  כמה היא נהדרת וכמה אתה נהדר ".  ראש הממשלה נתניהו הבהיר : " אני יכול להעיד על זה ".  
עוד בוואלה !  NEWS:מבוכה על השטיח האדום :  אורן חזן לא ויתר על סלפי עם טראמפטראמפ נפגש עם ריבלין : " אפשר להשיג שלום ,  לאנשים נמאס מההרג"בנט : " מצפים שתכיר בירושלים המאוחדת ",  טראמפ : " זה רעיון "  
נתניהו הוסיפה כי  " נדבר על זה בארוחת הערב "  הפרטית שמתוכננת לזוגות טראמפ ונתניהו במעון ראש הממשלה בירושלים מאוחר יותר הערב .  רעיית ראש הממשלה הוסיפה כי בקרב הילדים המאושפזים בבית החולים הדסה עין כרם בירושלים ,  שם יבקרו מחר שתי הנשים , " יש הרבה התרגשות ,  כמובן ". 
טראמפ הגיע מערב הסעודית ,  והתקבל יחד עם רעייתו מלניה על ידי ראש הממשלה ורעייתו שרה ,  ונשיא המדינה ראובן ריבלין ורעייתו נחמה . " אתה חבר טוב של ישראל ,  אתה פה בין חברים ",  אמר נתניהו לטראמפ .  טראמפ לחץ את ידיהם של נתניהו ,  ריבלין ,  שגריר ישראל בוושינגטון רון דרמר ושגריר ארצות הברית בתל אביב דייוויד פרידמן .  לאחר מכן ,  הושמעו שני ההמנונים של שתי המדינות והמנהיגים פתחו בנאומיהם .  
בהצהרתו בנתב"ג אמר טראמפ בעברית  " תודה רבה ושלום ".  הוא אמר כי זה  " כבוד גדול לי הוא להיות פה .  בנסיעה הראשונה שלי ,  הגעתי לארץ הקדושה והעתיקה כדי לאשרר את הקשר הבל יימחה בין ישראל לארצות הברית .  במקום העשיר הזה בהיסטוריה ,  זאת הייתה אחת מהציביליזציות המשגשגות והחזקות ביותר .  זאת גם אומה שנוסדה על העיקרון שלא נאפשר לזוועות של המאה הקודמת לחזור ".  לדבריו , " יש לנו הזדמנות נדירה להביא שלום ויציבות לאזור ולהביס את הטרור ". 
נתניהו אמר כי  " ידה של ישראל מושטת לשלום לכל שכנינו ,  כולל הפלסטינים .  השלום שאותו אנחנו מחפשים הוא שלום כן ,  בר קיימא .  שבו המדינה היהודית נותרת בידיה של ישראל .  עכשיו טסת מריאד לתל אביב ,  אני מקווה שבעתיד ראש ממשלה ישראלי יוכל לטוס מתל אביב לריאד .  אני מקווה שביקורך הראשון יהיה הצעד הראשון בדרך לפיוס ולשלום .  אני מצפה לעבוד עמך בשנים הקרובות כדי לקדם את השגשוג ,  השלום והביטחון ולחזק את הברית בין ישראל לארצות הברית .  היא מעולם לא הייתה חזקה יותר .  אני מקבל אתכם בברכה לישראל ".  
טראמפ ישהה בארץ וברשות הפלסטינית ביממה הקרובה ,  ויבקר בין היתר בכותל המערבי ובמוזיאון ישראל .  טראמפ המריא מריאד ב-9:53 ,  נחת ב-12:22 .  הוא לחץ את ידיהם של חברי סגל א' ,  שכללו שרים וסגני שרים ,  וכן יו"ר הקואליציה דוד ביטן וח"כ אורן חזן .
 אל טראמפ מתלווה רעייתו מלניה ,  בתו איוונקה וחתנה ג'ראד קושנר ,  המשמש גם יועץ בכיר של הנשיא .  יחד עמם הגיעו גם בכירים נוספים בממשל ,  בהם שר החוץ רקס טילרסון ,  אולם אחרים שבו לווושינגטון - ראש הסגל ריינס פריבוס והיועץ הבכיר סטיב באנון .
 מנתב"ג המריא טראמפ במסוק הנשיאותי  " מארין 1 "  לירושלים .  כביש 1 נסגר לתנועה בשני הכיוונים למקרה שברגע האחרון יוחלט על תנועה קרקעית של שיירת הנשיא ,  כפי שקרה בביקור הנשיא הקודם ברק אובמה ,  וכביש 6 נסגר בקרבת ההצטלבות עם כביש 1 .  שתי הדרכים צפויות להיפתח בהדרגה ,  בהתאם להתקדמות השיירה .  היערכות דומה צפויה גם מחר בסביבות השעה 15:00 ,  עם עזיבתו של טראמפ .  

שרה נתניהו למלניה טראמפ : " גם אותנו העם אוהב  בניגוד לתקשורת "
 רעיית ראש הממשלה שוחחה עם הגברת הראשונה של ארצות הברית בנתב"ג ,  והשתיים הכריזו כי הן  " מעריצות גדולות "  זו של זו . " יש לנו כל כך הרבה במשותף ",  הוסיפה נתניהו ,  שהבטיחה : " נדבר על זה בארוחת הערב "
 
