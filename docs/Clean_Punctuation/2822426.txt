נתניהו על עדות בהלול : " נחשף אופיו של המחנה האנטי-ציוני "
 ראש הממשלה פרסם סרטון בתגובה לידיעות על כך שהעיתונאי זוהיר בהלול ,  מספר 17 ברשימת  " המחנה הציוני ",  נתן עדות אופי במשפטו של ישראלי שהורשע בסיוע לחיזבאללה . " הבחירה כאן חדה וברורה ",  טען נתניהו
ראש הממשלה בנימין נתניהו פרסם היום  ( חמישי )  סרטון בתגובה לדיווח הבוקר בוואלה !  חדשות על כך שהעיתונאי זוהיר בהלול ,  מספר 17 ברשימת  " המחנה הציוני "  לכנסת ,  נתן עדות אופי לפני כשנתיים במשפטו של מילאד חטיב ,  תושב מג'ד אל-כרום שהורשע במגע עם חיזבאללה . " שוב נחשף אופיו האמיתי של המחנה האנטי-ציוני ",  טען נתניהו בהודעה שפרסם לצד הסרטון .
 בחודש מרץ 2013 ,  בשלב הטיעונים לעונש במשפטו של חטיב ,  הופיע בהלול כעד אופי מטעמו של הנאשם .  הוא דיבר בשבח משפחתו וטען כי מדובר ב"מלח הארץ ",  אולם נמנע מלהביע אמפתיה כלפיו . " לא קל לי היה לבוא היום לבית המשפט ,  זאת הפעם הראשונה שאני מגיע ,  אך החלטתי שאני לא יכול לחמוק ממתן עדות אופי למשפחה הזו ",  אמר בעדותו .
 עוד בוואלה !  חדשות :" שמאלנים רוקדים ":  מועמדי מרצ עושים שמח בחתונהסרטונים עם נסראללה ומשחקי רשת :  יחידת הגרילה של מטה הליכודמיוחד | מה כתבו הפוליטיקאים בפייסבוק השבוע ?  
עם זאת ,  ראש הממשלה הבהיר בסרטון : " כשחבר כנסת עתידי ברשימה נותן עדות אופי בשבחו של חיזבאללה - מה יש עוד להוסיף ?  הבחירה כאן חדה וברורה .  רשימת השמאל האנטי-ציונית בראשות ציפי ובוז'י או רשימת הליכוד בראשותי .  זאת הבחירה ". 
חטיב הורשע בחודש אפריל 2013 ,  לאחר שהודה במסגרת הסדר טיעון בעבירות של מגע עם סוכן זר ,  קשר לסייע לאויב במלחמה ומתן שירות להתאחדות בלתי מותרת .  זוהיר בהלול מסר היום בתגובה : " עדות האופי הייתה עבור המשפחה ולא עבור בנה שסרח .  מדובר במשפחה שאני מכיר היטב אשר כרתה ברית דו-קיום עם החברה היהודית .  אני מתנגד מכל וכל לפעולות בגינן הורשע בן המשפחה .  הניסיון להסית ולפגוע במרקם היחסים בין אזרחי ישראל היהודים והערבים בגלל אנשים בודדים שסרחו הוא ניסיון נאלח ואלחם בו בכל כוחי ". 
בתוך כך ,  היום נודע כי ראש הממשלה נתניהו ינאם בפני חברי הקונגרס האמריקני ב-3 במרץ ,  שבועיים בלבד לפני מועד הבחירות בישראל .  יו"ר בית הנבחרים של ארצות הברית ,  ג'ון ביינר ,  הודיע כי נתניהו קיבל את הזמנת הקונגרס להופיע בפניו בנושא איראן ,  אולם ביקש לקיים את נאומו בתאריך האמור ולא ב-11 בפברואר - כפי שהוצע בתחילה על ידי הקונגרס .  
נתניהו ינאם בצמוד לתאריך שבו נערכת בוושינגטון הוועידה השנתית של השדולה הפרו-ישראלית ,  אייפא"ק .  יו"ר מטה הבחירות של  " המחנה הציוני ",  ח"כ איתן כבל ,  טען כי  " גם נתניהו קורא סקרים ,  וכדרכו בקודש הוא מגיב בהיסטריה ורץ לארגן לעצמו 'הזמנה' לנאום בוושינגטון .  לרוע מזלו תם עידן נתניהו ,  ובמצבו אפילו הקונגרס האמריקני לא יוכל לעזור לו ".  

נתניהו על עדות בהלול : " נחשף אופיו של המחנה האנטי-ציוני "
 ראש הממשלה פרסם סרטון בתגובה לידיעות על כך שהעיתונאי זוהיר בהלול ,  מספר 17 ברשימת  " המחנה הציוני ",  נתן עדות אופי במשפטו של ישראלי שהורשע בסיוע לחיזבאללה . " הבחירה כאן חדה וברורה ",  טען נתניהו

