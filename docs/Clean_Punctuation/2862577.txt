נתניהו בירך את קהילת הלהט"ב : " ישראל - מהפתוחות בעולם "
 ראש הממשלה פרסם ברכה לכבוד שבוע הגאווה והודה : " המאבק להכרה הוא ארוך ויש עוד לאן להתקדם בו ".  מוקדם יותר אירח הנשיא ריבלין את נציגי תנועת הנוער הגאה  " איגי ":   " נותנים למען ילדים שזקוקים לעזרה "
 מצטרף לאיחולים :  ראש הממשלה בנימין נתניהו פרסם אתמול  ( רביעי )  ברכה לכבוד שבוע הגאווה שיגיע לשיאו ביום שישי במצעד הגאווה בתל אביב בהשתתפות עשרות אלפים מהארץ ומהעולם . 
" עם פרוש שבוע הגאווה ,  אני מבקש לשלוח את ברכתי לקהילת הלהט"ב ",  כתב נתניהו בחשבון הטוויטר שלו והוסיף : " המאבק להכרה בכל אדם כשווה בפני החוק הוא מאבק ארוך ויש עוד לאן להתקדם בו ,  אני גאה בכך שישראל היא מן המדינות הפתוחות ביותר בעולם ביחס לקהילה הגאה ושהשיח בה נעשה יותר מקבל ויותר מכבד מידי שנה ".  
מוקדם יותר אירח נשיא המדינה ראובן ריבלין את חניכי וחניכות ארגון הנוער הגאה  " איגי ",  שמפעיל יותר מ-60 קבוצות חברתיות למען הנוער הלהט"בי ,  שבהן יותר מ-7,000 חניכים וחניכות .
 בפתח הפגישה הודתה מנכ"לית הארגון ,  מנדי מיכאלי ,  לנשיא ריבלין על ה"מפגש ההיסטורי "  והראשון מסוגו בין הארגון שמייצג את הקהילה ,  ובין מוסד הנשיאות . " ההימצאות בשוליים מאפשרת לנו הזדמנות להסתכל על החברה מבחוץ בעין ביקורתית ,  ומאפשרת לכל קצוות הקשת הישראלית להיפגש וללמוד על השונה והדומה ",  אמרה מיכאלי .  יניב וייצמן ,  ממייסדי הארגון ויו"ר הוועד המנהל שלו ,  אמר : " באיגי חשים שזה הזמן להתרחב ולצאת מגבולות תל אביב והמרכז ,  אל הפריפריה - שבה הקושי של נערים ונערות מהקהילה גדול יותר ". 
איתי צמח ,  בן ה-18 מתל אביב ,  סיפר לנשיא על התהליך הארוך שעבר בעניין הזהות המינית ועל החלטתו לעשות שנת שירות בארגון לפני הצבא : " לקח לי שבע שנים לצאת מהארון ,  על אף שידעתי כבר שנים וגם סיפרתי להוריי .  את התהליך אשלים רק כשאיחשף בפני כל מי שלא ידע עדיין .  ב'איגי' עזרו לי מאוד בתהליך הזה ,  ואני יוצא לשנת שירות כדי להחזיר לילדים שזקוקים לכך ,  בעיקר בפריפריה ".  הוא אמר כי בבתי ספר רבים המילה עדיין שגורה המילה  " הומו "  בתור קללה ,  והוסיף כי הצוות החינוכי לא עושה די כדי למנוע את הטיפול בעניין .  
הנשיא מצדו ברך את הארגון ונציגיו על ביקורם הראשון במשכן ואמר : " לפני 22 שנים הייתה לי הזכות לקבל לראשונה את הקהילה הגאה במשכן הכנסת ,  והיום יש לי הזכות לקבל אתכם לראשונה בבית הנשיא ".  
גל אוחובסקי ,  ממייסדי  " איגי ",  התייחס לעניין הישארותם בארון של נציגי ציבור ואמר : " אנשים פרטיים אינם חייבים לצאת מהארון וזה נתון לבחירתם החופשית .  חוסר הסובלנות מגיע כלפי אלו שיכלו לייצג את הקהילה בגאון ,  בעלי כוח ותפקידים ,  בעלי השפעה - אשר משתמשים בשירותי הארגון והקהילה ,  אך בוחרים שלא להצהיר על כך ולעזור גם הם לקהילה בחזרה ".  
" בארגון אין מחויבות לצאת מהארון .  השיחות על היציאה מהארון הן כדי לקבל את החניכה ולא מופעלים לחצים על החניכים ",  הוסיפה נגה ,  דוברת הארגון . " אנו מבהירים כמה חשוב לעשות זאת בזמן בו הם רואים לנכון .  אנחנו יוצרים ב'איגי' סביבה תומכת ומכילה שתקבל את כולם באשר הם ". 
הגרעין הראשון של איגי שיעשה שנת שירות ,  יפעל מקיבוץ רוחמה ויעבוד באזור הנגב כולו .  פעילות המתנדבים תעסוק בכל ההיבטים החברתיים ,  והיא תתרחש במתנ"סים ,  במועדוני הנוער ובבתי הספר .  הנשיא איחל הצלחה למתנדבים וסיים בחיוך : " בהזדמנות זו ,  אני חייב לצאת מהארון - אני אוהב את אשתי .  אבל אל תגלו ". 
 ( עדכון ראשון :  22:03 )  

נתניהו בירך את קהילת הלהט"ב : " ישראל - מהפתוחות בעולם "
 ראש הממשלה פרסם ברכה לכבוד שבוע הגאווה והודה : " המאבק להכרה הוא ארוך ויש עוד לאן להתקדם בו ".  מוקדם יותר אירח הנשיא ריבלין את נציגי תנועת הנוער הגאה  " איגי ":   " נותנים למען ילדים שזקוקים לעזרה "
 
