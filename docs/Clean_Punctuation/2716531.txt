 " לא רצינו למעוך את נתניהו ,  יכולנו לפרק את הליכוד "
 בכיר בבית היהודי טען כי התנצלותו של בנט הייתה במקומה ,  אולם מיהר להבהיר : " מדובר באיומי סרק של נתניהו ,  החרדים ובוז'י לא היו נכנסים ".   " אנחנו השכפ"ץ של המפלגה שלו "
 בכיר במפלגת הבית היהודי הביע הבוקר  ( חמישי )  סיפוק רב מסיום ההתנצחות בין ראש הממשלה בנימין נתניהו ליו"ר מפלגתו ,  שר הכלכלה נפתלי בנט ,  עם התנצלותו הפומבית של האחרון . " לא באנו למעוך את נתניהו ,  כך שזה היה הדבר הנכון לעשות ",  אמר .  עם זאת ,  הוא הבהיר כי נתניהו עשה שימוש באיומי סרק ,  שכן פיטורי בנט היו מפרקים את הממשלה - ואף את מפלגת השלטון . " האולטימטום של ראש הממשלה לא היה מעשי כי החרדים ובוז'י  ( יו"ר העבודה ,  יצחק הרצוג - ע.נ )  לא היו נכנסים .  אנחנו השכפ"ץ של המפלגה שלו ,  אם היינו יוצאים ופותחים נגדו קמפיין - היינו מפרקים את הליכוד ",  קבע .
" אני מאוד מרוצה מהשורה התחתונה ",  המשיך הבכיר . " הרגנו את הרעיון של השארת אזרחים יהודים תחת ריבונות פלסטינית ,  ובסופו של דבר גם נשמר כבודו של ראש הממשלה ".  לדבריו ,  המשקעים האישיים הידועים בין השניים לא תרמו לאווירה . " אנחנו הרי צריכים לעבוד עם נתניהו ,  זה הפך לעניין אישי בגלל המטען הרגשי בין השניים ",  הוסיף .
 המתיחות בין נתניהו לבנט - כותרות אחרונותבנט שבר את הכלים ,  אבל נתניהו הראה מי הבוס / פרשנותאחרי האולטימטום ,  בנט התנצל : " מכבד את נתניהו"נתניהו במסר חריף לבנט :  התנצל  או שתפוטר 
המתיחות בין השניים החלה בשל התבטאות של בנט ,  לפיה ההצעה של ראש הממשלה להותיר מתנחלים בשטחי המדינה הפלסטינית היא  " אובדן עשתונות ערכי ".  נתניהו דרש מבנט שיתנצל על דבריו ,  והקציב לו עד יום ראשון ב-10:00 לעשות כן .  שעות ספורות לאחר שיצא האולטימטום מלשכת ראש הממשלה - הגיעה ההתנצלות . " ישנם גורמים שמנסים להפוך דיון מהותי על עתיד ארצנו ועל ביטחוננו למתקפה אישית שלא הייתה ,  ואם ראש הממשלה נפגע ,  זו לא הייתה הכוונה ",  אמר בנט בכנס חינוך בים המלח .
" אני מכבד את ראש הממשלה בנימין נתניהו ואת מנהיגותו בתנאים לא פשוטים ,  תומך בו כשצריך ומבקר אותו כשצריך ,  וזוהי חובתי .  הטלת ריבונות פלסטינית על אזרחים ישראלים היא מסוכנת ,  ומחובתי היה להוריד רעיון זה מידית מסדר היום ,  ואכן הרעיון ירד ",  אמר אתמול בנט .  
אף שלכאורה יש  " סולחה ",  עצם הצבת האולטימטום היוותה עליית מדרגה ביחסים בין האישים . " אף אחד לא ילמד את נתניהו אהבת ישראל ומהי שמירה על ביטחון ישראל ",  אמרו היום בסביבת נתניהו . " אחרי כל הטענות של בנט ,  לא ברור למה הוא נדבק לכיסא הממשלה ",  הוסיפו הגורמים .
 לדבריהם , " ההתנהגות החצופה שלו והסגנון חסר האחריות שלו לא יעברו בשתיקה .  ההתנהגות הזו של בנט פוגעת באינטרסים של ההתיישבות .  לנתניהו יש מספיק חלופות .  גם ממשלה בלי בנט תמשיך לדאוג לביטחון אזרחי ישראל בדיוק כפי שהממשלה הקודמת בראשות בנימין נתניהו עשתה זאת ".   

" לא רצינו למעוך את נתניהו ,  יכולנו לפרק את הליכוד "
 בכיר בבית היהודי טען כי התנצלותו של בנט הייתה במקומה ,  אולם מיהר להבהיר : " מדובר באיומי סרק של נתניהו ,  החרדים ובוז'י לא היו נכנסים ".   " אנחנו השכפ"ץ של המפלגה שלו "
 
