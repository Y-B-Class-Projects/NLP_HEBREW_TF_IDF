נתניהו יבטל הנסיעה לקופנהגן בגלל אחמדינג'ד ? 
ראש הממשלה שוקל לבטל את נסיעתו לוועידת האקלים לאחר שהתברר שנשיא אירן אמור להגיע לוועידה באותם ימים .  נתניהו : " לא מוכן להיות עם הצורר הזה "
 ראש הממשלה בנימין נתניהו שוקל לבטל את נסיעתו לוועידת האקלים בקופנהגן שאמורה להתקיים בתאריכים 16-17 בדצמבר ,  לאחר שהתברר שנשיא אירן מחמוד אחמדינג'ד אמור להגיע לוועידה באותם ימים .  ראש הממשלה הודיע לאנשיו כי  " אינני מוכן להיות עם הצורר הזה ".  גם ביום שלאחר מכן תהיה למשלחת בעיה ,  משום שבמשך אותו סוף שבוע יתקיימו כנסים שגם בהם אמור לקחת חלק אחמדינג'ד .  
עם זאת ,  גורמים בסביבת נתניהו אמרו כי  " חשוב לראש הממשלה להיות בוועידה ,  לנאום ולהשמיע את עמדתו בנושאים הירוקים ,  לכן מחפשים פתרונות כדי שיוכל להופיע בוועידה בכל זאת ".  אחת האפשרויות הנבחנות היא להקדים את בואו של נתניהו ,  כדי שיגיע לפני בואו של אחמדינג'ד .  
בנוסף לבעיית נוכחותו של הנשיא האירני ,  קיימת גם בעיה של עלויות גבוהות יחסית של חדרי המלון ,  ובלשכת ראש הממשלה מתווכחים על המחיר עבור פמליית ראש הממשלה .  נבחנת גם האפשרות לצמצם את המשלחת במידה שנתניהו אכן ייסע בסופו של דבר .
 
נתניהו יבטל הנסיעה לקופנהגן בגלל אחמדינג'ד ? 
ראש הממשלה שוקל לבטל את נסיעתו לוועידת האקלים לאחר שהתברר שנשיא אירן אמור להגיע לוועידה באותם ימים .  נתניהו : " לא מוכן להיות עם הצורר הזה "
 
