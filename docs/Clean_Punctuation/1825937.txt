לשכת נתניהו התמוגגה :  הוא בקיא בהיסטוריה האמריקאית
שעות לאחר נאומו החשוב של נשיא ארה"ב ,  ברק אובמה ,  בפני ועידת איפא"ק ,  מצאו לנכון בלשכת נתניהו לעדכן את התקשורת : " הוא יצא לצעדה ספורטיבית עם שרה לעבר השקיעה "
 לשכת ראש הממשלה בנימין נתניהו ,  הנמצא בביקור מדיני בארה"ב ,  הוציאה הבוקר  ( שני )  דיווח לא שגרתי לכתבים המדיניים ,  בו נכתב בפרטי פרטים לא על ההיערכות לנאומו בפני בית הנבחרים ,  בעקבות נאום הנשיא אובמה בפני איפא"ק ,  אלא דווקא על צעידה ספורטיבית שקיים עם רעייתו שרה בוושינגטון . 
" בהליכה אשר ערכה כשעה וחצי צעדו ראש הממשלה ורעייתו בפארק רוזוולט בשעת השקיעה ",  לשון ההודעה .  בלשכה הוסיפו להתפייט : " מעת לעת עצרו להביט על הנוף והנהר סביב ,  ותוך הליכה שוחחו על ההיסטוריה של ארצות הברית ".  עוד הודגש כי  " כאשר הגיעו ראש הממשלה ורעייתו לאתר ההנצחה של ג'פרסון ,  דקלם בעל פה ראש הממשלה את הכרזת העצמאות של ארצות הברית ".  
ההודעה לא פסחה גם על גילויי האהדה להם זכה הזוג : " השניים צעדו במעלה המדרגות המובילות לאתר ההנצחה של לינקולן ,  תוך שהריעו לכבודם העוברים והשבים .  הללו אף צילמו את ראש הממשלה ורעייתו אשר נופפו לשלום בחזרה ". 

לשכת נתניהו התמוגגה :  הוא בקיא בהיסטוריה האמריקאית
שעות לאחר נאומו החשוב של נשיא ארה"ב ,  ברק אובמה ,  בפני ועידת איפא"ק ,  מצאו לנכון בלשכת נתניהו לעדכן את התקשורת : " הוא יצא לצעדה ספורטיבית עם שרה לעבר השקיעה "
 
