נתניהו : " נכיר במדינה פלסטינית מפורזת "
 בנאומו באוניברסיטת בר אילן קרא רהמ לרשות הפלסטינית לפתוח במו"מ לשלום . " תנאי הכרחי :  הכרה פלסטינית פומבית מחייבת וכנה בישראל כמדינת הלאום היהודי ".  על ההתנחלויות : " אין בכוונתנו לבנות ישובים חדשים ,  אך עלינו לאפשר למתיישבים לגדל את ילדיהם "
  ( צילום :  רויטרס .  עריכת וידאו :  ענת ברק )  
" אם נקבל ערובה בינלאומית לפירוז ולסידורי ביטחון ,  ואם הפלסטינים יכירו בנו כמדינה יהודית ,  נסכים להקמת מדינה פלסטינית מפורזת לצד מדינה יהודית ".  כך אמר הערב  ( ראשון )  ראש הממשלה בנימין נתניהו בנאומו באוניברסיטת בר אילן .  
לדבריו , " כדי להשיג שלום צריך להבטיח שהפלסטינים לא יוכלו להכניס לשטחם רקטות וטילים ,  או לכרות בריתות עם אירן והחזבאללה .  לא ניתן לצפות מאיתנו להסכים מראש להסכם מדינה פלסטינים בלי שיובטח הפירוז שלה .  אנו מבקשים מהקהילה העולמית :  'בהסדר הקבע לשלום יהיה השטח הפלסטיני מפורז ,  עם סידורי ביטחון אפקטיביים שימנעו כניסת נשק .  בלי זה ,  במוקדם ובמאוחר ,  נקבל כאן עוד חמאסטן ולכך לא נוכל להסכים ".   
" תנאי הכרחי :  הכרה פלסטינית פומבית מחייבת וכנה בישראל כמדינת הלאום היהודי .  כדי שהכרה זו תהיה בעלת משמעות מעשית דרושה הסכמה ברורה לכך שבעיית הפליטים תמצא פתרונה מחוץ לגבולות ישראל ,  שכן התביעה לישבם בישראל סותרת את המשך קיומה של ישראל כמדינת העם היהודי ".  
בהתייחסו לבנייה בהתנחלויות אמר נתניהו כי עד שתוקם המדינה הפלסטינית המפורזת  " אין בכוונתנו לבנות ישובים חדשים ,  אך עלינו לאפשר לתושבנו המתיישבים לגדל את ילדיהם ,  הם אינם אויבי העם ואינם אויבי השלום .  הם אחינו ואחיותינו ".  
" אני שותף לחזונו של נשיא ארה"ב להביא עידן חדש לאזורנו ",  אמר נתניהו בפתח הנאום  " אני קורא להנהגה הפלסטינית - בואו נתחיל במשא ומתן מיד ,  ללא תנאים מוקדמים ",  המשיך נתניהו . 
" ישראל מחויבת להסכמים הבינלאומיים וקוראת לכם לעשות אותו הדבר .  אנו רוצים לחיות לצדכם בשכנות טובה ,  שילדיכם לא יראו עוד מלחמה ,  שאחים ואחיות ,  בעלים ורעיות ,  יראו עתיד טוב יותר ,  שנשקיע מרצינו באתים ובמזמרות ולא בחרבות .  אני יודע את מוראי המלחמה ,  איבדתי אח .  אני ראיתי את כאבן של משפחות שכולות מקרוב ,  והרבה פעמים .  אני לא רוצה מלחמה .  אם נשלב ידיים ונעבוד יחד לשלום אין גבול לשגשוג ולפיתוח שנוכל להביא לשני העמים .  ביכולתנו להעניק לדור הצעיר שלנו אפשרות לחיות במקום טוב יותר ".  
" אני פונה למנהיגי המדינות ",  אמר נתניהו , " בואו ניפגש ,  בואו נדבר שלום ,  בואו נעשה שלום .  אני מוכן להיפגש בכל מקום ,  בדמשק ,  בריאד ,  בביירות וגם בירושלים .  אני קורא למנהיגי מדינות ערב לשתף פעולה עם הפלסטינים ואיתנו כדי לקדם שלום כלכלי  הוא אינו תחליף למדיני ,  אבל הוא חשוב להגשמתו ".  
" אני רוצה לדבר על האתגר של השלום במילים הפשוטות ביותר :  אנחנו חייבים להיות מחוברים לקרקע המציאות - לאמת ,  והאמת הפשוטה היא ששורש הסכסוך היה הסירוב להכיר בזכותו של העם היהודי .  מי שחושב שהאיבה כלפי ישראל היא תוצאה של נוכחותניו ביהודה ושומרון מחליף בין סיבה לתוצאה .  לשמחתנו יצאו מצרים וירדן מהמעגל הזה .  זה הביא לשלום .  לצערנו אין מצב דומה עם הפלסטינים ".   
" ככל שאנו מתקרבים להסכם הפלסטינים מעלים תביעות שמרחיקות אותו .  רבים אומרים לנו שנסיגה היא ההסכם עם הפלסטינים ,  אבל התוצאה היא שכל נסיגה הביאה להתגברות הטרור .  פינינו את עזה עד הסנטימטר האחרון וקיבלנו בתמורה גשם של טילים על ערינו .  עד היום הטענה הזו כי נסיגה תביא שלום לא עמדה במבחן המציאות ".  
" המצער ביותר :  גם המתונים בפלסטינים אינם מוכנים לומר את הדברים הפשוטים ביותר  ישראל היא מדינת הלאום של העם היהודי וכך היא תישאר .  כדי להשיג שלום צריך אומץ ויושר מצד מנהיגי שני הצדדים ,  ואני מדבר היום באומץ ויושר .  אך זה נדרש גם מההנהגה הפלסטינית ,  קומו ואמרו :  'די לנו בסכסוך הזה ,  אנו מכירים בזכות העם היהודי ואנו נחיה לצדכם בשלום' .  אני מייחל לרגע הזה ,  כי ברגע בו יגידו לעמנו ועמם מילים פשוטות אלה ,  רק אז תיפתח הדרך לפתרון כל הבעיות ,  קשות ככל שיהיו ".   
" הטרגדיות שנבעו מחוסר האונים של העם היהודי מבהירות מדוע זקוק העם היהודי לכוח מגן משלנו וזכותנו להקים מדינתנו דווקא כאן בארץ ישראל .  אך צריך גם כאן לומר את כל האמת :  והאמת היא שבחבלי המולדת שלנו ,  בלב המולדת היהודית ,  חי ציבור גדול של פלסטינים .  אנו לא רוצים למשול בהם ,  לנהל את חייהם ולכפות עליהם את תרבותנו ודגלנו .  בחזון שלי חיים שני עמים זה לצד זה ,  לכל אחד הדגל שלו ,  ההמנון שלו והשלטון שלו ,  ואיש אינו מאיים זה על זה ". 
נתניהו שב וציין את התנאים לפתרון הסכסוך ,  תוך שהוא מדגיש את חשיבות הפירוז : " התנאי בראשון הוא הכרה פלסטינית בנו .  השני  פירוז .  בכל הסדרי שלום חייב להיות השטח הפלסטיני המפורז ,  בלי שני תנאים אלה קיים החשש שתקום לצידנו מדינה אויבת שתאיים על ישראל ,  כפי שקרה בעזה .  אנחנו לא רוצים טילים וגראדים על פתח תקווה וכפר סבא ,  אנחנו רוצים שלום !  ". 
מספר שעות לפני תחילת הנאום כבר הפגינו בשערי האוניברסיטה עשרות פעילים מימין ומשמאל .  מפגיני הימין נשאו שלטים שעל אחד מהם תמונתו של נשיא ארה"ב ברק אובמה חבוש כאפייה כשלצדה נכתב  " ברק חוסיין אובמה אנטישמי שונא יהודים ".  רוב מפגיני השמאל היו פעילים בינלאומיים .  חלקם לבשו חולצות שעליהן מודפס  " עזה חביבתי ".  בשלטים שהם נשאו תוארה עזה ככלא ותושביה כאסירים .
 
נתניהו : " נכיר במדינה פלסטינית מפורזת "
 בנאומו באוניברסיטת בר אילן קרא רהמ לרשות הפלסטינית לפתוח במו"מ לשלום . " תנאי הכרחי :  הכרה פלסטינית פומבית מחייבת וכנה בישראל כמדינת הלאום היהודי ".  על ההתנחלויות : " אין בכוונתנו לבנות ישובים חדשים ,  אך עלינו לאפשר למתיישבים לגדל את ילדיהם "
 
