נתניהו : " אנחנו ממשיכים לפעול בכל החזיתות ,  כולל בחזית הצפון "
 ראש הממשלה רמז לתקיפה המיוחסת לישראל בסוריה ,  ואמר כי  " כשהביטחון מוטל על הכף - אנו פועלים במלוא עוצמתנו ".  זאת ,  בהמשך לדיווחים על תקיפת מתקן לפיתוח טילים בחמאת ,  שבה נהרגו 17 אנשי המשטר הסורי . " איננו מוכנים לתת למישהו לבסס עוצמה ולסכן את מדינת ישראל "
 ברקע הדיווחים על התקיפה הישראלית בחמאת שבצפון-מערב סוריה ,  אמר היום  ( ראשון )  ראש הממשלה בנימין נתניהו כי  " אנחנו ממשיכים לפעול בכל החזיתות ,  כולל בחזית הצפון ".  בדבריו באירוע הצדעה למשפחות השכולות בבנייני האומה בירושלים אמר נתניהו : " כשביטחון ישראל מוטל על הכף - אנו פועלים במלוא עוצמתנו .  מי שמסכן אותנו - שם עצמו בסכנה גדולה פי כמה ".  
" רק אם נעמוד כחומה בצורה מול חורשי רעתנו ,  תוך נכונות לפעול בעת הצורך בסיכון עצמי ,  נבטיח את נצח ישראל ",  אמר נתניהו .  הוא הוסיף כי ישראל ממשיכה לפעול בכל החזיתות  " כי אינינו מוכנים לתת למישהו לבסס עוצמה ולסכן את מדינת ישראל .  העוצמה היא הערובה לקיומנו ,  והיא התנאי החיוני והיסודי להשגת שלום עם שכנינו ". 
עוד בוואלה !  NEWS :" בלתי סביר ":  קריאה לנשיא שלא להטיל על נתניהו את הרכבת הממשלההיועמ"ש :  הפרסומים שיש שיקולים לא מקצועיים בעבודתנו - מזיקיםהפלגים הפלסטיניים על עסקת המאה : " נורמליזציה עם ישראל - בגידה "  
על פי הדיווחים בכלי התקשורת בסוריה ,  ישראל תקפה בליל יום שבת כמה מטרות צבאיות באזור מסיאף .  הארגון הסורי לזכויות אדם טוען כי הותקפו שלושה יעדים באזור :  מרכז לפיתוח טילים לטווח בינוני ,  בסיס המשמש כוחות מיליציה איראניים ואקדמיה צבאית .  בשנים האחרונות דווח על כמה תקיפות של ישראל באזור מסיאף נגד מרכזי מחקר שלפי החשד משמשים לפיתוח טילים מדויקים ונשק כימי .  
סוכנות הידיעות הסורית טענה כי חלק מהטילים הישראליים יורטו על ידי מערכות ההגנה האוויריות של המדינה . " טילי האויב טופלו וחלקם יורטו לפני שהגיעו ליעדם ",  נטען בסאנ"א .  עוד דווח כי התקיפה גרמה להרס של כמה מבנים ,  ולפגיעה ב-17 איש משורות הכוחות של המשטר הסורי ,  בהם גם הרוגים ממיליציות איראניות .  
אחרי התקיפה ,  בארגון הסורי לזכויות אדם טענו כי החל מאפריל אשתקד מתו 232 בתקיפות המיוחסות לישראל ,  בהם 146 מהכוחות האיראניים והמיליציות .  

נתניהו : " אנחנו ממשיכים לפעול בכל החזיתות ,  כולל בחזית הצפון "
 ראש הממשלה רמז לתקיפה המיוחסת לישראל בסוריה ,  ואמר כי  " כשהביטחון מוטל על הכף - אנו פועלים במלוא עוצמתנו ".  זאת ,  בהמשך לדיווחים על תקיפת מתקן לפיתוח טילים בחמאת ,  שבה נהרגו 17 אנשי המשטר הסורי . " איננו מוכנים לתת למישהו לבסס עוצמה ולסכן את מדינת ישראל "
 
