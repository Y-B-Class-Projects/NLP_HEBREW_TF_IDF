הלגיטימציה של אובמה עומדת למבחן
יהודי ארצות הברית וישראלים רבים סולדים ומפחדים מנשיא ארה"ב .  פרופ' מתיו סילבר חושב שמדובר בפראנויה ,  אבל על אובמה להוכיח שהוא לא רק פרו מוסלמי
מאז שנבחר ,  לא חיבל הנשיא ברק אובמה ביחס המיוחד ,  ששורר בין ירושלים וושינגטון .  גם הצהרתו לפני כשנה ,  לפיה  " אמריקה אינה מקבלת המשך ההתנחלויות כדבר לגיטימי ",  עוררה סערה ואנשי מחנהו של ג'ורג' בוש אף כינו את הדברים כ"האמירה האנטי-ישראלית ביותר שנאמרה אי-פעם על ידי נשיא מכהן ",  לא היתה חריגה .  נשיאים רבים ,  כולל ג'ורג' בוש האב ,  ביקרו את הפעילויות הישראליות בהתנחלויות ואובמה לא חידש ,  ולא יחדש ,  כלום ,  מהבחינה הזו .  הפחד של הישראלים מאובמה הוא פחד היסטרי ומביך  כיוון שמובן לנו מאליו  " שכל העולם נגדנו ,"  אנו מרשים לעצמנו לירוק בפרצוף הפוליטי של מי שמייצג את התקופה הרב-תרבותית .  כך ,  אנחנו מרשים לעצמנו להעסיק טיפוס לאומני כמו אביגדור ליברמן כשר חוץ ,  להשתעשע ביזמות חקיקה להגבלת חופש הביטוי או בפסילת היהדות הפלורליסטית ,  ביוזמות לעריכת מבחני נאמנות ,  לגירוש ילדים זרים ולאיסורי השימוש במילים  ( "נאכבה ,"   " חרם "  ומי יודע מה עוד )  .  מהלכים אלה ,  ואחרים ,  אינם אלא האנטיתזה לרוח הנאורה בפוליטיקה הרב-תרבותית ,  שנשבה בעת היבחרותו של אובמה לפני כשנתיים .  יש להפסיק עם הפוליטיקה הישראלית מודל 2010 ,  שגורסת שמשום ש"אובמה לא בסדר ,"  מותר לנו ללבוש גלימות לבנות ולתרגם לעברית את תעלולי הקו קלוקס קלאן .
 העולם במאה ה- 21 עוקב בעיון ובהתמדה אחר האופן שבו היהודים מתמודדים עם דפוסים כמו אפליה מתקנת ,  ושאר חידושי התקופה הרב-תרבותית .  הדוגמאות לעיל ,  ומקרים כמו פרשת המשט ,  שבה ישראלים הצטיירו בעולם כחיילים זועמים שמתנפלים על פעילי שלום בספינות ולאחר מכן פוליטיקאים שפלים ממנים ועדות חקירה לענייני טיוח המורכבות מגברים לבנים הם מה שהעולם רואה .  אבל הדפיקה העצמית מגיעה לשיא בלינץ' הווירטואלי שמחוללים יהודי העולם לנשיא ארצות הברית אובמה .
 לפי סקרים שנערכו לאחרונה ,  נתון חסר תקדים של שליש מיהודי ארצות הברית ,  נמשכים למפלגה הרפובליקנית .  מאז שנות השלושים של המאה הקודמת ,  ישנה הזדהות מוחלטת של היהודים עם המפלגה הדמוקרטית וזהו אחד היסודות היציבים ביותר בפוליטיקה האמריקנית .  כך ,  למשל ,  בשנת 2008 התייצב רפובליקני אחד בכל קבוצה של ארבעה יהודים ;  לאחר שנתיים ,  תמצאו רפובליקני בכל קבוצה של שלושה יהודים .  פשר הדבר הוא ,  שהפחד מאובמה מעורר תמורה היסטורית בפוליטיקה היהודית בארה"ב ,  לפיה נכרסמה הליברליות של הקהילה .  ישראל היתה אחת המדינות הבודדות בעולם ,  שהסתייגה מאובמה עוד לפני שנבחר ,  ולא הפסיקה להסתייג גם לאחר נצחונו .  בשנתיים שחלפו מאז ,  הרתיעה הבלתי רציונאלית של הישראלי הממוצע מהנשיא השחור ,  רק גברה .  המגמה נשענת על דעות קדומות ועל תסבוכות גלותיות ,  שבהן גם הישראלי נגוע .
 אך לא הבעיה היהודית מטרידה היום את הבית הלבן ,  אלא הבעיה המוסלמית .  סקר ה- Pew Forum גילה השבוע ,  שכמעט 20% של האזרחים באמריקה חושבים כי נשיאם מוסלמי  ( 43% של האמריקנים לא יודעים מהי דתו ,  ואילו רק שליש של הציבור מזהה את דתו האמיתית )  .
 בהעדר שפה משותפת לקיום דו-שיח ממשי בנושאים טכניים כמו רגולציה פיננסית ,  כולם באמריקה מעדיפים כעת להתלהם על סמלים דתיים ,  כמו בניית המסגד במתחם  " גרונד זירו "  בניו יורק .  ההתעסקות בסמלים רוחניים מתאימה לתקופה הפוליטית שבה אנו חיים ,  ואובמה יודע זאת .  ביחס הטעון והבלתי יעיל שהנשיא הראה לאחרונה בפרשת המסגד במנהטן ,  מתומצת הקושי שמרחף על כל מעשיו של אובמה עד כה .  כלומר ,  יושב בבית הלבן איש ,  שטרם החליט אם הוא רוצה להיות פוליטיקאי הפכפך קשוב לסקרים או מדינאי קשוב לערכי הדמוקרטיה ,  ללא קשר למחיר האישי הכרוך בכך .  
לסכסוך שלנו הסמלים משלו ,  כמו עניין ההקפאה בהתנחלויות ,  וראוי כמובן שהבית הלבן יתייחס להם בפסגה הקרובה ברגישות המתבקשת ,  פן הכלים יישברו שוב .  אך לאובמה אין כעת עניין בהתעסקויות בפרטים הקטנים של סכסוכים פוליטיים בלתי פתירים .
 אם ועידת הפיסגה היתה צריכה בכלל להיערך ,  הרי שהמקום המתבקש היה ירושלים .  כמו שאובמה הלך לקהיר לפני 15 חודשים ,  כדי לדבר באופן בלתי אמצעי עם העולם המוסלמי ,  כך גם הגיע הזמן שהוא יתפנה לדיון ישיר וכן עם היהודים המפוחדים בעולם .  בהעדר מסר ברור שכזה ,  יהודים כאן ובארצות הברית ימשיכו להתחפר בפחד ובאמירה ש"אובמה לא בסדר ."  כבוד הנשיא :  ירושלים מחכה לך .
 
הלגיטימציה של אובמה עומדת למבחן
יהודי ארצות הברית וישראלים רבים סולדים ומפחדים מנשיא ארה"ב .  פרופ' מתיו סילבר חושב שמדובר בפראנויה ,  אבל על אובמה להוכיח שהוא לא רק פרו מוסלמי

