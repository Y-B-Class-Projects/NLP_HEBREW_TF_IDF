נתניהו על גל הפליטים ממדינות ערב : " מיליונים נוהרים לאירופה "
 במפגש עם חיילים בגבול רצועת עזה ,  טען ראש הממשלה כי  " אנחנו נמצאים בעין הסערה ".  לדבריו , " הכול עולה הרבה מאוד כסף ,  ואנחנו מתחלקים בזה ,  אבל בסוף הכוח האמיתי שלנו הוא הרוח שלכם "
" אנחנו נמצאים בעין הסערה ,  אני רוצה שתדעו את זה "   כך אמר היום  ( שלישי )  ראש הממשלה בנימין נתניהו במפגש עם חיילים בגבול רצועת עזה .  לדבריו , " מסביב רצחו כאן חצי מיליון איש בסוריה שקורסת ,  עיראק שקרסה ,  בעצם שתיהן כבר לא קיימות ,  תימן שקרסה ,  לוב שקרסה .  אתם רואים מה קורה ,  את הנהירה של מיליונים לאירופה ,  נסים על נפשם ". 
נתניהו הוסיף כי ארגון  " המדינה האסלאמית "   ( דאעש )  כבר נמצא בגולן ,  ו"פה לא רחוק ,  בצד השני ",  בהתייחסות לפעילות הארגון בחצי האי סיני . " מצרים נאבקת בזה ,  ירדן נאבקת בזה ,  אנחנו בעצם נמצאים בעין הסערה ,  ויחסית כמובן למרחב אנחנו המדינה היציבה ביותר ,  השקטה ביותר ,  הבטוחה ביותר ",  טען .  
עוד בוואלה !  NEWS:רוצח מוחמד אבו חדיר : " מבקש סליחה מהמשפחה ,  אני לא בן אדם כזה"לאחר שהוגבלה העברת המלט לרצועה :  בחמאס החלו לחזק מנהרות בפיברגלסמדליק המשואה ביד ושם : " הגרמנים לא תיארו שמישהו יישאר בחיים "  
ראש הממשלה סייר באזור יחד עם שר הביטחון משה יעלון ,  הרמטכ"ל רב-אלוף גדי איזנקוט ומפקד פיקוד דרום אלוף אייל זמיר .  בין היתר ,  ביקר נתניהו בפיר המנהרה שגילה צה"ל לפני כחודש ,  וקיבל סקירות ועדכונים מפי זמיר . " אנחנו מסיימים עכשיו קרוב לשנתיים מאז 'צוק איתן' ",  אמר נתניהו לחיילי גדוד 51 של גולני ולתצפיתניות . " אלה השנתיים השקטות ביותר שאנחנו זוכרים מאז עליית חמאס ,  אבל אנחנו יודעים שהדבר הזה נרכש על ידי העבודה הקשה שלכם ,  ואנחנו סומכים עליכם ,  אנחנו גאים בכם ".  
" מחר זה יום השואה ",  הוסיף . " לפני 70 שנה היינו כעלה נידף ברוח ,  חסרי כוח מגן ,  חסרי ישע ,  טבחו בנו ,  שחטו אותנו ,  היום יש לנו מדינה ויש לנו צבא ,  יש לנו יכולת להגן על עצמנו בגזרה הזאת ,  בכל הגזרות ,  קרובות ,  רחוקות ,  ומה שמניע אותי זה להבטיח את עתידו של עם ישראל בארצו ,  כי אין לעם ישראל עתיד בלי ארצו .  זה מה שמניע אותי ".  
לדבריו של ראש הממשלה , " הכול עולה הרבה מאוד כסף ,  ואנחנו מתחלקים בזה ,  אבל בסוף אנחנו נשענים על משאב אחד  על השכל והלב של החיילים ,  שלכם .  בסוף אנחנו נשענים על זה ,  כי צבא ,  שיהיה גדול ככל שיהיה  וצה"ל נמנה היום עם הצבאות החזקים ביותר בעולם  עדיין הכוח האמיתי שלנו זו הרוח שלכם ".  

נתניהו על גל הפליטים ממדינות ערב : " מיליונים נוהרים לאירופה "
 במפגש עם חיילים בגבול רצועת עזה ,  טען ראש הממשלה כי  " אנחנו נמצאים בעין הסערה ".  לדבריו , " הכול עולה הרבה מאוד כסף ,  ואנחנו מתחלקים בזה ,  אבל בסוף הכוח האמיתי שלנו הוא הרוח שלכם "
 
