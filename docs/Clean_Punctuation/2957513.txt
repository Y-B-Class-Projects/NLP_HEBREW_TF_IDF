תגובה גרמנית ראשונה : " המדיניות בנוגע למזרח התיכון לא השתנתה "
 בכיר בברלין הבהיר בתגובה לדיווח ב"דר שפיגל "  על תסכול הממשלה הגרמנית מהמדיניות הישראלית ,  כי  " הקווים המנחים של המדיניות "  לא השתנו .  לא נמסרו פרטים נוספים ,  ולשכתה של מרקל טרם הגיבה
 ( שגריר ישראל לשעבר בגרמניה לאולפן וואלה !  NEWS : " גרמניה לא תיסוג ממחויבותה לישראל ")   
" הקווים המנחים של מדיניות גרמניה בנוגע למזרח התיכון לא השתנו "   כך מסר הערב  ( ראשון )  גורם בכיר בברלין ,  בתגובה לדיווח בעיתון הגרמני  " דר שפיגל "  בסוף השבוע ,  לפיו אנגלה מרקל וממשלתה מתוסכלים מהתנהלות ממשלתו של בנימין נתניהו בכל הנוגע לבנייה בהתנחלויות בגדה המערבית ולתהליך השלום .  מדובר בתגובה גרמנית ראשונה לדיווח ,  שעד כה לא זכה לתגובה מלשכתה של מרקל .  
בדיווח הגרמני שפורסם אתמול נטען כי משרד החוץ הגרמני הזהיר בימים האחרונים כי ההתפתחויות האחרונות בין ירושלים לברלין עלולות להוביל לסדקים ביחסים בין המדינות . " התפיסה הרווחת היא שנתניהו מנצל את החברות בין המדינות ",  צוטט רולף מוצניך ,  חבר הפרלמנט הגרמני ושותף למפלגה של שר החוץ ,  פרנק וולטר שטיינמאייר .  לדבריו ,  יהיה זה מבורך אם משרד החוץ הגרמני והקנצלרית מרקל יחשבו מחדש את היחסים עם ישראל .  עם זאת ,  אמר מוצניך כי נתניהו הוא  " ידיד של גרמניה ". 
עוד בוואלה !  NEWS:מרקל מחויבת לביטחון ישראל - אבל מתנגדת למדיניות נתניהומשרד החוץ הגרמני : " נתניהו מנצל אותנו ,  לשקול את היחסים עם ישראל "  
גם יו"ר ועדת החוץ של הבונדסטאג ,  בית הפרלמנט הגרמני ,  נורברט רוטגן ,  מסכים כי יש לשקול מחדש את מהות ועומק הקשר בין שתי המדינות . " המדיניות הנוכחית של ישראל איננה תורמת לצביונה היהודי והדמוקרטי ",  אמר , " ואת הדאגה הזו אנחנו חייבים להבהיר לישראל בצורה ברורה יותר ". 
גורם מדיני ישראלי הגיב אמש לדיווח והבהיר כי  " היחסים בין ישראל לבין גרמניה הדוקים ,  וימשיכו להיות כאלה ".  את הפרסום ,  שמצטרף למספר כתבות נוספות שפורסמו לאחרונה והציגו משבר ביחסי המדינות ,  הסבירו בירושלים כ"ניסיון פנים-גרמני לנגח את מרקל על יחסיה עם נתניהו ". 
האירוע שהצית את הביקורת בקרב גרמניה התרחש בפברואר האחרון ,  אז ביקר ראש הממשלה נתניהו בברלין ונועד עם הקנצלרית מרקל .  בתום הפגישה נערכה מסיבת עיתונאים בנוכחות השניים שבה הציגו את הנושאים שנידונו בפגישתם המשותפת .  לאחר מסיבת העיתונאים הוסיף נתניהו כי מרקל  " שותפה לעמדתו בנוגע לפתרון שתי המדינות ".  
בבוקר של 16 בפברואר פורסמה בעיתון ישראל היום הכותרת  " מרקל :  זה לא הזמן לשתי מדינות ".  הכותרת הזו עוררה זעם בקרב יועציה של מרקל ,  שביקשו מיד להבהיר כי  " נתניהו עיוות את דבריה ". 
לטענתם ,  הציטוט המדויק של דברי מרקל ממסיבת העיתונאים הוא : " אנחנו מאמינים שיש להתקדם לכיוון דו-קיום המבוסס על פתרון שתי המדינות .  כרגע זה בוודאי לא הזמן להתקדמות כוללת ,  אבל אפשר להשיג התקדמות ושיפורים במקומות מסוימים ".  הם התעקשו כי בפועל לא חל שינוי בעמדתה של מרקל בנושא .  יתרה מכך ,  הם טענו כי מרקל הבהירה לנתניהו במהלך פגישתם את ההשפעות ההרסניות של ההתנחלויות ,  שעלולות להפוך את ישראל למדינת אפרטהייד .  

תגובה גרמנית ראשונה : " המדיניות בנוגע למזרח התיכון לא השתנתה "
 בכיר בברלין הבהיר בתגובה לדיווח ב"דר שפיגל "  על תסכול הממשלה הגרמנית מהמדיניות הישראלית ,  כי  " הקווים המנחים של המדיניות "  לא השתנו .  לא נמסרו פרטים נוספים ,  ולשכתה של מרקל טרם הגיבה

