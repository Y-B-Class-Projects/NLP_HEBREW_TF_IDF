לאחר הודעת ליברמן :  גם נתניהו ישתתף בעצרת בפריז 
" מביך ומבלבל ":  שר החוץ הודיע כי ישתתף בעצרת הזיכרון ההמונית מחר בפריז ,  בעקבות גל הפיגועים של הימים האחרונים .  זמן קצר לאחר מכן ,  נמסר מלשכת ראש הממשלה כי גם הוא ישתתף .  גם השר בנט ישתתף
ערב עצרת הזיכרון ההמונית שתיערך מחר  ( ראשון )  בבירת צרפת ,  פריז ,  לגינוי פיגועי הטרור בימים האחרונים ,  מבוכה רבה בעקבות מסרים סותרים שעוברים מירושלים למארגני העצרת בפריז ,  בנוגע לייצוג הישראלי בה .  בשעות אחר הצהריים ,  נודע כי שר החוץ אביגדור ליברמן יטוס מחר לצרפת ,  על מנת לייצג את ישראל בעצרת .
 מוקדם יותר דווח כי ראש הממשלה בנימין נתניהו לא ישתתף בצעדת הזיכרון ,  בשל שיקולים ביטחוניים ,  ובהמשך הוא הודיע רשמית כי לא ישתתף .  אולם לאחר ההודעה מלשכתו של ליברמן ,  שינה ראש הממשלה את עמדתו וביקש לבחון מחדש את הנסיעה .  הערב ,  נמסר מלשכתו של ראש הממשלה כי הוא יטוס מחר בבוקר לפריז .
 במקביל ,  לאחר דיווחים כי גם שר הכלכלה נפתלי בנט שוקל לקחת חלק בעצרת מחר ,  והחל לערוך בדיקות בנושא עם גורמים בצרפת ,  נמסר הערב מלשכתו באופן רשמי כי הוא גם ישתתף ,  וייצא לפריז הלילה .
 עוד בוואלה !  חדשות:הפיגוע במרכול : " האישה המבוקשת בצרפת "  עזבה את המדינההגיבור שהציל את בני הערובה : " אמרתי להם להירגע"פורסמו שמות ההרוגים במרכול היהודי : " נרצחו ללא רחמים "  
גורם דיפלומטי בצרפת אמר לוואלה !  חדשות כי ההתנהלות הישראלית בשעות האחרונות  " מבלבלת ומביכה ",  והוסיף כי אחרי שיחות טלפון רבות בין שתי הבירות ,  עדיין לא ברור מה יהיה דרג הייצוג של ישראל בעצרת ,  ומתי תתקבל החלטה סופית בנושא .
 בעצרת מחר ,  שאורגנה ביוזמת מנהיגי מפלגות השמאל בצרפת ,  צפוי להשתתף מאות אלפי בני אדם ,  לצד פוליטיקאים בכירים מצרפת וממדינות נוספות .  הנשיא פרנסואה הולנד כבר הודיע כי ישתתף באירוע ,  וכך גם מנהיגים מבריטניה ,  מגרמניה וממוסדות האיחוד האירופי .  
נתניהו התייחס הערב לאירועים בצרפת ,  והביע את תנחומיו כלפי העם הצרפתי . " זהו המשך ישיר למתקפת הטרור בעולם המודרני ,  זהו גל גואה של טרור שפורש רשת עולמית של שנאה ,  קנאות ורצח ",  אמר נתניהו . " אם העולם לא יתעשת הטרור ימשיך להכות במקומות נוספים ".  הוא קרא ליהודי צרפת ואמר כי  " מדינת ישראל היא הבית שלכם .  השבוע יתכנס צוות שרים מייחד כדי לגבש צעדים להגברת העלייה מצרפת ואירופה ". 
לפניות לכתב אמיר תיבון :  amir.tibon@walla.co.ilלפניות לכתב עמרי נחמיאס :  omri_n@walla.net.il
 ( עדכון ראשון :  20:07 )  

לאחר הודעת ליברמן :  גם נתניהו ישתתף בעצרת בפריז 
" מביך ומבלבל ":  שר החוץ הודיע כי ישתתף בעצרת הזיכרון ההמונית מחר בפריז ,  בעקבות גל הפיגועים של הימים האחרונים .  זמן קצר לאחר מכן ,  נמסר מלשכת ראש הממשלה כי גם הוא ישתתף .  גם השר בנט ישתתף

