מעברים ומשכורות :  נתניהו עדכן את השרים במחוות האפשריות במו"מ
ראש הממשלה שוחח עם שרי הקבינט והציג בפניהם את ההתפתחויות במגעים להסדרה בעזה ,  כמו גם את ההסכמות שלהן ישראל עשויה להידרש .  המשלחת הישראלית תשוב הלילה לארץ
ראש הממשלה בנימין נתניהו עדכן אמש  ( שלישי )  באופן אישי את שרי הקבינט המדיני-ביטחוני על ההתפתחויות שחלו ביממה האחרונה במגעים להסדרה ארוכת-טווח מול חמאס המתקיימים בקהיר בירת מצרים .  נתניהו לא הציג לשרים מתווה סופי ומוסכם ,  אך פירט מה יהיו המחוות שישראל עשויה להידרש להן כדי להגיע להסדרה ,  בדגש על הרחבת פעילות המעברים היבשתיים לעזה ,  הרחבת תחום הדיג ברצועה והסכמה לתשלום משכורות לפקידים בעזה מטעם חמאס דרך הרשות הפלסטינית .  
גורם מדיני ישראלי הדגיש אמש בשיחה עם וואלה !  חדשות כי ישראל עומדת על התנגדותה להקמת נמל ימי ושדה תעופה בעזה . " חמאס יצטרך להשלים עם העובדה שאלה דרישות לא מציאותיות ",  הסביר הגורם .  הלילה צפויה המשלחת הישראלית למשא ומתן עם הפלסטינים לשוב לארץ .
 מלחמה בדרום | סיקור מיוחד בוואלה !  חדשותיו"ר ועדת החקירה ל"צוק איתן ":   " אם ישראל לא תשתף פעולה ,  זה יהיה מצער"המדינה לבג"ץ : " צוק איתן "   מבצע ,  לא מלחמהישראלי במשט לעזה : " קורא לצה"ל לא לעלות לאניות "
 במקביל ,  שר הביטחון וחבר הקבינט בעצמו ,  משה יעלון ,  ביקר בבסיס חיל הים באשדוד .  במהלך ביקורו אמר יעלון : " מבצע צוק איתן לא הסתיים ,  אבל חמאס ושאר הארגונים ספגו מכה קשה ללא ספק .  אם אני זוכר את הנזק שנגרם להם ,  זה יותר מב'עמוד ענן' ,  'עופרת יצוקה' וגם מלחמת לבנון השנייה יחד ".  יעלון הוסיף על ההתקדמות במשא ומתן בקהיר : " שוב אני מזהיר ,  מיום רביעי בחצות ,  לא יודע אם נגיע להסדר ,  לא יודע אם צריך להאריך את המו"מ .  יכול להיות שפורצת שוב אש ,  ושוב יורים עליהם ומבצעים פעולות ,  ושוב הם ינסו לבצע פיגוע כזה או אחר ".  
ראש המשלחת הפלסטינית לקהיר ,  עזאם אל-אחמד ,  אמר אתמול בשיחה עם וואלה !  חדשות כי ישנה אמנם התקדמות בשיחות הלא ישירות מול ישראל ,  אך בדומה לדברים שאמר הבוקר גורם מדיני בכיר , " הפערים עדיין גדולים ",  לדבריו .  
לטענת אל-אחמד ,  הדרישות של המשלחת הפלסטינית לנמל ימי ולשדה תעופה עומדות בעינן . " אלה אינן דרישות חדשות ,  הן קיימות עוד מימי הקמת הרשות .  על הצד הישראלי להבין כי תקופת שלטון חמאס ברצועה הסתיימה ,  ויש לפעול בתיאום מלא עם הרשות הפלסטינית וממשלתו של רמי חמדאללה שתהיה הריבונית בשטח ,  כולל בעזה .  אני רואה כאן אפשרות לכך שנצליח להגיע להסכם כולל עד מחר בלילה ,  אבל הדרך עדיין ארוכה ".  
בחצות יפוגו 72 שעות הפסקת האש השנייה עליה הוסכם בתחילת השבוע בין ישראל לפלסטינים .  בחמאס כבר איימו אז שאין בכוונתם ללכת להפסקת אש זמנית נוספת ,  ושהם דורשים שתביעותיהם להסרת המצור ייענו . " אני לא בטוח עדיין שיש החלטה בחמאס לסיים את המלחמה הזו ",  אמר היום חבר נוסף במשלחת הפלסטינית .
 עם זאת ,  גורמים המעורבים במשא ומתן בקהיר מסרו כי ייתכן שתושג הסכמה להארכת הפסקת האש בין ישראל לבין הפלגים הפלסטיניים ב-72 שעות נוספות  כך לפי האתר  " אל-קודס ".  הגורמים הבהירו שמטרת הארכת הפסקת האש היא גישור על הפערים בין הצדדים .  כמו כן ,  נמסר כי המשלחת הפלסטינית סירבה לדון על גורל החללים סגן הדר גולדין וסמל-ראשון אורון שאול ,  והדגישה כי זאת סוגיה נפרדת ,  שעליה ידונו הצדדים בנפרד .  
לפי דיווחים פלסטיניים ,  בין משלחות ישראל והפלגים הפלסטיניים הושגו הסכמות רבות על נושאי הליבה שעל הפרק .  עם זאת ,  מדובר בנושאים שלגביהם הוסכם כבר בסבב השיחות שהתנהל בהפסקת האש הקודמת .
 חבר הלשכה המדינית של חמאס ,  עיזת א-רישק ,  המשתתף במשלחת הפלסטינית לשיחות בקהיר ,  אמר שלשום כי ארגונו איננו מתנגד לכך שהרשות הפלסטינית בראשות אבו מאזן תקבל על עצמה לשקם את רצועת עזה ולהוציא לפועל הסכם לכשיושג ,  ובכלל זה שליטה של יו"ר הרשות במעברים .  מדובר באחת הסוגיות השנויות במחלוקת ,  שישראל וחמאס לא הצליחו להגיע להסכמה סביבה ,  ולראשונה מביע בכיר בחמאס את הסכמתו לכך שהשליטה במעברים לא תועבר ישירות לארגון .
  ( עדכון ראשון :  17:40 )  

מעברים ומשכורות :  נתניהו עדכן את השרים במחוות האפשריות במו"מ
ראש הממשלה שוחח עם שרי הקבינט והציג בפניהם את ההתפתחויות במגעים להסדרה בעזה ,  כמו גם את ההסכמות שלהן ישראל עשויה להידרש .  המשלחת הישראלית תשוב הלילה לארץ

