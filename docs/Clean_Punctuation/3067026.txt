לילה של יום מפרך ,  אבל מלא שיק :  מה לבשו שרה ומלניה בארוחת הערב ? 
דאבל דייט מנומס בארוחת ערב אינטימית חתם את היום העמוס במסגרת הביקור הנשיאותי .  מלניה טראמפ לבשה שמלת טול ותחרה בעיצוב דולצ'ה וגבאנה בעלות של כ-4,500 דולרים ,  שרה נתניהו הסתנכרנה בשמלה שחורה אלגנטית
בווידיאו :  שרה נתניהו ומלניה טראמפ בביקור שהתקיים אתמול בבית-החולים הדסה .  
יום עמוס עבר על מלניה טראמפ אתמול בארצנו .  בביקור של כשישים שעות בלבד ,  הלו"ז צפוף ופגישה רודפת פגישה .  אבל הגברת הראשונה של ארה"ב הייתה נינוחה ומחויכת כל העת ,  ושמרה על מראה רענן בחליפת החצאית הצחורה שלה .  בסיור בבית-החולים הדסה בהדרכת אשת ראש הממשלה שרה נתניהו ,  כשהיא צועדת יד-ביד עם אשת הנשיא נחמה ריבלין ,  היא נראתה ללא רבב .  טופמודל שמורגלת בהליכה ממושכת על עקבים .  
ארוחת ערב אינטימית שחתמה את היום עמוס היתה הזדמנות לעוד הפגנת אופנה מופלאה מצידה .  אחרי הלוק הלבן של כל שעות היום ,  טראמפ בחרה בערב שחור .  הגברת הראשונה ,  ממש כמו אינספור נשים ,  מחבבת שחור לערב .  
שמלת הטול ,  התחרה והראפלס עם שרוולי החצי ובאורך מידי שהחמיאה לה כל-כך ,  ובאופן פוטוגני היתה מסונכרנת עם השמלה השחורה של שרה נתניהו ,  היא בעיצוב דולצ'ה וגבאנה .  ביגוד של בית אופנת-העל האיטלקי שימש אותה מספר פעמים בעבר .  למשל חליפת המכנסיים הלבנה שהיא לבשה ביומו האחרון של הביקור בערב הסעודית השבוע ,  וכמובן הבלייזר השחור המחויט  ( שנלבש עם צעיף הרמס )  בדיוקן הרשמי שלה .  על-פי דיווחים בחו"ל ,  עלות השמלה כ-4,500 דולרים .  
בחירת הביגוד של שרה נתניהו לדאבל דייט הייתה אחת המוצלחות של אשת ראש הממשלה לאחרונה .  השמלה באורך הברכיים ועם שרוולי החצי התפוחים בעיצוב אנטוניו ברארדי ,  מעצב ממוצא סיציליאני המבוסס ומציג בלונדון ,  הלמה את האירוע ועשתה רושם של נוחה במיוחד .  היא גילמה בהצלחה את האסתטיקה של ברארדי שהפכה אותו לחביבן של ידועניות רבות ,  הכוללת גזרות קלאסיות חובקות גוף ,  עשויות חומרים נוחים ונעימים בטכניקה מתקדמת .  
למעשה הפגנת אופנה השראתית מצידה התקיימה במשך היום כולו .  קודם כל עם שמלת סאפייה לונדון באדום רפובליקני בעת קבלת פני הזוג הנשיאותי בנתב"ג ,  ואחר-כך עם שמלת אליאן סטולרו לביקור בבית-חולים הדסה .  
סטולרו ,  מעצבת תל-אביבית שהשיקה מותג משל עצמה ב-2000 ומחזיקה בוטיק בצפון דיזנגוף ,  הייתה הבחירה של גברת נתניהו גם לשבוע האופנה גינדי תל-אביב בחודש מרץ השנה .  למעשה ,  מדובר באותו דגם ;  אז בירוק-יער ואתמול בצהוב קנרית .  והיא אף קיימת באדום .  השמלה מוצגת באתר המעצבת בגרסה ללא שרוולים ועלותה כ-2,700 שקלים .  היא דוגמא מייצגת לעיצוב של סטולרו - נשי ,  אלגנטי ,  קלאסי ולביש ליום ולערב .  
לגזרת הבידור בארוחת הערב לוהקה שירי מימון .  הזמרת הנמצאת בימים אלו בהריון מתקדם ,  לבשה שמלה מבית סטודיו חזן ? צוקרמן של שתי המעצבות הצעירות הילה חזן ,  סטייליסטית ,  ועדי צוקרמן ,  בוגרת שנקר .  השתיים ייסדו את המותג ב-2015 ומאז מלבישות בקביעות ידועניות מקומיות בביגוד ערב בהתאמה אישית .  
השמלה שלבשה מימון ,  מגלמת את סגנון החתימה של חזן ? צוקרמן :  גזרות נשיות ,  תחרה משולבת ומשחקי שקיפות .  הזמרת המוכשרת שרה בפני הקהל המצומצם את  " ניו-יורק ניו-יורק ",  השיר האיקוני מסרטו של מרטין סקורסזה באותו שם מ-1977 הוא אחד השירים המפורסמים על עירם של בני הזוג טראמפ במשך שנים .  

לילה של יום מפרך ,  אבל מלא שיק :  מה לבשו שרה ומלניה בארוחת הערב ? 
דאבל דייט מנומס בארוחת ערב אינטימית חתם את היום העמוס במסגרת הביקור הנשיאותי .  מלניה טראמפ לבשה שמלת טול ותחרה בעיצוב דולצ'ה וגבאנה בעלות של כ-4,500 דולרים ,  שרה נתניהו הסתנכרנה בשמלה שחורה אלגנטית

