נתניהו על סערת אמיר אוחנה :  החלטות בית המשפט מחייבות את כולם
ראש הממשלה אמר את הדברים לאחר ששר המשפטים אמר בריאיון בחברת החדשות כי לא תמיד יש צורך לקיים את החלטות בג"ץ .  מוקדם יותר היום תקפו נשיאת העליון חיות והיועץ המשפטי לממשלה מנדלבליט את דבריו של אוחנה
נתניהו על דברי אוחנה : " החלטות בית המשפט מחייבות את כולם"אוחנה טען : " לא תמיד יש צורך לקיים את החלטות בג"ץ"נשיאת העליון תקפה : " בין תפיסת העולם הזו ובין אנרכיה - הדרך קצרה"מנדלבליט : " הציות לבתי המשפט - חובה המוטלת על כל אזרח "  
ראש הממשלה בנימין נתניהו אמר הערב  ( חמישי )  כי  " החלטות בית המשפט מחייבות את כולם ".  זאת ,  בתגובה לדבריו של שר המשפטים אמיר אוחנה שטען בריאיון בחברת החדשות כי  " לא תמיד יש צורך לקיים את החלטות בג"ץ ".  לדברי אוחנה , " השיקול העליון צריך להיות שמירת חיי האזרחים ". 
דבריו של שר המשפטים זכו היום לביקורת נרחבת במערכת המשפט .  נשיאת בית המשפט העליון ,  השופטת אסתר חיות ,  תקפה את אוחנה ואמרה כי  " חשוב לי לומר לכם כי בעיניי יש לראות בחומרה את העובדה ששר משפטים במדינת ישראל ,  ביום השבעתו לתפקיד ,  בוחר לשתף אותנו בהשקפת עולם משפטית חסרת תקדים וחסרת אחריות שלפיה לא את כל פסקי הדין הניתנים על ידי בית משפט חייבים לכבד ". 
לדבריה ,  משמעות הדברים של אוחנה ,  לפיהם לא כל פסיקה של בית המשפט צריך לקיים ,  הם ש"כל בעל דין יוכל מעתה בברכת שר המשפטים לבחור איזה פסק דין צריך לקיים ואיזה לא .  ואני רוצה לומר על כך רק דבר אחד - בין תפיסת העולם הזו ובין אנרכיה של 'איש הישר בעיניו יעשה' - הדרך קצרה ". 
עוד בוואלה !  NEWS:נשיאת העליון נגד השר אוחנה :  דבריו ערב השבעתו - חסרי אחריות"בית המשפט הוא דיקטטורה ":  זה מה שחושב השר החדש על מערכת המשפטשר המתנות :  במשחקי הכיסאות - נתניהו מטשטש את כישלון הקמת הממשלה 
היועץ המשפטי לממשלה ,  אביחי מנדלבליט ,  הגיב אף הוא לדברי השר אוחנה והבהיר כי  " במדינת ישראל כמדינה יהודית ודמוקרטית ,  המושתתת על עיקרון שלטון החוק ,  החובה לציית לפסיקת בתי המשפט היא בגדר מושכלת יסוד ,  המשמשת ערובה להגנה על זכותו של כל אזרח במדינה .  זו אינה אפשרות הנתונה לבחירה .  מדובר בחובה המוטלת על כל אזרח וכל רשות שלטונית באשר היא ". 
מנדלבליט אמר שהוא  " ימשיך לפעול בשיתוף פעולה מלא עם שר המשפטים ועם הממשלה ,  תוך הקפדה על שיח פורה ומכבד ".  לדבריו , " לנגד עיני רשויות אכיפת החוק והתביעה הכללית - ובראשם היועץ המשפטי לממשלה ופרקליט המדינה - עומדים רק שיקולים ענייניים ומקצועיים .  החלטות מתקבלות אך ורק על בסיס חומר הראיות והוראות הדין ,  ולא חלילה משום שיקול זר .  אנשי מערכת אכיפת החוק הם עובדי ציבור מסורים ,  הפועלים יום וליל כדי לשמור על אזרחי המדינה ,  ביטחונם ,  רכושם ,  וטובתם ".  
לאחר פיטורי השרה איילת שקד ,  נתניהו מינה את אוחנה לשר ולחבר הקבינט המדיני-ביטחוני .  ביום שני נאם אוחנה בכנס ההסמכה של עורכי דין חדשים בבנייני האומה בירושלים ,  לראשונה מאז מינויו לתפקיד ,  ואמר כי  " יש טענה שכל מי שמבקר את מערכת המשפט - רוצה ברעתה .  להפך .  מי שרוצה מערכת משפט צודקת וחזקה ,  מי שרוצה בטובתה של מערכת המשפט ,  צריך להיות מוכן לבקר אותה ,  וגם לתקן ולשנות .  והתיקון לא יבוא אם נכנע ליוזמות השבר על קץ הדמוקרטיה מול כל יוזמה לשינוי .  לא היינו רוצים לראות מערכת משפט שיש בה יותר פלורליזם ?  לשמוע יותר דעות ?  ".  

נתניהו על סערת אמיר אוחנה :  החלטות בית המשפט מחייבות את כולם
ראש הממשלה אמר את הדברים לאחר ששר המשפטים אמר בריאיון בחברת החדשות כי לא תמיד יש צורך לקיים את החלטות בג"ץ .  מוקדם יותר היום תקפו נשיאת העליון חיות והיועץ המשפטי לממשלה מנדלבליט את דבריו של אוחנה

