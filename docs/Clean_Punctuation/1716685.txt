ישי : " זרים מביאים ילדים כדי להלבין שהותם "
 שר הפנים התייחס לדיון בו צפויה הממשלה לאשר את המלצות הוועדה הבינמשרדית בעניין ילדי העובדים הזרים .  לדברי ישי , " אם ההחלטה תעבור בממשלה ,  זאת תהיה החלטה מסוכנת "
  ( עריכת וידאו :  יאיר דניאל ) 
שר הפנים אלי ישי  ( ש"ס )  התייחס הבוקר  ( ראשון )  שוב לנושא גירושם של ילדי העובדים הזרים .  זאת לקראת הדיון בגורם של ילדי העובדים הזרים ,  בו צפויה הממשלה לאשר את המלצות הוועדה הבינמשרדית בנושא .  הוועדה ,  שסיימה את עבודתה ביום רביעי שעבר ,  ממליצה לאפשר לילדים להישאר בישראל ,  אם שהו בה לפחות חמש שנים ,  דוברים את השפה העברית ,  לומדים במערכת החינוך הממלכתית והוריהם שוהים בארץ כחוק .  עוד ממליצה הוועדה ,  כי ילדים שלא נולדו בישראל יהיו זכאים למעמד רק אם הגיעו לארץ טרם מלאו להם 13 שנים .  
השר ישי אמר כי  " אם ההחלטה תתקבל היום בממשלה ,  זאת תהיה החלטה מסוכנת .  זה לא עניין של ילדי זרים ,  זה עניין של זרים .  העניין הוא האם מאפשרים להפוך את הילדים למגן אנושי עבור הוריהם ששוהים שלא כחוק .  יש תופעה שזרים מביאים ילדים כדי להלבין את שהותם .  במידה שנאפשר זאת להורים ,  יבואו לכאן עוד רבבות מסתננים מגבול הדרום או בנמל התעופה ונפתח פתח לעוד עשרות אלפי זרים להסתנן ". 
ראש הממשלה בנימין נתניהו התייחס אף הוא לישיבה הצפויה ואמר כי לפני ישיבת הממשלה כי  " אנחנו מקיימים דיון בעתידם של ילדי העובדים הזרים כבר קרוב לשנה .  הבעיה הזו היא אנושית וכולנו חשים ומבינים את רחשי נפשם של הילדים .  מנגד ,  זהו גם עניין של דיונים והבטחת זהותה היהודית של מדינת ישראל .  שני הערכים האלו מתנגשים .  אנחנו עדים לפריצה עצומה של כניסת עשרות אלפי מהגרי עבודה בלתי חוקיים ,  דבר שיכול להפוך למאות אלפי מהגרים .  זהו איום ממשי לאופייה היהודי והדמוקרטי של מדינת ישראל וההחלטה צריכה לאזן בין שני הדברים ,  תוך כדי הימנעות מיצירת תמריץ שיגרום ללמעלה מחצי מיליון זרים לגדוש את הארץ .  עלינו למצוא פתרון מאוזן ,  גם אם הוא לא מתאים לרוחות המנשבות באותו רגע ".  
נתניהו ציין כי  " זהו רק אחד ממכלול הצעדים בעניין ההגירה שאנו מאמצים :  מכשול בדרום שיסתיים עד 2013 ,  ונמצא גם דרכים להאיץ את הקמתו ,  ההחלטה להנהיג ענישה ואכיפה על מעסיקים שיעסיקו באופן בלתי חוקים את מהגרי העבודה ונוסיף פתרונות נוספים כדי לעצור את ההגירה ".  
גם שר האוצר ,  יובל שטייניץ ,  התייחס לדיון הצפוי ואמר כי  " ממשלת ישראל צריכה להחליט האם מדינת ישראל היא בית לאומי לעם היהודי או לעולם השלישי .  הצעת הפשרה היא בסדר ,  אבל אסור לחרוג ממנה .  כל סטייה מהפשרה שגובשה היא פגיעה בישראל כמדינת העם היהודי .  עלינו לפעול כמו כל מדינה נורמלית ולהבהיר כי מי שהביא ילדים  זה לא תעודת ביטוח .  כמו שישראלי לא יכול להיכנס לצרפת ולקבל אזרחות רק מפני שילדיו נולדו שם והם דוברי צרפתית ". 

ישי : " זרים מביאים ילדים כדי להלבין שהותם "
 שר הפנים התייחס לדיון בו צפויה הממשלה לאשר את המלצות הוועדה הבינמשרדית בעניין ילדי העובדים הזרים .  לדברי ישי , " אם ההחלטה תעבור בממשלה ,  זאת תהיה החלטה מסוכנת "
 
