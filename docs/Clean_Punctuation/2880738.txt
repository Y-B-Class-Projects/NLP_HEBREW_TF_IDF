 " מזכרת לגודל האבדה ":  הזוג נתניהו ביקר בתערוכה של סגן גולדין
ראש הממשלה ורעייתו התארחו בגלריה בכפר האמנים עין הוד ,  שם מוצגים ציורים מתחנות חייו של הלוחם שנהרג במבצע  " צוק איתן "  בשנה שעברה . " עוצמות נדירות ואיכותיות ,  הכאב מהול בהרבה גאווה ",  כתבו
ראש הממשלה בנימין נתניהו ורעייתו שרה ביקרו היום  ( שני )  בתערוכה שבה הוצגו ציוריו של סגן הדר גולדין ,  שנהרג בשנה שעברה במבצע  " צוק איתן ".  לביקור בתערוכה ,  המוצגת בכפר האמנים עין הוד ,  התלוו בני משפחת גולדין ,  ארוסתו עדנה סרוסי ,  חברת משפחה ואוצרת התערוכה צילי טל ומשתתפים נוספים .  
נתניהו כתב בספר המבקרים בגלריה : " אני נפעם מפרצי היצירה של הדר הנהדר .  קו ,  צבע ונשמה שמתערבבים לתת ביטוי לצפונות נפשו .  הציורים נפלאים ,  והם משמשים מזכרת עד לגודל האבדה ".  רעייתו שרה הוסיפה : " עולמו העשיר והרגיש של הדר מתגלה כאן בעוצמות שהן נדירות ואיכותיות ,  ומלאות תובנות והומור ,  שקשה להאמין שהוכלו אצל ילד או נער כל-כך צעיר .  עולם שלם שנשאר אתנו ,  גם אחרי לכתו .  הכאב מהול בהרבה גאווה ". 
לקריאה נוספת:דממה בקו הטלפון :  כשיעלון שמע מגנץ שקרוב משפחתו נעדרשמחה גולדין באולפן וואלה ! NEWS : " המוות של הדר על המצפון של קרי"שנה לנפילת הדר גולדין : " לא יודעת איך אעבור חיים שלמים בלעדיך "  
גולדין נהרג בקרב ברפיח שברצועת עזה בשנה שעברה .  באחד מימי השבעה הגיעו לבית המשפחה האבלה מנחמים מהגלריה של כפר האמנים בעין עוד ,  ומשנחשפו לציוריו הציעו למשפחה לקיים תערוכה ולהציגם .  בתערוכה מוצגים צילומים של הדר בעבודתו ,  ציורים שצייר בילדותו ,  בשנה שבמהלכה שהתה המשפחה באנגליה ,  בתקופת הצבא ,  ציורים שהקדיש להוריו ,  לאחותו ולשני אחיו ולארוסתו עדנה .  כחלק מהתערוכה מוצגים גם ציוריהם של חמי ,  אחיו הגדול של הדר ,  וצור ,  אחיו התאום . 

" מזכרת לגודל האבדה ":  הזוג נתניהו ביקר בתערוכה של סגן גולדין
ראש הממשלה ורעייתו התארחו בגלריה בכפר האמנים עין הוד ,  שם מוצגים ציורים מתחנות חייו של הלוחם שנהרג במבצע  " צוק איתן "  בשנה שעברה . " עוצמות נדירות ואיכותיות ,  הכאב מהול בהרבה גאווה ",  כתבו

