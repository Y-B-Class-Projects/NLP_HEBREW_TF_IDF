נתניהו : " בניגוד לשמועות  הדיון על המגנומטרים היה אחראי "
 ראש הממשלה אמר לשרי הליכוד כי  " נמשיך לשמור על הביטחון ",  והבהיר בישיבת הממשלה כי בית המחבל מחלמיש  " ייהרס בהקדם ".  לפיד לוואלה !  NEWS : " לא התייעצו עם הווקף ועם מלך ירדן .  אנחנו לא לבד בעולם ".  הקבינט יכונס בהמשך היום
ראש הממשלה בנימין נתניהו התייחס היום  ( ראשון )  בפתח ישיבת שרי הליכוד למשבר הר הבית ,  ולמתיחות הגואה סביב אמצעי האבטחה במתחם . " מאז תחילת האירועים קיימתי סדרה של מפגשים והערכות מצב עם כל גורמי הביטחון ,  כולל הגורמים בשטח ",  אמר . " אנחנו מקבלים תמונת מצב עדכנית וגם המלצות לפעולה ואנחנו פועלים בהתאם ".  לדבריו , " אנחנו מנהלים את זה בקור רוח ,  בנחישות ובאחריות - וכך נמשיך לעשות כדי לשמור על הביטחון .  אני מצפה גם מכם לנהוג באחריות המתבקשת ".   
" למרות כל השמועות ,  שעשינו דיון בחטף על המגנומטרים ,  זה היה דיון אחראי ומסודר ",  הבהיר ראש הממשלה .  בישיבה הציגו ראש הממשלה והשר לביטחון הפנים גלעד ארדן לשרים סקירה ביטחונית ואת תהליך קבלת ההחלטות .  ארדן אמר שמיד לאחר הפיגוע שבו נהרגו השוטרים ביום שישי שעבר , " השאלה הייתה מדוע לא הותקנו בהר מגנומטרים מאז 2014 ,  עכשיו שואלים למה לא מורידים ".  
עוד בוואלה !  NEWS:לפני הדיון על הר הבית :  השרים הוחתמו באופן חריג על טופס סודיותהקוורטט : " מודאגים עמוקות "  מהאלימות בהר הבית ;  מועצת הביטחון תתכנסכשפוליטיקה ,  ביטחון ודת מתערבבים :  פלאשבק למנהרות הכותל 
נושא נוסף שעלה בישיבת שרי הליכוד הוא סוגיית ההדלפות מישיבת הקבינט המדיני-ביטחוני .  כפי שפורסם בוואלה !  NEWS ,  בישיבת הקבינט הלילית ביום חמישי בה התקבלה ההחלטה לא להסיר את המגנומטרים הוחתמו השרים על טופס סודיות מיוחד ,  שמחדד את הנחיות האיסור הגורף על הדלפת חומרים מהישיבה .  השר יובל שטייניץ שאל , " למה ,  אם חותמים על מסמך שו"ס ,  עדיין יש הדלפות ?  ". 
בהמשך ,  אמר נתניהו דברים דומים בפתח ישיבת הממשלה ,  והוסיף בהתייחסות לפיגוע בחלמיש כי  " חברי הממשלה ואני משתתפים באבלה הכבד של משפחת סלומון ,  שנרצחו בידי חיית אדם .  כוחות הביטחון פועלים כנדרש בשטח כל העת .  ביתו של המחבל השפל ייהרס בהקדם האפשרי .  אנחנו פועלים גם נגד גורמי הסתה ".  בהמשך היום יכונס הקבינט המדיני-ביטחוני לדיון נוסף בנוגע למשבר הר הבית ,  בצל החרפת המתיחות בין ישראל לפלסטינים .  
יו"ר יש עתיד יאיר לפיד אמר במהדורה המרכזית של וואלה !  NEWS כי  " אנחנו עכשיו כבר לא יכולים להתקפל "  בשאלת המגנומטרים .  לדבריו , " זו הפכה להיות שאלה של ריבונות .  אנחנו הריבון בהר הבית ,  ולא נקבל תכתיבים מאף אחד ".  עם זאת ,  הוא גם אמר כי  " לא דיברו על מלך ירדן ועם הווקף .  אנחנו לא נמצאים לבד בעולם ".   
" מה שצריך זה תהליך עבודה מסודר ",  טען לפיד . " פה לא ניהלו ,  עשו שיחת טלפון - כי ראש הממשלה אמר שאין לו זמן .  הם מנסים עכשיו להפיל את זה על השב"כ ועל צה"ל ,  ולא ניתן להם .  זה קו ההגנה האחרון על שלומם של האזרחים ".  הוא הוסיף כי  " מה שצריך עכשיו ,  זה להגיד שהמגנומטרים נשארים .  לא נפעיל אותם בשלב ראשון ונתייעץ עם מלך ירדן .  אנחנו צריכים לחשוב על חלופות ".  
השר אופיר אקוניס הוסיף בישיבת הליכוד כי  " הממשלה באמצעות הקבינט תקבל את ההחלטות ,  שמה שעומד ביסודן הוא שמירה על ביטחון אזרחי ישראלי .  הטבח הקניבלי בחלמיש לא קשור למגנומטר כזה או אחר ",  בהתייחסות לפיגוע הדקירה שבו נהרגו שלושה בני משפחה .  לדבריו , " הכול זה תירוץ לאלימות של הפלסטינים המובלים על ידי הרשות הפלסטינית ,  ולדאבון הלב על ידי קבוצה קטנה של ערביי ישראל וחברי הרשימה המשותפת ".  
גם השרה גילה גמליאל אמרה בישיבה כי  " התקבלו החלטות בקבינט ,  וצריך לחזק את ההחלטה ולגבות את כוחות הביטחון כדי שיימנעו מצבים של טרור ".  בנוגע לשיח על פתרונות אפשריים לאבטחת מתחם הר הבית ומסגד אל-אקצא ,  הוסיפה גמליאל כי  " כל החלטה שצריכה להתקבל צריכה למנוע הכנסת נשק חם להר הבית ". 
השר יובל שטייניץ ,  שהתנגד בקבינט המדיני-ביטחוני להותרת המגנומטרים בהר הבית ,  הבהיר היום : " אני מגבה את החלטת הקבינט גם אם עמדתי הייתה שונה ,  אבל היא התקבלה בשיקול דעת .  אנחנו מקבלים החלטות בצורה מושכלת ורצינית ויש דעות לכאן ולכאן ".  בהתייחסות לפיגוע בחלמיש ,  אמר : " זה מתחיל בהסתה ,  אנחנו צריכים לפתח כלים טובים יותר לעקור את ההסתה מהשורש ".  
בתוך כך ,  המשטרה הציבה הלילה שערים ועליהם מצלמות אבטחה בכניסה להר הבית ,  בנוסף לגלאי המתכות שהותקנו באתר הקדוש בשבוע שעבר .  ביום חמישי האחרון החליט הקבינט המדיני-ביטחוני להותיר על כנם את גלאי המתכות  ( מגנומטרים )  בכניסה להר הבית ,  חרף העימותים בעיר העתיקה בירושלים שעורר המהלך .  
השר לביטחון הפנים גלעד ארדן אמר היום בריאיון לאולפן וואלה !  NEWS כי הוא לא יודע אם המגנומטרים יורדו בשלב כלשהו . " מבחינתי כל עוד המשטרה אומרת שזהו האמצעי שיש ברשותה כדי להבטיח שפיגוע נוסף כפי שהיה ביום שישי שעבר שבו נהרגו שני שוטרים לא יחזור על עצמו ,  הם נשארים ".  לדבריו , " האמצעי הפשוט הזה של גלאי מתכות הוא לא העניין .  יש כאן מאבק על ריבונות ועל חוסר קבלת הריבונות שלנו בכלל ובפרט באזור הר הבית .  אי אפשר שמשטרת ישראל תצטרך לקבל אישור מהפלסטינים על כל אמצעי אבטחה ". 
במקביל ,  הרמטכ"ל רב-אלוף גדי איזנקוט אמר הבוקר בשיחה עם מתגייסים בבסיס תל השומר כי  " סוף השבוע האחרון מלמד משהו על האיומים שאנחנו מתמודדים איתם ".  לדבריו , " אנחנו כצבא ,  יחד עם זרועות הביטחון האחרות ,  מצליחים לספק ביטחון ותחושת ביטחון לאזרחי ישראל וממשיכים לאפשר למדינה להתפתח ולשגשג למרות האיומים הקשים ".  ביציאה משיחת מתגייסים טריים אמר איזנקוט לעיתונאים כי מאפייני גל הטרור הנוכחי אינם דומים למאפייני אינתיפאדת הבודדים . " יש בו מוטיבים אחרים ",  הסביר .  
הדיון בקבינט שהתקיים בחמישי בלילה נמשך כארבע שעות וחצי ובמרכזו עמדה שאלת הצבת גלאי המתכות בכניסה להר הבית .  רוב גורף של שרי הקבינט ,  כולל ראש הממשלה ,  תמכו בעמדת המשטרה והשר ארדן ,  שלפיה המגנומטרים הם אמצעי ביטחון חיוני והכרחי להשבת השקט והביטחון להר הבית .  מנגד ,  בעמדת צה"ל ושב"כ  שלפיה המשך הצבת המגנומטרים עשוי להוביל להתלקחות ביטחונית ולתסיסה פלסטינית  תמכו רק שני שרים ,  יובל שטייניץ ויואב גלנט .
 אולם אתמול נשמעו בצה"ל קולות ,  שלפיהם ישראל בוחנת חלופות למגנומטרים .  אתמול התראיין מתאם פעולות הממשלה בשטחים ,  אלוף יואב מרדכי ,  לרשת BBC בנושא הצבת גלאי המתכות בכניסה למתחם הקדוש ,  ואמר כי  " ישראל בוחנת חלופה שתבטיח את הביטחון בהר הבית ".  אלוף מרדכי הוסיף כי אין בכוונת ישראל לשנות את הסטטוס-קוו בהר .
" הפתרון של המגנומטרים הוא פתרון ביטחוני ותו לא ",  אמר מרדכי . " בימים אלה אנחנו מחפשים אחר אופציות ופתרונות נוספים ,  שיביאו ביטחון ויבטיחו שלא יתבצע פיגוע נוסף .  אני רוצה לקרוא למדינות ערב השכנות ,  ולכל המוסלמים בכלל להציע רעיון איך למנוע פיגוע שעלול לקרות שוב ,  בצורה בטוחה שתערוב למתפללים ". 
ביום שישי הכריז יו"ר הרשות הפלסטינית אבו-מאזן על הקפאת כל הקשרים עם ישראל בכל הדרגים ,  עד להסרת המגנומטרים בכניסה למסגד אל-אקצא .  בנאום מיוחד שנשא בעקבות העימותים האלימים שהתרחשו במזרח ירושלים ובגדה ,  תקף את פעולות ישראל בהר הבית והצהיר : " מזרח ירושלים היא בירתנו ,  ולנו הריבונות עליה .  נפעל לשחרורה מהכיבוש יחד עם שאר אדמותינו ". 
 ( עדכון ראשון :  11:27 )  

נתניהו : " בניגוד לשמועות  הדיון על המגנומטרים היה אחראי "
 ראש הממשלה אמר לשרי הליכוד כי  " נמשיך לשמור על הביטחון ",  והבהיר בישיבת הממשלה כי בית המחבל מחלמיש  " ייהרס בהקדם ".  לפיד לוואלה !  NEWS : " לא התייעצו עם הווקף ועם מלך ירדן .  אנחנו לא לבד בעולם ".  הקבינט יכונס בהמשך היום

