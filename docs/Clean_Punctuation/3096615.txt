לפיד על פסיקת בג"ץ :  גמרנו להיות פראיירים ,  גיוס הוא לכולם
יו"ר יש עתיד ,  שהוביל בתקופתו בממשלה את המהלך לגיוס חרדים ,  בירך על פסיקת בג"ץ שביטלה את התיקון לחוק : " נתניהו לא יכול להמשיך להתחמק ולהתפתל ,  האנשים שביטלו את השוויון בנטל הם אלה שהעבירו איתנו יחד את החוק .  אין להם בושה ?  "
 - בג"ץ ביטל את תיקון 21 לחוק שירות ביטחון ,  המאפשר את הארכת הפטור מגיוס לתלמידי ישיבה עד לשנת 2023 .-  יו"ר יש עתיד יאיר לפיד : " גמרנו להיות פראיירים .  הגיוס לצה"ל הוא לכולם ,  הערכים ניצחו היום "-  הנשיאה נאור : " קיים כשל עמוק ביכולתו של התיקון לממש את המטרה של צמצום אי השיוויון בחלוקה בנטל "-  שר הבריאות ליצמן : " החלטה אומללה וגרועה שתיכנס להיסטוריה של פסיקות איומות בעולם היהודי "  
יו"ר יש עתיד יאיר לפיד אמר אמש  ( שלישי )  בעקבות פסילת התיקון לחוק הגיוס כי  " גמרנו להיות פראיירים .  הגיוס לצה"ל הוא לכולם ,  הערכים ניצחו היום .  נתניהו לא יכול להמשיך להתחמק ולהתפתל ".  לפיד ,  שכיהן כשר האוצר בממשלה הקודמת ,  הוביל את המהלך לקביעת יעדי גיוס וולונטריים ,  אך לאחר החלפת הממשלה התיקון שונה ותקופת ההסתגלות הוארכה .
" היום התחלנו לסובב את ההגה של החברה הישראלית לכיון של שוויון וערכים ",  אמר לפיד , " אין בישראל אזרחים סוג א' ואזרחים סוג ב' ,  אין חוק בלי אכיפה ,  אבל יש ערכים מקודישם .  יש ערכים שעומדים מעל הישרדות פוליטית ומעל היאחזות בכיסא ". 
לפיד האשים את שותפיו לשעבר בממשלה ,  ואמר : " אותם אנשים שביטלו את השוויון בנטל - נתניהו ,  שקד ,  בנט - הם אותם אלו שהעבירו איתנו יחד את החוק .  נתניהו אז נאם בממשלה כמה זה חשוב ,  שקד עמדה בראש הוועדה שבנתה את החוק ,  בנט סיפר זכרונות מהסיפור הצבאי שלנו .  אין להם בושה ?  זה הילדים שלנו ,  זה הערכים שלנו והצבא שלנו ".  הוא קרא לשר הביטחון אביגדור ליברמן  " לכנס מסיבת עיתונאים היום ולהגיד שכולם משרתים בצבא או שאין ממשלה ".  
עוד בוואלה !  NEWS:הישראלים שנותרו בפלורידה למרות ההוריקן : " לא התלבטנו אם לעזוב"נתניהו לפני הפגישה עם טראמפ :  לתקן או לבטל את ההסכם עם איראןהאחים שרצו להשתלט על הדרום - וחשפו חפרפרת בארגון 
בג"ץ ביטל אתמול  ( שלישי )  את תיקון 21 לחוק שירות ביטחון ,  המאפשר את הארכת הפטור מגיוס לתלמידי ישיבה עד לשנת 2023 .  התיקון לחוק ,  כתבה הנשיאה מרים נאור , " סובל מקשיים אינהרנטיים ".  ההחלטה התקבלה בהרכב מורחב של תשעה שופטים וברוב דעות ,  כשדעת המיעוט הייתה של השופט נועם סולברג .
" קיים כשל עמוק ביכולתו של התיקון לחוק לממש את המטרה של צמצום משמעותי של אי השיוויון בחלוקה בנטל השירות הצבאי ",  כתבה הנשיאה נאור . " בתקופת ההסתגלות הראשונה  ( עד לשנת 2023 ,  א"ס )  ההסדר וולונטרי לחלוטין וחסר כוח כופה .  למעשה ליעדי הגיוס בתקופה זו אין כל משמעות ".  גם בתקופה שלאחר מכן ,  כתבה נאור ,  החוק מאפשר פטור מגיוס לתלמידי ישיבה עד גיל 21 ,  ולמעשה מעניק כוח רב מדי לשיקול דעתו של שר הביטחון .
 נאור הוסיפה כי בחוק קיימים  " כשלים גנטיים ",  בהתייחסה להיסטוריה שלו ,  ואף תקפה את העובדה כי החוק לא מציע כלל פיתרון קבע למצב הקיים כיום שיחול לאחר שנת 2023 . " לנוכח לקחי העבר ,  יש להודות כי למרבה הצער ,  הציפיה שהסדר הגיוס החדש יביא לשינוי אמיתי במצב הדברים היא לא יותר ממשאלת לב במקרה הטוב .  במקרה הפחות טוב ,  זהו לא יותר מאמצעי לדחיית הקץ .  
ח"כ אורן חזן  ( הליכוד )  הגן על פסיקת בג"ץ וכתב בטוויטר  " עזבו את בג"ץ בשקט !  אנו כמחוקקים לא יכולים לחוקק איך שבא לנו ללא כל בקרה  כשנחוקק באופן חוקתי לא תהיה התערבות .  בג"ץ חזק הוא אינטרס של כולנו ". 
שר הבריאות יעקב ליצמן מסר בתגובה לפסיקה : " מדובר בהחלטה אומללה וגרועה שתיכנס להיסטוריה של פסיקות איומות בעולם היהודי .  שופטי בג"צ הוכיחו היום כי אינם בוחלים בשום דרך כדי להצר צעדיהם של לומדי התורה בישראל .  לא נאפשר לאף כוח בעולם למנוע מאף אדם ללמוד תורה ". 
השר אריה דרעי מסר : " פסיקת בג"ץ מוכיחה שוב את הנתק החמור השורר בין בית המשפט העליון לבין העם היהוד .  בני הישיבות ימשיכו לשקוד על תלמודם בבחינת שבט לוי ,  ולהגן בזכויותיהם על תושבי הארץ .  נפעל בכל כוחנו לתיקון החוק באופן שיאפשר את המשך ההסדר הקיים ".  
סגן שר החינוך מאיר פרוש מסר : " האקטיבזם השיפוטי של בג"ץ מרוקן כליל את חשיבות החקיקה בכנסת שהופכת לאות מתה .  הפסיקה היום הינה המשך לתקיעת היתדות בארון המתים .  בג"ץ להוט למלחמת גוג ומגוג ". 
 ( עדכון ראשון :  20:29 )  

לפיד על פסיקת בג"ץ :  גמרנו להיות פראיירים ,  גיוס הוא לכולם
יו"ר יש עתיד ,  שהוביל בתקופתו בממשלה את המהלך לגיוס חרדים ,  בירך על פסיקת בג"ץ שביטלה את התיקון לחוק : " נתניהו לא יכול להמשיך להתחמק ולהתפתל ,  האנשים שביטלו את השוויון בנטל הם אלה שהעבירו איתנו יחד את החוק .  אין להם בושה ?  "
 
