האיש שנתניהו הציע לו כמעט כל תפקיד  והסתבך בפרשת הצוללות
השר לשעבר מודי זנדברג ,  שחשוד בקבלת שוחד במסגרת תיק 3000 ,  נבחר לכנסת בגיל 30 ונחשב לילד פלא בפוליטיקה .  הוא התברג במנגנונים המפלגתיים בליכוד והתיידד עם ראש הממשלה ורעייתו ,  וסייע להם בתפקידו כיו"ר קרן היסוד לקידום מיזמים הקרובים לליבם
פרשת הצוללות - מעצרים אחרונים :  - השר לשעבר מודי זנדברג נעצר אתמול  ( שני )  בחשד לעבירות שונות בהן לקיחת שוחד ,  תיווך לשוחד ,  מרמה והפרת אמונים- ביחד איתו נעצר יועצו הפוליטי של שר האנרגיה יובל שטייניץ ,  רמי טייב ,  בחשד לקבלת שוחד- ראש לשכת ראש הממשלה לשעבר דוד שרן נעצר ביום ראשון ,  וחשוד בקבלת שוחד מעד המדינה מיקי גנור באמצעות אדם שלישי- מאז יום ראשון נחקרו ונעצרו שורת בכירים בהווה ובעבר ,  עם התקדמות חקירת הפרשה בזכות עדותו של גנור ,  בהם מפקד שייטת 13 לשעבר ומפקד חיל הים לשעבר אליעזר מרום 
מזכיר ממשלה ,  יו"ר הסוכנות ונציב שירות המדינה  אלה הם רק חלק מהתפקידים ששמו של השר לשעבר אליעזר  ( מודי )  זנדברג ,  שנחקר ונעצר אתמול  ( שני )  בחשד לקבלה ותיווך לשוחד במסגרת חקירת תיק 3000 ,  הוזכר לגביהם בשנים האחרונות .  זנדברג נחשב זה שנים לאחד ממקורביו הנאמנים של ראש הממשלה בנימין נתניהו ורעייתו שרה ,  והוא נכלל כמועמד כמעט בכל בורסת שמות לתפקיד יוקרתי מאז שנתניהו חזר ללשכת ראש הממשלה ב-2009 .  זנדברג ,  בחר בסופו של דבר להיות יו"ר קרן היסוד ,  תפקיד שאותו הוא ממלא כבר קרוב לשבע שנים .
 זנדברג ,  עורך דין במקצועו ,  היה אחד מילדי הפלא של הפוליטיקה הישראלית ,  ואחד הח"כים הצעירים בתולדותיה .  הוא החל את דרכו הפוליטית בצומת של רפאל איתן ,  ושימש כיועץ משפטי ומזכ"ל המפלגה עד שנבחר לחבר בכנסת בשנת 1992  בגיל 30 בלבד .  ב-14 שנותיו בפוליטיקה ,  זנדברג גילה הצטיינות בזיהוי חיבורים ופילוגים ובמקסום רווחיו הפוליטיים כתוצאה מהם .  בבחירות 1996 צומת התפלגה ,  וזנדברג נשאר לצדו של רפול ;  הוא שכנע אותו לתת את תמיכתו לנתניהו ,  ולהתאחד לריצה משותפת תחת רשימה מאוחדת הליכוד-גשר-צומת .  זנדברג שוריין אז במקום השמיני ,  ומונה לסגן שר החינוך .  לקראת הבחירות הבאות כבר חבר לשינוי של טומי לפיד ,  וב-2003 התמנה לראשונה לשר המדע והטכנולוגיה בממשלת שרון ,  ואף כיהן כהונה קצרה של ארבעה חודשים במשרד התשתיות ,  אחרי התפטרותו של יוסף פריצקי .  
לקריאה נוספת:פרשת הצוללות :  יועצו הפוליטי של שטייניץ חשוד בלקיחת בשוחדמקורבים תחת חקירה :  הכוורת של השר שטייניץ מסתבכת בפרשת הצוללות"מספק מידע רב ":  מעצרו של עד המדינה גנור הוארך ב-40 יום 
בשנת 2006 ,  עשר שנים אחרי שחבר עם צומת לליכוד של נתניהו ,  קשר עמו קשר פוליטי סופי .  זנדברג פרש משינוי ,  ובחן את האפשרות להתמודד בראש מפלגה חדשה למען יהודי אתיופיה ,  אך בסופו של דבר החליט שלא להתמודד עצמאית והתמזג עם הסיעה העצמאית שהקים  וכספי מימון המפלגות שלה  לתוך הליכוד .  ברשימת הליכוד לכנסת ה-17 הוא שובץ במקום הסמלי ה-118 ,  תוך הבטחה שאם הליכוד ירכיב את הממשלה ימונה לתפקיד בכיר .  הליכוד הפסיד באותן בחירות ,  אך נתניהו לא שכח את שהבטיח לזנדברג ,  וכשחזר ללשכת ראש הממשלה ב-2009 ,  קרא לו חזרה לדגל .
 זנדברג ,  שבינתיים הפנה את פניו לעסקים חובקי עולם בתחום היזמות והחדשנות ,  ושימש דירקטור ויועץ של חברות ישראליות וזרות בעיקר באזור האנרגיה ,  המים והגז הטבעי ,  התבקש להיות חבר בצוות המשא ומתן הקואליציוני שניהל עבור נתניהו את הרכבת הממשלה ,  והוא יועד להתמנות לתפקיד מזכיר הממשלה .  הוא התחיל חפיפה ,  אבל כעבור כמה שבועות התחרט ,  ונתניהו מינה במקומו את עו"ד צביקה האוזר .  באותה תקופה הוזכר שמו גם במאגר השמות המועמדים לתפקיד יו"ר הרשות השניה ,  אך בסופו של דבר  המינוי המיוחל והיוקרתי הגיע בדמות יו"ר קרן היסוד ,  אליו התמנה באוקטובר 2010 .  מדובר בארגון המרכזי לגיוס תרומות בישראל ,  החולש על עשרות סניפים "מגביות "  ברחבי העולם ,  ומעורב במימון עשרות פרויקטים חברתיים ,  בתחום הרווחה והחינוך בישראל ובתפוצות  " המבטיחים את עתיד ורווחת העם היהודי ומדינת היהודים ",  כך לפי אתר הקרן .
 מיד אחרי שזנדברג נכנס לתפקידו החדש ,  ראש הממשלה חתם עם קרן היסוד על הצהרת שיתוף פעולה בפרויקטים בעלי חשיבות לאומית ,  וקרן היסוד לקחה על עצמה לגייס כספי תורמים יהודים לתוכניות שונות  בהן גם כאלה שנחשבים לציפור נפשו של נתניהו .  קרן היסוד השתתפה במימון פרויקט אתרי מורשת ,  שנתניהו הוביל בכהונתו הראשונה ,  וכן לוקחת חלק בפרויקט תחליפי הדלקים שמתבצע בלשכת ראש הממשלה בשנים האחרונות .  בין היתר ,  זנדברג גייס תורם שישתתף במימון פרס ראש הממשלה בתחום האנרגיה החלופית לתחבורה ,  שמוענק מאז 2012 בגובה של מיליון דולר למדענים פורצי דרך בתחום .  קרן היסוד השתתפה גם במימון האנדרטה לניצחון הצבא האדום על גרמניה הנאצית בנתניה .  
במהלך השנים האחרונות ,  זנדברג סייע גם לרעיית ראש הממשלה ,  שרה נתניהו ,  ועזר לגייס תרומות מיהודי העולם למטרות שביקשה לקדם ;  כך ,  אחרי השריפה בכרמל ב-2010 קרן היסוד גייסה 150 אלף יורו למימון טיפול בכוויות הפצועים מהשריפה ,  ואחרי מבצע  " צוק איתן "  גייסו תרומות לבניית גן ילדים ממוגן בקיבוץ נחל עוז .  מדי שנה ,  לקראת חג הפסח וראש השנה ,  זנדברג נוהג לקיים עם נתניהו אירועים חגיגיים עם חיילים בודדים ומעוטי יכולת ולהעביר להם תרומות של מאות אלפי שקלים לרכישת תווי קנייה לחג .  
במקביל ל-14 שנות הקריירה הפוליטית המוצלחת שלו והשתלבותו במגזר הפרטי והציבורי ,  זנדברג גם מגיש זה יותר מ-20 שנה תכנית שבועית בתחנת 88FM המוקדשת ללהקת החיפושיות ;  בני הזוג נתניהו ,  כך סיפר בעבר ,  אפילו הביא לו פעם מתנה במזכרת מביקור בליוורפול  כוסות עם תמונות של חברי הביטלס .  לדברי מקורבים לנתניהו ,  זנדברג נתפס על ידי בני הזוג כאיש אמון  " חיובי ויעיל ".  בשנה שעברה ,  לקראת תום הקדנציה של יו"ר הסוכנות נתן שרנסקי ,  נתניהו הציע לזנדברג את התפקיד ,  אך הוא סירב ,  וכהונתו של שרנסקי הוארכה בשנה .  בשבועות האחרונים שמו שב לעטר את רשימת המועמדים הפוטנציאליים להחליף את שרנסקי ,  והוא גם הוזכר כמועמד להתמנות לתפקיד נציב שירות המדינה .  
אתמול הוא נעצר במסגרת פרשת הצוללות וכלי השיט והוא חשוד בקבלת שוחד ,  תיווך לשוחד מרמה והפרת אמונים על מעורבותו במגעים בין ישראל לבין קוריאה הדרומית בנוגע לרכש של ספינות טילים .  זנדברג יצג את החברה הקוריאנית בישראל בעבר ,  ומהחקירה עולה כי קיבל כ-100 אלף שקלים כדי לקדם את עסקיו של עד המדינה מיקי גנור .  הוא המקורב השלישי לראש הממשלה שמעורב בחקירת פרשת הצוללות וכלי השיט ,  אחרי עורך הדין דוד שמרון ,  וראש הסגל לשעבר דוד שרן ,  שנעצר גם הוא בחשד לקבלת שוחד השבוע .  

האיש שנתניהו הציע לו כמעט כל תפקיד  והסתבך בפרשת הצוללות
השר לשעבר מודי זנדברג ,  שחשוד בקבלת שוחד במסגרת תיק 3000 ,  נבחר לכנסת בגיל 30 ונחשב לילד פלא בפוליטיקה .  הוא התברג במנגנונים המפלגתיים בליכוד והתיידד עם ראש הממשלה ורעייתו ,  וסייע להם בתפקידו כיו"ר קרן היסוד לקידום מיזמים הקרובים לליבם

