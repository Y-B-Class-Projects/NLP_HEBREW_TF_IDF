מנהיגי לבנון מזהירים :  החומה שמקימה ישראל בגבול - סכנה לאזור
הנשיא ,  ראש הממשלה ויו"ר הפרלמנט מסרו הצהרה משותפת ,  שבה הזהירו מפני  " איומי ישראל "  על היציבות .  זאת ברקע העבודות לאורך הגבול ואזהרות ישראל מפני הקמת מפעל טילים איראני עבור חיזבאללה .  נתניהו סייר בגבול הצפון : " לא מציע לאיש לנסות אותנו "
 ההנהגה בלבנון הסכימה היום  ( שלישי )  לפעול במישור האזורי והבינלאומי כדי למנוע מישראל להקים חומה בגבול ולאיים על שטח במים הטריטוריאליים של לבנון .  
בהצהרה מארמון הנשיאות בביירות ,  נמסר כי נשיא לבנון מישל עאון ,  ראש הממשלה סעד אל-חרירי ויו"ר הפרלמנט נביה ברי דנו ב"איומים של ישראל "  שאותם הם רואים כ"איום ישיר על היציבות באזור ".  
ברקע המתיחות בגבול הצפון ,  הקבינט המדיני-ביטחוני קיים היום סיור ביטחוני באזור כחלק מ"העמקת בסיס הידע לשרים ".  בין היתר ,  חברי הקבינט קיבלו סקירה מפי הרמטכ"ל ,  מפקד פיקוד הצפון ומפקד עוצבת הבשן .
 במהלך הסיור אמר ראש הממשלה בנימין נתניהו כי הוא  " מתרשם מהעבודה הגדולה שצה"ל עושה כאן כדי להגן על גבולותינו ולהגן על מדינתו .  פנינו לשלום ,  אבל אנחנו ערוכים לכל תרחיש ,  ואני לא מציע לאיש שינסה אותנו ". 
לקריאה נוספת בנושאברקע המתיחות :  דיון קבינט מיוחד על גזרת הצפוןשינוי כללי המשחק :  בצה"ל חוששים מהפלת מל"טים במרחב הצפוני 
המתיחות באזור גברה בתקופה האחרונה ,  ברקע עבודות שמבצע צה"ל באזור כדי למנוע מעבר של מחבלים דרך הגדר .  כמו כן ,  שר הביטחון אביגדור ליברמן הזהיר בשבוע שעבר חברות זרות שלא לערוך קידוחי גז ונפט בחלקה הימית השנויה במחלוקת ,  המכונה  " בלוק 9 ". 
בנוסף לכך ,  ישראל הבהירה בימים האחרונים כי לא תאפשר לאיראן להתבסס בלבנון ולהקים מפעל לייצור טילים מדויקים עבור חיזבאללה .  ראש הממשלה בנימין נתניהו אמר אתמול כי  " פנינו לא למלחמה ",  אך הבהיר כי  " נעשה הכול כדי להגן על עצמנו ". 
בכירים בממשלה ובצה"ל מזהירים כי בכל עימות עתידי עם חיזבאללה ,  כל לבנון תשמש מטרה .  בשבוע שעבר ,  אמר השר נפתלי בנט כי אם ישוגרו אלפי רקטות מלבנון , " נראה בכך הכרזת מלחמה של מדינת לבנון הריבונית ,  ונפעל נגדה ונגד מוסדותיה .  לא נגביל את עצמנו ,  הפעם ,  לפגיעה בחיזבאללה בלבד ". 
 ( עדכון ראשון :  14:34 )  

מנהיגי לבנון מזהירים :  החומה שמקימה ישראל בגבול - סכנה לאזור
הנשיא ,  ראש הממשלה ויו"ר הפרלמנט מסרו הצהרה משותפת ,  שבה הזהירו מפני  " איומי ישראל "  על היציבות .  זאת ברקע העבודות לאורך הגבול ואזהרות ישראל מפני הקמת מפעל טילים איראני עבור חיזבאללה .  נתניהו סייר בגבול הצפון : " לא מציע לאיש לנסות אותנו "
 
