הממשלה אישרה תכנית לטיפול בנפגעי חרדה בדרום
הממשלה אישרה הבוקר  ( ראשון )  פה אחד תכנית לתגבור פעולות הסיוע לטיפול בתושבי הדרום בעקבות מבצע  " עמוד ענן "  בעלות של כ-9.5 מיליון שקלים .  התוכנית מתמקדת בטיפול בנפגעי חרדה כתוצאה מירי הטילים על יישובי הדרום ,  כמו גם מתן פתרונות לצרכים של אוכלוסיות מיוחדות ,  קשישים ועולים .  בין היתר ,  התוכנית כוללת סדנאות  ? הפגה ?  לאוכלוסיות מיוחדות ותלמידים בדרום ,  ושיקום קהילתי .  במסגרת התוכנית ,  יוקצו 300 אלף שקלים למימון שעות טיפול בבובות  ? חיבוקי ?  ,  פטנט ישראלי שנועד להפיג השפעות של לחץ וטראומה אצל ילדים במצבי עימות ומלחמה .  תכנית הסיוע שאושרה היום גובשה על ידי צוות מנכ ? לים בראשות מנכ"ל משרד ראש הממשלה הראל לוקר ,  שהוקם בהנחיית ראש הממשלה בנימין נתניהו מיד לאחר מבצע עמוד ענן .  נתניהו התייחס לאישור התוכנית בפתח ישיבת הממשלה ואמר כי  " בדרום ,  שם החזית שקטה ,  יש לנו ספיחים של טיפול בעורף ונעשה זאת עם מענקים נוספים שאנחנו ניתן לאנשים ולקהילה .  לכל הדעות היה טיפול מוצלח מאוד בהגנת העורף במבצע האחרון ".  

הממשלה אישרה תכנית לטיפול בנפגעי חרדה בדרום
nan
