רה"מ חוזר מארה"ב ללא הסכמות עם אובמה
ראש הממשלה נתניהו סיים את ביקורו בוושינגטון ויכנס הערב את פורום שרי השביעייה כדי לדון במשבר עם הממשל האמריקאי .  לפני המראתו מארה"ב הוא הצהיר : " אנחנו מנסים למצוא את שביל הזהב "
 ראש הממשלה בנימין נתניהו ,  ששהה בימים האחרונים בוושינגטון ,  עושה את דרכו לישראל .  זמן קצר לפני שעלה למטוסו אמר הבוקר  ( חמישי )  נתניהו : " אנחנו מנסים למצוא את שביל הזהב בין הרצון שלנו לקדם את תהליך השלום יחד עם ארה"ב ,  לבין השמירה על המדיניות הקבועה של כל ממשלות ישראל ". 
ראש הממשלה צפוי לנחות הערב בישראל בסביבות השעה 18:00 ,  וזמן קצר לאחר מכן בכוונתו לכנס את פורום שרי השביעייה כדי לעדכן את השרים על תוכן פגישותיו עם נשיא ארה"ב ברק אובמה ועל הדרישות שהציב הממשל האמריקאי .
 אף על פי כן ,  עיתון  " הארץ "  דיווח הבוקר ,  כי הפגישה שקיימו נתניהו ונשיא ארה"ב ,  ברק אובמה ,  בבית הלבן בלילה שבין יום שלישי לרביעי הוגדרה כ"כישלון ".  גם בפגישת המשך קצרה שקיימו ,  לא הצליחו השניים לגשר על המחלוקות החריפות בנושא התהליך המדיני והבנייה במזרח ירושלים .  השליח האמריקאי למזרח התיכון ,  ג'ורג' מיטשל ,  נועד אתמול עם ראש הממשלה ויועציו ,  בניסיון לגשר על המחלוקות ולגבש הבנות בין הצדדים .
 לפי הדיווח ב"הארץ ",  החלק המרכזי בפגישות אובמה ונתניהו עסק בבנייה במזרח ירושלים .  נשיא ארה"ב ביקש מנתניהו לקבל הבהרות בנושא ולחדד את התחייבויותיו לפקח על הבנייה במזרח העיר .  בנוסף ,  התבקש ראש הממשלה להבהיר את הבטחותיו בנוגע למחוות כלפי הרשות הפלסטינית ,  כמו גם לגבי נכונותו לדון בסוגיות הליבה במשא ומתן העקיף עם אבו מאזן .
 
רה"מ חוזר מארה"ב ללא הסכמות עם אובמה
ראש הממשלה נתניהו סיים את ביקורו בוושינגטון ויכנס הערב את פורום שרי השביעייה כדי לדון במשבר עם הממשל האמריקאי .  לפני המראתו מארה"ב הוא הצהיר : " אנחנו מנסים למצוא את שביל הזהב "
 
