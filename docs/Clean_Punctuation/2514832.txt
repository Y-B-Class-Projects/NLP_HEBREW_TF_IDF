ברווזים ,  גרעין - והכרעות ?  על ביקור נתניהו בארה"ב
הוא קיבל מחיאות כפיים סוערות באיפאק ,  נפגש עם אובמה ונאם נאום ברווזי .  לאחר הביקור בארהב ,  בסביבת נתניהו מרוצים :  למרות המחלוקות עם אובמה ,  נתניהו דיבר אמריקאית
14 פעמים עמד הקהל על רגליו ,  והקהל סיפק לא פחות מ-46 סבבים של מחיאות כפיים סוערות .  מניין התשואות שקיבל ראש הממשלה ,  בנימין נתניהו ,  בנאומו בוועידת איפא"ק שלשום גבר אפילו על זה של הנשיא אובמה ,  שנאם יום קודם לכן .  רעיית ראש הממשלה ,  שרה ,  זכתה אף היא לכבוד של אישה ראשונה ,  עם כניסת בני הזוג לאולם .  סרטון  " יוטיוב "  בכיכובם של נתניהו ודאפי דאק כבר החל להתפשט בישראל ,  במה שעשוי להיות הלהיט הוויראלי החדש מבית היוצר של נתניהו ,  אבל כשראש הממשלה שאל בנאום  " אם זה נראה כמו ברווז ,  הולך כמו ברווז ומגעגע כמו ברווז - אז מה זה ?  ",  13 אלף משתתפי הוועידה התמוגגו .  אמנם הפודיום עליו נאם נתניהו היה מתוצרת בית ,  אבל לא הציבור הישראלי היה בראש מעייניו של נתניהו ;  ראש הממשלה דיבר אמריקנית ,  וידע בדיוק למי הוא מכוון .  
בסיום מסע בן חמישה ימים בקנדה ובוושינגטון ,  הקפידו אתמול בסביבת ראש הממשלה להדגיש את שביעות רצונם מהביקור ,  שהוגדר כאחד המכריעים ביותר בכהונתו השנייה ,  ובהיסטוריה האישית שלו בפרט .   ? אני חוזר בתחושה שיש לנו חברים גדולים בארצות הברית ",  סיכם נתניהו את הביקור ,  ואכן ,  מרבית הפנים שפגש היו ידידותיות למכביר .  מפגן התמיכה חסר התקדים באיפא"ק ,  וחיבוק חם וגדול בקונגרס ,  בהחלט יכולים לתת לנתניהו סיבה להרגיש כמו סופרסטאר .
 בימים הקרובים ,  יתבררו בוודאי עוד ועוד פרטים ממוקד הביקור  המפגש עם הנשיא אובמה בחדר הסגלגל .  מערכת היחסים העכורה בין אובמה לנתניהו איננה סוד ,  אך הפעם ניכר מאמץ גדול לחמם את האווירה בין השניים ,  או לפחות למנוע מחילוקי הדעות להפוך לשערורייה ,  כפי שאירע בעבר .  למרות ההבדלים האישיים והאידיאולוגיים העמוקים בין השניים ,  הדבר האחרון שנשיא ארצות הברית צריך בזמן ועידת איפא"ק הוא עימות פומבי ומתוקשר עם ראש הממשלה הישראלי .  גם אובמה וגם נתניהו מבינים ,  כנראה ,  ששניהם יהיו בסביבה עוד ארבע שנים ,  ושחוסר האמון המתוקשר בין השניים אינו מסייע למי מהצדדים .  
עם זאת ,  עוד מוקדם להכריז על רומן מאוחר בין השניים .  כפי שסיפר בעבר בראיון אחד ממקורביו לשעבר של נתניהו ,  הקונסול לשעבר אלון פנקס ,  מלבד האנגלית הרהוטה וההיכרות העמוקה עם השפה האמריקנית ,  נתניהו גם מעיד על עצמו כמי ש"מדבר במבטא רפובליקני כבד ".  השוני בין הרטוריקה של נתניהו באיפא"ק לבין ההתקפות הבלתי פוסקות על אובמה מיריביו הפוליטיים ,  המתמודדים על ראשות המפלגה המתחרה ,  הוא פעוט ביותר .
 בפמליית ראש הממשלה עשו מאמץ גדול להדגיש את הישגי הפגישה :  לראשונה אי פעם ,  אירן הייתה במוקד ,  ומעט מאוד מילים הוקדשו לנושא הפלסטיני ,  נתניהו ואובמה הבהירו זה לזה היטב מה עמדותיהם בנושא ,  ו"זכותה של ישראל להגן על עצמה "  ברורה כעת לכל ,  כשאמירתו של אובמה ,  השוללת מכל וכל הכלה של אירן גרעינית ,  מהדהדת עד טהרן .  המחלוקות על לוחות הזמנים ,  הקווים האדומים ,  הזמן שנותר לאופציה הדיפלומטית ,  והשלכות התקיפה האפשרית על אירן נותרו כנראה בעינן ,  אבל מכאן והלאה אף אחד בממשל האמריקני לא יוכל להגיד שלא ידע . " העמדות ברורות ,  וכל אחד יודע מאיפה הצד השני מגיע ",  אמר היועץ לביטחון לאומי ,  האלוף במיל' יעקב עמידרור ,  לכתבים אתמול ,  והדגיש שכעת ישראל תכריע על גורלה בעצמה .  
האלוף עמידרור ,  שזוכה לכינוי החיבה  " יקי "  מפי ראש הממשלה ,  הוא גם זה שקיבל דחיפה משמעותית קדימה במסע הנוכחי של נתניהו לעבר ההכרה בזכותה של ישראל להגן על עצמה .  ביקורו של נתניהו נפתח בסוף שבוע קפוא באוטווה ,  עם ריקושטים מעלילות ראש המועצה לביטחון הלאומי לשעבר ,  עוזי ארד ,  שהאשים בראיון ל"ידיעות אחרונות "  את לשכת ראש הממשלה בהתנהלות חמורה שהובילה להדחתו ,  כמו גם בהכשלתו בתפקידו .
" אין תופסים אדם בשעת צערו ",  הגיב נתניהו באיפוק להאשמותיו החמורות של ארד באותו סוף שבוע ,  ובהמשך הביקור קשה היה להתעלם מכך שעמידרור ,  שהחליף את ארד בתפקיד לפני כשנה אך מאז מיעט להתבטא ולהתראיין פומבית ,  ניצב לפתע בקדמת הבמה .  במוצאי שבת ,  הפיצה לשכת ראש הממשלה תצלום של השניים עובדים יחד על נאום איפא"ק .  הוא היה היועץ היחיד שהיה נוכח במרבית הפגישה האישית בחדר הסגלגל ,  יחד עם מקבילו האמריקני ,  טום דונילון ,  וגם נשלח באופן נדיר לדבר עם התקשורת על הישגי הביקור .
 המזכיר הצבאי ,  האלוף יוחנן לוקר ,  אותו האשים ארד בקנוניה להדחתו ,  נשאר מאחורי הקלעים ,  פרט לחגיגת יום ההולדת לאשתו שצוינה בארוחת הצהריים המשותפת של בכירי הממשל עם פמליית ראש הממשלה לאחר הפגישה עם אובמה .  פרשיית ארד גם הסיתה את המצלמות מכיוונו של מזכיר הממשלה צביקה האוזר ,  שזכה בשבועות האחרונים למרבית תשומת הלב עקב מעורבותו בפרשת נתן אשל והספקות שהוטלו על המשך תפקידו .  אחרי חודש וחצי של תככים ודיווחים תקשורתיים בלתי פוסקים ,  קיבל ראש הממשלה כמה ימי שקט מהבלגאן בלשכה .  הסטודנטים באיפא"ק ,  להם הריע נתניהו בתחילת נאומו ,  לא שמעו דבר על נתן אשל או על עוזי ארד ,  ועבורם הוא פשוט היה סופרסטאר .
 עוד על הביקור בוושינגטון:נתניהו בוועידת איפא"ק : " אי אפשר לחכות עוד לדיפלומטיה"הפסגה בוושינגטון התארכה בשעה ,  נתניהו : " טובה וחיובית"אובמה באיפא"ק :  לישראל זכות להגן על עצמה בעצמה
לפניות לכתבת :  tal_sh@walla.net.il 

ברווזים ,  גרעין - והכרעות ?  על ביקור נתניהו בארה"ב
הוא קיבל מחיאות כפיים סוערות באיפאק ,  נפגש עם אובמה ונאם נאום ברווזי .  לאחר הביקור בארהב ,  בסביבת נתניהו מרוצים :  למרות המחלוקות עם אובמה ,  נתניהו דיבר אמריקאית

