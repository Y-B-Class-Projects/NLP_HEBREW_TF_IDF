יעקב עמידרור : " נתניהו מוכן לתקיפה באיראן "
 היועץ לשעבר לביטחון לאומי ,  אמר בראיון ראשון מאז סיום תפקידו כי ישראל יכולה לשתק את מתקני הגרעין  " לזמן רב ".   " בכוחנו לתקוף לבד "
  ( צפו :  נתניהו מארח את נשיא צרפת בירושלים )  
ערב פתיחת הסבב השני של שיחות הגרעין בז'נבה ,  היועץ לשעבר לביטחון לאומי ,  יעקב עמידרור ,  אומר כי ישראל מסוגלת לתקוף צבאית את איראן ,  ומסוגלת לעשות זאת בכוחות עצמה .  
עמידרור סיים רשמית את תפקידו בתחילת החודש והוחלף ביוסי כהן ,  עד לאחרונה סגן ראש המוסד .  בראיון ראשון מאז פרש מתפקידו ,  אמר עמידרור ל"פייננשל טיימס "  כי ישראל מסוגלת לשתק את תכנית הגרעין של הרפובליקה האיסלאמית , " לתקופה ארוכה מאוד ". 
לדברי עמידרור ,  חיל האוויר הישראלי מתאמן למשימה זו כבר שנים רבות ,  ועושה לקראתה תמרונים  " הכוללים גיחות לטווח ארוך בכל חלקי העולם ".  עמידרור הבהיר : " איננו מבלפים .  אנחנו מאוד רציניים ,  ומכינים את עצמנו לאפשרות שניאלץ להגן על עצמנו ".   
" איננו ארצות הברית ,  כמובן .  תאמינו או לא ,  יש להם יותר יכולות משלנו ",  אמר עמידרור , " אבל לנו ,  יש די יכולות כדי לעצור את האיראנים לזמן ארוך מאוד ".  עמידרור אמר כי הוא משוכנע שראש הממשלה ,  בנימין נתניהו ,  מסוגל להכריע בעד תקיפה צבאית שכזו . " המצב מכריע את אופי הפעולה ",  אמר .  
לטענת מומחים ,  ישראל אינה מסוגלת לצאת לבדה לתקיפה צבאית נגד איראן ,  ותקיפה כזו לא תגרום נזק גדול כפי שתקיפה אמריקנית תגרום למתקני הגרעין האיראניים .  כמו כן ,  דווח כי ארה"ב לא העבירה לחיל האוויר את הדור החדיש של הפצצות חודרות-בונקרים ,  המסוגלות לפגוע במתקן ההעשרה התת-קרקעי בפורדו ,  החצוב בהר ומבוצר בבטון .  
כאשר נשאל עמידרור האם כוחה הצבאי של ישראל כולל יכולות פגיעה גם במתקנים המבוצרים ,  הוא השיב : " בכל דבר ". 
לקריאה נוספתאיראן מתרככת :  לא דורשים הכרה בזכות העשרת האורניוםנשיא צרפת בישראל :  גרעין איראני - סכנה לעולם כולובכירים אמריקנים מרגיעים : " הסנקציות שיוסרו - מוגבלות "  
עדכון ראשון :  21:34 

יעקב עמידרור : " נתניהו מוכן לתקיפה באיראן "
 היועץ לשעבר לביטחון לאומי ,  אמר בראיון ראשון מאז סיום תפקידו כי ישראל יכולה לשתק את מתקני הגרעין  " לזמן רב ".   " בכוחנו לתקוף לבד "
 
