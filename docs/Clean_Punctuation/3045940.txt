בפרקליטות צפויים להקל עם ארי הרו : " קידם משמעותית את חקירות נתניהו "
 במערכת אכיפת החוק גוברת ההערכה כי ראש הסגל לשעבר בלשכת ראש הממשלה ,  שצפוי לעמוד לדין בגין עבירות מרמה ושוחד ,  יזכה להקלות בהליך המשפטי .  גורם המעורה בחקירה הסביר כי  " יצטרכו לבוא לקראת הרו ",  שבדירתו נמצאו ההקלטות שבבסיס תיק 2,000
גורמים במערכת אכיפת החוק מעריכים כי הפרקליטות והיועץ המשפטי לממשלה אביחי מנדלבליט יקלו בהליך המשפטי המתנהל נגד ראש הסגל לשעבר במשרד ראש הממשלה ארי הרו .  זאת ,  משום שלטענת גורם המעורה בחקירה ,  הרו  " קידם בצורה משמעותית את חקירות ראש הממשלה בנימין נתניהו ".  
בחודש שעבר גיבשה המשטרה תשתית ראייתית נגד הרו להעמדתו לדין בגין עבירות שוחד ,  מרמה והפרת אמונים ,  קבלת דבר במרמה בנסיבות מחמירות והלבנת הון .  התיק בעניינו הועבר למחלקה הכלכלית בפרקליטות המדינה ,  לעיון ולהחלטה לגבי המשך ההליך .
 הגורם המקורב לחקירה אמר כי הרו  " היה גורם משמעותי בקידום תיק 2,000 ואי אפשר להתעלם מכך ".  גורם אחר הוסיף כי  " אמנם טרם הוגש כתב אישום בפרשות 1,000 ו-2,000 ,  אבל אין ספק שיידרשו להביא את הרו לעדות כעד תביעה .  במקרה שכזה נצטרך לבוא לקראתו - איך וכמה זה לא ברור ". 
לקריאה נוספת:הנחקר הנוסף ב''תיק 2000 ":  איש עסקים פרטי שמקורב לנתניהוג'ודי מוזס על תיק 2000 : " אני אוהבת את אחי ובטוחה שיהיה בסדר"כך הפך ראש הסגל לשעבר של נתניהו לאיש המפתח בתיק 2000 
תיק 2,000 עוסק בשיחות שהוקלטו בין ראש הממשלה למו"ל  " ידיעות אחרונות ",  שבמהלכן ,  לפי פרסומים שונים ,  הציע הראשון לפעול נגד קידום חוק  " ישראל היום "  בתמורה לסיקור אוהד יותר בעיתון שבבעלות האחרון .  ההקלטות התגלו בחיפוש שנערך בדירתו של הרו ,  כחלק מהחקירה נגדו ,  שהחלה עוד קודם לכן .  
במערכת אכיפת החוק אומרים כי העובדה שהרו סיפק עדות בנושא הקלטות של מפגשי נתניהו עם מוזס - שבה הצהיר כי היה נוכח בשיחות - היא הדבר שהכשיר את השימוש בהקלטות מבחינת החוקרים .  אם הרו לא היה מוסר עדות כזו ,  ייתכן שהמשטרה ,  כך לפי גורמים משפטיים ,  לא הייתה יכולה כלל לעשות בהן שימוש ,  גם אם הן נתפסו בחיפוש ,  שכן מדובר בהאזנת סתר .  
סנגורו של הרו ,  עו"ד רועי בלכר ,  אמר בשיחה עם וואלה !  NEWS כי לא קיבל כל פנייה למגעים בין הפרקליטות לבין מרשו בעניין זה ."  שמעתי בכלי התקשורת בשבוע שעבר שהתיק הועבר מהמשטרה לפרקליטות .  אף אחד לא דיבר איתי .  העניין של בחינת הפרקליטות את התיק עשויה להימשך עוד חודשים ורק אז הם עשויים לפנות ולהציע שימוע .  אנחנו עוד רחוקים מזה .  הרו מסר עדות בתיקי ראש הממשלה כמו עשרות עדים אחרים .  איש בפרקליטות לא הציע דבר בשל העדויות שמסר הרו ",  מסר עו"ד בלכר .  

בפרקליטות צפויים להקל עם ארי הרו : " קידם משמעותית את חקירות נתניהו "
 במערכת אכיפת החוק גוברת ההערכה כי ראש הסגל לשעבר בלשכת ראש הממשלה ,  שצפוי לעמוד לדין בגין עבירות מרמה ושוחד ,  יזכה להקלות בהליך המשפטי .  גורם המעורה בחקירה הסביר כי  " יצטרכו לבוא לקראת הרו ",  שבדירתו נמצאו ההקלטות שבבסיס תיק 2,000

