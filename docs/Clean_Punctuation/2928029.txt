הניו יורק טיימס מגבה את השגריר שפירו : " אפילו אמת יכולה לעורר סערה "
 מאמר המערכת בעיתון האמריקני התייצב לצד שגריר ארה"ב ,  שקבע שישראל מחילה מערכות חוק שונות בגדה ,  וקבע כי  " ישראל לקחה את החוק לידיים ".  על הביקורת של נתניהו : " שפירו זכה לנזיפות בלתי הוגנות "
 מאמר מערכת של  " הניו יורק טיימס "  שפורסם הבוקר  ( שבת )  התייחס למתיחות בין שגריר ארצות הברית ,  דן שפירו ,  שביקר בחריפות את אכיפת החוק הישראלית בשטחים וטען כי ישראל מחילה שתי מערכות חוק נפרדות לישראלים ולפלסטינים ,  לראש הממשלה בנימין נתניהו ,  שביטל את דבריו לחלוטין . " בהתחשב ביחסים השבריריים בין ממשל אובמה לישראל ,  אפילו אמירת האמת יכולה לעורר סערה ",  נפתח המאמר . " שפירו קיבל נזיפות בלתי הוגנות מנתניהו וממשלת הימין שלו ",  נכתב . 
" בכנס המכון למחקרי ביטחון לאומי  ( INSS )  אמר שפירו ,  ובצדק ,  כי הרחבת הבנייה הישראלית בהתנחלויות על אדמות פלסטיניות מעלה שאלות לגבי כוונות ישראל לטווח הארוך ומחויבות לפתרון שתי המדינות .  אבל מה שבאמת הרתיח את מבקריו של שפירו ,  היה ההתבוננות שלו על האלימות הגואה בגדה .  פגיעות רבות מדי בפלסטינים ללא חקירה מראות שישראל לקחה את החוק לידיים ונראה כי יש לה סטנדרטים שונים של אכיפת חוק :  אחד לישראלים ואחר לפלסטינים ",  נכתב .  
לקריאה נוספת בוואלה !  NEWS:שגריר ארה"ב :  אכיפה שונה בחוקים בגדה ;  נתניהו :  דבריו לא מקובליםמתקפה מדינית משולבת :  ארה"ב ואירופה מחריפות את הטון כלפי ההתנחלויותארה"ב גיבתה את דברי השגריר שפירו : " לא אמר דברים חדשים "  
עוד נכתב : " בהתחשב באלימות האכזרית שממנה סובלת ישראל מאז עצם קיומה ,  מובן מדוע היא בכוננות גבוהה של הגנה עצמית .  אבל הפלסטינים הם קורבנות של יהודים קיצוניים וזה לא מתקבל על הדעת ".  המאמר הזכיר את הפיגוע בכפר דומא ,  אז נרצחו סעד וריאהם דוואבשה ובנם התינוק עלי על ידי ימנים קיצוניים ,  שהשליכו בקבוק תבערה לעבר ביתם .
" שפירו זיהה בעיה רצינית .  מאז 1967 יש מערכת משפט כפולה בשטחים :  הפלסטינים כפופים לבתי דין צבאיים ,  שבהם הם כמעט תמיד מורשעים .  מתנחלים ,  לעומת זאת ,  נשפטים בבתי דין אזרחיים - וזוכים ליותר זכויות ויותר הגנות .  הפערים החריפים מעלים את השאלה אם ישראל נטשה את רעיון שתי המדינות ",  נכתב .  
לפי עמדת העיתון , " ישראל פועלת במהירות לקביעת עובדות בשטח שימנעו הקמת מדינה פלסטינית .  הם דוחקים את הפלסטינים לשוליים והופכים אותם ליותר ויותר מיואשים .  גם שר החוץ האמריקני ג'ון קרי טען כי בנייה בהתנחלויות דוחקת את רעיון שתי המדינות ". 
המאמר מסתיים בכך בקביעה כי  " כמה בכירים בישראל כבר הביעו חשש על אודות פעולות המדינה שלהם ".  עוד צוין  " חוק העמותות ",  שעומד להצבעה בימים אלו ויש בו כדי לפגוע בזכויות הפלסטינים ,  לשון המאמר .
 זמן קצר לאחר נאומו של שפירו גינה נתניהו את דבריו בחריפות . " ביום שבו קוברים אם לשישה שנרצחה ,  וביום שבו נדקרת אישה הרה ,  דבריו של שפירו אינם מקובלים ואינם נכונים .  ישראל אוכפת את החוק כלפי ישראלים וכלפי פלסטינים .  מי שאחראית לקיפאון המדיני היא הרשות הפלסטינית ,  שממשיכה להסית ומסרבת למשא ומתן ".  

הניו יורק טיימס מגבה את השגריר שפירו : " אפילו אמת יכולה לעורר סערה "
 מאמר המערכת בעיתון האמריקני התייצב לצד שגריר ארה"ב ,  שקבע שישראל מחילה מערכות חוק שונות בגדה ,  וקבע כי  " ישראל לקחה את החוק לידיים ".  על הביקורת של נתניהו : " שפירו זכה לנזיפות בלתי הוגנות "
 
