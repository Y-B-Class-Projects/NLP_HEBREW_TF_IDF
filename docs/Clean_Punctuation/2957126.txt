חבר הלייבור שאמר ש"היטלר היה ציוני "  לא מתחרט : " נתניהו אמר אותו דבר "
 אחרי שהצהיר כי  " היטלר רק רצה להעביר את היהודים לישראל ",  ראש העיר לשעבר של לונדון קן ליווינגסטון גייס את האמירה של ראש הממשלה נתניהו לגבי המופתי . " אני אזמין אותו להגן עליי "
 ראש העיר לשעבר של לונדון ,  חבר מפלגת הלייבור קן ליווינגסטון ,  יצר שערורייה בבריטניה כאשר הצהיר לפני שלושה ימים ש"אדולף היטלר היה ציוני ",  וכי הצורר הנאצי לא תכנן במקור להשמיד את היהודים אלא  " רק "  לגרש אותם .  כעת ,  אחרי שהואשם  ( בצדק )  באנטישמיות בוטה והושעה מתפקידו ,  ליווינגסטון החליט לגייס להגנתו את ראש ממשלת ישראל ,  בנימין נתניהו . " איך אפשר להגיד שדבריי פגעו בקהילה היהודית ,  כשראש ממשלת ישראל אמר בדיוק אותו דבר ",  תהה אתמול  ( שבת )  ליווינגסטון בשיחה עם כתבים .
 ליווינגסטון כיוון את דבריו לנאום של נתניהו באוקטובר שעבר ,  אשר יצר שערורייה גדולה לא פחות .  באותו נאום ,  אמר נתניהו את הדברים הבאים : " היטלר לא רצה להשמיד את היהודים בזמנו ,  הוא רצה לגרש את היהודים .  המופתי חאג' אמין אל חוסייני אמר לו  'תשרוף אותם' ".  ראש הממשלה למעשה טען כי מי שאשם בתכנון השואה אינו המנהיג הנאצי ,  אלא המופתי של ירושלים באותה תקופה ,  שאכן נפגש עם היטלר בשנת 1941 - בשעה שמאות אלפי יהודים כבר נרצחו ברחבי אירופה .
 עוד בוואלה !  NEWS:מרקל מחויבת לביטחון ישראל - אבל מתנגדת למדיניות נתניהונגמלים מהזהב השחור :  כך תהפוך סעודיה ממעצמת נפט לאימפריה צבאיתצפו :  הנסיך הארי והמלכה אליזבת נגד הזוג אובמה בסרטון פארודי 
הדברים של נתניהו עוררו סערה בינלאומית ,  ונדחו על ידי חוקרי שואה מובילים בישראל ובעולם ,  כולל מטעם  " יד ושם ".  המופתי של ירושלים אמנם תמך בנאצים בהתלהבות והפיץ תעמולה אנטישמית בוטה ,  אולם הפיכתו לאדריכל של השמדת היהודים אינה מגובה בממצאים היסטוריים ראויים .  נתניהו עצמו פרסם הבהרה לדבריו כעבור כמה ימים ,  ואמר כי לא הייתה לו כל כוונה  " לפטור את היטלר מאחריותו לשואה ".  עוד לפני הודעה זו של נתניהו ,  פרסמה ממשלת גרמניה הודעה לפיה היטלר וגרמניה הם האחראים הבלעדיים לשואה .  
כעת ,  מנסה ראש העיר של לונדון לשעבר ,  להשתמש באמירה של נתניהו כדי להצדיק את ההתבטאות האנטישמית שהוא עצמו השמיע בשבוע שעבר .  למרות הגינויים הרבים שיצאו לדבריו ,  ליווינגסטון סירב לחזור בו או להתנצל על האמירה .  הוא הבהיר כי  " אי אפשר להתחרט על אמירת האמת ".  לדברי ליווינגסטון , " אני אזמין את ראש ממשלת ישראל להגן עליי ,  כי הוא בבירור מסכים עם מה שאמרתי ". 
 ( עדכון ראשון :  19:37 )  

חבר הלייבור שאמר ש"היטלר היה ציוני "  לא מתחרט : " נתניהו אמר אותו דבר "
 אחרי שהצהיר כי  " היטלר רק רצה להעביר את היהודים לישראל ",  ראש העיר לשעבר של לונדון קן ליווינגסטון גייס את האמירה של ראש הממשלה נתניהו לגבי המופתי . " אני אזמין אותו להגן עליי "
 
