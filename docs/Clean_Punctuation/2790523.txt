ברקת תקף את אהרונוביץ' : " המשטרה בבירה חסרת אונים "
 במכתב לראש הממשלה ,  מתח ראש עיריית ירושלים ביקורת קשה על השר לביטחון הפנים ,  אשר לטענתו אינו מעניק  " גיבוי ואמצעים ".  לשכת אהרונוביץ' : " מדיניות השר ברורה לכוחות בשטח "
 ראש עירית ירושלים ניר ברקת שיגר הבוקר  ( שישי )  מכתב לראש הממשלה בנימין נתניהו ,  בו תקף את המדיניות שמוביל השר לביטחון הפנים יצחק אהרונוביץ' .  ראש העיר טוען במכתבו כי אהרונוביץ' אינו מספק למשטרת ירושלים את הכלים הדרושים להתמודדות עם האתגרים העומדים בפניהם .
" מאז רצח הנער מוחמד אבו חדיר ומבצע 'צוק איתן' ,  אנו עדים לעליה משמעותית בהפרות הסדר בירושלים ולפגיעה הולכת ומתמשכת בביטחון ובתחושת הביטחון של תושבי בירת ישראל ",  נכתב . " השוטרים והמפקדים בשטח אינם יכולים לנצח ללא גיבוי משמעותי ומתן אמצעים ראויים כדי להתמודד עם האתגר הקשה ".  
עוד בוואלה !  חדשות:יהודים עברו באישון לילה לדירות חדשות בסילוואןבעקבות המהומות :  תחנת משטרה חדשה במזרח ירושליםמהומות בירושלים :  אדם נפצע קל ,  תחנת דלק הושחתה 
בהמשך מכתבו ,  מפנה ברקת אצבע מאשימה לעבר אהרונוביץ' : " לצערי ,  השר לביטחון הפנים לא מספק למשטרת ירושלים את האמצעים הנדרשים לה כדי שתדע לנצח את מפרי הסדר .  השר ומשרדו אינם מספקים את הפתרונות אל מול גודל האתגר ,  ולא נוקטים צעדים משמעותיים לחיזוק הביטחון ולהשבת הסדר והשקט לירושלים ,  ופיקוד המשטרה ותושבי ירושלים נותרים חסרי אונים ". 
ראש העיר אף מפרט את הצעדים בהם יש לטעמו לנקוט על מנת להשיב את השקט לירושלים ולאפשר למשטרה למלא את ייעודה בעיר .  בראשם  " תגבור דרמטי ומשמעותי של כוחות יס"מ מיוחדים לטיפול בהפרות הסדר ",  כמו גם  " פיזור הכוחות המיוחדים בתוך השכונות שעל קו התפר ,  כולל הצבת תחנות משטרה במקומות המועדים לפורענות ,  בתפיסת ביטחון עדכנית ויעילה ". 
ברקת קרא גם להגדלה משמעותית של מערך המודיעין הטקטי של משטרת ירושלים ,  שיאפשר לדבריו פעילות יעילה אל מול מפרי הסדר ,  ולהחמרה מידית של הענישה .  לטענת ברקת ,  יש לבצע זאת במהלך משולב עם הפרקליטות ,  במטרה לשים סוף למה שהגדיר כ"דלת מסתובבת ",  במסגרתה מאות חשודים שנעצרו בגין התפרעות והפרת סדר משוחררים תוך זמן וחוזרים לעסוק בפשיעה .  
מלשכת השר לביטחון הפנים אהרונוביץ' נמסר בתגובה : " אנו דוחים בתוקף את הטענות .  השר ליווה את האירועים מתחילתם ,  קיים מספר רב של דיונים עם המפכ"ל  ( רב-ניצב יוחנן דנינו  י"א )  ועם מפקד המחוז  ( היוצא ,  ניצב יוסי פריינטי  י"א )  בנושא ,  ביצע סיורים בנקודות הבעייתיות ואף נפגש עם התושבים ".  
" מדיניות השר לאפס סובלנות כלפי המתפרעים ברורה לכלל הכוחות בשטח ,  ולראייה בשבועות האחרונים בוצעו מאות מעצרים כנגד מפרי הסדר ,  וחלה ירידה משמעותית בכמות הפרות הסדר ",  נמסר .
 לפניות לכתב :  talk2yaira@walla.com 

ברקת תקף את אהרונוביץ' : " המשטרה בבירה חסרת אונים "
 במכתב לראש הממשלה ,  מתח ראש עיריית ירושלים ביקורת קשה על השר לביטחון הפנים ,  אשר לטענתו אינו מעניק  " גיבוי ואמצעים ".  לשכת אהרונוביץ' : " מדיניות השר ברורה לכוחות בשטח "
 
