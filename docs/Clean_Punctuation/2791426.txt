נתניהו כינס דיון מיוחד להתמודדות עם נגיף האבולה
במסגרת הפגישה ,  שהתקיימה בנוכחות שרת הבריאות גרמן ובכירים נוספים ,  הוחלט על הגברת הפיקוח על הנכנסים מהמדינות ליבריה ,  גינאה וסיירה ליאון .  ישראל תשלח סיוע רשמי למערב אפריקה
ראש הממשלה בנימין נתניהו כינס היום  ( שני )  דיון מיוחד בנושא האיום מפני נגיף האבולה ,  בהשתתפות שרת הבריאות יעל גרמן ובכירים נוספים .  בדיון הציגו אנשי משרד הבריאות תמונת מצב עדכנית בעולם באשר להידבקות במחלה .  כחלק מהצעדים להיערכות מפני הנגיף ,  הוחלט בדיון להגביר את הפיקוח על הנכנסים מהמדינות שבהן קיים החשש הגדול ביותר להידבקות במחלה :  ליבריה ,  גינאה וסיירה ליאון .  
נוסף על כך ,  חזר מנכ"ל משרד החוץ נסים בן שטרית על כוונה לשלוח סיוע רשמי של שלוש מרפאות שטח לאותן מדינות במערב אפריקה הנמצאות בסיכון .  זאת ,  במענה לפניות מצד ממשלות רבות ,  מזכ"ל האו"ם באן קי-מון ,  מנכ"ל ארגון הבריאות העולמי וכן וארגוני סיוע ישראלים ובינלאומיים .  צוותי הרפואה שישתתפו במהלך הסיוע יקבלו תדרוך על ידי עובדי משרד הבריאות .  
עוד על התפרצות הנגיף בעולם:חרדה בארה"ב :  עשרה הושמו בבידוד מחשש לאבולהנשיא צרפת : " למרות האבולה - נמשיך לטוס לגינאה"המאבק באבולה :  אלפי מנות חיסון יועברו עד 2015 
המרפאות הניידות ,  המיוצרות בישראל ,  נבנו על בסיס סטנדרטים והנחיות של ארגון הבריאות העולמי לטיפול במחלה .  לכל מרפאה תצרף ישראל צוות מומחים רפואיים שידריכו את המקומיים בשטח בהפעלת המרפאה והציוד שבה .  כמו כן ,  הצוות יעסוק בהדרכה על מניעת התפשטות המחלה והגברת המודעות בקרב האוכלוסיות שבהן פוטנציאל ההידבקות גבוה .
 בדיון ,  שנערך אחר הצהריים בלשכת ראש הממשלה בירושלים ,  ניתנה סקירה רפואית המפרטת על דרכי ההידבקות במחלה וכיצד להתמודד עמה .  הנגיף אינו מועבר דרך מזון ,  מים או על ידי נשימה ,  אלא נדרש מגע ישיר והדוק עם חולה כדי להידבק .  בין היתר ,  השתתפו בפגישה שר התחבורה ישראל כ"ץ ,  סגנית שר הפנים פאינה קירשנבאום  ( ישראל ביתנו )  ,  ונציגי צה"ל ,  המשטרה ,  רשות שדות התעופה ומשרד החוץ .  

נתניהו כינס דיון מיוחד להתמודדות עם נגיף האבולה
במסגרת הפגישה ,  שהתקיימה בנוכחות שרת הבריאות גרמן ובכירים נוספים ,  הוחלט על הגברת הפיקוח על הנכנסים מהמדינות ליבריה ,  גינאה וסיירה ליאון .  ישראל תשלח סיוע רשמי למערב אפריקה

