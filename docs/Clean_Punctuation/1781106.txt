רה"מ נזף בשרי העבודה : " תפסיקו לפקפק במו"מ "
 על רקע האיומים כי יפרשו מהממשלה ,  נזף נתניהו בשרי העבודה ודרש כי יפסיקו להטיל ספק בתהליך המדיני . " כשאתם מטילים ספק אתם מבטיחים שמה שאתם מתריעים עליו לא מתקיים "
 ראש הממשלה בנימין נתניהו נזף אתמול  ( ראשון )  בשרי מפלגת העבודה על כך שהם תוקפים את הממלשה ואף מאיימים לפרוש ממנה בעקבות הקיפאון בתהליך המדיני .  כאשר שר התמ"ת בנימין בן אליעזר שיבח את טיפול הממשלה בילדים בסיכון והוסיף בעקיצה : " חבל שאני לא יכול לחלק שבחים גם על התהליך המדיני ",  אמר נתניהו וכיוון לשרי העבודה : " תפסיקו להטיל ספק .  כשאתם מטילים ספק אתם מבטיחים שמה שאתם מתריעים עליו לא מתקיים ".  
בן אליעזר ,  התייחס לפני כשבועיים לקיפאון בתהליך המדיני ואמר כי אם עד אפריל לא תהיה שום התקדמות במשא ומתן ,  על מפלגת העבודה לפרוש מהממשלה .
 השר לענייני מיעוטים אבישי ברוורמן השמיע דברים דומים ,  ואמר לוואלה !  חדשות בחודש שעבר ,  כי  " אם ועידת העבודה לא תלך בדרכי ,  ולא יהיה מו"מ  ( מדיני .  פ"ו )  ,  אפרוש מהממשלה ואוביל תנועה לשינוי מפלגת העבודה ,  כי לא ייתכן שמפלגת העבודה היא מפלגת הישרדות שבדרך הזו לא יהיה לה בוחר אחד .  אני מציע לחברי מפלגת העבודה לחבור אלי ולאנשים אחרים ולהציל את המפלגה .  אותם אנשים שכל מטרתם היא הישרדות משתמשים במפלגת העבודה ככלי ריק ואחרי זה ילכו לדרכם .  העבודה נמצאת במצב של להיות או לחדול .  הבעיה שלנו זה לא שרים וח"כים .  הבעיה שהעבודה היא מפלגת הישרדות בממשלה בכל מחיר ". 

רה"מ נזף בשרי העבודה : " תפסיקו לפקפק במו"מ "
 על רקע האיומים כי יפרשו מהממשלה ,  נזף נתניהו בשרי העבודה ודרש כי יפסיקו להטיל ספק בתהליך המדיני . " כשאתם מטילים ספק אתם מבטיחים שמה שאתם מתריעים עליו לא מתקיים "
 
