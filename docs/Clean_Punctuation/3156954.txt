בלי ידיעת אסד ,  בין סוללות הנ"מ :  פרטים חדשים על  " מבצע בית הקלפים "
 קצין בכיר בחיל האוויר טוען כי לאיראן טילים בעלי טווח ארוך יותר מאלו שהושמדו .  לדבריו ,  חיל האוויר הצליח באמצעות מידע מודיעיני מוקדם לשבש את התקיפה הראשונית .  דיווח :  אסד לא ידע על כוונת כוח קודס לבצע ירי לעבר ישראל .  נתניהו :  איראן חצתה קו אדום
- התקיפה בסוריה :  הנרחבת שביצעה ישראל מאז 74'- קצין בכיר בחיל האוויר :  לאיראנים טילים לטווח רחוק יותר מאלו שהושמדו- תקיפת חיל האוויר התבצעה על סמך מידע מודיעיני שהוביל לשיבוש התקיפה הראשונית- דיווח :  גורם אירופי טוען כי אסד לא עודכן על כוונת האיראנים לבצע ירי לשטח ישראל- נתניהו :  איראן חצתה קו אדום .  ריבלין :  פנינו לעימות ממושך- באופן חריג :  השרה מירי רגב השתתפה בדיון בקבינט 
קצין בכיר בחיל האוויר אמר הערב  ( חמישי )  כי בידי מערך ההגנה הסורי טילים לטווח רחוק יותר מאלו שהושמדו בתקיפה אמש ,  שטווחם עומד על 40 ק"מ ,  זאת על רקע פעולת צה"ל בסוריה בתגובה לירי 20 רקטות בידי כוח אל-קודס הלילה ,  במבצע שזכה לכינוי  " מבצע בית הקלפים ".   " אנחנו מניחים שיש להם חימושים למרחק של רב יותר ",  אמר . " אנחנו מניחים שיש לאיראנים אמצעי לחימה לטווח של יותר מ-40 ק"מ .  אנחנו יודעים די טוב מה יש להם וערוכים לזה ".  הפעולה בסוריה היתה למעשה התקיפה הנרחבת ביותר שביצעה ישראל מאז 1974 .
 הקצין הסביר כי מערך ההגנה האווירי של סוריה שודרג בשנים האחרונות ,  זאת חרף העובדה שמשטר אסד שקוע בשנים האחרונות במלחמת אזרחים . " מערך ההגנה האווירי עדיין מוגדר כאחד הצפופים בעולם ",  הסביר . " המחסנית שלהם מלאה אבל המסר שלנו הוא ברור :  אנחנו יכולים להגיע לכל מקום ולתקוף בכל עת סוללה שתאיים עלינו .  אני אומר את זה בצורה ברורה - כל סוללה שתאיים עלינו תותקף ".  
מתיחות בגבול סוריה | לקריאה נוספת בוואלה !  NEWS :" נקמה מתוקה ":  אלה הבסיסים שחיל האוויר השמיד בתקיפה בסוריה "# תודה לך טראמפ ":  בטהראן תומכים בארה"ב - וחוששים מהכלכלהארה"ב גינתה את המתקפה של איראן על ישראל :  אחראית להשלכות מעשיה 
הבכיר התייחס גם לאופן שבו בוצעה התקיפה ,  וטען כי חיל האוויר הצליח באמצעות מידע מודיעיני מוקדם לשבש את התקיפה הראשונית שתוכננה נגד ישראל .  באשר למיקומי המטרות שהותקפו ,  אמר הקצין כי  " היו מטרות באזור ארמון הנשיאות  ( המכונה 'דמשק בינלאומי' )  ליד מטוסים אזרחיים ולנקודות רגישות נוספות כמו אתרים רוסיים ולקחנו את זה בחשבון בתכנון מקדים מדויק שבא לידי ביטוי במבצע שארך כמעט שעתיים ".  בצה"ל עדכנו כי שם ההיערכות הכוללת בשבועות האחרונים הוא  " שח-מט ". 
בתוך כך ,  רשת פוקס ניוז דיווחה כי גורם אירופי טוען שמשטר נשיא סוריה בשאר אסד לא ידע על כוונת כוח קודס של משמרות המהפכה האיראניים לתקוף את ישראל הלילה ולא נתן לכך את הסכמתו .  בדיווח צוין כי מפקד הכוח ,  קאסם סולימאני ,  עשה שימוש במשאבים סוריים לצורך התקיפה ,  אך כל זאת ללא מעורבותם של אנשי צבא סוריה 
הקבינט המדיני-ביטחוני התכנס הערב בבסיס הקריה שבתל אביב כדי לדון בהתפתחויות האחרונות בגבול סוריה ,  זאת לאחר מטח הרקטות שנורה על ידי כוח אל-קודס לעבר שטח ישראל בשעות הלילה ,  והסתיים ללא נפגעים . " איראן חצתה קו אדום ",  אמר ראש הממשלה בנימין נתניהו בתום הדיון . " התגובה שלנו הייתה בהתאם.וצה"ל ביצע תקיפה נרחבת מאוד נגד מטרות איראניות בסוריה ".   
" בזכות היערכות נכונה של כוחותינו גם בהתקפה וגם בהגנה ,  הפעולה האיראנית נכשלה ואף רקטה לא נחתה בשטח ישראל ",  אמר ראש הממשלה .  עם ישראל גאה בצה"ל ועם ישראל סומך על צה"ל .  אנחנו נמצאים במערכה ממושכת ,  והמדיניות שלנו ברורה :  לא ניתן לאיראן להתבסס צבאית בסוריה ".  
" העברתי מסר ברור למשטר אסד :  הפעולה שלנו מכוונת נגד מטרות איראניות בסוריה ",  הבהיר נתניהו . " אבל אם הצבא הסורי יפעל נגדנו ,  אנחנו נפעל נגדו .  זה בדיוק מה שקרה אתמול ,  סוללות של הצבא הסורי ירו טילי קרקע-אויר נגדנו ,  ולכן פגענו בהן .  הקהילה הבינלאומית צריכה למנוע את ההתבססות של כוח 'קודס' האיראני בסוריה .  אנחנו צריכים להתאחד כדי לכרות את זרועות הרשע המתפשטות שלו שם ובכל מקום .  מי שיפגע בנו - אנו נפגע בו שבעתיים ,  ומי שנערך לפגוע בנו - נפעל לפגוע בו קודם לכן .  כך עשינו וכך נמשיך לעשות ".  
שרת התרבות והספורט מירי רגב הגיעה היום באופן חריג לישיבת הקבינט המדיני-ביטחוני .  בלשכתה אמרו שהיא הוזמנה על ידי ראש הממשלה להשתתף בישיבה .  רגב ,  תא"ל במיל' ,  מעוניינת מזה זמן מה להצטרף כחברה או משקיפה בקבינט המדיני ביטחוני אך ראשי הקואליציה האחרים התנגדו עד כה לבקשת ראש הממשלה לצירופה כחברה מן המניין .  
נשיא המדינה ראובן ריבלין התייחס אף הוא למתיחות באזור רמת הגולן ואמר כי  " פנינו לעימות מתמשך מול המשטר האיראני .  הרפובליקה האסלאמית של איראן כפי שבא לידי ביטוי גם במסמכי הארכיון שנחשפו על ידי לוחמי המוסד וזרועות המודיעין ,  במבצע נועז ומבריק ,  מהווה את האיום הגדול ביותר על שלום האנושות בכלל ועל מדינת ישראל בפרט ". 
במהלך נאומו בכנס הרצליה ,  ריבלין הוסיף להביע תמיכה בהחלטת טראמפ לפרוש מהסכם הגרעין והבהיר כי ישראל נחושה למנוע את ההתחמשות האיראנית . " לא נאפשר התבססות איראנית בגבולותינו ",  אמר . " לא בסוריה ולא בלבנון .  לתפיסתי ,  האיום של התבססות איראנית בסוריה ,  לצד חימושו של חיזבאללה ושל חמאס על ידי איראן ,  מהווים את האיום המידי והמטריד ביותר מולו ניצבת ישראל ,  בימים אלו ". 
במהלך היום נפגש שר החינוך נפתלי בנט ,  המשמש כחבר בקבינט ,  עם נציגי מדינות זרות בישראל ,  זאת בעקבות המצב הביטחוני .  במהלך המפגש סקר בנט את המדיניות הביטחונית של ישראל . " אנו מצפים מכם לתמיכה כנגד השאיפות הגרעיניות והצבאיות של איראן ",  אמר בנט . " אסור למכור את העתיד תמורת שקט קצר טווח ". 
במפגש השתתפו שגרירים וסגני שגרירים מטעם המדינות רוסיה ,  קנדה ,  אוסטרליה ,  יפן ,  גרמניה ,  צרפת ,  איטליה ,  הודו ,  נורבגיה ,  אוקראינה ,  אוסטריה ,  פינלנד ועוד . " משנת 2000 התבססה האסטרטגיה הישראלית על התקווה שהרקטות של חיזבאללה יחלידו ,  מה שהוביל להתעצמות של חיזבאללה והפיכתו לאיום משמעותי על מדינת ישראל ",  הוסיף בנט . " עכשיו כשאיראן מנסה לבסס את עצמה בסוריה אנחנו לא הולכים לעשות את אותה טעות שעשינו בלבנון .  אנחנו מוכנים ליצור עימות בקנה מידה נמוך בהווה כדי למנוע איום משמעותי יותר בעתיד ".  
מוקדם יותר ארצות הברית התייצבה לצד ישראל וגינתה את  " מתקפת הרקטות הפרובוקטיבית "  של איראן מסוריה והביעה את תמיכתה בזכותה של ישראל להגן על עצמה .  הבית הלבן הזהיר כי טהראן נושאת באחריות להסלמה במצב .  לפי צה"ל ,  ישראל עדכנה את ארצות הברית - כמו גם את רוסיה - בתגובה הנרחבת לאותו מטח שהסתיים ללא פגיעות וללא נפגעים .
" פריסת מערכות הטילים והרקטות ההתקפיות של המשטר האיראני בסוריה נגד ישראל היא בלתי-מתקבלת על הדעת והתפתחות מסוכנת במזרח התיכון כולו ",  נמסר מהבית הלבן . " משמרות המהפכה של איראן נושאים באחריות מלאה להשלכות מעשיהם הפזיזים ". 
 ( עדכון ראשון :  17:58 )  

בלי ידיעת אסד ,  בין סוללות הנ"מ :  פרטים חדשים על  " מבצע בית הקלפים "
 קצין בכיר בחיל האוויר טוען כי לאיראן טילים בעלי טווח ארוך יותר מאלו שהושמדו .  לדבריו ,  חיל האוויר הצליח באמצעות מידע מודיעיני מוקדם לשבש את התקיפה הראשונית .  דיווח :  אסד לא ידע על כוונת כוח קודס לבצע ירי לעבר ישראל .  נתניהו :  איראן חצתה קו אדום

