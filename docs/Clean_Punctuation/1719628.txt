רה"מ בוועדת טירקל :  ברק היה האחראי בהעדרי
רה"מ אמר בפתח עדותו בפני ועדת טירקל כי ערב נסיעתו לארה"ב הטיל את האחריות לטיפול במשט לעזה על כתפי שר הביטחון .  נתניהו סרב לענות על שאלת הוועדה האם נשקלו חלופות להשתלטות על המשט
 ( צילום :  גדעון צנטנר .  עריכה :  גדי וינסטוק ) 
ראש הממשלה בנימין נתניהו העיד הבוקר  ( שני )  בפני ועדת טירקל לבדיקת אירועי המשט לעזה ואמר כי טרם נסיעתו לארה"ב ,  הטיל את האחריות לאירועי המשט על שר הביטחון אהוד ברק .  לדבריו , " הנחתי שמי שאחראי על הטיפול במשט על כל היבטיו יהיה שר הביטחון ,  שירכז את הנושא ויפעיל את שרי השביעייה ואת נושא ההסברה .  הוא היה אחראי לניקוז כלל הנושאים ". 
כמו כן ,  סרב ראש הממשלה להשיב בפומבי למספר שאלות של חברי הוועדה ,  ובהן השאלה האם ניבחנו חלופות להשתלטות על המרמרה .  לשאלת הפורפסור מיגל דויטש האם בישיבת השביעייה שקדמה למשט עלו הערכות על עוצמת הההתנגדות הצפוייה במשט אמר נתניהו כי הדבר עלה בשיחה אגבית בדיון ,  אך סרב לפרט על הדברים בפומבי ואמר כי יפרט בדלתיים סגורות .
 בפתח דבריו אמר נתניהו כי מדינת ישראל וצה"ל פעלו בהתאם לחוק הבינלאומי וש"לוחמי צה"ל על סיפון ה'מרמרה' גילו אומץ לב בלתי רגיל במילוי משימתם ובהגנה על עצמם מפני סכנת חיים ממשית ".  ראש הממשלה אמר לחברי הוועדה כי הוא מאמין שזו תרד לשורש האמת  , " אני הראשון שמופיע בפני ועדה מכובדת זאת ,  רבים אחרים יופיעו אחרי ואני מאמין שתבררו את כל הפרטים ",  הוסיף נתניהו .  
עדותו של ראש הממשלה בנימין נתניהו מול הוועדה בראשות בשופט בדימוס יעקב טירקל ,  היא כאמור הראשונה בשלב גביית העדויות .  נתניהו צפוי להעביר במהלך היום את עדותו המלאה ובתוכה גם את החלקים שיישמעו בדלתיים סגורות .  במהלך השבוע הקרוב יעידו מול הוועדה גם שר הביטחון אהוד ברק והרמטכ"ל גבי אשכנזי .  
ביום רביעי התכנסו חברי הוועדה יחד עם המשקיפים הזרים שהגיעו לישראל לקראת שמיעת עדויותיהם של ראש הממשלה ,  שר הביטחון והרמטכ"ל ,  ודנו בין השאר בגביית העדויות .  מהוועדה נמסר כי כבר לפני כשבועיים העביר מרכז הוועדה ,  הושע גוטליב ,  לשלושת האישים הבכירים את הנושאים המרכזיים שאליהם יתבקשו להתייחס .  גוטליב סיכם את מועדי מתן העדויות עם לשכות האישים ועדויותיהם יישמעו בבית ההארחה ע"ש רבין בירושלים .
 אתמול התייחס נתניהו לסמכויות ועדת טירקל אל מול ועדת מזכ"ל האו"ם לבדיקת אירועי המשט .  נתניהו עדכן בישיבת הממשלה השבועית את השרים על מינויו של ד"ר יוסף צ'חנובר כנציג הישראלי בוועדת מזכ"ל האו"ם ואמר כי  " הוועדה אמורה לקבל את הדו"חות של ועדת טירקל והוועדה הטורקית ולתת המלצות עם הפנים לעתיד .  ישראל היתה מעורבת בתהליך הקמת הוועדה בכתב המנדט שלה והרכב חבריה .  אני מאמין שהוועדה הזו תנתב אליה את דעת הקהל הבינלאומית החשובה ולא לוועדות שמקים הגוף האנטי-ישראלי בז'נבה ". 
בתחילת חודש יולי אישרה הממשלה את הרחבת סמכויות הוועדה ,  זאת בעקבות דרישתו של ראש הוועדה ,  השופט בדימוס יעקב טירקל .  בהתאם להרחבת הסמכויות ,  יכולה הוועדה לזמן עדים ולגבות העדויות תחת שבועה .  עם זאת ,  הרחבת הסמכויות לא חלה על חיילי צה"ל .  דובר הוועדה עופר לפלר הודיע בעבר כי בנוסף לשלושת האישים הבכירים יעידו בפני הוועדה השר ישראל כץ וכן מומחים בתחום המשפט הבינלאומי מרחבי העולם .
 עדכון ראשון - 4:05

רה"מ בוועדת טירקל :  ברק היה האחראי בהעדרי
רה"מ אמר בפתח עדותו בפני ועדת טירקל כי ערב נסיעתו לארה"ב הטיל את האחריות לטיפול במשט לעזה על כתפי שר הביטחון .  נתניהו סרב לענות על שאלת הוועדה האם נשקלו חלופות להשתלטות על המשט

