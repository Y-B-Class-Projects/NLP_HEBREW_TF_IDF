המו"מ הקואליציוני :  ליברמן ונתניהו נפגשו ,  טרם נמצא פתרון לגיוס
ראש הממשלה ויו"ר ישראל ביתנו דנו בתנאי הצטרפות המפלגה לממשלה ,  זאת לאחר שליברמן הציג את רשימת דרישותיו .  גורמים בקואליציה טוענים כי לא נמצא עדיין פתרון למשבר הגיוס .  הצדדים הנחו את צוותי המשא ומתן להמשיך בדיונים
ראש הממשלה בנימין נתניהו נועד היום  ( רביעי )  עם יו"ר ישראל ביתנו אביגדור ליברמן ודן עמו במגעים להקמת קואליציה ובתנאי הצטרפותו לממשלה .  ליברמן הציג אתמול בישיבת הסיעה את רשימת התנאים שלו ובראשם פנסיות לגמלאים וקשישים ונושאי דת ומדינה .  
מישראל ביתנו נמסר כי בין השאר ,  השניים דנו בגיבוש מדיניות ביטחון מוסכמת ושמירת הסטטוס-קוו בסוגיות דת ומדינה ,  וכי היא התקיימה באווירה טובה .  עם זאת ,  גורמים בקואליציה אמרו כי עדיין לא נמצא פתרון למשבר חוק הגיוס - שהוביל בין היתר לסיום כהונת הממשלה הקודמת .  בתום הפגישה ,  הצדדים הנחו את צוותי המשא ומתן להמשיך בדיונים .
 לקריאה נוספת:ליברמן הציג דרישותיו : " רוצים למנוע טירוף בנושאי דת ומדינה"הכנסת ה-21 יוצאת לדרך ,  ואיתה המוקשים :  גיוס ,  תאגיד ובג"ץהמו"מ נכנס לקצב :  כחלון ונתניהו ייפגשו על מנת להרכיב קואליציה 
ליברמן ,  שלאורך מערכת הבחירות הציג את מפלגתו תחת המסר  " ימין חילוני ",  הציג אתמול שורה של דרישות שעליהם לדבריו יעמוד במו"מ הקואליציוני . " כל עוד לא הגענו להסכמות בסוגיות עקרוניות ,  לא ננהל מו"מ על התיקים .  זה צריך להיות ברור וחד ",  אמר .
 לדבריו ,  דרישות המפלגה אינן נסובות רק סביב דת ומדינה אלא גם בנושאים כלכליים ,  חברתיים וביטחוניים . " בנושאי דת ומדינה ,  אנחנו בעד מדינה יהודית ,  אנחנו נגד מדינת הלכה .  זו הנוסחה שאנחנו מנסים להגיע להסכמות סביבה עם כל המרכיבים בקואליציה .  אנחנו גם מכבדים את הכרעת הבוחר ,  המחנה החרדי והחר"דלי הוא 22 מנדטים ולכן ברור לי שלא נוכל להוביל חלק מהיוזמות שהיינו רוצים להוביל בכנסת הזו ,  ולכן אנחנו רוצים קודם למנוע פגיעה בסטטוס קוו הקיים ואת הטירוף .  מה שראינו בחודשים האחרונים זה טירוף מוחלט - אנחנו דורשים לאסור שימוש בכל בדיקות DNA בבתי הדין הרבניים ,  לא לבדיקת יהדות ,  לא לצרכי נישואין או גירושין ".  
ליברמן המשיך להתייחס לנושא דת ומדינה ואמר כי  " כשאני מסתכל על יוזמות כמו חוק יסוד לימוד תורה ,  איסור מוחלט על עבודות בשבת ,  השינויים שרוצים להכניס בגיור ,  זו פגיעה בסטטוס קוו .  אנחנו מנסים לשמור על זה ולא נוכל להסכים ליוזמות האלה .  תפקידנו לבלום את כל זה .  משתדלים לא להכניס עיזים חדשות למו"מ הקואליציוני על מנת לסכל או להכשיל אותו ,  כל הדברים שאנחנו מקפידים עליהם ,  היו בעבר והם חלק מהשיח פה בכנסת .  גם חוק הגיוס הוא לא יוזמה חדשה ,  זה עבר בקריאה ראשונה והחרדים יודעים לחיות עם זה .  לא ראיתי כשזה עבר אז בקריאה ראשונה מהומה מצדם .  לנצל את הסיטואציה בכנסת לפעולה כוחנית וחד צדדית - לא נסכים לקבל ".  

המו"מ הקואליציוני :  ליברמן ונתניהו נפגשו ,  טרם נמצא פתרון לגיוס
ראש הממשלה ויו"ר ישראל ביתנו דנו בתנאי הצטרפות המפלגה לממשלה ,  זאת לאחר שליברמן הציג את רשימת דרישותיו .  גורמים בקואליציה טוענים כי לא נמצא עדיין פתרון למשבר הגיוס .  הצדדים הנחו את צוותי המשא ומתן להמשיך בדיונים

