 " מי יענה לטלפון האדום ?  ":  הסרטון של נתניהו נגד הרצוג ולבני
בסרטון אנימציה שהעלה לרשת מנסה ראש הממשלה להסיט את השיח לכיוון המדיני-ביטחוני ,  במקום זה החברתי-כלכלי .  שני מנהיגי  " המחנה הציוני "  נראים רבים האחד עם השני ,  כשכל אחד מהם מנסה להתחמק מהשיחה ב"קו הנזיפות של אובמה "
 אז במה יעסקו הבחירות הקרובות ?  תלוי את מי שואלים .  בעוד שב"מחנה הציוני "  מנסים בכל הכוח למשוך את השיח לכיוון החברתי-כלכלי ,  ראש הממשלה בנימין נתניהו מנסה ,  מטבע הדברים ,  להבליט את הצד המדיני-ביטחוני .  
בפוסט שהעלה היום  ( שישי )  ראש הממשלה לעמוד הפייסבוק שלו ,  הוא כותב כי  " הבחירות האלה הן על מי יענה לטלפון האדום בירושלים ,  והן גם ובעיקר על מה ייאמר בטלפון האדום הזה ".  נתניהו כותב עוד כי  " קל מאוד לקבל מחיאות כפיים וליטופים מהקהילה הבינלאומית .  כל מה שצריך לעשות בשביל זה הוא להיכנע ללחצים הבינלאומיים ולהסכים להקמת חמאסטן שנייה ליד תל אביב וירושלים ,  כפי שרוצים ציפי ובוז'י .  זו אינה דרכי ".  
בחירות 2015 || כל העדכונים בוואלה !  חדשות:סקר וואלה !  חדשות : " המחנה הציוני "  מטפסת ועוקפת את הליכודלא לתינוק הזה הוא פילל :  הרשימה של בנט מעכבת את חזונוחברי מועצה ופעילים חברתיים :  הרשימה של כחלון נחשפת 
אנשי נתניהו אף הכינו סרטון מצויר ,  שבו נראים לבני והרצוג רבים האחד עם השני ,  כאשר כל אחד מהם מנסה להתחמק מהשיחה ב"קו הנזיפות של אובמה ".  בתום הסרטון ,  ועל רקע קולות הוויכוח של השניים ,  עולה הכתובית : " ברגע האמת ,  נתניהו ". 
אגב ,  חיפוש בארכיון מעלה כי הסיסמה החדשה של נתניהו היא למעשה העתק של סיסמת הבחירות של אהוד ברק מ-2009 .  גם אז השתמש שר הביטחון לשעבר במילים  " ברגע האמת ,  ברק ",  כאשר דמותם של לבני ונתניהו הולכת ונמוגה והוא נותר במרכז התמונה . 
" המחנה הציוני "  מיהרו להכין סרטון תגובה ,  המציג אף הוא את הרצוג ולבני המצוירים מביטים בטלפון המצלצל .  אולם אז מופיעה תמונתו של נתניהו עם הכיתוב : " ביבי ,  השאלה היא לא מי יענה לטלפון ,  השאלה היא מי יתקשר אליך ?  "
 לפניות לכתב :  omri_n@walla.net.il  

" מי יענה לטלפון האדום ?  ":  הסרטון של נתניהו נגד הרצוג ולבני
בסרטון אנימציה שהעלה לרשת מנסה ראש הממשלה להסיט את השיח לכיוון המדיני-ביטחוני ,  במקום זה החברתי-כלכלי .  שני מנהיגי  " המחנה הציוני "  נראים רבים האחד עם השני ,  כשכל אחד מהם מנסה להתחמק מהשיחה ב"קו הנזיפות של אובמה "
 
