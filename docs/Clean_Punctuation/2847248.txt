מחר :  נתניהו יבקש מהנשיא ארכה להרכבת ממשלתו הרביעית
כמעט חודש לאחר שקיבל מריבלין את המינוי ,  יגיע ראש הממשלה למשכן הנשיא ויבקש ארכה שלא תעלה על 14 יום ,  ובמהלכה יצטרך לסיים את הרכבת הקואליציה .  בליכוד פועלים להגיע לסיכום עקרוני עם הסיעות החרדיות ועם סיעת כולנו עד מחרתיים
חודש לאחר שקיבל את המנדט ,  יגיע מחר  ( שני )  ראש הממשלה בנימין נתניהו למשכן הנשיא בירושלים ויבקש ארכה מנשיא המדינה ראובן ריבלין למלאכת הרכבת הממשלה .  מדוברות הנשיא נמסר כי השניים יקיימו פגישת עבודה בלשכתו של ריבלין בשעות הבוקר ,  ובסיומה צפוי ראש הממשלה לבקש את הארכה .
 על פי חוק יסוד :  הממשלה ,  לראש הממשלה ניתן פרק זמן של 28 ימים להרכבת הממשלה .  נשיא המדינה רשאי להאריך תקופה זו לתקופה נוספת שאינה עולה על 14 ימים .
 ממשלת נתניהו הרביעית - סיקור מיוחד:סוגרים פינות לקראת תום פרק הזמן הראשון להרכבת הממשלההמו"מ הקואליציוני :  התקדמות במגעים עם בנט ועם ליברמן"בנט היה צריך להביא יותר מנדטים כדי לקבל את החוץ או את הביטחון "
 נתניהו נפגש אמש במעונו עם צוות המשא ומתן של הליכוד לקראת תום פרק הזמן הראשון להרכבת ממשלה ,  ביום רביעי הקרוב .  בית הנשיא העביר ללשכת נתניהו מסרים שלפיהם בגלל יום הזיכרון ,  יצטרך ראש הממשלה להקדים ולהגיע לבקש את הארכה כבר ביום שלישי .  בסופו של דבר הוחלט כי נתניהו יגיע למשכן כבר מחר .  
גורמים בליכוד אמרו אמש כי במפלגה יעשו מאמצים להגיע עד יום שלישי לסיכום עקרוני עם הסיעות החרדיות ועם סיעת כולנו על תנאי הכניסה של שלוש המפלגות לקואליציה בראשות נתניהו ,  במטרה להשלים את המגעים במהלך תקופת ההארכה .  גורמים ביהדות התורה אישרו אמש בשיחה עם וואלה חדשות כי הצדדים כבר החלו בניסוח ההסכם הקואליציוני . " כעת עובדים על הניסוחים ועל הפינישים האחרונים ,  זה ייקח כמה ימים ",  אמרו במפלגה .
 יו"ר ישראל ביתנו ,  אביגדור ליברמן ,  הבהיר אתמול לנתניהו כי לא יסכים לפשרות בחוקי הגיור והגיוס ,  שעברו בכנסת הקודמת וכעת צפויים לעבור שינוי לבקשת ש"ס ויהדות התורה .  גורמים בישראל ביתנו אמרו לוואלה חדשות כי המפלגה ממתינה לקבל מצוות המשא ומתן של הליכוד את טיוטות הסכמי המשא ומתן עם הסיעות החרדיות כדי לראות את הנוסחים הקשורים בחוקים אלה ,  בטרם יחליטו אם להצטרף לממשלה . " לא נסכים לחזור אחורה בנושאי הגיור והגיוס ",  אמרו במפלגה .
 לפניות לכתב עמרי נחמיאס :  omri_n@walla.net.il 

מחר :  נתניהו יבקש מהנשיא ארכה להרכבת ממשלתו הרביעית
כמעט חודש לאחר שקיבל מריבלין את המינוי ,  יגיע ראש הממשלה למשכן הנשיא ויבקש ארכה שלא תעלה על 14 יום ,  ובמהלכה יצטרך לסיים את הרכבת הקואליציה .  בליכוד פועלים להגיע לסיכום עקרוני עם הסיעות החרדיות ועם סיעת כולנו עד מחרתיים

