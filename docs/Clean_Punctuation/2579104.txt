פרשנות :  נתניהו יסחוב את צה"ל למבצע נרחב בעזה ? 
כל בוחר בישראל יודע שלקראת הבחירות יעדיף נתניהו לשוטט עם שכפ"צ ביישובי הדרום ,  מלהשיב לשאלות על כהונתו .  חמאס לא מעוניין בהסלמה ,  אך עושה כל שביכולתו להתקרב למצרים
השאלה שמטרידה יותר מכל בימים אלה את ראש אגף המודיעין ,  אלוף אביב כוכבי ,  נוגעת ליחסי חמאס-מצרים .  כוכבי מנסה להבין מה כוללת ההחלטה האסטרטגית של חמאס ברצועת עזה ,  במסגרת ההתקרבות לשלטונו של מוחמד מורסי ,  ומה יהיו ההשלכות הביטחוניות של הדבר על ישראל .
 הכרזתו אתמול של ראש ממשלת חמאס ברצועה ,  איסמעיל הניה ,  כי המצור מעל עזה הוסר - שופכת אור על ההחלטות בתוך חמאס .  השאיפה המרכזית של הארגון היא להעביר את התלות הכלכלית מישראל לעזה ,  מה שמעמיד את משטרו של מורסי במבחן אמיתי - לא רק מול חמאס ,  אלא בעיקר מול תנועתו , " האחים המוסלמים ",  שרואה במצרים בחמאס צאצא אידיאולוגי שטבורו קשור באידיאולוגיה של סייד קוטוב ,  הוגה הדעות של התנועה .  
עד היום סרבו המצרים לפתוח את מעבר רפיח באופן מלא למעבר בני אדם וסחורות ,  כדי להימנע מלקיחת אחריות מלאה על המתרחש ברצועת עזה .  אך הכרזתו של הניה הגיעה במהלך ביקורו בעזה של אמיר קטאר ,  חמד בן חליפה אל-ת'אני ,  שהודיע כי יעביר סכום שנע בין 250-300 מיליון דולרים לרצועת עזה ,  ונותר רק לתהות מאין יעברו הסחורות והציוד ,  האם ממצרים או מישראל .  במצרים יודעים שהחלטה שלהם לפתוח את מעבר רפיח לסחורות תעביר בהדרגה את האחריות על רצועת עזה ,  ואת כאבי הראש הנלווים ,  מישראל למצרים .
 יממה לאחר ביקור האמיר מקטאר מוצא עצמו חמאס בנקודת זמן מעולה לשגר רקטות לישראל ולהיכנס ל"מיני-הסלמה ",  כהגדרתו ,  מול צה"ל .  ארגוני הסלפים ברצועת עזה מאתגרים אותו ומהווים עליו איום ברחוב הפלסטיני .  לפני יומיים מיהר חמאס לצאת לכלי התקשורת ולעדכן כי לא הוא שיגר את הרקטות לשטח ישראל ,  והצביע על הסלפים כאשמים ,  כדי למנוע תגובה ישראלית קשה שתשבש את ביקורו של ת'אני .  בנוסף ,  כלי טיס של חיל האוויר הרגו אמש שני פעילי חמאס שניסו לשגר רקטות לעבר ישראל ,  ועד לשעות הבוקר חמאס נמנע מלהגיב .  ניתוחי מאמרים גלויים שמתפרסמים בכלי התקשורת הפלסטינית מעלים כי הביקורת על ברחוב הפלסטיני מזמן חצתה את גבול הטעם הטוב ,  ויש מי שמכנה אותה תיעוב של ממש .  
האירועים האמורים מתנקזים כולם להחלטת חמאס לצאת לסבב אלים מוקטן ,  כדי להראות לרחוב הפלסטיני שהוא לא זנח את דרך הטרור ולהבהיר באופן חד-משמעי לאמיר מקטאר כי הכסף שיעביר לרצועה ישמש לא רק לבנייה ,  אלא גם לג'יהאד נגד ישראל .  האמיר מקטאר ,  למרות יחסיו עם ארצות הברית ,  מפזר כספים בשנים האחרונות כחלק ממשנתו לסייע לג'יהאד הסוני ברחבי העולם .  
למעלה מ-50 רקטות שוגרו במהלך היום לעבר יישובי הדרום ,  אך בצה"ל אומדים את היקף הנזק ומספר הפצועים ,  ובחישוב פשוט מגיעים למסקנה כי התגובה צריכה להיות נקודתית .  חמאס לא מעוניין בהרחבת העימות הצבאי ,  מאחר וביומיים הקרובים יקבע מועד כניסת חג הקורבן ,  ובארגון ירצו להראות לתושבי הרצועה את הצלחת גיוס הכספים לטובת פרויקטים גדולים ,  לצד תגובה לתקיפות צה"ל ,  ובו בעת גם לייצר שקט כשחמאס מעוניין בכך .
 לאחר חג הקורבן ולקראת מועד הבחירות בישראל ,  צפויה תקופה רגישה ביותר .  כל בעל זכות בחירה בישראל יודע כי ראש הממשלה בנימין נתניהו יעדיף להסתובב עם שכפ"צ ברחבי יישובי עוטף עזה ,  במסגרת מבצע רחב היקף מול חמאס ,  ולעסוק בסוגיות ביטחון ,  מלשבת מכווץ בלשכתו בירושלים ולהשיב לביקורת על המצב הכלכלי והחברתי הקודר במדינה .  התנגשות רחבה בין צה"ל לחמאס ,  ניתן לשער ,  קרובה היום יותר מתמיד .  

פרשנות :  נתניהו יסחוב את צה"ל למבצע נרחב בעזה ? 
כל בוחר בישראל יודע שלקראת הבחירות יעדיף נתניהו לשוטט עם שכפ"צ ביישובי הדרום ,  מלהשיב לשאלות על כהונתו .  חמאס לא מעוניין בהסלמה ,  אך עושה כל שביכולתו להתקרב למצרים

