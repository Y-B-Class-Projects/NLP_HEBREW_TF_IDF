סערת הנאום :  האנשים שיצטרכו לכבות את השריפות שידליק נתניהו
נאומו של ראש הממשלה בקונגרס מערער את התמיכה הדו-מפלגתית בישראל - אחד העקרונות החשובים לארגונים היהודים בארה"ב .  שדולת איפא"ק ,  שבפניה ינאם היום נתניהו ,  תנסה לשקם את יחסי המדינות .  כתבי וואלה חדשות מדווחים מוושינגטון
יותר מפעם בשנים האחרונות יצא לי לבקר ב"ועידת המדיניות "   ( Policy Conference )  של איפא"ק ,  השדולה הפרו-ישראלית בוושינגטון ,  כמרצה אורח .  קשה להסביר את התחושה במקום הזה במהלך ימי הוועידה ,  למי שלא יצא לו לבקר כאן :  אלפי אנשים ,  רובם יהודים ,  אך גם לא ,  שמגיעים לוושינגטון לשלושה ימים כדי להביע תמיכה בישראל .  
האווירה מחשמלת ,  מרגשת ומלהיבה ובמידה רבה יכולה להמחיש עד כמה הקשר בין ארה"ב וישראל חזק .  אי אפשר להישאר אדיש כאשר אלפי אמריקנים שרים את  " התקווה ",  צופים בשלל המצאות ישראליות ומקשיבים לסיפורים אנושיים יוצאי דופן מישראל .  הפעם ,  אני חייב לומר ,  זו ועידה יוצאת דופן עבורי בהשוואה לוועידות אחרות ,  ברמה הלאומית וברמה האישית .  
עוד על סערת הנאוםנתניהו נחת בוושינגטון :  בקונגרס לא מכירים את פרטי ההסכםזריף :  ההפחדות של נתניהו לא ימנעו את ההסכם עם המעצמותאובמה בראיון נדיר - בזמן נאום נתניהו בוועידת איפא"ק 
ברמה הלאומית ,  הנאום השנוי במחלוקת של ראש הממשלה בנימין נתניהו בקונגרס בהזמנת יו"ר בית הנבחרים הרפובליקני ג'ון ביינר ,  הצליח לעורר בוושינגטון מהומה לא קטנה .  נכון ,  מספר המשתתפים בוועידה גבוה ,  אולי אפילו הגבוה יותר אי פעם .  
ועדיין ,  העימות שאליו דהר נתניהו ביודעין ,  פוגע באחד העקרונות החשובים ביותר שעליהם מתבססים הארגונים היהודים בארה"ב - התמיכה הדו-מפלגתית בישראל .  הבחירה של ראש הממשלה במסלול ההתנגשות עם הנשיא האמריקני ברק אובמה ,  יוצרת תחושה מוטעית שהתמיכה בישראל הפכה לעניין של מפלגה מול מפלגה ,  רפובליקנים מול דמוקרטים .  הביקור הזה יגרום לנזק בעתיד ליחסים בין שתי המדינות ולאיפא"ק יהיה נדבך קריטי בשיקומם .  
האנשים הללו ,  שרבים בישראל לא יודעים כלל מה תפקידם ,  ייאלצו בלית ברירה לכבות את השריפות שנתניהו ידליק .  האבסורד הוא שהביקור והנאום של נתניהו ,  דווקא דוחקים הצדה את הדיון בעצירת הגרעין האיראני ,  ובמקום עומדים במרכז יחסי נתניהו-אובמה .  
ברמה האישית - התבקשתי הפעם למשהו מעט יוצא דופן .  לרוב אני מרצה באיפא"ק מול קבוצות מצומצמות ,  יותר או פחות ,  החל מכמה עשרות אנשים ועד כמה מאות .  בהרצאות הללו אני נדרש להציג את תמונת המצב של המזרח התיכון מנקודת המבט שלי כפרשן לענייני ערבים :  החברה הפלסטינית ,  לבנון וחיזבאללה ,  מצרים ועוד .  
אבל השנה נדרשתי לראיין על הבמה המרכזית איש מיוחד , " הנסיך הירוק ",  מוסעב חסן יוסף ,  בנו של שייח חסן יוסף שנחשב לראש החמאס בגדה .  בזמנו חשפתי את סיפורו כסוכן שב"כ ואנשי איפא"ק חשבו ששיחה  " אינטימית ",  בינינו יכולה לעניין את תומכי הארגון .  אז זהו ,  שזה לא היה כל כך אינטימי .  רק 15 אלף איש בערך באולם בגודל איצטדיון .  אותו פורום ממש שיהיה כאן היום בערב  ( שעון ישראל )  כדי לשמוע את נתניהו ,  אותה במה  ( לא אותה בלורית שיער )  .  
אני מודה ,  היו לי לא מעט פרפרים בבטן לפני העלייה לבמה המרכזית עם הרבה חששות מפני  " פאשלות ",  החל מאנגלית לא טובה מספיק ועד בלק אאוט אל מול כל אותם אלפי אנשים .  האולם מוקף 360 מעלות במסכי וידאו ענקיים ורק המחשבה על זה גרמה לי לפיק ברכיים .  נו ,  בסוף ,  זה עבר חלק . " הנסיך הירוק ",  מסעב ,  כיאה לנסיך ,  איחר והגיע בשנייה האחרונה אבל למרבה הפלא ,  השיחה באמת הפכה ל"אינטימית ",  זורמת ואפילו מעניינת עבורי .  כמו תמיד ,  מסעב יוסף לא מפסיק להפתיע אותי והפעם היו אלה ההתבטאויות המרגשות כל כך על ישראל ועל הקשר שלו למדינה .  אז איך זה לדבר מול 15 אלף איש ?  לא כל כך יודע .  היה חושך ולא ראיתי אותם .
 לפניות לכתב אבי יששכרוף :  aviissacharoff@walla.com 

סערת הנאום :  האנשים שיצטרכו לכבות את השריפות שידליק נתניהו
נאומו של ראש הממשלה בקונגרס מערער את התמיכה הדו-מפלגתית בישראל - אחד העקרונות החשובים לארגונים היהודים בארה"ב .  שדולת איפא"ק ,  שבפניה ינאם היום נתניהו ,  תנסה לשקם את יחסי המדינות .  כתבי וואלה חדשות מדווחים מוושינגטון

