 " ארהב לא תדחוף את הצדדים למשא ומתן "
 גורמים בכירים בממשל האמריקאי אמרו לעיתון  " א-שרק אל-אווסט "  כי ממשלו של אובמה מעדיף לחכות ולא לכפות על ישראל והרשות קיום מגעים ישירים לפני שיהיו מוכנות לכך
ארצות הברית מעדיפה לחכות מעט מאשר  " לדחוף "  את ישראל והפלסטינים לקיים ביניהם משא ומתן  כך מסרו הבוקר  ( שבת )  מקורות אמריקאיים רשמיים לעיתון  " א-שרק אל-אווסט "  הרואה אור בלונדון .  לדברי המקורות ,  אם ארה"ב תדחוף את הצדדים לקיים מגעים ישירים בין הצדדים ,  הדבר עלול להכשיל את המשא ומתן העתידי . " הממשל האמריקאי לא חוזר בו מעמדתו המתנגדת לקיום משא ומתן על עצם קיומו של משא ומתן ",  הוסיפו .
 במקביל הבהיר מקור אמריקאי בכיר כי ארצו מחויבת למשא ומתן בין ישראל לפלסטינים וכי קיימת אפשרות לגבש הסכם בין הצדדים . " מאמציו של השליח האמריקאי ג'ורג' מיטשל מתמקדים כעת במציאת העיתוי הנכון לקיום שיחות ",  אמר לעיתון .  הוא הוסיף עוד כי הדבר מצריך סבלנות מצד כולם ולכן אין בכוונת ארצו לכפות על הצדדים משא ומתן  " לפני שיהיו מוכנים לכך ". 
הבכיר האמריקאי התייחס גם להצהרותיו של ראש הממשלה בנימין נתניהו לפיהן הוא מוכן לקדם את המסלול הישראלי-סורי : " אם הצדדים יגיעו להסכם ביניהם ,  הממשל האמריקאי יתמוך בו ".  עם זאת ,  המקורות אמרו גם שמשא ומתן ישראלי עם סוריה אינו תחליף למשא ומתן עם הפלסטינים .
 אתמול אמר נשיא סוריה בשאר אסד כי אם הישראלים  " רציניים בכוונתם לשלום ,  עליהם לגשת למתווך הטורקי ".  אסד אמר עוד כי לארצו אין תנאים מוקדמים למשא ומתן אלא רק  " זכויות שעליהן לא תוותר ".  

" ארהב לא תדחוף את הצדדים למשא ומתן "
 גורמים בכירים בממשל האמריקאי אמרו לעיתון  " א-שרק אל-אווסט "  כי ממשלו של אובמה מעדיף לחכות ולא לכפות על ישראל והרשות קיום מגעים ישירים לפני שיהיו מוכנות לכך

