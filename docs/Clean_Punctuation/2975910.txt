יום העצמאות ה-240 לארה"ב :  חמישה דברים שאתם צריכים לדעת היום
בארצות הברית יציינו את המאורע עם חגיגות ,  ריקודים וזיקוקים .  ראש הממשלה ימריא לביקור בן ארבעה ימים באפריקה .  נציין 40 שנה למבצע אנטבה לשחרור המטוס החטוף ועוד שני דברים שאתם צריכים לדעת היום
אתם צריכים לדעת שהיום ימריא ראש הממשלה בנימין נתניהו לביקור בן ארבעה ימים באפריקה .  מדובר בביקור ראשון מסוגו שבמסגרתו יגיע נתניהו לארבע מדינות .  את מסעו הוא יחל באנטבה שבאוגנדה ,  שם ישתתף בטקס לציון 40 שנה ל"מבצע יונתן ",  המבצע שבו נפל אחיו ,  יוני .  לאחר מכן הוא ימשיך לקניה ורואנדה ויסיים את הביקור באתיופיה .  הוא צפוי לשוב לישראל ביום שישי .  על מסעו נשמעו ביקורות רבות ונטען כי העלות  28 מיליון שקלים  היא חריגה .  לשכת ראש הממשלה הכחישה את עלות הנסיעה .  
אתם צריכים לדעת שהיום לפני 40 שנה ,  בשנת 1976 ,  שוחרר מטוס  " אייר פראנס "  שנחטף על ידי טרוריסטים כשהיה בדרכו מנמל התעופה בן גוריון לפריז .  המטוס שוחרר במבצע הירואי של סיירת מטכ"ל שנקרא תחילה  " כדור הרעם ".  לאחר המבצע שונה שמו ל"מבצע יונתן "  לזכרו של מפקד הסיירת ,  יונתן נתניהו ,  שנהרג .  המטוס נחטף על ידי ארבעה מחבלים שהנחיתו אותו בבנגאזי שבלוב .  שם הצטרפו אליהם שלושה מחבלים נוספים והם המריאו לאנטבה שבאוגנדה .  על המטוס החטוף היו 248 נוסעים ו-12 אנשי צוות וביום השלישי לחטיפה שוחררו כלל הנוסעים שלא היו יהודים או ישראלים .  קברניט המטוס הצרפתי התעקש להישאר עם החטופים .  המחבלים ביקשו את שחרורם של 53 טרוריסטים הכלואים בישראל ,  בקניה ,  בגרמניה ,  בשוויץ ובצרפת .  בסופו של דבר ,  אחרי שישה ימים ,  שוחרר המטוס וחולצו כמעט כל שני הערובה במבצע יוצא הדופן של מטכ"ל .  שלושה בני ערובה נהרגו במהלך החילוץ וכן שבעת המחבלים .  
אתם צריכים לדעת שהיום מציינת ארצות הברית 240 שנים לעצמאותה .  מדובר ביום חג שנקרא גם  " ארבעה ביולי "  אשר מציין את אימוץ הכרזת העצמאות של ארצות הברית ב-1776 .  במסגרת יום זה ,  הכריזו המושבות הראשונות בארצות הברית על התנתקות ממלכת בריטניה .  במהלך היום ,  שמוגדר כיום שבתון ,  יתקיימו חגיגות ,  מופעי זיקוקים ,  מצעדים ופיקניקים ברחבי הפארקים בארצות הברית .  
אתם צריכים לדעת שהיום יתקיים בבית המשפט המחוזי בירושלים דיון בעניינו של המחבל חאלד קוטינה שדרס למוות באפריל 2015 את שלום שרקי בגבעה הצרפתית שבירושלים .  בפיגוע נפצעה גם חברתו של שרקי ,  שירה קליין ,  באורח קשה .  קוטינה ,  תושב מזרח ירושלים בן 38 ,  נסע בכביש 1 בבירה לכיוון הגבעה הצרפתית ,  אז סטה בחדות מנתיבו ופגע בעוצמה תחילה בקליין ואז בשרקי ,  אחיו של העיתונאי יאיר שרקי ,  בזמן שישבו בתחנת אוטובוס .  הוא מואשם ברצח ובניסיון רצח .  בדיונים קודמים טען כי אינו זכר את שעשה ומכאן שלא היה אחראי למעשיו .  
אתם צריכים לדעת שהיום לפני 82 שנים הלך לעולמו המשורר הלאומי  חיים נחמן ביאליק .  הוא נחשב לאחד מגדולי המשוררים העבריים ,  סופר ,  מתרגם ועורך שהשפיע רבות על התרבות היהודית המודרנית .  נוסף ליצירותיו הרבות ,  סייע ביאליק גם בחידוש מילים בשפה העברית .  בין יצירותיו המוכרות :  הספר אצבעוני ,  תרגום לספר דון קישוט ,  השיר קן לציפור ,  השיר רוץ בן סוסי והשיר הכניסיני תחת כנפך .  הוא הלך לעולמו בגיל 61 עקב מחלת הסרטן .  

יום העצמאות ה-240 לארה"ב :  חמישה דברים שאתם צריכים לדעת היום
בארצות הברית יציינו את המאורע עם חגיגות ,  ריקודים וזיקוקים .  ראש הממשלה ימריא לביקור בן ארבעה ימים באפריקה .  נציין 40 שנה למבצע אנטבה לשחרור המטוס החטוף ועוד שני דברים שאתם צריכים לדעת היום

