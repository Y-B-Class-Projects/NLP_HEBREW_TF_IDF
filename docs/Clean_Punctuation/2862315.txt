כשנתניהו חשף בפני הפעילים : " סבי גר ליד משפחת אבו מאזן בצפת "
 נתניהו ממשיך בפגישותיו עם חברי מרכז הליכוד ,  על רקע תחילת הדיונים הערב על שינוי שיטת הפריימריז .  פעיל בראשון לציון ניסה להביכו כשדרש : " אני רוצה שכולם פה יוקיעו את אורן חזן ".  נתניהו חמק באלגנטיות
 ( ח"כ אמסלם :  הפריימריז זו השיטה הכי מושחתת שאני מכיר )  
הדרמה בליכוד נמשכת :  הערב  ( רביעי )  ייפתח במרכז המפלגה הדיון על שינויי החוקה ,  כאשר חברי מרכז יעלו לבמה ויצטרכו לנמק את עמדתם לגבי שתי הצעות עיקריות שיעלו ביום ראשון הקרוב להצבעה .  ההצעה הראשונה ,  שאותה יזם ח"כ דוד אמסלם ,  מבקשת לקבוע שבחירת כל הרשימה תהיה בידי מרכז הליכוד .  הצעה מרוככת יותר ,  שאותה מקדם ראש הממשלה בנימין נתניהו ,  קובעת כי המקומות 16-1 ייקבעו בידי כלל המתפקדים ,  ואילו מקומות 17 ואילך ייבחרו בידי מרכז המפלגה .
 נתניהו המשיך אתמול לפגוש חברי מרכז כדי לשכנע אותם לתמוך בהצעה המרוככת .  בכינוס שנערך בראשון לציון ,  בביתו של איש העסקים שפי ששון ,  קרא נתניהו למתפקדים לתמוך בהצעתו ,  ואמר כי היא תאזן בין אלה שרוצים לתת את הכוח כולו בידי המתפקדים ובין אלה שרוצים שהכוח יהיה רק בידי המרכז .  
עוד על הסערה בליכוד סביב הפריימריז :" שיטת הפריימריז הכי מושחתת שיש ":  הח"כ שמאתגר את נתניהו"נתחזק או נידרדר ":  הצעת הפשרה של נתניהו בנוגע לפריימריז בליכוד  
" זה מאוזן מבחינה ציבורית ומשפטית ,  זה פשוט נכון ",  אמר .  ראש הממשלה פנה ליוזם ההצעה המרוככת ,  ח"כ דוד ביטן ,  והביע תקווה כי הצעתו תעבור בסופו של דבר .  בהמשך אמר נתניהו כי הוא מקווה שמספר המתפקדים של המפלגה יגדל ממאה ל-200 ,  והוסיף : " אני גם הולך לפקוד .  בסוף השבוע הייתי בצפת .  הלכתי עם שרה ועלינו למצודה .  עברנו בדרך ליד הבית של סבא שלי .  הוא הגיע לצפת לפני כמעט מאה שנה ,  כשאבא שלי היה בן עשר .  מסתבר שזה ליד הבית של אבו מאזן .  לא חשוב ,  אולי המשפחות הכירו .  שיחקתי כדורגל במקום שאבא שלי שיחק כדורגל לפני כמעט מאה שנה ושבר אז את הרגל ".  
נתניהו לא הסתיר את העובדה שאינו מרוצה מכך שכמה מהנוכחים בחדר תיעדו את המפגש הסגור בטלפונים סלולריים ,  ונראה אומר לאחד מהם : " תוריד ,  בחייך .  אני רוצה לראות את העיניים שלך ".  נתניהו ,  שהיה במצב רוח מחויך במהלך הערב ,  פנה בשלב מסוים לראש עיריית לוד ,  יאיר רביבו ,  שנכח גם הוא במפגש ,  ואמר לו : " אני רוצה שתלמד משהו :  כשיש משהו טוב - השרים עשו אותו .  כשיש משהו רע - זה ראש הממשלה ".  
הוא סיפר גם על ניצחון הליכוד בבחירות האחרונות ,  וערך השוואה בין קמפיין הליכוד לבחירות ובין הקמפיין שהוא מנהל כדי להעביר את ההחלטה במרכז הליכוד : " אמרתי לפני הבחירות שאם נלך מלוכדים ננצח .  הלכנו מלוכדים וניצחנו .  זה הקרב הראשון .  עשינו דבר גדול נגד חלק קטן מהתקשורת ונגד כוחות עצומים שפעלו נגדנו התלכדנו והלכנו יחד במסר אחד לניצחון .  עכשיו אנחנו עומדים בפני החלטה שנייה לא פחות חשובה ".  
מכיוון שהכנס התקיים יומיים בלבד אחרי פרסום התחקיר אודות ח"כ אורן חזן ,  הרוחות בקרב הפעילים עדיין סערו סביב הנושא .  בתום דבריו של נתניהו פנה אליו אחד הפעילים ואמר לו : " אדוני ראש הממשלה ,  דבר נוסף .  אני רוצה שכל הציבור פה יוקיע את חזן ".  פעיל אחר נשמע אומר : " גם אני רוצה לומר משהו ".  נתניהו לא השיב לשניים ,  ואחד ממארגני הכנס קטע את המבוכה וביקש מהקהל לשיר את ההמנון ולסיים את האירוע .  
לפניות לכתב עמרי נחמיאס :  omri_n@walla.net.il 

כשנתניהו חשף בפני הפעילים : " סבי גר ליד משפחת אבו מאזן בצפת "
 נתניהו ממשיך בפגישותיו עם חברי מרכז הליכוד ,  על רקע תחילת הדיונים הערב על שינוי שיטת הפריימריז .  פעיל בראשון לציון ניסה להביכו כשדרש : " אני רוצה שכולם פה יוקיעו את אורן חזן ".  נתניהו חמק באלגנטיות

