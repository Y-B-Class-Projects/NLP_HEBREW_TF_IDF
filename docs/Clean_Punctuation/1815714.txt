רה"מ : " אציג בקונגרס את הדרך להביא שלום לאזור "
 בהרמת כוסית לכבוד החג בפני חברי הליכוד ,  אמר נתניהו כי יציג את משנתו המדינית בפני הקונגרס .  רה"מ רמז בדבריו ליוזמת העצמאות הפלסטינית : " נעמוד מול אלה המנסים להכתיב לנו תנאים "
  ( צילום :  דניאל בוק ,  עריכה:טל רזניק ) 
ראש הממשלה בנימין נתניהו ,  אישר אמש  ( חמישי )  כי הוזמן לשאת דברים בפני שני בתי הקונגרס האמריקאי במה שהוגדר כ"נאום בר אילן 2 ".   " אני מעריך את ההזמנה .  היא מסמלת את הברית האיתנה בין ארצות הברית לעם ישראל ",  אמר רה"מ .  נתניהו סיפר כי זו הפעם השנייה שהוזמן לשאת דברים בפני הקונגרס : " הפעם הקודמת הייתה לפני 15 שנה .  אמרתי אז שהאיום הגדול ביותר לשלום האנושות ,  ולשלומה של ישראל ,  הוא נסיונה של אירן להתחמש בנשק גרעיני .  לצערנו ,  האיום רק גבר מאז .  אדבר על האיום הזה ,  על השינויים הגדולים המתחוללים באזורנו ,  ועל הדרך בה אנו מאמינים שרק בכוחה להביא לשלום בינינו לשכנינו ,  שלום שיחזיק מעמד ". 
נתניהו ציין כי  " עלינו להתעקש על כך שהסדרי שלום יביאו שלום בטוח ,  ולא על שלום על הנייר ,  אלא שלום בר קיימא .  קבעתי כמה עקרונות כדי להבטיח הסדר כזה ,  החשובים שבהם  הכרת הפלסטינים במדינת ישראל כמדינת העם היהודי ,  וסידורי ביטחון אמיתיים בשטח .  אלו דרושים לא רק כדי לשמור על השלום ,  אלא כדי לשמור על ישראל במקרה שהשלום יופר .  גם לזה אנחנו צריכים להתכונן .  עמדנו בכך מול לחצים כבדים ,  ונמשיך בכך כי הדבר חיוני לעתידנו .  נעמוד עליהם מול אלה שינסו להכתיב לנו תנאים שישאירו אותנו ללא ביטחון וללא שלום ". 
בגלי צה"ל דווח כי בלשכת ראש הממשלה מנסים לתאם פגישה בין נתניהו לנשיא ארה"ב ,  ברק אובמה ,  שתתקיים במהלך הביקור בו יישא נתניהו את הדברים בפני בתי הקונגרס .  כמו כן ,  צפוי נתניהו לנאום בפני השדולה הפרו-ישראלית  " אייפאק ".   
" מסביבנו מתרחשת עכשיו טלטלה גדולה ",  אמר נתניהו בנאומו . " זו רעידת אדמה המשנה את פני לא רק המזה"ת שמשנה את האזור כולו מפקיסטן ועד מרוקו .  בכל המרחב העצום הזה יש מדינה אחת יציבה ,  בטוחה ,  חופשית ,  משגשגת  מדינתנו ,  מדינת ישראל ,  ובזמן הזה חשוב שמדינת ישראל מונהגת על ידי תנועתנו ועל ידי ממשלה בראשות הליכוד .  יש אנשים שמדברים ויש אנשים שעושים ". 
נתניהו התייחס למצב הביטחוני ,  ואמר כי  " בביטחון נקטנו מדיניות חדה וברורה :  שמנו קץ לעידן של הבלגות .  כל התקפה נענית בתגובה נמרת ,  ואנחנו עושים הרבה .  לא הכול ידוע .  אנחנו עושים הרבה גם במניעת התחמשות ,  והתוצאה הייתה שנתיים של שקט כמעט חסר תקדים .  בשנתיים הללו איבדנו פחות חיי אדם מבעשור האחרון .  זה לא מקרי :  זו תוצאה של המדיניות הברורה שהנהגנו .  נכון שלאחרונה היה ניסיון להפר את השקט .  נתנו תגובה חזקה ביותר .  אני מקווה שהחמאס וגורמי הטרור הבינו את המסר .  אם לא הבינו  יבינו ". 
בדבריו התייחס נתניהו גם לעורף הדרומי ,  שספג מטחי רקטות כבדים באחרונה . " אנחנו מעריכים במיוחד את עמידת החברים מהדרום .  המענה שלנו הוא לא רק הגנתי ,  איננו רק ב'כיפת ברזל' או באמצעים אחרים שאנחנו מפתחים והשתיקה יפה להם .  המענה הוא קודם כל התקפי והרתעתי .  בל יפקפק איש ביכולותינו ובנחישותנו להגן על ילדינו ועל מדינתנו ",  אמר רה"מ .  כמו כן ,  ציין נתניהו כי תקציב הביטחון יוגדל .  
נתניהו ציין גם כי הוא מרוצה מתפקוד סיעתו ,  כשאמר כי  " אנחנו מכהנים שנתיים בממשלה ובכנסת ,  ולא הפסדנו הצבעה אחת .  זה הישג בלתי רגיל של משמעת ,  התגייסות ומחויבות .  זו הזדמנות לומר לכם תודה ". 
 ( עדכון ראשון :  20:02 ) 

רה"מ : " אציג בקונגרס את הדרך להביא שלום לאזור "
 בהרמת כוסית לכבוד החג בפני חברי הליכוד ,  אמר נתניהו כי יציג את משנתו המדינית בפני הקונגרס .  רה"מ רמז בדבריו ליוזמת העצמאות הפלסטינית : " נעמוד מול אלה המנסים להכתיב לנו תנאים "
 
