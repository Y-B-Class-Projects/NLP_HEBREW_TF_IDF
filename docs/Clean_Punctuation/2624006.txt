תמה הפגישה המשולשת :  מחלוקת עם לפיד על תיקי החינוך והפנים
נתניהו ,  בנט ולפיד נועדו שוב בניסיון לסלול הדרך להקמת הממשלה .  גורמים במערכת הפוליטית :  לפיד מנסה  " למשוך זמן "  כדי להגיע ליותר הישגים .  הפגישה צפויה להתחדש מאוחר יותר
 ( צפו בבנט ולפיד עם סיום הפגישה הלילית )  
הקרב על משרדי החינוך והפנים עד הרגע האחרון :  המחלוקת בין ראש הממשלה בנימין נתניהו לבין יו"ר יש עתיד יאיר לפיד על תיקי הממשלה הגיעה בצהריים  ( שני )  לסיבוב נוסף .  השניים נועדו יחד עם יו"ר הבית היהודי נפתלי בנט בנסיון לסלול את הדרך להקמת הממשלה .  עיקר המחלוקת נוגעת לדרישת לפיד לקבל את משרדי החינוך והפנים .  בתום הפגישה ,  שצפויה להתחדש מאוחר יותר ,  אמר בנט : " אנחנו הולכים לאכול ".  
בשלב זה נראה כי מספר השרים צפוי לעמוד על 22 בלבד ,  אך לדברי גורמים במערכת הפוליטית ,  לפיד דורש כי חברי מפלגתו יעמדו בראש שני המשרדים .  מאידך ,  נתניהו עומד על כך כי שר החינוך הנוכחי גדעון סער ימשיך ותפקידו ואילו תיק הפנים יוענק גם כן לאחד מחברי מפלגתו .  
בשלב זה שני הצדדים עומדים על דעתם והדיונים אף כללו טונים גבוהים .  עם זאת ,  לדברי אחד הגורמים ,  לפיד מנסה  " למשוך זמן "  ולהעצים את המחלוקת על מנת למשוך את נתניהו עד לרגע האחרון של המשא ומתן כדי להגיע לכמה שיותר הישגים .  
במידה שתיק החינוך יגיע לידי יש עתיד ,  צפוי שי פירון לקבל את המשרד ,  כאשר עדיין לא ברור מיהו המועמד במפלגה שיקבל את משרד הפנים - יעל גרמן או מאיר כהן .  
מצדו של בנט ,  עיקרי הדברים כבר נסגרו .  בנט יתמנה לשר התמ"ת עם סמכויות נרחבות וייקבל גם את תיק ההסברה .  בתקופה שבה אין שר חוץ מכהן ,  צפוי בנט לשמש כפנים של ישראל בתקשורת העולמית .  כמו כן ,  ישמש בנט כחבר בפורום הביטחוני המצומצם וכסגן ראש הממשלה .  תיק השיכון יילך לאורי אריאל ,  הדתות לאלי בן דהן והמשרד לענייני ירושלים והתפוצות יוענק כך נראה לאורי אורבך .  
בינתיים בנט משמש בעיקר כמתווך בין בן בריתו לפיד לראש הממשלה נתניהו ,  כאשר נראה כי היחסים בין השניים הולכים ונבנים מחדש .  כך למשל ביום חמישי ערך בנט מסע דילוגים בין לשכת נתניהו בקריה לבין ביתו של לפיד בתל אביב על מנת לפתור את המחלוקת על תיקי החינוך והפנים .  בינתיים ,  עושה רושם כי לפיד עומד על כך כי שני התיקים יהיו בידיו ופתרון לא נראה באופק .  גורם באחת המפלגות אמר היום כי לא מן הנמנע שרק בשעות האחרונות שיוותרו למשא ומתן תיפתר הסוגיה ,  מן הסתם בחלוקת התיקים בין שתי המפלגות .
 במקביל ,  קיימת עדיין מחלוקת באשר לשאלה מי יחזיק בראש ועדת הכספים בכנסת .  יש עתיד והבית היהודי מעוניינים כי אחד מאנשיהם יתמנה לתפקיד וגם הסוגיה הזו עדיין איננה פתורה .  
 ( עדכון ראשון :  13:00 ) 
עוד על הרכבת הממשלההסתיימה הפסגה הפוליטית : " הצוותים יושבים ועובדים"לקראת סיום ?  יאיר לפיד : " זה ייקח עוד זמן"ליברמן על גיבוש הקואליציה : " כולם במקצה שיפורים "
 לפניות לכתב :  joshjosh@walla.com 

תמה הפגישה המשולשת :  מחלוקת עם לפיד על תיקי החינוך והפנים
נתניהו ,  בנט ולפיד נועדו שוב בניסיון לסלול הדרך להקמת הממשלה .  גורמים במערכת הפוליטית :  לפיד מנסה  " למשוך זמן "  כדי להגיע ליותר הישגים .  הפגישה צפויה להתחדש מאוחר יותר

