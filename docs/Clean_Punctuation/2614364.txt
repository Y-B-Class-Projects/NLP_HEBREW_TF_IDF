נתניהו לקורבנות בורגס : " האחראים ישלמו המחיר "
 למחרת פרסום הממצאים שהטילו את האחריות לפיגוע על חיזבאללה שוחח ראש המטה ללוחמה בטרור עם משפחות ההרוגים והעביר מסר מנתניהו .  כעת מקווים שהארגון יוצא מחוץ לחוק באירופה
ראש המטה ללוחמה בטרור במשרד ראש הממשלה ,  איתן בן דוד ,  שוחח הבוקר  ( רביעי )  עם משפחותיהם של קורבנות הפיגוע בבורגס בחודש יולי האחרון ועדכן אותם בתוצאות החקירה של ממשלת בולגריה שפורסמו אתמול ,  והטילו את האחריות לפיגוע על ארגון חיזבאללה .  בן דוד מסר למשפחות בשמו של ראש הממשלה בנימין נתניהו כי  " מדינת ישראל תעשה הכל כדי שהאחראים לפשע הזה ישלמו את המחיר ".  
בירושלים קיבלו בשביעות רצון את הודעתה של ממשלת בולגריה אתמול ,  לפיה המחבלים שביצעו את הפיגוע ,  בו נהרגו חמישה תיירים ישראלים ואזרח בולגרי ,  הם חברי הזרוע הצבאית של חיזבאללה .  כעת מקווים בישראל שמסקנות הדו"ח יגבירו את הסיכוי שהאיחוד האירופי יחליט להגדיר את חיזבאללה כארגון טרור ויוציא אותו אל מחוץ לחוק .  נתניהו הגיב אתמול לממצאי החקירה ואמר כי  " חיזבאללה הוא האחראי הישיר למעשה הזוועה בבורגס .  יש רק חיזבאללה אחד .  זהו ארגון אחד עם הנהגה אחת .  ההתקפה בבורגס הייתה התקפה על אדמה אירופית נגד מדינה חברה באיחוד האירופי .  אנו מקווים שהאירופאים יסיקו את המסקנות הנדרשות לגבי אופיו האמיתי של חיזבאללה ".  
גם בוושינגטון קראו לקהילה הבינלאומית ולאיחוד האירופי לנקוט צעדים להגברת הלחץ על חיזבאללה בעקבות הדו"ח .  יועץ הבית הלבן לענייני לוחמה בטרור ,  ג'ון ברנן ,  אמר כי אירופה ,  כמו גם בעלי ברית אחרים ,  חייבת לחשוף את תשתית הארגון ולפגוע ברשת הפיננסית והתפעולית במטרה למנוע פיגועים נוספים בעתיד .  עם זאת ,  לפי ההערכה לא צפויה הסכמה של 27 מדינות האיחוד על הגדרת חיזבאללה כארגון טרור .  שר החוץ הבריטי ,  ויליאם הייג ,  אמר אתמול כי הוא מתכוון לפעול להחרפת צעדי האיחוד נגד חיזבאללה . " חשוב שהאיחוד האירופי יגיב בתקיפות להתקפות על אדמת אירופה .  כל מעשה טרור הוא התקפה על הערכים המשותפים שלנו ",  אמר .  
שרת החוץ של האיחוד האירופי ,  קתרין אשטון ,  התייחסה גם היא אתמול לתוצאות החקירה הבולגרית ,  ואמרה כי  " האיחוד האירופי צריך לדון בכובד ראש בכל המידע מהחקירה ".  אשטון בירכה את בולגריה על ההתקדמות בחקירה וציינה כי  " האיחוד האירופי והמדינות החברות ידונו בתגובה ההולמת לנוכח כל הממצאים שעלו בחקירה ".  
באותו נושא:בולגריה :  רשמית - חיזבאללה ביצע את הפיגוע בבורגסהיורופול :  אין קשר ישיר בין אירן לפיגוע בבורגסהפיגוע בבורגס יסייע להגדיר החיזבאללה כארגון טרור ? 
לפניות לכתבת טל שלו :  tal_sh@walla.net.il 

נתניהו לקורבנות בורגס : " האחראים ישלמו המחיר "
 למחרת פרסום הממצאים שהטילו את האחריות לפיגוע על חיזבאללה שוחח ראש המטה ללוחמה בטרור עם משפחות ההרוגים והעביר מסר מנתניהו .  כעת מקווים שהארגון יוצא מחוץ לחוק באירופה

