 " הרוויח את זה ביושר ":  עימות סוער בכנסת בצל חקירת ראש הממשלה
בעיצומו של הפיליבסטר לעיכוב חוק התאגיד ,  שנערך שעות ספורות לאחר חקירת ראש הממשלה ,  הציתה הפרשה דיון ער במליאה .  ח"כ סויד : " נעשה מסע דה-לגיטימציה למשטרה ".  ח"כ אמסלם : " מעולם לא היה כזה זלזול בראש ממשלה "
  ( בווידאו :  ראש הממשלה נחקר במעונו בחשד לקבלת טובות הנאה ,  אמש )  
הדיונים שנמשכו אל תוך הלילה  ( שלישי )  במליאת הכנסת במסגרת ליל הפיליבסטר שיזמה האופוזיציה לעיכוב החוק לדחיית עליית התאגיד לאוויר ,  גררו ח"כים להתנצחות סוערת .  הסיבה :  חקירת ראש הממשלה ,  בנימין נתניהו ,  שהסתיימה זמן קצר לפני ההתכנסות .  
במהלך נאומה של ח"כ רויטל סויד  ( המחנה הציוני )  ,  שנמשך 50 דקות ,  יצא ח"כ דוד אמסלם  ( הליכוד )  להגנת ראש מפלגתו . " מעולם לא הייתה חוצפה וחוסר כבוד לראש ממשלה כמו בשנים האחרונות ",  אמר .  אמסלם הביא כדוגמה את מסיבת יום ההולדת ה-90 שנערכה לנשיא המדינה לשעבר שמעון פרס ,  שעלותה הסתכמה ב-11 מיליון שקל שנאספו בתרומות . " אני מניח שאם היינו עושים מסיבה כזו לראש הממשלה ,  מר יצחקי  ( ניצב מני יצחקי ,  המפקח על החקירה נגד נתניהו  י"א )  היה מגיע עם ארבע ניידות ".  
ח"כ סויד השיבה לו כי אין זה יד המקרה שנתניהו מקבל את היחס הזה . " אני מקבלת את העובדה שיש עליהום על ראש הממשלה ,  אבל בניגוד לתפיסה שלך ,  הוא הרוויח את זה ביושר .  לא יכול להיות שיהיה לנו ראש ממשלה שמחרב כל דבר שפוגע בהישרדות שלו ",  אמרה .
 לקריאה נוספת : " האיום האיראני החדש של נתניהו ":  זה האיש שחוקר את ראש הממשלהנתניהו ב-2008 : " ראש ממשלה בחקירה לא חושב על האינטרס הלאומי"לילה לבן בכנסת :  הצעת החוק לדחיית שידורי התאגיד אושרה 
עוד הוסיפה ,  כי חברי הליכוד הם שהחלו בהכפשת המשטרה בעקבות החקירה . " לאחר שהכפישו את התקשורת בשנים האחרונות ,  בג"ץ ומערכת המשפט - היום נחשף מסע הדה לגיטמציה למשטרת ישראל ",  אמרה . " אתה מעלה טענות שיגרמו לציבור לאבד את האמון שיש לו במשטרת ישראל ,  כדי לגרום לכך שהיא תראה גרועה כשהיא חוקרת את ראש הממשלה ".   
" יש פה צבא שלם רציני מאוד שכל תפקידו ליירט את הימין מהשלטון ",  השיב לה אמסלם . " ראש היחידה לחקירות הונאה לא אמור להיכנס לפוליטיקה .  אפעל לקדם חקיקה שלא תאפשר לבעלי תפקידי מפתח כאלה להצטרף לפוליטיקה לאחר פרישתם ,  אלא לאחר צינון של עשר שנים לפחות ".   

" הרוויח את זה ביושר ":  עימות סוער בכנסת בצל חקירת ראש הממשלה
בעיצומו של הפיליבסטר לעיכוב חוק התאגיד ,  שנערך שעות ספורות לאחר חקירת ראש הממשלה ,  הציתה הפרשה דיון ער במליאה .  ח"כ סויד : " נעשה מסע דה-לגיטימציה למשטרה ".  ח"כ אמסלם : " מעולם לא היה כזה זלזול בראש ממשלה "
 
