מחליפים עמדות- ההבדל בין ישראל לארה"ב
אפשר בהחלט לראות בשני הנאומים שנשאו הילרי קלינטון ובנימין נתניהו בוועידת איפא"ק את עמדותיהן הייצוגיות של ישראל וארה"ב .  שני הנאומים נישאו בצל המשבר שהוגדר  " קשה "  בין ישראל לארה"ב בעקבות ההחלטה לבנות בירושלים .  משום כך מעבר לדברי הנימוסין והכיבושין בפני באי הוועידה ,  מדובר בתגובות פומביות ברורות לוויכוח בין וושינגטון לירושלים .  ובכן ,  מה היה לנו ? 
ראשית ,  בניגוד לכמה פרשנים שקוראים בעיקר את עצמם ,  קשה להימנע מהרושם שקלינטון ניסתה באמצעות באי הוועידה לרצות את תומכיה של ישראל ,  שביקרו את הממשל על תגובתו חסרת המידה כלפי ישראל בתקרית האחרונה .  לרגעים התקבל הרושם של חזרה למערכת הבחירות כשנה קודם לכן ,  שעה שקלינטון ניסתה לשכנע את תומכי ישראל בארה"ב שברק אובמה יהיה טוב לישראל ,  ומחויב לביטחונה .
 אם קלינטון חוזרת על הדברים כיום ,  הדבר מלמד שגם בממשל ערים לביקורת החריפה כלפי אובמה .  התובנה הזאת מסתייעת בחלק הגדול שקלינטון הקדישה בנאומה להסבר הגיוני וסבלני על עמדתה כלפי ישראל בתקרית האחרונה ,  שהרי זה לא עניין ל"עלבון "  אלא ל"היגיון ",  ושום מילה על  " שיחת הנזיפה ".  בקיצור ,  בניגוד לחגיגות כמה פרשנים ,  גם בממשל הבינו שהלכו צעד אחד רחוק מדי ,  וכעת מבקשים להתקרב .  אז מי אמר שאין שיחות קירבה ? 
נאומה של קלינטון הציע ארומה של טיעונים ידועים בשיח השמאלי הישראלי ,  שאין ספק שנלחשו על אוזנו של כותב נאומיה על ידי נשמות ישראליות טובות .
 חלק ניכר מנאומה הוקדש להוכחת מחויבותה של ארה"ב כלפי ישראל .  קלינטון דיברה בתקיפות נגד אירן גרעינית ,  אולם מבחינתה הסכנה הישירה שבאירן כזאת היא לישראל ולמזרח התיכון בלבד .
 ביחס לתהליך השלום ,  קלינטון חזרה על הפנייה להיגיון של שני הצדדים ,  אבל בעיקר להיגיון הישראלי .  היא דיברה על הסטטוס קוו שאינו בריא לאזור ,  על דעת הקהל העולמית ,  והכניסה שחקן שמאלי נוסף לטיעוניה :  השד הדמוגרפי .  לא כאן המקום להתמודד עם הטיעונים הללו ,  אבל יש משהו די מייאש בעובדה שגם לאחר כל הצעדים שממשלת ישראל עשתה - הצהרת בר ? אילן וההכרזה על הקפאת הבנייה ,  הממשל האמריקני עדיין חושב שמדובר בסירוב הדדי להיכנס למו"מ .
 קלינטון שילמה אמנם מס לשון בדברה על ההסתה הפלסטינית המתמשכת נגד ישראל ,  אבל דווקא אזכור העניין הזה העמיד באור מגוחך משהו את חוסר הפרופורציה בתגובת הממשל כלפי ישראל .  ארה"ב אינה לוחצת על הפלסטינים לעבור שינוי תודעתי ביחס לקיומה של מדינת היהודים .  היא חזרה פעמיים על הביטוי  " מדינה יהודית "   ( ודמוקרטית )  - האם ארה"ב עמדה על דרישה זו אצל הפלסטינים ? 
מבחינה זו ,  אפשר לראות בנאומו של נתניהו מעין תשובה לדברי קלינטון .  מול נאומה המצטדק נשמע נאומו של נתניהו ברור ובוטח ,  ללא התנצלות על התקרית המבוימת מהשבוע שעבר .  אפשר לומר שדבריו משקפים בהחלט את הקונצנזוס הישראלי הרחב.ראשית ,  נתניהו דיבר היסטוריה .  הקשר בין העם היהודי לארצו מגיע עד לזמן האבות וממלכת ישראל ,  ואינו מתחיל עם מוראות השואה ,  כנאום קהיר של אובמה .  מהשואה למדנו לא לסמוך יותר על רצונם הטוב של אחרים .  נתניהו דיבר על המהפכה שהתחוללה בגורל היהודי עם הקמתה של ישראל :  האפשרות של היהודים להגן על עצמם בכוחות עצמם .
 הסכנה לכל אורגניזם חי היא לא לזהות את הסכנה הנשקפת לו בזמן ,  אמר נתניהו ,  והוסיף שגירעונה של אירן מסכן את ישראל - אבל גם את העולם .  ממש כמו אופנת המתאבדים שהחלה בישראל ו"שווקה "  לעולם ,  כולל ארה"ב ואירופה .  ביחס לדעת הקהל העוינת בעולם ,  דיבר נתניהו על האנטישמיות החדשה הבאה במסווה אנטי ? ישראליות שאינה מתבססת על עובדות.תשובה נוספת לקלינטון היתה בעניין ירושלים .  המשפט המלא היה  " ירושלים אינה התנחלות - היא בירתנו !  ",  ועוד אמר שהבנייה במקומות הללו תימשך משום שכולם יודעים שהם יישארו תחת ריבונות ישראל בכל הסדר .  היה בכך יותר משמץ של ביקורת על התייחסות הממשל לישראל בעניין ירושלים ,  ואולי אף מעבר לכך - על עצם אי ההכרה של ארה"ב בירושלים כבירת ישראל ,  שעה שהעיר הזאת היתה בהיסטוריה בירתו של עם אחד בלבד :  העם היהודי .
 
מחליפים עמדות- ההבדל בין ישראל לארה"ב
nan
