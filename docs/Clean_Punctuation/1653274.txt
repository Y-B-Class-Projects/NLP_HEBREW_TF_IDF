 " אחד המשברים הגדולים ביותר עם ארה"ב "
 ראש הממשלה בנימין נתניהו מנסה להמעיט מעוצמת המשבר עם הידידה הגדולה ביותר ובמשרד החוץ שותקים באופן רשמי ,  אולם בכירים לשעבר במשרד החוץ אמרו לוואלה !  חדשות כי מדובר במשבר קשה . " ישראל עלולה לספוג גינוי באו"ם ואף ייתכן שדו"ח גולדסטון יעבור למועצת הביטחון "
 צילום:רויטרס ,  עריכת וידאו :  גדי וינסטוק ) 
יחסי ישראל-ארצות הברית במשבר ?  את התשובה לשאלה הזו נתן שגריר ישראל בארצות הברית מייקל אורן .  אורן ערך תדרוך חירום טלפוני לקונסולים של ישראל בארה"ב בו אמר כי יחסי המדינות הגיעו למשבר החמור ביותר זה 35 שנים .
 למרות שבמשרד החוץ בירושלים מנסים להפחית את עוצמת הלהבות ולשדר עסקים כרגיל ,  גורמים בכירים לשעבר במערכת הדיפלומטית הישראלית מצביעים על גודל המשבר עם הידידה הגדולה ביותר שלנו .  אלון ליאל ,  מנכ"ל משרד החוץ לשעבר ,  אמר לוואלה !  חדשות כי  " אפשר להשוות את המשבר הנוכחי בין ישראל לארצות הברית ,  למשבר בשנת 75 או למשבר של 91-92 בתקופתם של בוש ושמיר ".   
" צריך לזכור שבאותה שנה החליט האו"ם להשוות בין הציונות ,  הגזענות והאפרטהייד .  אם השגריר אורן מדבר על שנת 75 יכול להיות שהוא מתייחס גם לעצרת האו"ם ,  באותה שנה בה החליטה עצרת האו"ם לגנות אותנו בצורה החריפה ביותר אי פעם ". 
ליאל הוסיף כי  " נתניהו יכול להימנע ממשבר עולמי אך הוא צריך לשנות את המדיניות כדי שזו תאפשר את חידוש השיחות עם הפלסטינים .  אם הוא לא יעשה את זה ,  לא נגיע למצב שהשיחות מתחדשות ,  או שהן ייכשלו ,  אז בעצרת האו"ם של 2010 אנחנו עלולים לקבל גינוי בסדר גודל של 1975 ,  וייתכן שאפילו יועבר דו"ח גולדסטון למועצת הביטחון .  ייתכן שהפלסטינים יבקשו לדון בעצרת האו"ם על הכרזה חד צדדית של מדינה פלסטינית ויזכו לגיבוי בינלאומי ויתקבלו כחברים באו"ם ". 
זלמן שובל שגריר ישראל לשעבר בארה"ב אמר לוואלה !  חדשות כי  " אכן מדובר במשבר ביחסים .  צריך להבין שהמשבר הזה נוצר אמנם בגלל מעשה לא חכם במדינת ישראל ,  אולם המשבר בממדיו הנוכחיים הוא משבר מלאכותי שארה"ב מעוניינת בו מטעמים טקטיים .  לממשל אובמה יש אג'נדה מסויימת ,  ראש המוסד לשעבר אפרים הלוי הגדיר זאת כסדר יום איסלמי ". 
שובל העריך כי גם המשבר הנוכחי יחלוף . " מרקם היחסים הבסיסי עם ארצות הברית לא נפגע בעבר אחרי משברים ואני מניח שגם זה יקרה במצב הנוכחי ,  ישראל צריכה להיות חכמה ולהתרכז באותם המעשים שישככו את התבערה הנוכחית .  צריך לזכור שאם תהיה הקצנה ביחסים עם ארצות הברית זה עלול לפגוע בכל סיכוי להתקדם בתהליך השלום ,  כי התוצאה היא שהפלסטינים יעלו דרישות גבוהות יותר ". 
אתמול הצטרף יועצו הבכיר של ברק אובמה לשורת התוקפים את ההחלטה הישראלית לבנות ברמת שלמה . " מדובר בעלבון ופגיעה ,  אבל יותר מזה ,  זה חותר תחת המאמץ של תהליך השלום .  נראה שההחלטה היתה צעד מחושב לחתור תחת שיחות הקירבה ".  זאת ,  לאחר שביום שישי התקשרה מזכירת המדינה האמריקאית הילרי קלינטון לראש הממשלה בנימין נתניהו ונזפה בו על ההחלטה : " הצעד שלח מסר שלילי ביותר בנוגע לקשרים שבין ישראל לארה"ב ".  

" אחד המשברים הגדולים ביותר עם ארה"ב "
 ראש הממשלה בנימין נתניהו מנסה להמעיט מעוצמת המשבר עם הידידה הגדולה ביותר ובמשרד החוץ שותקים באופן רשמי ,  אולם בכירים לשעבר במשרד החוץ אמרו לוואלה !  חדשות כי מדובר במשבר קשה . " ישראל עלולה לספוג גינוי באו"ם ואף ייתכן שדו"ח גולדסטון יעבור למועצת הביטחון "
 
