6 פלסטינים נפצעו בעימותים בגדה לאחר הלוויית הפעוט
אחד מהפלסטינים נורה על ידי כוחות הביטחון בביר זית שמצפון לרמאללה לאחר שהושלך בקבוק תבערה לעבר הכוח ונפצע קשה .  בקבוקי תבערה הושלכו לעבר שוטרים במזרח ירושלים ,  עימותים אלימים נרשמו גם בקלנדיה
אלפי בני אדם השתתפו אתמול  ( שישי )  במסע הלווייתו של הפעוט עלי סעד דוואבשה ,  שהחל במסגד בכפר דומא ,  שבו הוצת הבוקר בית המשפחה ובמהלך היום נרשמו עימותים בין פלסטינים לבין כוחות הביטחון ברחבי יהודה ושומרון ובירושלים .  במקביל ,  מנגנוני הביטחון של הרשות הפלסטינית נפרסו בכוחות גדולים ברחובות הסמוכים למסגדים ברחבי הגדה ,  במטרה למנוע הפגנות אלימות שלהן מקווים בחמאס ,  שקרא ל"יום זעם ".  
בביר זית שמצפון לרמאללה נפצע פלסטיני נפצע באורח קשה מירי כוחות הביטחון במהלך עימותים בין פלסטינים לבין כוחות צה"ל ומג"ב .  הוא פונה על ידי הסהר האדום לקבלת טיפול רפואי בבית החולים שברמאללה .  קודם לכן הושלך בקבוק תבערה לעבר הכוח .  לא היו נפגעים ולא נגרם נזק .  
דרומית לחברון התפתחו עימותים עם כוחות צה"ל ובמעבר קלנדיה צעירים פלסטינים יידו אבנים ,  אולם כוחות צבא גדולים היו במקום ולא דווח על נפגעים .  המעבר לא נסגר לתנועה ,  ולא נרשמו אירועים מיוחדים מעבר לכך .  עימותים נרשמו גם בקלקיליה ובמחסום חווארה .  בעיסוויה שבמזרח ירושלים השליכו צעירים בקבוקי תבערה ואבנים לעבר כוחות הביטחון ,  שהשתמשו באמצעים לפיזור הפגנות .  ארבעה פלסטינים נפגעו באורח קל מגז מדמיע במהלך הפרת סדר בחלחול שמצפון לחברון .  זאת ,  לאחר שכוחות הביטחון השתמשו באמצעים להפרות סדר .
 במקביל ,  פרצה שריפת קוצים בסמוך להתנחלות בית חגי שבדרום הר חברון .  שלושה צוותי כיבוי וצוות מתנדבים מקומי פועלים להשתלט על הדליקה ,  ובמקביל פונו בתים הקרובים לקו האש .  גורמי ביטחון חושדים כי האש פרצה כתוצאה מהצתה מכוונת .  כמו כן ,  שריפת קוצים פרצה בכביש העוקף של יצהר .  לדברי המתנחלים תושבי המקום ,  מדובר בהצתה .  שני צוותי כיבוי פועלים במקום על מנת להשתלט על הלהבות .  
ראש הממשלה בנימין נתניהו שוחח אתמול עם יו"ר הרשות הפלסטינית אבו מאזן בעקבות הצתת הבית בכפר דומא ואמר לו : " כולם מזועזעים מהטרור הנפשע נגד בני משפחת דוואבשה ".  נתניהו הוסיף כי  " עלינו להילחם יחד בטרור ולא משנה מאיזה צד הוא ".  עוד אמר ראש הממשלה לאבו מאזן כי הוא נתן הנחיה לכוחות הביטחון להפעיל את כל האמצעים כדי לאתר את הרוצחים .  
הרשות הפלסטינית גינתה מוקדם יותר הבוקר את הפיגוע . " הפשע האכזרי הזה לא היה קורא לולא הייתה ישראל מתעקשת להרחיב את הבנייה בהתנחלויות ",  אמר נביל אבו רודיינה ,  דוברו של יו"ר הרשות אבו מאזן .  הוא הוסיף הרצח אירע גם כתוצאה מהשתיקה של הקהילה הבינלאומית לנוכח אלימות המתנחלים והודיע כי מות הפעוט יהיה במוקד התביעה שיגישו הפלסטינים נגד ישראל בבית הדין הבינלאומי בהאג .
 בחמאס הטילו את האחריות לפיגוע על ממשלת ישראל וטענו כי הוא הפך את כל הישראלים ל"מטרה לגיטימית "  בעבור הארגון . " רציחתו האכזרית של התינוק מחייבת אותנו לתגובה יוצאת דופן ",  מסר דובר חמאס חוסאם בדראן לביטאון הארגון  " א-ריסאלה ".   " חמאס ימצא במהירות דרך ללמד את ישראל לקח חריף על הפשע הזה ".  
זוג ההורים והילד בן הארבע שנפגעו בהצתה עדיין מאושפזים ונמצאים בסכנת חיים .  מדוברות בית החולים שיבא בתל השומר ,  שם מאושפזים האם ,  ריהאם ,  ובנה ,  נאמר כי מצבם קשה וכי האם סובלת מכוויות בדרגה 3 ב-90% מגופה והילד סובל מכוויות בדרגה 2 ב-60% מגופו .  בבית החולים סורוקה שבבאר שבע מאושפז האב ,  סעד ,  במצב אנוש ,  והוא סובל מכוויות ב-80% מגופו .  כל השלושה מורדמים ומונשמים .
 השר לביטחון הפנים גלעד ארדן התייחס לפיגוע ולחשש להפרות סדר בעקבותיו . " משטרת ישראל נערכת במלוא העוצמה והמקצועיות למנוע כל הפרות סדר .  אנחנו נמצאים ביום מאוד מאוד מתוח ורגיש ",  אמר בעת סיור עם ממלא מקום המפכ"ל בירושלים . " ירושלים היא העיר המורכבת ביותר בעולם לניהול בטחוני .  אני רוצה לנצל את ההזדמנות לקרוא למתינות ,  לרוגע ,  לדו-קיום .  יש לנו הרבה מאוד לקחים כחברה להפיק מהאירוע של הלילה .  הסימנים מראים שזה בוצע על ידי יהודים .  עם שילדיו נשרפו בשואה צריך לעשות חשבון נפש גדול אם ממנו יוצאים אנשים ששורפים בני אדם ". 
 ( עדכון ראשון :  14:36 )  

6 פלסטינים נפצעו בעימותים בגדה לאחר הלוויית הפעוט
אחד מהפלסטינים נורה על ידי כוחות הביטחון בביר זית שמצפון לרמאללה לאחר שהושלך בקבוק תבערה לעבר הכוח ונפצע קשה .  בקבוקי תבערה הושלכו לעבר שוטרים במזרח ירושלים ,  עימותים אלימים נרשמו גם בקלנדיה

