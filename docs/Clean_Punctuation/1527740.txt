 " נחזק את כוחות הביטחון הפלסטינים "
 בביקור שערך ראש הממשלה בגשר אלנבי הכריז נתניהו כי על שורה של הקלות לפלסטינים .  גורמים מדיניים מסרו כי ישראל תעניק אישור כניסה לערביי ישראל לגדה
 ( צילום :  רויטרס ,  עריכת וידאו :  גדי וינסטוק ) 
לאחר שנפגש עם השליח האמריקאי ג'ורג' מיטשל ,  הגיע ראש הממשלה בנימין נתניהו למעבר אלנבי להתגאות בשורת ההקלות לרשות הפלסטינית שהממשלה מיישמת או שבכוונתה ליישם .  
במהלך הביקור אמר ראש הממשלה כי  " באנו לכאן במגמה לוודא שהמדיניות שלנו יורדת לשטח .  קיבלנו החלטה בוועדת השרים לפני שבועיים להאריך את שעות המעבר של סחורות בגשר אלנבי .  אני מבקש עכשיו לעשות גם  " פיילוט ניסיון "  למשך 60 ימים להאריך את זמני המעבר של הולכי רגל כחלק ממדיניות כללית של הקלה על התושבים הפלסטינים ועל הכלכלה הפלסטינית ".  
גורמים מדיניים אמרו לוואלה !  חדשות כי בנוסף לדברים שראש הממשלה הציג ,  ישראל מתכוונת לאשר כניסה של ערביי ישראל לערי הגדה ,  כניסת פועלים פלסטינים מהגדה וכן חיזוק כוחות הביטחון הפלסטינים ומתן חופש פעולה נרחב יותר לפעילותם בגדה .  
נתניהו הוסיף כי  " התהליך המדיני יכול להיעזר רבות בתהליך הכלכלי .  במקביל לכך הסרנו מחסומי עפר ואנו מנסים להסיר מחסומים בירוקרטים בשביל פעילות עסקית .  השלום הכלכלי מסייע להשגת השלום המדיני ,  אנחנו לא מחכים ,  אנחנו פותחים חסמים וקשרים ופותחים את הדרך לשלום ". 
השר לפיתוח אזורי ,  סילבן שלום ,  שהשתתף אף הוא בסיור אמר כי  " הממשלה עשתה דבר שונה מממשלות קודמות בכך שהחליטה לשים את תשומת הלב על השלום הכלכלי .  המשרד לשיתוף פעולה אזורי פועל להדק את שיתוף הפעולה בינינו לבין העולם הערבי ,  מאז שהממשלה הוקמה קיבלנו שורת החלטות בנושא .  מעבר אלנבי שהוא השער לעולם החיצון עבור הפלסטינים היה הדבר המרכזי במשך שנים בבקשות הפלסטינים ,  אנחנו נחושים להסיר את כל החסמים מהצד הישראלי .  
שר התחבורה ,  ישראל כץ ,  אמר כי בימים הקרובים רשות שדות התעופה תרחיב את שעות הפעילות .  כץ דיבר על תוכנית לחבר את ג'נין לרכבת העמק בעתיד כך שיהיה שילוב של אפשריות למסחור בין ישראל לירדן .  לדבריו , " פתיחת מעברים כאלה הם מסוג הדברים שמפיגים מתחים ,  משפרים את איכות החיים ותורמים לחיי המסחר .  בסופו של דבר אלו הדברים שהאוכלוסיה שואפת אליהם ". 
הבוקר נפגש נתניהו עם ג'ורג' מיטשל ,  שליח הממשל האמריקאי למזרח התיכון .  בתום פגישתם אמר מיטשל ,  כי השניים קיימו שיחה טובה וכי חלה התקדמות . " אני מקווה שאנחנו מתקדמים להבנות שיהוו את הבסיס לתהליך מדיני גם עם לבנון ,  גם עם סוריה וגם עם הפלסטינים ",  הצהיר .  נתניהו ומיטשל דנו בארבע עיניים ובמשך כשעה וחצי בקידום המו"מ עם הפלסטינים וכן בדרישה האמריקאית להפסקת הבנייה בהתנחלויות .  הם סיכמו להיפגש פעם נוספת באוגוסט .  גורם מדיני בכיר אמר כי הדיון נסב סביב התהליך המדיני וגם סוגיית ההתנחלויות עלתה . " יש רצון מאד חיובי של שני הצדדים להתקדם בתהליך המדיני ".  

" נחזק את כוחות הביטחון הפלסטינים "
 בביקור שערך ראש הממשלה בגשר אלנבי הכריז נתניהו כי על שורה של הקלות לפלסטינים .  גורמים מדיניים מסרו כי ישראל תעניק אישור כניסה לערביי ישראל לגדה

