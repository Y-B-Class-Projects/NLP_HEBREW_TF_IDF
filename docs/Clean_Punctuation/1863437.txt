ישראל :  מעצמה בתחושת מצור
נאומיהם של אבו מאזן ונתניהו סיפקו ביטוי נוסף ליחסי הכוחות האמיתיים באזור .  הראשון כמעט התחנן לכונן מדינה ,  ביקש לעצמו שטחים שישראל מחזיקה בהם .  אפשר לא לאהוב את הנאום הלוחמני של אבו מאזן ,  אבל קשה שלא לראות אותו כנאום של הצד החלש במשוואה ,  שרוב העולם מזדהה עימו .  השני ,  ראש ממשלת ישראל ,  דיבר כמי שעומד בראשה של מדינה ריבונית בעלת צבא ,  היודעת להגן על עצמה .  הוא הישווה את ישראל למעצמות כמו ארה"ב ,  בריטניה וגרמניה  ( שהחזיקו נוכחות צבאית במדינות זרות כפי שהוא רוצה שישראל תחזיק בפלשתין )  .  קודם לכן עוד זילזל באו"ם והוכיח את הארגון על התנהגותו הצבועה ,  שלא לומר המוטה בכוונה ,  נגד ישראל .  נתניהו ממש לא נראה כמנהיג של מדינה במצור .
 הדיון במועצת הביטחון של האו"ם עתיד להתקיים ביום שני ,  אולם ידוע מראש שאם יימצא שם רוב בעד הפלשתינים - תטיל ארה"ב וטו .  לאור זאת ,  מה שיקרה הוא שהסימפטיה כלפי הפלשתינים והצידוד בעמדתם רק יגברו ,  וכך יחריף הלחץ על ישראל .  בנוסף ,  לא מופרך להניח שגורמים קיצוניים פלשתיניים יתעצמו לאחר כישלון נוסף של ההנהגה ,  שניסתה ,  ללא הצלחה ,  ערוץ דיפלומטי לא אלים .
 אמנם בנסיבות שנוצרו אי כינונה של מדינה פלשתינית לנוכח מהלך חד-צדדי הוא הישג לישראל ,  אבל הניצחון באו"ם יעלה לנו ביוקר :  רוב מדינות העולם עדיין חושבות שישראל כובשת שטחים לא לה .  רוב מדינות העולם חושבות שישראל היא האשמה העיקרית בכך שאין לפלשתינים מדינה .  אפילו חברותיה הקרובות ,  ובראשן ארה"ב ,  חושבות שישראל אשמה כמו הפלשתינים ,  אם לא יותר ,  בכך שאין משא ומתן .  ורוב המדינות האלו ,  למרות רצונן בכינון מדינה פלשתינית ,  לא יזכו להצביע על כך בעצרת הכללית של האו"ם .
 לכן ,  בעוד הנהגת המדינה מתבשמת מהצלחתה ,  בשבועות הקרובים הלחצים מבחוץ רק יגברו .  כמפלט ,  נוכל לפחות להתנחם בתחושת המצור שאנחנו כמעט מכורים לה .
 
ישראל :  מעצמה בתחושת מצור
nan
