הלחץ נמשך :  ה-G8 קראה להקפיא ההתנחלויות
ועידת ה-G8 קראה לישראל ולפלסטינים לחזור לשולחן המשא ומתן על בסיס מפת הדרכים .  כמו כן הביעה הוועידה את דאגתה מהתחמשותה של אירן
ועידת מדינות ה-G8 הנערכת באיטליה קראה הבוקר  ( שישי )  לישראל להקפיא את הבניה בהתנחלויות .  מדינות הוויעדה הדגישו כי בכלל זה על ישראל להפסיק את הבניה הנובעת מ'גידול טבעי' .  הוועידה קבעה כי על שני הצדדים ,  הישראלי והפלסטיני לעמוד בהתחייבויותיהן ממפת הדרכים .  כמו כן קראה הוועידה לצדדים לחזור לשולחן המשא ומתן על בסיס מפת הדרכים .
 אמש נפגש ראש הממשלה נתניהו בפריז עם נשיא צרפת ניקולא סרקוזי ושמע דברים דומים .  במהלך פגישתם בארמון האליזה התייחס סרקוזי לתהליך המדיני עם הפלסטינים ואמר כי  " יש לפעול בצעדים בוני אמון ,  בין היתר בהקפאה מוחלטת של הבנייה בהתנחלויות ".  לדבריו , " על ישראל לשפר את דרכי הגישה והתנועה של הפלסטינים בגדה ".  
בתום פגישה עם ראש ממשלת איטליה סילביו ברלוסקוני שלשום ברומא ,  אמר נתניהו כי  " לא נבנה התנחלויות חדשות ולא נפקיע אדמות .  אנחנו מקבלים את העיקרון שהדיון ייעשה במסגרת הסדר הקבע .  לא נקבע עובדות חדשות ,  אבל איננו רוצים שיקבעו גם לנו עובדות ".  
הוועידה התייחסה גם למשבר הפוליטי באירן וקראה לממשלת אירן לכבד זכויות אדם בסיסיות ולסיים את המשבר בעזרת דיאלוג דמוקרטי .  כמו כן הביעה הוועידה דאגה מהמשך תהליך פיתוח הגרעין האירני וקראה לאירן לשתף פעולה עם החלטות מועצת הביטחון של האו"ם .  הוועידה אמרה כי היא נחושה להגיע לפיתרון דיפלומטי ביחסיה עם אירן .
 מדינות ה-G8 הן :  ארה"ב ,  רוסיה ,  קנדה ,  יפן ,  גרמניה ,  צרפת ,  איטליה ובריטניה .
 
הלחץ נמשך :  ה-G8 קראה להקפיא ההתנחלויות
ועידת ה-G8 קראה לישראל ולפלסטינים לחזור לשולחן המשא ומתן על בסיס מפת הדרכים .  כמו כן הביעה הוועידה את דאגתה מהתחמשותה של אירן

