לעם היהודי אחריות לעורר את העולם
הנאום הזה היה צריך להישמע מפי מנהיג העולם החופשי .  לחרפתנו ,  המדינות המובילות ,  ובראשן ארה"ב ,  עייפות מהמאבק לחירות . " אם ישראל תיאלץ לעמוד לבדה ",  אמר נתניהו מול אולם עייף , " נעמוד לבד .  עם זאת ,  בעומדה לבדה ,  ישראל תדע שאנחנו מגינים על רבים רבים אחרים ".  זה אינו איום אלא אמירה מוסרית על האחריות שנושא העם היהודי ומדינתו - תפקיד ארוך שנים ,  לעורר את העולם . " צופה נתתיך לבית ישראל ",  והצופה מזהיר שלא להיכנע לרצון בשקט ,  משום שלא ישראל בלבד מאוימת אלא העולם החופשי כולו .
 בתשתית הטקסט של נתניהו הידהד נאומו ההיסטורי של צ'רצ'יל .  גם אם חלקים רבים מאירופה נכבשו ,  אמר , " לעולם לא ניכנע .  נילחם עד שהעולם החדש ,  בכל כוחו ועוצמתו ,  יצעד קדימה להצלתו ולשחרורו של העולם הישן ".  להיסטוריה דרכים משלה ללמדנו צניעות .  עושה רושם שגם כיום חלקים ניכרים בקהילה הבינלאומית נמצאים תחת כיבוש - כיבוש תודעתי .  נאום נתניהו הציג אמת פשוטה שסביבה יכול העולם החופשי להתלכד ,  אם יפקח עיניים ויכיר בעובדות .  
לא לחינם צוטט מאמר המערכת הנפוח  - " אחרי ככלות הכל ,  נראה שהדיפלומטיה עובדת "  - של ה"ניו יורק טיימס ",  בעקבות ההסכם עם צפון קוריאה שהופר שנה לאחר מכן בפיצוץ גרעיני .  אנחנו בישראל יכולים להוסיף מאמרי מערכת ילדותיים רבים מזמן הסכמי אוסלו וההתנתקות ,  שחיפו על העובדות במסך אשליות .
 מול הראיות הברורות למעשי ההרג של משטר האימים באיראן ,  מעורבותו בטבח בסוריה ,  במימון טרור עולמי ,  בבניית מתקנים מתחת לאפם של הפקחים ,  באמירות המפורשות של רוחאני עצמו  (  !  )  ביחס לחומת הסוחרים של הדיפלומטיה האיראנית מול השלומיאליות האירופית ,  שהרוויחה זמן יקר לקידום תוכנית הנשק הגרעיני ;  מול העובדות עומדת עילית ישנה במערב שמסרבת לשמוע .  הקבוצה הזאת מגובה בתקשורת ליברלית דומיננטית ,  הבזה לאזהרות ולהערכות יריביה ודבקה בתמונה אידיאלית רומנטית הנמצאת רק במוחם התקין ? פוליטית של אנשיה .
 העולם אולי שכח את לקח ההיסטוריה של המאה ה ? 20 ;  העם היהודי לא שכח .  אנחנו נושאים את הזיכרון החי של ההיסטוריה בגופנו ,  במורשתנו ,  בתרבותנו .  זה גורלנו .  נתניהו הזכיר בנאומו את שיבת ציון והגשמת הנבואה התנ"כית . " חזרנו הביתה למולדתנו העתיקה ".  שבנו להיסטוריה ואנחנו מזכירים לעולם את שהוא מבקש לשכוח .  

לעם היהודי אחריות לעורר את העולם
nan
