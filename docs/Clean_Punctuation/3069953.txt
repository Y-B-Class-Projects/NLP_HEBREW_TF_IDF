ביקור היסטורי :  נתניהו בדרך לוועידת פסגה במערב אפריקה
ראש הממשלה יגיע למונרוביה ,  בירת ליבריה ,  ליממה אחת ,  שבמהלכה יהפוך למנהיג הלא אפריקני הראשון שינאם בפני ועידת מדינות מערב אפריקה .  בחודשיים הקרובים ,  יבקר נתניהו גם ביוון ובהונגריה ,  ויארח לראשונה את ראש ממשלת הודו
 ( בווידאו :  נתניהו בביקור באוגנדה ,  בחודש יולי )  
ישראל ממשיכה במסע ההתקרבות לאפריקה :  ראש הממשלה בנימין נתניהו ייצא הלילה  ( ראשון )  לביקור בן יממה במונרוביה ,  בירת ליבריה ,  שם הוא ישתתף בוועידת ECOWAS ,  ארגון הקהילה הכלכלית של מדינות מערב אפריקה .  הביקור הקרוב ,  שבמהלכו ייפגש עם שורה של מנהיגים ממדינות האזור ,  הוא ביקור המשך למסעו של נתניהו במזרח אפריקה בקיץ שעבר ,  אז ביקר באוגנדה ,  קניה ,  רואנדה ואתיופיה .  כעת נתניהו מפנה מאמץ לחלקה המערבי של היבשת ,  שנחשב לאזור מאתגר יותר עבור יחסי החוץ של ישראל .  
לפיכך ,  עבור נתניהו  שיהיה המנהיג הלא אפריקני הראשון שמוזמן לנאום בפני ועידת ECOWAS  מדובר באירוע היסטורי ,  אולם יש מי שמתלהב פחות מהמאורע .  בסוף השבוע מסר משרד החוץ המרוקאי כי המלך מוחמד השישי החליט לבטל את השתתפותו בוועידה ,  ודווח כי מדינות נוספות עשויות להוריד את דרג הייצוג לאור הגעתו של נתניהו .  עם זאת ,  בישראל היה מי שטען כי המלך פשוט נעלב ,  שכן בניגוד לראש הממשלה  הוא לא הוזמן לנאום .  
עוד בוואלה !  NEWS:המיילים חשפו :  הקשר הקרוב בין אבו דאבי ללוביסטים פרו-ישראליםצהלות הימין נשמעו במדינות ערב  וטרפדו את העברת השגרירותהאו"ם :  מדיניות ישראל בגדה ובעזה - המקור העיקרי למצוקת הפלסטינים 
עם או בלי מרוקו ,  שנמצאת בימים אלה בתהליך של הצטרפות ל-ECOWAS ,  בוועידה תהיה נציגות בכירה לפחות מ-15 המדינות החברות בארגון  ליבריה המארחת ,  חוף השנהב ,  גמביה ,  גאנה ,  בנין ,  בורקינה פאסו ,  קייפ ורדה ,  גינאה ביסאו ,  גינאה קונקארי ,  מאלי ,  ניז'ר ,  ניגריה ,  סיירה לאון ,  סנגל וטוגו .  במדינה האחרונה צפוי נתניהו להגיע בחודש אוקטובר הקרוב ,  לוועידה שתוקדש ליחסי אפריקה-ישראל .
 במהלך ביקורו ,  שמהווה ניסיון ישראלי לשים דריסת רגל גם במערב היבשת ,  צפוי נתניהו לחתום על שורה של הסכמים ומזכרי הבנות לשיתוף פעולה ,  בין היתר בתחומי החקלאות ,  המים ,  האנרגיה ,  הסייבר והמאבק בטרור .  כמו כן ,  הוא צפוי לקיים פגישות פרטיות עם חלק מראשי המדינות שהגיעו לוועידה במונרוביה ,  שהחלה היום .
 נתניהו יצא לליבריה מלווה במנכ"ל משרד החוץ יובל רותם וכן בח"כ אברהם נגוסה אך לשכת ראש הממשלה ביטלה בסוף השבוע את הצטרפותם המתוכננת של השרים יובל שטייניץ ואורי אריאל וסגנית שר החוץ ציפי חוטובלי .  הסיבה שניתנה לשרים הייתה לוח הזמנים הדחוס והצפוף של הביקור ,  שיימשך שעות ספורות בלבד .  
הביקור בן היממה פותח תקופה מדינית עמוסה עבור ראש הממשלה ,  שצפוי לנסוע בהמשך החודש גם לסלוניקי ,  לוועידת פסגה משולשת של מנהיגי יוון ,  קפריסין וישראל .  בחודש הבא הוא עתיד לטוס גם לבודפשט ,  לוועידה בהשתתפות מנהיגי הונגריה ,  פולין ,  צ'כיה וסלובקיה .  בתווך ,  ישראל תארח את ראש ממשלת הודו נרנדרה מודי ,  שיגיע לביקור היסטורי וראשון אי פעם של ראש ממשלה הודי בישראל .  
בסביבת נתניהו ,  שמרבה בעצמו להתהדר באחרונה במספר הגדול של המבקרים הבכירים מהניכר שהוא מקבל בלשכתו ,  מדברים על תקופה של  " פריחה מדינית חסרת תקדים ".  במקביל לשטף הביקורים והנסיעות ,  בירושלים מביעים שביעות רצון מתוצאות הטון התקיף יותר שראש הממשלה החל להשמיע בחודשים האחרונים במגעיו עם מנהיגי העולם .
 במסגרת המדיניות החדשה ,  נתניהו מלווה את המאמצים לשיפור היחסים עם מדינות שונות בעולם בדרישות לשינוי דפוסי הצבעה באו"ם והפסקת התמיכה בהסתה וטרור ברשות הפלסטינית .  כך ,  נורבגיה והאו"ם משכו שתיהן בשבוע שעבר את תמיכתן ממרכז נשים פלסטיני בכפר אל-בורקה ,  שנקרא על שמה של המחבלת דלאל מוגרבי ,  ודנמרק הודיעה על הפסקת מימון לארגונים פלסטיניים שמעודדים טרור והסתה .  
כמו כן ,  גורמים מדיניים מעריכים כי חל שינוי במגמה גם בנושא טעון נוסף שנתניהו הציב בחזית מדיניות החוץ הישראלית בחודשים האחרונים - פגישותיהם של מבקרים בכירים ורשמיים מחו"ל עם ארגוני שמאל כמו  " שוברים שתיקה "  ו"בצלם ",  שלטענת ראש הממשלה מעודדים פגיעה בחיילי צה"ל .  לדבריהם ,  אחרי שנתניהו זעם בפומבי על שר החוץ הבלגי שנפגש עמם ,  וביטל פגישה עם שר החוץ הגרמני על אותו רקע , " קוד ההתנהגות הדיפלומטי מעכשיו והלאה יהיה ברור ".  נתניהו עצמו אמר בישיבת סיעת הליכוד ביום שני שעבר כי הוא  " מאמין שהמסר הזה הולך ומחלחל ומוטמע ".  
המלחמה הדיפלומטית של ישראל בהטיה האנטי-ישראלית באו"ם ובארגוניו קיבלה בחודשים האחרונים רוח גבית חזקה ומשמעותית בעקבות חילופי הממשל בארצות הברית ומינויה של ניקי היילי ,  שנחשבת לתומכת ישראל מובהקת ,  לשגרירה באו"ם .  כשבועיים לאחר ביקורו של הנשיא טראמפ בישראל ,  גם היילי צפויה להגיע לאזור לקראת סוף השבוע ,  ולהיפגש עם ראש הממשלה ועם יו"ר הרשות הפלסטינית אבו מאזן .  
עוד לפני שתנחת בישראל ,  היילי צפויה לבקר במוסדות האו"ם בז'נבה ולנאום במועצת זכויות האדם של האו"ם ,  אחד הגופים הידועים לשמצה בירושלים לאור יחסו לישראל .  בסוף השבוע ,  לקראת הביקור ,  היילי פרסמה מאמר ב"וושינגטון פוסט ",  בו תקפה בחריפות את מועצת האו"ם לזכויות אדם ואת היחס הלא הוגן לישראל . " על המועצה להפסיק להתמקד בביקורת על ישראל ",  כתבה היילי . " כשהיא מעבירה יותר מ-70 החלטות נגד מדינת ישראל ,  שיש לה רקורד עשיר בהגנה על זכויות אדם ,  ורק שבע החלטות נגד איראן ,  אתה יודע שמשהו שם ממש לא בסדר ".  

ביקור היסטורי :  נתניהו בדרך לוועידת פסגה במערב אפריקה
ראש הממשלה יגיע למונרוביה ,  בירת ליבריה ,  ליממה אחת ,  שבמהלכה יהפוך למנהיג הלא אפריקני הראשון שינאם בפני ועידת מדינות מערב אפריקה .  בחודשיים הקרובים ,  יבקר נתניהו גם ביוון ובהונגריה ,  ויארח לראשונה את ראש ממשלת הודו

