פרסום ראשון :  אבטחה כבדה הוצמדה לשר בנט מחשש לפגיעה מצד פעילי ימין
לידי וואלה !  NEWS הגיע תיעוד של שר החינוך מבקר בבית ספר כשהוא ברכב משוריין ומלווה בשני מאבטחים .  זאת ,  בעקבות חומרים שהופצו במסגרת המאבק נגד פינוי עמונה והעלו חשש לאיומים על חייו .  בלשכתו של בנט אישרו את הפרטים
 ( בווידאו :  השר בנט בישיבת סיעת הבית היהודי אתמול : " הצלחנו להשאיר את עמונה על ההר ")  
שב"כ תגבר בימים האחרונים את האבטחה סביב יו"ר הבית היהודי ,  שר החינוך נפתלי בנט ,  בעקבות חומרים שונים שהופצו במסגרת המאבק נגד פינוי מאחז עמונה שהעלו חשש להסתה ואיומים על חייו .  לידי וואלה !  NEWS הגיעה תמונה של בנט הבוקר  ( שלישי )  ,  בסיור עם יו"ר ועדת החינוך ח"כ יעקב מרגי  ( ש"ס )  בבית ספר ברמלה ,  שבה הוא יושב ברכב משוריין ומלווה בשני מאבטחים .  בלשכתו של בנט אישרו כי בימים האחרונים הודיעו גופי הביטחון כי הוחלט להצמיד לשר אבטחה כבדה .
 במסגרת ההיערכות לפינוי המאחז והביקורת על השמטת סעיף עמונה מחוק ההסדרה ,  בימים האחרונים הופצו בקרב פעילי ימין מאות מסרונים הקוראים להתנגד לפינוי ומותחים ביקורת קשה על ראש הממשלה בנימין נתניהו ויו"ר הבית היהודי ,  שלטענתם מכשירים את המהלך .  במטה המאבק נגד פינוי עמונה האשימו את נתניהו ובנט ב"דיל פוליטי "  שהפקיר את התושבים ,  ואמרו : " בגדו בנו בסוף הדרך ".  

פרסום ראשון :  אבטחה כבדה הוצמדה לשר בנט מחשש לפגיעה מצד פעילי ימין
לידי וואלה !  NEWS הגיע תיעוד של שר החינוך מבקר בבית ספר כשהוא ברכב משוריין ומלווה בשני מאבטחים .  זאת ,  בעקבות חומרים שהופצו במסגרת המאבק נגד פינוי עמונה והעלו חשש לאיומים על חייו .  בלשכתו של בנט אישרו את הפרטים

