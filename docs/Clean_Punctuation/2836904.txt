יומן בחירות | נתניהו בכנס פעילים : " איך הם יכולים להגיד שלא עשינו ?  "
 המפלגה נגד שידורי פורנו פרשה והעבירה תמיכתה לבנט | יחימוביץ' מעלה לטוויטר תמונה בה היא מחובקת עם עמיר פרץ | במפלגת יחד מקווים לחפותו של  " ברוך היקר "  שהואשם בתקיפה | דרעי מסייג :  לא פוסל ממשלה עם הרצוג | פנייה ליועמ"ש :  חקור את ליברמן בחשד להסתה
 ( דרעי לפני שנה : " נמליץ על הרצוג "  ודרעי בסרטון שפרסם היום : " נמליץ על נתניהו ")  
שלי יחימוביץ' העלתה לחשבון הטוויטר שלה תמונה בה היא מתחבקת עם עמיר פרץ ,  עימו היו לה יחסים מתוחים זה זמן רב .  
pic.twitter.com/BnXRfsodZb
ראש הממשלה ,  בנימין נתניהו ,  נאם הערב בכנס פעילים במלון פארק בנתניה ואמר כי  " אם בימים הקרובים אנחנו לא נסגור את הפער בין הליכוד למפלגת העבודה קיימת סכנה אמיתית שציפי לבני ובוז'י הרצוג יהיו ראשי הממשלה הבאים של מדינת ישראל בתמיכת הרשימה המשותפת ".  עוד אמר יו"ר הליכוד : " יש לנו עוד הרבה דברים לעשות ,  אני קשוב לצרכים האלה .  אבל אנחנו עשינו ,  הצמחנו את העץ .  אחרים אולי את הפירות .  אני שואל את עצמי  איך בכל זאת הם יכולים להגיד שלא עשינו ?  אני אגיד לכם איך  הסיבה שהם אומרים את זה ,  זה משום שעמוק בלב לשמאל יש תפיסה כזו שזה לא משנה מה שעשית ,  אם לא פינית לא עשית ".  תושבים בנתניה התלוננו כי אנשי שב"כ פרצו להם למכוניות כי הם חנו בסמוך למקום שבו היה הכינוס .  
אריה דרעי פרסם הערב  ( רביעי )  סרטון שבו הוא אומר מפורשות כי ימליץ על ,  בנימין נתניהו להרכבת הממשלה .  בצירוף ש"ס ,  לטענת דרעי ,  יקבלו הבוחרים  " ביבי-בגין ".  לפני שנה בדיוק ,  ב-11 מרץ 2014 ,  אמר דרעי בדיון אלטרנטיבי שקיימה האופוזיציה : " שאלו אותי היום בבוקר ברדיו בקול ישראל ,  ואח"כ בגלי ישראל ,  הרדיו שמשדר ביהודה ושומרון ,  האם אני רואה בבוז'י הרצוג אלטרנטיבה להחלפה לבנימין נתניהו ,  ואמרתי כן  בלי גמגום ,  בצורה ברורה ביותר ,  המשימה שלנו היום להפיל את הממשלה בראשות בנימין נתניהו והלוואי ונזכה להכתיר אותך  ( הרצוג )  כראש הממשלה ".  
יו"ר מפלגת  " מגנים על ילדינו ",  יחזקאל שטלצר ,  הסיר את מועמדותו לכנסת וקרא לתמוך בבית היהודי בראשות נפתלי בנט .  לפי הודעה שפרסמה ,  המפלגה התמודדה כדי לקדם חקיקה להגנת ילדים מחשיפה מוקדמת לפורנוגרפיה והנזקים הנגרמים כתוצאה ממנה לחברה ולפרט .  ההחלטה התקבלה לאחר שבסקרים האחרונים התגלה כי הרשימה תקבל אלפי קולות בלבד .  שטלצר הסביר את תמיכתו בבית היהודי בכך שחברי כנסת מטעמה הצטרפו בעבר להצעת חוק שקידם ,  המבקשת לחייב את ספקיות האינטרנט לסנן פורנו כברירת מחדל .  
חבר הכנסת עופר שלח התייחס בכנס במכללה האקדמית תל חי לנושא לגליזציה של קנאביס ,  והשיב כי הוא בעד הרעיון .  לדבריו , " אין לנו עמדה אחידה בנושא בתוך המפלגה ,  אבל אני בעד ".  שלח אמר את הדברים בתשובה לשאלה שהעלה סטודנט בכנס בחירות במכללה האקדמית תל חי . 
" יחד "  בראשות חבר הכנסת אלי ישי הגיבה לפרסום בוואלה חדשות ,  שלפיו הוגש כתב אישום נגד פעיל הימין הקיצוני ברוך מרזל ,  מקום רביעי ברשימת המפלגה לכנסת ,  בגין תקיפה . " מבלי להתייחס לפרטי המקרה שאינם מוכרים לנו והתרחשו זמן רב לפני החיבור עם 'עוצמה יהודית' ,  איננו מסכים לשום סוג של אלימות מכל צד .  אין זו דרכינו .  אנחנו מקווים ,  מאמינים ומייחלים שחפותו של ברוך היקר תוכח ".  
יו"ר ש"ס אריה דרעי הצהיר בשבוע שעבר כי ימליץ לנשיא המדינה על ראש הממשלה בנימין נתניהו כמועמד מטעם מפלגתו להרכבת הממשלה הבאה ,  אך הבוקר סייג את דבריו ואמר כי הוא לא שולל ממשלה עם יצחק הרצוג . " התרחיש האידיאלי מבחינתו ומבחינת היהדות החרדית זו הקמת ממשלת אחדות ",  אמר .  הדברים נאמרו בריאיון למקומון החרדי  " קו העיתונות הדתית "  ועיתון  " הארץ ". 
עוד הוסיף דרעי כי  " לא אמרתי שניכנס לממשלה עם נתניהו בכל מחיר .  הרי יש לנו תנאי ברזל חברתיים ,  לכן הדגשתי ואמרתי לגבי המלצה לנשיא ,  נמליץ עליו .  אתה שואל מה יהיה אם נראה לאור תוצאות הבחירות שאין לנתניהו סיכוי ?  הכול פתוח .  לא המנדטים ישחקו תפקיד ,  אלא הגושים .  אם נראה שאין סיכוי לנתניהו אני לא פוסל אף אחד .  דבר אחד אמרתי :  בממשלת שמאל צרה לא אשב ".  
עאידה תומא סולימאן ,  מספר חמש בהרשימה המשותפת ,  סיפקה זווית נוספת על הסכם העודפים שלא נחתם עם מרצ . " לפני חודש אחמד טיבי ניגש לאיתן כבל ואמר לו אל תחתמו על הסכם עודפים עם מרצ ,  אנחנו נחתום איתם .  כבל התלהב מהרעיון ואמר שהוא יבדוק את זה .  הוא ניגש לזהבה גלאון וזו אמרה בתגובה :  'לא בא בחשבון' ",  אמרה במהלך כנס בחירות במכללה האקדמית תל חי .
 עוד הוסיפה סולימאן : " אני הייתי בעד החתימה .  היו לנו רק יומיים-שלושה להחליט .  אבל היו אנשים בתוך המפלגה שחשבו שחתימה כזאת תרתיע בוחרים ". 
בתגובה לכך הכחישה ח"כ גלאון את הפרסום וטענה כי מרצ לא טרפדה את הסכם העודפים .  
ד"ר יפעת שאשא-ביטון ,  מספר 7 ברשימת  " כולנו ",  התייחסה בכנס בחירות במכללה האקדמית תל חי למצע המדיני של המפלגה . " אנחנו חושבים שצריך לעשות הסדר עם הפלסטינים ,  צריך להיפרד מהם ",  אמרה . " אנחנו מאמינים בשתי מדינות לשני עמים ,  אבל יש לנו קווים אדומים והם שגושי ההתיישבויות לא יהיו על שולחן המשא ומתן ".  
מרכז עדאלה פנה ליועץ המשפטי לממשלה ,  עורך הדין יהודה ויינשטיין ,  בדרישה לפתוח בחקירה נגד שר החוץ אביגדור ליברמן בחשד להסתה לאלימות - כך נודע היום .  זאת ,  בעקבות התבטאויותיו במהלך כנס בחירות במרכז הבינתחומי בהרצליה ,  ביום ראשון האחרון .  בין היתר אמר שר החוץ בהתייחסו לאזרחים הערבים בישראל ,  כי  " מי שאיתנו צריך לקבל הכול - עד חצי המלכות .  מי שנגדנו ,  אין מה לעשות - צריך להרים גרזן ולהוריד לו את הראש ".  
ועדת הבחירות לכנסת פרסמה את מיקומן של הקלפיות הנגישות בבחירות לכנסת ה-20 . " ועדת הבחירות המרכזית משקיעה מאמצים ומשאבים רבים לאיתור מבנים העומדים בקריטריוני הנגישות ,  לשם קביעת קלפיות נגישות במבנים אלה .  בבחירות לכנסת ה-20 יהיו כ-2,500 קלפיות שיש בהן ואליהן סידורי גישה והצבעה מתאימים לאנשים המוגבלים בניידות - גידול של יותר מ-60% ביחס לבחירות לכנסת ה-19 .  אדם הרשום להצבעה באחת מקלפיות אלה והוא מוגבל בניידות יוכל להצביע בהן בנוחות ככל יתר הבוחרים ". 
לרשימת הקלפיות לחצו כאן 
מפלגת  " כולנו "  בראשות משה כחלון פרסמה סרטון בחירות חדש ובו עקצה את ראש הממשלה בנימין נתניהו וסדר העדיפויות שלו . " כמה פעמים התקשרו אליכם מהבית הלבן ?  כמה פעמים התקשרו מהבנק ?  כמה פעמים דיברתם על אבו מאזן ?  ועל המשכנתה ?  מה יותר דחוף לכם לסגור - את מעבר רפיח או את המינוס ?  מה בוער יותר - סוף הסכסוך או סוף החודש ?  ",  אומר הקריין לצד תמונות של בוחרים עם פתק הצבעה כ' .  
יו"ר המחנה הציוני יצחק הרצוג התייחס למצע הכלכלי של מפלגתו בוועידת הפיננסים של עיתון דה מרקר ,  ואמר : " אנחנו לא מתכוונים להעלות מסים ".  לדבריו , " הכסף נמצא גם בסדרי עדיפויות - הוא הלך לכל מיני מקומות ויישובים ,  למשל מחוץ לגושי ההתיישבות ,  במקום ללכת ליעדים אחרים ".  
יו"ר הבית היהודי נפתלי בנט ,  המשמש גם שר הכלכלה ,  אמר בוועידת הפיננסים של עיתון דה מרקר כי  " ממשלת שמאל תרסק את כלכלת ישראל .  מדינה פלסטינית תרסק את כלכלת ישראל .  אחיי מהשמאל ,  די כבר ".  לדבריו ,"  יאיר לפיד לוקח את היוזמות שהוא בלם בקדנציה והפך אותם למצע מפלגתו .  זה לעשות צחוק מהעבודה ".  
הבית היהודי פרסם סרטון בחירות הפונה לנערים ולנערות ללא זכות הצבעה ,  על מנת לגרום להם לשכנע את הוריהם להצביע למפלגה . " נכון ,  אין לכם זכות הצבעה ,  אבל יש להם זכות השפעה ",  אומרים המועמדים ינון מגל וחברת הכנסת איילת שקד בסרטון , " תביאו את אימא ואבא ,  את הדודים ,  את החברה של אח שלכם ,  את האחות של חברה של אח שלכם ".  
משה כחלון התייחס הבוקר לדבריו של יואב גלנט ,  מספר 2 ברשימת  " כולנו "  לכנסת ,  שאמר כי מפלגתם תפנה לליברמן ולהרצוג אחרי הבחירות ,  והבהיר כי הכוח במפלגה נמצא בידי היו"ר .  לדבריו ,  רק הוא קובע עם מי תלך המפלגה ,  וכי גלנט חרג מסמכותו כשאמר זאת .  עוד הוסיף כי נכון לעכשיו אין לכולנו הסכם כזה או אחר עם שום גורם פוליטי .  כחלון אמר את הדברים בריאיון לרשת ב' .  
ראש הממשלה בנימין נתניהו נפגש אמש  ( שלישי )  עם מובילי המאבק לשיפור התנאים בגני הילדים ,  בהם חברים ועדי הורים ,  גננות ואנשי מקצוע ,  והבטיח כי יפעל להשלמת התכנית לשיפור המצב בגני הילדים בגילים 4-3 .  

יומן בחירות | נתניהו בכנס פעילים : " איך הם יכולים להגיד שלא עשינו ?  "
 המפלגה נגד שידורי פורנו פרשה והעבירה תמיכתה לבנט | יחימוביץ' מעלה לטוויטר תמונה בה היא מחובקת עם עמיר פרץ | במפלגת יחד מקווים לחפותו של  " ברוך היקר "  שהואשם בתקיפה | דרעי מסייג :  לא פוסל ממשלה עם הרצוג | פנייה ליועמ"ש :  חקור את ליברמן בחשד להסתה

