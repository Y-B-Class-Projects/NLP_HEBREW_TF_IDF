רה"מ :  מתפללים לשלום ,  אך אוחזים גם בחרב
ישראל מתייחדת עם זכר 22,684 הנופלים .  ראש הממשלה נתניהו נשא דברים לזכרם בהר הרצל ואמר : " נגשים את חלומם .  ידנו מושטת לשלום ,  והשנייה אוחזת בחרב דוד כדי להגן עלינו ".  ברק :  החללים הם המחיר ההכרחי של ריבונות ישראל
 ( צילום :  שי מכלוף ,  עוז מרון ,  גדעון צנטנר ,  עריכה :  רן צימט ,  קריינות :  אילן שניג ) 
ראש הממשלה בנימין נתניהו נשא דברים הבוקר  ( שני )  בטקס האזכרה הממלכתי לזכרם של חללי מערכות ישראל שנערך בבית העלמין הארצי בהר הרצל בירושלים .  בטקס נטלו חלק ,  בין היתר ,  נשיא המדינה שמעון פרס ,  נשיאת בית המשפט העליון דורית ביניש ,  הרמטכ"ל גבי אשכנזי ,  מפכ"ל המשטרה דודי כהן והרבנים הראשיים לישראל .
 נתניהו אמר כי  " ביום הזה העם כולו מחבק את כל האבות ,  האחים ,  האחיות ,  הבנים ,  הבנות והרעיות של משפחת השכול .  האובדן שלנו קשה מנשוא ,  אך עלינו להמשיך את דרך יקירינו ולהגשים את חלומם .  ידנו מושטת לשלום לכל שכנינו ,  אך היד השנייה אוחזת בחרב כדי להגן נגד אויבנו ". 
נתניהו סיפר על השכול האישי שלו : " לכל משפחה דרך משלה להתמודד עם האובדן .  אני זוכר את אמי צילה יושבת בסלון בית הוריי ,  בוהה למרחקים ופתאום עלה חיוך על פניה .  שאלתי אותה :  'אמא ,  על מה את חושבת ?  ,  והיא ענתה לי :  'אני חושבת על יוני ,  על יונל'ה שלי' .  היא הוסיפה :  'יש לי רק זכרונות טובים' ". 
יו"ר הכנסת ראובן  ( רובי )  ריבלין נשא דברים לזכר הנופלים בטקס שנערך בהר הזיתים .  ריבלין אמר כי  " מול פני חלקות הגיבורים ,  נודיע בשער בת רבים :  לעיר הזו יימצאו מגיניה .  מי שנלחם למענה אז ,  כשנחמסה בידי זדים ,  לא יעמוד מנגד ,  גם הפעם .  וגם אם בתוכנו יש שנחלשו ,  שציון הולכת ומתחלפת להם באוגנדה והם מבקשים לחלק את עירו של דוד המלך :  אנחנו ואתם משפחות יקרות ,  והמצבות האילמות ,  של אלו שמתו על הארץ ועל העיר ועל העם - לא נחשה .  לא נשב בחוסר מעש כשיבקשו להרים יד על העיר שחוברה לה יחדיו ".  
ריבלין הוסיף כי  " לא מקרה הוא שכל בית יהודי נוסף בירושלים ,  בעיר דוד ,  בעיר העתיקה ובשכונות אחרות בעיר ,  מזעזע את אמות הספים בעולם כולו ". 
שר הביטחון ,  אהוד ברק ,  השתתף היום בטקס יום הזיכרון בבית הקברות הצבאי בקרית שאול .  ברק אמר בטקס כי , " 22,684 חללי מערכות ישראל הם המחיר ההכרחי ,  שלא רצינו בו ,  מחיר ריבונות ישראל ,  בדור הזה .  מדינה איננה ניתנת לעם על מגש של כסף .  והחרות ניתנה רק לאלה המוכנים להגן עליה .  ערב יום העצמאות ה-62 ,  מדינת ישראל חזקה ומרתיעה .  דרוכה מול כל איום קרוב כרחוק ,  ונכונה להושיט מעמדה של כוח  יד בוטחת לשלום אל שכניה .  ומי ייתן ולא נדע עוד שכול ויתגשם בהם הפסוק  " ונתתי שלום בארץ ושכבתם ואין מחריד ". 
מדינת ישראל מתייחדת היום עם 22,684 בניה ובנותיה אשר נפלו במערכות ישראל ובפעולות האיבה .  אירועי היום נפתחו בצפירה בת שתי דקות שנשמעה בשעה 11:00 ,  וכעת נערכים למעלה מ-40 טקסי זיכרון ברחבי המדינה .
 
רה"מ :  מתפללים לשלום ,  אך אוחזים גם בחרב
ישראל מתייחדת עם זכר 22,684 הנופלים .  ראש הממשלה נתניהו נשא דברים לזכרם בהר הרצל ואמר : " נגשים את חלומם .  ידנו מושטת לשלום ,  והשנייה אוחזת בחרב דוד כדי להגן עלינו ".  ברק :  החללים הם המחיר ההכרחי של ריבונות ישראל

