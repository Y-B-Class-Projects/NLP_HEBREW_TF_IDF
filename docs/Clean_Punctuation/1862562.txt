נתניהו לאובמה : " תודה על עמידתך לצד ישראל "
 בתום נאומו באו"ם ,  בו טען כי לארה"ב מחויבות עמוקה לביטחון ישראל ,  נפגש הנשיא האמריקאי עם ראש הממשלה .  נתניהו הודה לאובמה על נאומו ואמר כי הוא מקווה שמדינות נוספות ילכו בדרכו
 ( באדיבות הערוץ הראשון ) 
נשיא ארצות הברית ברק אובמה וראש הממשלה בנימין נתניהו נפגשו הערב  ( רביעי )  בניו יורק בתום נאומו של אובמה בפתח העצרת הכללית של האו"ם .  
המהלך הפלסטיני באו"ם - כותרות אחרונותהדרמה המדינית באו"ם :  לוח הזמנים המלאלבקשת ברק :  ניגריה תימנע מהצבעה על פלסטיןגבון :  עדיין לא החלטנו אם לתמוך בבקשת הפלסטיניםאבו מאזן לבאן :  ממשיך בתכנית לקבל הכרה מהאו"ם
בפתח הפגישה ,  התייחס אובמה למשא ומתן בין ישראל והפלסטינים ואמר כי  " לא ניתן לכפות שלום על הצדדים .  הוא חייב להיות תוצאה של משא ומתן .  על הישראלים והפלסטינים לשבת יחדיו ולעבוד על הפערים האלה ,  לעשות מאמץ גדול מאוד להגיע לשתי מדינות שחיות זו לצד זו בשלום ובביטחון .  ההתרחשויות באזור מבהירות לנו כמה שלום יכול להיות שברירי .  זה כבוד גדול שראש הממשלה כאן ". 
נתניהו מצדו הודה לאובמה על נאומו באו"ם ואמר : " אני רוצה להודות לך אדוני הנשיא על עמידתך לצד ישראל .  על ישראל והפלסטינים לשבת יחדיו ולדון בנושאי הליבה .  זו הדרך היחידה להגיע לשלום יציב .  ניסיון לבקש חברות באו"ם לא יצלח .  אני חושב שהפלסטינים מנסים להשיג מדינה מהקהילה הבינלאומית ,  אבל הם לא מוכנים לשלום עם ישראל .  אנו מתנגדים לקיצורי דרך בשלום .  אני רוצה להודות לך ולקוות שאחרים ילכו בדרכך ".   קודם לכן התייחס אובמה בנאומו לכוונת הפלסטינים לפנות לאו"ם בבקשה להכיר בעצמאותם . " שלום לא יגיע על ידי החלטות של האו"ם ,  אלא דרך משא ומתן ",  אמר הנשיא האמריקני .  אובמה חזר על עמדות הצדדים וסיפר על התקווה שהביע בעצרת האו"ם בשנה שעברה שהשנה תהיה מדינה פלסטינית עצמאית . " ישראל צריכה לקבל ערבויות ביטחוניות ,  הפלסטינים צריכים לדעת מה גבולות המדינה שלהם .  אני מבטיח לכם שהשאלה היא לא המטרה אליה אנחנו שואפים ,  אלא כיצד נגיע אליה .  אין קיצורי דרך ,  שלום זו עבודה קשה ". 

נתניהו לאובמה : " תודה על עמידתך לצד ישראל "
 בתום נאומו באו"ם ,  בו טען כי לארה"ב מחויבות עמוקה לביטחון ישראל ,  נפגש הנשיא האמריקאי עם ראש הממשלה .  נתניהו הודה לאובמה על נאומו ואמר כי הוא מקווה שמדינות נוספות ילכו בדרכו

