נאום נתניהו בקונגרס :  השחורים מחרימים ,  היהודים מתלבטים
שלושה סנאטורים דמוקרטים הודיעו שיחרימו את דבריו של ראש הממשלה ,  אך רבים אחרים אמרו כי חרף ההתנגדות להתנהלותו ,  בכוונתם לנכוח .  לפי סקר חדש ,  הציבור האמריקני סבור שעל אובמה לפגוש את נתניהו .  תמונת מצב
קצת יותר משבועיים לפני התאריך המתוכנן לנאומו של ראש הממשלה נתניהו בקונגרס האמריקני ,  הולך ומתברר מי יהיה נוכח באולם במהלך האירוע השנוי במחלוקת .  במקביל ,  סקר בנושא שפורסם שלשום  ( חמישי )  באתר  " האפינגטון פוסט "  הציג תוצאות מעניינות :  47% מהנשאלים אמרו כי הזמנת נתניהו לקונגרס  " אינה ראויה ",  אך במקביל 46% אמרו כי הם מצפים מחבר הקונגרס המייצג אותם לנכוח בעת הנאום .
 עד כה ,  הודיעו שלושה סנאטורים דמוקרטים כי בכוונתם להחרים את הנאום ,  בהם פטריק ליהי ,  החבר הוותיק ביותר בסנאט ,  שכינה את התנהלותם של נתניהו והרפובליקנים  " ביזיון ".  נוסף על כך ,  קבוצה הולכת וגדלה של חברי קונגרס דמוקרטים מתכוונת להחרים את הנאום ,  כאשר את המגמה מובילים חברי הקונגרס השחורים ,  שרואים בהתנהלותו של נתניהו עלבון אישי כלפי הנשיא ברק אובמה .
 עוד על סערת הנאום בקונגרסמתרחבת המחאה :  גם הסנאטור הכי ותיק יחרים את נאום נתניהונתניהו : " נחוש לנאום בקונגרס ";  אובמה : " מה בוער לו ? "מקורות ישראליים :  נתניהו שוקל לנאום בקונגרס בדלתיים סגורות 
מבין חברי ה"תא השחור "  בקונגרס שיחרימו את הנאום ,  בולט חבר הקונגרס צ'ארלי רנגל מניו יורק ,  שנחשב לאורך עשרות שנים לאחד התומכים הגדולים ביותר של ישראל בוושינגטון .  רנגל כתב אמש בחשבון הטוויטר שלו : " ביבי ,  אם אתה רוצה לחלוק על מדיניות החוץ של הנשיא שלנו ,  אני אפגוש אותך בוועידת איפא"ק ,  אבל לא בקונגרס ".  גם חבר הקונגרס ג'ון לואיס ,  דמות מיתולוגית של התנועה לזכויות האזרח ומי שנוהג להזכיר בנאומיו את התמיכה הנלהבת של מרטין לותר קינג בציונות ובישראל ,  הודיע כי יחרים את הנאום .  
בירושלים חששו בתחילת המשבר - במיוחד לאחר שסגן הנשיא ג'ו ביידן הודיע כי לא יגיע - מסחף של ממש במפלגה הדמוקרטית ,  שיותיר את נתניהו בפני קונגרס מפוצל על פי קווים פוליטיים .  כעת ההערכה היא שרוב קטן של הדמוקרטים בכל זאת יופיעו לנאום .  בבדיקה שערך אתר החדשות The Hill ,  התברר כי מבין 27 חברי הקונגרס היהודים-דמוקרטים ,  לפחות 14 יגיעו לנאום ,  זאת לצד עוד כעשרה שמגדירים עצמם מתלבטים . 
" יש הרבה דמוקרטים שיבחרו בקו של מנהיגתם בקונגרס ,  ננסי פלוסי ,  שהביעה ביקורת קשה כלפי הנאום וקראה לנתניהו לבטל אותו ,  אבל הדגישה שאם הוא בכל זאת יתקיים ,  היא תגיע לשמוע אותו ",  אמר לוואלה חדשות גורם בממסד היהודי בוושינגטון . " הרבה אנשים באמת נקרעים בין הנאמנות שלהם למפלגה ,  לבין האהדה שלהם לישראל .  זו טרגדיה שהגענו למצב שאנשים צריכים לבחור בין שני הדברים הללו ".  
סנאטורית חשובה נוספת במפלגה הדמוקרטית ,  שכבר פרסמה הודעה ברוח דומה ,  היא ברברה בוקסר מקליפורניה .  לדבריה , " אני מודאגת מאוד מכך שפוליטיקה מפלגתית הוזרקה אל תוך מערכת היחסים הזו ,  שתמיד הייתה גדולה יותר מפוליטיקה .  ובכל זאת ,  אני מתכננת להגיע לנאום ".  אלא שבינתיים ,  הרוב הגדול במפלגה הדמוקרטית יושב על הגדר ומחכה להתפתחויות .  כך ,  למשל ,  הסנאטור קורי בוקר ,  אחד משני הסנאטורים השחורים היחידים ,  הידוע כתומך נלהב של ישראל ,  אמר כי טרם קיבל החלטה אם להגיע .  
הסקר שפורסם ב"האפיגנטון פוסט "  בנושא הנאום מראה כי הציבור האמריקני לא רואה בעין יפה את ההתנהלות של הרפובליקנים בפרשה ,  כאשר כמחצית מהנשאלים אומרים כי אין זה ראוי להזמין מנהיג זר לקונגרס מבלי לתאם זאת עם הבית הלבן .  רק רבע מהנשאלים חושבים אחרת .  מנגד ,  כ-58% מהנשאלים אמרו כי לדעתם הנשיא אובמה צריך להיפגש עם נתניהו ,  צעד שהבית הלבן פסל על הסף כבר בתחילת הפרשה .
 ראש הממשלה נתניהו זכה לתמיכה משמעותית אתמול גם מחתן פרס נובל לשלום ,  אלי ויזל ,  שהודיע כי בתחילת השבוע הבא בכוונתו לפרסם בעיתון  " ניו יורק טיימס "  מודעה גדולה בעד הנאום .  ויזל יפנה במודעה לנשיא אובמה ,  שאותו הוא מכיר היטב -השניים אף ביקרו יחדיו במחנה ההשמדה בוכנוואלד - ויפציר בו לפגוש את נתניהו ולא להתנגד לנאומו .  בין השאר יכתוב לנשיא : " אני אהיה בקונגרס בעת הנאום ,  תגיע גם אתה ".  
לפניות לכתב אמיר תיבון :  amir.tibon@walla.co.il 

נאום נתניהו בקונגרס :  השחורים מחרימים ,  היהודים מתלבטים
שלושה סנאטורים דמוקרטים הודיעו שיחרימו את דבריו של ראש הממשלה ,  אך רבים אחרים אמרו כי חרף ההתנגדות להתנהלותו ,  בכוונתם לנכוח .  לפי סקר חדש ,  הציבור האמריקני סבור שעל אובמה לפגוש את נתניהו .  תמונת מצב

