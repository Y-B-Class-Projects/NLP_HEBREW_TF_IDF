האופוזיציה החרימה גם הדיון בתקציב
לאחר שביטלו דיון בכנסת בנוכחות רה"מ ,  החרימו חברי האופוזיציה את דיוני התקציב ,  במחאה על כוונת הממשלה להחליש את כוחם
 ( צילום :  ערוץ הכנסת ) 
מחריפה מחאת האופוזיציה נגד הקואליציה :  חברי האופוזיציה החליטו להחרים את הדיון במליאת הכנסת על הצעת תקציב המדינה לשנים 2010-2009 ואת ההצבעה שתיערך עליה הערב ,  נוכח  " החרפת המשבר ושבירת כללי המשחק הדמוקרטיים ,  סיעות האופוזיציה לא תשתתפנה הערב בצעד חסר תקדים בדיוני התקציב ובהצבעות .  הפגיעה הסדרתית במעמד הכנסת והניסיון לחוקק חקיקה פרסונלית פוליטית ומושחתת היא בלתי נסבלת .  במדינה בה אין חוקה ,  יש חשיבות עליונה לשמירה על הנורמות הפרלמנטריות ,  ולשם כך אנו דורשים מיו"ר הכנסת להשיב את השפיות ".  
שר האוצר יובל שטייניץ פתח היום את הדיון סביב התקציב אחרי שזה הוגש אתמול למזכירות המשכן : " אתמול חזרנו והתבשרנו כי המשבר עדיין בעיצומו :  הנתונים שפורסמו ע"י הלשכה המרכזית לסטטיסטיקה מספרים לנו על המשך עליית שיעור האבטלה ועל צמיחה שלילית של 3.9% ברבעון הראשון ",  אמר שטייניץ בעודו קורא לכל חברי הסיעות בבית ,  אופוזיציה וקואליציה , " להתעלות "  כדבריו מעל המחלוקות ולפעול יחדיו להתמודדות עם נזקי המשבר הכלכלי : " אנו חייבים למתן את השפעות המשבר ,  לבלום את הגידול באבטלה וליצור אדני זינוק לעתיד ". 
בשל זעם חלק מחברי הכנסת על כוונת הקואליציה לקדם הצעות חוק שנועדו לחזק את כוחה של הממשלה על חשבונם ,  בוטל גם דיון שנועד להיערך היום במליאה ,  בנוכחות ראש הממשלה בנימין נתניהו .  הדיון היה אמור להיערך לבקשת 40 מחברי האופוזיציה אודות מה שהוגדר כ"מדיניותו המבולבלת של ראש הממשלה ".  
באופוזיציה אמרו הבוקר כי , " זהו צעד נוסף בסדרת הצעדים בהם נוקטת האופוזיציה ותמשיך לנקוט ,  ושמטרתם העברת מסר לפיו האופוזיציה והכנסת כולה אינן יכולות להמשיך בסדר יומם הרגיל ולהתנהל על מי מנוחות .  זאת בשעה שכללי משחק בסיסיים שבין קואליציה לאופוזיציה מופרים ברגל גסה ,  ורוב דורסני פוגע באופן ציני ונמהר בהליך הדמוקרטי ובמעמדה של הכנסת ". 
גורמים בקואליציה אמרו לוואלה !  חדשות בתגובה כי , " המשחקים של האופוזיציה מעקרים מתוכן את הכנסת .  האופוזיציה מסרבת לקבל את דין הבוחר שהקנה להם כוח מוגבל .  צריך ללמוד לשחק את המשחק גם כשאתה בצד הלא נעים שלו .  הם הגישו בקשה לדיון בגלל שהממשלה מבולבלת .  נראה שהאופוזיציה מתבלבלת בקריאת המציאות ש-70% מהציבור תומך בנאומו של ראש הממשלה ". 
מקורבי יו"ר הכנסת ראובן ריבלין אמרו לוואלה !  חדשות הבוקר ,  כי  " היו"ר עושה מאמצים כבירים כדי להביא לפתרון המשבר ומקיים קשר מתמיד עם ראש הממשלה ועם יו"ר מרצ חיים אורון מטעם האופוזיציה .  כבר מאמש הוזמנה לבני לפגישה עם ריבלין בארבע עיניים כדי לנסות למצוא נוסחה שתביא לסיום המשבר .  עד כה ,  הזמנתו לא נענתה משום שלבני התעקשה שהוא ייפגש תחילה עם נציגים אחים שהפגישה איתם שלשלום הגיעה למבוי סתום .  ריבלין ממשיך את המאמצים ודלתו פתוחה גם בשעה זו להידברות .  יש גורמים באופוזיציה שמנסים להפוך את יו"ר הכנסת לצד בקונפליקט הזה ,  אבל הוא מבקש להישאר ממלכתי ולעמוד בין הקואליציה לאופוזיציה כדי להביא לנוסחה שתחלץ את העגלה מהבוץ ". 
האופוזיציה מוחה על כוונת הקואליציה להתחיל בהליכי חקיקה של מספר הצעות חוק ,  ובהן הצעה להגדלת הרוב הדרוש לאישור הצעת חוק תקציבית מ-50 חברי כנסת כיום ל-55 ,  הצעה לפיה יתאפשר לשר אחד מכל סיעה להתפטר מהכנסת ולחזור לכהן בה אם יפסיק לכהן כשר ,  וכן הצעה שנועדה להקל על המבקשים לפרוש מסיעה בכנסת .  במסגרת המחאה נטשו אתמול חברי האופוזיציה באופן הפגנתי את דיוני המליאה .
 
האופוזיציה החרימה גם הדיון בתקציב
לאחר שביטלו דיון בכנסת בנוכחות רה"מ ,  החרימו חברי האופוזיציה את דיוני התקציב ,  במחאה על כוונת הממשלה להחליש את כוחם

