ארה"ב מיישרת קו עם נתניהו : " סוריה אחראית לעימות "
 וושינגטון מאשימה את דמשק באחריות לעימותים בין מפגינים פלסטינים לחיילי צה"ל בגבול עם ישראל . " זהו ניסיון סורי להתסיס כדי להסיט את תשומת הלב מהבעיות הפנימיות "
 מחלקת המדינה האמריקאית האשימה אמש  ( שני )  את סוריה בכך שהיא עומדת מאחורי העימותים בין מפגינים פלסטינים לחיילי צה"ל בגבול עם ישראל .  דובר מחלקת המדינה מארק טונר אמר בתדרוך לעיתונאים כי  " באופן ברור ,  זהו ניסיון של סוריה להתסיס להפגנות מהסוג הזה ,  כדי להסיט את תשומת הלב מבעיותיה הפנימיות .  לישראל ,  כמו לכל מדינה ריבונית ,  יש את הזכות המלאה להגן על עצמה ".  
דברים ברוח דומה השמיע מוקדם יותר גם ראש הממשלה בנימין נתניהו . " האירועים בגבול הסורי הם אינם יד המקרה ,  יש ניסיון לחמם את הגבול ,  לנסות לפרוץ גבולותינו ",  אמר נתניהו , " המאבק הוא לא סביב חמישה ביוני אלא סביב 15 במאי 1948 .  הוויכוח הוא על עצם הקמת מדינת ישראל ".  
ראש הממשלה מתח ביקורת על השלטונות בדמשק ואמר כי  " פעלנו על פי נקודות ברורות שיש לכוחות צה"ל בתוך השטח ,  אל מול המפגינים ,  אזהרות חוזרות ונשנות .  הירי היה מוצא אחרון לאחר שכל שאר האפשרויות מוצו .  לצערי אני לא יכול להגיד שממשלת סוריה הפעילה את כל משקלה על מנת למנוע פרובוקציות .  היא איפשרה לאנשים לחולל את הפרובוקציות שקראו תיגר על ריבונות ישראל .  יש כאן ניסיון להסתת תשומת הלב הבינלאומית מהמתרחש בתוך סוריה והאירועים הקשים בחמה ".  
בתוך כך ,  הטלוויזיה בדמשק דיווחה הערב כי 40 שוטרים סורים נהרגו במארב בעיר ג'יסר א-שוג'ור בצפון-מערב סוריה .  לפי הדיווח ,  ההרוגים היו בדרכם לסייע לאזרחים שאוימו בעיר .  
עוד באותו נושא :
 פלסטינים נערכים בפייסבוק ל"הפגנה הגדולה עד כה "
 עדכון ראשון :  21:33

ארה"ב מיישרת קו עם נתניהו : " סוריה אחראית לעימות "
 וושינגטון מאשימה את דמשק באחריות לעימותים בין מפגינים פלסטינים לחיילי צה"ל בגבול עם ישראל . " זהו ניסיון סורי להתסיס כדי להסיט את תשומת הלב מהבעיות הפנימיות "
 
