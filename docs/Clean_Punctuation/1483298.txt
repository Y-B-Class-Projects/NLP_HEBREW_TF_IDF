פגישת ברק נתניהו :  תקציב הביטחון לא יקוצץ
שורה של פגישות נערכו הלילה לקראת ישיבת הממשלה על התקציב שתיערך היום .  נתניהו הבטיח לשמור על תקציב הביטחון .  האוצר ממליץ להעלות את המע"מ ב-1%
בפגישה שנערכה הלילה  ( שלישי )  בין ראש הממשלה בנימין נתניהו ושר הביטחון אהוד ברק החליטו השניים כי לא יהיה קיצוץ בתקציב הביטחון .  כמו כן הוחלט שדו"ח ברודט יישמר .  בעקבות ההחלטה,מפלגת העבודה צפויה לתמוך בתקציב .
 בנוסף ,  בפגישתם הלילה החליטו נתניהו ושר האוצר יובל שטייניץ כי האוצר ימליץ לממשלה להעלות את מס הערך המוסף באחוז אחד ,  כך שהמע"מ יעמוד על 16.5% .  בנוסף דנו השניים בדרכים להקטנת גירעון המדינה .
 במקביל נערכה פגישה גם בין יושב ראש ההסתדרות עופר עיני ,  נשיא התאחדות התעשיינים שרגא ברוש ובכירי האוצר בניסיון להגיע לפשרות אחרונות בנוגע לתקציב .  במהלך הפגישות הוחלט על הגדלת מסגרת התקציב בכ-3% .  בבוקר מתעתדים שרי העבודה להיפגש לפני ישיבת הממשלה הצפוייה להתקיים בצהרים ולהימשך שעות ארוכות ,  על מנת לדון בדרך בה תיערך מפלגת העבודה לדיון התקציבי .
 אמש נערכה פגישה בין ברק לראשי מערכת הביטחון שעסקה אף היא בתקציב .  בפגישה השתתפו הרמטכ"ל גבי אשכנזי ,  סגן הרמטכל האלוף דן הראל ,  ומנכ"ל משרד הביטחון פנחס בוכריס .  בחיל האוויר הזהירו אתמול כי פגיעה בתקציב הביטחון תפגע בעיקר בחיל האוויר ותקטין את מוכנותו למלחמה עתידית .
 
פגישת ברק נתניהו :  תקציב הביטחון לא יקוצץ
שורה של פגישות נערכו הלילה לקראת ישיבת הממשלה על התקציב שתיערך היום .  נתניהו הבטיח לשמור על תקציב הביטחון .  האוצר ממליץ להעלות את המע"מ ב-1%

