צו פיוס ?  נתניהו צפוי להזמין בקרוב את בכירי ידיעות לתדרוך
אחרי המשחק המקדים עם חדשות 2 ו"הארץ "  - הגיע הזמן לדבר האמיתי :  בלשכת רה"מ צפויים לזמן בקרוב את בכירי  " ידיעות אחרונות "  לתדרוך עם נתניהו - כך נודע לוואלה ברנז'ה .  עוד ברשימה :  קשת , " מעריב "  וערוץ 10 - עם דרוקר בפנים

הבליץ התקשורתי של ראש הממשלה בנימין נתניהו עדיין בעיצומו ,  ואם יש מי שחשב שהעיתון של נוני יוותר מחוץ ללופ  הוא צפוי להתבדות :  לוואלה ברנז'ה נודע כי לשכת ראש הממשלה צפויה להזמין בקרוב את בכירי  " ידיעות אחרונות "  לתדרוך ,  במסגרת סבב הפגישות הנרחב שנתניהו מבצע בחודש האחרון .
" לנתניהו אין שום כוונה להחרים אף כלי תקשורת בסבב התדרוכים הזה ",  כך לפי גורם המקורב לראש הממשלה שדיבר עם וואלה ברנז'ה .  יצוין כי במסגרת תדרוך לתא הכתבים הצבאיים ,  נתניהו כבר נפגש לפני כחודש עם יוסי יהושוע ,  רון בן ישי ואלכס פישמן מ"ידיעות אחרונות ". 
עוד נודע כי בלשכה צפויים להזמין בקרוב גם את בכירי ערוץ 10 - הנחשב אף הוא לעומתי לרה"מ ,  לפגישה עם נתניהו .  כזכור ,  במרץ אשתקד ,  בתקופת הבחירות ,  בוטל ראיון של נתניהו לחדשות 10 לאחר שראש הממשלה סירב לאפשר לפרשן הפוליטי של הערוץ רביב דרוקר להשתתף בו ,  ולבסוף נתניהו התראיין רק לערוצים 2 ו-1 .  סערה נוספת הקשורה לנתניהו ולערוץ 10 התפוצצה בחודש יוני האחרון ,  עם מינוי של רמי סדן  הנחשב למקורב לנתניהו - לתפקיד יו"ר דירקטוריון חדשות 10 .  
בהקשר זה ,  גורם בכיר בערוץ אמר לוואלה ברנז'ה כי  " הביקורת שהושמעה בתקשורת על התדרוכים האלה היא משהו מאוד מופרך .  אם ראש הממשלה רוצה לדבר איתך  אתה בא .  אני אבוא בכל פעם שהוא יזמין אותי ,  אם הוא יזמין אותי אי פעם .  אני מניח שכל אחד אחר - גם עם התנאי שנתניהו מדבר לבד ולא שואלים אותו שאלות  יבוא ".  
בנוסף לזימונים הקרובים ל"ידיעות אחרונות "  ולערוץ 10 ,  נתניהו ייפגש בקרוב גם עם בכירי קשת .  בשבוע שעבר הספיק ראש הממשלה להיפגש עם בכירי הזכיינית המתחרה ,  רשת  מפגש שלאחריו פרסם שי גולדן פוסט בפייסבוק שעורר סערה בסוף השבוע .
 גם בכירי  " מעריב "  וה"ג'רוזלם פוסט ",  בבעלות אלי עזור ,  קיבלו היום  ( שני )  זימון לתדרוך אצל נתניהו .  עד כה נפגש נתניהו עם בכירי חדשות 2 ,  רשות השידור ,  עיתון  " הארץ "  ו-TheMarker , " ישראל היום ",  גל"צ ,  ערוץ 20 ,  אתר וואלה ,  רשת ואפילו עם נציגים מכלי תקשורת חרדים  ( "בחדרי חרדים ",   " יתד נאמן "  ורדיו קול חי )  .  
מלשכת רה"מ טרם התקבלה תגובה .  

צו פיוס ?  נתניהו צפוי להזמין בקרוב את בכירי ידיעות לתדרוך
אחרי המשחק המקדים עם חדשות 2 ו"הארץ "  - הגיע הזמן לדבר האמיתי :  בלשכת רה"מ צפויים לזמן בקרוב את בכירי  " ידיעות אחרונות "  לתדרוך עם נתניהו - כך נודע לוואלה ברנז'ה .  עוד ברשימה :  קשת , " מעריב "  וערוץ 10 - עם דרוקר בפנים

