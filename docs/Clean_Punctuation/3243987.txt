נתניהו :  אין קשר עם כחול לבן ,  לא מתכוון לוותר על שותפיי מימין
ברקע היוזמה לביטול פיזור הכנסת והבחירות החדשות ,  טען רה"מ כי כל הפרסומים בנושא הם ספינים . " בשום שלב לא הוצעה רוטציה ",  אמר על פרסומים לפיהם הוצעה רוטציה ליו"ר כחול לבן בלי לפיד .  בכירים בכחול לבן גם כן הכחישו את הטענות על פנייה מלשכת רה"מ או מלשכת יו"ר הכנסת
נתניהו :  אין קשר עם כחול לבן ,  לא מתכוון לוותר על שותפיי מימיןבכירים בכחול לבן :  לא הייתה פניה לגבי ביטול הכנסת ,  רוטציה ולממשלה בלי לפידח"כ לפיד :  אין בעיה ללכת לממשלת אחדות ,  רק בן אדם אחד צריך לזוז הצידהח"כ גנץ :  נתניהו משקר - אין מו"מ עם כחול לבןח"כ שלח : " איפה האחד בליכוד שיגיד לביבי די "  
ראש הממשלה ויו"ר הליכוד בנימין נתניהו ,  התייחס הבוקר  ( רביעי )  ליוזמת ביטול הבחירות של יו"ר הכנסת יולי אדלשטיין והביע שוב תמיכה במהלך . " אני מכבד ומעריך את יושב ראש הכנסת יולי אדלשטיין .  היוזמה שלו מבקשת למנוע סיבוב נוסף של בחירות בישראל .  יושב ראש הכנסת ביקש שניפגש בימים הקרובים ואעשה זאת ",  כתב נתניהו .  
עם זאת ,  נתניהו הכחיש פרסומים לפיהם פנה ליו"ר כחול לבן בני גנץ והציע לו רוטציה ללא מספר 2 במפלגתו ח"כ יאיר לפיד . " כל השאר - ספינים .  בשום שלב לא הוצעה רוטציה ,  עד לרגע זה אין קשר בין הליכוד לכחול לבן ואין לי שום כוונה לוותר על שותפיי הטבעיים לממשלת הימין ".  
טרם הודעתו זו בליכוד הזדרזו להבהיר כי ראש הממשלה לא הציע לגנץ רוטציה ולא יצר איתו קשר .  בהודעתו הישירה ,  נתניהו ממשיך להביע תמיכה ביוזמה לביטול הבחירות אך מנסה להרחיק את עצמו מהדיווחים על ממשלת אחדות עם כחול לבן כדי לא לפגוע בקמפיין הבחירות בחודשים הקרובים .  
עם זאת ,  תנאי פוליטי בסיסי להצלחת היוזמה לביטול הבחירות הוא הסכמה על ממשלת אחדות של הליכוד וכחול לבן ,  וההצהרה של נתניהו על כך שהוא אינו מתכוון לוותר על שותפיו מימין מצמצמת את מרחב האפשרויות למהלך ,  שהיה מצומצם גם כך ובעל סיכויים קלושים מבחינה משפטית .
 בחירות 2019 ,  מועד ב' - סיקור מיוחד בוואלה !  NEWS:נתניהו מקדם יוזמה לביטול הבחירות ;  כחול לבן : " עוד ספין "  
מוקדם יותר הבוקר בכירים בכחול לבן טענו כי הפרסומים על הצעה מהליכוד לרוטציה עם היו"ר גנץ ללא לפיד אינם נכונים .  לדבריהם לא הייתה פנייה מלשכת ראש הממשלה או מלשכת יו"ר הכנסת באף אחד מהנושאים - לא לגבי ביטול פיזור הכנסת ,  לא לגבי רוטציה ולא לגבי ממשלה בלי לפיד .  
בכנס דיני מלחמה של ארגון שורת הדין נשאל לפיד האם הייתה הצעה מהליכוד לרוטציה והכחיש בקולו את הדברים . " זה ספין ,  נתניהו לא רוצה שהציבור יאשים אותו בזה שהוא הלך לבחירות מיותרות דקה אחרי שהוא הלך לבחירות מיותרות ". 
לפיד הבהיר כי מפלגתו לא תשב עם הליכוד בראשות נתניהו . " אני מבין שאנשים מתקשים לקבל או להבין אז אני אגיד את זה פשוט ולאט - אנחנו לא נשב עם נתניהו .  אין שום בעיה לשבת עם הליכוד בממשלת אחדות לאומית ,  אבל עם נתניהו לא נשב ,  שייקחו מי שהם רוצים ,  גדעון ,  יולי ,  ישראל ".  על השאלה האם קיים סיכוי שימנעו הבחירות השיב  " לא .  לפי העיקרון הזה כל פעם שיכנסו 80 ח"כים יבטלו אותם ,  זה ביטול הדמוקרטיה הישראלית .  אני מבין שהיועמ"ש של הכנסת כבר הודיע שאין שום ייתכנות משפטית ". 
במפלגתו של לפיד הכחישו הבוקר בתוקף את הטענות לפיהן הוצע להם להקים ממשלת אחדות ,  וטענו כי לא התקבלה פנייה בקרב אף אחד מחברי רביעית הצמרת במפלגה .  
לפיד תקף הבוקר את נתניהו ואמר כי  " אין בעיה ללכת לממשלת אחדות .  בן אדם אחד ,  רק אחד ,  צריך לזוז הצידה .  ללכת לטפל בכתבי האישום שלו ".  בציוץ שפרסם בטוויטר רמז על ראש הממשלה בנימין נתניהו שהביע תמיכה ביוזמה . " הליכוד ימנה במקומו את מי שבא לו .  יולי ,  גדעון ,  ישראל .  תהיה לנו ממשלת אחדות של 75 ח"כים לפחות .  יציבה .  הגונה .  עובדת ",  פנה לפיד בטוויטר לחברי הכנסת מטעם הליכוד .  
לפי ההערכה במערכת הפוליטית ,  נתניהו החל לדחוף לביטול הבחירות חוזרות לאור סקרים לא מחמיאים שראה בימים האחרונים וכן חשש מאיחוד מחודש של המפלגות הערביות לריצה במסגרת הרשימה המשותפת מה שעשוי לפגוע בגוש הימין .  
המערכת הפוליטית נכנסה לטלטלה אתמול בעקבות הודעת ראש הממשלה כי הוא שוקל  " בכובד ראש "  את יוזמתו של אדלשטיין על ביטול הבחירות ,  85 ימים לפני מועד קיומן .  בקואליציה הטבעית של נתניהו - חברי הליכוד ,  כולנו ,  הבית היהודי והסיעות החרדיות - קפצו על ההצעה כמוצאי שלל רב והביעו תמיכה במהלך לביטול הבחירות ,  למרות שאותה קואליציה פיזרה את הכנסת לפני פחות מחודש .
 מהצד השני - בכחול לבן ,  מפלגת העבודה ,  מרצ ,  חד"ש-תע"ל ובל"ד - הביעו התנגדות נחרצת באותה דרגה ,  ותקפו את נתניהו בחריפות .  בדומה למספר 2 של מפלגתו ,  יו"ר כחול לבן ח"כ בני גנץ הכחיש אתמול כי מתקיימים מגעים בין מפלגתו לליכוד . " הפרסומים מבהירים - נתניהו מפחד מגזר הדין הציבורי ,  ונתניהו משקר - אין שום משא ומתן עם כחול לבן ".  
ח"כ עפר שלח ,  מכחול לבן שלל הבוקר בתוקף את האפשרות של ביטול הבחירות וכינה אותה ספין . " איפה האחד בליכוד שיגיד לביבי די ?  ",  אמר ח"כ שלח . " איפה יימצא בליכוד האיש האחד שיאמר די .  האמיץ האחד שיגיד לנתניהו 'יש גבול .  גבול לביזיון שאליו אתה גורר מדינה שלמה ,  גבול לשפל שאליו אתה מדרדר תנועה פוליטית מפוארת' ",  תקף שלח את נתניהו . 
" כולם יודעים שהכול ספין ,  יהיו בחירות ,  ביבי כבר מתחיל להבין שיפסיד בהן .  יהיה משפט .  יהיה סוף לטרלול המטורף שאדם אחד מוליך אליו את כולנו ",  המשיך שלח . " איפה המנהיג הבא של הליכוד ,  שיעמוד עכשיו ויגיד שזהו ,  נגמר ?  שיבהיר שהמפלגה של בגין ושמיר ,  שרון וגם ביבי של פעם ,  לא תסבול את הקרקס הזה ?  "
 הוא קרא להקים ממשלה יציבה ורחבה עם הליכוד - ללא נתניהו . " דקה אחר כך יהיו פתאום שקט ושפיות .  תהיה ממשלה רחבה וחזקה ,  בלי קיצוניים ובלי רעש .  יהיה שלטון שראוי לאזרחים של המדינה הזאת .  אם רק יימצא האיש האחד ,  המנהיג האחד ,  נבחר הליכוד האחד שיגיד לביבי - עד כאן ".  
יו"ר ישראל ביתנו ,  ח"כ אביגדור ליברמן התייחס הבוקר להכחשות כחול לבן והליכוד על פנייה לח"כ גנץ . " הדבר היחיד שמנחה את נתניהו הם סקרים ,  וברור שבממצאים שהוצגו לו על ידי סוקרים השבוע בלט הרצון של אזרחי מדינת ישראל שתקום ממשלה לאומית רחבה .  הכותרות של היום הן לא יותר מאשר Blame game  ( משחק האשמות )  בין הליכוד לכחול לבן ללא שום כוונה אמתית ",  כתב ליברמן בפייסבוק .  
ליברמן לא הביע התנגדות לביטול הבחירות והצהיר שיתמוך אך ורק בממשלה רחבה ללא חרדים ,  שתורכב מישראל ביתנו ,  הליכוד וכחול לבן . " לנתניהו ,  שפעמיים פיזר את הכנסת בתוך חצי שנה  ( 28.12.18 ו- 30.5.19 )  ,  אין שום בעיה להקים ממשלה בתמיכת השמאל  ( אבי גבאי )  או בתמיכת המפלגות הערביות מבחוץ  ( על פי נתן אשל )  .  לכן ,  המסקנה היחידה היא שיש פה ניסיון להחזיק בשלטון בכל מחיר ותו לא ". 
ח"כ עמיר פרץ  ( עבודה )  מחה היום בתוקף על הפרסומים וצייץ כי  " נתניהו רוצה לראות אופוזיציה חלשה ומפוררת שרוצה להכנס לממשלתו .  לא ניתן .  ‏מול נתניהו יעמוד כח גדול ומאוחד שלא יניח לתרגילים ולקומבינות שלו לעבור .  ‏את ביבי צריך להחליף .  ביבי הוא הבעיה ,  לא הפתרון ". 
גם יו"ר האיחוד הלאומי ,  בצלאל סמוטריץ' ,  הביע הסתייגות מהמהלך בשל כך שעשוי להוביל לממשלת אחדות לאומית . " בחירות חוזרות הן דבר רע למדינת ישראל .  אבל ממשלה עם השמאל היא דבר רע הרבה יותר ".  
כדי להצליח במהלך לביטול הבחירות ,  יצטרך נתניהו לנהל קרב פוליטי מורכב של ספירת אצבעות :  בליכוד מעוניינים לגבש הסכמה של כ-80 ח"כים לביטול הבחירות ,  כדי להקשות על בג"ץ לפסול את החקיקה ,  ונכון לעכשיו ,  לאור ההסתייגויות של סמוטריץ' ,  יש להם 58 ח"כים בלבד .  
נתניהו לא בהכרח חייב רוב מיוחד של 80 בשביל לחוקק חוק כזה ,  אך אדלשטיין שפועל מטעמו מעוניין לגבש הסכמה רחבה - וכדי שזה יקרה צריכה להיות הסכמה על הממשלה שתקום אחרי הבחירות - וזו ספירת האצבעות השנייה שמסבכת את המצב .  מקורבי נתניהו טוענים כי הוא פועל להקמת ממשלת אחדות ,  אך בכחול לבן טוענים שלא נעשתה אליהם כל פנייה ,  לא מטעמו של נתניהו ולא מטעמו של אדלשטיין ,  וסבורים שמדובר בספין של נתניהו שנועד להפיל עליהם את האשמה לבחירות החוזרות .
 בליכוד טוענים שיש בידיהם חוות דעת משפטיות שמכשירות את יוזמת אדלשטיין ,  לפיה הכנסת תתכנס ותצביע נגד פיזורה ואז יחוקק חוק חדש שיסדיר את הקמת הממשלה .  היועץ המשפטי לכנסת ,  איל ינון ,  טרם הודיע מה עמדתו לגביה ,  אבל הוא הסתייג מיוזמות ופניות דומות בעבר בשל הטענה שמבחינה חוקתית ,  פיזור הכנסת נחשב נקודת אל חזור שלא ניתן אחריה לבטל את הבחירות או לכנסה מחדש .
  ( עדכון ראשון :  7:53 )  

נתניהו :  אין קשר עם כחול לבן ,  לא מתכוון לוותר על שותפיי מימין
ברקע היוזמה לביטול פיזור הכנסת והבחירות החדשות ,  טען רה"מ כי כל הפרסומים בנושא הם ספינים . " בשום שלב לא הוצעה רוטציה ",  אמר על פרסומים לפיהם הוצעה רוטציה ליו"ר כחול לבן בלי לפיד .  בכירים בכחול לבן גם כן הכחישו את הטענות על פנייה מלשכת רה"מ או מלשכת יו"ר הכנסת

