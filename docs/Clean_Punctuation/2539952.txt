גם גרמניה ובריטניה נגד תכנית הבנייה בהתנחלויות
בהודעת משרד החוץ הגרמני התבקשה ישראל  " להימנע מפרובוקציות ".  הביקורת על החלטת נתניהו הגיעה גם מבריטניה : " עמדת ישראל מקשה על ידידותיה בקהילה הבינלאומית להגן עליה "
 ידידות ישראל ממשיכות לגנות את הצהרת נתניהו : " ממשלת גרמניה מאוד מוטרדת מהודעת ישראל בדבר בניית 851 יחידות דיור חדשות בהתנחלויות ישראליות בגדה המערבית "  - כך נכתב היום  ( שישי )  בהודעת משרד החוץ הגרמני ,  בהתייחסות ראשונה של ברלין לכוונתו של ראש הממשלה לפיצוי המתנחלים בגין פינוי חמישה מבתי שכונת גבעת האולפנה .
" הממשלה שותפה לדעה כי צעדים שכאלה מנוגדים לכל המאמצים לפתוח מחדש את שיחות השלום בין הצדדים ",  נכתב בהודעה . " פינוי שכונה או מאחז אינו מספק לגיטימציה לעלייה בבנייה בהתנחלויות במקום אחר .  שר החוץ הגרמני ,  גידו וסטרוולה ,  קורא לממשלה הישראלית ולרשות הפלסטינית לקבל החלטות אמיצות ,  שיאפשרו את המשך שיחות השלום .  אנו קוראים לשני הצדדים להמשיך בדיאלוג ולהימנע מצעדים פרובוקטיביים וחד-צדדיים ".  
גינוי נוסף הגיע היום מכיוון האי הבריטי ,  כאשר שר החוץ וויליאם הייג אמר כי  " בעוד אנחנו מעריכים את מאמציה של ממשלת ישראל להימנעות מחקיקה מזיקה בכנסת ,  ההחלטה להעביר את המתנחלים ממאחז בלתי חוקי על ידי יצירת יחידות דיור מעבר לקו הירוק יוצרת תקדים מסוכן ".  לדברי הייג , " מאחזים כאלה הינם בלתי חוקיים על פי החוק הישראלי והבינלאומי ,  והם צריכים להיות מפונים ".  
בהודעת משרד החוץ הבריטי ,  מדגיש הייג כי ממשלתו והאיחוד האירופי חוזרים ומבהירים כי ההתנחלויות מנוגדות לחוק הבינלאומי ,  ומהוות מכשול לשלום ,  וכי על ישראל להפסיק את הבנייה בהתנחלויות באופן מידיי בהתאם להתחייבויותיה למפת הדרכים ב-2003 . " המשך הבנייה השיטתית בהתנחלויות וההפרות החוזרות ונשנות של החוק הבינלאומי ,  הן פעולות פרובוקטיביות שמחלישות את הסיכוי לשלום בין ישראל לפלסטינים ,  ומקשות על מימוש פיתרון של שתי מדינות לשני עמים ",  אמר הייג .
 כמו כן ,  הדגיש הייג ,  כי  " עמדתה של ישראל מקשה על ידידותיה בקהילה הבינלאומית להגן עליה ".   " אני דוחק בממשלת ישראל לשנות את גישתה ולעמוד בהתחיבויותיה הבינאלומיות ,  וקורא לצדדים לפעול באופן קונסטרוקטיבי בחיפוש אחר השלום ".  
גינויים מצד ידידות אחרות של ישראל הגיעו כבר ביום רביעי ,  כאשר דובר מחלקת המדינה האמריקאית ,  מרק טונר ,  הגיב בביקורת כלפי תכניתו של ראש הממשלה בנימין נתניהו לבניית עוד מאות יחידות דיור ביהודה ושומרון . " התכנית חותרת תחת המאמצים לשלום ",  אמר טונר , " עמדתנו בנוגע להתנחלויות לא השתנתה - אנו לא מקבלים את הלגיטימיות של המשך הפעילות הישראלית בהתנחלויות .  אנו רוצים לראות את שני הצדדים נמנעים מנקיטת צעדים כאלו וחוזרים למשא ומתן ".  
גם בצרפת נמתחה ביקורת על ההחלטה הישראלית ,  כשאתמול הוציא משרד החוץ הצרפתי הודעה ,  בה נכתב : " אנו קוראים לראש הממשלה נתניהו להימנע מיישום תכניות אלו .  אנו מזכירים כי התנחלות בשטח כבוש בכל צורותיה היא לא חוקית על פי כללי המשפט הבינלאומי ,  חותרת תחת פיתרון שתי המדינות בשטח ומהווה מכשול לשלום ".  עוד נמסר ממשרד החוץ הצרפתי ,  כי בפריז הדגישו שיש  " להימנע מפרובוקציות ולחדש את הדיאלוג בין הצדדים ". 
עוד אתמול ,  ביקורת חריפה נשמעה גם מכיוון האו"ם ,  כששליח האו"ם במזרח התיכון ,  רוברט סרי ,  פרסם הודעה מיוחדת בה הדגיש כי  " כל בנייה בהתנחלויות - בין אם על אדמה פלסטינית פרטית או בשטחים הפלסטיניים הכבושים - מהווה הפרה של המשפט הבינלאומי ".  סרי הדגיש בהודעה כי הכרזתו של ראש הממשלה על הבנייה בבית אל  " מטרידה ",  והזכיר כי האו"ם קורא לישראל ולפלסטינים לשוב לשולחן המשא ומתן . " אם הצדדים לא ינצלו את ההזדמנות הנוכחית ",  הזהיר סרי בהצהרה , " ננוע במורד השביל לעבר מציאות של מדינה אחת ,  אשר תרחיק כל אפשרות של שלום אזורי ברוח יוזמת השלום הערבית ". 

גם גרמניה ובריטניה נגד תכנית הבנייה בהתנחלויות
בהודעת משרד החוץ הגרמני התבקשה ישראל  " להימנע מפרובוקציות ".  הביקורת על החלטת נתניהו הגיעה גם מבריטניה : " עמדת ישראל מקשה על ידידותיה בקהילה הבינלאומית להגן עליה "
 
