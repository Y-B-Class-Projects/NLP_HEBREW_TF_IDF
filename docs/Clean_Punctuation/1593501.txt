מזל טוב ,  ראש הממשלה ! 
נראה שביבי ,  היום בן 60 ,  יכול להביט בגאווה לצדדים ולטפוח לעצמו על השכם :  זה זמן לחגוג .  עם זאת ,  השנה הקרובה תעשה לו בית ספר
אין ספק שיום ההולדת הזה הוא מיוחד עבור ביבי .  פלוטו  ( מסומן בשני עגולים שחורים )  ,  שנכנס לפני שמונה חודשים למזל גדי ,  סחף אותו מעלה מעלה ,  תוך שהוא מעלה למרכז המפה את גוש הימין ,  וכעת הוא נמצא בדיוק במקום שבו רצה להיות  בכיסא הכבוד ,  עם כל הארטילריה סביבו .   ואכן על פניו ביבי יכול להסתכל בגאווה הצדה ולטפוח על שכמו :  זהו זמן לחגוג .  הפצע המכאיב של נצחונה של לבני נעלם ,  ורוב המטרות שלו הושגו ,  למעט שרשרת החישוקים שנמצאים מימינו ומשמאלה ,  ועם הזמן גם הם יתרככו .
 אלא שהשנה תהיה קצת שונה .  ראשית ,  סטורן הנוקשה  ( מסומן בשני עיגולים כחולים )  עובר אוטוטו למזל מאזניים ,  ויכביד עליו מאוד ,  בעיקר על מרקורי כוכב התקשורת במפת הלידה שלו .  זה אומר שהתקשורת שלו הרבה יותר רצינית ואחראית ,  עם הרבה כובד ראש ,  אחריות מדינית וממלכית ,  ועוד מלים מכובדות מהסוג הזה .  
סטורן נקרא גם המורה הגדול ,  כי הוא זה שמלמד אותו  בעיקר בדרך הקשה  איך להתמודד עם מתחים ולחצים ,  לבנות אזורי פעולה מוגדרים ,  ולתת לצד המעשי שלנו להתגלות בדיוק כשאנחנו זקוקים לו .  השנה הזו תעביר את ביבי שלנו קורס התבגרות מזורז כראש ממשלה ,  כשהוא נמצא בעמדת מפתח ובמקום מאוד משמעותי עבור המדינה הזו ,  דווקא בשנה שבה עלולים להופיע כאן כמה משברים שהוא יצטרך לטפל בהם ורק בצורה אחראית .  ייתכן שדווקא השנה נמצא את עצמנו בסופו של דבר בממשלת אחדות ,  בגלל כל אלה .
 המשבר הראשון :  כוכב מרס מאמצע ינואר עד אמצע מרץ בהילוך אחורי במזל אריה  מרס עושה את התפנית ועובר להילוך אחורי כשהוא נמצא ממש על פלוטו במפת הלידה של ביבי ,  וזה עלול להיות הזמן הבעייתי של השנה .  בפרק הזמן הזה יצטרך ביבי לגייס את כל כוחותיו כדי לעמוד בפרץ ,  ולא נשכח שמרס גם במפת המדינה במזל אריה כך שצריך להזהר מאוד דווקא אז .  
המעגל הזה ייסגר סופית במאי .  כדאי רק לזכור שבבחירות האחרונות שבהן ביבי השתתף כמועמד והפסיד ,  מרס היה בהילוך אחורי ,  והמגמה שדווקא התחילה כשהוא הפייבוריט  התהפכה בהמשך .  
יש כאלה שסבורים שהילוכו האחורי של מרס יביא איתו מלחמה חדשה ,  מה גם שבמפת המדינה מרס נמצא במזל אריה ,  וכשהיה במזל אריה בפעם הקודמת התחוללה מלחמת לבנון השנייה .   אישית ,  נזהר מלנבא מלחמות  העניין תלוי פשוט בהרבה מאוד מפות לידה של אנשים אחרים .  אבל ההילוך האחורי הזה של מרס במיקום הזה ,  עלול להיות בעייתי משהו ,  ומביא איתו מצב לחץ חדש ,  או בעקיפין קשור לסגירת מעגלים אגרסיביים מהעבר .
 המשבר השני  עוד מרס חוזר לאיתנו והילוכו הרגיל ,  וגם חודש יוני מתגלה כחודש לא קל עבורו כשכוכב אורנוס התזזיתי עובר למזל טלה :  גם פה ביבי יצטרך סבלנות של ברזל כדי להתמודד עם פתיחת שרשרת של לחצים ומתחים שונים ,  כשאורנוס יוצר זוית של מולות עם כוכב פלוטו ,  שנמצא בבית ראשון שלו ,  ובזוית פעולה אגרסיבית לאופק במפת הלידה שלו .  
אורנוס הוא אחד הכוכבים היותר מתוחים ולחוצים על פני גלגל המזלות ,  וחשוב שביבי ישמור על בריאותו מכל משמר ,  בעיקר השנה ,  מול כל הלחצים האלה .  אז מה נותר להגיד ?  חזק ואמץ ,  החזק מעמד ,  ונסה לעבור גם את השנה הזו בשלום .
 
מזל טוב ,  ראש הממשלה ! 
נראה שביבי ,  היום בן 60 ,  יכול להביט בגאווה לצדדים ולטפוח לעצמו על השכם :  זה זמן לחגוג .  עם זאת ,  השנה הקרובה תעשה לו בית ספר

