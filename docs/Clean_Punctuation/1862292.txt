נתניהו יאמר לאובמה : " הפלסטינים סרבני שלום "
 ראש הממשלה צפוי להדגיש שוב בפני הנשיא האמריקאי כי הדרך היחידה לפתרון הסכסוך עם הפלסטינים היא במשא ומתן .  בהמשך ייפגש גם עם נשיא צרפת ,  נשיא קולומביה ,  ראש ממשלת קנדה ומזכ"ל האו"ם
 ( צילום :  לע"מ ,  גדעון צנטנר .  עריכה :  יאיר דניאל .  קריינות :  אביב אברמוביץ' ) 
ממשיך במאמץ :  ראש הממשלה ,  בנימין נתניהו ,  המריא הלילה לניו יורק ,  על מנת להשתתף בדיוני העצרת הכללית של האו"ם .  נתניהו ייפגש היום  ( רביעי )  בניו יורק ,  עם נשיא ארצות הברית ,  ברק אובמה ,  כפגישת הכנה לקראת הדיונים הצפויים בעצרת הכללית של האו"ם בעניין בקשת הפלסטינים להכירם כמדינה עצמאית .  בפגישתם צפוי נתניהו לומר לאובמה כי הפלסטינים הינם  " סרבני שלום ",  וכי הצעד החד-צדדי מוכיח סופית כי פניהם לא לשלום .  נתניהו צפוי לנחות בארצות הברית בשעות הבוקר המוקדמות ,  לפי שעון ארצות הברית ,  ולאחר פגישה עם נשיא קולומביה ,  שבדומה לארצות הברית ,  גם היא מיוצגת במועצת הביטחון של האו"ם ,  ייוועד עם הנשיא האמריקני .
 מה לדעתכם צריך נתניהו להגיד בנאומו באו"ם ?  ספרו לנו בפייסבוק
הפלסטינים הולכים לאו"ם - כותרות אחרונותלבקשת ברק :  ניגריה תימנע מהצבעה על פלסטיןנתניהו :  הסדר חפוז או חד-צדדי יגרור טילים על כל הארץבמנהטן אדישים לדרמה המדינית ,  מוטרדים מהפקקים
ראש הממשלה צפוי להציג בפני אובמה את העמדה הישראלית הדוגלת בחזרה לשולחן המשא ומתן ,  אל מול הנרטיב הפלסטיני  " המטעה והמוטעה ",  לדברי נתניהו ,  הממהר לצעדים חד-צדדיים .  נתניהו יציין כי הפתרון למצב המדיני בין ישראל לרשות הפלסטינית הוא משא ומתן בלבד ,  תוך פשרות הדדיות משני הצדדים ,  שיובילו לקץ כל התביעות ולסיום הסכסוך .  נתניהו ידגיש כי ישראל כבר הצהירה בעבר שהיא מוכנה לעשות מאמץ גדול לקראת הסדר עם הפלסטינים .  בשונה מפגישות קודמות בין נתניהו ואובמה ,  הפעם הם שניהם נמצאים באותו צד של המתרס  שניהם מתנגדים בחריפות לבקשה הפלסטינית בפני מוסדות האו"ם .
 מאוחר יותר צפוי הנשיא אובמה להיפגש עם יו"ר הרשות הפלסטינית ,  אבו מאזן ,  בפניו ידגיש מדוע האו"ם אינה הזירה המתאימה לקדם את השאיפות הלאומיות הפלסטיניות . " אנחנו מבינים כי ישנו תסכול פלסטיני על כך שלא הייתה התקדמות גדולה יותר ",  אמר הבוקר סגן היועץ לביטחון לאומי של ארצות הברית ,  בן רודס ,  בהתייחס לפגישת השניים , " אך חשים כי התסכול לא צריך להוביל לפעולות שלמעשה הופכות את המטרה הפלסטינית לקשה יותר להגשמה ". 
לנתניהו ,  לעומת זאת ,  צפויות בהמשך היום פגישות מדיניות נוספות ,  במסגרת המאמץ להשפיע על אופן ההצבעה על המהלך הפלסטיני באו"ם .  בין היתר צפוי נתניהו להיפגש עם מזכירת המדינה האמריקאית ,  הילרי קלינטון ,  עם מזכ"ל האו"ם ,  באן קי מון ,  עם נשיא צרפת ,  ניקולא סרקוזי ועם ראש ממשלת קנדה ,  סטיבן הרפר .
 עוד בטרם הגיע נתניהו לארצות הברית ,  הצליחו מאמצי ישראל למנוע את ההכרה הפלסטינית באו"ם לקצור הישג משמעותי .  שר הביטחון ,  אהוד ברק ,  נפגש אמש בניו יורק עם נשיא ניגריה ,  גודלאק ג'ונתן .  מלשכתו של ברק נמסר כי  " במהלך הפגישה שכנע ברק את הנשיא הניגרי לסייע בגיבוש רוב חוסם במועצת הביטחון של האו"ם נגד בקשתה של הרשות הפלסטינית להכריז על מדינה עצמאית - והוא נענה לבקשתו והודיע כי ניגריה תימנע מההצבעה ".  לפני הפגישה עם ג'ונתן נועד ברק גם עם שליח הקוורטט למזרח התיכון ,  טוני בלייר .
 
נתניהו יאמר לאובמה : " הפלסטינים סרבני שלום "
 ראש הממשלה צפוי להדגיש שוב בפני הנשיא האמריקאי כי הדרך היחידה לפתרון הסכסוך עם הפלסטינים היא במשא ומתן .  בהמשך ייפגש גם עם נשיא צרפת ,  נשיא קולומביה ,  ראש ממשלת קנדה ומזכ"ל האו"ם

