עבריינים יוצאים לחופשי ,  רה"מ לא מתערב
הפרקליטים מחריפים הבוקר את השביתה ,  וקוראים לנתניהו להתערב ,  אולם במשרד רה"מ עתרו לבית הדין לעבודה רק נגד פרקליט אחד .  הסיבה :  שביתתו מעכבת את עבודת ועדת טירקל
שביתת הפרקליטים נכנסת הבוקר  ( רביעי )  לשבוע השלישי שלה ,  והנזקים שלה כבר ניכרים בשטח .  הפרקליטים מאיימים כל העת בהחרפת צעדים ,  וקראו לראש הממשלה להתערב .  אולם ,  במשרד ראש הממשלה החליטו להתערב דווקא בעניינו של פרקליט אחד מבין 850 .  לא מדובר בתובע שמופיע במשפטים של פשיעה חמורה או מגן על עמדת המדינה בבג"ץ ,  אלא דווקא בפרקליט ש"הושאל "  לוועדת טירקל .  
משרד ראש הממשלה עתר לאחרונה לבית הדין האזורי לעבודה בירושלים נגד ההסתדרות ,  כדי שיורה לעו"ד חיים ויסמונסקי מפרקליטות מחוז תל אביב  " למלא את העבודה החיונית אשר הוטלה עליו ,  תוך פגיעה חמורה ובלתי הפיכה ,  ובוודאי שבלתי סבירה ,  באינטרסים חיוניים של מדינת ישראל ".  
בעתירה נכתב כי למדינה טענות רבות נגד השובתים ,  אולם העותרים לא מבקשים להתייחס אל טענות אלה בבקשה ,  אלא רק לנזק שנגרם מכך שעו"ד ויסמונסקי לא יוכל להמשיך בעבודתו בוועדה .  מהות העבודה שמבצע ויסמונסקי נאסרה לפרסום ,  אולם לטענת משרד ראש הממשלה מדובר בעבודה חיונית שהפסקתה גורמת לעיכוב משמעותי בעבודת הוועדה ,  שפועלת על פי לוח זמנים קצר .
" המשך מצב הדברים החמור שלעיל לא יאפשר לוועדה להמשיך ולהשלים את עבודתה החיונית ",  נכתב בעתירה , " ובהתאמה יגרום לפגיעה קשה ביותר ובלתי הפיכה לאינטרסים חיוניים של מדינת ישראל בהיבטים רבים וכבדי משקל ,  אשר לא ניתן לפרטם בשלב זה ".  עו"ד ויסמונסקי סירב להתייחס לדברים .  
שלשום היה נדמה שחלה התקדמות משמעותית במו"מ בין הצדדים ,  לאחר שהושגה הסכמה על מתווה שהציג משרד המשפטים לצדדים .  לטענת גורם בארגון הפרקליטים ,  נותר פער שמסתכם בכתשעה מיליון שקלים בשנה בין המתווה שהוצע לפרקליטים לבין דרישותיהם ,  אולם כאשר הצדדים הגיעו לפגישה לילית במשרד האוצר ,  נאמר להם שהאוצר אינו מסכים למתווה .  
החל מהבוקר מחמירים הפרקליטים את תנאי השביתה ,  כאשר התובעים לא יופיעו לדיונים ולא יגישו כתבי אישום בשורה של עבירות חמורות ,  בהן חטיפה ,  סחר בנשים ועבירות אלימות שונות .  אמש גם הודיעו המשנים לפרקליט המדינה ,  פרקליטי המחוזות ומנהלי המחלקות בפרקליטות המדינה ,  על הצטרפותם לשביתה .  משמעות הדבר היא שלא יינתנו אישורים להפעלת סוכנים סמויים ,  לא יינתנו אישורים לחתימה על הסכמי עד מדינה ולא יאושרו הסדרי טיעון .
 
עבריינים יוצאים לחופשי ,  רה"מ לא מתערב
הפרקליטים מחריפים הבוקר את השביתה ,  וקוראים לנתניהו להתערב ,  אולם במשרד רה"מ עתרו לבית הדין לעבודה רק נגד פרקליט אחד .  הסיבה :  שביתתו מעכבת את עבודת ועדת טירקל

