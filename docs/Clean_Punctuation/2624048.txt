מלחמת עצבים :  מי ישמור על ריכוז ברגע האמת ? 
לפיד ובנט מחזיקים את נתניהו במקום רגיש - אבל אולי דווקא הוא זה שמרוויח ממריחת הזמן .  מי יידע לתרגם את מגעי הרגע האחרון להישגים ?  את התשובה כדאי לחפש בפרטים הקטנים
מתי ייגמר כל העסק הזה ?  כך שאל בשבוע שעבר אחד המעורבים במשא-ומתן הקואליציוני ,  וענה בעצמו מייד :  בשתי השניות האחרונות של היום האחרון .  למה ?  כי זהו טבען של שיחות קואליציוניות .  כל אחד מנסה להלחיץ את השני .  גם אם הדד-ליין היה לפני חודש וגם אם הוא יהיה בעוד חודש ,  עדיין יירשמו  " התרוצצויות של הרגע האחרון ". 
של מי האינטרס למשוך את העסק ?  לכאורה של יאיר לפיד ונפתלי בנט .  הרי נתניהו מיצה בשבועות האחרונים את האפשרויות שלו לשיתוף פעולה עם החרדים ולניתוץ הברית לפיד-בנט ,  והגיע למסקנה שלא זו העת .  לכן ,  שני החברים החדשים מחזיקים אותו עכשיו במקום רגיש .  ההנחה הרווחת היא ,  שאם ימשכו אותו לדקה ה-90 ,  ייאלץ ראש הממשלה לתת להם את כל מבוקשם .  זו ,  על כל פנים ,  אפשרות אחת .
 אבל ישנה גם אופציה שנייה :  אולי מזמוז הזמן פועל גם לטובתו של ראש הממשלה .  כשהקים את ממשלתו הקודמת ,  כזכור ,  משך נתניהו את ההודעה על מינוי השרים עד הרגע האחרון .  כך ניטל העוקץ מהתמרמרות אלו שלא מונו לשרים ואלו שמונו לתפקידים שוליים ,  שאינם בנויים למידותיהם הגדולות וליכולותיהם המשובחות .  מכיוון שהפעם השבעת הכנסת תיערך לא לפני יום רביעי - עקב שהות הנשיא בחו"ל - מעדיף אולי נתניהו לדחות את ההודעות עד כמה שניתן ולהצמידן לטקס ההשבעה .  כך המרמור יעבור מהר יותר .
 כותרות אחרונות מהמו"מ הקואליציוני:פגישה מכריעה :  מחלוקת עם לפיד על תיקי החינוך והפניםהפגישה אתמול : " הצוותים יושבים ועובדים"יאיר לפיד אתמול : " זה ייקח עוד זמן"ליברמן על גיבוש הקואליציה : " כולם במקצה שיפורים "  
כך או כך ,  אף שאיננו יודעים בדיוק מה קורה בחדר המו"מ ,  סביר להניח שאלו השעות החשובות והקריטיות .  הכול כבר נאמר ,  הכול מונח על השולחן - ועכשיו צריך להחליט .  ייתכן שחלק מהידיעות שפורסמו בימים האחרונים בנוגע לאיוש התיקים ולגודל הממשלה יתבררו כנכונות ,  אבל ברור שהם היו חלק מספינים שהפיצו השחקנים הפוליטיים על מנת לזכות בנקודות ולשפר עמדות  ( לא ברור בעיני מי בדיוק - הבחירות בעוד ארבע שנים ,  מי יזכור אז מה היה היום ?  )  .
 העובדה שנתניהו ,  ליברמן ,  לפיד ובנט יושבים לישיבה שנייה בתוך 24 שעות מספקת פתח של תקווה לכך שהשיחות נמצאות על סף הבשלה .  זה לא שאין מחלוקות - יש ויש - ולכן דווקא עכשיו נדרש כל אחד מהמנהיגים לגלות את שיא יכולת הריכוז והמיקוח שלו .  לשניים הראשונים יש קילומטראז' אדיר במצבים הללו ,  אבל גם השניים האחרונים הוכיחו בשבועות האחרונים שהם לא פראיירים .  בעוד 24 שעות ,  אולי כבר הערב ,  נדע דרכו של מי תוביל את הממשלה ה-33 .  מוטב להסתכל היטב בשורות הקטנות דווקא ,  ולא בכותרות הגדולות .  מי יהיה שר הפנים או אפילו שר החינוך חשוב הרבה פחות ,  למשל ,  מהמכניזם שייקבע את התנהלות העניינים בתחום הכלכלי או המדיני .  
רובי ריבלין הוא אחד מחברי הכנסת הטובים שהשתבחה בהם ישראל בעשורים האחרונים .  כבר נכתב כאן בעבר כיצד לא בחל לחזור ולהיות כאחד הח"כים ,  לאחר שסיים את כהונתו הראשונה כיו"ר הכנסת ב-2006 .  רבים וטובים היו מתקשים בכך .  במקרה הטוב הם פורשים מהפוליטיקה ,  במקרה הרע ממשיכים לכלות לריק את זמנם במזנון הכנסת על חשבון משלם המסים .  גם הפעם ,  אם יסיים ריבלין את תפקידו ,  כפי שמסתמן כעת ,  סביר להניח שהוא ישוב להיות מופת בעיני עשרות הח"כים הצעירים שהושבעו זה מכבר .  
ועם כל זאת ,  מותר להרים גבה בנוגע לקמפיין המתוזמר שיצא ביממה האחרונה נגד  " הדחתו "  של ריבלין מתפקיד היו"ר .  ראשית ,  לא מדובר בהדחה .  ראש הממשלה בסך הכל החליט שאין בכוונתו להודיע שריבלין שהוא מועמדו .  שנית ,  הנסיבות הפוליטיות השתנו גם עם היוודע תוצאות הבחירות ,  וגם במהלך המו"מ הקואליציוני .  אולי נתניהו באמת חשב שיצליח להקים קואליציה עם החרדים והבית היהודי ,  שתאפשר לו למנות מספר שרים גדול יותר ולהיות תלוי פחות בכנסת .  אבל הממשלה המורכבת שיקים תחייב יתר הקשבה מצד יו"ר הכנסת למהלכים פוליטיים שיהיו כרוכים בעבודה הפרלמנטרית .
 ריבלין ,  ייאמר לזכותו ,  דאג כל העת שהאיזון העדין בין טובת הציבור לטובת הממשלה יישמר .  אולי נתניהו מקווה שעם יולי אדלשטיין ,  המועמד שלו לתפקיד ,  תוטה הכף למקומות שנוחים יותר לו .  נקווה שהתרחיש הזה לא יקרה ,  אבל מדובר בשיקול פוליטי לגיטימי .  
ושלישית ,  ריבלין יכול עדיין להתמודד בסיעת הליכוד-ביתנו מול יולי אדלשטיין .  אולי הסיכויים לניצחונו לא רבים ,  עקב תמיכתו של אביגדור ליברמן באדלשטיין - אבל בהצבעה חשאית הכול יכול לקרות .  תשאלו את אהוד ברק ,  שביקש בשיא כוחו ב-1999 למנות את שלום שמחון ליו"ר הכנסת .  אברום בורג התמודד מול שמחון בסיעה ,  ניצח והוריש לפנתיאון הפוליטיקה הישראלית את האיחול  " שתיחנק "  שכיוון לעברו של ראש הממשלה ברק .  

מלחמת עצבים :  מי ישמור על ריכוז ברגע האמת ? 
לפיד ובנט מחזיקים את נתניהו במקום רגיש - אבל אולי דווקא הוא זה שמרוויח ממריחת הזמן .  מי יידע לתרגם את מגעי הרגע האחרון להישגים ?  את התשובה כדאי לחפש בפרטים הקטנים

