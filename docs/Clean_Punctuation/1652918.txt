אושרה הרפורמה בחוק התכנון והבנייה
הממשלה אישרה ברוב קולות את הרפורמה בחוק התכנון והבנייה וכעת הוא יעבור להמשך חקיקה בכנסת .  השר ארדן התנגד .  נתניהו : " הרפורמה היא אחת ההזדמנויות המרכזיות שלנו להביא לצמיחה "
 הממשלה אישרה היום  ( ראשון )  את חוק התכנון והבנייה החדש והוא יעבור להמשך חקיקה בכנסת .  השר להגנת הסביבה גלעד ארדן היה היחיד שהתנגד לחוק .  ראש הממשלה בנימין נתניהו אמר במהלך הדיון על החוק כי  " הרפורמה בתכנון והבנייה היא אחת ההזדמנויות המרכזיות שלנו להביא לצמיחה .  יש ביקוש גדול של הציבור ומצד שני 'פלונטרים' בירוקראטיים של המדינה .  לכן ,  שלוש הרפורמות המרכזיות :  בתחבורה ,  במינהל מקרקעי ישראל ובתכנון והבנייה ,  מהוות את 'משולש הצמיחה' ".  
ראש הממשלה הוסיף כי  " לרפורמה הזו הקדשנו ימים ולילות והתמקדנו בסוגיות שונות כגון פיתוח ,  הגדלת היצע הדירות ,  שמירה על איכות הסביבה וצמצום פערים .  עכשיו יהיו קריטריונים ברורים ,  שקיפות מלאה וכדומה .  אנו לא רוצים להיות תקועים במצב של היום ,  אנו רוצים לנוע קדימה ". 
ארגון  " המטה לתכנון אחראי "  ביקר את אישור החוק ומסר כי  " הממשלה בראשותו של בנימין נתניהו עוקפת שוב ושוב את כללי המנהל התקין .  במקום לנהל דיון מקצועי ומקיף על השלכות הרפורמה- נחפז ראש הממשלה להעלותאת הצעת החוק לקריאה ראשונה בכנסת ,  חיפזון שגם בג"צ התייחס אליו בביקורת .  לצורך כך הוא לא בוחל בהמצאת הליכים יצירתיים ומערב את ועדת השרים לענייני חקיקה בעבודת הכנסת תוך פגיעה בהפרדת הרשויות בין הכנסת לממשלה ".  עוד נמסר מהמטה כי  " צר לנו שבעוד כל הממשלה מתגייסת לעקיפת ההליכים ,  רק שר אחד בממשלה ,  השר גלעד ארדן ,  גילה אחריות לאומית והצביע נגד הצעת החוק .  אנו מקווים שחברי הכנסת יגלו יותר אחריות לאומית מראש הממשלה ויעצרו את הריצה המטורפת לאישור הרפורמה עד לקיומו של דיון ציבורי רציני על הפגיעה באיכות החיים ובבריאותם של האזרחים ". 

אושרה הרפורמה בחוק התכנון והבנייה
הממשלה אישרה ברוב קולות את הרפורמה בחוק התכנון והבנייה וכעת הוא יעבור להמשך חקיקה בכנסת .  השר ארדן התנגד .  נתניהו : " הרפורמה היא אחת ההזדמנויות המרכזיות שלנו להביא לצמיחה "
 
