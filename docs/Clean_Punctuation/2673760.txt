נתניהו ופירון ביקרו בכיתות : " ילדים נפלאים "
 ביום הלימודים הראשון בשנה זכו תלמידים בנתניה להיפגש עם ראש הממשלה ושר החינוך . " יש לנו אנשי חינוך מקצועיים ומנוסים ".  נגיף הפוליו :  150 תלמידים נותרו בבית
2,130,000 תלמידים פתחו הבוקר  ( שלישי )  את שנת הלימודים תשע"ד בגנים ,  בבתי הספר היסודיים ,  בחטיבות הביניים ובתיכונים .  מנתונים שרוכזו אמש בחדר המצב של משרד החינוך עולה כי בכ-20 בתי ספר היו שיבושים או שביתות מסיבות שונות .  עם זאת ,  ביתר המקומות נפתחה שנת הלימודים כסדרה .
 שר החינוך שי פירון ביקר הבוקר יחד עם ראש הממשלה בנימין נתניהו בגן אביבית בנתניה ובבית הספר יונתן בעיר . " יש לנו ילדים נפלאים ,  מעוררי השראה והתרגשות ",  אמר פירון . " הם מפעימים ,  מיוחדים ,  רוצים וחולמים .  יש לנו אנשי חינוך מעולים ,  מסורים ומקצועיים .  יחד נעשה הכל כדי שהשנים הקרובות יעברו על תלמידי ישראל בטוב וכדי שכל תלמידה ותלמיד יוכלו למנף את כישוריו ואת חלומותיו .  שנת הלימודים נפתחה כסדרה ובאופן חגיגי .  אני סמוך ובטוח שאנו ניצבים בפני שנת לימודים טובה ויציבה .  אני מאחל לכל מורי ותלמידי ישראל שנת לימודים פורייה ומוצלחת ".  
מתוך למעלה משני מיליון התלמידים שפתחו היום את שנת הלימודים ,  כ-150 אלף נכנסו בפעם הראשונה לכיתה א' .  בגני הילדים פתחו את השנה כ-430 אלף תלמידים ,  בבתי הספר היסודיים כ-957 אלף תלמידים ,  בחטיבות הביניים 276 אלף תלמידים ולתיכונים הגיעו היום כ-386 אלף תלמידים ,  מתוכם 109 אלף להם תהיה זו שנת הלימודים האחרונה  בכיתה י"ב .  
במהלך ביקורו שוחח פירון גם עם מורי בית הספר והשיב לשאלותיהם .  בין היתר ,  סיפר פירון על יחסיו עם ראש הממשלה נתניהו עמו סייר הבוקר .  השניים חלוקים בדעותיהם בנוגע לצמצום מספר בחינות הבגרות ,  ונתניהו הבהיר את עמדתו לאחרונה בפומבי ואמר כי הוא מתנגד לביטול של בחינות בגרות במקצועות ההומניים . " אני לא בטוח שיש הרבה שרים בישראל שזוכים לקשר עמוק ואינטימי עם ראש הממשלה ",  אמר פירון .  פירון סיפר על הטיסה חזרה מהביקור במחנות ההשמדה בפולין בה לקה בלבו . " כשחזרנו מפולין במטוס ,  היה לי רגע של בריחת נשמה .  היה אדם אחד שהחזיק לי את היד כמעט חצי שעה במטוס וזה ראש הממשלה .  הוא גם היה הראשון לצלצל אלי בבית החולים ". 
פירון המשיך וסיפר על בנו שהלך היום לבית הספר בכיסא הגלגלים שלו בפעם הראשונה . " ההסעה שלו לא הגיעה ",  סיפר , " בסוף כשהיא הגיעה הילד לא רצה לעלות עליה וגם לא רצה להיכנס לכיתה .  הייתי בדיוק בנסיעה עם ראש הממשלה שביקש לדבר איתו בטלפון והצליח לשכנע את בני להיכנס לכיתה ".  פירון הוסיף כי  " יש לי קשר מאוד מיוחד עם ראש הממשלה ויש לנו ויכוח עמוק שנובע לא מחוסר הערכה אלא דווקא מהערכה יתרה אחד לשני ".  
לאחר מכן המשיך פירון לישיבה התיכונית אמי"ת כפר גנים בפתח תקוה ,  אותה ניהל עד לפני מספר חודשים .  פירון התקבל במקום בשירה רמה ,  ובהמשך ביקר גם בישיבה התיכונית בפתח תקווה ,  אותה ניהל עד לפני כמה חודשים .  פירון התקבל בקריאות ושירה רמה ומחיאות כפיים .  ואמר  " חשוב לי שתדעו שאם תרצו ,  זו לא תהיה אגדה .  הקמנו את הישיבה יחד כי רצינו שיגדל דור של תלמידים מחויבים לחברה ".  פירון ביקר בכיתות גם החינוך המיוחד ובבית המדרש שם ענה לשאלות התלמידים .  
גם נשיא המדינה שמעון פרס נפגש היום עם ילדי כיתות א' בבית הספר השלום בירושלים . " בכיתה א' אין ברירה אלא להיות א"א ",  אמר הנשיא . " התאמצו ועשו את המקסימום האפשרי ,  הלימודים הם חיוניים בכדי לגדול ולהחכים ".  אולם על החגיגיות העיב המבצע הארצי לחיסון נגד נגיף הפוליו שבשל התרחבותו נאלצו ילדים מדוכאי חיסון להישאר היום בבתיהם .  ממשרד החינוך נמסר כי יש כ-150 ילדים כאלה ,  והם יקבלו סיוע בלימודים ככל שיצטרכו .  משרד החינוך הודיע היום על שיתוף פעולה עם מועצות הנוער ,  במסגרתו תלמידי החטיבה העליונה ייצרו קשר במהלך השבועות הקרובים עם תלמידים אשר לא פתחו את שנת הלימודים .  נציגי מועצות הנוער יבקרו את התלמידים בבתיהם בשעות הבוקר ואחר הצהריים ,  ישחקו עימם ,  יעזרו להם בלימודים ויסייעו להורים לקיים שגרת חיים רגילה .  
כמו כן ,  לאחרונה הנחתה מנכ"לית משרד החינוך ,  דלית שטאובר ,  את מוסדות החינוך לתת לתלמידים אלה מענה לימודי פרטני לאורך כל תקופת שהותם בבית ,  בין היתר ,  באמצעות מערכת הלמידה מרחוק .  במקרה הצורך ,  המשרד אף יערך לתת מענה גם באמצעות  " שירות תלל"ים ",  במסגרתו מגיעים מורים ללמד בבית התלמיד .  בנוסף ,  הונחו בתי הספר להיערך עם אנשי הצוות החינוכי העומד לרשותו לשמירה על קשר שוטף עם התלמידים .
 גל יוסף יו"ר מועצת התלמידים הארצית ציינה כי  " מדובר ביוזמה חשובה שבה נמדדת האחריות של בני הנוער כלפי הסובבים אותנו בבתי הספר ובקהילה .  אנו קוראים לכל תלמידי החטיבה העליונה לשתף פעולה ולסייע לילדים הסובלים מבעיה בריאותית באזור מגוריהם ". 
נפתחה שנת הלימודים תשע"ד - כותרות אחרונותנערים הגיעו שתויים לבית הספר : " מה ,  אסור לשתות ? "רוח המפקד של השר שי פירון / דעהמורים חדשים פתחו שנה : " להשפיע על חיי הילדים"הבוקר :  יותר מ-2 מיליון תלמידים חזרו ללימודים 

נתניהו ופירון ביקרו בכיתות : " ילדים נפלאים "
 ביום הלימודים הראשון בשנה זכו תלמידים בנתניה להיפגש עם ראש הממשלה ושר החינוך . " יש לנו אנשי חינוך מקצועיים ומנוסים ".  נגיף הפוליו :  150 תלמידים נותרו בבית

