בארה"ב לא שוכחים לאובמה את המיקרופון הפתוח
נתניהו שקרן ומאו ? ס ?  אולי ,  אך אולי ,  בעיקר ,  הלקח הוא שצריך לרכל יותר בפרטיות .  בינתיים ,  התווסף שמן למדורה אחרת :  איך יתנהג נשיא ארה"ב אם נתניהו יתעקש לצאת למבצע באירן ? 
הענן האפרפר שהסתובב בשמיים אחרי  " תקרית המיקרופונים "  בוועידת G20 התפוגג השבוע במעט :  לירושלים הגיעו שני מכתבים מניקולא סרקוזי ,  בו הדגיש את הערכתו לראש הממשלה ;  איגרת אחרת נשלחה למשפחת נתניהו מברק אובמה ,  ובה ניחומים על מות חמיו .  
בוושינגטון ,  לעומת זאת ,  עוד לא שככה לחלוטין הסערה שפרצה אחרי השיחה שבה צוטט הנשיא הצרפתי מכנה את נתניהו  " שקרן ";  נוכח הבוטות של סרקוזי ,  תגובתו של אובמה  ( "לך נמאס ממנו ?  ")  נפקדה מעט מחלק מהכותרות שעסקו בפרשה .  אך בארצות הברית ,  שנכנסה החודש לשנת בחירות ,  הורמו לא מעט גבות .  הבית הלבן מיהר להבהיר שהנשיא בילה יותר שעות  " אחד על אחד "  עם נתניהו מכל מנהיג אחר ,  המתמודדים הרפובליקנים תקפו   " התקרית היא הוכחה נוספת שאובמה נטש את הברית עם ישראל ";  אובמה עצמו ניסה להסיט השבוע את הדיון ,  ולהדגיש את מהות השיחה שקיים עם סרקוזי :  הבעת אכזבה על כך ש"לא אהב "  את תמיכתה בבקשת הקבלה של הפלסטינים לאונסק"ו .  וכמובן ,  הקול היהודי :  אמנם ,  מכל הארגונים הרבים בארצות הברית ,  רק הליגה נגד השמצה פרסמה גינוי להתבטאויות ,  אך על רקע ירידת קרנו של אובמה בסקרי דעת הקהל היהודים ,  כל רבב בנושא ישראל עשוי ליצור עיסוק פוליטי בוער .
 פליטת הפה של אובמה הציתה מחדש ויכוח עתיק בסדר היום הפוליטי-יהודי והאמריקאי :  עד כמה אובמה  " טוב לישראל "?  בשבוע האחרון מנהלים שניים מהפרשנים הפוליטים הבולטים בארה"ב ויכוח ער בנושא .  האם האיבה הברורה לנתניהו שעולה בהתבטאות אובמה משקפת את יחסו הכללי לישראל ?  האם ,  נוכח חוסר האמון המצטייר וסימני השאלה לגבי אפשרות של תקיפה ישראלית באירן ,  יכולה ישראל לסמוך על אובמה שיגן על ביטחונה ?  והאם בכלל אפשר לתמוך בישראל מבלי לתמוך בנתניהו ? 
לפי העיתונאי היהודי ג'פרי גולדברג ,  כתב המגזין המוביל  " אטלנטיק ",  הנחשב כיום לאחד העיתונאים המשפיעים ביותר בנושאי המזה"ת וישראל ,  היחס שאובמה הפגין לנתניהו בתקרית המיקרופונים משקף חוסר אמון אישי בלבד ,  ואינו מבטא את יחסו למדינת ישראל .  עם זאת ,  מוסיף גולדברג , " ההערה הפרטית ,  לכאורה ,  הגיעה בתזמון רע במיוחד ".  גולדברג ,  שחי בעבר בישראל ושירת בצה"ל ,  פרסם לפני כשנה תחקיר מקיף שהתבסס על שיחותיו עם 40 מקבלי החלטות בישראל ,  בארצות הברית ובמדינות ערב .  אם וושינגטון לא תצליח לשכנע בשנה הקרובה את ההנהגה הישראלית שהיא מוכנה לעצור בכוח את הגרעין האירני ,  קבע אז ,  קיימת סבירות גבוהה שישראל תתקוף את אירן בעצמה ,  מבלי לבקש בהכרח אישור אמריקאי .
 השבוע ,  אחרי תקרית המיקרופונים ,  גולדברג כבר הזהיר מ"קרע מפחיד "  עם ישראל : " ההערה המרירה של אובמה רק מחזקת את המסר שנתניהו לא צריך לסמוך על ארה"ב ",  כתב במאמר ב"בלומברג ",   " אם נתניהו יהיה תחת הרושם ששום דבר שיעשה לא ירצה את אובמה ,  הוא ירגיש מחויב פחות להזהיר אותו לפני תקיפה באירן ".  דווקא עכשיו ,  אומר גולדברג ,  חשוב לבנות יחסי אמון מינימליים בין המנהיגים : " מיקרופונים פתוחים לא עוזרים ". 
אזהרותיו של גולדברג לא נפלו על אוזניים ערלות ;  כוכבת עולה בשמי התקשורת הפוליטית האמריקאית ,  ג'ניפר רובין ,  בעלת טור ב"וושינגטון פוסט ",  מיהרה להגיב . " אובמה אינו חבר כנסת או בעל טור ב'הארץ' ",  כתבה רובין ,  הידועה כמתנגדת חריפה ביותר לממשל אובמה וכתומכת נלהבת בממשלת הליכוד ,  והמסקנה הבלתי נמנעת מהתקרית היא שעמדתו של הנשיא האמריקאי כלפי ישראל  " מעותת ".   " יחסי כבוד בין בעלות ברית דמוקרטיות מחייבים התנהגות נימוסית למנהיגים הנבחרים שלהן ". פסקה  " האיבה של הנשיא אובמה למדינה היהודית ברורה כל-כך ,  שרק ראש ממשלה טיפש היה מפקיד בידיו את הישרדותה ". 
רובין ,  עורכת דין הוליוודית בעברה ,  נחשבת לאחת ממובילות הכתיבה הפוליטית השמרנית כיום ,  וככזו ,  הספיקה לעורר כבר לא מעט שערוריות .  בינואר 2010 ,  ספגה תגובות חריפות אחרי שפרסמה מאמר תחת הכותרת  " למה יהודים שונאים את שרה פיילין ";  אחרי הטבח בנורבגיה ,  האשימה את הג'יהאד האיסלמי באחריות לפיגועים ,  וסירבה להתנצל גם אחרי שהתבררה זהות המחבל ;  רק בחודש שעבר הואשמה בתמיכה בהשמדת הפלסטינים ,  ועלו קריאות לפיטוריה מעבודתה בעקבות ציוץ בטוויטר .
 זו לא הפעם הראשונה שרובין מתקוטטת עם גולדברג על רקע יחסו לאובמה ,  והוא מיהר להגיב עבור כמה שעות . " לפי הנוסחה של רובין ",  תקף בעיתונו , " אם אתה לא אוהב את נתניהו - אתה לא אוהב את ישראל "   ( בדומה לאמירתו של אובמה עצמו ב-2008 ,  לפיה  " יש מגבלה בקרב הקהילה הפרו ישראלית ,  לפיה אם אינך מאמץ את גישת הליכוד אתה אנטי-ישראלי ")  .  אין שום הוכחה שאובמה לא יעמוד לצד ישראל וישמור על ביטחונה ,  טוען גולדברג ;  נכון ,  הודה ,  שנראה שהוא אינו מחבב במיוחד את עמיתו הישראלי ,  אך התנהלותו מוכיחה שהוא עומד לצד ישראל  הן במלים והן במעשים .  גם בנושא האירני ,  אובמה הבהיר שהוא רוצה לעצור את אירן , " ואין שום סיבה לחשוד שמדובר במילים ריקות מתוכן ". 
הקרב התלהט בתגובה נוספת של רובין ,  ששוגרה כעבור כמה שעות :  גולדברג ,  תקפה רובין ,  כמו דמוקרטים פרו ישראלים נוספים ,  מנסה לשכנע את עצמו שאובמה הוא חבר של ישראל .  אך  " ישראל לא יכולה להרשות לעצמה לחיות באשליות כאלה ",  ולכן עליה להמשיך להתקדם עם ההנחה שיהיה עליה לתקוף את אירן  לבד .
 אולי לקראת סוף השבוע ,  ביומיים האחרונים נרגעה הזירה ;  גולדברג עבר לזירה הפקיסטנית ורובין השתלטה מחדש על אחד הנושאים האהובים עליה :  תנועת המחאה בוול סטריט .  תקרית המיקרופונים חזרה לפרופורציה הרגילה ,  שחלק מהפרשנים ייחסו לה מלכתחילה ;  מעטים הופתעו ממנה ,  אחרים אמרו שאין להפריז בחשיבות האירוע .  ייתכן שאין בתקרית יותר מהסנסציוניות שנבעה ממנה ,  כמו ההדלפות מוויקיליקס : " אלה דברים שמובנים לכולם ,  אך אסור להגיד אותם בקול רם ",  כתב בזמנו הפרשן בן סמית' .  מה שבטוח הוא ששאלת ידידותו של אובמה עם ישראל תעלה מחדש ,  אך עדיף לו להעלות אותה בחדר נטול מיקרופונים ,  ואולי בחדר נטול-סרקוזי .
 עוד באותו נושא:סרקוזי : " נתניהו שקרן ",  אובמה : " לך נמאס ממנו ? "לאחר שכינה אותו  " שקרן ":  סרקוזי ניחם את נתניהוארה"ב על המבוכה : " לאובמה יחסים טובים עם נתניהו "
 לפנייה לכתבת tal_sh@walla.net.il

בארה"ב לא שוכחים לאובמה את המיקרופון הפתוח
נתניהו שקרן ומאו ? ס ?  אולי ,  אך אולי ,  בעיקר ,  הלקח הוא שצריך לרכל יותר בפרטיות .  בינתיים ,  התווסף שמן למדורה אחרת :  איך יתנהג נשיא ארה"ב אם נתניהו יתעקש לצאת למבצע באירן ? 

