המזכיר הצבאי הבא של נתניהו בדרגת תא"ל :  מח"ט הצנחנים היוצא
אלוף-משנה אליעזר טולדנו יחליף את אייל זמיר בתפקיד ולראשונה מאז 2001 התפקיד לא יאויש בידי אלוף .  זאת כחלק ממגמת ההתייעלות שנוקט הרמטכ"ל איזנקוט ,  שבמסגרתה יצומצמו עוד ארבעה תקני אלופים
אלוף-משנה אליעזר טולדנו ימונה למזכיר הצבאי לראש הממשלה בנימין נתניהו - כך נמסר הערב  ( שישי )  מדובר צה"ל .  עוד נמסר כי ההחלטה על המינוי התקבלה היום על ידי נתניהו ובתיאום עם שר הביטחון משה יעלון והרמטכ"ל גדי איזנקוט .  עם מינויו לתפקיד ,  שייכנס לפועל בקרוב ,  יועלה אל"מ טולדנו לדרגת תת-אלוף ויחליף בתפקידו את אלוף אייל זמיר ,  שמכהן בתפקיד במהלך שלוש השנים האחרונות .  זמיר יועבר לפקד על פיקוד הדרום .
 אל"מ טולדנו החל דרכו בחטיבת הצנחנים ובין תפקידיו המרכזיים כיהן כמפקד גדוד פתן ומפקד יחידת מגלן ,  שתחת פיקודו קיבלה את צל"ש פיקוד המרכז .  טולדנו כיהן גם כקצין אג"מ באוגדת יהודה ושומרון ,  מפקד עוצבת נשר ומפקד החטיבה .
 עוד בוואלה !  NEWS:לראשונה :  הרמטכ"ל חשף בפני הציבור את  " אסטרטגיית צה"ל"איזנקוט בהחלטה דרמטית :  קצינים שלא ישובצו לתפקידים  ישוחררונתניהו יצטרך להכריע :  דוח לוקר או  " תכנית איזנקוט "  
טולדנו יהיה הקצין הראשון בדרגת תא"ל שמאייש את התפקיד מאז איזנקוט עצמו ,  שהיה המזכיר הצבאי בין השנים 2001-1999 .  מאז 2001 אויש התפקיד על ידי קצין בדרגת אלוף ,  אולם החלטה זו מצטרפת לשורה של החלטות דרמטיות במטה הכללי שהוביל איזנקוט עם כניסתו לתפקיד שמטרתן לבצע התייעלות בצה"ל .  עד כה קיבל הרמטכ"ל החלטה ביחס לארבעה תקני אלוף נוספים פרט לזה של המזכיר הצבאי - מפקד המכללות ומפקד זרוע היבשה יהיו גם מפקדי גיסות ובכך יקוצצו שני תקני אלוף .  נוסף על כך ,  הפרקליט הצבאי הראשי הבא שייבחר יהיה תת-אלוף ,  ללא העלאה בדרגה לאלוף לאחר מכן ובראש מפקדת חזית העומק עומד אלוף במילואים טל רוסו .
 לפניות לכתב אמיר בוחבוט :  amirbohbot@walla.com 

המזכיר הצבאי הבא של נתניהו בדרגת תא"ל :  מח"ט הצנחנים היוצא
אלוף-משנה אליעזר טולדנו יחליף את אייל זמיר בתפקיד ולראשונה מאז 2001 התפקיד לא יאויש בידי אלוף .  זאת כחלק ממגמת ההתייעלות שנוקט הרמטכ"ל איזנקוט ,  שבמסגרתה יצומצמו עוד ארבעה תקני אלופים

