נתניהו לפני המראתו לארה"ב :  עם רצון טוב ,  לא נלך לבחירות
רה"מ הצהיר עם עלייתו למטוס לקראת פגישתו עם נשיא ארה"ב טראמפ כי הוא אינו מעוניין ללכת לבחירות מוקדמות : " אין סיבה שזה יקרה ועם רצון טוב זה גם לא יקרה ".  בנט על משבר הגיוס : " רה"מ יכול לפתור את המשבר בתוך חצי שעה ".  לפיד : " החרדים מנצלים את חולשת נתניהו "
 ראש הממשלה בנימין נתניהו אמר הלילה  ( ראשון )  לפני עלייתו למטוס לוושינגטון כי הוא אינו רוצה ללכת לבחירות מוקדמות .  לדבריו , " אין סיבה שזה יקרה ועם רצון טוב זה גם לא יקרה .  לי יש רצון טוב ואני מקווה שגם לשותפים האחרים שלנו .  במקרה כזה לא נלך לבחירות והממשלה הזו יכולה לכלות את ימיה בתאריך הנקוב ב-2019 ". 
נתניהו דיבר על נסיעתו לוושינגטון ופגישתו הצפויה עם נשיא ארצות הברית דונלד טראמפ ואמר כי זו נסיעה חשובה מאוד , " אני אפגש עם ידיד גדול מאוד של ישראל וידיד אישי שלי .  אני אודה לו קודם כל על ההחלטה ההיסטורית להעביר את שגרירות ארצות הברית לירושלים ביום העצמאות ,  זו מתנה גדולה מאוד למדינה שלנו ".  
עוד בוואלה !  NEWS:בכיר בקואליציה :  ייתכן שלרה"מ נוח לנצל את המשבר וללכת לבחירותבתים מתחת למים ,  רוחות של 145 קמ"ש :  ארה"ב נגד  " פצצת ציקלון"רגב תוקפת :  כמו בגתן ותרש  - " שומרי הסף "  יעשו הכול להפלת נתניהו 
ראש הממשלה הוסיף כי בפגישתו עם טראמפ הם צפויים לדון בשורה של נושאים , " אדבר בעיקר על איראן ,  על התוקפנות שלה ,  השאיפות הגרעיניות שלה והפעולות האגרסיביות שלה במזרח התיכון בכלל ובגבולנו ממש ,  בכל גבולותינו ".  לדבריו , " אני חושב שהצורך להדוף את התוקפנות הזאת הוא יעד משותף לנו ולמדינות הקרובות באזור ,  אבל קודם כל הוא שלנו ,  של אזרחי ישראל ".  
" אני יוצא בשמם של כל אזרחי ישראל ,  כפי שאני מבין זאת ,  להשיג שלוש מטרות :  ביטחון ,  שלום ושגשוג כלכלי למען אזרחי ישראל ",  הוסיף נתניהו .  הוא התייחס גם לדבריה של שרת התרבות והספורט מירי רגב שטענה כי גורמים במוסדות החוק יעשו הכל למען הפלתו של ראש הממשלה וטען כי  " לא שמעתי דברים כאלה ,  אני מסופק אם יש כוונה אמיתית בהם ".  
יו"ר  " יש עתיד ",  יאיר לפיד ,  התייחס הבוקר למשבר ואמר כי  " חוק המשתמטים הוא עלבון לחיילי צה"ל ,  למדינת ישראל ולתורת ישראל .  החרדים מנצלים את חולשתו של נתניהו בגלל החקירות כדי לדרוס את הציבור החילוני והדתי במדינת ישראל ".  את הדברים אמר לפיד בתחנת רכבת מרכז בתל אביב ,  לשם הגיע כדי לתמוך בחיילי צה"ל ואמר כי  " בשום מקום בתורת ישראל לא אומרים שמותר לשלוח אחרים להרוג בשבילך ". 
כשנשאל על אפשרות של בחירות אמר לפיד , " אני לא מתייחס לפרשנויות ,  נתניהו כל הזמן אומר שראש ממשלה מחליפים בקלפי ,  אני אומר לו - בוא נלך לקלפי ".  
המתיחות בקואליציה גברה בעת האחרונה בשל חוק יסוד לימוד תורה שהסיעות החרדיות מבקשות לקדם בתגובה לפסילת חוק הגיוס על ידי בג"ץ לפני ארבעה חודשים .  החוק קובע כי  " לימוד התורה הוא ערך יסוד במורשת העם היהודי "  וכי  " מדינת ישראל כמדינה יהודית רואה חשיבות עליונה בעידוד לימוד התורה ולומדי התורה ". 
עם זאת ,  מחשש להתנגדות חריפה בקואליציה ,  הוסר בנוסח החוק המעודכן סעיף שקבע כי  " יראו במי שקיבל על עצמם להתמסר לתלמוד תורה למשך תקופה ארוכה כמי שמשרתים את העם היהודי ,  ותוכר זכותם לדחיית חובות אחרים ובהם שירות ביטחוני או לאומי .  הזכות תובטח בחוק או מכוחו ".  החרדים איימו שאם החוק לא יאושר בנוסחו המקורי ,  לא יצביעו בעד התקציב .  
בצל המשבר ,  גורמים בליכוד טענו אמש כי  " אנחנו מתקרבים לבחירות ".  השרים יריב לוין וזאב אלקין צפויים להיפגש השבוע עם נציגי היועץ המשפטי לממשלה אביחי מנדלבליט בניסיון להגיע לנוסח מוסכם ,  על בסיס החוק שנפסל בבג"ץ ,  מתוך מטרה שמנדלבליט יוכל להתחייב להגן עליו בבג"ץ .  בשבוע שעבר ,  פסלו בליכוד את חוק יסוד לימוד התורה שהחרדים מתעקשים עליו .  
עם זאת ,  גורם בכיר בקואליציה אמר לוואלה !  NEWS כי  " יכול להיות שלנתניהו נוח לנצל את המהומה וללכת לבחירות ,  כדי שהממשלה תיפול על הנושא הזה ולא על החקירות .  משבר הגיוס פתיר ,  אם החרדים יתגמשו ויתנו להעביר את התקציב ". 
יו"ר הבית היהודי ח"כ נפתלי בנט שוחח אמש עם בכירים בקואליציה בעניין משבר הגיוס ואמר כי המשבר בענין חוק הגיוס הוא  " בר פתרון ".  לדבריו , " המשבר פתיר אם רוצים ,  יש כתובת אחת שיכולה לפתור את זה .  המפתח הוא ראש הממשלה .  אם הוא רוצה למנוע בחירות הוא יכול לכנס את כל ראשי הקואליציה לחדר ובחצי שעה אפשר לפתור את זה ". 
הביקור של נתניהו בארצות הברית יימשך חמישה ימים ,  במהלכו ייפגש עם נשיא ארצות הברית דונלד טראמפ וינאם בפני באי הוועידה השנתית של הלובי הפרו ישראלי איפא"ק .  הוא גם יבקר בתערוכה על ירושלים במטה האו"ם בניו יורק וישתתף באירוע הוקרה ליושב ראש הסוכנות היהודית ,  נתן שרנסקי .  
במרכז הביקור תעמוד פגישתו עם הנשיא האמריקני דונלד טראמפ .  זו תהיה פגישתם החמישית של שני המנהיגים מאז נכנס טראמפ לתפקידו בשנה שעברה .  נתניהו צפוי להעלות בפני טראמפ את סוגיית ההתבססות האיראנית בסוריה .  ביום חמישי האחרון נחשפו ברשת  " פוקס ניוז "  צילומי לוויין המעידים על בסיס חדש שהקים כוח קודס של משמרות המהפכה בסמוך לבירה דמשק ,  ולא מן הנמנע כי נתניהו יציין זאת בפגישתו עם הנשיא .
  ( עדכון ראשון 02:09 )  

נתניהו לפני המראתו לארה"ב :  עם רצון טוב ,  לא נלך לבחירות
רה"מ הצהיר עם עלייתו למטוס לקראת פגישתו עם נשיא ארה"ב טראמפ כי הוא אינו מעוניין ללכת לבחירות מוקדמות : " אין סיבה שזה יקרה ועם רצון טוב זה גם לא יקרה ".  בנט על משבר הגיוס : " רה"מ יכול לפתור את המשבר בתוך חצי שעה ".  לפיד : " החרדים מנצלים את חולשת נתניהו "
 
