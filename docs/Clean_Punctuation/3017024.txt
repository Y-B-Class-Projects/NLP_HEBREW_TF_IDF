נתניהו על הזמנת הסופרטנקר : " מוטב שתהיה יכולת יתר ממחסור "
 בפוסט שפרסם ראש הממשלה בפייסבוק שלו ,  כתב את השתלשלות האירועים שהובילה להזמנת מטוס הכיבוי הענק בשנית לישראל ,  נוסף על הטייסת שפעלה בשטח . " הקמתי טייסת כיבוי כי מנהיגות היא עניין של קבלת החלטות ,  לא של כתיבת דוחות "
 ראש הממשלה בנימין נתניהו התייחס אמש  ( שבת )  בפוסט שפרסם בעמוד הפייסבוק שלו לשרשרת האירועים שהביאה אותו להזמין את הסופרטנקר ביום חמישי לארץ ,  כפי שהיה גם באסון הכרמל בשנת 2010 . " במהלך ביקור ביוון באוגוסט 2010 ראיתי כיצד מטוסי כיבוי יוונים מכבים שריפת יער .  מיד עם שובי ארצה הוריתי למזכיר הצבאי שלי לבחון רכישת מטוסי כיבוי עבור מדינת ישראל ",  כתב .
" כמה חודשים לאחר מכן פרצה שריפת הכרמל .  בזוכרי את מה שראיתי ביוון ,  ביקשתי מיד ממדינות העולם לשלוח לנו מטוסי כיבוי .  סיוע זה ,  יחד עם מטוס הסופרטנקר שהבאנו מארצות הברית ,  תרם תרומה מכרעת לכיבוי השריפה הגדולה בכרמל .  מיד לאחר השריפה בכרמל ,  בדצמבר 2010 ,  פרסם משרד מבקר המדינה דוח על מערך הכיבוי בישראל .  באופן מדהים לא כלל דוח מקצועי-כביכול זה שום המלצה להקים טייסת כיבוי ,  המרכיב החשוב ביותר בכיבוי שריפות יער .
 גל השריפות - סיקור מיוחד41 אלף דונם בחמישה ימים :  ממדי הנזק של גל השריפות  והמחירהרוחות יימשכו בתחילת השבוע ;  החל מיום רביעי - גשמים מקומייםגל השריפות :  יותר מעשרה פלסטינים ו-23 ישראלים נעצרו בחשד להצתה  
" אף על פי כן החלטתי להקים טייסת כיבוי בישראל ,  והיא אכן הוקמה חודשים ספורים לאחר השריפה .  קראנו לטייסת על שם אלעד ריבן ,  לוחם אש גיבור בן 16 שנספה בשריפת הכרמל .  מנהיגות היא עניין של קבלת החלטות  לא של כתיבת דוחות.מאז ועד היום כיבתה טייסת הכיבוי ,  יחד עם לוחמי ולוחמות האש האמיצים על הקרקע ,  מאות שריפות שטח ,  לרבות זו שאיימה לשרוף את מוזיאון 'יד ושם' בירושלים .  ההחלטה להקים את טייסת הכיבוי הישראלית הצילה חיים ומנעה שריפות שטח בקנה-מידה עצום ,  כולל בגל השריפות הנוכחי .
" ביום רביעי בחדר הפיקוד בזכרון יעקב הנחיתי לתגבר את הסיוע מחו"ל במטוסים נוספים .  פניתי למנהיגים כמו נשיאי רוסיה ואוקראינה וראש ממשלת יוון ,  וההיענות הייתה מידית ומרשימה .  אנחנו עוזרים למדינות אחרות ,  והן עוזרות לנו .  החלטתי גם הפעם להביא לארץ את מטוס הסופרטנקר .  במקרי קיצון ,  עדיף שתהיה יכולת-יתר מאשר יכולת-חסר ". 
לסיכום ,  כתב : " אני מצדיע ללוחמי ולוחמות האש ולטייסים מהארץ ומחו"ל .  אני מודה גם לכל כוחות הביטחון וההצלה ולאזרחי ישראל הרבים שמסייעים בהתנדבות למלאכת הכיבוי והשיקום .  אתם פניה היפות והאמיתיות של מדינת ישראל ".  
הסופרטנקר ,  או בשמו המלא :  B747-400 SuperTanker ,  הוא כלי הטיס מכבה האש הגדול בעולם ,  והוא נחנך בגרסתו הנוכחית במהלך שנת 2016 .  יתרונו של הסופרטנקר הוא לא רק בנפח העצום שלו - אלא גם במהירותו .  מבסיסו שבקולורדו ספרינגס הוא יכול להגיע לכל נקודה בארצות הברית בתוך שעתיים וחצי ,  ולכל נקודה בצפון אמריקה בתוך ארבע שעות וחצי ,  כשהוא נושא בבטנו כ-75 אלף ליטרים של חומר מעכב בעירה .
 מהירותו רלוונטית גם ליעדים נוספים ,  ולפי המידע שבאתר החברה הוא יכול להגיע כמעט לכל נקודה בכדור הארץ תוך 20 שעות .  הוא כולל בתוכו 14 מושבים ברמה של מחלקה ראשונה ושני דרגשים נוספים .  לכלי הטיס יש יכולת תמרון גבוהה ,  שנשמרת גם במהירות טיסה נמוכה הדרושה לכיבוי שריפות .
  ( עדכון ראשון :  22:32 )  

נתניהו על הזמנת הסופרטנקר : " מוטב שתהיה יכולת יתר ממחסור "
 בפוסט שפרסם ראש הממשלה בפייסבוק שלו ,  כתב את השתלשלות האירועים שהובילה להזמנת מטוס הכיבוי הענק בשנית לישראל ,  נוסף על הטייסת שפעלה בשטח . " הקמתי טייסת כיבוי כי מנהיגות היא עניין של קבלת החלטות ,  לא של כתיבת דוחות "
 
