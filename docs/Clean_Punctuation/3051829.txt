בבית היהודי זועמים על דיל נתניהו-מוזס : " לשקול מחדש הברית עם רה"מ "
 במפלגה כועסים על הפרסום ב"הארץ "  ולפיו ראש הממשלה ומו"ל ידיעות אחרונות סיכמו ביניהם על הכפשת בנט בתמורה לקידום  " חוק ישראל היום ",  ומכנים זאת  " קומבינה מסריחה ".  גורמים בבית היהודי : " התנהגות שלא הולמת גם אדם זוטר ".  בליכוד תקפו בחזרה : " די לצביעות "
  ( כחלון מתייחס למשבר התאגיד ,  בשבוע שעבר )  
הרוחות בבית היהודי סוערות .  בעקבות הפרסום ב"הארץ ",  ולפיו ראש הממשלה בנימין נתניהו סיכם עם מו"ל ידיעות אחרונות נוני מוזס כי האחרון יכפיש את שר החינוך נפתלי בנט בתמורה לקידום  " חוק ישראל היום ",  עולות היום  ( ראשון )  קריאות בקרב פעילי המפלגה לשקול מחדש את היחסים בין נתניהו לימין ,  ואף כינו את הדיל המיוחס להם  " קומבינה מסריחה ".  
לדברי גורמים בבית היהודי ,  נתניהו הוא שיזם את השותפות בבחירות 2015 והסכם אי-לוחמה בין המפלגות ,  אך במקביל  " רקם את הקומבינה המסריחה ולפיה הוא יחבל ב'ישראל היום' תמורת סדרת הכפשות של ynet נגד בנט ,  שקד והבית היהודי ".  בנט נמצא השבוע בארצות הברית .  לוואלה !  NEWS נודע כי כשיחזור מחו"ל צפויה להתקיים ישיבה בנושא .  
לקריאה נוספת:הקואליציה במתח שיא ,  והשרים תוהים :  מה נתניהו רוצה ? מסתמן :  חיקורי דין לגורמים שלהם הציע נתניהו לרכוש את  " ידיעות "  וערוץ 10נתניהו לשרים :  הדיווחים על סיכומים בנוגע לבנייה בהתנחלויות אינם נכונים 
במפלגה שחזרו בסוף השבוע את אירועי הבחירות .  לטענת גורמים בבית היהודי ,  הם הבינו כי  " נתניהו פעל כביכול בו-זמנית בברית ימין עם בנט - ובברית נוני נגד הימין ובנט ".  הם הוסיפו כי  " בבית היהודי לא מבינים איך ראש הממשלה מסכן כך ברית ימין בשביל אינטרסים אישיים .  אישית ,  מקצועית ולויאלית ,  מדובר בהתנהגות שלא הולמת גם אדם זוטר בהרבה שחושש לכיסאו ". 
בתגובה מסרו גורמים בליכוד כי ראשי הבית היהודי מיתממים . " מבלי להתייחס לטענות ,  אנו אומרים :  די לצביעות !  מעניין היכן הייתה תחושת הגועל של בנט ושקד כשהם קידמו את החוק לסגירת 'שראל היום' תמורת כיסוי מלטף אינסופי מנוני מוזס - שנמשך עד היום ". 
המתיחות סביב תיק 2,000 מתווספת לסימני השאלה בקואליציה סביב הניסיון של לשכת ראש הממשלה להגיע להסכמות בנושא הבנייה בהתנחלויות .  בנוסף לכך ,  התכנסו היום נתניהו ושר האוצר משה כחלון במטרה לפתור את המשבר סביב תאגיד השידור הציבורי ,  שמאיים אף הוא על שלמות הקואליציה .
  ( עדכון ראשון :  14:00 )  

בבית היהודי זועמים על דיל נתניהו-מוזס : " לשקול מחדש הברית עם רה"מ "
 במפלגה כועסים על הפרסום ב"הארץ "  ולפיו ראש הממשלה ומו"ל ידיעות אחרונות סיכמו ביניהם על הכפשת בנט בתמורה לקידום  " חוק ישראל היום ",  ומכנים זאת  " קומבינה מסריחה ".  גורמים בבית היהודי : " התנהגות שלא הולמת גם אדם זוטר ".  בליכוד תקפו בחזרה : " די לצביעות "
 
