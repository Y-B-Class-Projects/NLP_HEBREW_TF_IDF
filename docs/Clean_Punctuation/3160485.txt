משרד ראש הממשלה ביקש לרכוש רכב ממוגן עבור שרה נתניהו
לפי הפרסום ב"הארץ ",  הבקשה הועברה לידי משרד החשב הכללי במשרד האוצר ,  והיא נומקה בצורך ביטחוני .  לא ידוע אם הבקשה באה מיוזמת רעיית ראש הממשלה או שמדובר ביוזמה של אגף האבטחה במשרד ראש הממשלה .  משרד האוצר : " הבקשה נבחנת ותטופל בהתאם למקובל "
  ( בווידאו :  דיווח במהדורה אודות חקירת רעיית ראש הממשלה ובנו )  
למשרדי החשב הכללי במשרד האוצר הגיעה בקשה ממשרד ראש הממשלה לרכש רכב ממוגן עבור רעייתו שרה נתניהו - כך פורסם ב"הארץ ".  הבקשה הועברה לאחר שבמשרד ראש הממשלה הוחלט לשדרג את רכבה של נתניהו לרכב ממוגן .  לא ידוע אם הבקשה הגיעה מרעיית ראש הממשלה ,  או שמדובר ביוזמה של אגף האבטחה במשרד ראש הממשלה .  
במשרד ראש הממשלה הסבירו את הבקשה בכך שקיים צורך ביטחוני ברכב ממוגן עבור שרה נתניהו .  במסגרת הפרסום נטען כי ראש מינהל הרכש ,  גבי שוחט ,  אינו נלהב מרכישת הרכב בשל העלות הגבוהה .  
עוד בוואלה !  NEWS:צפון קוריאה :  תלוי בארה"ב אם לפגוש בנו בחדר - או בעימות גרעיניבשירות בתי הסוהר הכריעו :  אסירים ביטחוניים יצפו במסי וברונאלדולידיעת הצייצנים :  טראמפ יידרש להפסיק לחסום מגיבים בטוויטר 
לדברי גורמים במשרד החשב הכללי ,  שוחט טרם אישר את הרכישה שעלותה מוערכת בכשני מיליון שקל בשל מפרטו .  לסכום זה יש להוסיף הוצאות תפעול גבוהות בשל צריכת דלק מוגברת ובלאי מואץ למערכת המתלים והבלמים .
 רעיית ראש הממשלה מאובטחת על ידי יחידת  " מגן "  במשרד ראש הממשלה ,  המאבטחת גם את בניו ,  ולא על ידי שירות הביטחון הכללי  ( שב"כ )  .  כך ,  נתניהו זכאית לאבטחה ולרכב צמוד ,  ומשתמשת במכונית מנהלים ממאגר כלי הרכב של משרד ראש הממשלה .
 ממשרד האוצר נמסר : " הבקשה התקבלה ,  נבחנת בימים אלו ,  ותטופל בהתאם למקובל ". 
ממשרד ראש הממשלה נמסר : " ראש הממשלה ,  רעייתו ולשכתו ,  אינם מעורבים בשום צורה בהחלטות הנוגעות למיגון ואבטחה ,  כולל סוגיית הרכב הממוגן לרעיית ראש הממשלה .  האחריות על כך היא בידי אגף הביטחון במשרד ,  וההחלטות בנושא זה מתקבלות אך ורק על פי השיקולים הביטחוניים והמקצועיים ,  וללא מעורבות כלשהי של רה"מ ורעייתו ".  

משרד ראש הממשלה ביקש לרכוש רכב ממוגן עבור שרה נתניהו
לפי הפרסום ב"הארץ ",  הבקשה הועברה לידי משרד החשב הכללי במשרד האוצר ,  והיא נומקה בצורך ביטחוני .  לא ידוע אם הבקשה באה מיוזמת רעיית ראש הממשלה או שמדובר ביוזמה של אגף האבטחה במשרד ראש הממשלה .  משרד האוצר : " הבקשה נבחנת ותטופל בהתאם למקובל "
 
