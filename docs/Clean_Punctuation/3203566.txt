פרסום ראשון :  נתניהו נפגש עם בני גנץ בלשכתו בירושלים
לדברי גורמים המעורים בתוכן הפגישה ,  ראש הממשלה ושר הביטחון התייעץ עם הרמטכ"ל לשעבר על נושאים ביטחוניים ,  כחלק מכניסתו של נתניהו למשרד הביטחון .  בשבועות האחרונים החל גנץ להיערך לקראת החלטה על עתידו הפוליטי
ראש הממשלה ושר הביטחון בנימין נתניהו נפגש הבוקר  ( רביעי )  עם הרמטכ"ל לשעבר בני גנץ בלשכתו בירושלים .  לדברי גורמים המעורים בתוכן הפגישה ,  היא לא עסקה בנושאים פוליטיים ,  אלא בהתייעצויות ביטחוניות ,  כחלק מכניסתו של נתניהו למשרד הביטחון .  
מסביבת גנץ לא נמסרה תגובה ומלשכת נתניהו נמסר כי  " עם כניסתו לתפקיד שר הביטחון ,  ראש הממשלה מקיים התייעצויות ביטחוניות ומקצועיות עם שרי ביטחון ורמטכ"לים לשעבר .  ראש הממשלה נפגש עם עמיר פרץ ,  משה ארנס ,  בני גנץ וייפגש בימים הקרובים גם עם שאול מופז וגבי אשכנזי .  המזכיר הצבאי של ראש הממשלה נוכח בכל הישיבות ". 
בשבועות האחרונים גנץ החל להיערך לקראת החלטה על עתידו הפוליטי ,  כשהוא עדיין מתלבט אם להיכנס בכלל ,  ובאיזו פלטפורמה .  על פי הסקרים האחרונים ,  כניסתו של גנץ עשויה לטלטל את המערכת הפוליטית .
 עוד בוואלה !  NEWS:סקר וואלה !  NEWS :  נתניהו שומר על כוחו ,  גנץ מקפיץ את המחנה הציוניסקר  " חברת החדשות ":  28% מהציבור היו רוצים את גנץ כשר הביטחוןבזהות בדויה ,  בזמנים שונים : " כך חדר הכוח המיוחד לחאן יונס "  
בסקר שפורסם בוואלה !  NEWS בשבוע שעבר ,  יומיים לאחר ששרי הבית היהודי נפתלי בנט ואיילת שקד הבהירו כי לא יפרקו את הממשלה ,  עלה כי אם גנץ ירוץ בראשות  " המחנה הציוני ",  המפלגה הייתה שואבת מנדטים מלפיד ,  כחלון וממפלגתה העתידית של אורלי לוי אבקסיס ,  וזוכה ל-26 מנדטים - המפלגה השנייה בגודלה ,  ארבעה מנדטים בלבד מתחת לליכוד בראשות נתניהו .  
מצב דומה היה מתרחש אילו גנץ היה מתמודד בראש רשימה עצמאית ,  אולם אז היה זוכה לפחות מושבים - 19 מנדטים .  

פרסום ראשון :  נתניהו נפגש עם בני גנץ בלשכתו בירושלים
לדברי גורמים המעורים בתוכן הפגישה ,  ראש הממשלה ושר הביטחון התייעץ עם הרמטכ"ל לשעבר על נושאים ביטחוניים ,  כחלק מכניסתו של נתניהו למשרד הביטחון .  בשבועות האחרונים החל גנץ להיערך לקראת החלטה על עתידו הפוליטי

