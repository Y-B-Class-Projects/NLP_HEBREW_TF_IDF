בישראל זועמים על טראמפ : " אין שני צדדים לאנטישמיות ונאציזם "
 דברי נשיא ארה"ב ,  שהשווה בין מפגיני הימין הקיצוני בשרלוטסוויל לאלו שהיו מולם ,  עוררו ביקורת . " מייצגים את הרוע והשנאה ",  אמר לפיד .  יאיר נתניהו כתב כי  " נמושות השייכות לעבר ",  ומקורבים לראש הממשלה הגיבו כי  " דעותיו הן שלו בלבד "
 יממה לאחר הצהרתו של נשיא ארצות הברית דונלד טראמפ כי  " יש שני צדדים לסיפור ",  הפגנות הימין הקיצוני בשרלוטסוויל ,  וירג'יניה ,  במערכת הפוליטית בישראל קוראים לגינוי חד-משמעי של המפגינים מימין ,  שבחלקם הגדול היו נאו נאצים ,  תומכי אנטישמיות וגזענות לבנה ".   
" אין שני צדדים ",  אמר יו"ר יש עתיד ח"כ יאיר לפיד . " כשניאו-נאצים צועדים בשרלוטסוויל עם סיסמאות אנטישמיות נגד יהודים ובעד גזענות לבנה ,  הגינוי הוא חד-משמעי .  הם אלה שמייצגים את הרוע והשנאה .  יו"ר התנועה ח"כ ציפי לבני אמרה ש"בגזענות ,  אנטישמיות ונאציזם אין שני צדדים שווים  יש טוב ויש רע .  נקודה ".  לדבריה , " מול תופעות כאלה אנחנו צריכים להתייצב מיד וללא היסוס ".  
שרת המשפטים איילת שקד קראה להעמיד לדין את הניאו-נאצים בארצות הברית . " זו לא הייתה כוונת החוקה האמריקנית .  מדינה דמוקרטית לא צריכה להפגין סובלנות כלפי תופעות כאלה ".  
ראש הממשלה בנימין נתניהו גינה אתמול את המפגש האנטישמי בוירגיניה ,  עוד לפני נאומו השנוי במחלוקת של טראמפ ,  ואמר כי הוא  " נזעם מביטויי האנטישמיות ,  הניאו- נאציזם והגזענות .  כולם צריכים להתנגד לשנאה הזו ".  עם זאת ,  נתניהו טרם התייחס להצהרה החדשה של הנשיא ,  שאמר אמש כי בין מפגיני הימין בשבת בווירג'יניה היו  " גם אנשים טובים "  והטיל אחריות לאלימות גם על המפגינים משמאל .  
ההצהרה של טראמפ עוררה זעם נרחב בקרב ארגונים יהודיים אמריקניים כמו הליגה נגד השמצה ,  הוועד היהודי-האמריקני והתנועה הרפורמית .  מנכ"ל הליגה נגד השמצה ,  ג'ונתן גרינבלט ,  צייץ בטוויטר : " אין שני צדדים לסיפור הזה .  בשורות הנאצים אין אנשים טובים .  היתרים משפטיים אינם נותנים היתר מוסרי .  כשהנשיא שלנו מגן על הצד שכולל את האלט-רייט ,  הקו קוקס קלאן נאו נאצים ומפיץ שנאה ,  משהו לא תקין באופן חריג ועמוק ".  
כמו כן ,  בעוד ראש הממשלה לא התבטא בנוגע להשוואה של הנשיא טראמפ בין שני הצדדים המפגינים בווירגיניה ,  בנו ,  יאיר נתניהו ,  התייחס לנושא בפוסט בפייסבוק .  הוא כתב כי הניאו-נאצים בארהב הם  " זן נכחד "  והזהיר מעליית גורמי השמאל הרדיקלי בארצות הברית . 
" אני יהודי ,  אני ישראלי ,  הנמושות הניאו-נאציות בווירג'יניה שונאים אותי ואת משפחתי .  אבל הם שייכים לעבר .  הם זן נכחד .  הבריונים של אנטיפה ו-BLM ששונאים את מדינתי  ( וגם את אמריקה ,  לדעתי )  בדיוק באותה מידה הולכים ומתחזקים והופכים לדומיננטיים מאוד באוניברסיטאות ובחיים הציבוריים בארצות הברית ".  מקורבים לראש הממשלה הגיבו ואמרו כי  " יאיר נתניהו הוא אדם בוגר ,  ודעותיו הן שלו בלבד ".  
חבר הכנסת אורן חזן דווקא צייץ בתמיכה לדבריו של טראמפ : " ‏טראמפ צודק .  אלימות וקיצוניות מכל צד אסורה ומחייבת גינוי !  ליפי הנפש בשמאל ובתקשורת זה לא משנה .  הרי לתפיסתם גם כאן רק הימין הוא קיצוני ואלים ".  לאחר כמה שעות הוסיף חזן כי , " אין גרועים מהניאו-נאצים יימח שמם ,  יחד עם זאת ,  אף אחד אינו רשאי לקחת את החוק לידיים ואלימות מכל צד שהוא היא אסורה ". 
 ( עדכון ראשון 14:30 )  

בישראל זועמים על טראמפ : " אין שני צדדים לאנטישמיות ונאציזם "
 דברי נשיא ארה"ב ,  שהשווה בין מפגיני הימין הקיצוני בשרלוטסוויל לאלו שהיו מולם ,  עוררו ביקורת . " מייצגים את הרוע והשנאה ",  אמר לפיד .  יאיר נתניהו כתב כי  " נמושות השייכות לעבר ",  ומקורבים לראש הממשלה הגיבו כי  " דעותיו הן שלו בלבד "
 
