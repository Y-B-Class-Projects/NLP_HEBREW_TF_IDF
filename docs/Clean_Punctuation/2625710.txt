נתניהו מחלק תיקים :  סער שר הפנים ,  יעלון לביטחון
ראש הממשלה הודיע לארדן על מינויו לשר להגנת העורף והתקשורת .  דנון ימונה לסגן שר הביטחון .  מתיחות קשה בין שטייניץ וסילבן שלום סביב המאבק על משרד האנרגיה והמים
סער יעבור לפנים ,  יעלון לביטחון ודנון יהיה סגנו :  ראש הממשלה ,  בנימין נתניהו ,  הודיע בצהריים  ( ראשון )  לשר החינוך ,  גדעון סער ,  על מינויו לשר הפנים .  סער הודה לראש הממשלה על האמון ואמר כי הוא רואה במשרד הפנים את אחד המשרדים המרכזיים והחשובים ביותר בממשלה ,  המשפיע על חייהם של אזרחי ישראל .  עוד אמר השר סער כי בכוונתו לקדם רפורמות משמעותיות בתפקידו כשר הפנים כשם שעשה בתפקידו כשר החינוך .
 מתיחות קשה שוררת בשעות האחרונות בין חברי הכנסת יובל שטיינץ וסילבן שלום ,  שנאבקים למעלה משש שעות על תפקיד שר האנרגיה והמים .  שר התחבורה ,  ישראל כץ ,  מחכה להכרעה כדי לשמוע מראש הממשלה על המשך כהונתו בתפקיד .  ח"כ גילה גמליאל וציפי חוטובלי מחכות גם הן לשיחה עם נתניהו .
 ח"כ משה  ( בוגי )  יעלון שמע מנתניהו בבוקר על מינויו לתפקיד שר הביטחון בממשלה החדשה . " בתקופה כה מכרעת לביטחון מדינת ישראל ,  כשמסביבנו כל האזור סוער ,  חשוב שבתפקיד הזה יהיה אדם עתיר ניסיון כמו משה יעלון .  בשמם של כל אזרחי המדינה אני מאחל לו בהצלחה ",  אמר נתניהו .  
בהמשך הציע לח"כ דני דנון לשמש בתפקיד סגן שר הביטחון ,  וזה נעתר לבקשתו . " אני רואה בתפקיד חשיבות רבה ויכולת אמיתית לתרום רבות למען המדינה ,  ולכן נעניתי להצעתו ",  אמר בצאתו מהפגישה עם ראש הממשלה . " אנו עומדים מול אתגרים ביטחוניים רבים ,  הן בגזרות רחוקות והן בקרובות .  אני מתחייב למלא תפקיד זה במסירות ותוך שמירה על ערכי המחנה הלאומי ".  דנון ,  שכבר העיד בעבר כי הוא מכוון לתפקיד של שר בממשלה ,  אמר היום כי  " אם יתפנה מקום בממשלה ,  אין לי ספק שלאור דירוגי במקום החמישי בפריימריז - אתמנה לתפקיד שר בממשלה ה-33 של מדינת ישראל ".  
בתוך כך נמשכת המתיחות בליכוד בעקבות חלוקת התיקים בממשלה .  נתניהו נפגש מאז שעות הבוקר ביחידות עם חברי הסיעה כדי לבשר להם אם יזכו למלא תפקיד בממשלה .  נוכח מספר התיקים המצומצם שבידי הליכוד  רבים מחברי הכנסת שציפו להתמנות לשרים או לתפקידים בכירים אחרים ,  יגלו כי לא יקודמו ,  דבר שעשוי להגביר את הביקורת כלפי נתניהו .
 בזה אחר זה נכנסים חברי הכנסת של הליכוד ללשכתו של נתניהו .  נוסף ליעלון שזכה בתיק הביטחון ,  הודיע ראש הממשלה לשר הגנת הסביבה היוצא ,  גלעד ארדן ,  על מינויו לשר התקשורת והגנת העורף .  ח"כ צחי הנגבי נענה לפנייתו של נתניהו לעמוד בראש ועדת הכנסת בצעדיה הראשונים של הממשלה .  ח"כ הנגבי ישמש בתפקיד במשך שנה וחצי מיום כינון הממשלה ,  ולאחר מכן יתמנה לסגן שר במשרד ראש הממשלה . " במסגרת זו מתכוון להשתמש בכישוריו וניסיונו של סגן השר המיועד הנגבי בתחום המדיני והביטחוני .  ראש הממשלה מעריך עד מאד את ניסיונו וכישוריו של ח"כ הנגבי ואת נכונותו להתייצב בעמדה מרכזית בכנסת כדי לסייע להצלחת הקואליציה בתחילת דרכה ",  אמר נתניהו .  
בהמשך נודע כי ח"כ אופיר אקוניס מונה לסגן שר במשרד ראש הממשלה שיקשר בין הכנסת לממשלה ,  וימלא תפקיד זה עד לחילוף עם ח"כ הנגבי .
 השר ישראל כץ צפוי להישאר במשרד התחבורה ,  וכך גם השרה לימור לבנת שתמשיך במשרד התרבות והספורט .  השר יובל שטייניץ ,  שהיה שר האוצר בקדנציה האחרונה ,  ימונה ככל הנראה למשרד האנרגיה והמים .  גם בכיר הליכוד סילבן שלום יזכה להתמנות לשר - ככל הנראה למשרד משולב :  הנגב והגליל והעניינים האסטרטגיים .  ח"כ חיים כץ ימשיך לשמש יו"ר ועדת העבודה והרווחה .
 שר התקשורת והרווחה היוצא ,  משה כחלון ,  יסגור את מצעד העולים לרגל ללשכת ראש הממשלה  כך דווח בקול ישראל .  כחלון ,  שהחליט לא להתמודד על מקום בכנסת הנוכחית ,  יקבל תפקיד בכיר מחוץ לממשלה .  כבר לפני הבחירות נודע כי נתניהו החליט שהוא ישמש יו"ר מועצת מנהל מקרקעי ישראל .  
לקריאה נוספת:לימודי ליבה ,  שוויון בנטל ומומ מדיני :  ההסכם של לפיד ונתניהואובמה בירך את נתניהו :  מצפה לעבוד באופן צמוד
עדכון ראשון :  09:55 

נתניהו מחלק תיקים :  סער שר הפנים ,  יעלון לביטחון
ראש הממשלה הודיע לארדן על מינויו לשר להגנת העורף והתקשורת .  דנון ימונה לסגן שר הביטחון .  מתיחות קשה בין שטייניץ וסילבן שלום סביב המאבק על משרד האנרגיה והמים

