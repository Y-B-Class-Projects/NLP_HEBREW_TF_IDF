קול נתניהו מי-ם ?  רה"מ ינהל את רשות השידור
הממשלה צפויה לאשר בישיבתה הקרובה את מינויו של נתניהו לשר האחראי על רשות השידור .  בקדימה תוקפים : " זה ניסיון להשתלט על השידור הציבורי .  קול ישראל יהפוך לקול נתניהו "
 הממשלה צפויה להפקיד בידי ראש הממשלה בנימין נתניהו את האחריות על רשות השידור .  החלטה בנושא זה צפויה להתקבל בישיבת הממשלה ביום ראשון הקרוב .  
לפני כחודשיים ביקש שר ההסברה והתפוצות יולי אדלשטיין  ( ליכוד )  ,  אשר היה הממונה על הרשות ,  מראש הממשלה לשחרר אותו מאחריות זו על מנת למקד את מרצו במאמץ המדיני- הסברתי בנושאי הסנקציות נגד אירן והמאבק בדו"ח גולדסטון ,  כמו גם הצגת עמדותיה של ישראל בעולם .  מאז הפסיק אדלשטיין לתפקד כאחראי על רשות השידור ,  מילא את התפקיד ראש הממשלה .
 באופוזיציה כבר מתחו הבוקר ביקורת חריפה על החלטת הממשלה הצפויה .  לדברי יו"ר הוועדה לביקורת המדינה ,  חבר הכנסת יואל חסון  ( קדימה )  , " כוונת נתניהו להעביר לידיו את האחריות ואת הניהול של רשות השידור היא לא פחות מניסיון השתלטות על השידור הציבורי .  ברור שמצב זה יהפוך את אמצעי השידור הציבוריים לכלי בידיו של ראש הממשלה ושל אנשיו והם יהפכו להיות מ'קול ישראל' ל'קול נתניהו' .  בנוסף ,  אין ספק כי מהלך זה לא יקדם ולא יביא לייעול ושיפור השידור הציבורי ,  אלא בוודאי יביא להידרדרות נוספת ולפגיעה באינטרס הציבורי ". 
חבר הכנסת שלמה מולה  ( קדימה )  תקף גם הוא את נתניהו ואמר כי  " ראש הממשלה עוסק בפוליטיזציה של הרשות במקום בהבראתה למרות המצב הקשה בו היא נתונה .  לראש הממשלה יש עניינים מדיניים וביטחוניים דחופים על הפרק ולכן עליו למנות מישהו שיוכל למצוא פתרונות למשבר העמוק של השידור הציבורי .  מוטב שראש הממשלה יתקפל כבר עכשיו לפני שהוא יסב נזק לרשות ". 
גם ח"כ נחמן שי  ( קדימה )  העביר ביקרות על הכוונה ואמר כי הודיע כי בימים הקרובים תוגש לוועדת השרים הצעת החוק של רשות השידור ,  בתמיכת 52 חברי כנסת ,  ואשר נועדה לנתק את השידור הציבורי מן ההשפעה הפוליטית . " רשות השידור חוזרת לימיה האפלים ,  שבהם הייתה נתונה לתכתיבי ראש הממשלה ולהנחיותיו ",  אמר ח"כ שי , " התמיכה הרחבה לשידור הציבורי ,  כפי שנראתה לאחרונה ,  מעידה כי הציבור רוצה שירות עצמאי וחזק ולא עוד זרוע ארוכה של הממשלה המשרתת את רצונותיה .  בעידן של שחיתות ציבורית רשות השידור צריכה להגן על הציבור ולא על הממשלה וסוכנויותיה ". 

קול נתניהו מי-ם ?  רה"מ ינהל את רשות השידור
הממשלה צפויה לאשר בישיבתה הקרובה את מינויו של נתניהו לשר האחראי על רשות השידור .  בקדימה תוקפים : " זה ניסיון להשתלט על השידור הציבורי .  קול ישראל יהפוך לקול נתניהו "
 
