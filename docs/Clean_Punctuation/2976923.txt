נתניהו תוקף את ארה"ב :  גינוי הבנייה בירושלים לא מקובל עלינו
ראש הממשלה התייחס במהלך ביקורו ברואנדה להודעה החריפה שמסרה מחלקת המדינה האמריקנית ביחס להחלטה על בנייה במעלה אדומים ובבירה . " הבנייה ,  עם כל הכבוד ,  לא מרחיקה את השלום ",  אמר
ראש הממשלה בנימין נתניהו התייחס אמש  ( רביעי )  במסיבת עיתונאים שערך ברואנדה לביקורת שמתחה מחלקת המדינה האמריקנית על ההחלטה לבניית 800 יחידות דיור במעלה אדומים ובירושלים . " אנחנו מכירים את העמדה האמריקנית ,  היא לא חדשה והיא גם לא מקובלת עלינו ",  אמר נתניהו . " הבנייה בירושלים והבנייה במעלה אדומים ,  עם כל הכבוד ,  זה לא מה שמרחיק את השלום .  מה שמונע את השלום זה קודם כל ההסתה המתמדת נגד קיומה של מדינת ישראל בגבול כלשהו ,  והגיע הזמן שאומות העולם כולן יכירו באמת הפשוטה הזו ". 
שלשום מסר דובר מחלקת המדינה האמריקנית ג'ון קירבי כי אם אכן ייבנו 800 יחידות הדיור , " יהיה זה הצעד האחרון במה שנראה כמו תהליך שיטתי של כיבוש קרקעות ,  הרחבת התנחלויות והכשרה של מאחזים ,  שמערערים ביסודם את פתרון שתי המדינות ". 
המהלך הגיע בעקבות שורת פיגועים קטלניים בשבוע האחרון .  במסגרת הבנייה ,  אישרו נתניהו ושר הביטחון אביגדור ליברמן בין היתר בניית 560 דירות במעלה אדומים ,  140 דירות בשכונת רמות וכמאה דירות בשכונת הר חומה ופסגת זאב .  בנוסף לכך ,  נתניהו וליברמן סיכמו על בניית 600 דירות לתושבי שכונת בית צפאפא בירושלים .
 לקריאה נוספת:בתגובה לפיגועים :  אושרה בניית 800 יחידות דיור במעלה אדומים ובירושליםבנט קרא להחלת הריבונות בגדה : " כל עוד אנחנו מגמגמים ,  יכו בנו "  
גם השר לענייני ירושלים זאב אלקין תקף את החלטת ליברמן ונתניהו אך מכיוון אחר .  אלקין אמר כי  " מי שרוצה לדאוג לרוב יהודי בבירת ישראל לא יכול לקדם בה בנייה לאוכלוסייה הערבית בלבד ".  לדבריו , " 600 יחידות הדיור עבור האוכלוסייה הערבית בבית צפאפא הן בפועל החלק הערבי של שכונת גבעת המטוס העתידית .  אי אפשר לאשר את הבנייה בגבעת המטוס לאוכולוסייה הערבית מבלי לקדם במקביל את הבנייה ליהודים באותה שכונה עתידית - גבעת המטוס ".  הוא הוסיף כי  " ירושלים זקוקה לשכונה הזו וליותר מ-2,000 יחידות דיור באופן דחוף .  שכונת גבעת המטוס היא בעלת חשיבות אסטרטגית לפיתוחה של ירושלים בדומה לשכונת הר חומה בזמנו ". 
בסביבת ראש הממשלה דחו את הביקורת של אלקין על אישורי הבנייה . " מדובר בניסיון ציני לצבור נקודות פוליטיות ",  טען גורם בסביבת נתניהו . " כשר לענייני ירושלים הוא צריך לדעת שהבנייה בשכונות הערביות נעשית מתוקף החלטת בית המשפט ולא נתונה לשיקול דעת ". 
 ( עדכון ראשון :  20:00 )  

נתניהו תוקף את ארה"ב :  גינוי הבנייה בירושלים לא מקובל עלינו
ראש הממשלה התייחס במהלך ביקורו ברואנדה להודעה החריפה שמסרה מחלקת המדינה האמריקנית ביחס להחלטה על בנייה במעלה אדומים ובבירה . " הבנייה ,  עם כל הכבוד ,  לא מרחיקה את השלום ",  אמר

