פרופ' ישראל אומן : " על נתניהו להמשיך בדרכו הכלכלית "
 חתן פרס נובל לכלכלה מסביר בראיון מיוחד לוואלה !  מדוע הוא תומך במדיניותו של ראש הממשלה ,  למה הבעיה הגדולה ביותר של ישראל היא הריכוזיות במשק ומדוע שכר הלימוד במוסדות להשכלה גבוהה צריך להיות 120 אלף שקל בשנה
ראש הממשלה בנימין נתניהו צפוי לאהוב את הראיון הזה . " תראו ",  הוא יוכל לומר למקורביו ויועציו , " חתן פרס נובל לכלכלה תומך בדרכי הכלכלית ".  נתניהו ,  שהביקורת שספג יחד עם שר האוצר שלו יובל שטייניץ מגיעה ממאהל המחאה בלב תל אביב לאוהלים של אנשי הפריפריה בקריית שמונה ,  מקבל רוח גבית מפרופ' ישראל אומן . " הדבר המרכזי שעליו לעשות זה להגביר את התחרות ",  אומר אומן בראיון מיוחד לוואלה !  חדשות . " למעשה ,  הוא צריך להמשיך בדרך לפי הפילוסופיה שלו ,  של  ( שר האוצר )  שטייניץ ושל  ( נגיד בנק ישראל )  פישר .  הבעיה הכי גדולה של הכלכלה הישראלית היא הריכוזיות והיעדר התחרות ". 
יחד עם זאת ,  לפני שראש הממשלה ממהר להתפאר בדבריו של אומן ,  מוטב לו לסמן לעצמו כוכבית קטנה . " תראה ,  אני כלכלן תאורטיקן ",  מודה פרופ' אומן ביושר כשהוא נשאל על הורדת המסים - אחד הדגלים המרכזיים במחאה . " אני לא כלכלן מעשי ולא מתמחה בכלכלת ישראל ,  ולכן אין לי יכולת לומר משהו רציני על סוגייה ספציפית כזו ". 
פרופ' ישראל אומן ,  מה דעתך על מחאת האוהלים ?  
" אפשר לשנות כמה דברים עקרוניים ,  אבל אני מתנגד לשינוי השיטה עצמה .  הקהל דורש 'צדק חברתי' .  מישהו יכול להסביר לי מה זה בדיוק צדק חברתי ?  ". 
לא בטוח שהמפגינים יודעים בדיוק למה הם מתכוונים ,  אבל נראה לי שאם תשאל אותם על השיטה  הם יגידו שהם נגד השיטה .
" יש בעיקרון שתי שיטות .  שיטה אחת היא כלכלת שוק ,  והשיטה השנייה היא כלכלה מתוכננת .  יש אפשרויות ביניים ,  אבל זה נע בין שני הקצוות האלה .  אפשר לומר שבמאה ה-20 היה הניסיון הגדול של הכלכלה המתוכננת  והוא נכשל ,  גם בגדול וגם בקטן .  בגדול ,  המדינות הסוציאליסטיות נכשלו ,  ובקטן  תסתכל על הקיבוץ .  חוץ מזה ,  שותף כמעט בלתי נמנע של הכלכלה המתוכננת הוא דיקטטורה .  הרי אתה צריך להגיד לכל אחד מה לעשות כדי לתכנן .  אפשר לעשות כלכלה מתוכננת בלי לשלוח אנשים לסיביר ,  אבל עדיין זה לא עובד ". 
אפשר לומר שהיו שני ניסויים במאה ה-20 :  הניסוי הסוציאליסטי והניסוי הקפיטליסטי .  והנה ,  יש שיגידו  עכשיו אנו חוזים גם בכישלונו של הניסוי השני .
" למה נכשל ?  כל המדינות עם הדגל האדום והצהוב  סין ,  וייטנאם  כולן עברו בסוף לכלכלת שוק .  והקפיטליזם כן עובד .  אף אחד לא גווע ברעב בארץ .  יש לי קרובת משפחה שאני מאוד אוהב ,  והיא אומרת :  'מגיע .  מגיע לכל אחד טיול בחו"ל פעם בשנה' .  אז אני לא חושב שמגיע לכל אחד טיול .  זה לא רעב ". 
אז אם לא גוועים ברעב ,  אסור להתלונן ?   
" מותר להתלונן .  אבל מה שצריך לטפל בו בארץ זה התחרותיות .  יש הרבה ענפים עם מעט שחקנים .  הריכוזיות ,  למעשה ,  מעוגנת בחוק  חוק ההגבלים העסקיים .  לכאורה ,  החוק בא להקטין את הריכוזיות ,  אבל בפועל הוא מגן על הריכוזיות ". 
איך ?  
" הארץ קטנה .  הרגולטור בא במגע עם הגורמים שעליהם הוא צריך לפקח ,  והוא מושפע מהם .  זה קורה גם בעולם ,  אבל זה יותר בעייתי בשוק קטן .  צריך לשנות את לשון החוק .  צריך לתת שיניים .  צריך לוודא ,  למשל ,  שלא ניתן מבחינה חוקית לתאם מחירים ". 
איך ניתן לעשות זאת ?  ניקח את מחיר הקוטג' ,  לדוגמה ,  שעלה אצל כל שלוש היצרניות .  קשה להאמין שהייתה פגישת תיאום ביניהן .
" אולי לא הייתה פגישה ,  אבל הייתה קריצה .  אני לא מומחה בזה ,  אבל עובדה שזה מצליח במדינות אחרות כמו ארה"ב ,  אם כי יש לציין שארה"ב היא שוק הרבה יותר גדול .  מלבד שינוי החוק ,  אפשרות נוספת להגברת התחרות היא פתיחת אפשרות לייבוא מוצרים ושירותים ". 
מה דעתך על ההפרטה ?  
" ידיים פרטיות זה טוב .  המדינה לא בנויה ולא יודעת לנהל עסקים .  אנשים פרטיים יעשו זאת טוב יותר ,  אבל זה תנאי הכרחי  לא תנאי מספיק .  צריך לוודא שתהיה תחרות ". 
האם לבעלי ההון ,  כמו נוחי דנקנר ויצחק תשובה ,  יש אחריות למצב ?   
" לא ,  אני לא חושב .  הבסיס של כלכלה ,  וגם של תורת המשחקים ,  הוא שהמערכת צריכה להיות בנויה כך שאם אדם יעשה את מה שטוב בשבילו  כלומר אם הוא יתנהג לפי התמריצים האישיים שלו  אז התוצאה תהיה טובה לכולם .  מצב של win-win .  אני אגב ,  לא רואה את המונח 'בעלי הון' כמשהו רע .  הם ,  בסופו של דבר ,  מניעים את הכלכלה ". 
מלבד דיון עומק על מצבנו הכלכלי ועל מהותה של הערבות החברתית ,  הביאה מחאת האוהלים גל נוסטלגיה ששוטף את הארץ .  פעם היה כאן יותר טוב .  פעם היה אכפת לנו אחד מהשני ,  פעם המסים כאן היו הרבה יותר הגיוניים . " בינינו ,  המסים היו פעם הרבה יותר גבוהים ",  אומר פרופ' אומן . " ומה קרה ?  אף אחד לא שילם אותם .  אספר לך סיפור .  הלכתי פעם ,  כשהייתי צעיר ,  לרופא .  הוא עשה לי בדיקת א.ק.ג ,  ובסופה שאלתי אותו  כמה עליי לשלם ?  הוא אמר לי :  '10 לירות' .  ביקשתי ממנו קבלה ,  אז הוא אמר לי 'אה ,  קבלה ?  אז זה 70 לירות' .  זה למעשה מייצר כלכלה שחורה .  וזה היה בחור נורמטיבי לגמרי .  היום זה קורה הרבה פחות .  
אני זוכר את הימים העליזים של פנחס ספיר  ( שר האוצר בשנות ה-50 ,  ג.ל .)  .  המצב היום טוב בהרבה .  זה בגלל שהתקדמנו מכלכלה מתוכננת לכלכלת שוק ".  
לפני 50 שנה כנראה היה יותר גרוע .  אבל לפני 10-15 שנה ,  אנשים חשים שהיה טוב יותר .  הם עבדו פחות ,  וכוח הקנייה שלהם היה גדול יותר .  המחירים עלו יותר מהשכר ,  והם מרגישים שהם חיים פחות טוב .
" אני לא אומר שאין דברים שצריך לשפר  למשל חייבים לשפר את התחבורה הציבורית .  ואפשר לשפר את זה גם בלי השקעה גרנדיוזית בתשתיות .  למשל  יותר קווים ויותר תדירות .  במקום אוטובוסים גדולים  שיקנו שני מיניבוסים שייסעו יותר פעמים .  הבת שלי אומרת לי שכדי לקחת את הילד מהגן היא צריכה רכב פרטי .  זה הרי בזבוז נוראי .  הנתיב המהיר בדרך מירושלים לתל אביב ,  למשל ,  זה מצוין ". 
בוא נדבר על מה שהממשלה יכולה לעשות .  אמרת לא פעם שאסור להעלות מסים .
" אסור להעלות מסים .  היום גם מישהו שאינו עשיר ,  משלם כמעט 50% מס על העבודה  מס הכנסה ,  ביטוח לאומי ומס בריאות  ועוד 16% מע"מ .  בפועל הוא משלם 60% מס .  זה הופך את העבודה ללא כדאית .
 מסים גבוהים מאטים את הכלכלה ,  כי הרבה עסקאות הופכות ללא כדאיות  ואז גם הממשלה מקבלת פחות מסים .  בנוסף ,  המסים הגבוהים הם בין הגורמים לעליית המחירים ". 
אתה מומחה לתורת המשחקים .  אמרת שצריך לדאוג לכך שאם כל אדם יעשה מה שטוב עבורו ,  התוצאה הסופית תהיה טובת הכלל  .  תסתכל מה קורה בעולם  מהומות ביוון ,  ספרד ובריטניה ,  מיתון חוזר .  דירוג האשראי של ארה"ב יורד לראשונה זה 70 שנה .  אז אולי זה לא עובד ?  
" בכלכלה מתוכננת אין משברים ,  אבל גם אין צמיחה .  זה קו ישר .  בכלכלת שוק יש עליות וירידות ,  אבל בטווח הארוך יש התקדמות .  אנשים שוכחים שהיה משבר עולמי ,  ואנחנו יצאנו ממנו טוב בהרבה ממדינות אחרות .  השקל הוא אולי המטבע החזק בעולם  זה ממש ימות המשיח ". 
מה לדעתך הפתרון למשבר הכלכלי העולמי ?  
" אני הייתי נגד ההצלות של חברות ,  וגם של מדינות .  זה שלא הצילו את ליהמן בראדרס  זה טוב .  זה שהצילו את AIG - זו טעות .  גם מדינות כמו יוון לא צריך להציל .  לפני כמה חודשים פגשתי את יעקב פרנקל  ( נגיד בנק ישראל לשעבר וכיום יו"ר הבנק ג'.פ .  מורגן ,  ג.ל .)  ,  ושאלתי אותו למה צריך להציל את יוון ?  אם הם צריכים לפשוט רגל  שיפשטו רגל .  הוא אמר לי שזה בגלל הבנקים הגרמניים ,  שהלוו ליוון כסף .  אז אמרתי לו  אז שיצילו את הבנקים ,  אף שלדעתי גם אותם לא צריך להציל .  הוא השיב לי  זה לא פוליטיקלי קורקט ,  להציל את הבנק ולא את יוון .  זה לא עובד מבחינה פוליטית .  אז אני מתנגד לפוליטיקלי קורקט .  לא צריך להציל אף אחד .  אלה הוצאות עצומות של טריליוני דולרים ,  והחוב רק מתגלגל .  והנה ,  זו הסיבה שאגרות החוב מתחילות לגמגם ". 
גם את איטליה ,  או ספרד ,  לא להציל ?  אלה כלכלות ענק .  זה יהיה אסון אנושי אדיר .
" לא להציל .  כשאתה מציל ,  אתה אומר לאנשים בטווח הארוך  קחו סיכונים ,  כי אין באמת סנקציה .  אם זה יצליח ,  אתם מרוויחים .  אם זה לא מצליח  הדוד אובמה וגברת מרקל יצילו אתכם .  סיכונים צריכים להיות מחושבים ". 
גם בישראל יש משקיעים שחייבים כסף ,  כמו יצחק תשובה או אילן בן דב .
" אם אין להם כסף להחזיר ,  שיפשטו רגל ". 
אבל הם חייבים כסף למשקיעים המוסדיים ,  שמנהלים למעשה את כספי הפנסיה של כולנו .  אנחנו נפסיד מזה .
" אם זה המצב ,  אז תחליף את קרן הפנסיה שלך ,  כי היא השקיעה את כספך לא נכון ". 
אבל לאנשים קשה להחליף קרן פנסיה ,  וחוץ מזה ,  קרנות הפנסיה הן פחות או יותר אותו דבר .  הן מושקעות באותם תחומים .
" זה כי אין מספיק תחרות בין קרנות הפנסיה .  שוב הגענו לאותה נקודה  אין תחרות ". 
הבעת את עמדותיך הפוליטיות הימניות יותר מפעם אחת .  אבל בהיבט הכלכלי ,  ולאור המחאה  האם לא נכון לעשות שינוי בסדר העדיפויות ולהעביר כסף מתקציב הביטחון או מההתנחלויות ,  אל תחומי הבריאות והחינוך - כדי לשפר את השירות לאזרח ?  
" אני שוחר שלום ,  אבל להשקיע פחות בביטחון ,  או ביהודה ושומרון  זו הדרך למלחמה .  אני מסתכל בתורת המשחקים ,  אבל גם כן בהיסטוריה .  אלופי העולם בשלום בכל ההיסטוריה הם הרומאים .  אני לא אוהב את הרומאים ,  הם הרי שרפו את בית המקדש .  אבל צריך לתת להם קרדיט על מה שמגיע להם .  הפקס רומאנה  ( השלום הרומאי ,  ג.ל .)  נמשך 400 שנה ,  והמוטו שלהם היה בלטינית si vis Pacem  para Bellum .  'אם אתה רוצה שלום  התכונן למלחמה' .  כדאי לנו להבין את זה ,  פוליטית וכלכלית .  אם לא נשקיע בביטחון וביהודה ושומרון  ההוצאות הכלכליות שלנו יהיו גבוהות הרבה יותר ". 
אבל אולי עכשיו החוסן הכלכלי והפוליטי שלנו נפגע ,  כי אנחנו לא משקיעים מספיק ,  למשל ,  בחינוך ?  
" חינוך זה הכי חשוב .  חינוך זו השקעה בעתיד .  ופה אני בעד 'הצדק החברתי' ,  אבל לא בטוח שכמו שאחרים מתכוונים .  היום ,  דמי לימוד באוניברסיטה הם 12 אלף שקלים בשנה .  זה סכום מגוחך .  זה צריך להיות גבוה פי 10 ". 
120 אלף שקל שכר לימוד לשנה ?  מי יוכל לשלם את זה ?  
" יחד עם שכר לימוד כזה גבוה ,  צריכה לקום מערכת של מלגות והלוואות .  חלקם יקבלו מלגה ,  וחלקם יקבלו הלוואה ,  שאותה הם יחזירו רק כשישתכרו סכום מסוים .  אם לא יגיעו לסכום ,  הם לא ישלמו .  מה שקורה היום הוא שדווקא הבנים של הדנקנרים הולכים לאוניברסיטאות ומשלמים 12 אלף שקל לשנה .  לעומת זאת ,  סטודנטים ממעמד נמוך יותר לא מתקבלים ,  הולכים למכללות ,  שהם יותר ל'עמך' ,  ומשלמים 30-40 אלף שקלים בשנה ". 
שוב אתה מציע לקחת את הכסף מהאזרחים ?  
" לקחת אותו ממי שנהנה מהשירות .  יהיה סבסוד ממשלתי .  כאמור ,  אתה תחזיר את ההלוואה רק כשתגיע לשכר מסוים .  וכשתגיע לשכר הזה  החינוך שווה עבורך הרבה יותר ממה ששילמת עליו ". 
מחאת האוהלים - כותרות אחרונות:המחאה יוצאת מהמרכז :  12 הפגנות מחר ברחבי הארץמפגינים בחולון :  פירוק המבנים יצית מהומותפעילים במאהל לשר כץ :  רוצים בתים ולא רכבת

פרופ' ישראל אומן : " על נתניהו להמשיך בדרכו הכלכלית "
 חתן פרס נובל לכלכלה מסביר בראיון מיוחד לוואלה !  מדוע הוא תומך במדיניותו של ראש הממשלה ,  למה הבעיה הגדולה ביותר של ישראל היא הריכוזיות במשק ומדוע שכר הלימוד במוסדות להשכלה גבוהה צריך להיות 120 אלף שקל בשנה

