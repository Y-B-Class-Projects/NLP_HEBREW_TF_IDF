מובארק ידרוש מאבו מאזן לחדש את המו"מ
יו"ר הרשות הפלסטינית נפגש במצרים עם עומאר סלימאן לקראת פגישתו עם הנשיא חוסני מובארק .  הנשיא המצרי צפוי ללחוץ על אבו מאזן לשוב למשא ומתן עם ישראל
יו"ר הרשות הפלסטינית אבו מאזן נפגש אמש  ( ראשון )  בשארם א-שייח' עם ראש המודיעין המצרי עומאר סלימאן ודן עמו בשורה של נושאים ,  ביניהם מאמציה של מצרים לחדש את תהליך השלום בין ישראל לפלסטינים ובמשבר בין חמאס לפתח .  מחר בבוקר צפוי אבו מאזן להיפגש עם נשיא מצרים חוסני מובארק ולשמוע ממנו פרטים אודות תכניתה המדינית החדשה של מצרים .  לאחר ביקורו במצרים צפוי אבו מאזן לבקר גם בכווית ,  קטאר ,  ירדן וטורקיה .  ככל הנראה ,  מובארק ידרוש מאבו מאזן לחדש את המו"מ עם ישראל בעקבות מסריו של נתניהו ,  לפיהם הוא מוכן לקבל מדינה פלסטינית ועל רקע הקפאת הבנייה בהתנחלויות .
 אתמול מסרו מקורות פלסטינים המוגדרים  " מהימנים מאד "  לאתר האינטרנט של רשת  " אל-ג'זירה "  כי מצרים סיימה את התייעצויותיה עם ישראל ועם הממשל האמריקאי והיא עומדת להציג לפלסטינים תכנית מדינית חדשה .  לפי הדיווח ,  במסגרת התכנית ישראל תסכים להקפאה  " שקטה "  של הבנייה בהתנחלויות ואף תשחרר מספר בכירים פלסטינים מבתי הכלא  " כמחווה של רצון טוב לרשות הפלסטינית .
 המקורות ציינו כי מלבד שחרור אסירים והקפאה  " שקטה "  של הבנייה בהתנחלויות ,  ישראל  " תביע נכונות לדון בגבולות המדינה הפלסטינית ,  בתנאי שהפלסטינים יסכימו לחילופי שטחים ".  לדברי המקורות ,  שחרור הבכירים הפלסטינים מהכלא נועד גם לחזק את כוחות הביטחון הפלסטינים בגדה במאבקם בחמאס .
 לדברי מקורות ברמאללה ,  אם אבו מאזן יסכים לתכנית המדינית שגיבשה מצרים ,  מובארק יזמין אותו לפסגה מצרית-אמריקאית-פלסטינית-ישראלית שתיערך בשארם א-שייח' בסוף חודש ינואר או בתחילת חודש פברואר . " שם הצדדים צפויים להכריז פומבית על חידוש המשא ומתן ",  אמרו .  לדברי המקורות ,  המשא ומתן צפוי להימשך כשנתיים .
 בתוך כך ,  בראיון לעיתון הכוויתי  " א-ראי "  אמר אבו מאזן כי ראש הממשלה בנימין נתניהו לא נקט עד כה בשום צעד חיובי . " כל עמדותיו שליליות ",  אמר . " מה שעושה ממשלת ישראל בירושלים אינו מקובל עלינו בשום פנים ואופן ,  אנחנו מתנגדים לכך בתוקף ". 

מובארק ידרוש מאבו מאזן לחדש את המו"מ
יו"ר הרשות הפלסטינית נפגש במצרים עם עומאר סלימאן לקראת פגישתו עם הנשיא חוסני מובארק .  הנשיא המצרי צפוי ללחוץ על אבו מאזן לשוב למשא ומתן עם ישראל

