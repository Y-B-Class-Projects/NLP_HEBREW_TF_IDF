המשטרה לא תחקור פרסום תמונת נתניהו במדי אס.אס
באוגוסט האחרון פורסמה בבלוג באינטרנט תמונה של ראש הממשלה במדי אס.אס ,  בעקבותיה התלונן במשטרה ח"כ אקוניס .  אתמול הודיעה המשטרה כי אין בה אשמה פלילית .  אקוניס : " חופש השיסוי "
 המשטרה סגרה אתמול  ( ראשון )  את הגולל על דרישתם של ח"כ אופיר אקוניס  ( הליכוד )  והיועץ המשפטי של הליכוד ,  אבי הלוי ,  לפתוח בחקירה נגד בעלי האתר והבלוגר  " העוצר האזרחי ",  שהפיצו בחודש אוגוסט תמונות של ראש הממשלה ,  בנימין נתניהו ,  במדי אס-אס .
 המשטרה הודיעה היום לאקוניס כי  " לא תוסיף לחקור "  את תלונתו ,  לאחר שהוחלט על ידי הפרקליטות  ( המשנה לפרליט המדינה ,  שי ניצן  פ"ו )  כי אין בה אשמה פלילית .  בתוך כך ,  אקוניס הודיע כי הוא מתכוון לערער על ההחלטה בפני היועץ המשפטי לממשלה ,  יהודה וינשטיין . " ההחלטה מוזרה ",  אמר אקוניס והזהיר כי  " אם חלילה יקרה משהו - איש לא יוכל לומר 'לא ידעתי' .  מדובר בהסתה חמורה שאסור לעבור עליה בשתיקה .  ראש ממשלה במדי אס.אס .  זה לא חופש ביטוי -זה חופש שיסוי ,  זו הסתה ".  
באוגוסט האחרון פורסם המקרה בוואלה !  חדשות ונכתב כי  " התמונה המדוברת פורסמה בבלוג חדש ,  'עוצר אזרחי' שמו ,  שהספיק מאז להיעלם מהרשת ". 
מדוברות משרד המשפטים נמסר בתגובה ,  בשם המשנה לפרקליט המדינה שי ניצן ,  כי  " הנימוקים המלאים נמסרו למשטרה ובהם נאמר כי הדברים אמנם קשים ופוגעניים ,  אך אין מקום לפתוח בחקירה .  כיוון שמדובר בפרסום בבלוג ,  שכמות קוראיו מועטת יחסית ,  קשה לקבוע כי מדובר בפגיעה קשה בראש הממשלה ,  על אף שמדובר בתמונות בוטות ומקוממות ביותר .  ביקורת היא לגיטימית ,  אולם ההשוואה למעשי הצוררים הנאצים צריכה להישאר הרחק מחוץ לתחום הדיון במדינת ישראל ". 

המשטרה לא תחקור פרסום תמונת נתניהו במדי אס.אס
באוגוסט האחרון פורסמה בבלוג באינטרנט תמונה של ראש הממשלה במדי אס.אס ,  בעקבותיה התלונן במשטרה ח"כ אקוניס .  אתמול הודיעה המשטרה כי אין בה אשמה פלילית .  אקוניס : " חופש השיסוי "
 
