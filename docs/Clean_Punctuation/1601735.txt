מרידור : " על הרשות להתעשת ולהתחיל במו"מ "
" לאחר נאום בר אילן של ראש הממשלה אני מחכה לשמוע את נאום ביר זית של נציג פלסטיני .  אני מקווה שהרשות תתעשת ותהיה מוכנה למו"מ ,  כי מו"מ זה לא רק שיחות אלא תן וקח "
 הכנסת דנה היום  ( רביעי )  בביקורה של מזכירת המדינה האמריקאית ,  הילרי קלינטון בישראל .  במהלך הדיון אמר השר לענייני מודיעין ,  דן מרידור  ( ליכוד )  כי  " לאחר נאום בר אילן של ראש הממשלה ,  אני מחכה לשמוע את נאום ביר זית של נציג פלסטיני ".  
מרידור דיבר על השינוי בדעת הקהל בישראל באשר ליחסים בין ישראל והפלסטינים ואמר כי  " בעבר היו כאלה שרצו לשמר מדינה אחת מהים לירדן ,  הייתי ביניהם אז .  רוב אלו אומרים היום ,  שאנחנו רוצים פתרון של שתי מדינות ,  את זה אמר ראש הממשלה ,  בנימין נתניהו ,  ואמרו את זה אולמרט ,  שרון ואחרים .  גם החלום השני כאילו אם נוותר על מרבית השטחים לא נצטרך לוותר על ירושלים נכזב .
 עם ישראל עבר תהליך ארוך כדי להגיע לנכונות לפשרה עמוקה יחד עם ראיה מפוכחת שזה תהליך לא קל .  לאחר נאום בר אילן ,  אני מחכה לשמוע את נאום ביר זית ,  שיבוא פלסטיני ויאמר לא רק מה הוא רוצה אלא גם על מה הוא מתגמש .  הממשלה איננה מחפשת דרך להתחמק מאשמה או להטילה על אחרים .  הממשלה מבקשת לקדם את תהליך השלום ,  כי המצב הלא נורמלי השורר צריך להיפתר .
 הרצון להסיר התנחלויות כתנאי להסכם לא היה מקובל אך הסרנו יותר מ- 20 התנחלויות ,  והתוצאה לא הביאה לשלום ולא לחיזוק הפת"ח אלא לחיזוק חמאס .  אנחנו יודעים וחשים שהאחריות על כתפינו לדורות הבאים ,  ואנחנו רוצים להיות במצב שנוכל להשיב על שאלותיהם האם עשינו כל מה שניתן להגיע לשלום .
 אני מקווה שהרשות הפלסטינית תתעשת ותהיה מוכנה למשא ומתן באמת ,  כי משא ומתן זה לא רק שיחות ,  אלא תן וקח .  פירושו גם נכונות לוותר .  לא ראיתי התקדמות בצד השני .  כל עוד לא תהיה הבנה בצד השני שכאן לא תהיה פשרה וכל צד צריך להסתפק בחלקו אנחנו לא מתקדמים לפתרון ". 
בנאום שנשא ראש הממשלה ,  בנימין נתניהו ,  ביוני אמר כי  " אם נקבל ערובה בינלאומית לפירוז ולסידורי ביטחון ,  ואם הפלסטינים יכירו בנו כמדינה יהודית ,  נסכים להקמת מדינה פלסטינית מפורזת לצד מדינה יהודית ". 

מרידור : " על הרשות להתעשת ולהתחיל במו"מ "
" לאחר נאום בר אילן של ראש הממשלה אני מחכה לשמוע את נאום ביר זית של נציג פלסטיני .  אני מקווה שהרשות תתעשת ותהיה מוכנה למו"מ ,  כי מו"מ זה לא רק שיחות אלא תן וקח "
 
