הדדליין של בנט :  10 ימים לאישור פסקת ההתגברות ,  או החרמת הצבעות
לאחר ההודעה על דחייה של שבוע בהצבעה על חקיקה עוקפת בג"ץ בוועדת השרים לחקיקה ,  הצהירו בבית היהודי כי הם  " נחושים להעביר את המהלך החוקתי החשוב זה 25 שנה ".  בליכוד טענו כי הסיבה לדחייה היא נסיעת שקד והאשימו : " ספין של הבית היהודי שיורה בתוך הנגמ"ש "
 במפלגת הבית היהודי מאיימים הבוקר  ( שלישי )  כי אם פסקת ההתגברות לא תעלה להצבעה בוועדת השרים לחקיקה בתוך עשרה ימים ,  חברי הכנסת של המפלגה לא ישתתפו יותר בהצבעות עם הקואליציה .  בהודעת המפלגה נמסר כי  " נענינו לבקשת ראש הממשלה לדחות בשבוע את ההצבעה על פסקת ההתגברות .  עם זאת ,  סיעת הבית היהודי נחושה להעביר את המהלך החוקתי החשוב מזה 25 שנה ".  
" זה הבסיס למשילות ,  להוצאת המסתננים ולמאבק אפקטיבי בטרור .  אסור להחמיץ הזדמנות היסטורית להשבת האיזון בין הממשלה לבין בג"ץ שחרג מסמכותו ",  נמסר מהמפלגה .
 חבר המפלגה ,  סגן שר הביטחון אלי בן דהן אמר כי  " הבית היהודי פועל להשיב לאזרחי ישראל את הכוח הדמוקרטי שהיה בידם בחקיקת חוקים ויישום מדיניות .  בג"ץ נטל לעצמו סמכות שאינה מוקנית בשום חוק בהסתמך על פרשנות שופטי בג"צ לחוקי היסו ,  בדרך זו עיקר חוקים מתוכנם וביטל חוקים אחרי ". 
אתמול ביקש ראש הממשלה בנימין נתניהו לתאם פגישה עם נשיאת בית המשפט העליון אסתר חיות בהשתתפות שרת המשפטים איילת שקד על רקע הניסיונות לקדם את פסקת ההתגברות .  הנשיאה הודיעה כי היא מוכנה להיענות להזמנה לפגישה ביום ראשון הבא ,  רק אם הישיבה של ועדת השרים לענייני חקיקה ,  שנקבעה לאותו היום בעניין זה ,  תידחה בשבוע לפחות ,  כדי לאפשר הידברות עניינית בנושא .  לבסוף ,  יו"ר ועדת השרים לחקיקה שקד החליטה לדחות את הדיון בהצעת חוק פסקת ההתגברות בשבוע ימים לאור הבקשה של נתניהו .  
עוד בוואלה !  NEWS:מאות הפגינו מול בית המשפט העליון : " לא ניתן שיפגעו בבג"ץ"הכחלון הבאה :  מפלגה בראשות לוי-אבקסיס זכתה לשמונה מנדטים בסקרעקב ציוץ על עהד תמימי :  טוויטר חסמה את חשבונו של ח"כ סמוטריץ' 
למרות טענת שקד ,  מפלגת הליכוד הודיעה כי הסיבה לדחיית הדיון בנושא פסקת ההתגברות בוועדת השרים לחקיקה היא נסיעתה של שרת המשפטים לחו"ל עד סוף השבוע .  בשל כך ,  הפגישה עם נשיאת בית המשפט העליון נדחתה ,  וגם ההצבעה .  בליכוד אמרו כי הטענות האחרות הן  " שוב ספין של הבית היהודי שלא מחמיצים הזדמנות לעוות את העובדות ולירות בתוך הנגמ"ש ". 
יו"ר הבית היהודי נפתלי בנט ביקש להביא כבר ביום ראשון הבא לאישור ועדת השרים לחקיקה את הצעתו ,  טרם פתיחת מושב הקיץ של הכנסת .  הנוסח שביקש בנט להביא בפני הוועדה ,  הוא של הפסקה המורחבת ,  שלפיה יידרש רוב של 61 ח"כים כדי לאשר מחדש חוק שנפסל על ידי בג"ץ .  זהו נתיב האמצע בין יכולת מוחלטת של בג"ץ לפסול חוקים  ( המצב הקיים )  ,  לבין מניעה מוחלטת מבג"ץ לפסול חוקים  ( המודל הבריטי )  .  
גם שרת התרבות מירי רגב התייחסה הבוקר לסוגיה ואמרה כי  " אני תומכת קודם כל באזרחי מדינת ישראל שחיים כמו פליטים בארצם .  בית המשפט חייב לחזוק לתפקידו כרשות שופטת ולא להחליף את הרשות המחוקקת או הרשות המבצעת .  בלתי אפשר שבכל פעם מחדש בג"ץ מתערב בהליכי חקיקה ופוסל חוקים ".  
" הגיע הזמן לשים גבולות לאקטיביזם השיפוטי שמנותק מרחשי העם ושיצא מכלל שליטה ולהפסיק את הטשטוש בהפרדת הרשויות ",  מסרה השרה .
  ( עדכון ראשון 08:27 )  

הדדליין של בנט :  10 ימים לאישור פסקת ההתגברות ,  או החרמת הצבעות
לאחר ההודעה על דחייה של שבוע בהצבעה על חקיקה עוקפת בג"ץ בוועדת השרים לחקיקה ,  הצהירו בבית היהודי כי הם  " נחושים להעביר את המהלך החוקתי החשוב זה 25 שנה ".  בליכוד טענו כי הסיבה לדחייה היא נסיעת שקד והאשימו : " ספין של הבית היהודי שיורה בתוך הנגמ"ש "
 
