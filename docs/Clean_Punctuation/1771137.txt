 " רה"מ מטיף לאיפוק ?  שיטפל בשרים המסיתים "
 קריאת נתניהו לאזרחים לא להתלהם בעניין ה"מסתננים "  לישראל עוררה תגובות חריפות בכנסת ובקרב ארגונים חברתיים .  רופאים לזכויות אדם :  רה"מ שתק כששר הפנים גידף מהגרים וכשרבנים הסיתו
 ( צילום :  לע"מ ) 
גורמים פוליטיים ופעילי זכויות אדם מתחו הערב  ( רביעי )  ביקורת חריפה על ראש הממשלה בנימין נתניהו ,  בעקבות אמירותיו בנוגע לשוהים הבלתי חוקיים שהסתננו לישראל .  נתניהו אמר כי ממשלתו פועלת לעצור את זרם המסתננים הנכנסים לארץ וקרא לאזרחים לא לקחת את החוק לידיהם .
 סיעת מרצ הגישה הצעת אי אמון בממשלה על רקע מה שחבריה הגדירו כ"גלי השנאה והאיבה לזרים השוטפים את הארץ ".  לדברי יו"ר הסיעה ,  ח"כ אילן גילאון , " ראש הממשלה מגיב לתבערת הגזענות והאלימות לאט מדי ובאופן רפה מדי .  הוא מתעלם מהאקלים האלים והגזעני שמייצרת ממשלתו באמצעות מבול של חקיקה מגונה ,  ובאמצעות נכונותו של נתניהו עצמו להעניק לליברמן את ניווט החברה הישראלית אל התהום ". 
עמותת  " רופאים לזכויות אדם "  מסרה בתגובה להצהרת נתניהו כי הדברים הם בבחינת מעט מדי ומאוחר מדי .  רן כהן ,  מנכ"ל העמותה ,  אמר כי  " במקום להטיף מוסר לאזרחי ישראל ,  ראוי לראש הממשלה כי יבחן את התנהגותו שלו ואת ההתנהלות הגזענית של אחדים משרי ממשלתו .  מי ששתק כששר הפנים גידף מהגרים ,  והפנה עורף כאשר רבנים הפיצו דברי בלע לכל עבר - אל לו להתפלא כשגלים של גזענות מכים ברחובות הערים ".  כהן הוסיף כי  " במקום לדבר ,  ראוי שראש הממשלה יתחיל בבדק בית בקרב שרי ממשלתו המסיתים ,  ויפעל למיגור שנאת הזרים הפושה בישראל ". 
גם עמותת  " אנו פליטים ",  הפועלת לשחרור מבקשי מקלט ופליטים מבית הכלא באמצעים משפטיים ,  התייחסה להפגנות שנערכו בימים האחרונים נגד זרים .  שירה פן ,  המנהלת הכללית של העמותה ,  מסרה כי  " תופעת הגזענות מרימה את ראשה בתקופה האחרונה ,  כאשר ההפגנות ומקרי האלימות שראינו השבוע הם רק הביטוי האחרון שלה .  יש לזכור כי גורמי הממשלה מספקים אישור וגושפנקא רשמית לכך ,  באמצעות רדיפת מבקשי המקלט .  קמפיינים חשוכים שמטרתם למנוע מפליטים לעבוד אפילו בעבודות דחק ,  וכן שימוש בכינוי הגנאי 'מסתננים' כתואר לאנשים בשר ודם שנמלטו על נפשם מרדיפות ,  עינויים ורצח עם .  יש לזכור כי רק לפני שלושה דורות היו סבינו פליטים ש'הסתננו' לישראל בספינות מעפילים .  אנו קוראים לממשלה לעצור מיד את אווירת ההסתה כנגד מבקשי מקלט ,  ולהפסיק את פעולותיה הפוגעניות כלפיהם ". 
מוקדם יותר התייחס נתניהו לגל ההפגנות נגד הפליטים בארץ ואמר : " דבר אחד אני מבקש ואני עומד על כך - אזרחי ישראל לא יכולים לקחת את החוק לידיהם .  הם לא יכולים לעסוק לא באלימות ולא בהתלהמות .  הממשלה פועלת ,  זה תפקידנו לפתור את הבעיה ואנו נפתור אותה ,  אבל אני מבקש מכם לשמור על החוק .  אנחנו מדינה שמכבדת כל האדם באשר הוא ואנחנו נפעל לפתור את הבעיה במסגרת החוק ". 
אלי מזרחי ,  יו"ר פעילי שכונת קריית שלום בדרום תל אביב ,  אמר בתגובה לדברים : " ביבי קורה לזה התלהמות ?  !  שיירד אל העם ,  שיבוא לתחנה המרכזית בשכונת שפירא .  אולי יגנבו לו את האופניים .  זה כאב של העם ,  זה כאב של התושבים .  אין לנו שנאה כלפי אותם שוהים בלתי חוקיים .  זו אשמת הממשלה ,  אשמתכם ,  שהחלשתם את המוחלשים "
 גם שלמה מסלאווי ,  חבר מועצת העיר ת"א-יפו ויו"ר ועד שכונת התקווה ,  התייחס לדברי ראש הממשלה .  לדברי מסלאווי , " נראה שנתניהו התחיל להבין שיש פה בעיה ,  לפני זה לא שמענו ממנו שום התייחסות לנושא השכנוות ואילולא ההפגנה אתמול - הוא גם לא היה מתייחס .  זו היתה הפגנה מאורגנת למופת ,  ללא אלימות ,  רוב הדוברים לא דיברו בצורה גזענית .  אנשים באו כעוסים וטועונים ,  אך לא חרגו מגבולות הסדר הטוב .  נתניהו חייב להבין שמרבית הקולות שניתנו לו בבחירות האחרונות באו מאנשי השכונות ,  ואם הבעיה שלנו לא תיפתר בקרוב - נתניהו ישלם מחיר פוליטי כבד .  במצב כזה לא נצביע לליכוד ".  
חבר הכנסת מיכאל בן ארי  ( האיחוד הלאומי )  אמר בתגובה להצהרת ראש הממשלה : " בוקר טוב נתניהו .  הגיע הזמן שראש הממשלה ייצא ממגדל השן ויירד אל העם ,  לשכונות התקווה כפר שלם ושפירא - ויבין שהגיע הזמן להחזיר את כל המסתננים למקום ממנו באו ".  

" רה"מ מטיף לאיפוק ?  שיטפל בשרים המסיתים "
 קריאת נתניהו לאזרחים לא להתלהם בעניין ה"מסתננים "  לישראל עוררה תגובות חריפות בכנסת ובקרב ארגונים חברתיים .  רופאים לזכויות אדם :  רה"מ שתק כששר הפנים גידף מהגרים וכשרבנים הסיתו

