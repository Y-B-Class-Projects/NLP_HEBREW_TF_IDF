נתניהו ולפיד נועדו  " באווירה טובה ",  קבעו להיפגש שוב
הפגישה התקיימה במעון ראש הממשלה ונמשכה כשעתיים וחצי .  במקביל ,  בבית היהודי מגבשים את  " מתווה בנט "  לשיוויון בנטל ,  ובמפלגה טענו כי  " יש עתיד תוכל לחיות איתו בשלום "
 ראש הממשלה בנימין נתניהו נפגש היום  ( חמישי )  עם יו"ר יש עתיד יאיר לפיד במעונו בירושלים במסגרת המגעים הקואליציוניים לקראת הרכבת הממשלה .  בסביבת לפיד אמרו כי הפגישה ,  שנמשכה שעתיים וחצי , " התנהלה באווירה טובה מאוד ".  גם בליכוד הגדירו אותה כ"טובה ועניינית ".  נתניהו ולפיד קבעו כי פגישה נוספת בין השניים תתקיים בקרוב .  
במערכת הפוליטית הגדירו את הפגישה היום כ"מכרעת וחשובה ",  לאור העובדה כי תוצאותיה עשויות להשפיע על השאלה כיצד תראה הקואליציה העתידית של נתניהו .  זאת ,  לאחר שבימים האחרונים נשמעו הערכות לפיהן נתניהו אינו מעוניין בהקמת ממשלה משותפת עם לפיד ,  על רקע התבטאויותיו בעניין רצונו להיות ראש הממשלה הבא .  
בעוד המשא ומתן נתניהו ללפיד נמשך ,  בבית היהודי מנסים למצוא תוכנית משלהם לפתרון סוגיית השיוויון בנטל בצל המשך המתקפות של ש"ס נגד מפלגתו של בנט .  מי שאחראי על מציאת  " מתווה בנט "  לגיוס בני הישיבות הוא מנכ"ל משרד ראש הממשלה לשעבר ,  אייל גבאי ,  המשמש כיום כחבר צוות המשא ומתן הקואליציוני מטעם הבית היהודי .  
גבאי נועד בימים האחרונים עם בכירים לשעבר בצה"ל וכן עם בכירים בשוק העבודה ובמגזר החרדי ,  ובתחילת השבוע הבא תוצע תוכנית חלופית .  על פי גורמים בבית היהודי ,  המתווה המסתמן יהיה כזה ש"יש עתיד תוכל לחיות איתו בשלום ".  לדברי הגורמים ,  ככל הנראה התוכנית תהיה  " שילוב של מוטיבים הן ממתווה הגיוס של לפיד והן מזו שהוצע על ידי משה  ( בוגי )  יעלון וכן נתונים נוספים ".  אחת הסוגיות המרכזיות בהן דן גבאי הוא המוטיב מתוך מתווה לפיד המציע פטור מוחלט לחמש שנים וגיוס בנות .  בבית היהודי הוסיפו כי  " המתקפה של ש"ס ביממה האחרונה לא תרפה את ידינו מהעיסוק בשיוויון בנטל ".  

נתניהו ולפיד נועדו  " באווירה טובה ",  קבעו להיפגש שוב
הפגישה התקיימה במעון ראש הממשלה ונמשכה כשעתיים וחצי .  במקביל ,  בבית היהודי מגבשים את  " מתווה בנט "  לשיוויון בנטל ,  ובמפלגה טענו כי  " יש עתיד תוכל לחיות איתו בשלום "
 
