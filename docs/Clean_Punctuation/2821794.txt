סקר וואלה !  חדשות :  איחוד נתניהו-בנט יביא לאיבוד מנדטים
מסקר שערך מכון TNS עולה כי רשימה משותפת לשתי המפלגות תניב 37 מנדטים ,  לעומת 24 לליכוד ו-16 לבית היהודי בנפרד .  העבודה ,  בכל מקרה ,  עם 25 .  רוב הציבור :  התקיפה בסוריה נעשתה משיקולים ביטחוניים - ולא פוליטיים
רשימה משותפת לליכוד ולבית היהודי תגרוף 37 מנדטים  כך עולה מסקר שערך אתמול  ( שלישי )  מכון TNS עבור וואלה !  חדשות .  אמנם על פי נתוני הסקר רשימה כזאת מקבלת שלושה מנדטים פחות ממה ששתי המפלגות מקבלות בנפרד  24 מנדטים לליכוד ו-16 לבית היהודי  אולם הפער הגדול של הרשימה מאוחדת על פני  " המחנה הציוני "  עשוי להבטיח כי מלאכת הרכבת הממשלה תוטל על ראש הממשלה בנימין נתניהו .  
הסקר נערך בקרב מדגם מייצג של 500 נשאלים בני 18 ומעלה ,  שהם מדגם מייצג של האוכלוסייה הבוגרת בישראל .  ההחלטה לערוך שני מדגמים ,  האחד של מפת המפלגות הקיימת והשני של איחוד המפלגות ,  מגיעה על רקע הערכות במערכת הפוליטית כי מדובר באפשרות קיימת ,  גם אם סיכוייה להתממש נמוכים .  טעות הדגימה המרבית בסקר היא שני מנדטים .
 עוד בוואלה !  חדשות:גלנט : " להגיע להסכם עם הפלסטינים ,  לא על חשבון הביטחון"ח"כ יוגב לתושבי עוטף עזה : " תמכתם בהתנתקות ,  אכלתם אותה"סקר :  איחוד מפלגות משיג לליכוד והבית היהודי רק מנדט אחד יותר 
עשרה ימים לפני מועד הגשת הרשימות לוועדת הבחירות המרכזית ,  מתחזקת ההערכה בקרב גורמים בליכוד ובבית היהודי כי המשך המצב הקיים שבו המחנה הציוני מוביל על פני הליכוד ,  גם אם בהפרש קטן ,  עשוי להוביל לכך שמלאכת הרכבת הממשלה תוטל על יצחק הרצוג .  בבית היהודי יש גם מי שחוששים מכך שנתניהו יפנה מיד אחרי הבחירות להרצוג בבקשה להקים עמו ממשלת אחדות לאומית .  
אפשרות האיחוד נדחתה בעבר ,  אולם צצה שוב השבוע ,  מתוך כוונה להבטיח קואליציית ימין .  עם זאת ,  ההחלטה צריכה לעבור את אישור מרכז הליכוד .  עניין זה מקשה על הוצאתה לפועל ,  והיא ככל הנראה תישאר בתחום התיאורטי בלבד .  
לאפשרות האיחוד של שתי המפלגות יש גם השלכות ישירות על מספר המנדטים שמקבלים ליברמן ודרעי .  על פי הסקר ,  ישראל ביתנו מקבלת שישה מנדטים במצב הנוכחי .  מדובר בהתאוששות של מנדט אחד בהשוואה לסקר הקודם ,  שנערך לפני שבוע .  עם זאת ,  כשהוצגה לנשאלים האפשרות לבחור ברשימה משותפת של הליכוד והבית היהודי ,  שני מנדטים מתוך אלה שבחרו בנתניהו או בבנט בנפרד עברו לליברמן ,  והוא מקבל בתרחיש זה שמונה מנדטים .  
גם דרעי יכול לקוות לאיחוד :  בעוד במפת המפלגות הנוכחית הסקר חוזה לו שמונה מנדטים ,  שהם שיפור של מנדט אחד מהשבוע שעבר ,  תסריט האיחוד מעביר אליו מנדט נוסף .  בתרחיש כזה ,  ש"ס בראשותו זוכה לתשעה מנדטים ,  הנתון המחמיא ביותר שלה זה חודשים ארוכים .  
נתון מעניין נוסף הוא כי תזוזת המנדטים בעקבות מהלך האיחוד האפשרי היא בתוך גוש הימין-חרדים בלבד ,  ואילו בגוש המרכז ,  הכולל את יש עתיד ואת כולנו ,  והשמאל ,  עם המחנה הציוני ומרצ ,  מספר המנדטים נותר זהה בשני התרחישים .  רשימת המחנה הציוני שומרת על 25 מנדטים - מנדט אחד פחות מבסקר הקודם .  מנדט זה עובר ליאיר לפיד ,  שעולה משמונה לתשעה מנדטים .  
כחלון נותר יציב עם שמונה מנדטים ומרצ יציבה עם חמישה .  מדובר בנתון מעט מאכזב לזהבה גלאון ,  שוודאי ציפתה לעלייה מסוימת בסקרים לאחר הפריימריז שנערכו השבוע במפלגה .  כמו כן ,  מפלגתו של אלי ישי , " יחד העם איתנו ",  כמו גם מפלגת  " עלה ירוק ",  לא עוברות את אחוז החסימה .  
בדומה לכל הסקרים בשבועות האחרונים ,  לנתניהו יש אפשרויות רבות ומגוונות יותר להרכבת ממשלה מלהרצוג ,  בוודאי על רקע השבוע החולף ,  שהביא עמו את ההצהרות ההדדיות מצד אביגדור ליברמן וגלאון על כך שלא יסכימו לשבת יחד בקואליציה .  עם זאת ,  יש לזכור כי המרוץ להרכבת הממשלה עובר קודם לכן בבית הנשיא ,  ולמספר הממליצים יהיה משקל מכריע בשאלה על מי יטיל ראובן ריבלין את המנדט .  
על פי הסקר הנוכחי ,  הבית היהודי והליכוד שוות בנפרד 40 מנדטים ,  שניים פחות מהשבוע שעבר .  מנגד ,  מקבלים המחנה הציוני ,  מרצ ויש עתיד 39 מנדטים ,  מה שצפוי לעורר דילמות לא פשוטות עבור הנשיא .  נתניהו והרצוג ,  כך נראה ,  יגבירו בשבועות הקרובים את הלחצים על ליברמן ,  על כחלון ועל החרדים בבקשה שאלה יודיעו במי יתמכו עוד לפני 17 במרץ .  
בעקבות התקיפה על שיירת חיזבאללה בסוריה בתחילת השבוע ,  שיוחסה במקורות זרים לחיל האוויר הישראלי ועוררה ויכוח במערכת הפוליטית בישראל ,  רוב ברור של הנשאלים ,  63.5% מהם ,  טענו כי התקיפה בוצעה משיקולים ביטחוניים ענייניים .  רק 23.4% מהנשאלים סברו כי השיקולים שהנחו את מקבלי ההחלטות היו שיקולים פוליטיים הקשורים בבחירות .
 גם בקרב מצביעי המפלגות השונות נשמר רוב לסברה כי השיקולים שהובילו לביצוע התקיפה הם ביטחוניים .  בקרב הנשאלים שהצהירו כי יצביעו לרשימת המחנה הציוני ,  שיעור גבוה יותר ,  38.5% ,  טענו כי השיקולים שהובילו לתקיפה הם פוליטיים ,  אולם גם במקרה זה הרוב האמין כי מדובר בשיקולים ענייניים .  
בעקבות הצגתו של אלוף  ( במיל' )  עמוס ידלין כמועמד המחנה הציוני לתפקיד שר הביטחון ,  הסקר בחן גם את עמדות הציבור בנוגע למועמד המתאים לתפקיד .  השר המכהן משה יעלון זכה לאמון הנשאלים עם 36.2% תמיכה .  למקום השני ,  בפער ניכר אחריו ,  הגיע ידלין עם 15.1% ,  ואילו בנט הגיע שלישי עם 12.1% .  מעט אחריו ,  במקום הרביעי ,  ניצב אלוף  ( במיל' )  יואב גלנט ,  ממפלגת כולנו ,  שזכה בסקר ל-11% תמיכה .
 בקרב מצביעי המפלגות השונות מצטיירת תמונה מעניינת בהקשר זה .  63.3% ממצביעי הליכוד העדיפו לראות את יעלון כשר הביטחון ,  ואילו 51.4% ממצביעי המחנה הציוני אמרו כי ידלין צריך לכהן בתפקיד .  בקרב מצביעי הבית היהודי ,  לעומת זאת ,  הדעות חלוקות .  37.1% ציינו כי יעלון ,  עמו היו לבנט חילוקי דעות חריפים במהלך מבצע  " צוק איתן ",  צריך להמשיך ולבצע את תפקידו ,  ואילו 40.7% השיבו כי יו"ר הבית היהודי צריך להחליפו .  
לפניות לכתב :  omri_n@walla.net.il 

סקר וואלה !  חדשות :  איחוד נתניהו-בנט יביא לאיבוד מנדטים
מסקר שערך מכון TNS עולה כי רשימה משותפת לשתי המפלגות תניב 37 מנדטים ,  לעומת 24 לליכוד ו-16 לבית היהודי בנפרד .  העבודה ,  בכל מקרה ,  עם 25 .  רוב הציבור :  התקיפה בסוריה נעשתה משיקולים ביטחוניים - ולא פוליטיים

