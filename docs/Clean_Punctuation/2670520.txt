יש דרך דיפלומטית לומר  " משתינים עלינו בקשת "? 
ליצן הפייסבוק ואימת העם היפני ,  דני סימן - פרק 69934 בסדרה  " אנשים מביכים בפמליית רה"מ ":  זו דרכו של מי שהרחיק את ריבלין והנדל ,  אך מחבק צלמי תחתונים וגנבי חליפונים
ג'רי סיינפלד טען פעם שגברים ממציאים את הכינויים הנפתלים והמקושקשים ביותר לתפקידים הפשוטים ביותר ,  כדי להרגיש טוב יותר עם עצמם .  כך ,  למשל , " דובר "  הופך ל"יועץ תקשורת ",   " יועץ תקשורת "  ל"יועץ אסטרטגיה ",  ו"יועץ אסטרטגיה "  ל"ראש מערך ההסברה הלאומי במשרד ראש הממשלה ".  על פי הנוסחה הזאת ,  אגב ,  אני לא יושב עכשיו עם תינוקת ולפטופ על הברכיים וכותב מאמר ,  אלא  " מתווה מדיניות ויוזם אסטרטגיה פובליציסטית "  במסגרת  " המערך האינטראקטיבי החדש של אתר וואלה !  ".  אז קצת ריספקט בבקשה .
 נתניהו החליף ,  או נאלץ להחליף ,  חמישה ראשי מערך הסברה בקדנציה אחת :  יוסי לוי  ( שנדחק הצידה ועזב מאוכזב )  ,  ניר חפץ  ( שמיהר לשרת את נוחי דנקנר במשימת ההרס של  " מעריב ")  ,  יועז הנדל  ( שהגיע עם כוונות טובות ויושרה ,  רק כדי לגלות שאלה לא מעניינים אף אחד )  ,  גידי שמרלינג  ( כנ"ל כנראה )  ולירן דן  ( שעדיין שורד )  .  במסגרת תחנת הרכבת הסואנת של לשכת ראש הממשלה ,  התבשרנו השבוע שלסיירת העילית של ההסברה הלאומית יש תפקיד פומפזי חדש בשם  " ראש יחידת מדיה אינטראקטיבית ",  וכי המיועד לתפקיד הוא אדם שעשה כותרות בתפקידו הקודם כראש לשכת העיתונות הממשלתית  ( לע"מ )  בתור מי שמראה לכתבים זרים את הצד הפחות יפה של ישראל ,  שאהב לשחק עם העוצמה המתלווה לתפקידו  ( בעיקר ההחלטה למי להעניק תעודת עיתונאי )  ,  והיה מונע מאמוציות ילדותיות .  
ההפתעה הגדולה הטמונה בפרק מספר 69934 בסדרה הארוכה בהיסטוריה האנושית , " מינויים כושלים ואנשים מביכים בפמליית ראש הממשלה ",  אינה בגילוי שהמיועד לתפקיד הדנדש והמרתק ,  דני סימן ,  הוא סמן ימני המתנגד למדיניות הממשלה בכל הקשור למו"מ עם הפלסטינים .  האמת ,  לפעמים זה דווקא נחמד לשמוע על פקיד מדינה שמסרב להתיישר עם הקו של אדוניו ,  ונלחם על זכותו להביע עמדה עצמאית .  נכון ששירות המדינה כפוף לדרג הפוליטי ,  ולא להיפך ,  אבל אף אחד לא רוצה פקידים יס-מנים ,  שמפחדים להביע עמדה .  אני גם לא באמת קונה את הטיעון הפופוליסטי שאם מסבירן אחד מביע התנגדות קטגורית לשחרור מחבלים עם דם על הידיים ,  אז כל האפקט של עסקת השיחרור יורד לטימיון .
 הבעיה כאן היא אחרת .  התדהמה  ( והצחוק )  שאחזו בכל מי שקרא השבוע את הפרטים שחשף ברק רביד ב"הארץ "  על חשבון הפייסבוק הליצני של מי שעבד במשך שנים רבות עם כתבים זרים ,  ואמור להיות אמון על רזי ונימוסי הדיפלומטיה העדינה ,  נובעת בעיקר מהרמה הכה-נחותה של הסטטוסים .  דומה שפייסבוק של נער מתבגר ממוצע מעמיק ומחכים יותר מזה של סימן .
 הנה מבחר מייצג : " האם תחילת חודש הרמאדאן אומר שהמוסלמים יפסיקו לאכול אחד את השני בשעות היום ?  ";   " שאלה לפרס ,  קלינטון ובלייר - כמה מ'קורבנות השלום' לא חגגו יום הולדת 10 ?  ";   " עריקאת אמר שהצד שלו יסכים לחדש את שיחות השלום רק אם ישראל תפסיק את כל הבנייה בהתנחלויות ..  ..  האם יש דרך דיפלומטית לומר 'לך תז7 *  * ן ; ' "?   " צפירה בת 65 שניות נשמעה היום ברמאללה לזכר הנכבה .  זה לא מספיק זמן לעצור ולחשוב על עד כמה הם מטומטמים ";   " הכנסייה של סקוטלנד ?  למה אתם חושבים שאנחנו שמים ז * ן על מה שיש לכם להגיד "?  .  וכמובן ,  האמירה הדוחה מכולן ,   ( שאף עלוה לפגוע ביחסינו עם מדינה זניחה בשם יפן )  : " אני נגעל מאירועי הזיכרון הצדקניים ש'ארגוני זכויות האדם' ו'ארגוני השלום' היפנים מקיימים עבור קורבנות הירושימה ונגסקי ..  ."  .
 בעקבות הפרסום נודע כי המינוי המיוחד יבוטל .  יפה .  שיטת הביטול-בדיעבד שוב עבדה כמו שצריך .  בדיוק כפי שעבדה כשבוטל מינויו של רוני בר-און  ( מישהו זוכר ?  קדנציה ראשונה של נתניהו ?  )  ליועץ המשפטי לממשלה ,  או כשבוטל מינויו של נתק'ה אשל לממונה על המשא-ומתן הקואליציוני  ( אחרי שכבר נאלץ להתפטר מתפקיד ראש הסגל בלשכת ראש הממשלה ,  בגלל תלונה על הטרדה וצילומים לא ראויים )  ,  או כשבוטל מינויים של שני נגידים - אחד בגלל חשד לגניבת חפץ מוזר בשם  " חליפון "   ( מינוי שהיה פסול מלכתחילה ,  בגלל מסקנות חמורות של מבקר המדינה )  ,  והשני ,  כנראה בגלל תלונה על הטרדה מינית וכן הלאה .  אולי הגיע הזמן למסד את השיטה הזאת באופן חוקי :  נמנה המון אנשים להמון תפקידים ,  ואז נחכה לראות מי ייפול בגלל פרשייה מביכה מהעבר או אמירה מפגרת בפייסבוק - וכך נסנן ,  בתקווה שמישהו בסוף יישאר .  
את נתניהו היו יכולים וצריכים להקיף האנשים הכי טובים במדינה .  כשהוא באמת רוצה  ( או כששרה נותנת לו )  הוא מצליח להביא את צביקה האוזר לתפקיד מזכיר הממשלה ,  להחזיר את בני בגין ודן מרידור לפעילות ציבורית ,  או לייבא את סטנלי פישר לסיבוב של ציונות בבנק ישראל .  אבל כשהביבי משתלט עליו ,  הוא מסלק את רובי ריבלין מתפקיד יושב ראש הכנסת ,  ממאן לתת גיבוי להאוזר ולהנדל כשהם מגישים תלונה על אשל ,  מחרים את קרנית פלוג ,  נותן לנתן אשל להיצמד אליו כמו עלוקה ,  ממנה את עורך הדין הפרטי שלו לשר המשפטים ומותיר אצל הציבור את התחושה שבמקום להיות סיירת מטכ"ל ,  השירות הציבורי הופך לבית השחי של הבקו"ם ,  אליו נזרקים אלה עם הפרופיל הנמוך ,  או עם הסודות הכמוסים .  
אולי אם הייתי סימן ,  הייתי מסיים באמירה : " יש דרך דיפלומטית להגיד שמישהו ברחוב בלפור משתין עלינו בקשת ?  ". 
לכל הטורים של אבנר הופשטיין בוואלה ! 
מעוניינים לפרסם מאמר במדור הדעות ?  כתבו לנו למייל op-ed@walla.net.il 

יש דרך דיפלומטית לומר  " משתינים עלינו בקשת "? 
ליצן הפייסבוק ואימת העם היפני ,  דני סימן - פרק 69934 בסדרה  " אנשים מביכים בפמליית רה"מ ":  זו דרכו של מי שהרחיק את ריבלין והנדל ,  אך מחבק צלמי תחתונים וגנבי חליפונים

