חשודה במסירת מידע כוזב למבקר המדינה :  שרה נתניהו נחקרה בלהב 433
ההחלטה לחקור את נתניהו הגיעה בעקבות עדותו של יועץ התקשורת לשעבר של משפחת נתניהו ,  ניר חפץ ,  אותה מסר במסגרת הסכם עד מדינה בתיק 4000 .  על פי החשד ,  אשת ראש הממשלה דיווחה כי תרמה סכום כסף לעמותת יד שרה כשבפועל הכסף הועבר לחפץ כשכר טרחה
אשת ראש הממשלה שרה נתניהו נחקרה היום  ( שישי )  באזהרה במשרדי להב 433 בלוד ,  בחשד למסירת מידע כוזב למבקר המדינה .  החקירה התקיימה כשלוש שעות .  ההחלטה לחקור את נתניהו הגיעה בעקבות עדותו של יועץ התקשורת לשעבר של משפחת נתניהו ,  ניר חפץ ,  אותה מסר במסגרת הסכם עד מדינה בתיק 4000 ,  פרשת בזק-וואלה .  על פי החשד ,  שרה נתניהו דיווחה כי תרמה סכום כסף לעמותת יד שרה כשבפועל הכסף הועבר לניר חפץ כשכר טרחה .  במשטרה החליטו לפתוח בחקירה בפרשה והיום תתייצב שרה נתניהו בפני החוקרים למסור את גרסתה לפרשה .
 פרקליטה של נתניהו ,  עורך דין יוסי כהן ,  מסר כי  " כצפוי ,  בסיום החקירה יתברר שמדובר בעוד גיבוב כזבים וסיפורי מעשיות של עד המדינה ניר חפץ ,  שאין בהם כלום .  כשהתיקים האחרים מתרסקים ,  ממציאים בדיות חדשות .  עד מתי תמשך הרדיפה אחרי משפחת נתניהו ?  ". 
לקריאה נוספת בנושא:מנדלבליט על חקירות נתניהו : " חשוב לי לקבל החלטה כמה שיותר מהר"תיק 4000 :  המשטרה ממליצה להעמיד לדין את בני הזוג נתניהו בחשד לשוחד 
ביום ראשון ,  המשטרה המליצה להעמיד לדין את ראש הממשלה בנימין נתניהו בגין עבירות שוחד במסגרת תיק 4000 ,  המכונה פרשת בזק .  המלצות דומות פורסמו גם בנוגע לרעיית ראש הממשלה ,  שרה נתניהו ,  וכן שאול אלוביץ' ,  מחזיק השליטה לשעבר בקבוצת בזק ובאתר וואלה !  NEWS ורעייתו איריס .
 במרכזו של תיק 4000 עומד חשד לעבירות שוחד ,  מרמה והפרת אמונים שבוצעו לכאורה על ידי ראש הממשלה נתניהו ועל ידי אלוביץ' .  לטענת המשטרה ,  החשד המרכזי שעמד בלב החקירה היה שראש הממשלה לקח לכאורה שוחד ופעל תוך ניגוד עניינים ,  בכך שהתערב ופעל בהחלטות רגולטוריות המטיבות עם שאול אלוביץ' ועם קבוצת בזק .  במקביל עלה חשד שנתניהו דרש במישרין ובעקיפין ,  להתערב בתכני וואלה !  NEWS באופן שיטיב עמו .
  ( עדכון ראשון :  9:03 )  

חשודה במסירת מידע כוזב למבקר המדינה :  שרה נתניהו נחקרה בלהב 433
ההחלטה לחקור את נתניהו הגיעה בעקבות עדותו של יועץ התקשורת לשעבר של משפחת נתניהו ,  ניר חפץ ,  אותה מסר במסגרת הסכם עד מדינה בתיק 4000 .  על פי החשד ,  אשת ראש הממשלה דיווחה כי תרמה סכום כסף לעמותת יד שרה כשבפועל הכסף הועבר לחפץ כשכר טרחה

