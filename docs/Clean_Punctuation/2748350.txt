מפוני גוש קטיף : " לפיד מעכב תקציב לשיקומנו "
 במכתב ששלחו מפוני גוש קטיף לראש הממשלה נכתב כי מאבק פוליטי בין שר האוצר לבין שר השיכון הוא הגורם לכך שהתקציב שאושר להם לאחרונה מתעכב . " לפיד בחר לפגוע פגיעה ישירה בקהילה "
 מפוני גוש קטיף מתקוממים על עיכוב התקציבים להשלמת הקמת יישובי הקבע שלהם .  לדבריהם ,  מאבק פוליטי בין שר האוצר ,  יאיר לפיד ,  לבין שר השיכון ,  אורי אריאל ,  הוא הגורם לכך שהתקציב שאושר להם לאחרונה מתעכב .  במכתב שנשלח אתמול  ( שלישי )  לראש הממשלה ,  בנימין נתניהו ,  על ידי אליעזר אוירבך ,  מנהל ועד מתיישבי גוש קטיף ,  נכתב : " שר האוצר יאיר לפיד בחר לפגוע פגיעה ישירה בקהילות גוש קטיף באמצעות עיכוב התקציבים לשיקום המתיישבים ".  
כפי שפורסם ,  לפיד מעכב תקציב המיועד למשרד השיכון בשל העובדה שאריאל הגיש ערר ותקע את חוק הפונדקאות .  לוואלה !  חדשות נודע כי חלק מהתקציב היה מיועד לקידום שיקומם של מפוני גוש קטיף .  מדובר בכ117 מיליון שקלים מתוך תקציב של 200 מיליון שקלים ,  שאושרו במהלך חודש פברואר .  תקציב זה מיועד לפיתוח תשתיות ומבני ציבור לטובת העברת אחרוני המפונים שטרם עברו לבתי קבע .  חלוקת התקציב היא לשלושה ריכוזים בהם בחרו מפוני גוש קטיף לקבוע את מקומם .  כ-66 מיליון לטובת השכונה בניצנים ,  כ-20.5 מיליון לטובת ניצן וכ-30.5 מיליון שקלים לטובת מזרח לכיש .  
עוד בוואלה !  חדשות:הבחירות לנשיאות :  ניסיון לפיוס בין ריבלין ונתניהובר לב על ההשעיה מוועדת החוץ והביטחון : " טעיתי "" הדוח שמכשיר את המאחזים הוזמן על ידי נתניהו "  
לדברי אוירבך ,  לצד ההתקדמות ופיתוח היישובים והשכונות החלופיים ישנם עוד רבים שחיים עדיין באתרים הזמניים . " הקהילות מתמודדות עם עיכובים רבים בבניית היישובים ומשפחות רבות 'נתקעו' כתוצאה מתהליכי הריסוק של העקירה ומתקשות בבניית ביתם ",  כתב אוירבך . " אין אנו יכולים להמשיך ללא הצגת רגשות התסכול הקשות הקיימות בשטח לגבי התקדמות הבניה ".  לדבריו  " למרות החלטת הממשלה הזמן עובר והפתרונות שהוצגו תקועים .  הסכמי העתקה שסוכמו לא מתקדמים בלוחות זמנים מהירים כיאה למשימה לאומית ,  ובימים אלו התבשרנו על עצירת חלק מהעבודות בשל עיכוב התקציב ".  
לדבריו מפוני גוש קטיף היו רוצים להאמין שעניינם מעבר למחלוקות פוליטיות . " אנו מצפים משר האוצר להחריג את הכספים המיועדים לקהילות גוש קטיף מהוויכוח הפוליטי ולהעביר את הכספים מידית למשרד הבינוי והשיכון כדי שזה יעביר אותם לטובת שיקום אנשי גוש קטיף .  אנו מבקשים מכבוד ראש הממשלה לסייע בהבהרת חשיבות הנושא וקידום הטיפול ".  אירבך הוסיף כי  " אנו בטוחים שנושא קידום הפתרונות לאנשי גוש קטיף הוא א-פוליטי ומוסרי ממדרגה ראשונה ולכן אנו מקווים להתקדם לפתרונות הקבע במגוון הנושאים איתם מתמודדים אנשי גוש קטיף במשך תשע השנים האחרונות ולהגיע לסגירת הנושא ולהבאת כל המשפחות לבתי הקבע במהרה ". 
שר הבינוי והשיכון ,  אורי אריאל ,  תיאר כיצד ביקש משר האוצר לא לערב את המפונים במאבק פוליטי : " ביקשתי ממנו לנתק את כל הדברים שלא קשורים לוויכוחים בינינו ולשחרר את נושא מצוקת הדיור של עמידר והנכים ".  לגבי מפוני גוש קטיף הוסיף השר : " תשע שנים אחרי ,  אנחנו רוצים להביא אותם לרגע של נחת במקום הקבע שלהם .  לצערי ,  שר האוצר לא מבין שאם לא יעביר חוק בנושא הוא תוקע את משרד השיכון .  זה לא פוליטיקה חדשה ,  אפילו לא ישנה ,  כי לא היה דבר כזה .  אני מקווה מאוד שבימים הקרובים זה ישתחרר ונוכל לחזור לעבודה ". 
מפוני גוש קטיף אינם הנפגעים היחידים ממאבק זה ולדברי גורם במשרד השיכון גם 80 מיליון שקלים לטובת הדיור הציבורי מעוכבים .  ב"יש עתיד "  מסבירים את עצירת התקציב בכך שמשרד השיכון מקדם פרויקטים מעבר לקו הירוק במקומות שנויים במחלוקת .  מהסיעה נמסר כי  " עקב מחלוקות פוליטיות וחוסר שקיפות של התקציבים המועברים ,  הודיעו חברי ועדת הכספים מטעם סיעת יש עתיד כי יתנגדו להעברת כספים המיועדים לבנייה מחוץ לקו הירוק .  עם זאת ,  כל תקציב שיידרש לטובת משרד השיכון שמיועד לבנייה בתוך הקו הירוק ,  יאושר במידי ". 
לפניות לכתב שבתי בנדט :  sben72@walla.com 

מפוני גוש קטיף : " לפיד מעכב תקציב לשיקומנו "
 במכתב ששלחו מפוני גוש קטיף לראש הממשלה נכתב כי מאבק פוליטי בין שר האוצר לבין שר השיכון הוא הגורם לכך שהתקציב שאושר להם לאחרונה מתעכב . " לפיד בחר לפגוע פגיעה ישירה בקהילה "
 
