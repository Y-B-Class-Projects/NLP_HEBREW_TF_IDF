 " איום חסר תקדים ":  מגמה מדאיגה בדוח השנתי על חופש העיתונות
ארגון  " עיתונאים ללא גבולות "  התריע מפני  " נקודת שבירה "  בעולם כולו בנוגע ליחס לכלי התקשורת ולעיתונאים ,  וציין שחיקה בחופש העיתונות גם ב"דמוקרטיות המובילות ".  ובישראל ?   " ראש הממשלה מפעיל לחץ על התקשורת ,  ורואה בעיתונאים אויבים "
  ( בווידאו :  עובדי תאגיד השידור הציבורי מפגינים בכנסת נגד דחיית העלייה לשידור )   
" חופש העיתונות מעולם לא היה תחת איום חמור כל כך "   כך קבע ארגון  " עיתונאים ללא גבולות "  בדוח חופש העיתונות השנתי שפורסם היום  ( רביעי )  ,  ומתריע בפני  " עידן פוסט-אמת חדש של חדשות מזויפות ".  בין היתר ,  הדוח מציין באופן ספציפי אמירות  " רעילות במיוחד "  נגד כלי התקשורת במסגרת קמפיין הבחירות של נשיא ארצות הברית דונלד טראמפ והקמפיין לקראת משאל העם בבריטניה ליציאה מהאיחוד האירופי ,  שהביאו את העולם ל"נקודת שבירה ". 
כמו כן ,  הארגון הבינלאומי ,  שבסיסו בפריז ,  מתריע בפני ערעור מעמדם של כלי התקשורת ברחבי העולם בשל העלייה בריגול אחר עיתונאים והתחזקותם של שליטים אוטוריטריים במדינות רבות .  חופש העיתונות ב-72 מדינות ,  בהן רוסיה ,  סין והודו ,  מוגדר ב"מצב חמור מאוד "  או  " חמור ",  על פי הדוח .  
עוד בוואלה !  NEWS:נתניהו : " לי אין אובססיה לתקשורת  לתקשורת יש אובססיה אליי"פולין :  אלפים חסמו את הפרלמנט במחאה נגד הגבלת חופש העיתונותדוח :  שיא עולמי בכליאת עיתונאים  שליש מהם מוחזקים בטורקיה 
הדוח עוד מזהיר מפני שחיקה של חופש העיתונות גם ב"דמוקרטיות המובילות "  בעולם ,  כולל ארצות הברית ובריטניה ,  שירדו שני מקומות בדירוג בהשוואה לשנה שעברה ,  למקומות ה-43 וה-40 ,  בהתאמה . " מתקפות על כלי התקשורת הפכו לעניין שבשגרה ",  נכתב בדוח , " הגענו לעידן של תעמולה ושל דיכוי חירויות ,  במיוחד בדמוקרטיות ".  
בין אותן דמוקרטיות שזוכות להתייחסות ספציפית בדוח נמצאות פולין ,  הונגריה וטורקיה  שהפכה בשנה האחרונה למדינה שבה שיעור העיתונאים בבתי הכלא הוא הגדול ביותר בעולם . " חופש העיתונות הידרדר במקומות שבהן שליט עריץ הגדיל את כוחותיו ",  נטען בדוח . 
" המפה הופכת אפלה יותר ויותר ",  עוד צוין ,  בהתייחסות לצבעים הכהים המסמלים במפה המצורפת לדוח את המדינות שבהן חופש העיתונות מוגבל .  המצב בכשני שלישים מתוך 180 המדינות המצוינות בדוח החמיר במהלך השנה האחרונה ,  והמצב הידרדר באופן החמור ביותר במדינות כמו בורונדי ,  מצרים ובחריין .  
טורקיה ,  מקסיקו ואפגניסטן ,  שנמצאות במקומות 155 ,  147 ו-120 ,  בהתאמה ,  מסתכנות ב"צניחה חופשית מטה "  בדירוג ,  עקב תהליכים מדאיגים שהחלו במדינות אלה בשנים האחרונות .  את המקומות האחרונים בדירוג תופסות קוריאה הצפונית ,  אריתריאה וטורקמניסטן ,  ואל העשירייה האחרונה מצטרפות סוריה ,  סין ,  וייטנאם ,  סודאן ,  קובה ,  ג'יבוטי וגינאה המשוונית  מדינות מכל היבשות מלבד אירופה .  
במקום הראשון ממוקמת נורבגיה ,  ואחריה שבדיה ,  פינלנד ודנמרק .  במקום החמישי נמצאת הולנד ,  ובהמשך העשירייה המצטיינת קוסטה ריקה ,  שוויץ ,  ג'מייקה ,  בלגיה ואיסלנד .  ישראל ,  אחת מהמדינות המדורגות גבוה ביותר במזרח התיכון ,  נמצאת במקום ה-91 ,  ואילו הרשות הפלסטינית במקום ה-135 .  
ישראל שיפרה את דירוגה בעשרה מקומות מהשנה שעברה ,  וציונה עלה ב-1.57 נקודות ,  מתוך 100 .  עם זאת ,  הדוח מציין את הצנזורה הצבאית ואת ההגבלות על עיתונאים פלסטינים וזרים כנקודות בעייתיות ,  לצד  " לחץ ברור מצד ראש הממשלה בנימין נתניהו ".  על פי הדוח , " נתניהו ניסה בחודשים האחרונים לאלף את רשות השידור הישראלית ,  כי הוא סבור שתכניה אינם תחת שליטה ".  הוא עוד תואר כ"אובססיבי לגבי התקשורת והעיתונמאים ,  ומתייחס אליהם כאל אויבים ".   

" איום חסר תקדים ":  מגמה מדאיגה בדוח השנתי על חופש העיתונות
ארגון  " עיתונאים ללא גבולות "  התריע מפני  " נקודת שבירה "  בעולם כולו בנוגע ליחס לכלי התקשורת ולעיתונאים ,  וציין שחיקה בחופש העיתונות גם ב"דמוקרטיות המובילות ".  ובישראל ?   " ראש הממשלה מפעיל לחץ על התקשורת ,  ורואה בעיתונאים אויבים "
 
