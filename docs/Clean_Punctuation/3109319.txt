בתום 15 שעות :  הסתיימה חקירתם של שמרון ושל המקורב לנתניהו
עורכי הדין הבכירים שנעצרו בשעות הבוקר שוחררו לאחר שעות ארוכות של חקירה בלהב 433 .  השניים נחקרו במסגרת תיק 3000 ,  הוא פרשת הצוללות .  עורכי דין של חשודים אחרים בפרשה כעסו על היחס שניתן לבכירים שנחקרו .  גורם בלשכת נתניהו : " ראש הממשלה לא קשור לחקירה "
 בתום 15 שעות חקירה שוחררו שני המקורבים לראש הממשלה בנימין נתניהו שנעצרו היום  ( ראשון )  .  המקורבים עם עורך דינו הפרטי ובן דודו דוד שמרון ,  ומקורב נוסף ששמו אסור לפרסום .  הם נחקרו במסגרת תיק 3000 ,  המכונה פרשת הצוללות ,  בלהב 433 .
 עורכי הדין המייצגים חלק מהחשודים בפרשת הצוללות מחו על התנהלות החוקרים ,  ולטענתם יש אפליה בין החשודים .  לטענת אחת מעורכות הדין ,  עורך הדין שמרון ומקורבו של ראש הממשלה זכו להקלות משמעותיות מצד החוקרים ,  ולמרות שהחשדות נגד השניים חמורות ,  נמנעו מלהביא אותם לבית המשפט להארכת מעצר .  כמו כן ,  עלתה ביקורת על ההחלטה להוציאם בניידות עם חלונות כהים כדי למנוע את צילומם .
 גורם בליכוד התייחס לחקירה ואמר כי  " למרות הניסיונות לייצר אווירת לינץ' של משפט תקשורתי שתוצאותיו סומנו מראש ,  היועמ"ש והפרקליטות חוזרים ומבהירים שראש הממשלה אינו חשוד בשום צורה בפרשת הצוללות .  זה היה נכון ,  זה נכון עכשיו ,  וזה יהיה נכון תמיד ". 
עוד בוואלה !  NEWS:פרשת הצוללות :  עו"ד שמרון ומקורב מאוד לנתניהו עוכבו לחקירהחוזרים לחקירות :  במשטרה נערכים לגל מעצרים נוסף בפרשת הצוללותגורמים בישראל :  גרמניה אישרה את עסקת הצוללות - עם הסתייגות  
" הניסיון התקשורתי להטיל דופי ברה"מ כי מי ממקורביו נחקרו הוא עקר ",  הוסיף הגורם . " רק לאחרונה ,  שנה לאחר שהמשטרה הודיעה על המלצות לאישום נגד ראש הסגל לשעבר גיל שפר ,  הפרקליטות הודיעה שהתיק נסגר .  מיה אמר שיקרה אחרת הפעם ?  איזה ערך יש להליך המשפטי כשכל כולו מתנהל מעל דפי העיתונים ובאולפני הטלוויזיה ,  באמצעות הדלפות לא חוקיות ? 
במשטרה בחרו לערוך את המעצרים לפני חזרתו של נתניהו מביקורו בבריטניה ,  ובכך להגביר את הלחץ בסביבתו הקרובה .  מאז שנכנס מפכ"ל המשטרה רוני אלשיך לתפקיד ,  ניסו בלהב 433 שימוש בשיטות שונות של מעצר בכירים הנחשדים בעבירות פליליות .  גורם בכיר בלשכת נתניהו אמר היום בשיחה עם כתבים בלונדון כי הוא  " מציע לברנז'ה לסחוט שלושה לימונים ולשתות כדי שהחיוך יימחק להם מהפרצוף .  ראש הממשלה לא קשור לחקירה ".  
במשטרה החליטו על שיטת פעולה ולפיה מגיעים לעצור את החשוד בשעת בוקר מוקדמת ,  עוד לפני שהוא מתעורר ,  עורכים חיפוש מהיר בביתו ולאחר מכן לוקחים אותו לחדר החקירות .  כך עשו עם כל העצורים הבכירים בפרשת הצוללות ,  פרשת המרמה והשוחד הנחקרת בעיריית נתניה ,  פרשת המיליארדר בני שטיינמץ וכך עשו גם הבוקר כשהגיעו לעוזרו הקרוב של נתניהו .  
בדרך הזאת מצליחים החוקרים לגייס עליונות פסיכולוגית כבר בדקה הראשונה של החקירה על הנחקר למרות מעמדו הרם .  לפני שלושה שבועות נודע כי המשטרה נערכת לגל מעצרים בתיק ,  בעקבות השלמת עדותו של עד המדינה מיקי גנור לפני ראש השנה .  אלשיך אמר לפני כחודש וחצי ,  בערב ראש השנה ,  כי יש התקדמות בחקירה ,  וכי עדותו של גנור לא עסקה רק בדרג הנחקרים עד עתה .  המפכ"ל התפאר במידור סביב החקירה ובעובדה כי שמות מעורבים נוספים לא דלפו ,  רובם נחקרו או נעצרו .  
אלשיך אמר בערב ראש השנה כי  " אנחנו הולכים לשנה מורכבת "  ביחס לחקירותיו של ראש הממשלה ולפרשת הצוללות .  בשיחה עם כתבים לקראת החג אמר כי  " אנחנו הופכים את כל האבנים כדי להגיע לחקר האמת ,  כדי שלא ייווצר מצב שבו יגידו שלא התעמקנו ופעלנו בנושא כזה או אחר ".  

בתום 15 שעות :  הסתיימה חקירתם של שמרון ושל המקורב לנתניהו
עורכי הדין הבכירים שנעצרו בשעות הבוקר שוחררו לאחר שעות ארוכות של חקירה בלהב 433 .  השניים נחקרו במסגרת תיק 3000 ,  הוא פרשת הצוללות .  עורכי דין של חשודים אחרים בפרשה כעסו על היחס שניתן לבכירים שנחקרו .  גורם בלשכת נתניהו : " ראש הממשלה לא קשור לחקירה "
 
