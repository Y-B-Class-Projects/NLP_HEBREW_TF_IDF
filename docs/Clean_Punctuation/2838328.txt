האם אתמוך בחוק ישראל היום ?  תלוי מי שואל
מיוחד :  מה חושב הרצוג על פיצול ערוץ 2 ?  מה מבטיחה זהבה גלאון לערוץ 10 ?  ומה מאמין לפיד שצריך להיות הנושא התקשורתי הראשון על סדר יומה של הכנסת הבאה ?  וואלה !  ברנז'ה שאלה - והפוליטיקאים השיבו .  ומי בחר שלא להשיב ?  אחד ,  שר התקשורת נתניהו
גם תעשיית התקשורת ממתינה בכיליון עיניים לתוצאות הבחירות ,  ולאחריהן לבחירת שר תקשורת ,  שכן לאלה עשויות להיות השפעות מכריעות על עתידה .  עתידו של  " חוק ישראל היום ",  רפורמת הרישיונות בטלוויזיה ,  הצלחת הרפורמה ברשות השידור והקמת רשות תקשורת הם רק חלק ממהלכי המאקרו שעומדים על השולחן .  שלחנו לראשי המפלגות כמה שאלות על עמדותיהם בנושאים אלה ואחרים הקשורים לתקשורת .  חלק מהמועמדים ענו ,  וחלק לא רק שלא ענו - גם תחקיר לא הצליח לחשוף מה הם חושבים על ענייני תקשורת ומה הם מתכוונים לעשות עם הסוגיות הבוערות .  תוכלו לנחש אילו ?  

בהנחה וחוק ישראל היום יקודם בכנסת הבאה ,  תתמכי או תתנגדי ?  
" אני מתנגדת למתן סמכות לשלטון להגביל את הופעתם של כלי תקשורת ומאמינה שאין לסמכות כזאת מקום במדינה דמוקרטית ".  רפורמת הרישיונות בערוצים המסחריים :  מה עמדתך לגבי פיצול ערוץ 2 ?  במידה וערוץ 10 לא יציג משקיע ,  האם תתמוך בהארכת זיכיונו שוב ?  
" כן ,  גם במקרה בו לא יימצא משקיע ,  על המדינה למצוא פיתרון למשבר בערוץ 10 ,  אשר יאפשר לו להמשיך ולהתקיים .  קיומו של ערוץ מסחרי נוסף הכרחי במדינה דמוקרטית השואפת לאפשר ריבוי דעות וחופש ביטוי .  באשר לפיצול ערוץ 2 ,  סיעת מרצ טרם התכנסה כדי לדון ולקבל החלטה בעניין זה ".  רגולציה :  מעל עשור מנסים לקדם את ביטול משרד התקשורת והקמת רשות תקשורת לאומית .  מה עמדתך בנושא ?  
" מרצ תתמוך במהלך שיצמצם את השפעת הפוליטיקאים על כלי התקשורת ,  אך תתנגד להתנערות המדינה ממחויבויותיה הרגולטוריות ".   מה הנושא התקשורתי הראשון שצריך לעלות על סדר היום של הכנסת הבאה ?  
" מיד עם הקמתה של הכנסת הבאה ,  נידרש לשאלת המשך קיומו של ערוץ 10 ושימור התחרות בערוצים המסחריים ,  שכן עד סוף יוני אמורה להתקבל ההחלטה בעניין זה ".  האם יש להגביל את כוחם של כלי התקשורת ואם כן ,  כיצד ?  
" אני מתנגדת נחרצות להגבלת חופש הביטוי והיצירה של כלי התקשורת .  במקביל ,  יש לקדם שידור ציבורי איכותי וחופשי ,  נקי מאינטרסים עסקיים ומשיקולים פוליטיים ,  אשר מספק במה ופה לכלל האוכלוסיה ".  

מי שהשיבה על השאלון מטעם  " יש עתיד "  היא ח"כ קארין אלהרר ,  אשר הוסמכה מטעם המפלגה לעסוק בנושאי תקשורת .  
בהנחה וחוק ישראל היום יקודם בכנסת הבאה ,  תתמכי או תתנגדי ?  
" במידה והחוק יקודם בכנסת הבאה אמשיך לתמוך בו ,  שכן אני מאמינה שחשוב להגן על שוק העיתונות הכתובה מפני קריסה .  העיתון ישראל היום נהנה כיום מתזרים בלתי מוגבל של כספים המאפשר לו להמשיך להתקיים ולהפיץ את משנתו בחינם תחת הפסדים כבדים ובניגוד לכל היגיון כלכלי .  הדבר מסכן את שאר השחקנים בשוק ".  
רפורמת הרישיונות בערוצים המסחריים :  מה עמדתך לגבי פיצול ערוץ 2 ?  במידה וערוץ 10 לא יציג משקיע ,  האם תתמוך בהארכת זיכיונו שוב ?  
" אני מאמינה שעל המדינה לוודא באמצעות כל הכלים העומדים לרשותה כי לא יווצר מונופול בשוק הטלוויזיה המסחרית ,  שכן הדבר יפגע קשות בדמוקרטיה ,  בפלורליזם ובחופש הביטוי .  לכן במהלך הקדנציה האחרונה תמכתי ברפורמה שקידם משרד התקשורת לפיצול ערוץ 2 .  לאחר שראש הממשלה הגיש ערר על החוק נלחמתי למניעת סגירתו של ערוץ 10  ,  שהייתה משאירה את אזרחי מדינת ישראל עם ערוץ מסחרי אחד בלבד ,  כאשר אין ספק שהדבר חמור פי כמה כשמדובר בתקופת בחירות .  בקדנציה הבאה אמשיך לפעול למען מטרה זו בכל דרך שתידרש ".  
רגולציה :  מעל עשור מנסים לקדם את ביטול משרד התקשורת והקמת רשות תקשורת לאומית .  מה עמדתך בנושא ?  
" אני תומכת בקיומה של ממשלה צרה ומאמינה שניתן בהחלט לעשות את העבודה החשובה שנעשית היום במשרד התקשורת גם במסגרת רשות ממשלתית .  כמו כן ,  אני מאמינה שהדבר יאפשר חשיבה אסטרטגית לטווח הארוך בכל הנוגע ליציבות שוק התקשורת ויקטין את המעורבות הפוליטית במקום שבו אסור שיהיו שיקולים ואינטרסים זרים ".  
מה הנושא התקשורתי הראשון שצריך לעלות על סדר היום של הכנסת הבאה ?  
" בקדנציה הקודמת קידמנו רפורמה משמעותית בשידור הציבורי ,  אשר תשים סוף בין השאר לסיאוב ולמעורבות הפוליטית בשידור הציבורי .  כעת ,  הנושא הראשון שארצה לקדם בעיני הוא בהחלט מאבק בעודף הרגולציה ,  שיוצר כיום את הקשיים הרבים עמם מתמודדים כלל השחקנים בשוק הטלוויזיה המסחרית ,  עד כדי סיכון המשך פעילותם ".  
האם יש להגביל את כוחם של כלי התקשורת ואם כן ,  כיצד ?  
" לדעתי על המדינה להמשיך ולקיים רגולציה שתתווה עקרונות כלליים בשוק התקשורת .  עם זאת ,  אני מאמינה שכל התערבות בבחירת התכנים היא בעייתית ומסוכנת ואין לאפשר אותה בשום מקרה .  התנגדתי לכך נחרצות בקדנציה האחרונה וכך אמשיך גם בעתיד .  בעיני יש לקדש את חופש הביטוי כל עוד אין פגיעה ממשית באדם או בציבור מסוים וגם אז ,  מקומה של תלונה מסוג זה להתברר בבית המשפט ולא במסדרונות הכנסת ".  

יו"ר המחנה הציוני ביקש ראשית את בימת וואלה ברנז'ה לחזור על האני מאמין שלו בתחום התקשורת .  לדבריו , " קיומה של תקשורת חופשית ,  עצמאית ,  מגוונת ונטולת מורא הוא תנאי ייסודי לשגשוגה של הדמוקרטיה הישראלית .  מכאן יגזרו מדיניותי ופעילותי בתחום ". 
ובאשר לשאלות :  
בהנחה וחוק ישראל היום יקודם בכנסת הבאה ,  תתמוך או תתנגד ?  
" עמדת המחנה הציוני ביחס לשוק התקשורת הכתובה המופיעה במצע המפלגה היא :  הגנה על שוק העיתונות הכתובה ועל הקיימות הכלכלית של שוק זה באמצעות חקיקה או פעולות הסדרה מתחום ההגבלים העסקיים ". 
רפורמת הרישיונות בערוצים המסחריים :  מה עמדתך לגבי פיצול ערוץ 2 ?  במידה וערוץ 10 לא יציג משקיע ,  האם תתמוך בהארכת זיכיונו שוב ?   " יש להבטיח מגוון ,  תחרות וריבוי גופי שידור .  כך ישמר שיח ציבורי רחב ,  נגיש וכוללני .  על כן יש לשמר את גופי השידור הקיימים ובכל מיקרה להבטיח שתהיה תחרות בתחום השידור ,  כולל בשידור המסחרי .  יש לוודא כי התחייבויות הן כספיות  כלכליות והן תכניות ,  שניתנו על ידי גורמי השידור יקוימו במלואן .  לאור דברים אלה תתקבל בבוא הזמן ההחלטה לגבי עתידו של ערוץ 10 וממילא פיצול ערוץ 2 .  בכל מקרה יש לקדם את רפורמת הרישיונות ולהקל ברגולציה ".  
במחנה הציוני הפנו גם למצע המפלגה בו נכתב כי  " גיבוש מדיניות ממשלתית המסייעת לקיימות הכלכלית של גופי התקשורת ,  תוך שמירה על דרישות סף של השקעה בסוגות עלית ,  ביצירה מקומית ומקורית ובמתן ביטוי למגוון החוגים והקהלים בחברה הישראלית ".  רגולציה :  מעל עשור מנסים לקדם את ביטול משרד התקשורת והקמת רשות תקשורת לאומית .  מה עמדתך בנושא ?  
" הקמת רשות תקשורת לאומית עומדת על סדר היום ,  כאמור ,  כבר שנים רבות ולא יצאה לפועל .  זהו נושא שיש לבחון אותו מחדש על רקע מצבו של שוק התקשורת בישראל מחד גיסא והשינויים הטכנולוגיים שהתחוללו ומתחוללים בתחום זה מאידך גיסא ". 
מה הנושא התקשורתי הראשון שצריך לעלות על סדר היום של הכנסת הבאה ?   " יהיו כמה נושאים על שולחנו של שר התקשורת החדש ,  ובהם :  הרפורמה בשידור הציבורי שנמצאת בעיצומה והשינויים הנדרשים בשוק התקשורת המסחרי .  אנו נבחן נושאים אלה על פי עמדותינו העקרוניות כפי שהוצגו במצע ". 
האם יש להגביל את כוחם של כלי התקשורת ואם כן ,  כיצד ?  
" איננו עוסקים בהגבלה או הרחבה של גוף תקשורת זה או אחר .  החשוב מכל הוא לשמר את חופש הביטוי בחברה הישראלית ,  הפתיחות והשקיפות של המערכת הפוליטית והציבורית ,  ולתקשורת יש תפקיד מרכזי במעגלים אלה וממילא היא חיונית וחשובה ".  
יו"ר הליכוד בנימין נתניהו ואנשי מפלגתו סרבו לענות על שאלות וואלה !  ברנז'ה שנשלחו אליהם ,  מבלי למסור לכך נימוק .  ניסיון לדלות את הפרטים ממסמכיה הרשמיים של המפלגה עלה בתוהו ,  שכן נתניהו מסרב באופן עקבי לפרסום מצע למפלגת הליכוד כך שעמדותיה הרשמיות ,  בין היתר בנושא תקשורת ,  אינן ידועות .  נתניהו עצמו משמש בתקופה זו כממלא מקום שר התקשורת ובעבר שימש כשר הממונה של רשות השידור .  מספר 2 בסיעה הוא גלעד ארדן ,  ששימש כשר התקשורת ומי הקים את ועדת לנדס ,  ובמקום 5 מירי רגב - לשעבר דוברת צה"ל והצנזורית הראשית .
 גם במפלגת כולנו שבראשות משה כחלון סרבו לחשוף את עדות המפלגה ,  אם יש כאלה ,  בעניינים שקשורים לתקשורת .  המפלגה פרסמה אמנם מצע מפורט למדי ,  אולם אין בו התייחסות ולו במילה לתחום זה .  כחלון שימש בעצמו כשר תקשורת ,  אז הוביל את הרפורמה בסלולר .  מספר 4 במפלגה הוא מייקל אורן ,  מי ששימש בין היתר כפרשן ברשת CNN וכאיש הסברה ,  ובמקום ה-11 משובץ מנכ"ל הרשות השנייה לשעבר ,  שי באב"ד - מי שפרש את משנתו בענייני תקשורת חדשות לבקרים - אולם לא כפוליטיקאי .  
גם יו"ר מפלגת הבית היהודי ,  נפתלי בנט ואנשי הקמפיין שלו ,  סרבו לענות על השאלות שהוצגו להם .  במצע המפלגה קיימת התייחסות לתקשורת - אולם היא בעיקר מתקפה כללית עליה ,  בדומה למתקפה העקבית של בנט על אמצעי התקשורת מאז החל קמפיין הבחירות . " אנו נפעל על מנת שהתקשורת הישראלית תהיה מאוזנת יותר .  אך לא באמצעות חקיקה ,  אלא ע"י חשיפת המציאות ",  נכתב במצע . " כיום מרבית אנשי התקשורת הבכירים מצויים בקצה השמאלי של המפה הפוליטית .  זהו מצב מעוות שפוגע בחופש הביטוי במדינה ".  נזכיר שחברת מפלגת מפלגת הבית היהודי ,  איילת שקד ,  הייתה מיוזמי הצעקת  " חוק ישראל היום "  למניעת הפצתו בחינם ,  אולם עצמה נעדרה מההצבעה .  יו"ר המפלגה נפתלי בנט אמר כי ימנע את קידום ההצעה בכנסת הבאה .  

האם אתמוך בחוק ישראל היום ?  תלוי מי שואל
מיוחד :  מה חושב הרצוג על פיצול ערוץ 2 ?  מה מבטיחה זהבה גלאון לערוץ 10 ?  ומה מאמין לפיד שצריך להיות הנושא התקשורתי הראשון על סדר יומה של הכנסת הבאה ?  וואלה !  ברנז'ה שאלה - והפוליטיקאים השיבו .  ומי בחר שלא להשיב ?  אחד ,  שר התקשורת נתניהו

