הנשיא פרס : " נתניהו מאמין פחות ממני בשלום "
 בראיון ל"א-שרק אל-אווסט "  העריך נשיא המדינה כי המשא ומתן עם הפלסטינים יתחדש בחודש הבא .  פרס אף גילה כי  " חלה התקדמות רבה "  בשיחות שניהל עם אבו מאזן .  על אירן : " עניין בינלאומי "
 נשיא המדינה שמעון פרס מעריך כי המשא ומתן בין ישראל לפלסטינים צפוי להתחדש בחודש הבא .  בראיון שהעניק הבוקר  ( שישי )  לעיתון  " א-שרק אל-אווסט "  הרואה אור בלונדון ,  ציין הנשיא פרס כי לטעמו ,  ראש הממשלה בנימין נתניהו מאמין פחות ממנו בשלום .  פרס נשאל ארוכות על הקיפאון בתהליך השלום בין ישראל לפלסטינים .  הוא אישר כי בשיחות שניהל בחודשים האחרונים עם יו"ר הרשות אבו מאזן  " חלה התקדמות רבה "  וכי המגעים עמו התנהלו  " בתיאום עם ראש הממשלה בנימין נתניהו ",  והוסיף כי המגעים היו יכולים להפוך  " רציניים מאד "  אילולא ראש הממשלה נאלץ להפסיק את המגעים . " נתניהו אמר לי שהוא רוצה לתת הזדמנות להצעת הקוורטט ,  ומאז הופסקו המגעים ",  הוסיף . 
" אני מאמין במשא ומתן ישיר ",  אמר נשיא המדינה . " הקוורטט איננו חלופה לכך .  לכל גורם בקוורטט יש אינטרסים .  רוסיה לדוגמא :  היא עומדת לצד הנשיא בשאר אסד שטובח בעמו .  המצב בסוריה גם מדאיג את ירדן ולבנון .  הנשיא אסד ,  שהחל את חייו הפוליטיים כרופא עיניים ,  מתגלה כעת כרוצח .  'חברנו' הלבנוני ,  חסן נסראללה ,  ההומניטארי הדגול ,  משרת את האינטרסים של אירן .  רוסיה היא חלק מהקוורטט .  זהו מצב חדש שלא היה בעבר ". 
פרס אישר עוד כי  " קיימים הבדלים "  בינו לבין נתניהו : " הוא פחות מאמין בשלום מאשר אני ,  אבל הוא רוצה שלום .  כל המגעים שקיימתי עם הפלסטינים נערכו בתיאום איתו .  הוא ראש הממשלה והוא המחליט .  יש לו גם שיקולים קואליציונים ומפלגתיים ,  אך הוא יודע שאין חלופה לשלום .  השלום הוא זה שיביא שגשוג ". 
פרס אמר עוד כי המשא ומתן בין ישראל לפלסטינים צפוי להתחדש בחודש הבא .  כשנשאל אם הן תהיינה חשאיות וישירות ,  ענה : " הן יהיו שיחות רגועות .  אסור להתייאש .  יש עמדות שמעוררות ייאוש אבל איני מיואש .  כל צד עושה טעויות .  תראה את אבו מאזן לדוגמא נפגש עם אמנה מונא  ( המחבלת הפלסטינית שהייתה מעורבת ברציחת הנער אופיר רחום ושוחררה במסגרת עסקת שליט  נ.י )  בטורקיה .  האם אני מרוצה מכך ?  לא .  אני מעריך את האדם הזה ולא הבנתי למה נפגש עמה ". 
בראיון התייחס נשיא המדינה באופן ישיר גם לנעשה בטהרן ובדמשק .  לדבריו ,  אירן הולכת ומתקרבת לפצצה גרעינית ,  אולם ישראל אינה הכתובת היחידה לתבוע דרישות מאירן בנושא זה . " זו סוגיה בינלאומית גדולה ",  אמר הנשיא  " ואני נותן אמון במנהיגים שהודיעו כי לא יאפשרו לאירן להגיב לשלב הזה .  אירן היא סכנה לא רק לישראל אלא על העולם הערבי כולו ועל העולם כולו ".  בהתייחסו למצב בסוריה ,  אמר פרס כי הוא  " מדאיג לא רק את ישראל אלא את כולם ".  
באשר למהפכות בעולם הערבי אמר פרס כי הוא מאמין  " בדור הצעיר ,  גם בעולם הערבי ".  לדבריו ,  אין סיבה לאותו דור לשנוא את ישראל  " משום שיש בישראל רצון אמיתי לשלום וקיים בה ויכוח תמידי בנושא השלום .  הטרור הוא זה שמכשיל את השלום .  עזבנו את עזה אך עזה לא רוצה לעזוב אותנו .  ממשיכים לירות עלינו טילים .  עזבנו את לבנון ,  וממשיכים לירות טילים .  מה חמאס רוצה ?  !  ".  

הנשיא פרס : " נתניהו מאמין פחות ממני בשלום "
 בראיון ל"א-שרק אל-אווסט "  העריך נשיא המדינה כי המשא ומתן עם הפלסטינים יתחדש בחודש הבא .  פרס אף גילה כי  " חלה התקדמות רבה "  בשיחות שניהל עם אבו מאזן .  על אירן : " עניין בינלאומי "
 
