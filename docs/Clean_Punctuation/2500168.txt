מחר :  הסבב השלישי במגעים עם הפלסטינים
השיחות יתקיימו על רקע דברי אבו מאזן השבוע ,  ששלל כל אפשרות לפריצת דרך במשא ומתן ,  ולאחר שיחת הטלפון בין נתניהו לאובמה בה הביע אובמה מחדש את מחויבותו לשלום באזור
המגעים בין ישראל לפלסטינים ממשיכים :  סבב השיחות המקדימות השלישי יתקיים מחר ,  כך מסרו היום  ( שישי )  מקורות משני הצדדים לסוכנות הידיעות רויטרס .  בשיחות שקיים עם חברי מפלגתו ביום חמישי שלל יו"ר הרשות הפלסטינית ,  אבו מאזן ,  אפשרות לפריצת דרך בשיחות ,  ואמר כי ראש הממשלה ,  בנימין נתניהו ,  לא הציג שום הצעות חדשות . " המילים שממענו מפיו של נתניהו ב-2010 הן אותן המילים אותן הוא אומר עכשיו ,  אין שום דבר חדש ",  אמר אבו מאזן והוסיף כי הודיע למזכירת המדינה האמריקאית ,  הילרי קלינטון ,  על הקיפאון .
 בעניין השיחות עם הפלסטינים שוחחו אמש גם נשיא ארצות הברית ,  ברק אובמה ,  וראש הממשלה ,  בנימין נתניהו .  השניים דנו טלפונית בסבב האחרון של השיחות בין ישראל והפלסטינים וכן בתגובה של הקהילה הבינלאומית למצב באירן . " הם דנו בפגישות האחרונות בין ישראל והפלסטינים בעמאן והנשיא הביע מחדש את מחויבותו למטרה  שלום מקיף וארוך טווח באזור ",  נמסר בהודעת הבית הלבן . " השיחה בין הנשיא לראש הממשלה הייתה ארוכה וטובה ",  אמרו אמש בלשכת ראש הממשלה ,  והוסיפו כי המנהיגים  " הסכימו שצריך להמשיך לשתף פעולה בכל הנושאים הבוערים על הפרק ".  
בתחילת החודש התקיימה בעמאן הפגישה הקודמת בין הצדדים במעמד שליח ראש הממשלה ,  עו"ד יצחק מולכו ,  וראש צוות המשא ומתן הפלסטיני ,  ד"ר סאיב עריקאת .  בפגישה נוכח גם שליח הקוורטט למזרח התיכון טוני בלייר .  לפני השיחות הללו איים אבו מאזן כי אם לאחר המועד האחרון שהציב הקוורטט לא תיענה ישראל לדרישות הפלסטיניות , " ננקוט בצעדים אחרים שלא נפרט עליהם כעת משום שטרם השלמנו את הדיונים עליהם .  הם עלולים להיות צעדים קשים ".  
לפי דרישת הקוורטט ,  שני הצדדים אמורים להגיש הצעות בנושאי הגבולות והביטחון עד 26 בינואר .  בין היתר דווח כי הפלסטינים מוכנים לוותר על הקפאת הבנייה כתנאי לחידוש השיחות ,  ודרשו ,  תחת זאת ,  לשחרר למעלה ממאה אסירים .  ישראל סירבה להצעה ,  והמשיכה לטעון כי היא מוכנה לשוב לשיחות ישירות רק ללא תנאים מוקדמים .
 
מחר :  הסבב השלישי במגעים עם הפלסטינים
השיחות יתקיימו על רקע דברי אבו מאזן השבוע ,  ששלל כל אפשרות לפריצת דרך במשא ומתן ,  ולאחר שיחת הטלפון בין נתניהו לאובמה בה הביע אובמה מחדש את מחויבותו לשלום באזור

