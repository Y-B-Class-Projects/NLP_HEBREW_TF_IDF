נתניהו :  הספינה מוכיחה שאירן תומכת בטרור
רה"מ התייחס לתפיסת ספינת הנשק האירנית ואמר כי היא מהווה הוכחה ניצחת לתמיכתה של אירן בארגוני הטרור .  שר החוץ הסורי הכחיש את ההאשמות ואמר כי על הספינה היו סחורות ולא נשק
 ( צילום :  שי מכלוף ,  עריכה :  גדי וינסטוק ועידן גוראל ,  קריינות :  אילן שניג ) 
ראש הממשלה בנימין נתניהו התייחס אמש  ( רביעי )  לתפיסת ספינת הנשק האירנית ואמר כי  " מי שעוד היה זקוק להוכחה ניצחת שאירן ממשיכה לשלוח נשק לארגוני הטרור קיבל אותה היום באופן ברור וחד משמעי .  אירן שולחת את הנשק הזה לארגוני הטרור כדי לפגוע בערי ישראל ולהרוג אזרחים .  הגיע הזמן שהקהילה הבינלאומית תפעיל לחץ של ממש על אירן לחדול מפעילות נפשעת זאת ,  ותיתן גיבוי לישראל כאשר היא מתגוננת מפני הטרוריסטים ופטרוניהם ". 
מוקדם יותר הכחיש שר החוץ הסורי ,  ואליד מועלם ,  כי בספינה שנתפסה על ידי צה"ל היו אמצעי לחימה .  לדבריו  " בספינה היו סחורות שהועברו מאירן לסוריה ,  ולא היה עליה ציוד צבאי לייצור נשק בסוריה ".  במסיבת עיתונאים משותפת שקיים בטהרן עם עמיתו האירני מנושהר מותקי ,  אמר מועלם כי  " בים יש פיראטים שמנסים לפגוע במסחר בין סוריה ואירן ",  ברומזו לישראל .
 הקומנדו הימי עצר בלילה אוניה שעל סיפונה תחמושת ואמצעי לחימה .  על פי הערכות ,  הספינה שהיתה בדרכה מאירן לסוריה ,  והעבירה נשק לארגון חיזבאללה .  האוניה ,  ששמה  " פרנקופ ",  נעצרה במרחק של 100 מייל מערבית לחופי ישראל ,  סמוך לקפריסין ,  ונשאה דגל אנטיגואה .  צוות הספינה לא התנגד למעצר .
 כוחות חיל הים ערכו לאוניה בידוק ומצאו כי היא נושאת בתוכה אמצעי לחימה מגוונים במסווה של משלוח אזרחי .  לאחר הבידוק הובלה האוניה על ידי חיל הים לחופי ישראל לצורך המשך הסריקות ובדיקה יסודית של המטען ובשעות אלו כוחות צה"ל בודקים את תכולתה .  על חלק מהמכולות הופיעו כתובות בשפה הפרסית ,  מה שמרמז על זהות השולחים .
 
נתניהו :  הספינה מוכיחה שאירן תומכת בטרור
רה"מ התייחס לתפיסת ספינת הנשק האירנית ואמר כי היא מהווה הוכחה ניצחת לתמיכתה של אירן בארגוני הטרור .  שר החוץ הסורי הכחיש את ההאשמות ואמר כי על הספינה היו סחורות ולא נשק

