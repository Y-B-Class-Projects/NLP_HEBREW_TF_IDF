נתניהו ספד לאלעד ריבן : " עלה לשמיים כגיבור "
 במהלך הטקס לזכרו של אלעד ריבן בן ה-16 ,  שנספה באסון הכרמל כשניסה לסייע לכלואים באוטובוס הסוהרים ,  פנה רה"מ להוריו : " אנחנו קיבלנו סמל אבל אתם איבדתם בן .  מיליונים מתאבלים עמכם "
 ראש הממשלה ,  בנימין נתניהו ספד הערב  ( שני )  לנער אלעד ריבן בן ה-16 שהתנדב לסייע בהשתלטות על השריפה בכרמל ונספה בלהבות .  בטקס לזכרו של ריבן במרכז הקונגרסים בחיפה אמר רה"מ כי  " בגילו הצעיר ,  הותיר לנו אלעד צוואה של מסירות אין קץ ,  לעם ולמדינה ,  צוואה של טוהר לב ושל גבורה פשוטה כמשמעה ".  
בנאומו ,  פנה ראש הממשלה להוריו של ריבן וחיזק אותם : " צביה ואמיל ,  אני יודע שאין מרפה ליגון ואין מזור לכאב .  אנחנו קיבלנו סמל ,  אבל אתם איבדתם בן .  אני יודע שליבכם שותת דם .  אני יודע שבשום דברי נחמה אין נחמה ,  הם לא יחזירו את אלעד .  אני יודע את כל זה ובכל זאת  אני מבקש שתדעו שאלפי האנשים שיושבים באולם הזה ומיליוני אזרחי מדינת ישראל משתתפים באמת ובתמים ביגונכם ". 
נתניהו הדגיש כי ידאג להמשך הנצחתו של אלעד . " הסיפור ההירואי שלו גרם לעם שלם לעצור את שטף חייו לפקוח את עיניו בהשתאות אל מול המופת ,  וראוי שיילמד בבתי הספר .  כיבוי האש האווירי החדש שיוקם ייקרא על שמו .  כך ננציח אותו בשני התחומים שאהב כל כך - טיסה וכבאות .  אלעד עלה לשמיים כגיבור ,  ומן השמיים יטוסו טייסי טייסת אלעד להציל נפשות כפי שעשה אלעד ,  ובכך מסר את חייו .  מעשיו גבורתו וזכרו חקוקים באותיות של אש בספר דברי הימים של מדינתנו ". 
אמו של אלעד ,  צביה ריבן ,  אמרה בנאומה כי חשוב לה שיוטמע המסר מסיפורו של אלעד . " אני רוצה להגיד שלא צריך למות בשביל המדינה ,  אפשר לחיות למענה ,  לטפח אותה .  הסתכלו לתוככם ,  בכל אחד מכם יש אלעד ". 
בעצרת השתתפו למעלה מ- 2,000 בני נוער ,  הלוקחים חלק במסגרות התנדבות שונות ,  בהן תנועות הנוער ,  מועצת תלמידים ונוער ,  צופי אש ,  מדריכי של"ח צעירים ,  מדצ"ים ,  אור ירוק ,  על"ם ,  כנפיים של קרמבו ואות הנוער הישראלי .  כמו כן השתתפו בטקס חבריו של ריבן לספסל הלימודים מביה"ס  " הריאלי "  בחיפה .
 
נתניהו ספד לאלעד ריבן : " עלה לשמיים כגיבור "
 במהלך הטקס לזכרו של אלעד ריבן בן ה-16 ,  שנספה באסון הכרמל כשניסה לסייע לכלואים באוטובוס הסוהרים ,  פנה רה"מ להוריו : " אנחנו קיבלנו סמל אבל אתם איבדתם בן .  מיליונים מתאבלים עמכם "
 
