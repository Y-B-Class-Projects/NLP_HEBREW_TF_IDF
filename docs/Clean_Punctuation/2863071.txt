מנכ"ל אורנג' העולמית נפגש עם נתניהו : " מתנגדים לחרמות "
 סטפן רישר ,  שהגיע אתמול לביקור בארץ לאחר התבטאויותיו השנויות במחלוקת ,  נפגש עם ראש הממשלה והסביר לו כי דבריו הובנו שלא כהלכה .  נתניהו : " שלום אמיתי לא ניתן להשיג באמצעות חרמות "
  ( רישאר נחת אתמול בארץ : " אבהיר מחויבתנו לישראל ")  
לאחר ההתבטאות שעוררה סערה ,  ולאחר ההתנצלויות שבאו בעקבותיה ,  נפגש היום  ( שישי )  מנכ"ל חברת אורנג' העולמית ,  סטפן רישר ,  עם ראש הממשלה בנימין נתניהו והתבטא נגד יוזמות החרם השונות נגד ישראל . " החזון של קבוצת אורנג' ,  כחברת תקשורת הוא לחבר בין אנשים ",  אמר רישר לנתניהו . " חרמות אינם עולים בקנה אחד עם סולם הערכים של החברה .  הפעולות שאורנג' מבצעת אינן נגועות בשיקולים פוליטיים ,  אלא באסטרטגיה עסקית של המותג בלבד ". 
רישר הוסיף ואמר כי אורנג' גאה בהשקעות של החברה בישראל ,  והדגיש כי בכוונתה להמשיך ולהשקיע בחברות הפועלות במדינה . " העובדות מדברות בעד עצמן ",  אמר . " אנו פעילים בישראל יותר מ-20 שנה ואנו משקיעים באופן מתמשך בחברות שלנו ובעובדים לנו ".  
רישר אף הודה לנתניהו על קיום הפגישה ואמר : " לכבוד הוא לי להיפגש איתך הבוקר .  זאת גם הזדמנות בשבילי לתקן את אי ההבנה בעקבות הצהרותיי .  אני מצטער עמוקות על המחלוקת שנוצרה ".  כמו כן ,  הוא הביע התפעלות מהפיתוחים הטכנולוגיים שמצא בישראל ואמר : " כשמדובר בתעשייה הדיגיטלית ,  ישראל הוא המקום המרכזי להיות בו ",  אמר .   עוד כתבות בנושא :  מנכ"ל אורנג' נחת בארץ : " שמח להבהיר את מחויבות החברה לישראל"אורנג' משיבה לנתניהו : " המנכ"ל יבקר בישראל בקרוב"נשיא צרפת לנתניהו :  מתנגד בתקיפות לחרמות על ישראל 
בפתח הפגישה התייחס נתניהו לדבריו של רישר באותה מסיבת עיתונאים בקהיר ,  שבה אמר כי לו היה יכול היה מפסיק את פעילות החברה בישראל . " זה לא סוד שהדברים שאמרת בשבוע שעבר נתפסו על ידי רבים כמתקפה על ישראל ,  ולכן ביקורך כאן הוא הזדמנות להעמיד דברים על דיוקם ",  אמר נתניהו . " ישראל היא המדינה היחידה במזרח התיכון המבטיחה זכויות אזרח מלאות .  זאת המדינה היחידה במזרח התיכון שבה כולם מוגנים תחת החוק באופן שוויוני .  אנו חותרים לשלום אמיתי ובטוח עם שכנינו הפלסטינים ,  אולם את זאת ניתן להשיג רק באמצעות משא ומתן ישיר בין הצדדים ללא תנאים מוקדמים .  לא ניתן להשיג זאת באמצעות חרמות או איומים בחרמות ".  
עם נחיתתו בישראל אתמול ביקר רישר בחממת הסטרטאפים שמפעילה החברה בתל אביב ואמר כי הוא שמח על ההזדמנות שניתנה לו להבהיר את מחויבות החברה לישראל .  בהמשך צפוי רישר להיפגש גם עם הנשיא לשעבר שמעון פרס .  
ההודעה של אורנג' בתחילת השבוע על הגעתו של רישר לישראל הגיעה לאחר סירובו של ראש הממשלה לבקשתו של רישר להיפגש עם שגריר ישראל בצרפת .  נתניהו הורה למשרד החוץ למסור לרישר כי את ההסברים לדבריו  " הוא יכול לתת בישראל ". 
בתגובה ,  אמר דובר מטעם החברה לסוכנות הידיעות הצרפתית כי אורנג ' " מקבלת בברכה "  את ההזמנה .  לדבריו ,  הביקור  " יאפשר לסטפן רישר ליישר את ההדורים ,  ולעשות מה שצריך כדי לשים סוף לסערה "  סביב דבריו .  

מנכ"ל אורנג' העולמית נפגש עם נתניהו : " מתנגדים לחרמות "
 סטפן רישר ,  שהגיע אתמול לביקור בארץ לאחר התבטאויותיו השנויות במחלוקת ,  נפגש עם ראש הממשלה והסביר לו כי דבריו הובנו שלא כהלכה .  נתניהו : " שלום אמיתי לא ניתן להשיג באמצעות חרמות "
 
