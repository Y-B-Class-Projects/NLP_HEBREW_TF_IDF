המתנחלים לנתניהו :  אל תתחמק ,  דאג שהבנייה תימשך
ראשי הרשויות ביו"ש דורשים מרה"מ  " לעמוד בהתחייבותו "  ולהודיע על חידוש הבנייה בגדה עם תום ההקפאה .  בטרם צאתו לוושינגטון המתנחלים כתבו לנתניהו : " הודע לעולם כי הבנייה בארץ ישראל תימשך "
 32 יום לפני סיום ההקפאה ורגע לפני צאתו של ראש הממשלה לוושינגטון ,  ראשי המועצות והרשויות ביהודה ושומרון מגבירים את הלחץ על נתניהו .  במכתב שהועבר ללשכת נתניהו דורשים ראשי ההתנחלויות ברחבי הגדה מראש הממשלה להודיע באופן פומבי כי בסמכותו לאשר את כל המכרזים שהוכנו במהלך תקופת ההקפאה לקראת חידוש הבנייה בהתנחלויות .  
הסמכות הפורמלית של מתן האישור למכרזי הבנייה נמצאת כיום בידי שר הביטחון אהוד ברק .  על פי דרישת המתנחלים ,  אם ברק לא יאשר את מכרזי הבנייה - על נתניהו להפקיע את הסמכות מידיו ולתת להם את אישורי הבנייה הסופיים בגדה המערבית .  
לטענת המתנחלים , " התחמקות כלשהי מאישור מכרזי הבנייה כבר ב-26 לספטמבר כמוה כהמשך הקפאה - על כל המשתמע מכך - במישור המדיני ,  הציבורי והפוליטי .  זהו יום הדין .  אתה יודע שההתיישבות בארץ היא זכותנו הלגיטימית .  על כן אנו מצפים ממך שתבהיר לעולם בצורה הברורה ביותר ,  כפי שהבטחת לפני תשעה חודשים ,  שהבנייה בארץ ישראל תימשך ". 
במכתב ,  עליו חתומים כל ראשי המועצות וראשי מועצת יש"ע ,  דורשים המתנחלים מנתניהו להודיע פומבית על סיום ההקפאה .  המתנחלים מבקשים במכתבם להזכיר לנתניהו את הבטחותיו ,  לפיהן ההקפאה היתה פעולה חד פעמית וזמנית . " בעוד 32 יום תעמוד הבטחתך זו למבחן ,  בפני הציבור הישראלי והעולם כולו .  עלייך לאשר את היציאה למכרזי הבנייה על מנת שנשוב לחיים נורמליים ,  כפי שהתחייבת ".  
במקביל ממשיכים ראשי המועצות להכין את כל אישורי הבנייה לקראת מועד סיום ההקפאה בספטמבר ,  במטרה לזרז את חידוש הבנייה ביהודה ושומרון ,  אשר הופסקה לתשעה חודשים בעקבות צו ההקפאה .  עם זאת ,  היציאה למכרזים תתבצע אך ורק תחת אישורו של שר הביטחון ברק .
 עדכון ראשון :  06:55

המתנחלים לנתניהו :  אל תתחמק ,  דאג שהבנייה תימשך
ראשי הרשויות ביו"ש דורשים מרה"מ  " לעמוד בהתחייבותו "  ולהודיע על חידוש הבנייה בגדה עם תום ההקפאה .  בטרם צאתו לוושינגטון המתנחלים כתבו לנתניהו : " הודע לעולם כי הבנייה בארץ ישראל תימשך "
 
