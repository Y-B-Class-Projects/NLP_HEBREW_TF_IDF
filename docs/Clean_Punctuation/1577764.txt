פייגלין תוקף : " לבני עדיפה על נתניהו "
 משה פייגלין התארח באולפן בוואלה !  LIVE ותקף בחריפות את ראש הממשלה ,  לקראת הפסגה המשולשת : " נתניהו הונה את ציבור הבוחרים ,  עדיף שציפי לבני תהיה ראש ממשלה "
  ( צילום ועריכת וידאו :  יאיר דניאל )  
" אני מרשה לעצמי להתנבא ,  שמי שיהיה המרוויח הגדול ממפגש הפסגה בניו יורק יהיה אבו מאזן והוא יהיה היחיד שייצא עם תאוותו בידו ",  כך אמר היום  ( שלישי )  ראש תנועת מנהיגות יהודית בליכוד ,  משה פייגלין ,  שהתארח באולפן וואלה !  LIVE .  עוד אמר פייגלין לקראת המפגש המשולש בין אבו מאזן לנשיא ארצות הברית ברק אובמה ולראש הממשלה בנימין נתניהו כי  " כבר הזהרתי שבמדינה שלנו ,  כשאתה בוחר שמאל ,  אתה מקבל שמאל וזה בסדר ,  אבל גם כשאתה בוחר ימין ,  אתה מקבל שמאל .  השמאל הזה עכשיו הוא גרוע יותר מאשר בתקופת אולמרט ". 
פייגלין המשיך לתקוף את ראש הממשלה ואמר כי  " נתניהו הונה את ציבור הבוחרים ,  אבל כולנו התרגלנו להונאה הזאת .  בעיקרון הציבור לא מופתע מכך .  מה שקורה על מנת להגיע לשלטון הוא שאתה צריך להסתכל ימינה ולדבר ימינה ,  אבל כדי להישאר בשלטון אתה צריך להפנות עורף ,  לקחת את המנדט ,  להפקיד אותו בידיים של השמאל ולבצע את המדיניות שלו .  מי ששולט במדינה זה מועדון השלטון הישראלי .  במועדון הזה ,  מערכת המשפט והתביעה ,  התקשורת והזרוע הרוחנית-אקדמית .  אין ספק שנתניהו משרת את המועדון הזה ". 
לאחר מכן הדגיש פייגלין כי נכון להיום עדיף היה אילו ציפי לבני היתה מתמנה לתפקיד ראש הממשלה .  לדבריו , " אם נתניהו מתנהג כפי שהוא מתנהג ,  עדיף היה שלבני תהיה ראש ממשלה .  נתניהו הביא לכך שהליכוד הפסיד לקדימה ואני חושב שמצבה של ההתיישבות היה טוב יותר עם קדימה .  היתה פעם סיסמה 'רק הליכוד יכול' ,  אז רק הליכוד יכול היה להביא את גוש קטיף ,  את ימית ואת החורבן הגדול שעוד עלול לקרות ביהודה ושומרון ,  אם ניתן למדיניות של נתניהו להימשך .  הליכוד לא עשה שלום ,  עובדה היא שעם מצרים יש לנו מלחמה ,  בדיוק כפי שיש מלחמה עם סוריה .  הטילים שנפלו על שדרות ואשקלון היו עם חותמת מצרית ". 
במישור האישי אמר פייגלין כי  " רציתי לייצר בתוך ההנהגה של המחנה הלאומי אלטרנטיבה .  אחרי אוסלו התברר לי שאין לימין אלטרנטיבה .  הבנתי שאין לנו אלטרנטיבה אחרת ,  מלבד מלדבוק בזהות היהודית שלנו .  אני נמצא בליכוד ,  לא משום שאני חושב שהליכוד עדיף על השמאל ,  אלא מפני שהליכוד מייצג את הרוב היהודי .  הציבור לא השכיל לייצר לעצמו מנהיגות .  נשענו על הלגיטימציה של הליכוד וברגע שהיא נשללה ,  הציבור לא ידע מה לעשות .  אני מנסה לשנות עם המהלך שאני מוביל ". 

פייגלין תוקף : " לבני עדיפה על נתניהו "
 משה פייגלין התארח באולפן בוואלה !  LIVE ותקף בחריפות את ראש הממשלה ,  לקראת הפסגה המשולשת : " נתניהו הונה את ציבור הבוחרים ,  עדיף שציפי לבני תהיה ראש ממשלה "
 
