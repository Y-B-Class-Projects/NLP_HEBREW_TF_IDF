פשרה בגבעת זאב :  בית הכנסת יהרס - המתפללים יעברו למבנה חדש
בישיבה שהתקיימה בלשכתו של ראש הממשלה ,  בהשתתפות ראש מועצת גבעת זאב ,  סוכם כי הממשלה תממן בניית בית כנסת חלופי .  בית הכנסת החדש צפוי להיבנות בתוך שלושה חודשים
 ( צפו :  מאות מתבצרים בבית הכנסת המיועד להריסה ,  בתחילת החודש )  
בית הכנסת  " איילת השחר "  בגבעת זאב ייהרס ובמקומו ייבנה אחד חדש  כך סוכם היום  ( ראשון )  בישיבה שהתקיימה בלשכתו של ראש הממשלה ,  בנימין נתניהו ,  בירושלים .  בישיבה השתתפו ראש מועצת גבעת זאב יוסי אברהמי ,  שר החינוך נפתלי בנט ,  שר הביטחון משה יעלון ושר הפריפריה אריה דרעי .  
על פי ההסכם ,  המדינה תממן בניית בית כנסת חדש על קרקע סמוכה לבית הכנסת הנוכחי ,  שנבנה ללא היתר .  בית הכנסת החדש צפוי להיבנות בתוך שלושה חודשים .
 דרעי בירך בצהריים על ההסכם שהושג ואמר כי הוא שמח שנמצא פתרון הולם ומכובד עבור מתפללי בית הכנסת . " החלטת בג"ץ תתקיים ,  ומאידך בית הכנסת לא ייהרס ולא ייגרם צער גדול לציבור רב בכל הארץ ",  אמר .
 לקריאה נוספת:רבנים בכירים קראו לסרב פקודה : " אל תגעו בבית הכנסת בגבעת זאב"בצל דיון על הריסת בית כנסת :  כתובת גרפיטי בבית המשפט העליון 
בתחילת החודש היה אמור להיהרס בית הכנסת ,  ומאז מתבצרים בתוכו קבוצות של פעילי ימין באופן קבוע .  יום לפני מועד ההריסה דחה בג"ץ את המועד האחרון לפינוי המבנה בשבועיים ,  עד ה-17 בנובמבר .  זאת בעקבות בקשת מפקד מחוז ירושלים ,  משה אדרי ,  שנימק אותה בשל המצב הביטחוני והחשש מפעולות תג מחיר .  
המחלוקת סביב בית הכנסת היא ארוכת שנים .  הוא נבנה על אדמותיו של רבאח אללטיף מהכפר אל-גיב בשנת 2000 ,  שניסה ללא הועיל לעצור את בנייתו .  המנהל האזרחי הוציא צו הריסה לבית הכנסת ,  שנבנה ללא היתרים ,  אולם הצווים לא מומשו .  כשצעד זה לא צלח - הוא פנה לבית המשפט באמצעות עו"ד שלומי זכריה מארגון  " יש דין ".  אחרי סאגה משפטית ארוכה ,  מסר בג"ץ ביולי 2014 פסק דין שקבע כי יש להרוס את המבנים עד 30 ביולי השנה .
 בהכנת הכתבה השתתף יקי אדמקר 

פשרה בגבעת זאב :  בית הכנסת יהרס - המתפללים יעברו למבנה חדש
בישיבה שהתקיימה בלשכתו של ראש הממשלה ,  בהשתתפות ראש מועצת גבעת זאב ,  סוכם כי הממשלה תממן בניית בית כנסת חלופי .  בית הכנסת החדש צפוי להיבנות בתוך שלושה חודשים

