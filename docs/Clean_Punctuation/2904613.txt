הלוויית יצחק נבון תיערך ב-12:00 :  5 דברים שאתם צריכים לדעת היום
נתניהו ימריא לארה"ב ל"פגישת פיוס "  - ועוד ארבעה דברים .  רגע לפני שהיום מתחיל ואתם צוללים לעומס בעבודה או בלימודים ,  קבלו את הדברים שאתם ממש צריכים לדעת על היום
כדאי לכם לדעת שהיום תיערך הלווייתו של יצחק נבון ,  נשיאה החמישי של מדינת ישראל ,  שהלך אתמול לעולמו בגיל 94 .  בשעה 8:55 יונח זר בבית הנשיא ובין השעות 11:00-09:00 יוכל הקהל הרחב להגיע למשכן כדי לחלוק לו כבוד אחרון .  בשעה 11:15 יתקיים טקס אשכבה מצומצם בנוכחות המשפחה בלבד ובשעה 12:00 יחל טקס הקבורה בהר הרצל בהנחיית יהורם גאון ,  שיהיה פתוח לקהל הרחב .  נבון ,  שהיה גם סופר ומחזאי ,  נסע במהלך כהונתו כנשיא לביקור ממלכתי במצרים ,  ונאם שם בפני הפרלמנט .  לאחר טבח סברה ושתילה בשנת 1982 הוא איים כי יתפטר אם לא תוקם ועדת חקירה ממלכתית לבדיקת האירוע .  הוא הותיר אחריו את אשתו מירי ,  שני ילדים ,  ארז ונעמה ונכדים .  
כדאי לכם לדעת שהיום יטוס ראש הממשלה בנימין לביקור בוושינגטון שבארצות הברית על מנת לשקם את היחסים עם הנשיא ברק אובמה ולפעול לאיחוי הקרע שנוצר בין שתי המדינות על רקע הסכם הגרעין עם איראן .  בין היתר ,  השניים ישוחחו על חבילת ההטבות הביטחוניות שיראל צפויה לקבל כפיצוי על ההסכם ,  שעלול לפגוע בביטחון המדינה .  עם תום הביקור תפורסם הצהרה רשמית של נשיא ארצות הברית בנושא תקציב הסיוע האמריקני והשמירה על המאזן האיכותי של ישראל במזרח התיכון .  
כדאי לכם לדעת שהיום תשחק בית"ר ירושלים נגד מכבי חיפה במסגרת המחזור העשירי של ליגת העל בכדורגל .  המשחק יערך באצטדיון סמי עופר בחיפה .  אחרי שני ניצחונות ליגה ברציפות ,  2:4 מול מכבי תל אביב ו-0:1 מול הפועל רעננה ,  תנסה בית"ר ירושלים להמשיך במומנטום כשתשחק בחוץ .  הירוקים ,  שהוציאו 1:1 בתשעה שחקנים מול מכבי פתח תקווה במחזור האחרון ,  ינסו להשיג ניצחון שלישי העונה ויצטרכו לעשות את זה ללא יוסי בניון הפצוע ואופיר קריאף ומארק ואליינטה המושעים .  הקבוצה של רוני לוי ירדה אל מתחת לקו האדום בעקבות תוצאות השבת וצריכה לפחות תיקו כדי לצאת משם .  
כדאי לכם לדעת שחרף האיומים לניתוק החשמל במג'דל שמס ,  עקב חוב המועצה לחברת החשמל  שני הצדדים הודיעו כי ימשיכו לנסות להגיע להסדר ולהימנע משיבוש אספקת החשמל .  בחודש מרץ האחרון הגיעו המועצה המקומית וחברת החשמל להסדר פריסת החוב עד לשנת 2017 ,  וכיום הוא עומד על עשרה מיליון שקלים .  בניגוד לשאר האזורים בארץ ,  חברת החשמל מספקת חשמל עד לכניסה לכפר וממנו מתחזקת המועצה עצמה את רשת החשמל ביישוב .  ראש מועצת מג'דל שמס ,  דולאן אבו סלאח ,  הסביר כי המועצה נקלעה לחובות הגדולים לאחר שהייתה צריכה להחליף את כלל תשתיות החשמל ביישוב בגלל בעיות בטיחות .  בחברת החשמל ביקשו לעדכן כי החברה  " תפעל ככל יכולתה להימנע מפגיעה בציבור "  ותמשיך במגעים עם המועצה המקומית כדי  " להגיע להסדר ".  
כדאי לכם לדעת שהיום לפני 50 שנה בוטל עונש המוות על רצח בבריטניה .  עם אישור החוק בשנת 1965 ,  הוחלף עונש המוות על אותה העבירה במאסר עולם .  ההוצאה האחרונה להורג במדינה הייתה ב-13 באוגוסט 1964 .  גווין אדמס ,  בן 24 ,  ופיטר אלן ,  בן 21 ,  הורשעו כמה שבועות קודם לכן ברצח של עובד מכבסה בן 53 והוצאו להורג בתלייה בשני בתי כלא שונים במנצ'סטר ובליברפול .  החוק הפך לקבוע רק כעבור ארבע שנים ,  בשנת 1969 .  ואצלנו ?  בישראל לא ניתן לגזור על נאשמים עונש מוות ,  מלבד בשני מקרים :  בגידה במדינה בזמן מלחמה ופשעי מלחמה של הנאצים .  עד כה נגזר בישראל עונש מוות רק על אדם אחד ,  הפושע הנאצי אדולף אייכמן ,  שהוצא להורג בשנת 1962 .  

הלוויית יצחק נבון תיערך ב-12:00 :  5 דברים שאתם צריכים לדעת היום
נתניהו ימריא לארה"ב ל"פגישת פיוס "  - ועוד ארבעה דברים .  רגע לפני שהיום מתחיל ואתם צוללים לעומס בעבודה או בלימודים ,  קבלו את הדברים שאתם ממש צריכים לדעת על היום

