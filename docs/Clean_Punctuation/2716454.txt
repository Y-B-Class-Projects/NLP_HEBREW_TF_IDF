אחרי האולטימטום ,  בנט התנצל : " מכבד את נתניהו "
 ראש הממשלה אמר כי אם יו"ר הבית היהודי לא יתנצל על דבריו לפיהם ההנהגה ב"אובדן עשתונות ",  הוא יפוטר עד יום ראשון .  בנט בתגובה : " אם נתניהו נפגע ,  זו לא הייתה הכוונה "
 המתיחות בקואליציה :  שעה קלה אחרי שראש הממשלה בנימין נתניהו הציב אולטימטום בפני יו"ר הבית היהודי ,  לפיו אם לא יתנצל עד יום ראשון על דבריו התקיפים בנושא המו"מ ,  הוא יפוטר - מגיעה ההתנצלות הרשמית . 
" ישנם גורמים שמנסים להפוך דיון מהותי על עתיד ארצנו ועל ביטחוננו למתקפה אישית שלא הייתה ,  ואם ראש הממשלה נפגע ,  זו לא הייתה הכוונה ",  אמר בנט בכנס חינוך בים המלח - נוכח העימות בינו לבין נתניהו בגין דבריו של יו"ר הבית היהודי לפיהם ההצעה של ראש הממשלה להותיר מתנחלים בשטחי המדינה הפלסטינית היא  " אובדן עשתונות ערכי ".   " אני מכבד את ראש הממשלה בנימין נתניהו ואת מנהיגותו בתנאים לא פשוטים ,  תומך בו כשצריך ומבקר אותו כשצריך ,  וזוהי חובתי .  הטלת ריבונות פלסטינית על אזרחים ישראלים היא מסוכנת ,  ומחובתי היתה להוריד רעיון זה מיידית מסדר היום ,  ואכן הרעיון ירד ",  אמר היום .
 עוד על העימות בין נתניהו לבנט:בכירים בבית היהודי לבנט :  אל תתנצל בפני נתניהונתניהו במסר חריף לבנט :  התנצל  או שתפוטר 
אף שלכאורה יש  " סולחה ",  עצם הצבת האולטימטום היוותה עליית מדרגה ביחסים בין האישים . " אף אחד לא ילמד את נתניהו אהבת ישראל ומהי שמירה על ביטחון ישראל ",  אמרו היום בסביבת נתניהו . " אחרי כל הטענות של בנט ,  לא ברור למה הוא נדבק לכיסא הממשלה ",  הוסיפו הגורמים .  
לדבריהם , " ההתנהגות החצופה שלו והסגנון חסר האחריות שלו לא יעברו בשתיקה .  ההתנהגות הזו של בנט פוגעת באינטרסים של ההתיישבות .  לנתניהו יש מספיק חלופות .  גם ממשלה בלי בנט תמשיך לדאוג לביטחון אזרחי ישראל בדיוק כפי שהממשלה הקודמת בראשות בנימין נתניהו עשתה זאת ". 
במפלגתו של בנט לא התרגשו מהודעת ההתנצלות של בנט כלפי ראש הממשלה ,  ואף בירכו אותו על צעדו . " אני מאוד מרוצה מהשורה התחתונה .  הרגנו את הרעיון של יהודים תחת פלסטין ובסוף נשמר על כבודו של ראש הממשלה .  לא באנו למעוך אותו ולא כלום .  בסוף ,  זה היה הדבר הנכון לעשות ",  אמר בכיר בבית היהודי . " צריך בסוף לעבוד עם נתניהו .  האולטימטום לא היה מעשי כי החרדים ובוז'י לא היו נכנסים .  היה אפשר להמשיך ולנצח בעימות אבל מה היה יוצא מזה ?  שלא נוכל לעבוד עם ראש הממשלה ".  בנוסף ,  הבהיר הגורם הבכיר : " אנחנו השכפ"ץ של המפלגה שלו .  אם היינו יוצאים ופותחים עליו קמפיין היינו מפרקים את הליכוד ".  
בנאום ניצי וימני בכנס למחקרי ביטחון לאומי אתמול ,  המשיך בנט עם הקו התקיף מול הצעת ראש הממשלה להותיר ישראלים תחת ריבונות פלסטינית . " ישראל הפכה לשדה ניסוים של הקהילה הבינלאומית .  ובימים האחרונים אף הגיח רעיון חדש :  'יהודים ישארו תחת ריבונות פלסטינית' .  תנו לי לומר לכם - זה לא ייקרה ,  וזה לא יכול לקרות .  אתם יודעים למה יהודים לא יכולים לחיות תחת ריבונות פלסטינית ?  כי הם יהרגו אותם ".  
" אבות אבותינו וצאצאי צאצאינו לא יסלחו למנהיג יהודי שיחלק את ארצנו ויחלק את בירתנו ",  אמר בנט . " אם אין ריבונות אין ציונות .  יהודים תחת ריבונות זרה זוהי פניית פרסה של הציונות .  ניסינו את זה באירופה וזה לא ממש הצליח ".  
גורמים שונים ביקרו את יו"ר הבית היהודי על דבריו .  נשיא המדינה שמעון פרס נאם הבוקר בכנס של המכון למחקרי ביטחון לאומי בתל אביב ,  ואמר כי הפחד שבדברי בנט אינו מציאותי .  לדברי הנשיא , " פעם היו כאן שבע מדינות ערב שתקפו אותנו ",  אך כיום הפחד על הרג יהודים לא ממשי .
 גם מקורבו של נתניהו ,  סגן השר במשרד ראש הממשלה אופיר אקוניס נדרש לסוגיה ,  וביקר בחריפות את התנהלותו של בנט . " אני לא זוכר סגנון התבטאות כזה של שר כלפי ראש ממשלה ",  אמר אקוניס בנאום במליאת הכנסת . " ההתנהגות של בנט ביומיים האחרונים לא מכבדת את הממשלה .  אפשר לקבל את התוכן ,  אבל לא את הסגנון ",  הוסיף .  
מנגד ,  בכירים במפלגת הבית היהודי גיבו את ראש מפלגתם ,  והפצירו בו לא להיכנע ללחץ הכבד שמופעל מצידו של ראש הממשלה ומקורביו . " אני לא חושב שמדובר פה בצורך להתנצל ,  נפתלי בנט וגם אנחנו מביעים את הדעה שלנו באופן חריף מאוד נגד הרעיון של העברת יישובים ישראליים לריבונות פלסטינית ,  וכל הדברים האישיים לדעתי הם שוליים פה לעניין ",  אמר אחד מבכירי המפלגה ,  השר לענייני אזרחים ותיקים ,  אורי אורבך .  
מי שעשוי לפשר בין הצדדים הוא שר השיכון והבינוי אורי אריאל ,  ממפלגתו של בנט .  מטרתו היא לדבר גם עם יו"ר המפלגה שלו וגם עם גורמים בלשכת ראש הממשלה ,  ולנסות למצוא נוסחה ששני הצדדים יוכלו לחיות איתה ולהכריז שקיבלו את מה שביקשו ,  ולהמשיך את העבודה המשותפת בלי לפרק את הקואליציה .
 עדכון ראשון :  18:32 
לפניות לכתב עמרי נחמיאס - omri_n@walla.net.il 

אחרי האולטימטום ,  בנט התנצל : " מכבד את נתניהו "
 ראש הממשלה אמר כי אם יו"ר הבית היהודי לא יתנצל על דבריו לפיהם ההנהגה ב"אובדן עשתונות ",  הוא יפוטר עד יום ראשון .  בנט בתגובה : " אם נתניהו נפגע ,  זו לא הייתה הכוונה "
 
