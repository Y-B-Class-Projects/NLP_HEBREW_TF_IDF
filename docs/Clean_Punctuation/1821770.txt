ארגון הכבאים : " מברכים על האזכור של הנספים "
 בהודעה שפרסם ארגון הכבאים נכתב כי הוא מקבל את החלטת ראש הממשלה להקים צוות בדיקה לטיפול בנושא הנצחת הכבאים שנספו באסון הכרמל .  עוד נכתב ,  כי אין כוונה לשבש אירועי יום הזיכרון
ארגון הכבאים פרסם הערב  ( ראשון )  הודעה לפיה הוא מקבל את החלטת ראש הממשלה בנימין נתניהו בדבר הקמת צוות לבדיקה וטיפול בנושא הנצחת הכבאים במטרה להסדיר הנושא בחקיקה . " אנו מברכים גם על הסיכום שהושג בנוגע לאזכור מכובד של שניים מהכבאים שנספו בכרמל ,  רב"כ אורי סמנדייב והמתנדב אלעד ריבן בטקסי יום הזיכרון לחללי מערכות ישראל ונפגעי פעולות האיבה בחיפה ובמגדל העמק ",  נכתב בהודעת הארגון .
 על אף הסיכום שהושג בחיפה ובמגדל העמק ,  טרם הושג סיכום דומה לגבי טקס הזיכרון בעפולה בשל התנגדות לאזכורו של הכבאי ,  רס"ל דני חייט ,  שנספה אף הוא באסון ,  בטקס יום הזיכרון הערב . " ארגון הכבאים פנה ליו"ר ועדת החוץ והביטחון של הכנסת ,  ח"כ שאול מופז  ( קדימה )  שיהיה האישיות המרכזית בטקס הזיכרון הערב בעפולה ,  בבקשה דחופה לפעול לפתרון הבעיה ואנו ממתינים לתשובתו בנושא ",  נמסר מהארגון .
 בארגון הבהירו עוד כי על אף כל הפרסומים בנושא ,  אין בכוונתם לשבש את אירועי יום הזיכרון או להיעדר מאבטחת אירועי יום הזיכרון ויום העצמאות .  זאת לאחר שהבוקר הוחלט כי הממשלה לא תדון בהצעתו של שר הפנים ויו"ר ש"ס אלי ישי ,  לפיה הכבאים שנספו באסון השריפה בכרמל יוכרזו כחללי מערכות ישראל .  ממזכירות הממשלה נמסר ללשכת השר ישי כי לא יעלה נושא לדיון כאשר השר הממונה ,  שר הביטחון אהוד ברק ,  לא מסכים לכך .
 בתוך כך ,  הודיע הבוקר ראש הממשלה כי ימנה צוות שרים לבדיקת הנושא .  לדבריו , " הערב עם ישראל יציין את יום הזיכרון .  למניין הנופלים הצטרפו השנה הנופלים בשריפה בכרמל ובתוכם שלושת הכבאים הגיבורים שהקריבו את חייהם .  הם הסתערו לקו האש כלוחמים .  לאור הנסיבות ,  הממשלה החליטה כבר בדצמבר להעניק להם מעמד מיוחד עם זכויות כחללים .  שאלת ההנצחה היא נושא רגיש וכאוב ,  זה דורש התייחסות רצינית ,  אחראית ומכובדת ואני מבקש להנציחם בדרך ראויה שתוקיר את פועלם ואת הקרבתם .  כיוון שנושא ההנצחה מוסדר בחוק ,  השינוי גם מחייב חקיקה .  היום אמנה צוות שרים בראשות שר המשפטים שיגיש בתוך 60 יום הצעת חוק שתסדיר כראוי את הנצחת הנופלים ". 

ארגון הכבאים : " מברכים על האזכור של הנספים "
 בהודעה שפרסם ארגון הכבאים נכתב כי הוא מקבל את החלטת ראש הממשלה להקים צוות בדיקה לטיפול בנושא הנצחת הכבאים שנספו באסון הכרמל .  עוד נכתב ,  כי אין כוונה לשבש אירועי יום הזיכרון

