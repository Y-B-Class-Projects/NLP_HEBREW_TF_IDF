רה"מ :  אלימות לא תמנע את הנחת צינור הגז
ח"כ חמאד עמר הצהיר הערב כי הושג הסדר שבמסגרתו תוקפא עבודת הנחת צינור הגז על אדמותיהם של בני העדה הדרוזית בצפון .  במשרד רה"מ הכחישו :  לפי הנחיית רה"מ ,  העבודות יימשכו
בניגוד לדיווחים המוקדמים על השגת הסדר עם העדה הדרוזית בצפון ,  הודיעו הערב  ( שלישי )  חברת נתיבי גז ומשרד ראש הממשלה כי עבודות הנחת צינור הגז על אדמותיהם של בני העדה יימשכו וזאת על אף הפרות הסדר שגרמו לסגירת כביש מספר 70 .  לפי דובר משרד ראש הממשלה ,  ראש הממשלה בנימין נתניהו הוא שקיבל את ההחלטה להמשיך בעבודות באזור וכי הוא נתן הנחיה שלא לאפשר לאלימות למנוע את העבודות .  
דובר חברת  " נתיבי גז "  מסר לוואלה !  חדשות כי החברה ממשיכה את עבודות הנחת צינור הגז שיחבר את מפרץ חיפה והצפון למערכת בגז כדי לקיים את הוראות הממשלה .  
הודעות משרד ראש הממשלה וחברת  " נתיבי גז "  נמסרו למרות שמוקדם יותר דיוח ח"כ חאמד עמר  ( ישראל ביתנו )  כי הושג הסדר עם נציגי העדה .  לפי ההודעה של עמר ,  העבודות באזור הוקפאו עד ליום ראשון הקרוב ,  זאת על מנת להתחיל במשא ומתן על דרישות הדרוזים .  כאמור ,  דוברי  " נתיבי גז "  ומשרד ראש הממשלה הכחישו את דבריו של עמר .  
נציגי הדרוזים והמשטרה ניסו להגיע במשך שעות היום להבנות שיובילו לפתיחת ציר התנועה שחסמו אנשי העדה ,  זאת לאחר שהמהומות התחדשו בכביש מספר 70 סמוך לדליית אל כרמל ,  במקום בו הפגינו מוקדם יותר נגד הנחת צינור גז .  המפגינים התעמתו עם כוחות המשטרה ושלושה מפגינים נעצרו .  כמו כן שלושה שוטרים נפצעו באורח קל .  המשטרה עצרה את התנועה לכיוון יוקנעם בעקבות המהומות למשך שעות ארוכות .  המפגינים ניסו לפרוץ למסלולים הנגדיים אולם המשטרה מנעה זאת מבעדם .
 
רה"מ :  אלימות לא תמנע את הנחת צינור הגז
ח"כ חמאד עמר הצהיר הערב כי הושג הסדר שבמסגרתו תוקפא עבודת הנחת צינור הגז על אדמותיהם של בני העדה הדרוזית בצפון .  במשרד רה"מ הכחישו :  לפי הנחיית רה"מ ,  העבודות יימשכו

