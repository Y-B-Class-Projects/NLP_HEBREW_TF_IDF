בצל הסכם גירוש מבקשי המקלט :  נתניהו הודיע על פתיחת שגרירות ברואנדה
ראש הממשלה ,  המבקר בקניה לרגל השבעת הנשיא לכהונה נוספת ,  נועד עמו ועדכן אותו כי ישראל תפתח שגרירות בבירה קיגאלי .  בשבוע שעבר הוסכם כי ישראל תשלם לרואנדה כ-5,000 דולר עבור כל מבקש מקלט שיועבר אליה
ראש הממשלה ושר החוץ בנימין נתניהו הודיע אחר הצהריים  ( שלישי )  על פתיחת שגרירות בבירת רואנדה קיגאלי .  נתניהו ,  המבקר בניירובי בירת קניה ,  מסר כי המהלך הוא  " חלק מהרחבת הנוכחות של ישראל באפריקה והעמקת שיתוף הפעולה בין ישראל לבין מדינות אפריקה ".  למדינה אין נציגות בישראל .
 ההודעה נמסרה על רקע המגעים על הסכם גירוש של מבקשי מקלט מישראל לרואנדה .  בסוף ספטמבר נתניהו נפגש עם קגאמה בשולי עצרת האו"ם ,  והגיע איתו להסכם עקרוני חדש בדבר הגירוש של מבקשי הפליטים ,  על רקע פסיקת בג"ץ שפסלה את הסדר הגירוש מרצון של המסתננים .  לפי ההסכם ,  ישראל תשלם לרואנדה כ-5,000 דולר עבור כל מבקש מקלט שיעבור אליה ותעביר 3,000 דולר מענק לכל אחד שיעזוב .
 נתניהו ,  המבקר בקניה לרגל השבעתו המחודש של הנשיא אוהורו קנייטה ,  מסר לאחר שנועד עם נשיא רואנדה פול קגאמה כי תיבחן גם פתיחת קו תעופה ישיר בין המדינות .  
עוד בוואלה !  NEWS:פרקליט המדינה נגד חוק ההמלצות : " בעייתי ומסוכן גם בנוסח המרוכך"הפרקליטות מעכבת חקירה של תלונת אלימות נגד שרה נתניהובגלל מחסור במקום :  כיתות נפתחו ליד מפעל טונה הפולט חומר מסוכן 
נתניהו המריא הבוקר לביקור בן יממה בקניה ,  במהלכו הוא משתתף באירועי ההשבעה מחדש של קנייטה ומקיים סדרת פגישות עם ראשי מדינות מיבשת אפריקה שהגיעו גם כן לטקס ההשבעה .  נתניהו השתתף בארוחת צהריים רשמית שארגן קנייטה לרגל השבעתו ,  יחד עם מנהיגים מטנזניה ,  אוגנדה ,  רואנדה ,  טוגו ,  בוטסוואנה ,  אתיופיה וניגריה .  בהמשך הוא דן עם חלק מהמנהיגים בפגישות נפרדות על חיזוק היחסים בין ישראל ומדינות אפריקה .  נתניהו לא משתתף באירוע ההשבעה המרכזי של הנשיא ,  באצטדיון כדורגל בניירובי ,  בשל שיקולי אבטחה .
 מדובר בנסיעתו השלישית של נתניהו לאפריקה בשנתיים האחרונות ,  במסגרת מאמץ מדיני נרחב שהוא מוביל לשיפור היחסים עם מדינות היבשת .  בקיץ 2016 ביקר ברואנדה ,  קניה ,  אוגנדה ואתיופיה ,  וביוני האחרון השתתף בפסגת המדינות החברות בארגון ECOWAS בליבריה .  לפני כחודשיים ,  באוקטובר ,  הייתה אמורה להיערך ועידת פסגה נוספת עם מדינות אפריקה בטוגו ,  אך היא בוטלה בסופו של דבר לאור לחץ של מדינות ערב ומתיחויות פוליטיות פנימיות במדינה .
 בשבוע שעבר אמרה שרת החוץ של רואנדה כי ארצה מוכנה לקבל כעשרת אלפים מבקשי מקלט אפריקאים מישראל ,  אך הדגישה כי טרם הושג סיכום סופי על כך . " אם הם ירגישו בנוח לבוא לכאן אנחנו נהיה מוכנים לקלוט אותם .  איך זה יתבצע ואיך ייראו החיים שלהם מרגע שיגיעו לכאן - כל אלה הם פרטים שעוד לא סוכמו ",  אמרה בריאיון לתקשורת המקומית והוסיפה כי עדיין מתנהל משא ומתן לגבי הסיוע וחבילת הקליטה שמבקשי המקלט יקבלו לאחר גירושם לרואנדה .  

בצל הסכם גירוש מבקשי המקלט :  נתניהו הודיע על פתיחת שגרירות ברואנדה
ראש הממשלה ,  המבקר בקניה לרגל השבעת הנשיא לכהונה נוספת ,  נועד עמו ועדכן אותו כי ישראל תפתח שגרירות בבירה קיגאלי .  בשבוע שעבר הוסכם כי ישראל תשלם לרואנדה כ-5,000 דולר עבור כל מבקש מקלט שיועבר אליה

