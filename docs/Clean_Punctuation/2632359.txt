הגזרות בפתח ?  לפיד יציג לנתניהו מתווה לתקציב
בפגישתו עם נתניהו יציג היום שר האוצר את התכנית שגיבש עם משרדו .  אמש דיווח ערוץ 2 כי המתווה כולל קיצוץ בקצבאות הילדים וכן קיצוץ של 3-2 מיליארד בתקציב הביטחון
צפו בדברי יו"ר ההסתדרות עופר עיני ,  בתום הפגישה עם לפיד ביום שלישי 
שר האוצר ,  יאיר לפיד ,  צפוי להיפגש היום  ( חמישי )  עם ראש הממשלה ,  בנימין נתניהו ,  ולהציג בפניו את מתווה תכנית התקציב שגיבש יחד עם אנשי משרדו בשלושת השבועות מאז נכנס לתפקידו .  התכנית כוללת קיצוצים שנועדו לצמצם את הגירעון התקציבי של המדינה ,  העומד על כ-40 מיליארד שקלים .  עד כה התמקד לפיד בהתחייבויות שלא לפגוע בנקודות הזיכוי במס לנשים עובדות וכן בתקציב ההשכלה הגבוהה .  
אמש דיווח ערוץ 2 כי המתווה כולל קיצוץ בקצבאות הילדים ,  כך שקצבה עבור כל ילד תעמוד על 140 עד 165 שקלים ,  וכן קיצוץ בסך שניים עד שלושה מיליארד שקלים בתקציב הביטחון .  לפי המתווה המסתמן ,  יבוטלו פרויקטים תחבורתיים כהקמת מסילות רכבת והפעלת קווי אוטובוס חדשים .  בנוסף ,  שכר העובדים במגזר הציבורי צפוי להיפגע גם כן .  
תכנית הקיצוצים של לפיד כוללת דרישה לקיצוץ רוחבי בקרב משרדי הממשלה ,  כולל משרדי החינוך והבריאות .  מנגד ,  לא צפויה דרישה לקצץ בתקציב משרד הרווחה .  התכנית אף כוללת העלאת מסים ,  למרות הבטחתו של ראש הממשלה נתניהו לפני הבחירות לכנסת ה-19 ,  שלא לעשות כן .  המתווה כולל העלאת שיעורי מס הכנסה ,  העלאת מס ערך מוסף ומס חברות ב-1% וביטול הפטורים ממע"מ באילת ,  לתיירים וכן על פירות וירקות .  במשרד האוצר לוחצים על לפיד למסות את קרנות ההשתלמות .  
אמש נפגש לפיד עם יו"ר הסתדרות העובדים עופר עיני . " הייתה פגישה עניינית ופרודוקטיבית ,  לא הגענו לשום החלטות ,  ויהיה המשך לפגישה הזו בימים הקרובים או שלא ",  אמר עיני בצאתו מהפגישה . " בוודאי שיש חילוקי דעות .  בסך הכל הייתה ישיבה עניינית ,  באווירה טובה ,  ויהיה המשך לפגישה הזו .  סיכמנו 'ג'נטלמנית' שכל הדברים שנאמרו בישיבה יישארו בתוך הישיבה ,  ואני בדרך כלל מכבד הסכמות ". 
אתמול התעוררה סערה ,  בצל הודעת התאחדות הסטודנטים הארצית כי בכירי משרד האוצר פנו אליהם והודיעו להם על כוונתם להעלות את שכר הלימוד באוניברסיטאות .  אחרי כמה שעות של שתיקה ,  הבהיר השר לפיד כי  " ברשימת הקיצוצים שתוגש לראש הממשלה אין קיצוץ בהשכלה הגבוהה או העלאת שכר הלימוד לסטודנטים .  
בלשכת לפיד סירבו להתייחס לטענות ולפיהן יש טעם לפגם בכך ששר האוצר נעדר מהדיון על התקציב והשיב למתקפה נגדו בפייסבוק ,  ללא אפשרות להשיב לשאלות העיתונאים .  זאת ,  לאחר שמוקדם יותר דחה לפיד את טענת התאחדות הסטודנטים כי נציגי האוצר הציבו בפניהם אולטימטום ,  שלפיו לא יהיה מנוס מהעלאת שכר הלימוד באוניברסיטאות - עם הסכמת הסטודנטים או בלעדיה .  

הגזרות בפתח ?  לפיד יציג לנתניהו מתווה לתקציב
בפגישתו עם נתניהו יציג היום שר האוצר את התכנית שגיבש עם משרדו .  אמש דיווח ערוץ 2 כי המתווה כולל קיצוץ בקצבאות הילדים וכן קיצוץ של 3-2 מיליארד בתקציב הביטחון

