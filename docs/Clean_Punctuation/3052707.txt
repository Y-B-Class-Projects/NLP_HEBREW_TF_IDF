אחרי שנפגש עם נתניהו על התאגיד :  כחלון הסתודד עם הרצוג
לאחר ששיחת ראש הממשלה ושר האוצר על התאגיד הסתיימה ללא הסכמות ,  השתתף כחלון באירוע בר מצווה ושוחח עם יו"ר האופוזיציה .  באירוע נכח גם שר הפנים דרעי ,  שצייץ : " לנוכח האתגרים ,  הרצוג ומפלגתו צריכים להצטרף לממשלה "
 ראש הממשלה בנימין נתניהו ושר האוצר משה כחלון נפגשו אמש  ( שלישי )  בניסיון לפתור את משבר תאגיד השידור הציבורי ,  אך שיחתם הסתיימה ללא הסכמות .  עם זאת ,  הצדדים החליטו כי ימשיכו לדון בדברים .  מיד לאחר הפגישה השתתף כחלון באירוע בר מצווה של בנו של מנכ"ל משרד הנגב והגליל אריאל משעל .  באירוע הסתודד כחלון עם יו"ר האופוזיציה וראש המחנה הציוני יצחק הרצוג .  
גם שר הפנים השתתף באירוע ושוחח עם הרצוג . " ל‏נוכח האתגרים העומדים בפני המדינה ,  הרצוג ומפלגתו צריכים להצטרף לממשלה ",  צייץ בסיום שיחתם .  בתגובה ,  ענה לו הרצוג בטוויטר : " בוא תצטרף לממשלה החלופית זה המוצא הנכון לישראל ".  
בפגישה על התאגיד השתתפו ראש הסגל יואב הורוביץ ,  מנכ"ל משרד התקשורת שלמה פילבר ,  מנכ"ל משרד האוצר שי באב"ד ,  מזכיר הממשלה צחי ברוורמן ושר התיירות יריב לוין .  כחלון ונתניהו נפגשו לפני יומיים פעמיים לזמן קצר ובחשאיות ,  אך פגישתם הסתיימה ללא תוצאות .  בפגישה השתתפו גורמי המקצוע ממשרדי האוצר והתקשורת ושר התיירות שכבר בשבוע שעבר ניסה לסייע במציאת פתרון לפער בין דרישת נתניהו שתאגיד השידור הציבורי לא יקום ,  ועמדת שר האוצר שמתעקש שיקום כמתוכנן .  הפגישה לא הניבה הסכמות ,  ולדברי גורם המעורה בפרטים ,  מכשולים משפטיים מונעים פשרה .
 לקריאה נוספת:אחרי עשרה ימי נתק :  נתניהו וכחלון נועדו בפעם השנייה היוםקורץ לנתניהו ?  גלנט מסרב לגבות את כחלון בשיא המשבר הקואליציונימשבר התאגיד :  פגישת נתניהו-כחלון הסתיימה ללא הסכמות 
הפגישה אמש היא הפגישה השלישית בין הצדדים מאז שחזר נתניהו מביקורו בסין .  בימים האחרונים נבחנו מתווים לשילוב של חלקים מרשות השידור בתוך התאגיד ,  הדחת ראשי התאגיד ,  הגברת והחמרת הפיקוח עליו במסגרת חוק התקשורת החדש שמקדם נתניהו .  
עד כה ,  מגבלות משפטיות הקשו על מציאת כל פתרון שיספק את שני הצדדים וגם לוחות הזמנים הצפופים עד לעליית התאגיד בסוף אפריל .  לפי ההערכה בקואליציה ,  כל ניסיון למזג את התאגיד ורשות השידור ידרוש דחייה בהפעלת התאגיד ,  אך בסביבת כחלון אמרו בימים האחרונים כי הוא אינו מסכים לדחייה .
 לדברי גורם בקואליציה ,  הצדדים ממתינים לעמדת היועץ המשפטי לממשלה אביחי מנדלבליט בנוגע להבנות שנמצאות על השולחן ,  שנתקלות בהתנגדות שעיקרה נוגע לחוק התקשורת שמקדם נתניהו .  לפי החוק ,  תוקם מועצה מפקחת אחת על השידורים המסחריים והציבוריים ,  והתאגיד יוכפף לה .
  ( עדכון ראשון 19:55 )  

אחרי שנפגש עם נתניהו על התאגיד :  כחלון הסתודד עם הרצוג
לאחר ששיחת ראש הממשלה ושר האוצר על התאגיד הסתיימה ללא הסכמות ,  השתתף כחלון באירוע בר מצווה ושוחח עם יו"ר האופוזיציה .  באירוע נכח גם שר הפנים דרעי ,  שצייץ : " לנוכח האתגרים ,  הרצוג ומפלגתו צריכים להצטרף לממשלה "
 
