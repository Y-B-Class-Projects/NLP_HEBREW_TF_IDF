אחרי 34 שנים :  רוסיה תשיב לישראל טנק מקרב סולטן יעקב
טנק מהקרב שבו נעלמו עקבותיהם של צבי פלדמן ,  יהודה כץ וזכריה באומל הועבר לרוסיה והוצב במוזיאון במוסקבה .  כעת ,  נענה פוטין לבקשת נתניהו להשיבו לישראל . " למשפחות הנעדרים אין חלקת קבר לעלות אליה ",  אמר ראש הממשלה
נשיא רוסיה ולדימיר פוטין חתם במהלך סוף השבוע על צו נשיאותי ,  שישיב לישראל טנק מקרב סולטן יעקב שנערך במלחמת לבנון הראשונה והועבר מהסורים לצבא רוסיה .  זאת ,  לאחר שראש הממשלה בנימין נתניהו העלה את הנושא בפגישתו עם הנשיא פוטין בקרמלין בחודש שעבר ,  בעקבות בקשת הרמטכ"ל גדי איזנקוט ,  וביקש מפוטין להשיב לישראל את הטנק ,  המהווה עדות יחידה למשפחות הנעדרים מהקרב .
 בסוף השבוע קיבלה ישראל הודעה כי הנשיא פוטין נענה לבקשת נתניהו להשיב לישראל את הטנק ,  שמוצב כיום במוזיאון השריון במוסקבה .  נתניהו עדכן את משפחות הנעדרים - צבי פלדמן ,  יהודה כץ וזכריה באומל .  בימים אלו נמצאת במוסקבה משלחת של חיל החימוש של צה"ל ,  שבוחנת עם נציגי צבא רוסיה את הדרכים להעברת הטנק לישראל בהקדם .
" אני מודה לנשיא רוסיה ולדימיר פוטין ,  שנענה לבקשתי להשיב לישראל את הטנק מקרב סולטן יעקב ",  אמר נתניהו בעקבות ההחלטה . " למשפחות הנעדרים ,  זכריה באומל ,  צבי פלדמן ויהודה כץ ,  אין זכר מהבנים וחלקת קבר לעלות אליה ,  כבר 34 שנים .  הטנק הוא העדות היחידה מהקרב ,  וכעת הוא ישוב לישראל ".  עוד בוואלה !  NEWS:נעצרה חוליית חמאס שעמדה מאחורי פיגוע ההתאבדות באוטובוס בי-םירי טילים ופינוי יישובים :  משרד הביטחון נערך למתקפה רחבהלוחם ,  הייטקיסט ומוזיקאי :  קצין המילואים שהוביל מהפך בשייטת 13 
ארגון יד לבנים כינה את השבת הטנק  " אירוע חשוב ובעל משמעות לאומית ,  סמלית ואנושית ".  בהודעה מטעם הארגון נכתב כי  " משפחות הנעדרים יוכלו מעתה לספר את סיפור הבנים במקום שבו יוצב הטנק ,  שהוא העדות היחידה לאותו קרב קשה .  זוהי בשורה חשובה למשפחות הנעדרים ". 
הארגון שיבח את צה"ל וגורמי ביטחון נוספים , " הפועלים כל העת למען גילוי מידע ואיתור נעדרים ממלחמות ישראל ".  נכתב כי  " חשוב לשבח את פעילותם של הרמטכ"ל רב אלוף גדי אייזנקוט וראש הממשלה ,  שרואים בהנצחה ובשימור המורשת ערך עליון ".  

אחרי 34 שנים :  רוסיה תשיב לישראל טנק מקרב סולטן יעקב
טנק מהקרב שבו נעלמו עקבותיהם של צבי פלדמן ,  יהודה כץ וזכריה באומל הועבר לרוסיה והוצב במוזיאון במוסקבה .  כעת ,  נענה פוטין לבקשת נתניהו להשיבו לישראל . " למשפחות הנעדרים אין חלקת קבר לעלות אליה ",  אמר ראש הממשלה

