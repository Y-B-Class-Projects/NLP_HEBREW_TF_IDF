נתניהו : " על העולם לפעול למען פירוז חמאס מנשק "
 ראש הממשלה התראיין לסי-אן-אן ואמר כי  " ישראל תנקוט כל פעולה שתידרש "  על מנת לעצור את ירי הרקטות .  הוא הדגיש כי צה"ל עושה הכול כדי להימנע מפגיעה באזרחים ,  לנוכח התקרית בש'גאעיה
ראש הממשלה ,  בנימין נתניהו ,  התראיין בצהריים  ( ראשון )  לרשת סי-אן-אן ואמר כי  " ישראל תנקוט כל פעולה שתידרש "  על מנת לעצור את ירי הרקטות מרצועת עזה לעבר שטח ישראל ולהשיב את השקט .  ראש הממשלה קרא לעולם לפעול למען פירוז הרצועה מנשק ,  והדגיש כי צה"ל עושה ככל שאפשר על מנת להימנע מפגיעה באזרחים חפים מפשע .
 מבצע  " צוק איתן ":  עדכונים שוטפים 
" המצב בלתי מתקבל על הדעת בגלל חמאס והג'יהאד האיסלאמי ",  אמר נתניהו ,  בעיצומו של היום ה-13 למבצע  " צוק איתן ".   " האנשים הללו הם הטרוריסטים הגרועים ביותר ,  שקוראים להשמדת ישראל ולהרג יהודים בכל מקום שהם נמצאים ".  לדברי נתניהו , " אנו מנסים לפגוע במטרות צבאיות ,  אבל לרוע המזל ישנם הרוגים אזרחים ,  דבר שאנו מצרים עליו ומנסים להימנע ממנו ",  בתגובה לדיווחים שלפיהם נהרגו עשרות פלסטינים בהפצצת צה"ל בשכונת שג'אעיה שבמזרח עזה .  
מבצע  " צוק איתן "  - כותרות אחרונותלפיד במשדר וואלה !  : " גם כיבוש עזה על השולחן"גורם צבאי :  השמועות על חטיפת חייל בעזה - מוטעותמח"ט גולני נפצע מרסיסים : " רוצה לשוב להילחם "  
נתניהו האשים את חמאס בניסיון מכוון לפגוע באזרחים ישראלים ובשימוש שהוא עושה באזרחי הרצועה כ"מגנים אנושיים ".  בתגובה לשאלה כמה זמן יידרש לישראל על מנת להשלים את המבצע להריסת המנהרות ,  השיב נתניהו : " זה מתבצע די מהר ",  אך סירב להגדיר מסגרת זמן לסיום הפעילות . " אף אחד לא רוצה ללכת למבצע ארוך זמן ",  הכחיש ראש הממשלה את הדיווחים שלפיהן ישנן כוונות לכבוש מחדש את רצועת עזה .
 שר החוץ של ארצות הברית ,  ג'ון קרי ,  התראיין אף הוא לרשת סי-אן-אן ואמר כי הנשיא ברק אובמה ביקש ממנו להגיע בדחיפות למזרח התיכון כדי לסייע במאמצי התיווך להפסקת אש בין ישראל לבין חמאס .  קרי הוסיף כי ישראל  " נמצאת תחת מצור של ארגון טרור ",  וגיבה את זכותה להגן על עצמה .  קרי טען כי יש צורך בהפסקת אש בעזה ,  אך ציין כי  " חמאס מסרב בעקשנות "  לכך .  
אחר הצהריים הודיע צה"ל על הארכת הפסקת האש ההומניטארית בשג'אעיה עד לשעה 17:30 .  משעות הלילה תקף צה"ל בשכונה באופן מסיבי ביותר ,  ואנשי חמאס ביקשו הפוגה שתאפשר לפנות את הפצועים הרבים .  צה"ל נענה לבקשת הצלב האדום בעניין ,  אולם בסביבות השעה 14:00 בצהריים תקף מסוק קרב של חיל האוויר חוליה של חמאס ולאחר כ-20 דקות תקף פעם נוספת .  חמאס מצדו המשיך לירות לעבר הכוח .  גורמי צבא הטילו את האחריות לקריסתה של הפסקת האש על חמאס ,  שהמשיך לנסות לפגוע בלוחמי צה"ל בשג'אעיה .
 גורם ביטחוני בכיר מסר בצהריים כי  " חמאס הפר את הפסקת האש בשג'אעיה בשיגורי רקטות ובניסיון לפגוע בחיילי צה"ל ".  לדבריו ,  התקיפות ממסוקי צה"ל  " הן ממוקדות ובאות בתגובה לירי נשק קל ונשק נגד טנקים על כוחות צה"ל בשג'אעיה ,  וזאת תוך כדי המסדרון ההומניטרי ".  הוא הוסיף וציין כי הלחימה בשכונה  " היא קשה ומורכבת ,  אבל צה"ל ימשיך להילחם וכבר עכשיו הוא מביא להישגים ".  הגורם התייחס גם למאמצים לנהל משא ומתן מול חמאס : " המטה המדיני של חמאס עזה רוצה להגיע להפסקת אש ,  אבל הוא נתקל בקשיים בוויכוח מול חמאס חו"ל ובראשו חאלד משעל ".  לדברי הגורם , " הלחימה של צה"ל לא תיפסק ".  
בסביבות השעה 13:00 בצהריים ,  לבקשת הצלב האדום ,  אישרה ישראל הפסקת אש בין 13:30 ל-15:30 .  אחר הצהריים הודיע צה"ל על הארכתה עד 17:30 .  מתאם פעולות הממשלה בשטחים ,  אלוף יואב מרדכי ,  שוחח עם ראש הצלב האדום בישראל ועדכן אותו על אודות ההחלטה .  האוכלוסייה המקומית נקראה להתפנות בשעתיים אלה משג'אעיה ולנוע מערבה ,  אל תוך העיר עזה .  אלוף מרדכי הזהיר כי כל ניסיון לנצל את ההפוגה לירי ייענה בתגובה .  

נתניהו : " על העולם לפעול למען פירוז חמאס מנשק "
 ראש הממשלה התראיין לסי-אן-אן ואמר כי  " ישראל תנקוט כל פעולה שתידרש "  על מנת לעצור את ירי הרקטות .  הוא הדגיש כי צה"ל עושה הכול כדי להימנע מפגיעה באזרחים ,  לנוכח התקרית בש'גאעיה

