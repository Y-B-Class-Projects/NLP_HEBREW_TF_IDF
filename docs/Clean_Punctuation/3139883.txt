המשבר בקואליציה :  הדרישה של הליכוד - אישור חוק הלאום
במפלגת השלטון העלו דרישה להעלות את החוק השנוי במחלוקת לקריאה ראשונה .  מפלגת כולנו מתנגדת לחוק בשל הכפפת הזהות הדמוקרטית של המדינה לזו היהודית .  בכיר בליכוד : " אין פתרון למשבר אם כל הצדדים ימשיכו להתבצר בעמדותיהם "
 ברקע המשבר ההולך ומחריף בקואליציה סביב חוק הגיוס גורמים בליכוד העלו היום  ( ראשון )  מחדש את הדרישה לאשר את חוק הלאום בקריאה ראשונה .  מפלגת כולנו ,  שבראשה שר האוצר משה כחלון ,  מתנגדת להצעת חוק הלאום שאושרה בקריאה טרומית בכנסת ,  לנוכח נוסח החוק הנוכחי שמבקש להכפיף את זהותה הדמוקרטית של המדינה לזהותה היהודית .  ביהדות התורה מתנגדים לחלקים אחרים בהצעת החוק .  
ראש הממשלה בנימין נתניהו הודיע במאי השנה כי הוא תומך בנוסח החוק ,  ובתחילת החודש שעבר אף הוסיף בשיחה עם חבריו למפלגה כי מדובר ב"חוק חשוב מאוד ".  לדבריו , " כנראה צמצמנו ופתרנו את כל הבעיות זולת אחת עם סיעת כולנו .  אפשר לפתור את זה בשקט ועדיף ככה .  בוודאי לנסות להעביר את זה בקריאה ראשונה ".  
עוד בנושא:ליצמן לוואלה !  NEWS :  אני לא עושה ביזנס ,  חייבים להעביר את החוקנתניהו לפני המראתו לארה"ב :  עם רצון טוב ,  לא נלך לבחירותבכיר בקואליציה :  ייתכן שלרה"מ נוח לנצל את המשבר וללכת לבחירות 
הצעת חוק הלאום אושרה במאי בקריאה טרומית במליאת הכנסת ברוב של 48 תומכים לעומת 41 מתנגדים .  מאז התקיימו סביבה דיונים קואליציוניים רבים ,  אך אי ההסכמות גרמו לכך שנתקעה ולא קודמה להצבעה בוועדה או במליאת הכנסת .  החוק כולל בתוכו סעיפים רבים הקשורים לשפה העברית ,  הדגל ,  ההמנון וסמלים נוספים .  בין היתר ,  הסעיף הראשון בהצעה קובע כי  " מדינת ישראל היא הבית הלאום של העם היהודי ".  
בתוך כך ,  התייחס היום גורם בכיר בליכוד למשבר הגיוס ואמר כי  " אין פתרון למשבר הנוכחי אם כל הגורמים ימשיכו להתבצר בעמדותיהם .  מישהו צריך להתפשר ואם לא ,  יהיו בחירות .  הסיבה שהצדדים לא מתכנסים נובעת מכך שאם תהיה ישיבה היא תפוצץ והמשבר יוחרף ".  

המשבר בקואליציה :  הדרישה של הליכוד - אישור חוק הלאום
במפלגת השלטון העלו דרישה להעלות את החוק השנוי במחלוקת לקריאה ראשונה .  מפלגת כולנו מתנגדת לחוק בשל הכפפת הזהות הדמוקרטית של המדינה לזו היהודית .  בכיר בליכוד : " אין פתרון למשבר אם כל הצדדים ימשיכו להתבצר בעמדותיהם "
 
