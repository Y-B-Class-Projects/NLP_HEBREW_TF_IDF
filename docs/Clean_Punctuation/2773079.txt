לא נותקה :  מה באמת קרה בשיחה בין קרי לנתניהו ? 
בניגוד לדיווחים על משבר והסבר על  " תקלה טכנית ",  גורם ישראלי בכיר אמר כי השיחה בין ראש הממשלה לשר החוץ האמריקני הסתיימה לאחר שנתניהו ביקש לקצרה כדי לנחם את משפחת גולדין
אין משבר נוסף ביחסים :  בניגוד לפרסומים בארץ ובעולם ,  לא הייתה תקלה טכנית בשיחת הטלפון בין ראש הממשלה בנימין נתניהו לשר החוץ האמריקני ג'ון קרי ,  שנותקה לכאורה - כך אמר היום  ( רביעי )  גורם ישראלי בכיר לוואלה !  חדשות .  הגורם הבכיר הסביר כי שיחת הטלפון בין שני האישים ,  שהתקיימה ביום ראשון ,  לא הסתיימה בגלל תקלה טכנית .  לדבריו ,  השניים שוחחו מאז וממשיכים לשוחח .
 אמש אמרה דוברת משרד החוץ האמריקני ג'ן סאקי כי שיחת הטלפון בין קרי לנתניהו הסתיימה טרם זמנה בגלל  " תקלה טכנית "  וכי השניים לא שבו לשוחח אחריה .  כלי תקשורת בארץ ובעולם העלו את השאלה אם הדיווח האמריקני על  " תקלה טכנית "  הוא שם קוד דיפלומטי למשבר נוסף ביחסים בין ירושלים לבין וושינגטון .  
בהמשך תיקנה את עצמה סאקי ,  וכתבה בלילה בחשבון הטוויטר שלה כי השיחה לא  " התנתקה בפתאומיות ",  אלא הסתיימה בעקבות התחייבויות של שני המנהיגים .  הגורם הישראלי הבכיר אמר לוואלה !  חדשות כי שיחת השניים תמה מכיוון שראש הממשלה ביקש לקצרה על מנת לשוחח עם משפחתו של סגן הדר גולדין שנהרג ביום שישי באזור רפיח ,  לפני ההלוויה .
 קרי ,  כך על פי הגורם הישראלי הבכיר ,  גילה הבנה לבקשתו של ראש הממשלה ואף ביקש ממנו למסור למשפחה את תנחומיו .  לדברי הגורם ,  השיחה הסתיימה  " כמו כל שיחה אחרת ",  והשניים שוחחו מאז בטלפון וממשיכים לשוחח כל העת .  בישראל מרוצים מכך שבראיון שהעניק אמש לרשת BBC ,  קרי הדגיש כי חשוב שהפלסטינים  " יוותרו על הרקטות "  במסגרת כל הסדר לסיום סבב הלחימה הנוכחי .
 לפניות לכתב אמיר תיבון :  amir.tibon@walla.co.il 

לא נותקה :  מה באמת קרה בשיחה בין קרי לנתניהו ? 
בניגוד לדיווחים על משבר והסבר על  " תקלה טכנית ",  גורם ישראלי בכיר אמר כי השיחה בין ראש הממשלה לשר החוץ האמריקני הסתיימה לאחר שנתניהו ביקש לקצרה כדי לנחם את משפחת גולדין

