חקירות נתניהו :  המפכ"ל מאשים  - " מטרידים קציני חקירות בכירים "
 אלשיך אמר את הדברים ברקע החקירות נגד ראש הממשלה ,  אך לא הסכים לומר מי מטריד את קציניו : " שכל אחד ייקח את הפרשנות לאן שהוא רוצה ".  גורמים בסביבת נתניהו : " מגנה כל ניסיון הפעלת לחצים על גורמי האכיפה "
 מפכ"ל המשטרה ,  רב-ניצב רוני אלשיך ,  התייחס היום  ( שלישי )  לחקירות ראש הממשלה בנימין נתניהו ואמר כי  " יש הטרדות של קציני משטרה בכירים בתחום החקירות ,  איני יודע מי הגורמים ,  איני יודע מי עומד מאחוריהם ,  כל אחד שייקח את הפרשנות לאן שהוא רוצה ".  המפכ"ל הצהיר כי  " תפקידי ,  במשמרת שלי ,  לחזק כל גורם רלוונטי למערכת אכיפת החוק ,  אני חלק מהמערכת הזאת .  במשמרת שלי לא יפגעו בעצמאות המשטרה לעשות את מה שהיא צריכה ,  לפי החוק ". 
אלשיך ,  שדיבר עם עיתונאים ביריד החדשנות Muni expo ,  המתקיים במסגרת ועידת מרכז השלטון המקומי וקק"ל ,  הוסיף : " אנו מחזקים את הקצינים האלה ,  הם עושים עבודה מקצועית ,  נקייה ,  ישרה וזה תפקידם .  לזה הם גויסו למשטרה ומוינו לתפקידם .  כמיטב שיפוטי ,  הם עושים זאת ביושרה ובניקיון כפיים ". 
גורמים בסביבת נתניהו מסרו בתגובה : " ראש הממשלה נתניהו משתף פעולה באופן מלא עם גורמי החקירה והוא מגנה כל ניסיון להפעלת לחצים על גורמי החקירה והאכיפה - מכל צד שהוא ". 
לקריאה נוספת:המפכ"ל על חקירות נתניהו : " אנחנו יודעים מה היה שם ,  אוספים ראיות"פרשת המתנות :  עדות המקורב שצריכה להדאיג את ראש הממשלהחקירות נתניהו :  מילצ'ן מאיים בתביעה על ח"כ אמסלם 
אמש מסרה המשטרה תגובה חריגה ברקע החקירות נגד נתניהו . " בימים האחרונים ,  על פי פניות כתבים לבדיקת טענות שונות ומשונות ,  אנו מזהים מה שנראה לכאורה כמסע מתוזמר שעניינו העלאת טענות כזב כנגד קצינים בכירים באגף החקירות ",  נמסר בהודעה . " אנו רואים בחומרה הפעלת לחץ  ( בוודאי שקרי )  שנועד להרתיע את גורמי אכיפת החוק למלא תפקידם נאמנה ,  באמצעות פגיעה משוללת יסוד בחוקרים ובאמינותם .  משטרת ישראל תעניק גיבוי מלא לחוקריה .  המשטרה תמשיך לעשות את מלאכתה נאמנה ללא משוא פנים וללא מורא ". 
בתדרוך שקיים אלשיך עם עיתונאים ביום ראשון על החקירות הוא אמר שהן נמצאות בישורת האחרונה . " אנחנו יודעים מה היה שם ,  אנחנו נותנים פוש כדי שזה לא יימתח יותר מדי זמן ,  אנחנו יודעים את הרגישויות הציבוריות סביב העניין הזה ואני מעריך שתוך כמה שבועות נהיה אחרי הכול ",  אמר אלשיך . " אין לנו מחלוקות מהותיות עם הפרקליטות ,  הדיון הוא בעיקר בפרשנות ". 
בהקשר חקירות ראש הממשלה ,  תיק 1000 ותיק 2000 ,  הוא הוסיף כי מעט מאוד אנשים מעורבים בהן , " קצת יותר ממספר האצבעות ביד אחת ".  הוא הוסיף כי  " עשינו חקירה במשך חודשים ושום דבר לא דלף .  החקירה הפרונטלית היא הדבר המרכזי .  היכולת הגבוהה של התשאול למי פונים קודם ואת מי חוקרים קודם היא מאוד קריטית וכך היה ".  לדבריו , " התפקיד של המשטרה הוא אחד ,  להגיע לחקר האמת ,  להבין מה היה ושתיים ,  להביא ראיות .  אנחנו כרגע בשלב של הבאת ראיות ונמצאים בישורת האחרונה ". 
החקירות הפליליות נגד נתניהו בגין שתי הפרשות נפתחו בסוף דצמבר ,  לפי הוראת היועץ המשפטי לממשלה .  בתיק 1000 נחקר חשד שלפיו ראש הממשלה קיבל טובות הנאה מאנשי עסקים ,  המפיק ההוליוודי ארנון מילצ'ן והמיליארדר האוסטרלי ג'יימס פאקר .  תיק 2000 עוסק בשיחות שניהל נתניהו עם מו"ל ידיעות אחרונות ,  ארנון נוני מוזס ,  שבהן עלה החשד כי האחרון הציע סיקור אוהד בעיתונו בתמורה לכך שהראשון יפעל לקידום חוק  " ישראל היום ". 
 ( עדכון ראשון :  14:32 )  

חקירות נתניהו :  המפכ"ל מאשים  - " מטרידים קציני חקירות בכירים "
 אלשיך אמר את הדברים ברקע החקירות נגד ראש הממשלה ,  אך לא הסכים לומר מי מטריד את קציניו : " שכל אחד ייקח את הפרשנות לאן שהוא רוצה ".  גורמים בסביבת נתניהו : " מגנה כל ניסיון הפעלת לחצים על גורמי האכיפה "
 
