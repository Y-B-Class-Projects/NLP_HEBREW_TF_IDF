דיווח :  נתניהו ייפגש עם א-סיסי בשולי עצרת האו"ם בניו יורק
גורם רשמי ישראלי אמר לסוכנות הידיעות רויטרס כי הפגישה צפויה להתקיים בשבוע הבא .  גורמים ישראליים אישרו לוואלה !  NEWS כי נעשים מאמצים לתיאום הפגישה ,  ובלשכת ראש הממשלה סירבו להתייחס לנושא
ראש הממשלה בנימין נתניהו ייפגש עם נשיא מצרים עבד אל-פתאח א-סיסי בשולי עצרת האו"ם בניו יורק בשבוע הבא - כך מסר היום  ( שני )  גורם רשמי ישראלי לסוכנות הידיעות רויטרס .  יתרה מזאת ,  שני פקידים ישראלים סיפרו לוואלה !  NEWS כי נעשים מאמצים לתיאום פגישה בין השניים .  בלשכת ראש הממשלה סירבו להתייחס לנושא .  
המקורות הבהירו כי ההנהגה הפלסטינית הודיעה לקהיר כי המאמצים שלה דוחפים להפרדת עזה מהסוגיה הפלסטינית ומעודדים את חמאס לפנות להגיע להסדר עם ישראל ולהכשיל את הפיוס .
 נתניהו יגיע מחר לניו יורק על מנת לקחת חלק בעצרת הכללית של האו"ם ,  ובמהלך ביקורו יקיים פגישה עם נשיא ארצות הברית דונלד טראמפ .  
נתניהו ייפגש בהמשך השבוע גם עם נשיא צרפת עמנואל מקרון - כך הודיעה היום לשכת נתניהו .  בנוסף נתניהו צפוי להיפגש במהלך הביקור גם עם נשיא פולין אנדריי דודה וקנצלר אוסטריה סבסטיאן קורץ ,  נשיא רואנדה פול קגאמה ונשיא גואטמלה גימי מורלס .  
עוד כתבות שפורסמו בוואלה !  NEWS:איראן מזהירה את ישראל וארה"ב : " הנקמה על הפיגוע תהיה הרסנית"רוסיה :  נעביר לאסד טילי S-300 בתוך שבועיים בשל הפלת המטוס 
מצרים מעורבת בחודשים האחרונים בניסיונות ההסדרה בין חמאס לישראל ברצועת עזה ,  שמטרתם להביא לרגיעה בין שני הצדדים .  
פגישתם של נתניהו וא-סיסי תיערך ברקע הודעת חמאס שלשום ,  כי משלחת של בכירי מודיעין מצרים הגיעה לרצועות עזה ונפגשה עם ראש הלשכה המדינית של הארגון איסמעיל הניה ועם ראשי ההנהגה .  לפי תוכן ההודעה ,  הפגישה עסקה בהתפתחות של הפיוס הפנים-פלסטיני והצגת גישות המבוססות על הבנות והסכמים משנת 2011 .  עוד נאמר בהודעה כי הצדדים דנו במאמצים לחיזוק הפסקת האש על פי הבנות 2014 ,  והזכירו את התחייבויות ישראל הנובעות מכך .
 אמש ,  דובר חמאס סאמי אבו זוהרי הודיע כי  " השיחות הבלתי ישירות בין הארגון לישראל נעצרו ".  הוא האשים את הרשות הפלסטינית והעומד בראשה אבו-מאזן בעצירת המגעים ,  שלדבריו הביעו התנגדות לשיחות .  אבו זוהרי אף ציין כי בתגובה ,  כי הארגון ימשיך בהרחבת המחאות על הגדר למוקדים נוספים לאורך גבול רצועת עזה .  

דיווח :  נתניהו ייפגש עם א-סיסי בשולי עצרת האו"ם בניו יורק
גורם רשמי ישראלי אמר לסוכנות הידיעות רויטרס כי הפגישה צפויה להתקיים בשבוע הבא .  גורמים ישראליים אישרו לוואלה !  NEWS כי נעשים מאמצים לתיאום הפגישה ,  ובלשכת ראש הממשלה סירבו להתייחס לנושא

