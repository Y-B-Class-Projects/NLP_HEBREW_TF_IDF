נתניהו והתקשורת במלחמה :  האם הכתובת של העיתונאי שישלם בגופו כבר על הקיר ? 
האיום על כתב חדשות 2 גיא פלג אינו עומד בחלל ריק אלא פועל יוצא ישיר של נאום נתניהו בכנס התמיכה בו .  כעת על התקשורת להחליט - האם היא ממשיכה לסקר את עצמה מהצד או שוברת את הכלים .  צפו בדיון באולפן
עליית מדרגה במלחמה בין רה"מ לתקשורת :  אתמול  ( שבת )  נשלח איום מרומז על כתב המשפט של חדשות 2 ,  גיא פלג ,  המסקר את חקירות רה"מ .  פעיל חברתי בשם אדם דובז'ינסקי שיתף בעמוד הפייסבוק שלו תמונה משפחתית של העיתונאי עם אשתו והילדים ,  וכתב : " משפחת פלג המאושרת  משפחתו של כתב ערוץ 2 לענייני הפלת נתניהו .  הבה נאחל להם מה שהם מאחלים למשפחת נתניהו ,  ואפילו כפול ". 
למסר המאיים קדם מפגן התמיכה ברה"מ ביום רביעי האחרון ,  בו עמד אחד מפעילי הליכוד עם שלט עבור פלג שעליו נכתב  " האלמנה השחורה ".  בכנס שבו התכנסו אלפי פעילי ליכוד נתניהו האשים באירוע את השמאל ואת התקשורת ב"מסע ציד אובססיבי "  להפלתו ,  אך נמנע מלתקוף את גורמי אכיפת החוק .  נתניהו אמר באירוע : " התקשורת והשמאל התגייסו למסע ציד נגדי .  הם יודעים ,  ולא בכדי ,  שאנחנו מנצחים פעם אחר פעם בבחירות .  כי אנחנו הבאנו את מדינת ישראל למצב הטוב ביותר בתולדותיה ". 
הנאום מסמל שפל חדש במערכת היחסים המעורערת ממילא בין נתניהו והתקשורת ;  קו אחד עובר בין ההתקפות על פרשן חדשות 2 אמנון אברמוביץ במהלך  " צוק איתן "  ושנתיים אחרי במהלך משפט החייל היורה אלאור אזריה ,  וכן בתגובה הארוכה והמשתלחת שהוציאה לשכת רה"מ על אילנה דיין - אמירות ששיאן באיומים שקיבל אמש פלג .  וזו רק רשימה חלקית ,  ששותפים לה כמובן גם רביב דרוקר ואחרים .
 מוקדם היום ,  בטור מיוחד לוואלה ברנז'ה ,  האשים אור הלר ,  הכתב הצבאי של חדשות 10 ,  כי רה"מ מסית נגד עיתונאים . " גבול חדש נשבר ,  קו אדום חדש ,  נחצה .  איומים על ילדים קטנים של עיתונאי שכל חטאו הוא שהוא עושה את תפקידו נאמנה ",  כתב .  

נתניהו והתקשורת במלחמה :  האם הכתובת של העיתונאי שישלם בגופו כבר על הקיר ? 
האיום על כתב חדשות 2 גיא פלג אינו עומד בחלל ריק אלא פועל יוצא ישיר של נאום נתניהו בכנס התמיכה בו .  כעת על התקשורת להחליט - האם היא ממשיכה לסקר את עצמה מהצד או שוברת את הכלים .  צפו בדיון באולפן

