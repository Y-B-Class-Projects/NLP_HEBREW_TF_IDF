איסור שימוש פסול בנהגים ובאבטחה :  הצעת חוק  " יאיר נתניהו "
 בעקבות סערת ההקלטות של בנו של ראש הממשלה ,  יזמה ח"כ סתיו שפיר חוק שיאסור על מאבטחים או נהגים בשירות המדינה לשרת אישים במקום שבו פעילות פלילית ,  כמו זנות וסמים . " עלינו להגן על עובדי המדינה מההתנהלות ההרסנית הזו "
" חוק יאיר נתניהו ":  הצעת חוק חדשה של חברת הכנסת סתיו שפיר  ( המחנה הציוני )  מבקשת לאסור על מאבטחים או נהגים בשירות המדינה לשרת אישים במקום שבו מתבצעת פעילות בלתי חוקית כמו הימורים ,  זנות ,  חשפנות ועוד .  את ההצעה יזמה שפיר ברקע הסערה הציבורית מהקלטותיו של יאיר נתניהו ,  שמתעדות ליל הוללות של בנו ראש הממשלה שכלל תשלומים באלפי שקלים לחשפניות וקשר משמעותי עם בנו של טייקון הגז קובי מימון .  
בהצעה המתייחסת למשאבים כמו אבטחה או נהגים הניתנים על ידי המדינה נטען כי אין לעשות שימוש מתוקף מעמד  " שימוש אישי פסול "  המוגדר כ"מעשים או פעילות לא חוקיים או כאלו הכוללים ביקור בבתי בושת ,  מכוני ליווי ,  מועדוני חשפנות ,  מועדוני הימורים או צריכת סמים אסורים ".  אם המאובטח יעשה  " שימוש אישי פסול בשירותי אבטחה או נהיגה ",  הוא יחויב בתשלום עלות השירותים שניתנו לצורך שימוש זה לאוצר המדינה ,  בהתאם לקביעתו של החשב הכללי .  כמו כן ,  נקבע כי ועדת החינוך התרבות והספורט של הכנסת תהיה רשאית להגדיר מעשים או פעילויות נוספים כ"שימושים אישיים פסולים ".  
עוד בנושאסבב מועדוני החשפנות של יאיר נתניהו : " אבא סידר לכם מיליארדים ,  ואתה מתווכח איתי ? "סערת ההקלטות : " שחיתות רקובה ";  יאיר נתניהו : " זו לא דרכי"נתניהו על הקלטת בנו : " הסתלבט על חבר ,  חינכנו לכבד נשים "  
בהצעת החוק נכתב כי מטרתה  " להבטיח את השמירה על הממלכתיות על ידי הבטחת תקינות השימוש במשאבי מדינה ,  כך שלא ייעשה בהם שימוש אישי שלא למטרה פסולה שלא מן הראוי כי תיתמך על ידי המדינה ומשאביה .  לאור אופיו ה"אישי "  של שירות זה  שבו מתלווים לאדם מאבטח ונהג אף בחייו הפרטיים  יש צורך לוודא כי לא תישכח העובדה שמדובר בשירות המסופק מכספי המדינה ,  ומשכך אין לאפשר שימוש בו לצרכים פסולים ". 
ח"כ שפיר הסבירה כי  " מאבטחים ,  נהגים ועובדי ציבור לא צריכים למצוא את עצמם שומרים על חדרים פרטיים שבהם נערכים מעשים בלתי חוקיים ובלתי מוסריים ,  שביניהם לבין המשימה שלמענה התגייסו לשירות הציבורי לא צריך להיות דבר במשותף ".  שפיר הוסיפה כי  " עצוב שיש צורך להפוך את המובן מאליו לחוק ,  אך התקופה האחרונה מוכיחה שכל הפרות הקדושות כבר נשחטו תחת המפולת המוסרית של שלטון נתניהו ,  ושעלינו להגן על עובדי המדינה מפני ההתנהלות ההרסנית הזו ".  

איסור שימוש פסול בנהגים ובאבטחה :  הצעת חוק  " יאיר נתניהו "
 בעקבות סערת ההקלטות של בנו של ראש הממשלה ,  יזמה ח"כ סתיו שפיר חוק שיאסור על מאבטחים או נהגים בשירות המדינה לשרת אישים במקום שבו פעילות פלילית ,  כמו זנות וסמים . " עלינו להגן על עובדי המדינה מההתנהלות ההרסנית הזו "
 
