רה"מ :  שומע 'שתי מדינות' ,  אבל לא לשני העמים
לקראת סבב השיחות הראשון בין ישראל לפלסטינים ,  חזר והדגיש נתניהו כי מבחינתו הכרה במדינת ישראל כמדינת העם היהודי מהווה התנאי לפתיחה במו"מ . " הפלסטינים אומרים 'שתי מדינות' אך לא לשני עמים "
  ( צילום :  גדעון צנטנר ,  עריכה :  גדי וינסטוק ) 
ראש הממשלה בנימין נתניהו התייחס הבוקר  ( ראשון )  בפתח ישיבת הממשלה השבועית לסבב השיחות הקרוב עם הפלסטינים שייפתח ביום שלישי השבוע בשארם א-שייח' .  ראש הממשלה מתח ביקורת על הצד הפלסטיני שלדבריו אינם מכירים במדינת ישראל כמדינתו של העם היהודי  תנאי הפתיחה של נתניהו בשיחות השלום .  בסבב השיחות הנוכחי ישתתפו גם נשיא מצרים חוסני מובארק ,  מזכירת המדינה האמריקאית הילרי קלינטון והשליח האמריקאי המיוחד ,  הסנאטור ג'ורג' מיטשל .  מול ישיבת הממשלה ,  ערכו נציגים של ועדי המתיישבים בשומרון ובנימין מייצג מסיכות בו מחו על הכוונה להמשיך את הקפאת הבנייה בהתנחלויות .
" הסכם שלום מושתת קודם כל על הכרה בישראל כמדינת העם היהודי ,  הסכסוך הוא על אותה פיסת ארץ ",  אמר ראש הממשלה , " שתי מדינות לשני עמים פירוש הדבר שתי מדינות לאום .  לצערי ,  מהצד השני אני לא שומע 'שתי מדינות לשני עמים' ,  אומרים שתי מדינות אך לא לשני עמים ".  נתניהו הוסיף כי במדינת ישראל יש שוויון זכויות ללא-יהודים ,  אך הבסיס הוא מדינת הלאום , " זה הבסיס האמיתי לקץ התביעות ולקץ הסכסוך ,  בדיוק כפי שאנו נדרשים להכיר במדינה פלסטינית ". 
עם זאת ,  ראש הממשלה העריך כי יש בכוחה של ההנהגה הפלסטינית לשנות את המצב הקיים . " אם ההנהגה הפלסטינית תתמיד במשא ומתן רצוף חרף מכשולים בכל צד ,  ואם היא תהיה נחושה כמונו להתקדם ,  ניתן יהיה להגיע בתוך שנה להסכם מסגרת שיהיה בסיס להסכם שלום ",  אמר ראש הממשלה .  נתניהו סיפר כי בערב החג התקשר אליו יו"ר הרשות הפלסטינית אבו מאזן ואיחל לו שנה טובה . " אני איחלתי לו חג שמח לרגל העיד אל פיטר ",  אמר , " אני מקווה שבשנה הבאה נוכל לאחל האחד לשני ברכות על שלום שהושג ". 
אמש פורסם כי חרף השקת המשא ומתן ,  עדיין קיימים פערים ניכרים בין עמדות הצדדים .  גורמים מדיניים אמרו לוואלה !  חדשות כי בעוד שהפלסטינים דורשים לפתוח את השיחות בנושא הגבולות ,  ישראל דורשת שהנושאים הראשונים עליהם ידברו במסגרת המו"מ יהיו סידורי ביטחון ,  הכרה במדינת ישראל כמדינת הלאום של העם היהודי וקץ הסכסוך .  עם זאת ,  ההערכה היא כי למרות חילוקי הדעות ,  הצדדים יגיעו להסכמה בנושא עד לפגישה .
 בטרם ישיבת הממשלה הביעו מספר שרים את עמדתם בקשר להמשך הקפאת הבנייה בהתנחלויות וכן בנוגע לסבב השיחות הבא במשא ומתן .  שר הפנים אלי ישי אמר כי הפלסטינים אינם מעוניינים בשלום .  לדבריו ,  הפלסטינים  " כל הזמן מוצאים סיבה למה לפוצץ את המשא ומתן .  הם רוצים בהשמדת מדינת ישראל ,  הם לא רוצים ולא מסוגלים להכיר בישראל כמדינה יהודית ". 
גם שר האוצר יובל שטייניץ שר האוצר יובל שטייניץ התייחס לסוגיה ואמר כי הגורם המפריע לו במשא ומתן הישיר היא  " הסרבנות הפלסטינית להכיר בישראל כמדינה יהודית כפי שהוכרה על ידי האו"ם ב-1947 .  הסרבנות להכיר בזכויות ישראל כמדינת הלאום היהודי מסכנת את חידושו והתנעתו של תהליך השלום ".  שטייניץ הוסיף כי על פי החלטת הקבינט ,  הקפאה הבניה מסתיימת וההחלטה עומדת בעינה .
 מנגד ,  שרי מפלגת העבודה קראו להמשיך בהקפאת הבנייה בהתנחלויות .  השר לענייני מיעוטים אבישי ברוורמן אמר כי  " הנושאים המרכזיים במו"מ הם הסדרי הביטחון והגבולות .  נושא ההקפאה הוא דבר נמוך בערכו .  כל סידור שאבו מאזן ונתניהו יקבלו עליהם בעניין יהיה מקובל עליי ,  אך המשך הבנייה תוך סיכון השיחות תהיה טעות היסטורית ". 
חברו לסיעה ,  שר הרווחה יצחק הרצוג התייחס למו"מ המדיני ואמר כי  " הפגישה שתהיה השבוע בשארם א-שייח' היא צעד חשוב מאוד ".  הרצוג התייחס גם להמלצתו של נשיא ארה"ב ברק אובמה להמשיך בהקפאת הבנייה בהתנחלויות במקביל למשא ומתן ואמר כי  " אני בטוח שגם במסדרונות בישראל יצטרכו לשקול את הפרשה .  התהליך יהיה קשה ביותר ,  ולכן צריך לתת לו את הסיכוי ". 

רה"מ :  שומע 'שתי מדינות' ,  אבל לא לשני העמים
לקראת סבב השיחות הראשון בין ישראל לפלסטינים ,  חזר והדגיש נתניהו כי מבחינתו הכרה במדינת ישראל כמדינת העם היהודי מהווה התנאי לפתיחה במו"מ . " הפלסטינים אומרים 'שתי מדינות' אך לא לשני עמים "
 
