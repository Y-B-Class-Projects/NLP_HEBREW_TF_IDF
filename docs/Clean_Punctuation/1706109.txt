 " הצביעו נגד חוק שכר הבכירים "
 רה"מ נתניהו ושר המשפטים נאמן לוחצים על שרי הליכוד להתנגד להצעת החוק בנוגע לשכר הבכירים .  בנוסף ,  השר נאמן ביקש דחייה של חודשיים נוספים לגיבוש החלטת ועדת השרים בנושא
רה"מ בנימין נתניהו ושר המשפטים יעקב נאמן לוחצים על שרי הליכוד להתנגד להצעת החוק בנוגע לשכר הבכירים שהגישו הח"כים שלי יחימוביץ'  ( עבודה )  וחיים כץ  ( ליכוד )  .  לפי ההצעה ,  השכר של העובד הבכיר בחברה ציבורית יהיה פי 50 משכרו של העובד בשכר הנמוך .
 בישיבתם של שרי הליכוד שנערכה הבוקר ביקש נאמן דחייה של חודשיים עד לגיבוש עמדה ממשלתית של ועדת שרים להגבלת שכר הבכירים שבראשה הוא עומד .
 ועדת השרים לענייני חקיקה תדון אחר הצהריים בהצעת החוק שהגישו יחימוביץ' וכץ והיא צפויה להתנגד לה .  שרי מפלגת העבודה הודיעו שידרשו שהממשלה תתמוך באישורה ביום רביעי הקרוב של הצעת החוק בקריאה הטרומית ואחר כך יוקפאו הליכי החקיקה .  שכן ,  ממילא הכנסת יוצאת בשבוע הבא לפגרת הקיץ ותשוב להתכנס באמצע אוקטובר 2010 .
 לפי שעה לא ברור איך יצביעו בוועדת השרים שרי ש"ס וישראל ביתנו .  גם אם ועדת השרים לחקיקה תאשר את הצעת החוק בניגוד לעמדת נתניהו ,  אזי נאמן יכול להגיש ערר על החלטתה של ועדת השרים .  הערר יידון בתוך שבועיים בממשלה - כלומר לאחר יציאת הכנסת לפגרת הקיץ .

" הצביעו נגד חוק שכר הבכירים "
 רה"מ נתניהו ושר המשפטים נאמן לוחצים על שרי הליכוד להתנגד להצעת החוק בנוגע לשכר הבכירים .  בנוסף ,  השר נאמן ביקש דחייה של חודשיים נוספים לגיבוש החלטת ועדת השרים בנושא

