דיווח בארה"ב :  הכוחות האמריקניים ייסוגו מסוריה עד סוף אפריל
על אף פרסום הדד ליין ,  גורמים בארצות הברית מסרו כי הנשיא טראמפ והממשל עדיין לא גיבשו תכנית הגנה על בעלי הברית הכורדים שיישארו באזור לאחר עזיבת הכוחות .  על פי תכנית הנסיגה ,  חלק גדול מן הכוחות יעזוב כבר מאמצע מרץ ,  והשאר בסוף אפריל
צבא ארצות הברית מתכוון להתחיל במהלך הנסיגה של כל הכוחות האמריקנים מסוריה עד סוף חודש אפריל ,  זאת על אף שהממשל טרם גיבש תכנית שתגן על לוחמי המיליציה הכורדית ,  בני הברית של ארצות הברית במלחמה נגד דאע"ש ,  ביום שלאחר הנסיגה - כך דווח אתמול  ( חמישי )  ב"וול-סטריט ג'ורנל "  מפי גורמים אמריקניים .  
המועד המעודכן מתפרסם בשעה שהכוחות ממשיכים לנסות ולכבוש מידי ארגון המדינה האסלאמית את שאריות השטח שנותרו בשליטתו ,  ומעתה יפנו הכוחות האמריקנים את תשומת הלב שלהם למאמצי הנסיג .  
לפי התכנית ,  חלק גדול מן הכוחות האמריקנים יעזוב כבר באמצע מרץ ,  והיתר בסוף אפריל .  ארצות הברית וטורקיה ניהלו מגעים במטרה להבטיח את שלומם של הכוחות הכורדים לאחר הנסיגה ,  אולם הסכמות כאלה לא הושגו . 
" השורה התחתונה היא שההחלטה התקבלה ",  אמר לעיתון בכיר אמריקני . " בנקודה מסוימת ,  אם נצליח להשיג התקדמות במגעים הפוליטיים ,  נגיד לצבא להאט את הקצב ,  או שנמשיך  ( בנסיגה )  ללא פתרון פוליטי ",  אמר הבכיר .  עוד נמסר בדיווח ,  כי ארצות הברית החלה לעדכן את בנות בריתה באירופה על המועד המעודכן לנסיגה .  
עוד בוואלה !  NEWSדוח הפנטגון : " דאעש יכול להגדיל את השטח בשליטתו בתוך חודשים"חופש פעולה בסוריה לפני הסלמה איראנית :  המסר שנתניהו יעביר לרוסיהפיגוע שני בתוך ימים :  דאעש תקף כוחות אמריקניים בסוריה 
על רקע תכנית הנסיגה שמתחילה אט אט להתממש ,  גורמים אמריקניים מסרו ביום ראשון שעבר לסוכנות הידיעות בלומברג כי ישראל לוחצת על ארצות הברית לשמור על נוכחות צבאית בדרום סוריה גם אחרי הנסיגה ,  על מנת להרתיע את איראן .  עתידו של המוצב האמריקני הקטן בא-תנף שבדרום סוריה ,  שבתחילה הוקם כמאחז נגד ארגון  " המדינה האסלאמית ",  הוא אחד המכשולים העיקריים ביישום תכנית הנסיגה השנויה במחלוקת של נשיא ארצות הברית .
 לפי הדיווח ,  ראש הממשלה בנימין נתניהו וגורמים אמריקניים סבורים כי נוכחות אמריקנית קבועה היא חיונית לשיבוש קווי האספקה של איראן ללבנון ,  שם היא מחמשת את חיזבאללה .  גורמים ישראליים בכירים שצוטטו על ידי בלומברג אמרו כי על אף שהמספרים של החיילים האמריקנים בא-תנף קטנים מאלו של איראן ,  עצם נוכחותם תשמש אמצעי הרתעה מול טהראן .  

דיווח בארה"ב :  הכוחות האמריקניים ייסוגו מסוריה עד סוף אפריל
על אף פרסום הדד ליין ,  גורמים בארצות הברית מסרו כי הנשיא טראמפ והממשל עדיין לא גיבשו תכנית הגנה על בעלי הברית הכורדים שיישארו באזור לאחר עזיבת הכוחות .  על פי תכנית הנסיגה ,  חלק גדול מן הכוחות יעזוב כבר מאמצע מרץ ,  והשאר בסוף אפריל

