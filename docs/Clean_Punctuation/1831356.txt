63.5% מהיהודים טועים :  הבקעה בריבונות ישראל
רה"מ נתניהו דורש להשאיר בכל הסכם נוכחות צבאית בבקעת הירדן ,  אבל מסקר חדש עולה כי מרבית היהודים כלל אינם מכירים אותה :  רק חמישית מהיהודים ידעו כי היא אינה שטח ריבוני ישראלי
על רקע דרישת ראש הממשלה בנימין נתניהו להשאיר נוכחות צבאית ישראלית בבקעת הירדן ,  נדמה שרוב ניכר מהציבור הישראלי אינו יודע כלל מה מעמדה של הבקעה .  מסקר שבוצע על ידי דליה שיינלדין ממחקרי הגל החדש עולה כי 63.5% מהאוכלוסייה היהודית סבורים שהבקעה היא שטח ריבוני ישראלי ואילו 19% הודו שהם אינם יודעים מה מעמדה .  17.7% בלבד ידעו לענות שהבקעה היא חלק מהשטחים שלא נמצאים בריבונותה של ישראל .   הסקר מעלה עוד כי 9.6% מהנשאלים סבורים כי הבקעה מיושבת על ידי ישראלים בלבד וכי 34.5% מאמינים שבבקעה מתגוררים בעיקר ישראלים ומעט פלסטינים .  17% בלבד יודעים שהיחס הוא הפוך ,  כלומר שבבקעה מתגורר רוב פלסטיני של 65 אלף בני אדם מול מיעוט יהודי של כעשרת אלפים איש .  24% לא ידעו לענות על השאלה .  הסקר מעלה עוד כי 39% מהנשאלים לא הגיעו כלל לבקעה בעשר השנים האחרונות ,  בעוד ש-27.7% אמרו שביקרו בה פעם-פעמיים .  15.6% מהנשאלים אמרו שביקרו שם בתדירות של יותר מפעם בשנה בעשור האחרון .  הסקר נערך במסגרת הקמפיין  " פעולה אחת ביום "  שיזמו האגודה לזכויות האזרח וארגונים נוספים ,  במטרה להעלות את מודעות הציבור למעמד הבקעה .
 לפניות לכתב :  nir_yah@walla.com

63.5% מהיהודים טועים :  הבקעה בריבונות ישראל
רה"מ נתניהו דורש להשאיר בכל הסכם נוכחות צבאית בבקעת הירדן ,  אבל מסקר חדש עולה כי מרבית היהודים כלל אינם מכירים אותה :  רק חמישית מהיהודים ידעו כי היא אינה שטח ריבוני ישראלי

