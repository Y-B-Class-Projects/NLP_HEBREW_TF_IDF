צה"ל מקים מנגנון לתיאום התנועה האווירית בסוריה עם צבא רוסיה
לפי גורם ביטחוני ,  בחיל האוויר החלו בהקמת גוף לתיאום התנועה האווירית במרחב כדי למנוע בעיות זיהוי .  נתניהו יציג בפגישתו מחר עם פוטין את הקווים האדומים של ישראל בנוגע לנוכחות הרוסית בסוריה .  כמו כן ,  תמונות לוויין חושפת כי מטוסים רוסיים הוצבו במדינה
 ( קרי : " תמיכת רוסיה באסד עלולה לגרום להסלמה בסכסוך ")  
על רקע ביקורו מחר  ( שני )  של ראש הממשלה בנימין נתניהו במוסקבה ,  על מנת להיפגש עם הנשיא ולדימיר פוטין בנוגע לפעילות הצבאית של הקרמלין בסוריה ,  אמר גורם ביטחוני כי בחיל האוויר כבר החלו להקים מנגנון טכני לתיאום הפעילות האווירית עם הצבא הרוסי .  זאת ,  במטרה למנוע בעיות של זיהוי ,  בעיקר בין כלי טיס .  במרחב האוויר הסורי פועלים כלי טיס של ארצות הברית ,  רוסיה ,  סוריה וישראל .
 מטרת הביקור היא לצייר קווי עבודה כללים למערכת היחסים בין צה"ל לצבא הרוסי שפועל בסוריה .  לדברי הגורם ,  המהלך משרת את שני הצדדים . " המטרה היא לסגור את רוח הדברים ברמה הגבוהה ביותר בין ישראל לרוסיה ,  וכשזה יורד מהמנהיגים לשטח זה נראה אחרת .  בסוף ,  זה אינטרס של שני הצדדים ",  אמר .
 לקריאה נוספת:נתניהו יודע שאזהרותיו לא ישנו את מדיניות מוסקבה בסוריהארה"ב מודה :  התכנית לאימון המורדים הסורים נגד דאעש נכשלהגורם בצבא אסד :  התחלנו להשתמש בכלי נשק רוסיים חדישים 
במהלך הביקור יציג נתניהו לפוטין את הקווים האדומים של ישראל בכל הקשור לפעילות בשטח הסורי .  בין היתר ,  הדבר כולל סיכול פגיעה בחיילי צה"ל ואזרחי ישראל ,  מעבר כלי נשק שוברי איזון לידי ארגוני טרור ומעבר או שימוש בנשק כימי .  בנוסף לכך ,  יציג ראש אגף המודיעין ,  אלוף הרצי הלוי ,  את המידע הידוע לצה"ל על מעורבות איראן ברמת הגולן . " המקום היחידי ברמת הגולן הסורית שממנו יוצא טרור נגד ישראל הוא האזור בשליטת משטר אסד .  האיראנים מממנים ,  מכווינים ומקדמים את הטרור הזה וחשוב שהרוסים יכירו את התמונה המלאה ",  אמר .  
במערכת הביטחון מעריכים כי קצב הפעילות של הצבא הרוסי ישתנה כשהמורדים בסוריה ,  בראשם לוחמי דאעש  ( "המדינה האיסלאמית ")  ,  יגבירו את ההתקפות על כוחות הרוסים ויסבו להם אבדות בנפש .  לכן ,  הסבירו ,  מנגנון התיאום בין הצבאות הוא בעל חשיבות מכרעת כבר בשלב הנוכחי .  
לפי פרסומים זרים ,  הצבא הרוסי הקים בשבועיים האחרונים בסיס צבאי באזור העיר לטקיה ,  שכולל בין היתר מטוסי תקיפה מסוג סוחוי Su-24 וסוחוי 25 ,  טנקים ,  נגמ"שים ,  כלי שיט ,  יחידות עילית לפעולות נקודתיות והגנה ,  ומערכות לוחמה אלקטרונית ,  בקרה אווירית ומכ"ם .  לדברי גורמי ביטחון בישראל ,  עד כה נהרג לפחות חייל רוסי אחד על אדמת סוריה .
 תמונת לוויין חדשה של שדה התעופה בלטקיה מאששת פרסומים אלה .  התמונה מציגה ארבעה מטוסי קרב ,  ככל הנראה מסוג סוחוי 30SM ,  ניצבים בשורה בשדה התעופה .  בנוסף ,  אתמול אישר שר החוץ האמריקני ,  ג'ון קרי ,  כי מדינתו  " מוטרדת "  מהצבת כלי המלחמה הרוסיים בסוריה ,  ואמר כי הדבר יכול להוות איום על מטוסי הקרב האמריקניים התוקפים את מטרות ארגון דאעש במדינה . " באופן טבעי ,  הימצאותם של מטוסים בעלי יכולת תקיפה אווירית וכן הצבת מערכות טילי קרקע-אוויר מעלות שאלות רציניות ",  אמר בעת מסיבת עיתונאים בבריטניה .  

צה"ל מקים מנגנון לתיאום התנועה האווירית בסוריה עם צבא רוסיה
לפי גורם ביטחוני ,  בחיל האוויר החלו בהקמת גוף לתיאום התנועה האווירית במרחב כדי למנוע בעיות זיהוי .  נתניהו יציג בפגישתו מחר עם פוטין את הקווים האדומים של ישראל בנוגע לנוכחות הרוסית בסוריה .  כמו כן ,  תמונות לוויין חושפת כי מטוסים רוסיים הוצבו במדינה

