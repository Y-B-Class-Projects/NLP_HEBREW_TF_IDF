המאבק בריכוזיות :  הוועדה תגיש מסקנות עד סוף אוגוסט
ראש הממשלה האיץ בוועדה וטען כי היא עובדת כבר 10 חודשים וחייבת לפעול להגברת התחרות ולהורדת המחירים .  הוועדה תמליץ :  לאסור אחזקה צולבת בתאגידים ריאליים משמעותיים ובתאגידים פיננסיים
ראש הממשלה ,  בנימין נתניהו ,  האיץ בצהריים בחברי ועדת הריכוזיות להאיץ את השלמת המסקנות עד סוף אוגוסט 2011 .  נתניהו ציין כי הוועדה בראשות מנכ"ל משרד ראש הממשלה ,  אייל גבאי ,  ומנכ"ל האוצר המתפטר ,  חיים שני ,  חייבת לפעול להגברת התחרות ולהורדת המחירים .
 גבאי שהודיע לפני כחודשים על התפטרותו מהתפקיד ,  אמור לסיים את כהונתו בסוף אוגוסט 2011 ואילו שני שהתפטר היום יסיים בקרוב את תפקידו .  לפי התכנון הראשוני ,  ועדת הריכוזיות אמורה היתה לפרסם דו"ח ביניים ב-15 בספטמבר 2011 ודוח סופי ב-15 בנובמבר 2011 .
 הוועדה לבחינת הריכוזיות ממליצה לאסור אחזקה צולבת בתאגידים ריאליים משמעותיים ובתאגידים פיננסיים משמעותיים על ידי אותו גורם - כך עלה מנייר עמדה שיגיש היום לוועדה מנכ"ל משרד ראש הממשלה אייל גבאי המשמש כיו"ר הוועדה .
 לפי ההמלצות בנייר העמדה ,  יוטל איסור כהונה של דירקטוריון המכהן בתאגידים ריאליים משמעותיים כדירקטור בתאגידים פיננסיים משמעותיים ,  ויוטל איסור שליטה צולבת בתאגידים בנקאיים משמעותיים ובתאגידים פיננסיים משמעותיים .
 עוד מוצע לקבוע תנאים לרכישת נכסים ממשלתיים :  כך למשל לבחון במסגרת תהליכי הפרטה הקצאת זכויות ומכירת נכסים מידי המדינה לגורמים פרטיים פגיעה בתחרות הענפית ובצרכן על ידי יצירת שווקים ענפיים ריכוזיים או מפגש בין שוקי ,  וכן ,  לבחון הבעייתיות בריכוזיות שליטה בתשתיות חיוניות בידי גורם אחד במשק .
 במישור ההגנה על התחרות הענפית מוצע לקבוע קריטריונים מנחים עבור הגורם המפריט ,  וכן התייעצות מקדימה עם הממונה על ההגבלים העסקיים .  במישור ביזור השליטה בתשתיות חיוניות מוצע להגדיר תשתיות חיוניות ולקבוע לגביהן שיקולים מיוחדים בהפרטה ,  לקבוע קריטריונים מנחים עבור הגורם המפריט ,  וכן להטיל מגבלות על אחזקות צולבות בתשתיות חיוניות בהפרטה .
 בנייר העמדה הודגש כי במבנה השליטה של קבוצות עסקיות במשק קיימת פגיעה במשקיעים עקב פער בין אינטרס כלכלי חלקי לשליטה מוחלטת ,  בפגיעה בתחרות בממשק מרובה שווקים ,  ופגיעה ביציבות - פוטנציאל להגברת הסיכון ההיסטמי .
 במישור החברות מוצע לקבוע כלים בממשל התאגידי ,  יצירת שינויים מבניים ,  וטיפול באמצעות מערכת המס :  הפחתות הון ,  דבידנד בין חברתי .  במישור המשקיעים מוצע לפעול לעידוד אקטיביזם מצד המשקיעים ולעידוד פעילות מוסדיים .
 הוועדה צפוייה לפרסם את מסקנות הביניים ב-15 בספטמבר ולפרסם דו"ח סופי ב-15 בנובמבר .  לאחר פרסום מסקנות הביינים יבוצע שימוע לטייקונים ולמי שעלול להיפגע ממנה .  בקרוב תימשך עבודת השוואה של המצב בעולם ,  וייבחנו ההשלכות ליישום ההמלצות ,  מול רשות המסים וגורמי רגולציה ועוד .
 מאז הקמת הוועדה בסוף 2010 היא קיבלה 25 ניירות עמדה מארגונים ואנשים פרטיים .  היא קיימה 15 דיונים במליאה ,  ודיונים רבים בצוותים מצומצמים .  הוועדה האזינה ל-20 דוברים ובהם מומחים ואנשי אקדמיה ,  נציגי המגזר השלישי ,  וארגונים וגופים המייצגים בעלי עניין .
 בוועדה הדגישו כי קיימים כשלים פוטנציאלים באחזקות של חברות ריאליות בפיננסיות כמו פגיעה באיתנות המערכת הפיננסית ,  סיכון ברמת המשק  ( אפקט  " ההדבקה ")  במקרה שאחד החברות הגדולות נקלעת לקשיים ,  וכן ,  פגיעה בתחרותיות :  העברת מידע ,  מניעת אשראי ממתחרים  ,  מימון צולב בין קבוצות עסקיות ועוד .
 חברי הועדה פועלים במסגרת 3 צוותי עבודה :  הצוות לבחינת שליטה באמצעות באמצעות מבנה אחזקות פירמידלי בראשות יו"ר הרשות לני"ע פרופ' שמואל האוזר ,  צוות לבחינת אחזקות ריאליות ופיננסיות בראשות פרופ' יוג'ין קנדל- יו"ר המועצה הלאומית לכלכלה וצוות לבחינת התנאים לרכישת נכסים ממשלתיים בראשות הממונה על ההגבלים במשק פרופ' דוידי גילה .
 לדעת נתניהו ,  הריכוזיות היא אחד הכשלים המרכזיים במשק ,  והורדת מחירים במשק תגרם על ידי הנהגתה של תחרות אמיתית וחופשית ,  בשחרור חסמי כניסה למתחרים חדשים ובלי ספינים .  ללשכת נתניהו נודע ביום חמישי בערב מהתקשורת על  " מכתב הטייקונים "  התומך במעמד הביניים .  בלשכת נתניהו זעמו על המכתב וסירבו להגיב .  נתניהו ביקש לכנס היום  ( יום א' )  את  " ועדת הריכוזיות "  ולהופיע בפניה יחד עם שר האוצר יובל שטייניץ .
 מקורבים לנתניהו טוענים כי  " מכתב הטייקונים "  נשלח לקראת פרסומו בתחילת ספטמבר 2011 של דו"ח הביניים של  " ועדת הריכוזיות ".   " הטייקונים יודעים שהם עצמם אחראים לחלק מיוקר המחייה ,  אבל במקום להוריד מחירים ולעודד תחרות הם מפנים את האש לעבר הממשלה ",  אמרו .  נתניהו נחוש כעת להוביל את שבירת הריכוזיות במשק ,  גם אם זה יפגע בכמה מהטייקונים ,  אמרו בסוף השבוע גורמים בליכוד .
 לדבריהם ,  קיימת צביעות מצד הטייקונים שחתמו על המכתב ותומכים בגל המחאה בעוד הם האחראים להתייקרויות המחירים בתחומם .  לפני שהם תוקפים את הממשלה ומשגרים מכתבים ,  שיואילו להפחית מחירים ברשתות השיווק ,  מוצרי מזון ,  מוצרים לתינוקות ,  סלולר ,  מכוניות ועוד ",  אמרו .
 נתניהו מבקש להילחם בריכוזיות הגוברת במשק הגורמת למחירים גבוהים והוא יבקש מהוועדה לבדוק מדוע קיימת במשק בעיית אי תחרותיות הנובעת מהריכוזיות ,  המונופולים ,  והקרטלים .
 נתניהו חש שישנה כרגע  " רוח גבית "  בציבור למלחמה בריכוזיות בגלל השפעתה על המחירים שמשלם הצרכן הישראלי .  נתניהו הכריז על הקמת הוועדה באוקוטבר 2010 וכעת הוא סבור שהוא יהנה מתמיכה ציבורית בפירוק המונופולים והקרטלים .
 כעת נתניהו גם מרגיש שהוא יכול לזכות לגיבוי ציבורי לאידיאולוגיה הכלכלית שלו :  שבירת הריכוזיות וקידום הצעדים שאותם יזם - רפורמת הקרקעות ,  הפרטה של מנהל מקרקעי ישראל ועוד .  לדעת נתניהו ,  הריכוזיות היא אחד הכשלים המרכזיים במשק ,  והורדת מחירים במשק תיגרם על ידי הנהגתה של תחרות אמיתית וחופשית ,  בשחרור חסמי כניסה למתחרים חדשים ובלי ספינים .  בלא שבירת הריכוזיות  " כל יתר הצעדים המוצעים הם קוסמטיקה ואיפור "-  טוענים מקורבי נתניהו .
  ( עדכון ראשון :  9:41 ) 

המאבק בריכוזיות :  הוועדה תגיש מסקנות עד סוף אוגוסט
ראש הממשלה האיץ בוועדה וטען כי היא עובדת כבר 10 חודשים וחייבת לפעול להגברת התחרות ולהורדת המחירים .  הוועדה תמליץ :  לאסור אחזקה צולבת בתאגידים ריאליים משמעותיים ובתאגידים פיננסיים

