מסתמן :  הכנסת תצביע מחר על פיזורה ,  בחירות במרץ
לפי בכירים בליכוד ,  חברי הסיעה צפויים לתמוך בהצעת החוק של האופוזיציה לפיזור הכנסת .  ההצעה יכולה לעבור סופית כבר ביום שני .  לפיד : " התנהלות נתניהו - חוסר אחריות לאומי בלתי-נסלח "
 מליאת הכנס צפויה להצביע מחר בקריאה טרומית על הצעות חוק לפיזור הכנסת שיזמו סיעות האופוזיציה .  בכירים בליכוד אמרו הלילה  ( שלישי )  לוואלה !  חדשות כי סיעת הליכוד צפויה לתמוך בהצעות הללו ,  מה שיקנה להן רוב .  אחרי שיאושרו ההצעות בקריאה טרומית ,  יחל דיון בתאריך הבחירות שיוסכם על כל סיעות הכנסת ,  והן ככל הנראה ייקבעו לאחד מימי השלישי במרץ 2015 .  זאת בשל ההמלצה לקיים אותן מהר ככל הניתן ולאור העובדה שלא ניתן לקיים בחירות מוקדם מ-90 יום מרגע אישור פיזור הכנסת .
 לאחר הסיכום על התאריך ,  הצעות החוק השונות צפויות להתאחד לנוסח אחד ,  ובשבוע הבא תגיע ההצעה הסופית להצבעה במליאת הכנסת בקריאה ראשונה ,  שנייה ושלישית .  מבחינה טכנית ,  אין מניעה להביא את שלושת הקריאות כבר ביום שני הקרוב ,  וכך בתוך שבוע תתפזר הכנסת .
 בדרך לבחירות - כל הכותרות:הבחירות שבפתח :  אקורד סיום צורם לכהונה מלאת חריקותהתנאים של נתניהו ללפיד :  הקפאת חוק מע"מ אפס והפסקת החתרנותנתניהו על המשבר בקואליציה : " אם לא ייפתר ,  נסיק מסקנות "  
הבוקר התייחס לפיד לראשונה לפגישתו עם נתניהו אמש ,  שבעקבותיה הוחלט ללכת לבחירות ,  ואמר כי ראש הממשלה החליט אמש להוביל את ישראל לבחירות מיותרות . " הוא גורר את המדינה לבחירות שאין בהן שום צורך ,  רק כי הוא עשה 'דיל' עם החרדים .  זהו חוסר אחריות לאומי בלתי-נסלח ",  אמר לפיד בכנס חדרה לאנרגיה בגני התערוכה בתל אביב .  לדבריו ,  נתניהו הציב לו דרישות שידע שהוא לא יוכל להיענות להן , " רק כדי שיגידו לו 'לא' ,  ורץ לספר לחבר'ה ". 
לפי לפיד ,  הבחירות הצפויות אינן מתקיימות בשל נושא מסוים . " אלה בחירות בין אלה שבאו לעבוד ,  ואלה שתוקעים הכול ",  אמר שר האוצר . " אנחנו באנו לעבוד .  זה כל מה שרצינו ,  זה כל מה שאנחנו רוצים .  זה כל מה שביקשנו משותפינו לקואליציה - שיעמדו בהתחייבויות שלהם וייתנו לעבוד ".  הוא התייחס לטענה שלפיה הוא ניסה להקים ממשלה חלופית עם החרדים ,  וכינה אותה  " אבסורד מגוחך של אנשים שהפכו את החשדנות והספינים לדרך חיים ".  
חבר סיעתו של לפיד ,  שר המדע יעקב פרי ,  אמר במשדר וואלה !  חדשות כי לפיד בא לפגישה עם נתניהו מתוך רצון אמיתי לנסות לשקם את מה שניתן . " ראש הממשלה בא לפגישה בהחלטה שהוא הולך לבחירות .  לא היה ניקיון כפיים ",  טען פרי . " יש עתיד לא רוצה בחירות ,  היא לא חושבת שזה הזמן הנכון .  היא רוצה להעביר את התקציב ,  את 'חוק מע"מ אפס' ".  על פי פרי ,  אין כרגע תכניות או מגעים ליצירת גוש מרכז-שמאל ,  אולם לדבריו , " זו הדרך היחידה להוריד את ראש הממשלה בבחירות הקרובות ". 
ח"כ שלי יחימוביץ'  ( העבודה )  אמרה כי הציבור אינו מבין מדוע הולכים לבחירות . " הציבור מסתכל עלינו וחש בחילה מסוימת ",  אמרה יחימוביץ' במשדר וואלה !  חדשות . " אין איזשהו עימות אידיאולוגי .  זו ממשלה שלא עשתה דבר בשביל הציבור וגם הולכת  ( לבחירות )  בשביל שום דבר ".  יחימוביץ' ציינה כי בכוונתה לעשות הכול כדי שלא ייכנסו החרדים לקואליציה , " אך אני גם מודעת למציאות ",  היא הוסיפה .  בנוגע לאפשרות של הקמת גוש מרכז-שמאל ,  היא אמרה : " לא צריך לפסול שום אפשרות ,  וכל אפשרות צריך לבחון לגופה ". 
יו"ר מרצ ,  ח"כ זהבה גלאון ,  אמרה כי אם ההנהגה לא הצליחה להשאיר את הממשלה ,  סימן שהגיע הזמן ללכת לבחירות ושתקום קואליציה אמיתית שבאמת תדאג לאזרחי ישראל . " כשהציבור רואה את כל הגועל נפש הזה ,  מגיע לו לבחור באנשים שידאגו לצרכים שלו ",  אמרה ח"כ גלאון במשדר וואלה !  חדשות .  בנוגע לאפשרות של יצירת גוש מרכז-שמאל ,  היא אמרה כי האפשרות הזאת בהחלט קיימת . " כולנו נהיה חלק מהגוש הזה ",  הסבירה . " אין הגיון בחיבורי מפלגות ,  ראינו מה קרה לליברמן ונתניהו ,  יש הגיון שכל מפלגה תנקז אליה את בוחריה .  אך הבוחרים ידעו שהם מצביעים למפלגה שהיא חלק מגוש שלא תלך עם נתניהו ".  
ח"כ יריב לוין  ( הליכוד )  טען כי המציאות שהייתה קיימת עד כה הייתה בלתי-נסבלת . " מצב שבו שרים בכירים משתלחים בראש הממשלה ומבקרים אותו כאילו הם מהאופוזיציה ,  מנסים להוביל פוטש להחלפתו בעודם יושבים בממשלתו ",  אמר ח"כ לוין במשדר וואלה !  חדשות . " לא נשארה ברירה אלא להגיד ללפיד :  'תסכים לקבל את הקו ואת העקרונות שראש הממשלה מנסה להעביר כמי שעומד בראש המערכת' ".  
לוין מתח ביקורת על התנהלותו של לפיד סביב  " חוק מע"מ אפס "  ואמר : " שר האוצר הוא רק שר האוצר ,  הוא לא ראש הממשלה .  ההתנהלות שלו ,  שבאה להחליף את ראש הממשלה ולהתנהל בלעדיו  לא כך מתנהל שר אוצר ".  כשנשאל אם רצונו של נתניהו ללכת לבחירות הושפע מתחושת עלבון בעקבות אישור  " חוק ישראל היום "  בקריאה טרומית ,  השיב לוין כי לא הייתה לכך השפעה . " ברור לכולם שלראש הממשלה לא היה שום חשש שחוק כזה יתקדם וזו ודאי לא הסיבה ",  הוא הסביר . " ראוי ששריו הבכירים יכבדו אותו ויפעלו בתיאום איתו .  לו זה היה מקרה בודד אני חושב שהיינו מתגברים על זה .  הלקח שצריך להילמד הוא שצריך להפסיק את כל האופנות האלה של פוליטיקה חדשה ולתת למפלגה חזקה לנהל את הממשלה ".  
פיזור הכנסת הצפוי וקיום בחירות בחודשים הקרובים באים אחרי שסיעת יש עתיד ,  והעומד בראשה ,  שר האוצר יאיר לפיד ,  דחו את התנאים שהציב להם ראש הממשלה בנימין נתניהו בפגישה שהתקיימה בין נתניהו ללפיד ,  ושגורמים בליכוד הגדירו  " הזדמנות אחרונה למנוע בחירות ".   " התנאים שהציב היו תנאים שהבהרנו מראש שלא נוכל להסכים להם ,  וישראל הולכת לבחירות במקום להעביר תקציב חברתי ",  נמסר מיש עתיד .
 התנאי הראשון שהציג ראש הממשלה ללפיד היה להפסיק את ההשתלחות והחתרנות נגד הממשלה שהוא חבר בה ,  לרבות הביקורת על הבנייה בירושלים והיחסים עם ארצות הברית .  התנאי השני היה להעביר ,  כפי שסוכם בעבר ,  שישה מיליארד שקלים לתקציב הביטחון לצורך אימונים והצטיידות .  התנאי שלישי היה לשחרר את התקציב עבור הירידה של בסיסי צה"ל דרומה ,  כפי שתוכנן מראש .  כמו כן ,  הבהיר נתניהו ללפיד כי עליו ועל חברי מפלגתו לתמוך ב"חוק הלאום "  שניסח ולהקפיא את הצעת  " חוק מע"מ אפס ".  כבר שלשום הבהירו גורמים ביש עתיד שלא יסכימו להתפשר על  " חוק מע"מ אפס "  וכי אם נתניהו יקפיא את קידומו , " המשמעות ברורה ". 
לפניות לכתב :  omri_n@walla.net.il 

מסתמן :  הכנסת תצביע מחר על פיזורה ,  בחירות במרץ
לפי בכירים בליכוד ,  חברי הסיעה צפויים לתמוך בהצעת החוק של האופוזיציה לפיזור הכנסת .  ההצעה יכולה לעבור סופית כבר ביום שני .  לפיד : " התנהלות נתניהו - חוסר אחריות לאומי בלתי-נסלח "
 
