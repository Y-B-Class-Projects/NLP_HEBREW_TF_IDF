נחיתת חירום 
" ראש הממשלה פונה אתמול במסוק לבדיקות בבית חולים ",  חשף אמש אתר nrg והוציא מבזק בהול והתראות פוש למכשירים ניידים .  הבעיה :  ראש הממשלה לא פונה אתמול במסוק לבדיקות בבית חולים
מבוכה לאתר nrg מבית  " ישראל היום ":  האתר פרסם אמש  ( שבת )  כי ראש הממשלה בנימין נתניהו פונה במסוק לבדיקות בבית החולים הדסה עין כרם בירושלים ,  זאת מבלי לאמת את המידע עם לשכת ראש הממשלה ודובריו .  כתבים מדיניים שהופתעו מהפרסום והתקשרו בבהילות ללשכת ראש הממשלה ,  התבשרו כי אין שחר לדברים .  
באתר העלו לקראת השעה 23:00 מבזק בהול מאת הכתבת יעל פרידסון והוציאו התראת  " פוש ",  אולם מבירור שנערך לאחר הפרסום עלה כי הוא שגוי לחלוטין .  ב-nrg העלו בתחילה מבזק פולו-אפ עם הבהרה של ראש הממשלה לפרסום שלהם עצמם ,  אולם בהמשך מחקו הן את הפרסום המקורי והן את ההבהרה .  הידיעה הייתה באוויר כרבע שעה עד שנעלם לה כל זכר .  
רופאו של נתניהו ,  צביקה ברקוביץ' אמר לחדשות 2 שם פרסמו כי נפוצה שמועה שגויה מבלי לציין את nrg ,  כי  " ראש הממשלה התפוצץ מצחוק "  כששמע על הדיווח השגוי .  
יעל פרידסון מסרה : " אני מנועה מלהגיב ".  מאתר nrg נמסר : " מדובר בתקלה של הדסק .  העניין תוחקר והופקו הלקחים הנדרשים "  

נחיתת חירום 
" ראש הממשלה פונה אתמול במסוק לבדיקות בבית חולים ",  חשף אמש אתר nrg והוציא מבזק בהול והתראות פוש למכשירים ניידים .  הבעיה :  ראש הממשלה לא פונה אתמול במסוק לבדיקות בבית חולים

