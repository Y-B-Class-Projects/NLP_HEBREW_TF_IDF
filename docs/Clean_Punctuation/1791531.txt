ההסתדרות הכריזה על סכסוך עבודה :  הממשלה הגזימה
הוועדה לתיאום וביצוע של ההסתדרות בהמלצת יו"ר ההסתדרות עופר עיני ,  הכריזה על סכסוך עבודה ,  לקראת השבתת המשק בעוד שבועיים במחאה על גל ההתייקרויות .  עיני : " נאמר לממשלה - עד כאן "
  ( צילום :  אבי כהן ,  עריכה :  יאיר דניאל ) 
הוועדה לתיאום וביצוע של ההסתדרות הכריזה היום  ( חמישי )  על סכסוך עבודה במחאה על עליות המחירים במשק .  ההכרזה מאפשרת ליו"ר ההסתדרות ,  עופר עיני ,  להכריז על שביתה כללית במשק בעוד כשבועיים אם הממשלה לא תיענה לדרישות מטה המאבק .
" אנו עדים לתופעה של עליית מחירים בדלק ,  במים ,  בלחם ",  אמר עיני . " לפני כחודש ימים חתמנו על הסכם קיבוצי עם המעסיקים לפיו שכר המינימום אמור לעלות מ-3,850 ל-4,300 שקלים לאוכלוסייה הכי חלשה במשק ,  כמיליון עובדים .  שר האוצר מיד הודיע שהוא מתנגד .  בעקבות האווירה הציבורית שהגיעו למסקנה שהממשלה הזו הגזימה .  פנינו לראש הממשלה נתניהו וביקשנו ממנו שהממשלה תאמץ את הסכם שכר המינימום כדי להקל במעט על המצוקה .  ביקשנו לבטל את עליית המסים בדלק ,  בפחם  ( שגורם לעלייה בחשמל .  ב"ו )  .  ביקשנו הורדה משמעותית למחיר המים ,  שעלו בעשרות אחוזים .  ביקשנו לבטל את המע"מ על המים ולייצר פתרון לתאגידים ". 
יו"ר ההסתדרות הוסיף כי  " בישיבה אתמול לא קיבלנו פתרונות לאף אחד מהסעיפים .  בימים האחרונים פונים עשרות אלפי אזרחים ,  סטודנטים וצעירים שרוצים לומר לממשלה  עד כאן .  אנחנו דורשים מהממשלה להקפיא ולבטל את כל עליות המסים ואת מחירי הדלק ,  הפחם והמים .  אנחנו דורשים את הקפאת מחירי הלחם .  אמליץ בדיון לוועדה לאשר את הסכסוך ולאפשר לנו לקיים הידברות ולהגיע להסכמה ".  בשלב זה כיוון עיני את דבריו לראש הממשלה ואמר : " זו לא זכותך זה חובתך ,  תקשיב לרחשי הציבור ".  
" בכוונתנו לצאת לפעולות מחאה בכל רחבי הארץ עד כדי עצרת גדולה בכיכר רבין .  שותפים למאבק גם מעסיקים וראשי ערים בכל מדינת ישראל ,  אבל אני מקווה שהשכל הישר יגבר והרגש וההתחשבות יהיו חזקים מכל דבר אחר ",  הוסיף .
 הערב יערוך ראש הממשלה מסיבת עיתונאים משלו ,  בה הוא צפוי להציג את חבילת ההקלות הכלכליות לציבור .  לפי הערכות ,  יפרט נתניהו את ההחלטות שהתקבלו על ידיו בנוגע להתייקרות מחירי הלחם ,  המים והדלק ויציג מתווה שגיבש להורדת המחירים .
 
ההסתדרות הכריזה על סכסוך עבודה :  הממשלה הגזימה
הוועדה לתיאום וביצוע של ההסתדרות בהמלצת יו"ר ההסתדרות עופר עיני ,  הכריזה על סכסוך עבודה ,  לקראת השבתת המשק בעוד שבועיים במחאה על גל ההתייקרויות .  עיני : " נאמר לממשלה - עד כאן "
 
