אמו של אלירז פרץ : " לא מאמינים שהבית ייהרס "
 אמו של רס"ן אלירז פרץ ,  שנהרג ברצועת עזה בחודש מרץ ,  שומרת על אופטימיות לקראת ההכרעה בעניין הריסת בית המשפחה בעלי . " אני לא מאמינה שהבית ייהרס .  מקווים להחלטה אנושית "
 תושבי שכונת גבעת היובל שבעלי קמים הבוקר  ( רביעי )  ליום מתוח מאוד ,  בו צפויים שר הביטחון אהוד ברק וראש הממשלה בנימין נתניהו להחליט על גורלו של ביתו של רס"ן אלירז פרץ ,  שנהרג ברצועת עזה לפני תשעה חודשים  .  אולם ,  במשפחת פרץ שומרים על אופטימיות ,  ומאמינים כי הבית לא ייהרס .
 מחר אמורה המדינה להשיב לעתירת  " שלום עכשיו ",  כאשר על פי תוצאות המדידות שערכו במשרד הביטחון ,  שני בתים בשכונה ובהם ביתו של פרץ שנהרג בעזה לפני כחצי שנה ,  אינם נמצאים על קרקע של המדינה .  כעת חוששים בגבעת היובל שהמדינה תשיב כי יש להרוס את שני הבתים .  תושבי השכונה ומשפחת פרץ עצמה מסרבים להאמין לאפשרות הזו ,  וממתינים להחלטת נתניהו וברק . 
" אנחנו אפילו לא מעלים את האפשרות שיהרסו את הבית ",  אומרת מרים פרץ ,  אמו של אלירז . " אינני יכולה לומר שקל לנו היום ושהדבר לא מעסיק אותנו אבל מצד שני אנחנו מלאי תקווה ואמונה שמישהו יתעשת ויימצא הפתרון הטוב ביותר והבית של אלירז לא ייהרס ".  
פרץ ,  ששכלה גם את בנה אוריאל במהלך שירותו הצבאי ,  הוסיפה כי  " אנחנו עדיין עוברים תקופה קשה והדיונים עכשיו על עתיד בית ,  שהוא מלא חיים ומחובר לאדמה ,  רק מקשים עלינו .  הייתי רוצה להיות עסוקה יותר במחשבות על ימי ההולדת של שלושה מילדיו של אלירז שיחולו בקרוב ,  אבל החדשות הבוקר מעלות שאלות ותהיות לצד אמונה גדולה שתתקבל החלטה עם אנושיות ורגישות ".  
בחודשים האחרונים הגיעו מודדים של משרד הביטחון לשכונה ובסיוע תצלומי אוויר הגיעו למסקנה כי שני בתים ,  ובהם בית משפחת פרץ ,  עומדים על שטחים שעובדו חקלאית בעבר ,  מה שמעלה את האפשרות כי מדובר בקרקע פרטית השייכת לפלסטיני או לגורם אחר שהתגורר באזור .  ביתו של רס"ן רועי קליין שהתגורר אף הוא בשכונה נמצא באופן וודאי על קרקע של המדינה .  כעת מקווים בעלי כי המדינה תלבין את שני הבתים הבעייתיים ותפצה כספית את הפלסטיני שיוכיח בעלות על השטח . " אנחנו מקווים שהמדינה תקבל החלטה שיש בה לא רק צדק אלא גם רגישות ",  אומרים בעלי .  

אמו של אלירז פרץ : " לא מאמינים שהבית ייהרס "
 אמו של רס"ן אלירז פרץ ,  שנהרג ברצועת עזה בחודש מרץ ,  שומרת על אופטימיות לקראת ההכרעה בעניין הריסת בית המשפחה בעלי . " אני לא מאמינה שהבית ייהרס .  מקווים להחלטה אנושית "
 
