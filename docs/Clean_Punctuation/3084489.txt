נתניהו בביקור תנחומים : " להוציא להורג את המחבל השפל מחלמיש "
 בביקור ניחום אבלים שערך בבית משפחת סלומון ביישוב אלעד אמר ראש הממשלה כי  " עונש מוות למחבלים זה דבר שהגיע הזמן לעשות במקרים חמורים ".  הוא הוסיף : " צריך שהוא לא יחייך יותר "
 ראש הממשלה בנימין נתניהו אמר היום  ( חמישי )  שבמקרים מסוימים ,  צריך להוציא להורג מחבלים .  במהלך ביקור ניחום אבלים שערך בבית משפחת סלומון ביישוב אלעד ,  אמר נתניהו למשפחה כי  " עונש מוות למחבלים זה דבר שהגיע הזמן לעשות במקרים חמורים .  זה מעוגן בחוק ,  צריך פה אחד של השופטים ". 
נתניהו הוסיף כי  " אם רוצים לדעת את עמדת הממשלה ועמדתי כראש ממשלה ,  במקרה כזה ,  של רוצח שפל כזה ,  צריך להוציא אותו להורג .  צריך שהוא לא יחייך יותר ". 
לקריאה נוספת :" בחרנו בחיים  ולא בייאוש ":  המשפחה מחלמיש חגגה את ברית הנכדבעקבות ההסלמה במהומות :  30 תצפיתניות יסייעו בחמ"לים ביהודה ושומרוןאלמנת הנרצח בחלמיש : " בזכות הלוחם שירה במחבל אני וילדיי כאן "  
הדרישה להחלת עונש מוות על המחבל מחלמיש עלתה כבר בתחילת השבוע על ידי השרים ישראל כץ ונפתלי בנט ,  חברי הקבינט המדיני ביטחוני .  בשנתיים האחרונות ,  על רקע יוזמות חקיקה שונות להחלת עונש מוות למחבלים התברר כי הדין הצבאי מאפשר לדרוש עונש מוות ואף לגזור אותו על ידי החלטה פה אחד של כל השופטים - אך התביעה הצבאית לרוב אינה מיישמת אותו .  עם זאת ,  בדיונים שנערכו בנושא בשנה האחרונה היועץ המשפטי לממשלה אביחי מנדלבליט הביע עמדה לפיה דרישת עונש מוות אפשרית אם זו מדיניות הקבינט .  
הערב ציינו ביישוב אלעד את טקס הברית לנכדו של יוסף סלומון בן ה-70 ,  שנרצח בשבוע שעבר בביתו בחלמיש  ( נווה צוף )  עם שני ילדיו ,  חיה בת ה-46 ואלעד בן ה-36 ,  בזמן חגיגת הולדתו של הנכד שהיום התקיימה בריתו .  התינוק נקרא ארי יוסף ,  על שמו של הסב שנרצח .
 בבית שבחלמיש הייתה בזמן הפיגוע בליל שבת האחרון גם מיכל ,  אשתו של אלעד .  היא הסתירה את חמשת ילדיהם בקומה השנייה של בית המשפחה לאחר שנכנס מחבל נושא סכין והחל לדקור את היושבים לשולחן השבת .  רעייתו של יוסף ,  טובה בת ה-68 ,  נפצעה באורח בינוני עד קשה בפיגוע .  

נתניהו בביקור תנחומים : " להוציא להורג את המחבל השפל מחלמיש "
 בביקור ניחום אבלים שערך בבית משפחת סלומון ביישוב אלעד אמר ראש הממשלה כי  " עונש מוות למחבלים זה דבר שהגיע הזמן לעשות במקרים חמורים ".  הוא הוסיף : " צריך שהוא לא יחייך יותר "
 
