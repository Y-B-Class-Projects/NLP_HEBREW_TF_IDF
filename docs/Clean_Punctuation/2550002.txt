שרה נתניהו :  חששתי להעיר לעוזרת על ג'וקים מתים
בדיון בבית הדין לעבודה ,  העידה אשת ראש הממשלה בתביעה שהגישה נגדה ליליאן פרץ ,  ואמרה כי  " היו לה התפרצויות ".  לדבריה ,  פרץ  " כפתה עצמה עליה "  ולא החזירה לה הלוואות שקיבלה
צוהר דק אל חיי משפחת נתניהו נפתח היום  ( ראשון )  בבית הדין האזורי לעבודה בחיפה ,  בו מתנהלת תביעתה של עוזרת הבית ליליאן פרץ ,  שעבדה בבית המשפחה בקיסריה .  פרץ תובעת את שרה נתניהו בגין תנאי העסקתה .  ובעדות שמסרה בדיון אשת ראש הממשלה ,  אמרה שרה נתניהו כי לעתים חלפו שבועות רבים מבלי שכלל ראתה את פרץ .  לדבריה ,  היא העדיפה שלא להעיר לעוזרת הבית כדי לא להתעמת איתה ,  משום מזגה שנוטה להתפרצויות . " אמרתי שעדיף לא לדבר גם כשראינו הרבה ג'וקים מתים במקלחת ,  העידה נתניהו , " לא היינו החזקים והשולטים בבית ".  
נתניהו ספרה כי לאחר שקיבלה את פרץ לעבודה בחצי משרה ,  היא שילמה לה 2,000 שקלים ,  אולם משפרץ ביקשה העלאה היא הוסיפה לה 500 שקלים לשכר .  כשעבדה פרץ מעבר לנדרש ,  נתניהו פיצתה אותה  " כדי להיות בסדר ".  נתניהו נשאלה על ידי עורך דינה של פרץ האם נכון לומר שהיחסים בין השתיים היו מתוחים בשבועות לפני שהסתיימה העסקתה .  נתניהו השיבה : " לא יודעת מה זה 'מתוחים' - היו התפרצויות במהלך השנים והכרנו את המזג החם שלה ,  אני יודעת שכמה חודשים לפני שעזבה היא הגישה מכתב התפטרות .  אני לא הייתי מעורבת .  לא ביקשתי ממנה אז להישאר ,  אבל היא נשארה ,  והמשיכה להגיע לקיסריה ".  
נתניהו טענה בנוסף כי הלוותה לפרץ סכומי כסף ,  אך כי עוזרת הבית לא טרחה להחזיר את החוב . " מדובר בסכומים של כמה אלפי שקלים מדי פעם - כשהאוטו נתקע לה .  מספר פעמים פשוט לא היה לי נעים ,  ונתתי .  אמרתי לה שיש לה משכורת ,  ואמרתי גם שלקחתי את בעלה לעבודה הרבה פעמים ".  לדברי נתניהו ,  היא הבהירה לפרץ ש"אם נותנים הלוואה צריך להחזיר ,  ושאם היא רוצה מתנה  שתגיד ".   " היא קיבלה ממני גם הרבה מתנות ,  ועד היום הזה שקל אחד לא חזר אליי ". 
נתניהו גם קבלה על כך שפרץ שהתה במחיצתה זמן ממושך ו"תינתה את צרותיה "  באוזניה ,  למרות שהדבר לא היה לה נוח . " כשבאתי לנוח כמה שעות ,  היא הייתה באה ומתיישבת לידי .  היא דיברה איתי על הצרות שלה ,  כך שלא יכולתי לנוח .  היא דיברה על המשפחה ,  על בעלה ,  על הילדים שלו .  ראיתי שעדיף לי להישאר בירושלים ". 
בדיון העידה גם חני דיין ,  מזכירתו של בנימין נתניהו לפני היבחרו לראשות הממשלה .  היא אמרה כי פרץ ,  שהייתה עוזרת הבית של בני הזוג ,  לא התלוננה בפניה על יחס לא ראוי מצד שרה נתניהו ,  אך ציינה בדבריה את נושא השכר הנמוך שקיבלה עוזרת הבית .  נוסף על כך ,  היא אמרה שפרץ הביעה בפניה את חיבתה הרבה לשרה נתניהו ,  ואמרה שאשת ראש הממשלה הייתה נוהגת לכנות את פרץ בכינוי  " כפרה ".  
כמו כן ,  אמרה דיין כי ליליאן פרץ לא נהגה לבקר בבית המשפחה בסופי שבוע ,  והוסיפה כי התדירות שבני הזוג נתניהו פקדו את הבית בקיסריה הייתה תלויה  " בתופעת הטרמיטים והצורך בריסוס בבית ".  השופטת ,  עפרה ורבנר ,  ייעצה לצדדים להגיע לפשרה ,  אך באי כוחה של פרץ דחו הצעה זו .
 לקריאה נוספת:העוזרת בבית נתניהו העידה : " כל מי שעבד שם בכה"שרה נתניהו הגישה תביעת לשון הרע נגד העוזרתהגישור פוצץ :  שרה נתניהו והעוזרת ישובו לבית הדין 

שרה נתניהו :  חששתי להעיר לעוזרת על ג'וקים מתים
בדיון בבית הדין לעבודה ,  העידה אשת ראש הממשלה בתביעה שהגישה נגדה ליליאן פרץ ,  ואמרה כי  " היו לה התפרצויות ".  לדבריה ,  פרץ  " כפתה עצמה עליה "  ולא החזירה לה הלוואות שקיבלה

