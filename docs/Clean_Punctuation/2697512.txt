כך הצליחו חמינאי ורוחאני לשטות באובמה
איראן נקטה שוב בתרגילי מו"מ שעשויים לסייע לה להגיע לפצצה בעוד חצי שנה .  נתניהו המצולק הוא אמנם המפסיד הגדול ,  אך אל לאיראנים לזלזל בו .  וגם :  מה תרוויח רוסיה מההסכם ? 
הסכם הביניים שהתקבל לפנות בוקר  ( ראשון )  בז'נבה בין איראן ומעצמות המערב רחוק מלסיים את העיסוק בסוגיית הגרעין האיראני .  זו רק נקודת הזינוק בדרך לצומת הדרכים המכרעת שאליה יגיעו כל הצדדים בעוד כשישה חודשים .  רק אז בעצם יתברר עד כמה היה ההסכם הזה טוב או רע לישראל ,  לארצות הברית ,  לאיראן ולשכנותיה הערביות ,  ואם הצליח לגרוע מהיכולת של טהראן להגיע לפצצה גרעינית או סייע לה .  ועדיין ,  כבר בשלב הזה ,  ניתן להכריז על כמה מנצחים ומפסידים ,  לפחות זמנית .  
טהראן ומנהיגה העליון עלי חמינאי  ( לצדו של הנשיא חסן רוחאני )  ,  הם המנצחים הגדולים  ( שוב - לפחות לששת החודשים הקרובים )  .  הקהילה הבינלאומית הכירה למעשה בזכותה של איראן להעשיר אורניום ,  כפי שדרש המשטר כל הזמן .  יתרה מכך ,  העולם בעצם הסכים שבחצי השנה הקרובה איראן תמשיך להיות מדינה סף גרעינית  ( אך לא גרעינית - וזה הבדל קריטי )  .  בידי איראן יישארו מאגרי האורניום המועשרים שיש ברשותה ,  אלה לרמה של עד 5% ,  שכבר כיום ניתן להפיק מהם בין שש לשמונה פצצות גרעיניות .  
גם המצב הכלכלי באיראן צפוי להשתפר ,  בשל ההפשרה המידית של שמונה מיליארד דולרים  ( ובהמשך מהכנסה עתידית לקופת המדינה נוכח הסרת חלק מהסנקציות )  .  הסבירות של  " אביב איראני ",  נוסח זה של יוני 2009 ,  תהפוך לנמוכה יותר ומן הסתם התמיכה הציבורית בחמינאי ובשליחו רוחאני רק תעלה .  הנאום הבוקר של הנשיא האיראני והודעתו של חמינאי רק ממחישים עד כמה מדובר מבחינתם בהישג .  
המנצח הגדול השני הוא נשיא ארה"ב ,  ברק אובמה .  למרות הקולות הביקורתיים שנשמעו בישראל ,  בקרב מדינות ערב ואפילו בקונגרס  ( כולל זה של מנהיג הרוב הדמוקרטי בסנאט ,  הארי ריד )  נגד ההסכם ,  הבית הלבן המשיך בשלו עד לחתימה לפנות בוקר .  הציבור האמריקני ,  ערב החגים ,  צפוי לקבל באהדה הסכם שיוצג גם בדעת הקהל בארה"ב כ"היסטורי "  במקומו של מה שעלול היה להפוך לעוד מוקד של מלחמה אמריקנית במזרח התיכון .  
אובמה ינפנף במסמך מז'נבה כהישג נוסף של מדיניות החוץ שלו ,  לצדו של אותו הסכם שהביא לפירוקה של סוריה מנשק כימי .  ואכן ,  הממשל הצליח להסיג לאחור במידה מסוימת את היכולת של איראן להגיע לפצצה גרעינית :  האורניום המועשר לרמה של 20% יומר לאורניום של 3.5-5% או באופן שלא יאפשר להעשיר אותו בעתיד לרמה של 20% .  ובמקביל ,  הפיקוח המערבי על המתקנים בפורדו ובנתנז יוגבר ויתאפשר בכל יום נתון .  
הסעיפים האחרונים יכולים היו להיחשב לניצחון גם למדינות ערב ולישראל ,  מאחר שהאיום הצבאי הגרעיני מטהראן מתרחק .  אולם ,  עצם הישארותה של איראן מדינה סף גרעינית והותרת האורניום המועשר לרמה נמוכה בידיה ,  מעורר חששות כבדים ומוצדקים ,  בירושלים ,  ריאד ,  עמאן ,  מנאמה בירת בחריין ואחרות ,  כי המשטר בטהראן הצליח לשטות באובמה .  לראיית מדינות ערב וישראל ,  איראן נקטה שוב בתרגילי משא ומתן שרק יסייעו לה בעוד שישה חודשים ויותר להגיע לפצצה .
 בנוסף ,  לא ברור מההסכם מה יעלה בגורל ביקורות הפתע במתקנים אחרים ,  מלבד פורדו ונתנז ,  כמו פרצ'ין לדוגמה .  אחד החששות הגדולים במערב הוא מפני פעילות צבאית גרעינית כפי שהתנהלה ,  על פי ההערכות ,  בפרצ'ין .  הכעס בקרב מדינות ערב הסוניות המתונות ובירושלים ,  גדול עוד יותר לנוכח מה שמתפרש כתרגיל ההטעיה של וושינגטון .  על פי דיווח הבוקר בסוכנות הידיעות AP ,  ניהל הממשל האמריקני במשך חודשים שורה של מפגשים חשאיים עם שליחים איראנים ,  עוד לפני שאפילו נבחר רוחאני לתפקיד הנשיא  ( לפני חמישה חודשים )  .  
אל להם לאובמה ולאיראן לזלזל ב"מפסידים ".  משבר האמון שיש כיום בין וושינגטון ומדינות ערב המתונות הוא חסר תקדים ,  לא פחות .  מה שנתפס אולי כטעות של מתחילים סביב היחס האמריקני לנשיא מצרים לשעבר ,  חוסני מובארק ,  ונמשך ביחס ההזוי כלפי שר ההגנה הנוכחי בקהיר ,  הגנרל עבד אל-פתאח א-סיסי ,  הפך לתחושה קשה של בגידה בקרב מדינות ערב ,  בעקבות ההסכם עם סוריה .  כעת ,  המצב בין וושינגטון והבירות הערביות רק יוחמר .  האווירה העכורה הזו יכולה להוביל להתקרבות למוסקבה וגם לבריתות חשאיות עם ישראל ובראשה  " המפסיד הגדול ",  בנימין נתניהו .  
ראש ממשלת ישראל יוצא חבול - ואפילו מצולק - ממאבקיו אל מול הבית הלבן .  שלל מאמציו הגלויים והחשאיים להניא את אובמה מחתימה על ההסכם עם איראן נכשלו .  חלק מהעיתונים בארה"ב טוענים כי הוא מנסה למשוך את אמריקה למלחמה .  גם מבית הוא זוכה לביקורת בגין הצהרותיו המתלהמות בנושא .
 קשה לדעת כיצד יפעלו נתניהו ומדינות ערב כשהם עם הגב אל הקיר .  מן הסתם ,  הם ינסו לעשות הכול כדי שאם טהראן והמעצמות יחתמו על הסכם קבע ,  יהיה זה הסכם שינטרל את יכולתה של איראן לייצר פצצה גרעינית גם בעתיד .  אחד האמצעים לכך יהיה לחץ באמצעות הקונגרס האמריקני על אובמה שלא לסגת בו מהבטחתו שלאיראן לא תהיה פצצה גרעינית .  נראה שלא מעט חברי קונגרס ,  גם דמוקרטים ,  מוכנים כבר היום ללכת לעימות פוליטי ראש בראש עם הנשיא אובמה .  והלחץ הזה רק ילך ויגבר ככל שנתקרב לנקודת ההכרעה ,  בעוד חצי שנה .  
ועוד עניין משמעותי אחד לסיום :  נוכח ההיסטוריה של ניסיונות ההסתרה האיראניים ,  אם יתברר שגם בחודשים הקרובים טהראן עושה צעדים משמעותיים בדרך לפצצה ,  נקודת ההכרעה עבור ישראל תגיע עוד הרבה לפני סיומם של ששת החודשים .
 עוד על הסכם הגרעין:אובמה תקע סכין בגב של ישראל - ושל הערביםבסעודיה מתנגדים להסכם : " גם אנחנו נפתח פצצה"רוחאני : " הכירו בזכויותינו ,  ההעשרה תימשך כרגיל "  

כך הצליחו חמינאי ורוחאני לשטות באובמה
איראן נקטה שוב בתרגילי מו"מ שעשויים לסייע לה להגיע לפצצה בעוד חצי שנה .  נתניהו המצולק הוא אמנם המפסיד הגדול ,  אך אל לאיראנים לזלזל בו .  וגם :  מה תרוויח רוסיה מההסכם ? 

