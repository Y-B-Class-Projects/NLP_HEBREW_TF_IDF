נתניהו הורה :  ישראל תקפיא העברת כספים לאונסק"ו
לאחר שארצות הברית הודיעה שתקפיא העברת 70 מיליון דולרים לסוכנות אונסק"ו בעקבות קבלת הרשות הפלסטינית ,  הורה היום גם ראש הממשלה שלא להעביר מימון בסך 2 מיליון דולרים לארגון
ראש הממשלה בנימין נתניהו הורה היום  ( חמישי )  להקפיא את השתתפות מימון מדינת ישראל בתקציב אונסק"ו ,  ארגון החינוך ,  המדע והחינוך של האו"ם ,  בסך של שני מיליון דולרים בשנה .  זאת ,  בעקבות החלטת הארגון לקבל לשורותיו את הרשות הפלסטינית .  
נתניהו הורה להפנות את התקציב למיזמים של פעולה למען אותן מטרות באזור . " צעדים שכאלה לא יקדמו את השלום אלא רק ירחיקו אותו .  הדרך היחידה להגיע לשלום היא על ידי משא ומתן ישיר ללא תנאים מוקדמים ",  אמר ראש הממשלה .  למרות ההחלטה ,  הבהירו במשרד החוץ כי השגריר למוסדות הארגון ,  נמרוד ברקן ממשיך בפעילותו וכי חברותה של ישראל בארגון נמשכת .
 עוד באותו נושאתגובת ישראל לקבלת הרשות לאונסק"ו :  האצת הבנייהמשרד החוץ : " נשקול המשך היחסים עם אונסק"ו"הרשות התקבלה לאונסק"ו ,  ליברמן :  לנתק הקשר עמה
בהודעה שפרסמה מפלגת קדימה בתגובה להחלטה נכתב כי  " ממשלת ישראל הפסידה בקרב מדיני והיא מענישה את מדינת ישראל על הפסדיה .  קודם היא לא עוצרת את ההישגים הפלסטינים ואחר כך היא מחליטה פשוט לוותר ולצאת מהמשחק ".  עוד נכתב בתגובה כי  " הגיע הזמן שנתניהו יבין שפעולותיו מענישות את בני עמו יותר משהוא פוגע בכל אחד אחר ".  
ההוראה לא להעביר כספים לאונסק"ו מצטרפת להודעת ארצות הברית כי תפסיק גם היא לממן את הסוכנות .  בעוד שישראל מעבירה סכום כספי נמוך יחסית לקופת הארגון ,  ארצות הברית אחראית ל-20% מתקציבו  ( כ-70 מיליון דולרים בשנה )  ,  מתוך 300 מיליון .  קנדה ,  המעבירה 10 מיליון דולרים לארגון מדי שנה ,  נקטה גם היא צעד דומה .  
הפלסטינים מצדם ,  הכריזו כי לאור הצלחתם באונסק"ו ,  בכוונתם להמשיך ולהגיש מועמדות לחברות מלאה ב-16 סוכנויות נוספות של האו"ם ,  בהן בין היתר ארגון הבריאות העולמי  ( WHO )  וארגון הסחר העולמי  ( WTO )  .  גורם פלסטיני בכיר אמר לוואלה !  חדשות השבוע כי בהנהגה הפלסטינית מעריכים שהפלסטינים יזכו לרוב בכל הצבעה כזו וכי קבלה לסוכנויות השונות תוביל בסופו של דבר לקבלה לחברות מלאה באו"ם  קבלה שמועצת הביטחון אמורה לדון בה החודש .
 ההחלטה לקבל את הרשות הפלסטינית לשורותיה של אונסק"ו התקבלה בתחילת השבוע ברוב גדול ,  למרות ההתנגדות האמריקאית .  ארגון אונסק"ו יוזם ומקדם פרויקטים בתחום החינוך ,  העתיקות ,  המדע ,  העצמת נשים ,  ועוד .
 בהכנת הידיעה השתתף פנחס וולף
לפניות לכתבים :  טל שלו - tal_sh@walla.nepinhas_wolf@walla.co.il

נתניהו הורה :  ישראל תקפיא העברת כספים לאונסק"ו
לאחר שארצות הברית הודיעה שתקפיא העברת 70 מיליון דולרים לסוכנות אונסק"ו בעקבות קבלת הרשות הפלסטינית ,  הורה היום גם ראש הממשלה שלא להעביר מימון בסך 2 מיליון דולרים לארגון

