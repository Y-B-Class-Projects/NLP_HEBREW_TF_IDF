המצביעים הערבים של ש"ס והמתנחלים של מרצ :  התוצאות המפתיעות
עם קבלת תוצאות הבחירות ופילוח הנתונים לפי ערים ,  אפשר לזהות כמה מגמות מפתיעות במיוחד .  כך ,  למשל ,  בעיר מגוריו של נתניהו ,  הרוב העדיפו לתת את קולם ליריב ,  ובטייבה 52 תושבים הצביעו לש"ס .  וכמה הצביעו ליכוד בעוטף עזה ? 
תוצאות הבחירות לכנסת ה-20 והניצחון המוחץ של בנימין נתניהו אולי לא הפתיע רבים מאזרחי ישראל ,  אך מפת התפלגות הקולות לפי ערים ואזורים בארץ ,  בהחלט סיפקה כמה הפתעות .  כיצד הצביעו תושבי עוטף עזה ?  מי קיבל קולות מפתיעים בהתנחלויות ?  כמה תמיכה קיבלו המועמדים בערי מגוריהם ?  ומה קרה ביישובים הערבים ?  
דווקא בקיסריה ,  עיר מגוריו של ראש הממשלה ,  העדיפו התושבים באופן מובהק את יריבו של שכנם .  המחנה הציוני גרף 37% מהקולות ,  לעומת 23% בלבד לליכוד .  גם בחיפה ,  עירו של משה כחלון ,  לא הביעו תמיכה במועמד מעירם .  הליכוד והמחנה הציוני קרובים מאוד עם 21% ו-25% בהתאמה ,  בעוד שמפלגת כולנו קיבלה 9% בלבד .
 בחירות 2015 - כותרות נוספות:אחרי הניצחון הגדול ,  החלה המלחמה על חלוקת השלל בליכודמפלגת יחד טוענת לזיופים : " הועלמו פתקים שלנו מהקלפיות"כך ,  זה לא יקרה :  ברוך מרזל שוב נשאר מחוץ לכנסת 
לעומת זאת ,  יו"ר המחנה הציוני ,  יצחק הרצוג ,  יכול להרגיש בבית בעירו ,  תל אביב .  מפלגתו קיבלה 27% מהקולות ,  לעומת 21% לליכוד .  יאיר לפיד ,  אף הוא תושב העיר ,  גרם עם מפלגתו 11% מהקולות התל אביבים .  
ברוב היישובים הערביים זכתה הרשימה המשותפת לרוב מכריע של הקולות .  כך ,  למשל ,  בנצרת היא קיבלה 92% אחוז מהקולות ,  לעומת מפלגת הליכוד שגרפה רק 1.1% וישראל ביתנו עם 0.4% .  אולם גם בקרב הערים הערביות נרשמו כמה הפתעות .  בעיר טייבה שבשרון ,  למשל ,  הרשימה זכתה לרוב גורף של 95% מהקולות ,  ואילו 52 מתושבי העיר הצביעו למפלגת ש"ס .  הבית היהודי זכה ל-14 מצביעים בעיר ,  ומספר דומה קיבלה מפלגת עלה ירוק .  
מתושבי יהודה ושומרון היינו מצפים שמפלגות הליכוד והבית היהודי יזכו לרוב הקולות .  ואכן ,  הליכוד קיבלו 23% מהקולות והבית היהודי עם 24% .  ההפתעה היא ,  שמרצ קיבלה לא פחות מ-1,117 קולות .  גם עלה ירוק קיבלה תמיכה ,  אמנם קטנה של 0.9% ,  עם 1,535 קולות .  אפילו הרשימה המשותפת זכתה ל-75 קולות שמהווים פחות מ-0.01% .  
ומה קורה ביישובי עוטף עזה ?  שם סבלו מאד מאיום הטילים מעזה ,  ושם הפערים בין המפלגות הגדולות עמוקים .  בקיבוץ נירים שבמועצה האזורית אשכול ,  52.14% הצביעו עבור המחנה הציוני ו-35.36% עבור מרצ ,  לעומת שני בני אדם בלבד שהצביעו לליכוד .  בקיבוץ נחל עוז שבמועצה האזורית שער הנגב ,  56.76% מבעלי זכות הבחירה העניקו את קולם להרצוג ,  16.22% העניקו אותו ללפיד ו-4.95% הצביעו לנתניהו .
 בקיבוץ בארי ,  הממוקם גם כן באשכול ,  מקום מגוריו של חיים ילין ,  ראש המועצה שממוקם במקום השביעי ביש עתיד ,  הצביעו רק 7.5% למפלגה בראשות לפיד .  66.42% מחברי הקיבוץ הצביעו להרצוג ,  ורק 2.70% מהקולות ,  שהם 18 בני אדם ,  הצביעו לנתניהו .  
לפניות לכתבת מור שמעוני :  mor.shimony@walla.com
 ( עדכון ראשון :  22:04 )  

המצביעים הערבים של ש"ס והמתנחלים של מרצ :  התוצאות המפתיעות
עם קבלת תוצאות הבחירות ופילוח הנתונים לפי ערים ,  אפשר לזהות כמה מגמות מפתיעות במיוחד .  כך ,  למשל ,  בעיר מגוריו של נתניהו ,  הרוב העדיפו לתת את קולם ליריב ,  ובטייבה 52 תושבים הצביעו לש"ס .  וכמה הצביעו ליכוד בעוטף עזה ? 

