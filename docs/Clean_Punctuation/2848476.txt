אחרי הציוץ על תיק הדתות :  בנט ונתניהו ייפגשו הבוקר
ביום שני האחרון צייץ בנט כי  " מסירת תיק הדתות לש"ס היא סוף המשא ומתן "  - אך הבוקר צפוי המשא ומתן להתחדש ,  כשעל הפרק גם תיק הכלכלה ותיק החינוך .  במקביל ,  גם נציגי ש"ס יפגשו הבוקר עם נציגי הליכוד באותו עניין בדיוק
 ( הנשיא נתן לנתניהו הארכה של שבועיים להקמת הממשלה )  
ראש הממשלה בנימין נתניהו ויו"ר הבית היהודי נפתלי בנט ייפגשו הבוקר  ( שישי )  במשרד ראש הממשלה בירושלים .  זאת ,  לאחר שפגישה קודמת בין השניים ביום שישי שעבר הסתיימה ללא תוצאות .  ביום שני האחרון צייץ בנט בחשבון הטוויטר שלו כי  " נטילת תיק הדתות באופן חד צדדי מהציונות הדתית ,  ומסירתו לידי ש"ס היא סוף המשא ומתן עם הבית היהודי ".  מאז ניסו בליכוד למצוא פתרון לסוגיה ,  אך בינתיים הן בבית היהודי ואין בש"ס מסרבים להתפשר .
 נוסף לתיק הדתות ,  ישנה מחלוקת בין בנט ובין נתניהו גם סביב התיקים שיימסרו לבית היהודי .  בליכוד הציעו לבנט לבחור בין תיק הכלכלה והחינוך ,  וכן הציעו את תיק החקלאות כולל החטיבה להתיישבות לאורי אריאל .  בנוגע לתיק השלישי ,  שאמור להימסר לאיילת שקד ,  אמרו בליכוד כי הוא תלוי בתיק שייבחר בנט ,  וכי אם יבחר בתיק החינוך ,  הבכיר יותר ,  התיק השלישי שיהיה מיועד לשקד יהיה זוטר .  גורמים בבית היהודי אמרו לוואלה חדשות : " שוב אנחנו שומעים על ההצעות מהתקשורת במקום מהליכוד ". 
עוד על המו"מ הקואליציוני:מי יקבל את החינוך ?  לקראת חלוקת הג'ובים בליכודהמו"מ הקואליציוני :  התקדמות במגעים עם בנט ועם ליברמןנתניהו הציע לבנט פיצוי תמורת ויתור על תיק הדתות 
בתוך כך ,  גם צוותי המשא ומתן של ש"ס צפויים להיפגש הבוקר עם הצוותים של הליכוד ,  בניסיון לצאת מהמבוי הסתום שאליו נקלעו השיחות בין המפלגות במסגרת המשא ומתן הקואליציוני .  שתי נקודות המחלוקת העיקריות הן כאמור ,  סוגיית תיק הדתות וכן סוגיית מנהל התכנון במשרד הפנים ,  שצפוי להימסר לידי משה כחלון .  
בליכוד שוקלים איזה  " פיצוי "  להעניק לדרעי בתמורה לוויתור על מנהל התכנון .  כמו כן ,  במפלגה בוחנים אם יש אפשרות שמפלגתו ,  שהובטח לה לקבל את תיק הדתות ,  תסכים להתפשר עם בנט ולאפשר מינוי שני סגני שרים משתי המפלגות תחת שר מהליכוד .  
ביום שני נועד ראש הממשלה בנימין נתניהו עם כחלון ,  ומשתי המפלגות נמסר כי הפגישה הייתה ממושכת והתנהלה באווירה טובה . " במהלך הפגישה הושגה התקדמות במשא ומתן הקואליציוני בין שני הצדדים ",  נמסר בהודעה משותפת . " במקביל ,  נועדו במשכן הכנסת צוותי המשא ומתן של הליכוד ושל כולנו המגבשים את ההסכם .  פגישת המשך בין שני המנהיגים נקבעה ". 
גורם המעורב במגעים בין המפלגות מסר : " הושגה התקדמות משמעותית .  דנו בכל הנושאים הכלכליים ,  מיעד הגרעון ועד לפרטי הרפורמות שכחלון מבקש להעביר .  עוד נודע לוואלה חדשות כי בפגישה סוכם רשמית שתיקי האוצר ,  הבינוי והגנת הסביבה יימסרו לכחלון ,  אך לא הושגה התקדמות בעניין חבילת החוקים שמבקש הליכוד להעביר כדי להגביל את כוחו של בג"ץ ,  ואשר כחלון מתנגד להם .  חלוקת התיקים תלויה בהסכמה על כלל הסוגיות ,  ומותנה בהגדלת מספר השרים .  
בתחילת השבוע קיבל ראש הממשלה נתניהו הארכה של שבועיים להקמת הממשלה מנשיא המדינה ראובן ריבלין .  במהלך פגישה שקיימו השניים במשכן הנשיא בירושלים ,  אמר נתניהו כי הזמן הנוסף דרוש לו על מנת להקים ממשלה  " שתהיה יציבה ,  כדי שנעמוד בכל האתגרים ". 
לפניות לכתב :  omri_n@walla.net.il
 ( עדכון ראשון :  22:00 )  

אחרי הציוץ על תיק הדתות :  בנט ונתניהו ייפגשו הבוקר
ביום שני האחרון צייץ בנט כי  " מסירת תיק הדתות לש"ס היא סוף המשא ומתן "  - אך הבוקר צפוי המשא ומתן להתחדש ,  כשעל הפרק גם תיק הכלכלה ותיק החינוך .  במקביל ,  גם נציגי ש"ס יפגשו הבוקר עם נציגי הליכוד באותו עניין בדיוק

