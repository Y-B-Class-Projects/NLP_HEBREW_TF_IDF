מהגיוס ועד החקירות :  כך סיימה הקואליציה את חייה בקצב אירועים מסחרר
כמעט אף אחד בקואליציה לא התעורר הבוקר בתחושה שמדובר ביום מיוחד ,  אך כעבור כמה שעות הפור נפל - ומילותיו של נתניהו על  " אחריות "  ו"יציבות "  התרוקנו מתוכן .  אף שהחיוכים שנצפו בכנסת יתחלפו בקרוב בסכינים ,  בסופן של בחירות הבזק עשויה הקואליציה לחזור בדיוק לאותו המקום
חמישה שבועות בלבד חלפו מאז שאביגדור ליברמן טלטל את יציבות הקואליציה והודיע על התפטרותו מהממשלה ועד שהעסק התפרק סופית .  חמישה שבועות בלבד חלפו מאז שראש הממשלה בנימין נתניהו נאם בשעת ערב בקריה בתל אביב והזהיר מהתקופה הביטחונית המורכבת שמחייבת אחריות ויציבות ,  עד שהיום  ( שני )  בצהריים המלים הללו התרוקנו סופית מתוכן .  האחריות והיציבות חשובים - אבל בערבון מוגבל .  במשך חמישה שבועות הקואליציה תפקדה במצב גסיסה איטי ,  מקרטעת כמו חולה סופני שמחובר למכונת הנשמה - אבל היום היא סיימה את חייה בקצב אירועים מסחרר .  כמעט אף אחד בקואליציה לא התעורר הבוקר בתחושה שמדובר ביום מיוחד .  תוך כמה שעות התברר שהפור נפל .
 כפי שהתגאה נתניהו שוב ושוב בשבועות האחרונים ,  מדובר באחת הממשלות היציבות אי פעם ,  שתשלים - באופן די נדיר - ארבע שנות כהונה .  ההבדל בין המועד הקבוע בחוק - נובמבר 2019 ,  והמועד שנקבע היום - אפריל - אינו דרמטי בכלל ,  והציבור כבר הבין בשנה האחרונה שהבחירות הן שאלה של מתי ולא של אם .  ובכל זאת ,  לשאלה  " למה עכשיו ?  "  יכולות להיות כמה תשובות .  באופן פורמלי - משבר הגיוס הוא שהביא את הקץ על ימי הממשלה :  מזה קרוב לשנה שהקואליציה דוחה ודוחה ודוחה ודוחה עד אין קץ את סגירת הקצוות של החוק ,  ומבקשת עוד ועוד דחיות מבג"ץ .  הבוקר ,  לאחר שיאיר לפיד הודיע כי הוא אינו מתכוון לתמוך בחוק הגיוס ,  למרות הצהרות העבר שלו ,  התברר סופית שאין דרך לרבע את המעגל :  ללא התמיכה של לפיד ולאור התנגדות החרדים לא הייתה דרך לגייס רוב לחוק ,  ובמקום להתמודד עם זה - בישיבת ראשי הקואליציה הוחלט ללכת לבחירות .
 בחירות 2019 - עוד בנושא:החוק לפיזור הכנסת יאושר טלפונית : " מקווה שהפעם הבחירות יהיו ענייניות"לאן הולכים מכאן ?  מורה נבוכים לפיזור הכנסת | הולכים לבחירותמשרד המשפטים :  העבודה על תיקי חקירות רה"מ תימשך כמתוכנן 
נתניהו - וכך גם כל שאר השותפים שלו - רצו מערכת בחירות קצרה ככל האפשר .  התעכבות בעוד שבועיים או שלושה הייתה מייצרת התנגשויות עם חג הפסח ,  יום העצמאות ,  חודש הרמדאן ,  גוררת את לוח הזמנים עד יוני ומייצרת מערכת בחירות קשה ומתישה .
 באופן לא פורמלי - היו כנראה גם סיבות אחרות .  משר האוצר משה כחלון שדוחף כבר שבועות לבחירות בהקדם האפשרי ועד לרצון לתפוס בהפתעה את הרמטכ"ל לשעבר בני גנץ ,  שדמותו מאיימת על הסדר הקיים במערכת הפוליטית ,  וכמובן - החקירות .  גורמים פוליטיים בכירים מעריכים כי האיתותים מכיוון פרקליטות המדינה על ההמלצות המסתמנות בשוחד האיצו את נתניהו לקבל החלטה על בחירות .  או במילותיו של אחד מראשי הקואליציה ,  שיצא מהישיבה הגורלית היום וסינן  " לנתניהו לא אכפת מכלום ,  רק מהחקירות ".  למרות ההצהרות מלשכת היועץ המשפטי לממשלה כי העבודה על תיקי נתניהו תימשך כרגיל ,  גורמים בכנסת מעריכים כי מנדלבליט לא ירצה להיתפס כמי שמתערב בהליך הבחירות ,  ולכן ישנו סיכוי לא בלתי סביר שלנתניהו יש עכשיו עוד כמה חודשי נשימה לפני שמנדלבליט יצמיד לו גם הוא את התואר  " שוחד ".  
הרבה חיוכים נצפו היום במסדרונות הכנסת - בקואליציה ובאופוזיציה בירכו הללויה על כך שנחסכו מהם עוד כמה שבועות של ריצות ותיזוזים על חקיקה לא חשובה .  דווקא נתניהו ,  מכולם ,  הוא זה שככל הנראה הכי פחות רצה בחירות ,  ולכן התאמץ במיוחד כדי לא לתת לליברמן את פרס פירוק הממשלה וכדי להכניע את האולטימטום של בנט על תיק הביטחון בחודש שעבר .  החיוכים האלה יתחלפו בקרוב מאוד לסכינים שיינעצו בין השחקנים והמפלגות השונים במאבק על הקולות והאלקטורטים .  אבל דווקא בתוך הקואליציה - ייתכן ונראה הרבה פחות ירי בתוך הנגמ"ש .  נתניהו הצהיר היום שהקואליציה הנוכחית היא הבסיס של הקואליציה הבאה ,  וכמעט כל השותפים שלו יחתמו על אותם תיקים ומיקומים בשתי ידיים ,  מה שעשוי לייצר מעין הסכם בלתי כתוב של אי התקפה .  מצד שני ,  נתניהו יוצא כעת לאחת ממערכות הבחירות הקשות של חייו - וממלכתיות היא לא ממש הצד החזק שלו באחרונה .  אבל הוא מקווה שבחירות הבזק רק יסייעו לו לבצר את כוחו - ושבעוד 14 שבועות הוא - והחברים שלו - יחזרו בדיוק לאותו מקום .  

מהגיוס ועד החקירות :  כך סיימה הקואליציה את חייה בקצב אירועים מסחרר
כמעט אף אחד בקואליציה לא התעורר הבוקר בתחושה שמדובר ביום מיוחד ,  אך כעבור כמה שעות הפור נפל - ומילותיו של נתניהו על  " אחריות "  ו"יציבות "  התרוקנו מתוכן .  אף שהחיוכים שנצפו בכנסת יתחלפו בקרוב בסכינים ,  בסופן של בחירות הבזק עשויה הקואליציה לחזור בדיוק לאותו המקום

