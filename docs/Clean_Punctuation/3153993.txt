בכירים בקואליציה מעריכים עם פתיחת מושב הקיץ :  איום הבחירות התרחק 
" למרות הסערות הצפויות במליאה לקראת הדיונים על חוק הגיוס ופסקת ההתגברות ,  גורמים בכירים טענו כי הממשלה תגמור את השנה ללא הליכה אל הקלפי .  הבכירים טענו כי הסקר שניבא שמונה מנדטים לח"כ לוי-אבקסיס עשוי לשנות את התמונה ,  אך עדיין  " הכל מתחיל ונגמר בנתניהו "
 בעוד הכנסת מתכנסת היום  ( שני )  לפתיחת מושב הקיץ ,  שבמרכזו יעמדו סוגיות פוליטיות עם פוטנציאל דרמטי כמו חוק הגיוס ופסקת ההתגברות ,  בכירים בקואליציה מעריכים כי איום הבחירות המוקדמות התרחק לעת עתה .  לפני כחודש וחצי ,  כשהכנסת יצאה לפגרה ,  משבר חוק הגיוס כמעט הוביל את הקואליציה לבחירות מוקדמות ,  אך בשבועות שחלפו ההערכה הרווחת בקואליציה שינתה כיוון ,  על רקע התפתחויות מדיניות-ביטחוניות וכן התפתחויות פוליטיות . 
" כל הסיפור של הבחירות זז הצדה כרגע על רקע המצב באזור ",  אמר בכיר בקואליציה בשיחות סגורות ,  על רקע ההתחממות בגזרת איראן-סוריה והמתיחות בגבול רצועת עזה ,  שמעסיקה את מרבית סדר יומו של ראש הממשלה בשבועות האחרונים .  הבכיר העריך כי הממשלה תסיים את שנת 2018 ללא בחירות .  
עוד בוואלה !  NEWS:לקראת ההכרעה על עתיד הסכם הגרעין :  נתניהו שוחח עם טראמפשר החוץ של ארה"ב :  אם אי אפשר לתקן את הסכם הגרעין - נבטל אותורפורמת הקנאביס :  המרוויחים והמפסידים מהשינוי  " המבורך "  
במקביל ,  על רקע הסקרים שחוזים כי מפלגתה החדשה של ח"כ אורלי לוי-אבקסיס עשויה להיות הפתעת הבחירות הבאות ,  בכירים בקואליציה אמרו לוואלה !  NEWS כי  " התופעה של לוי-אבקסיס שינתה את כל המציאות ".  לוי-אבקסיס זכתה בשבוע שעבר לתוצאה של שמונה מנדטים במספר סקרים שנערכו ,  ובמידה ותשמור על כוחה היא עשויה להיות לשון המאזניים שתכריע את זהותו של ראש הממשלה הבא .  לוי-אבקסיס אמנם גדלה בבית ליכודניקי ואף עשתה את שנותיה הראשונות בפוליטיקה במפלגת ימין - ישראל ביתנו ,  אך לנוכח העוינות ההיסטורית בין נתניהו ובין אביה ,  השר לשעבר דוד לוי ,  במערכת הפוליטית מעריכים כי היא לא בהכרח תמליץ על נתניהו לראשות הממשלה . " עד להופעתה של לוי כמפלגה דומיננטית ,  בכל קונסטלציה - נתניהו הוא ראש הממשלה הבא ,  אבל אם היא באמת תהיה כל כך חזקה היא עשויה לשנות את התמונה ",  אמרו הבכירים . " מבחינת חישובי נתניהו - הוא לא יכול לצאת לבחירות מוקדמות .  זה כמו לקפוץ ראש לתוך בריכה בלי לדעת אם היא מלאה מים ".  
יחד עם זאת ,  על סדר יומה של הקואליציה ישנן סוגיות מורכבות וטעונות שעשויות להתפתח למשברים ,  כמו פסקת ההתגברות ,  חוק הגיוס ,  וחוק הגיור ,  ושותפיו של נתניהו לקואליציה מבינים כי ההחלטה אם לצאת לבחירות מוקדמות עשויה להתקבל במפתיע ,  וכי היא נתונה בידיו של ראש הממשלה בלבד . " הכל מתחיל ונגמר בנתניהו .  גם אם כרגע נראה שהוא אכן החליט לא ללכת לבחירות מוקדמות זה עוד עשוי להשתנות ",  אמרו גורמים בקואליציה .  
בסוף מושב החורף של הכנסת ,  נתניהו כמעט הוביל לבחירות מוקדמות על רקע חוק הגיוס ;  במערכת הפוליטית העריכו אז שההחלטה קשורה למצבו המשפטי והפלילי של נתניהו ,  ולרצונו בבחירות לפני שהיועץ המשפטי לממשלה מקבל החלטה על הגשת כתבי אישום בפרשות השונות שבהן נתניהו חשוד .  שותפיו של נתניהו לקואליציה ,  בשילוב ידיים עם המחנה הציוני והרשימה המשותפת מהאופוזיציה ,  הצליחו לבלום את המהלך ,  אך לפי ההערכה ,  במידה ונתניהו ינסה שוב להקדים את הבחירות ,  הפעם האופוזיציה לא תוכל כבר להתנגד .  

בכירים בקואליציה מעריכים עם פתיחת מושב הקיץ :  איום הבחירות התרחק 
" למרות הסערות הצפויות במליאה לקראת הדיונים על חוק הגיוס ופסקת ההתגברות ,  גורמים בכירים טענו כי הממשלה תגמור את השנה ללא הליכה אל הקלפי .  הבכירים טענו כי הסקר שניבא שמונה מנדטים לח"כ לוי-אבקסיס עשוי לשנות את התמונה ,  אך עדיין  " הכל מתחיל ונגמר בנתניהו "
 
