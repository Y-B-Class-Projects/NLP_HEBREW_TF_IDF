הסדר הגז בדרך לאישור ?  בשבוע הבא יובא המתווה להצבעה בכנסת
חברי הכנסת הופתעו לגלות כי על סדר יומה של מליאת הכנסת מופיע בשבוע הבא סעיף העברת הסמכויות בנושא הגז מהשר דרעי למליאת הממשלה .  מקורבים טוענים כי מדובר בעניין טכני בלבד .  יחימוביץ' : " ניסיון למחטף בחסות הפיגועים "
 האם נמצא הרוב שיאפשר את העברת מתווה הגז ?  כמה חברי כנסת הופתעו לגלות כי על סדר יומה של מליאת הכנסת לשבוע הבא מסתתר סעיף העברת הסמכויות בנושא הגז משר הכלכלה אריה דרעי למליאת הממשלה .  עד כה ,  ניסה ראש הממשלה בנימין נתניהו להביא את הנושא לאישור הכנסת פעמיים ,  אך נאלץ למשוך את ההצעה ברגע האחרון לאחר שהבין כי אין למהלך רוב .  גורמים בקואליציה אשר מעורים היטב בניסיונות להוציא לפועל את המתווה ,  ניסו להפחית מהחשיבות של שיבוץ הסעיף בסדר היום ,  וטענו כי מדובר בעניין טכני . " כרגע זה מופיע בסדר היום ,  זה לא בהכרח אומר שזה יעלה להצבעה ",  אמרו .  
חברת הכנסת שלי יחימוביץ'  ( המחנה הציוני )  הגיבה למהלך וכתבה שלשום בעמוד הטוויטר שלה : " מדובר בציניות ובניסיון לבצע מחטף בחסות הפיגועים .  עוד רגע יקרא ראש הממשלה לאופוזיציה לתמוך במהלך המגונה הזה בשם האחדות הלאומית ולרגל המצב .  אין גבול לציניות ".  
הכנסת אישרה אמנם בחודש שעבר את מתווה הגז .  אלא שלאישור הכנסת אין תוקף של ממש כל עוד שר הכלכלה ,  אריה דרעי ,  לא מוכן לחתום על סעיף שעוקף את הממונה על ההגבלים העסקיים .  דרעי הציע כי במקום שהוא זה שיחתום ,  כל חברי הממשלה יקבלו על עצמם את האחריות ,  וכך ייצא המתווה לדרך .  
הקואליציה הצליחה להעביר את המתווה ,  למרות ששלושה שרים ,  יואב גלנט ,  משה כחלון וחיים כץ ,  הודיעו שהם מצויים בניגוד עניינים ולכן לא יצביעו ,  וזאת הודות לתמיכת חברי ישראל ביתנו .  עם זאת ,  יו"ר ישראל ביתנו אביגדור ליברמן הבהיר כי בנושא העברת הסמכויות סיעתו לא תיתן גיבוי לממשלה ,  ונימק זאת בכך שעל הקואליציה לפתור את הבעיות הפרוצדורליות שלה בעצמה .  כך יצא ,  שהמתווה אושר באופן הצהרתי בלבד .  
מאז ,  תקוע קידום המתווה ומעורר מתיחות רבה בתוך הממשלה ,  בעיקר בין שר האנרגיה יובל שטייניץ ובין השר דרעי .  השניים אף התווכחו בישיבת הממשלה לפני שלושה שבועות בעניין ,  ויכוח שנקטע רק לאחר התערבות נתניהו .  שטייניץ אמר במשדר וואלה !  NEWS בתחילת השבוע כי  " דרעי חייב לחתום על המתווה ".  

הסדר הגז בדרך לאישור ?  בשבוע הבא יובא המתווה להצבעה בכנסת
חברי הכנסת הופתעו לגלות כי על סדר יומה של מליאת הכנסת מופיע בשבוע הבא סעיף העברת הסמכויות בנושא הגז מהשר דרעי למליאת הממשלה .  מקורבים טוענים כי מדובר בעניין טכני בלבד .  יחימוביץ' : " ניסיון למחטף בחסות הפיגועים "
 
