ארדן קרא למנדלבליט :  בדוק את הטענות למעקבים אחרי חוקרי נתניהו
לאחר שאלשיך טען בריאיון בתוכנית  " עובדה "  כי  " גורמים רבי כוח "  עקבו אחרי חוקרי משטרה ,  ביקש השר לביטחון הפנים מהיועמ"ש למצות את בדיקת הנושא . " מדובר באמירה מדאיגה שצריכה להדיר שינה מעיני כל מי ששלטון החוק חשוב לו ",  כתב ארדן
השר לביטחון הפנים גלעד ארדן שלח היום  ( רביעי )  מכתב ליועץ המשפטי לממשלה אביחי מנדלבליט ,  ובו קרא לו למצות את בדיקת הטענות לפיהן בוצעו מעקבים אחרי חוקרים בכירים במשטרה שהיו מעורבים בחקירות ראש הממשלה בנימין נתניהו .  ארדן התייחס לטענות שעלו בריאיון שהעניק המפכ"ל רוני אלשיך ל"עובדה ",  ושם טען כי  " גורמים רבי כוח "  עקבו אחר חוקרי משטרה .  
במכתבו ליועמ"ש כתב ארדן כי  " מדובר באמירה משמעותית ומדאיגה ,  שצרחכה להדיר שינה מעיניו של כל מי ששלטון החוק ועצמאות רשויות האכיפה חשובים לו ".  ארדן כתב מתוקף תפקידו כשר לביטחון הפנים  " אינו יכול להתעלם מהדברים ולעבור לסדר היום ".  
עוד בנושא:קרב בוץ סיציליאני :  אחרי אלשיך והתקשורת ,  נתניהו סימן את לפיד כאויב קיומייום אחרי ההמלצות :  הנשף החגיגי של שוטרי יחידת להב 433יומני ארי הרו חשפו :  כך לחץ נתניהו על לפיד לשנות את  " חוק מילצ'ן "  
ארדן טען כי מגיעות אליו  " פניות רבות מהציבור ומחברי הכנסת בכדי לקבל תשובות בעניין מדאיג זה ",  וכי  " לאור המשמעות הציבורית החמורה והחשש מפגעית אמון הציבור במשטרה פניתי למפכ"ל לקבל תשובות ,  אך הוא טען כי אין באפשרותו לפרט בנושא זה ". 
בסיום מכתבו למנדלבליט כתב ארדן כי  " בהיעדר אפשרות לקבל מידע בנושא ציבורי כה מרכזי ,  ואין ברשותי סמכויות בתחום החקירות ,  יש לעדכן את הציבור בקשר לבדיקה או חקירה המתנהלת או לא מתנהלת בנושא זה ". 
ארדן אמר היום במליאת הכנסת כי  " גם אותי הטרידה האמירה של המפכ"ל .  אני קורא מכאן ליועמ"ש לא להשאיר את הסוגיה הזו בחלל האוויר .  כולם צריכים לקבל תשובות מהירות לשאלה מאוד משמעותית .  אם חלילה מישהו מחפש מידע על חוקרים זה דבר שהציבור צריך לדעת אותו .  גם אני לא ישן בלילה מהשאלה הזו ",  אמר השר לביטחון הפנים .  
ארדן הוסיף כי , " אם חס וחלילה חוקרים שמעורבים בחקירה הכי רגישה במדינת ישראל מישהו מחפש עליהם מידע זה ודאי דבר שהציבור צריך לדעת אותו .  אם המשטרה אינה רשאית למסור את התשובה לחברי הכנסת או אפילו לי כשר לביטחון פנים ,  היועץ המשפטי לממשלה צריך לעשות הכול מרגע זה כדי שהתשובות הללו יינתנו והוא ימסור את הדיווח או את ההבנה שלו למה שקרה לציבור כולו ".  בשבוע הבא צפוי אלשיך להגיע לוועדת הכנסת לדיון מיוחד שיעסוק בטעות שהעלה בדבר מעקב אחרי חוקרים .
 באשר להמלצות המשטרה אמר ארדן כי  " אני מגבה את משטרת ישראל ולא מטיל דופי בכוונות שלה .  אין לנו משטרה אחרת ואני מציע לכולנו לנהוג באיפוק ולא לנסות לרתום החלה כזו או חרת של המשטרה שהיום נוחה שלנו ומחר לא ,  לצרכים פוליטיים .  בסופו של דבר הסמכות היא לא של המשטרה ולא של כלי התקשורת אלא של היועמ"ש .  לראש הממשלה מגיעה חזקת החפות כמו כל אזרח .  הוא צריך להמשיך לנהל את מדינת ישראל באחת התקופות הכי קשות ".  

ארדן קרא למנדלבליט :  בדוק את הטענות למעקבים אחרי חוקרי נתניהו
לאחר שאלשיך טען בריאיון בתוכנית  " עובדה "  כי  " גורמים רבי כוח "  עקבו אחרי חוקרי משטרה ,  ביקש השר לביטחון הפנים מהיועמ"ש למצות את בדיקת הנושא . " מדובר באמירה מדאיגה שצריכה להדיר שינה מעיני כל מי ששלטון החוק חשוב לו ",  כתב ארדן

