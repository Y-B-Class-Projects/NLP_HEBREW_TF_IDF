קרב סכינים :  גם בערוץ האוכל נערכים לבחירות
נבחרת השפים וצופי ערוץ האוכל יחליטו מי הפוליטיקאי שמבשל לא רק  " דילים ",  אלא גם הכי טוב בבית המחוקקים הישראלי
גופי התקשורת הישראלים מסרבים לפספס את תנועת הצופים הגבוהה אשר טמונה במשדרי הבחירות .  כך גם כשמדובר בערוצי הנישה .  לכן ,  בהודעה פרסומית מיוחדת מטעם ערוץ האוכל מבית  " עני תקשורת "  שהופצה הבוקר לראשי המפלגות ודובריהם ,  נקראו מתמודדים שונים לכנסת הבאה לעימות שונה מהרגיל :  הפעם לא ידרשו לענות על נושאי שלום וביטחון ,  חינוך ,  בריאות ורווחה ,  אלא להוכיח לעם ישראל מיהו הבשלן הטוב ביותר .
 את ההחלטה הסופית יקבלו צופי ערוץ האוכל ונבחרת השפים של הערוץ ביום שידורים מיוחד ביום הבחירות במהלכו יצטרף צוות הערוץ לפוליטיקאים שונים במטבח ויסקר את תהליך הבישול ,  מרגע ההחלטה על מתכון מיוחד ,  דרך בחירת המרכיבים למנה ועד להכרזה על המנצח בבחירות הישירות לראשות המטבח .
 שרון למברגר ,  מנכ"ל ערוצי הלייף-סטייל ב"ענני תקשורת ":   " כמו שהצבא צועד על קיבתו ,  עם ישראל ישמח מאוד לראות את הפוליטיקאים שלו עם סינר במטבח ולקבל טיפים לארוחות משפחתיות ובמיוחד ארוחות בריאות .  בימים אלה נפנה לכל המפלגות כדי שיקחו חלק בפרוייקט המיוחד שיעביר גם מסר של משפחתיות ואוכל בריא ". 
שירי לימור-לדרמן ,  מנהלת ערוץ האוכל : " ערוץ האוכל נמצא עם יד על הדופק הקולינרי בכל ימות השנה וכמובן יתן ביטוי בשידוריו גם בתקופת הבחירות הקרובה .  ידוע שבישראל כל אדם הוא שף בפוטנציה ,  לכן הגיע זמן לבדוק אם הנבחרים שלנו מייצגים אותנו גם במטבח ".  

קרב סכינים :  גם בערוץ האוכל נערכים לבחירות
נבחרת השפים וצופי ערוץ האוכל יחליטו מי הפוליטיקאי שמבשל לא רק  " דילים ",  אלא גם הכי טוב בבית המחוקקים הישראלי

