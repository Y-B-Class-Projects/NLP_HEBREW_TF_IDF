נתניהו מגיב לריאיון ברק בוואלה !  NEWS : " ניסיון הפיכה שלטונית "
 ראש הממשלה הגיב לריאיון של ברק ליעקב אילון ואמר כי  " פוליטיקאים לוחצים על היועמ"ש כדי שיגיש כתב אישום ".  ראש הממשלה ושר הביטחון לשעבר הגיב : " האיש שאמור לשמור עלינו מדאעש - משקשק מריאיון בוואלה !  NEWS "
  ( אהוד ברק בריאיון ליעקב אילון בתכנית וואלה !  TALK )  
ראש הממשלה בנימין נתניהו הגיב אתמול  ( חמישי )  לריאיון שהעניק ראש הממשלה לשעבר אהוד ברק לוואלה !  NEWS ואמר : " יצא המרצע מהשק :  לחץ של אנשי תקשורת ופוליטיקאים על היועץ המשפטי וגורמי האכיפה כדי שיגישו כתב אישום בכל מחיר נגד ראש הממשלה נתניהו ".  בפוסט שפרסם בעמוד הפייסבוק שלו הוסיף : " זהו ניסיון לבצע הפיכה שלטונית בדרך לא דמוקרטית ".  
בעקבות הפוסט צייץ ברק : " פתטי .  הפיכה ?  למישהו עף הבורג .  האיש שאמור לשמור עלינו מדאעש - משקשק מריאיון בוואלה !  NEWS .  מריחים את הזיעה מבלפור עד לכאן .  ככה נראית תחילת הסוף ".  גם ח"כ מיקי רוזנטל ,  שאוזכר בפוסט של נתניהו ,  התייחס לתגובתו : " ‏מה לא ברור ביבי ?  ראש ממשלה הגון מחליפים בקלפי ,  ראש ממשלה מושחת מודח בהכרעת דין .  זה קרה לאולמרט - ואתה הולך בדרכו .  לא הפיכה ולא בטיח ". 
בתוך כך ,  הבוקר ייחקר נתניהו בפעם השלישית בגין פרשות 1000 ו-2000 שבהן הוא חשוד .  בתיק 1000 נחקר חשד שלפיו ראש הממשלה קיבל טובות הנאה מאנשי עסקים ,  המפיק ההוליוודי ארנון מילצ'ן והמיליארדר האוסטרלי ג'יימס פאקר .  תיק 2000 עוסק בשיחות שניהל נתניהו עם מו"ל ידיעות אחרונות ,  ארנון נוני מוזס ,  שבהן עלה החשד כי האחרון הציע סיקור אוהד בעיתונו בתמורה לכך שהראשון יפעל לקידום חוק  " ישראל היום ". 
לקריאה נוספת :" האופוזיציה האמיתית בישראל היא אני ,  דרוקר ואלדד יניב ".  אהוד ברק יורה20 שנות שלטון בחקירה :  למה המנהיגים שלנו מסתבכים עם החוק ? נתניהו : " אותי חוקרים ?  זו בדיחה .  מותר לקבל מתנות מחברים "  
בריאיון ליעקב אילון מתח ברק ביקורת על התנהלותו של נתניהו . " נתניהו נגרר ,  הוא לא מוביל את המדינה .  זאת ממשלה שאין לה לא חזון ולא דרך .  הפסיביות ,  הפסימיות ,  החרדתיות ,  ומידה של קורבניות שנתניהו עצמו נכלא בהם וגורר איתו את כל הממשלה .  זה מתכון להידרדרות שיכולה להביא לקריסת הפרויקט הציוני כולו .  היום זאת ממשלה שכשנסכם אותה ,  גם אם היא תימשך עוד 15 שנה ,  זה יהיה אין כלום כי לא היה כלום ולא יהיה כלום ",  אמר .
 לגבי הפרשות שבהן נחקר נתניהו הוסיף ברק כי  " במדינה מתוקנת ,  נתניהו לא היה יכול להמשיך לתפקד ".  הוא קרא לראש הממשלה להכריז על נבצרות אם יומלץ להגיש נגדו כתב אישום . " כולנו מאחלים לו שבתקופה קצרה תוכח חפותו ,  אבל ראש ממשלה איננו יכול לתפקד כשעוסקים בהגשת כתב אישום נגדו על התנהגותו האישית .  הרי היועץ המשפטי לממשלה ,  שבמציאות הישראלית הוא גם התובע הכללי ,  צריך לדון עם ראש הממשלה על עוד נושאים כמו עמונה ,  ואחר כך ללכת לחדר השני ולדון בהגשת כתב אישום נגד אותו ראש הממשלה .  ההתנהגות של היועץ המשפטי מוזרה אבל אני לא חושב שצריך להשעות אותו ,  אלא הוא צריך לפעול בצורה הרבה יותר החלטית . 
" אתה מסתכל מסביב ורואה שאין אופוזיציה .  האופוזיציה הייתה צריכה להגיד את הדברים שאני אומר בטוויטר .  מישהו אמר לי שהאופוזיציה היום בנויה מחמישה אנשים :  רביב דרוקר ,  אלדד יניב ,  אמנון אברמוביץ ,  ליאור שליין ואנוכי .  המחנה הציוני מתעסקים בעיקר בכך שלא יזהו אותם כאוהבי ערבים ,  ולפיד נראה כאילו הוא מתעסק רק בכך שלא יזהו סדק בינו לבין ביבי ".  
וואלה !  TALK היא תכנית ראיונות חדשה עם יעקב אילון .  בכל שבוע נארח דמות משפיעה ומסקרנת לשיחה מעניינת אחד על אחד .  השבוע  אהוד ברק מדבר על הכול ,  וגם מצייץ .  הצטרפו אלינו לריאיון המרכזי של סוף השבוע באתר ובאפליקציית וואלה !  NEWS
 ( עדכון ראשון :  20:15 )  

נתניהו מגיב לריאיון ברק בוואלה !  NEWS : " ניסיון הפיכה שלטונית "
 ראש הממשלה הגיב לריאיון של ברק ליעקב אילון ואמר כי  " פוליטיקאים לוחצים על היועמ"ש כדי שיגיש כתב אישום ".  ראש הממשלה ושר הביטחון לשעבר הגיב : " האיש שאמור לשמור עלינו מדאעש - משקשק מריאיון בוואלה !  NEWS "
 
