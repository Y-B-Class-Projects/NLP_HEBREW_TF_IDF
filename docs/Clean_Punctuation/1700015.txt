מרכז הליכוד לרה"מ :  אסור לחדש הקפאת הבנייה
מרכז הליכוד שוב מאגף מימין את ראש הממשלה .  חברי המרכז אישרו פה אחד החלטה לפיה בתום מועד ההקפאה תחודש הבנייה בהתנחלויות .  השר בני בגין : " הצו יפוג ולא יבוא צו אחר במקומו "
  ( צילום :  אבי כהן ,  עריכה :  דורון שטיין ) 
כשמועד סיום תקופת הקפאת הבנייה ממשמש ובא ,  מרכז הליכוד העביר היום  ( חמישי )  מסר חד משמעי וברור לראש הממשלה בנימין נתניהו  ב-26 בספטמבר הבנייה יוצאת מההקפאה .  בישיבת מרכז המפלגה שהתקיימה אחר הצהרים הקריא השר בני בגין את החלטת הקבינט המדיני-ביטחוני על הקפאת הבנייה בנובמבר האחרון והכריז כי בתום תקופת ההקפאה היא אכן תסתיים .  
בגין אמר כי  " בהחלטה ישנם שישה סעיפים ,  החשוב לעניינו הוא סעיף 4 ,  הקצר בסעיפים ,  המונה 14 מילים בלבד :  'בתום תקופת ההשהיה ,  הממשלה תשוב ליישם את מדיניות הממשלות הקודמות בנושא הבנייה ביהודה ושומרון' .  בהתאם להחלטה זו הוצא צו אלוף .  ב-26 בספטמבר 2010 צו האלוף הזה יפוג מאליו .  לא יבוא צו אחר במקומו ". 
מרכז הליכוד אישר פה אחד את הצעת ההחלטה לפיה  " מרכז הליכוד מחזק ומגבה את המתיישבים ביהודה ושומרון .  מרכז הליכוד בעד המשך הבנייה והפיתוח בכל חלקי ארץ ישראל לרבות הנגב והגליל ,  ירושלים רבתי ויהודה ושומרון .  מרכז הליכוד קורא לכל נציגיו בכל המוסדות הנבחרים לפעול ברוח החלטה זו ולקדם את פיתוח ההתיישבות ביהודה ושומרון ". 
יוזם הישיבה ,  ח"כ דני דנון אמר כי , " אנחנו מחזקים את ראש הממשלה ,  תומכים בו ואומרים לו 'תהיה חזק כמו שבשנת 1996 היה נשיא אחר שאמר לך אל תבנה בהר חומה .  בסופו של דבר בנית בהר חומה' .  אותו דבר נראה גם באריאל ,  בעלי ובכל ישובי השומרון ובנימין .  אסור לטמון את הראש בחול .  בעוד שבועיים ראש הממשלה ייפגש עם נשיא ארצות הברית ברק אובמה וישמע מסר ברור :  החזון שלו הוא מדינה פלסטינית וחלוקת ירושלים .  ירושלים תישאר מאוחדת והליכוד ישמור על ירושלים .  בי"ח בתשרי יפוג צו ההקפאה ". 
ואולם ,  חרף נושא הדיון המהותי ,  נרשמה נוכחות דלה של חברי המרכז בישיבה .  מתוך כ- 2,300 חברי מרכז ,  הגיעו לישיבה כ-200 בלבד .  גורמים בסביבת ראש הממשלה אמרו לוואלה !  חדשות כי , " הנוכחות הדלה מוכיחה שראש הממשלה הוא הכוח האמיתי ,  כאשר הוא לא נמצא גם חברי המרכז לא מגיעים לישיבה ". 
לסגן השר איוב קרא היה הסבר אחר להיעדרות מרבית חברי המרכז . " מרכז הליכוד מחולק היום בין המונדיאל שאנשים לא יכולים לוותר עליו ,  לבין אלו שרואים במרכז הליכוד הצגה טובה יותר מהמונדיאל ",  הוא אמר . " לא היתה כוונה לייצר 'שריר' כלפי ראש הממשלה .  כולנו תומכים בו .  הוא לא הגיע כי יש לו עיסוקים אחרים ותוצאות ההצבעה היו ידועות מראש ". 

מרכז הליכוד לרה"מ :  אסור לחדש הקפאת הבנייה
מרכז הליכוד שוב מאגף מימין את ראש הממשלה .  חברי המרכז אישרו פה אחד החלטה לפיה בתום מועד ההקפאה תחודש הבנייה בהתנחלויות .  השר בני בגין : " הצו יפוג ולא יבוא צו אחר במקומו "
 
