פרשת  " ביביטורס ":  המבקר קיבל סמכויות חקירה חריגות
מבקר המדינה קיבל מהוועדה לביקורת המדינה בכנסת סמכויות של ועדת חקירה לאחד מעובדיו ,  כדי שיוכל לחקור את פרשת הנסיעות של רה"מ .  בין השאר הוא יוכל לחייב עדים להופיע בפניו
פרשת  " ביבי טורס "  עוברת לטיפולו של מבקר המדינה .  לבקשת המבקר מיכה לינדנשטראוס ,  הוועדה לביקורת המדינה של הכנסת אישרה היום  ( רביעי )  לעוזרו לענייני השחיתות הציבורית ,  נחום לוי ,  סמכויות של ועדת חקירה .  בהתאם לסמכויות שאושרו ,  לוי יוכל לזמן גם עדים שאינם משתייכים למשרדי ממשלה או לארגונים ממשלתיים - ולחייב אותם להופיע בפניו .  מבקר המדינה הגיש כבר היום את הבקשה לוועדה לביקורת המדינה ,  משום שחברי הכנסת יוצאים לפגרה .  
חברי הוועדה זועמים על יו"ר הוועדה ח"כ יואל חסון  ( קדימה )  על המחטף שהוא ביצע ,  לטענתם ,  בקיום ישיבת הוועדה שהעניקה סמכויות של ועדת חקירה לנחום לוי .  לדברי חבר הוועדה ,  ח"כ אופיר אקוניס  ( ליכוד )  ,  הוא כלל לא ידע על כינוס הוועדה . " זה נראה כמו מחטף של יו"ר הוועדה חסון ",  אמר .  בקואליציה מתקיימות התייעצויות כדי לבחון כיצד ניתן לפעול בעקבות ההתפתחויות .
 עוד נודע כי הזימון לישיבה המיוחדת נשלח לחברי הוועדה 20 דקות בלבד לפני הישיבה שהתקיימה בשעה 14:15 .  למרות הנוהג הקיים ליידע את התקשורת בישיבות ועדה ,  כתבי הכנסת כלל לא קיבלו את ההודעה בנושא .  בסופו של דבר השתתפו בוועדה מלבד חסון ,  שני חברי כנסת נוספים בלבד - שלמה מולה ומרינה סולודקין ,  שניהם חברי קדימה .  מולה ,  אגב ,  לא חבר ועדה והוא החליף את ח"כ עתניאל שנלר בישיבה .  בדיון בועדה כלל לא הוזכר נושא תחקיר ערוץ 10 על ראש הממשלה בנימין נתניהו ,  אלא הדיון עסק בבקשה כללית להעניק לנחום לוי את הסמכויות הנדרשות .
 מוקדם יותר היום אמר לינדנשטראוס ,  כי  " ברמה העקרונית זה לא תקין שאנשי ציבור נוסעים על חשבון נדבנים ותורמים ".  הדברים נאמרו בהתייחסותו של המבקר לתחקיר של רביב דרוקר בתוכנית  " המקור "  בערוץ 10 על נסיעותיו של ראש הממשלה בנימין נתניהו ורעייתו שרה במימון גורמים פרטיים ,  בין היתר בתקופה שכיהן כחבר כנסת ושר .  
גם ראש הממשלה בנימין נתניהו התייחס היום לפרשת הנסיעות .  במסגרת פרויקט  " World View "  של YouTube ,  ששודר בערוץ 2 ,  אמר נתניהו : " הדבר הכי נורא הוא שכדי לפגוע בי מטווחים ישר את אשתי בצורה איומה ולא הוגנת .  אני מבשר לכל העיתונאים - לא יעזור לכם .  זו רשעות וצביעות ואשאר פה עוד שנים רבות .  שום דבר לא מומן שלא כדין .  הכל מומן כהלכה .  אני פועל ואפעל לפי הדין .  יש פה מסע מתוזמר של הכפשה .  הנסיעות היו בהתאם לסטנדרט המקובל לראשי ממשלה לשעבר .  אלה לא היו נסיעות פרטיות .  הכל עוות ,  כי נסעתי לאירוע שהם ציבוריים לגופים שבאים לעזור למדינת ישראל ". 

פרשת  " ביביטורס ":  המבקר קיבל סמכויות חקירה חריגות
מבקר המדינה קיבל מהוועדה לביקורת המדינה בכנסת סמכויות של ועדת חקירה לאחד מעובדיו ,  כדי שיוכל לחקור את פרשת הנסיעות של רה"מ .  בין השאר הוא יוכל לחייב עדים להופיע בפניו

