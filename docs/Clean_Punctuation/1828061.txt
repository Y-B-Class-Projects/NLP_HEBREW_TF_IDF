נתניהו על פרשת האחים עופר : " לא אישרנו לעגון באירן "
 בישיבת ועדת החוץ והביטחון נשאל ראש הממשלה בנימין נתניהו על פרשת הסחר ,  לכאורה ,  בין האחים עופר לאירן .  נתניהו אמר כי כלל לא ידע על כך . " נודע לי על זה מפי עיתונאית "
 ראש הממשלה בנימין נתניהו התייחס היום  ( שני )  בישיבת ועדת החוץ והביטחון של הכנסת לפרסומים לפיהם תאגיד האחים עופר ניהל קשרי מסחר עם אירן .  במענה לשאלה של ח"כ אופיר אקוניס ,  האם משרד ראש הממשלה אישר לספינות לעגון באירן ,  השיב נתניהו : " משרד ראש הממשלה לא אישר את המגעים הללו .  נודע לי עליהם מפניה של עיתונאית .  בדקתי עם הגורמים המוסמכים במשרדי ,  לא היה כל אישור למגעים ,  הגעה או פריקה של מטענים באירן .  יש לנו מדיניות מאוד ברורה בנושא ". 
אמש אישרה חברת טנקר פסיפיק כי העבירה מאירן ואליה נפט גולמי ומוצרי דלק מעובדים .  לטענתה ,  המסחר הופסק מספר חודשים לפני שהוטלו הסנקציות הבינלאומיות על אירן .  יש לציין שהחוק הישראלי אוסר על מסחר עם אירן ללא קשר לסנקציות הבינלאומיות שהוטלו עליה .
 שלשום הכחיש ראש לשכת המסחר ,  התעשייה והמכרות האירני ,  מוחמד נהבנדיאן ,  כי ארצו מקיימת קשרי מסחר כלשהם עם ישראל ובכלל זה עם חברת  " טנקר פסיפיק "  של משפחת עופר ,  כך דיווחה העיתונות באירן . " החדשות אודות עסקיהן של חברות ציוניות באירן הועלו במערב בגלל נכונותן של מספר מדינות לכונן קשרים עסקיים עם אירן ",  טען נהבנדיאן .
 בשבוע שעבר הודיע הממשל האמריקאי כי הטיל סנקציות על שבע חברות זרות ,  בהן חברת הספנות של האחים עופר בגין קשרים עסקיים בין החברות לאירן ,  אשר סייעו ,  לדברי הממשל האמריקאי ,  במימון תוכנית הגרעין האירנית .
 
נתניהו על פרשת האחים עופר : " לא אישרנו לעגון באירן "
 בישיבת ועדת החוץ והביטחון נשאל ראש הממשלה בנימין נתניהו על פרשת הסחר ,  לכאורה ,  בין האחים עופר לאירן .  נתניהו אמר כי כלל לא ידע על כך . " נודע לי על זה מפי עיתונאית "
 
