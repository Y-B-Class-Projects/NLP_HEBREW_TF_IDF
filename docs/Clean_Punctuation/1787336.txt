רה"מ למרקל : " חושש מכוח איסלמי קיצוני במצרים "
 מנהיגי ישראל וגרמניה קיימו מסיבת עיתונאים משותפת בירושלים . " מובארק הבטיח רפורמות - אבל טרם ראינו תוצאות "  אמרה הקנצלרית ,  ונתניהו הזהיר מתסריט אימים
 ( באדיבות ערוץ 1 ) 
ראש הממשלה בנימין נתניהו וקנצלרית גרמניה ,  אנגלה מרקל ,  קיימו הערב  ( שני )  מסיבת עיתונאים משותפת בירושלים .  השניים התייחסו למהומות במצרים ,  למשא ומתן בין ישראל לרשות הפלסטינית ,  לסנקציות על אירן וליחסי הידידות בין ישראל לגרמניה .
 נתניהו פתח את דבריו ואמר כי  " ישנו מקום אחד במרחב העצום שבין פקיסטן וג'יברלטר שיציבותו אינה מוטלת בספק ,  והמקום הזה הוא ישראל ".  ראש הממשלה סירב להתייחס לפרסומים לפיהם ישראל אישרה למצרים להזרים כוחות צבאיים לסיני ,  כחריגה מהסכם השלום בין המדינות ,  אך ציין כי  " לפני למעלה מ-30 שנה התחולל שינוי עצום באזור ,  ולכולנו יש אינטרס לשמור אותו .  במשך 30 שנה מצרים לא הפרה את הסכם השלום ,  והיא גם לא הפרה אותו בימים האחרונים ",  אמר .  הוא ציין כי ישראל ממקדת את מאמציה בסיוע לאזרחים הישראלים הנמצאים כרגע במצרים ,  וכי  " ישראל דואגת מהאפשרות כי כוח איסלאמיסטי קיצוני ינצל את המהומות כדי להשתלט על המדינה ",  דאגה שלדבריו שותפים כל המנהיגים עימם שוחח בימים האחרונים .
 הקנצלרית הגיבה אף היא למהומות במצרים ,  וסיפרה כי שוחחה עם נשיא מצרים ,  חוסני מובארק ,  ואמרה לו כי יש צורך בדיאלוג עם המפגינים .  לדבריה , " מובארק דיבר על רפורמות אבל עוד לא רואים את תוצאותיהן .  חשוב שהרפורמות יהיו אגרסיביות על מנת שיצליחו לרצות את העם ". 
השניים התייחסו גם לקשרים הענפים שבין גרמניה וישראל .  נתניהו אמר כי  " העם היהודי יודע היום שמדובר בגרמניה אחרת ,  גרמניה שעומדת איתנו במאמץ להבטיח את עתידה ,  ביטחונה ושגשוגה של ישראל .  אני והקנצלרית שוחחנו על הפרויקטים המשותפים שלנו הנוגעים לביטחון ,  לכלכלה ,  למדע ,  לטכנולוגיה ,  להגנת הסביבה ,  לאמנות ולתרבות ".  מרקל אמרה בעניין כי  " שתי המדינות זוכרות את השואה ומחויבות לעתיד אחר ,  ולכן גרמניה מחויבת לביטחונה של ישראל .  אלא שבשנים האחרונות החלטנו שהמגעים האלו צריכים לעסוק גם בעתיד ",  ובהמשך מנתה את הפרויקטים המשותפים לשתי המדינת .
 נתניהו ניצל את מסיבת העיתונאים גם כדי להתייחס לנושא הסנקציות נגד גרעין ומאמציה לפתח נשק גרעיני .  נתניהו בירך את מרקל על עמדתה העקבית בעניין ,  וציין כי  " עמדה זו דרושה היום יותר מאי פעם ,  שכן איראן שולחת מסר ברור לקהילה הבינלאומית שאין לה כוונה לזנוח את שאיפותיה לפתח נשק גרעיני .  עם זאת ,  כדי שהסנקציות הללו ישכנעו את איראן לזנוח את תכנית הגרעין שלה ,  היא צריכה לדעת שאם הסנקציות לא יפעלו ישנה אופציה אחרת .  במהלך 16 השנים האחרונות הייתה רק שנה אחת שבה איראן הפסיקה את תוכנית הגרעין שלה ,  והדבר קרה כשאיראן האמינה שארצות הבירת תנקוט באותה אופציה אחרת ,  ב-2003 .  
מרקל הגיבה לדאגת נתניהו ואמרה כי  " גרמניה תעמוד בהתחייבויותיה ,  והדברים אמורים גם לגבי אירן והסנקציות נגדה .  אנחנו יודעים שאירן היא איום על העולם כולו ,  ולא רק על ישראל ,  ונמשיך לפעול בעניין ". 

רה"מ למרקל : " חושש מכוח איסלמי קיצוני במצרים "
 מנהיגי ישראל וגרמניה קיימו מסיבת עיתונאים משותפת בירושלים . " מובארק הבטיח רפורמות - אבל טרם ראינו תוצאות "  אמרה הקנצלרית ,  ונתניהו הזהיר מתסריט אימים

