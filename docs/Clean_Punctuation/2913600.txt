 " מגרשים את החושך ":  אשת ראש הממשלה הדליקה נר שני עם נשות הליכוד
שרה נתניהו התארחה בטקס של נשות הליכוד והודתה להן : " סמל ומופת ליכולת נשים להגשים את עצמן ".  היא הוסיפה : " משוכנעת שננצח את הטרור ".  אישתו של אמיר אוחנה שמת באומן הודתה לנתניהו : " זה לא מובן מאליו "
 רעיית ראש הממשלה ,  שרה נתניהו ,  השתתפה הערב  ( שני )  כאורחת כבוד בטקס הדלקת נר שני של חנוכה של נשות הליכוד שהתקיים בכפר המכביה .  במהלך הערב נשאה נתניהו דברים ואמרה כי  " נשות הליכוד הן סמל ומופת ליכולתן של נשים להגשים את עצמן ולתרום תרומה משמעותית  מאחורי הקלעים ועל הבמה  למען עם ישראל ולמען מדינת ישראל ".  
" בחג החנוכה אנו מעלים על נס את גבורת עמנו שחידש את עצמאותו .  עמנו שבחר להפיץ לעולם אור ובכך להרחיק את החשיכה ",  המשיכה נתניהו , " הסיפור של חנוכה אקטואלי מאי פעם ,  כשעמנו ממשיך לגרש את החושך ,  ממשיך להילחם על קיומו ולהפיץ אור וטוב לעולם ". 
עוד ידיעות בוואלה !  NEWS:ראש המוסד הבא הוא יוסי כהן ,  ראש המועצה לביטחון לאומיאחרי 62 שנה :  הפנימיות הצבאיות סוגרות את שעריהןשקד בברלין : " סימון מוצרים עלול להוביל לחרם על ישראל "  
נתניהו הוסיפה כי  " ראש הממשלה עושה הכול כדי להילחם בטרור ולשמור על ביטחון ישראל .  המלחמה בטרור נחושה ותקיפה מתמיד .  אני משוכנעת בכך שגם את גל הטרור הזה אנחנו ננצח ,  כפי שעמנו ניצח את הטרור במאה השנים האחרונות .  אני סומכת על ראש הממשלה שימשיך לעשות הכול כדי לשמור על עמנו ,  ארצנו ומדינתנו  ויודעת שגם אתן מסכימות איתי .  אין ראוי ממנו להוביל את עם ישראל בעת הזאת ".  
בסיום דבריה ביקשה נתניהו להודות לחברות הליכוד על תמיכתן במערכת הבחירות האחרונה ,  על רקע  " מתקפה חסרת תקדים של הכפשות ושקרים ו'שיימינג' אכזרי שביקש לפגוע בשלטון הליכוד באמצעות פגיעה אישית בי ",  לדבריה . " אתן תמכתן ,  חיזקתן והאמנתן  ועל כך ,  ועל כל מה שאתן עושות מדי יום ביומו למען הכלל ,  למען מדינתנו ,  אני מבקשת להודות לכן מעומק לבי ",  הוסיפה .  
מיטל אוחנה ,  רעייתו של אמיר שנהרג באומן שבאוקראינה ,  נשאה אף היא דברים במהלך ערב והודתה לנתניהו על פעילותה ותמיכתה בזמן שבעלה נעדר ,  ועד לאיתור גופתו והבאתה לקבורה בישראל . " קיבלתי המון תמיכה ואהבה מראש ממשלת ישראל בנימין נתניהו ורעייתו הגברת שרה היקרה לליבי ",  אמרה מיטל , " אלפי מילים לא יספיקו להודות את הכרת הטוב שבלבי לגברת שרה נתניהו .  זה לא מובן מאליו ,  הסיוע שקיבלתי למציאתו של אמיר ,  הבאתו ארצה וקבורתו ,  והכל בצניעות ובשקט .  גם היום הגברת שרה נתניהו מחזקת אותי ודואגת למשפחתי ולילדיי .  אני רוצה להודות על כך מעומק לבי ".   

" מגרשים את החושך ":  אשת ראש הממשלה הדליקה נר שני עם נשות הליכוד
שרה נתניהו התארחה בטקס של נשות הליכוד והודתה להן : " סמל ומופת ליכולת נשים להגשים את עצמן ".  היא הוסיפה : " משוכנעת שננצח את הטרור ".  אישתו של אמיר אוחנה שמת באומן הודתה לנתניהו : " זה לא מובן מאליו "
 
