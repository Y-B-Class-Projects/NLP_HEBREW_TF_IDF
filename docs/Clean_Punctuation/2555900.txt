נתניהו שוקל לצמצם  " פרק ההמתנה "  למצביעים בפריימריז
לוואלה !  חדשות נודע כי ראש הממשלה שוקל לקצר את פרק הזמן שמצטרפים חדשים צריכים להמתין לפני שיוכלו לבחור לרשימה לכנסת ,  כדי להחליש את מחנה פייגלין .  הסיכויים לכך נמוכים
פרסום ראשון :  גורמים בליכוד הביעו אמש  ( ראשון )  חשש כי ראש הממשלה ,  בנימין נתניהו ,  מנסה לבטל או לצמצם במידה ניכרת את תקופת ההמתנה של מצטרפים חדשים לליכוד ,  בטרם יוכלו לבחור את נציגיהם לרשימת המפלגה לכנסת .  מטרת המהלך ,  כפי שנודע לוואלה !  חדשות ,  היא לאפשר למתפקדי צחי הנגבי לבחור בשר לשעבר לתפקיד .  
למרות כשלון ניסיון הפילוג במפלגת קדימה ,  שהגה הנגבי ,  הנושא לא ירד מהפרק עד כה .  שרים וחברי כנסת החלו באחרונה לפקוד חברים כדי להיערך לקראת אפשרות שהמהלך ייצא אל הפועל .  לפי שעה הסיכויים להצלחת המהלך נמוכים .  
הניסיון של נתניהו לצמצם את  " תקופת ההכשרה "  נועד בעיקר לפגוע בכוחם של מחנה משה פייגלין והמתנחלים בליכוד ,  שמתנגדים לכך .  בכירים במפלגה וכן ראשי סניפים מתנגדים גם כן למהלך מחשש שצעד זה יחליש את מעמדם ויחזק את מעמדו של הנגדי ,  שחוזר לשורות המפלגה כשבע שנים לאחר שפרש ממנה ,  עם הקמת מפלגת קדימה .  הנגבי זכה לפופולריות רבה הן בקדימה והן בליכוד . " כרגע לא נראה שיש מומנטום לדבר כזה .  המהלך בכל מקרה לא היה יוצא אל הפועל ,  מפני שזה פוגע ישירות באלה שפקדו עד עכשיו ",  הסבירו בכירים בליכוד .
 לדבריהם , " יש רגישות גדולה כלפי מפקדי ארגזים מניסיונות העבר ,  ולכן יש לכך התנגדות לכך מקיר לקיר .  אפילו ב-2006 ,  כשהיה צורך בשינוי החוקה ליצירת מומנטום לאור התרסקות המפלגה ,  לא עשו זאת .  גם לא כשראש הממשלה רצה לדחות את הוועידה בזמנו .  מהלך כזה יוביל להתקוממות של הימין ושל ראשי הסניפים יחד ".  
ביום חמישי שעבר ערך הנגבי כנס פעילים לראשי קבוצות ופעילים בולטים בקדימה כדי לצרפם לליכוד .  כפי שפורסם לראשונה בוואלה !  חדשות ,  בתום הכנס רובם המכריע התפקד .  ההערכה היא כי יחד איתם הוא יצליח לפקוד כ-2,000 חברי קדימה לליכוד .  הפעילים הבינו כי קיים סיכוי שיוכלו להצביע ,  אך גם סיכוי למצב שונה ,  ובכל זאת הם בחרו ללכת בעקבות הנגבי .
 בינתיים ,  בליכוד לא פורשים שטיח אדום להנגבי .  גורמים במפלגה אמרו כי  " צחי יודע לזהות התרסקות מפלגה .  ב- 2005 כשזיהה התרסקות הליכוד הוא ערק לקדימה .  ב- 2012 כשזיהה התרסקות קדימה הוא עבר לליכוד .  זה לא מראה על יציבות .  הוא צפוי להתקבל במפלגה ברגשות מעורבים ויהיה עליו לעבוד קשה מאוד כדי להוכיח ששב לליכוד מטעמים אידיאולוגיים ולא כסאולוגיים ".  
בליכוד חוששים בעיקר מאות הקלון שדבק בהנגבי ,  שבגינו נאלץ להתפטר מהכנסת .  הדבר יפחית את ערך המתקפה על האישומים הפליליים של חיים רמון ,  כשהליכוד יבקש לתקוף את מפלגתם של ציפי לבני ורמון . " כשצחי היה בשמאל התקשורת הגנה עליו ,  אבל עכשיו ההגנה הוסרה ",  חוששים הבכירים . " כשהליכוד יתקוף את רמון ,  יאמרו :  'הנה ,  גם אצלכם זה קיים' ". 
מהליכוד לא נמסרה תגובה לכתבה .  צחי הנגבי מסר בתגובה : " אני לא מגיב להאשמות של אנונימיים .  מי שפחדן לא ראוי לתגובתי ".  

נתניהו שוקל לצמצם  " פרק ההמתנה "  למצביעים בפריימריז
לוואלה !  חדשות נודע כי ראש הממשלה שוקל לקצר את פרק הזמן שמצטרפים חדשים צריכים להמתין לפני שיוכלו לבחור לרשימה לכנסת ,  כדי להחליש את מחנה פייגלין .  הסיכויים לכך נמוכים

