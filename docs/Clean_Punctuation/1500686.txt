להגיד  " לא "  לאובמה ,  ולהתפלל
אם לבנימין נתניהו היה חוט שידרה ,  הוא היה ניצב בגאון מול דרישתה של ארה"ב להקים מדינת טרור בגדה .  מיכאל קליינר מחכה לראש ממשלה יהודי אמיתי
השאלה אם ישראל יכלה לעמוד מול לחץ אמריקאי שייכת לעידן שחלף ואיננו . " הלחץ האמריקאי "  הוא מונח שבטל קורבנו ,  והוא אינו דומה במאומה לסוג הלחץ שמפעיל הציר אובמה-קלינטון על נתניהו .  אובמה לא יכול לייצג את  " הלחץ האמריקאי "  המסורתי והמוכר ,  מהסיבה הפשוטה שאובמה הוא לא המנהיג האמריקאי הסטנדרטי .  אובמה כבר מזמן מעל אמריקה ,  והוא כבר מזמן לא סתם מנהיג ,  אלא סוג של מלך העולם הקורא תגר רק על מעמדו של אלוהים .  זו הסיבה שהוא עלול להיות מסוכן לשלום העולם ובעיקר ליהודים .  
מי שקורא את המסרים המרומזים ,  שהופכים לכותרות מפורשות בדפי הניו-יורק טיימס ,  מבין ש"הלחץ האובמי "  טומן בחובו איומים ברוטליים על ישראל ,  ושבעיני אובמה וקלינטון ,  יהודי שאינו מקיים את מצוותם ,  דינו כרת .  את התשובה לשאלה אם ניתן לעמוד מול המכבש האובמי ולהשאר בחיים ,  לא נוכל לדעת ,  כשאר מול הנשיא ניצב בנימין נתניהו .  אובמה וקלינטון יודעים מי זה ביבי ,  או לפחות חושבים שהם יודעים .  בדיוק כמונו .  
נתניהו יוכל להנות מהספק עד לנאום התשובה שלו ביום ראשון .  רק לפני ימים אחדים הוא דחה את דרישת אובמה להפסקת הבנייה ביהודה ושומרון ,  בטענה שהיא דרישה בלתי הוגנת ,  והנה כבר היום אפשר לקרוא הדלפות של גורמים פוליטיים בכירים ,  שטוענים כי זה רק עניין של ימים אחדים עד שהוא יניף דגל לבן .  השאלה אם עמוד השדרה של נתניהו ,  שהתרגל במהלך כהונתו הראשונה להתכופף ,  עד כדי השתוחחות ,  באזור הבית הלבן או וואי פלנטיישן ,  יחזיק מעמד הפעם ,  עלולה להתגלות כשאלה רטורית כבר בשבוע הבא .  רוב הסיכויים שנתניהו המזגזג והקורץ ,  יבצבץ ויישלף מבעד לשריר שהוא עשה לאובמה והלוואי שנתבדה .
 לכן ,  על מנת להעניק סיכוי כלשהו לרעיון ה"מפחיד "  של עמידה מול לחץ אמריקאי ,  כדאי להכנס למעבדה אנושית קטנה שבה השחקנים מתחלפים ונתניהו יוצא מהזירה .  בואו נניח לרגע שראש הממשלה של ישראל הוא ח"כ מיכאל בן-ארי מהאיחוד הלאומי ולא נתניהו .  האם במקרה כזה התשובה שלנו תהיה אוטומטית ,  שאי אפשר לעמוד מול הלחץ האמריקאי ?  מה היה עושה ח"כ מיכאל בן ארי לו היה בנעליו של ראש הממשלה ?  האם יש סיכוי שהוא היה מסכים לעקרון של שתי מדינות לשני עמים ? 
יש מקום להניח ,  שלו בן ארי היה יושב על כיסא ראש הממשלה ,  הדרישה האמריקאית כלל לא היתה מגולגלת לפתחו .  הרי אין גוזרין על הציבור או על מנהיגו גזירה שלא יוכל לעמוד בה .  היות והתשובה של בן-ארי היתה ברורה מראש ,  והיא שאין הוא יכול להכיר בזכות הפלשתינים למדינה בארץ ישראל ,  הרי שהאמריקאים היו נזהרים שלא למתוח את החבל איתו עד כדי אולטימיטום .
 אבל גם אם היתה הדרישה האמריקאית העומדת לפניו מינורית יותר ,  גמישה יותר ,  עם יותר נקודות יציאה וכשאובמה מטפס על סולם הרבה פחות גבוה ,  הרי שלבן-ארי יש תשובה מן המוכן שלנתניהו לעולם לא תהיה .  בן ארי ,  כאיש מאמין ,  היה משלח את אובמה כלעומת שבא ,  ואומר לו כי הוראות הוא מקבל רק מאלוהים ובפעם האחרונה שהוא בדק  אלוהים לא היה שחור ,  לא לבן וגם לא בכל צבעי הביניים .  הוא היה מסביר לו כי נגד הגרעין האיראני ,  התוקפנות האמריקאית ,  העויינות האירופית ותאוות הרצח הפלשתינית ,  הוא מעמיד יד חזקה וזרוע נטויה ,  שהוכיחה את עצמה בעבר .  מה לעשות מורא שמים ,  משחק תפקיד הרבה יותר חשוב אצל בן-ארי ממורא בשר ודם .
 בן-ארי גם לא היה מחכה שבוע כדי להמציא תוכנית מדינית חלופית .  תוכניתו המדינית מוכנה מראש ,  והיא היא טרם נוסתה וטרם נכשלה .  לתוכניתו מספר עקרונות ברזל :  ארץ ישראל שייכת לעם היהודי ולשום עם אחר אין זכויות עליה .  לכן ,  לעולם לא תקום בארץ ישראל מדינה פלשתינית ,  ולעולם לא נבקש רשות לבנות ולהתיישב בחבלי ארצנו .  אז מה הפתרון לבעיה הפלשתינית ?  הפתרון הוא עידוד ההגירה מרצון מישראל למדינות ערב ,  בתקצוב ישראלי ,  אמריקאי ואירופאי והכנת תוכנית עולמית ליישוב הפליטים הפלשתינים מחדש בארצות מוצאם ,  באופן שיוכלו לחיות ולהתקיים בכבוד ובעיקר להוות חלק מרוב ולא חלק ממיעוט .
 בן ארי היה מבקש מאובמה לא לנפנף בשואה וזוועותיה מול אחמדיניג'אד ,  בשעה שהוא לא מפסיק להסתחבק עם מכחיש השואה אבו מאזן .  בן-ארי היה דוחה בשאט נפש את ההשוואה המרומזת בין מצב הפלשתינים לרדיפות השחורים בארה"ב ומזכיר לאובמה ,  שמנהיגו הבלתי מעורער של העם היהודי ,  שבניגוד לאובמה היה כבד הפה וכבד לשון ,  נשא אשה כושית לאשה .  שאין דמיון קל אפילו בין אפליה על רקע צבע עור לבין מאבק קיומי מול אוייבים שרוצים לראות אותנו בים ,  ושעם ישראל בחר בו לראשות ממשלה כדי להגיד לא למדינה פלשתינית ,  להדוף לחץ אמריקאי ולהשאר בחיים .
 אינני מצפה שנתניהו יהפוך לארי או אפילו לבן-ארי .  אני גם לא מצפה שיהפוך לצ'רצ'יל ,  אבל לפחות שייזכר בדבריו .  כשצ'רצ'יל היה זקן וחולה בהתקרבו לגיל 90 הוא נשאל פעם איך הוא מרגיש עם כל שלל המחלות שהוא לוקה בהן .  תשובתו היתה צ'רצ'ילית טיפוסית : " בהתחשב באלטרטיבה אני מרגיש מצויין ".  נתניהו יודע שלמדינה ערבית על גב ההר תהא משימה אחת ויחידה  להחריב את היישוב היהודי חסר ההגנה שלמרגלותיה לאורך שפלת החוף הצרה .  הוא מבין מצויין שקיומה של מדינה פלשתינית ביו"ש  גוזר על ת"א ,  כפר-סבא ופתח תקווה  חיים נוסח שדרות ,  במקרה הטוב .
 לכן ,  נתניהו צריך לדעת שהוא מוכרח להדוף את הלחץ האמריקאי ,  להגיד לא לאובמה ,  לא למדינה פלשתינית בין הירדן לים  כי בהתחשב באלטרנטיבה זהו הצעד המתבקש .  במקום להגיד אין ברירה מוכרחים להתקפל ,  עליו להגיד אין ברירה ,  מוכרחים להגיד לא ולהתפלל .  להגיד לא לאובמה ולהתפלל לאלוהי ישראל .
  * מיכאל קליינר כיהן בכנסת ה-15 כחבר כנסת מטעם סיעת איחוד לאומי-חירות - התנועה הלאומית

להגיד  " לא "  לאובמה ,  ולהתפלל
אם לבנימין נתניהו היה חוט שידרה ,  הוא היה ניצב בגאון מול דרישתה של ארה"ב להקים מדינת טרור בגדה .  מיכאל קליינר מחכה לראש ממשלה יהודי אמיתי

