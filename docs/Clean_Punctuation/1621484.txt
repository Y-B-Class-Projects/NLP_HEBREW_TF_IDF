הארגונים הירוקים : " ביבי ,  ישראל נחנקת "
 הארגונים הירוקים ערכו הפגנות ברחבי הארץ בהן קראו לרה"מ לנקוט בעמדה ירוקה .  הפעילים קראו לקידום התחבורה הציבורית בארץ ולביטול הקמת תחנת הכוח הפחמית באשקלון
 ( צילום :  שי מכלוף ועוז מרון ,  עריכה :  ענת ברק ) 
בתל אביב ,  ירושלים ,  אשקלון ,  רמת חובב ,  חיפה וגם בקופנהגן .  פעילים של ארגון  " מגמה ירוקה "  קיימו היום  ( ראשון )  במספר מוקדים אירוע נגד הקמת התחנה הפחמית באשקלון ובדרישה שממשלת ישראל תכריז על הפחתת פליטות המזהמים וגזי החממה שלה .  הפעילים ערכו טקסים הפגנתיים ברחבי הארץ ,  ובהם מיצגים המסמלים את המזהמים העיקריים בישראל ,  וכן הדלקת נרות חנוכה .  השמש שהדליק את הנרות היה בדמותו של ראש הממשלה .
 הפעילות התקיימה במספר מוקדים .  באשקלון התקיים טקס ליד ארובות תחנת הכוח הפחמית ,  בתל אביב קראו המפגינים לקידום התחבורה הציבורית על חשבון כלי הרכב הפרטיים .  ברמת חובב הפגינו הפעילים מול מפעלי רמת חובב ,  בחיפה התקיים הטקס מול המפעלים המזהמים במפרץ חיפה ,  ובירושלים התקיימה הפגנה מול ביתו של ראש הממשלה .
 בתוך כך ,  נציגי משלחת ארגוני הסביבה הישראלים לוועידת האקלים הצטרפו לצעדה הענקית שהתקיימה אמש בקופנהגן וקראו לבנימין נתניהו לאמץ את המחויבויות הבין לאומיות של המדינות המפותחות להפחתת פליטות גזי חממה .  המפגינים הישראלים הניפו שלט ענק הקורא לעצור את הקמת התחנה הפחמית .  
גיל יעקב ,  מנכ"ל מגמה ירוקה המשתתף בדיונים בקופנהגן אמר ,  כי  " מדינות רבות כבר השכילו להפנים את התועלת במעבר להתייעלות אנרגטית ולשימוש במקורות אנרגיה מתחדשים .  עבורן ,  הקמת תחנות כח פחמיות אינה אופציה .  אנו קוראים לראש הממשלה לגלות מנהיגות ולהוכיח מחויבות לנושא ,  וכצעד ראשון להכריז על ביטול הכוונה להקים תחנת כח פחמית נוספת בישראל ואימוץ החלופות ". 
ארגון  " מגמה ירוקה ",  שלח היום מכתבים למנכ"ל משרד ראש הממשלה ,  אייל גבאי ,  למנכ"ל משרד האוצר ,  חיים שני ,  וליו"ר המועצה הלאומית לכלכלה ,  הפרופסור יוג'ין קנדל .  במכתבים מציין הארגון כי  " ישראל ניצבת בפני הכרעה היסטורית .  עליה לבחור בין עשייה משמעותית שתציב אותה בשורה הראשונה של מדינות העולם המפותח ,  לבין עשייה פשרנית שתשאירה הרחק מאחור ".  

הארגונים הירוקים : " ביבי ,  ישראל נחנקת "
 הארגונים הירוקים ערכו הפגנות ברחבי הארץ בהן קראו לרה"מ לנקוט בעמדה ירוקה .  הפעילים קראו לקידום התחבורה הציבורית בארץ ולביטול הקמת תחנת הכוח הפחמית באשקלון

