מאיר דגן נפרד מהשרים :  עשיתי כמיטב יכולתי
ראש המוסד היוצא סיכם הבוקר בישיבת הממשלה את כהונתו בת שמונה השנים .  רה"מ בנימין נתניהו נפרד ממנו ואמר כי  " דגן העצים את היכולת המדינית והמבצעית של המוסד "
  ( צילום :  גדעון צנטנר ,  עריכת וידאו :  יאיר דניאל ) 
ראש המוסד היוצא ,  מאיר דגן ,  שיסיים את תפקידו בסוף השבוע הקרוב ,  נכח הבוקר  ( ראשון )  בישיבת הממשלה ונפרד מהשרים ומראש הממשלה לאחר שמונה שנים בהן מילא את התפקיד .  בפתח הישיבה בירך דגן את מחליפו בתפקיד ,  תמיר פרדו ואמר כי  " בסוף השבוע הזה אעביר את הפיקוד .  תמיר פרדו שיימלא את מקומי הוא מינוי ראוי ונכון ,  ואתגרים קשים ומורכבים עומדים בפניו ובפני המוסד .  אני מאחל לו הצלחה ". 
דגן גם ציין את המסירות הגדולה שהיה עד לה במהלך שירותו . " אני מסיים למעלה מ-43 שנים בשירות המדינה .  נפלה בחלקי הזכות לעמוד בראש המוסד .  זו חבורה מעולה וייחודית של נשים וגברים ,  החדורים בתחושת שליחות ועושים לילות וימים שלא על מנת לקבל פרס .  הם פועלים ללא סיוע של מטוסים או שריון ,  וללא אפשרות חילוץ ,  כשהמגן היחיד שלהם הוא חריפות השכל ,  הכיסוי האישי ואומץ הלב .  אין להם אפילו אפשרות לספר לבן הזוג על מעשיהם - רק הבדידות היא בן הזוג הקבוע שלהם ". 
דגן גם פנה לראש הממשלה ,  בנימין נתניהו ואמר לו : " אני מבקש להודות לך על התמיכה והגיבוי .  ברצוני לאחל לכם שתובילו את ישראל לחוף מבטחים של שלום וביטחון .  אני עשיתי כמיטב יכולתי ". 
נתניהו נפרד מדגן בנימה אישית ואמר : " היום אנחנו נפרדים מראש המוסד אחרי שמונה שנים בתפקיד .  ניסיתי לחשוב איך אוכל להודות לך על תרומותיך הגדולות והכבירות למדינת ישראל ".  
" ברצוני לספר על שיחה שהייתה לנו לפני כשנה ",  אמר נתניהו , " ישבתי במשרדך וראיתי תמונה על הקיר של יהודי עם זקן כורע ברך בפני קציני אס.אס נאצים .  התמונה צדה את עיני ,  וסיפרת לי שזהו סבא שלך שנרצח .  הבנתי אז את המחויבות העמוקה שלך להבטיח שאף אחד לא יוכל לממש פעם נוספת את אות הכליה על העם היהודי ". 
כמו כן ,  הדגיש נתניהו את תודתו העמוקה לדגן . " אני מבקש להודות לך בשם הממשלה ,  אזרחי ישראל ,  והעם היהודי על כל הדברים הגדולים והנצורים שעשית למען ביטחון ישראל .  דגן העצים את היכולת המדינית והמבצעית של המוסד ,  שהפך לגוף חובק עולם ". 

מאיר דגן נפרד מהשרים :  עשיתי כמיטב יכולתי
ראש המוסד היוצא סיכם הבוקר בישיבת הממשלה את כהונתו בת שמונה השנים .  רה"מ בנימין נתניהו נפרד ממנו ואמר כי  " דגן העצים את היכולת המדינית והמבצעית של המוסד "
 
