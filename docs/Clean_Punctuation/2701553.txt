יקר מדי :  נתניהו לא ישתתף בטקס האשכבה של מנדלה
ראש הממשלה לא יטוס לדרום אפריקה לקראת הטקס שייערך מחר בגלל העלויות הגבוהות וסידורי האבטחה .  ייתכן שהנשיא פרס יעשה זאת במקומו .  59 מנהיגים אחרים אישרו את הגעתם
ראש הממשלה ,  בנימין נתניהו ,  לא ישתתף בטקס האשכבה שייערך מחר לנשיאה השחור הראשון של דרום אפריקה ,  נלסון מנדלה ,  שהלך לעולמו בשבוע שעבר .  ההחלטה התקבלה בשל העלויות הגבוהות הכרוכות בנסיעה בהתראה כה קצרה ובשל סידורי האבטחה המורכבים לאור ריבוי המשתתפים הצפוי .  עם זאת ,  קיימת סבירות גבוהה שנשיא המדינה ,  שמעון פרס ,  ישתתף בטקס .  מלשכתו של פרס נמסר כי אמש התקיים דיון על כלל המשמעויות הכרוכות בטיסה וכי החלטה סופית בנושא תתקבל הבבוקר .  הלווייתו של מנדלה ,  חתן פרס נובל לשלום שמת בגיל 95 ,  תיערך ביום ראשון הבא ,  ה-15 בדצמבר .
 מותו של מנהיג - כותרות נוספות:משפחת מנדלה :  איבדנו אדם נהדר ,  רוחו עדיין איתנוהלוויית נלסון מנדלה תהיה  " הכי גדולה מאז דיאנה " אסיר ,  חבר ואבא :  האיש שהיה הכי קרוב למנדלה
מהערכה ראשונית של העלויות עולה כי טיסה בהתראה קצרה שכזו של ראש הממשלה הייתה עולה כשבעה מיליון שקלים .  הצעת המחיר שהגישה חברת  " אל על "  לטיסה הייתה כ-2.8 מיליון שקלים ,  אליה יש להוסיף צורכי אבטחה ייחודיים והציוד שנדרש היה להטיס במטוס הרקולס שעלותו כ-3.2 מיליון שקלים .  זאת ,  מבלי לחשב את העלויות הנלוות .  
נתניהו אמנם לא יהיה שם ,  אך 59 ראשי מדינות אחרים הודיעו כי יעשו את דרכם לדרום אפריקה על מנת לחלוק כבוד אחרון לאדם שהקדיש את חייו למאבק באפרטהייד .  בין המנהיגים שישתתפו בטקס האשכבה מחר גם נשיא ארצות הברית ברק אובמה ,  נשיא צרפת פרנסואה הולנד וראש ממשלת בריטניה דיוויד קמרון .  הטקס יתקיים באצטדיון הכדורגל האולימפי של יוהנסבורג  " סווטו ",  שם ערך מנדלה את הופעתו הפומבית המרכזית האחרונה במסגרת גביע העולם בכדורגל בקיץ 2010 .
 ממשלת דרום אפריקה הודיעה כי בין המשתתפים יהיו גם שלושה נשיאי עבר של ארה"ב  ביל קלינטון ,  ג'ורג' וו .  בוש וג'ימי קרטר .  גם הגברת הראשונה של ארה"ב ,  מישל אובמה ,  תצטרף לנציגות האמריקנית .  גם יו"ר הרשות הפלסטינית ,  אבו מאזן ,  נמצא ברשימת המשתתפים .  נשיא איראן חסן רוחאני ,  לעומת זאת ,  טרם אישר את השתתפותו באירוע .  
ולא רק מנהיגים יהיו שם .  עשרות אלפי בני אדם צפויים להתכנס באצטדיון לטקס ומיליונים יצפו בו ברחבי העולם בשידור החי .  בעקבות הדרישה הגוברת ,  טקס האשכבה ינוהל על ידי ידידו של מנדלה וזוכה פרס נובל לשלום ,  הכומר דזמונד טוטו .  בסופו של הטקס תועבר גופתו לכפר קונו שבמזרח המדינה בחלקה המשפחתית ,  שם הוא ייטמן לבקשתו לצד ילדיו שמתו לפניו .
 לפי דיווח ב"טיימס "  הבריטי בסוף השבוע ,  הלווייתו של מנדלה תהיה הגדולה ביותר מאז זו של הנסיכה דיאנה בשנת 1997 .  ארונו יוצב ככל הנראה במקום מושבה של הממשלה הדרום אפריקנית בפרטוריה ואזרחים יוכלו לעבור על פניו ולחלוק כבוד אחרון .  בניגוד לנשיאים הקודמים של דרום אפריקה שהלכו לעולמם ,  ארונו של מנדלה לא יובל בכרכרה צבאית ברחבי העיר עד לחלקת גדולי האומה בכנסיית הרחוב בפרטוריה .  מנדלה ,  שלא ייקבר לצד רבים מאלה בהם נלחם בשנות האפרטהייד ,  יזכה להלוויה הגדולה ביותר שנערכה בדרום אפריקה ואחת הגדולות בעולם .  

יקר מדי :  נתניהו לא ישתתף בטקס האשכבה של מנדלה
ראש הממשלה לא יטוס לדרום אפריקה לקראת הטקס שייערך מחר בגלל העלויות הגבוהות וסידורי האבטחה .  ייתכן שהנשיא פרס יעשה זאת במקומו .  59 מנהיגים אחרים אישרו את הגעתם

