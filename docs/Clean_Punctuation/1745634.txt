 " השמאל הלאומי "  לנתניהו :  התנצל על רצח רבין
במכתב חריף ששלחו לראש הממשלה קוראים אנשי תנועת  " השמאל הלאומי "  לנתניהו להתנצל על חלקו בהסתה שהביאה לרצח רבין . " השתתפת באופן פעיל בהפגנות "
 תנועת  " השמאל הלאומי "  דורשת מראש הממשלה בנימין נתניהו לבקש סליחה בנאומו מחר בהר הרצל בטקס הזיכרון לרצח יצחק רבין .  במכתב ששלחה התנועה לראש הממשלה נכתב כי , " הרצח לא היה מקרי .  קדמה לו הסתה חסרת תקדים בה נטלו חלק רבנים ואישי ציבור ממחנה הימין ". 
וכאן מגיעה המתקפה על נתניהו . " לדאבון לב ,  גם אתה ,  אדוני ,  לקחת חלק באותו מסע הסתה והשתתפת באופן פעיל בהפגנות הסתה קטנות וגדולות .  לצערנו הרב מעולם לא מצאת מקום להתנצל ולהכות על חטא .  לא פלא שבכל מפגש עם משפחת רבין אתה משפיל את עיניך .  במלאת 15 שנה לרצח הגיעה העת לאומץ וליושר לב .  מחר בנאומך ,  ישר עיניים לציבור ובקש :  'סליחה' .  זה המעט שראוי לעשות ". 
ב"שמאל הלאומי "  תקפו בחריפות גם את מחנה הימין וטענו כי הוא , " מעולם לא שינה את דרכו ".  לדברי התנועה , " מראות דומים של הסתה נמשכים עד היום ,  וגם אתה אדוני איננו מחוסן מפניהם .  אותם אישים אשר היו צריכים להכות על חטא ההסתה ולשנות את דרכם ,  לא רק שלא עשו כך ,  אלא אף זכו בעידודך לחיבוק הממשלה וחברות בקואליציה .  עשה את המעשה הנכון ,  ותוכיח כי אתה ראוי להנהיג את עמך ואת מדינתנו ". 
תנועת  " השמאל הלאומי "  הוקמה על ידי המחזאי שמואל הספרי ועורך הדין אלדד יניב .  התנועה קוראת לחזרה לערכי השמאל הציוני שלדבריהם מייצגים את ערכיהם של מקימי המדינה .  התנועה יצאה בעבר נגד מפעל ההתנחלויות מחד ונגד השמאל הלא ציוני מאידך .
 מלשכת ראש הממשלה לא נמסרה תגובה .

" השמאל הלאומי "  לנתניהו :  התנצל על רצח רבין
במכתב חריף ששלחו לראש הממשלה קוראים אנשי תנועת  " השמאל הלאומי "  לנתניהו להתנצל על חלקו בהסתה שהביאה לרצח רבין . " השתתפת באופן פעיל בהפגנות "
 
