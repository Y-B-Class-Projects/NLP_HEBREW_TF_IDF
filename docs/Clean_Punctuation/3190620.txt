בדרך למינוי רמטכ"ל ומפכ"ל :  חברים חדשים הוצעו לוועדה למינויים בכירים
לאחר פרישתם של שני חברי הוועדה בעקבות עתירה שהוגשה נגדם בבג"ץ ,  נתניהו יביא לאישור הממשלה בקרוב את שמותיהם של שני המועמדים החדשים .  בחירתם צפויה להסיר את המכשול בפני מינויים הצפוי של מחליפי איזנקוט ואלשיך
אחרי שבועות של עיכובים ,  ראש הממשלה בנימין נתניהו יביא לאישור הממשלה בקרוב את שמותיהם של שני מועמדים לחברות בוועדת גולדברג למינויי בכירים ,  שאמורה לאשר את מינוי הרמטכ"ל ,  המפכ"ל ,  ונגיד בנק ישראל .  בשבועות האחרונים עבודת הוועדה שותקה בשל עתירות לבג"ץ שהוגשו נגד שני נציגי הציבור הקודמים בוועדה ,  איריס שטרק ויעקב נגל ,  על רקע טענות לניגוד עניינים ,  וגרמה לעיכוב בהליך מינוי הרמטכ"ל והמפכ"ל הבא .  
בתחילת החודש שעבר נגל ושטרק התפטרו מתפקידם בשל העתירות שהוגשו נגדם לבג"ץ ,  ונתניהו הטיל על שר התיירות יריב לוין להציע שני נציגי ציבור חלופיים .  לוין המליץ על פרופ' טליה איינהורן ,  פרופסורית לכלכלה מאוניברסיטת אריאל ומשה טרי ,  ששימש בעבר יו"ר הרשות לניירות ערך ומנכ"ל רשות הדואר .  אחרי שמינויים של השניים יאושר בממשלה הוועדה תוכל להתכנס ולבחון את המועמדים לתפקיד המפכ"ל והרמטכ"ל הבא .
 עוד בוואלה !  NEWS:ראש ממשלת מלזיה :  ליהודים יש אף ארוך ,  הם אשמים בבעיות במזה"תהכדורגלן יצחק אספה החשוד בדריסה בתל אביב שוחרר למעצר ביתשלושה חוקרים זכו בפרס נובל לפיזיקה על המצאות בתחום הלייזר 
התפטרותם של שניים מהוועדה פורסמה באותו יום .  שטרק הודיעה כי היא פורשת בשל בחירתה לנשיאת לשכת רואי החשבון ואילו נגל ,  במכתב ששלח למזכיר הממשלה ,  כתב כי  " במשך למעלה מ-40 שנות שרותי בצה"ל ,  במשרד הבטחון ובמשרד ראש הממשלה צברתי נכס אחד עיקרי והוא שמי הטוב ,  לצד הישגי בהן אני גאה מאוד ,  במשימות מגוונות שביצעתי לאורך השנים ,  שחלקן פורסם וחלקן לא יפורסם כנראה אף פעם ". 
נגל הוסיף כי  " שמחתי לראות ששופטי בג"ץ מצאו לנכון להדגיש שבאופן אישי לא דבק בי שום רבב 'והפגם' היחיד שמעיב על מינויי הוא העובדה שתפקידי כראש המל"ל בפועל היה משרת אמון מטעם ראש הממשלה ולכן הוא מרמז על קרבתי אליו ועל היותי 'עושה דברו' ,  זאת במיוחד לאור העובדה כי גם מאז שסיימתי את תפקידי במל"ל הטיל עלי ראש הממשלה משימה לאומית נוספת  ( הטיפול בחוק השואה הפולני ביחד עם עו"ד צ'חנובר )  ".  
הוועדה בראשות אליעזר גולדברג בוחנת היבטים הנוגעים לטוהר המידות של המועמדים להתמנות לתפקידים בכירים ובהם הרמטכ"ל ,  ראש השב"כ ,  ראש המוסד ,  מפכ"ל המשטרה ונגיד בנק ישראל .  הוועדה נותנת את חותמת ההכשר הסופית למועמדים .  

בדרך למינוי רמטכ"ל ומפכ"ל :  חברים חדשים הוצעו לוועדה למינויים בכירים
לאחר פרישתם של שני חברי הוועדה בעקבות עתירה שהוגשה נגדם בבג"ץ ,  נתניהו יביא לאישור הממשלה בקרוב את שמותיהם של שני המועמדים החדשים .  בחירתם צפויה להסיר את המכשול בפני מינויים הצפוי של מחליפי איזנקוט ואלשיך

