למרות התנגדות ליברמן :  נתניהו ממשיך לתמוך במאמצי ההסדרה בעזה
על רקע העימותים בקבינט ,  ראש הממשלה אמר כי ישראל מוכנה לקבל תיווך של האו"ם ומצרים להסדרה ברצועה . " צריך לפתור את הבעיה בלי להביא לקריסה הומניטרית בעזה ",  אמר .  לדברי גורם ישראלי , " נתניהו רוצה להימנע ממלחמה ".  על המצב בסוריה : " צה"ל תקף גם לאחר הפלת המטוס הרוסי "
 ברקע המתיחות ברצועת עזה והעימותים בתוך הקבינט ,  ראש הממשלה בנימין נתניהו ממשיך לתמוך במיצוי מאמצי ההסדרה והרגיעה שאותם מובילים מצרים והאו"ם ולא ביציאה למבצע נרחב ברצועה .  בפגישה עם כתבים מדיניים אמר היום  ( שני )  נתניהו כי  " אנחנו פועלים קודם כל כדי למנוע ולהגן על ישראל מפני חדירה של כוחות שבאים לפגוע בנו .  בסך הכול מנענו פגיעה בנפש באזרחי ישראל ".  
לדבריו , " הפעולות שאנחנו עושים יביאו תקופה של שקט ,  אבל צריך לפתור את הבעיה בלי שזה יביא לבעיה נוספת וזו קריסה הומניטרית בעזה .  לכן אנחנו מוכנים לקבל תיווך של האו"ם ומצרים להסדרת החשמל ולרגיעה ". 
עוד בוואלה !  NEWS:ליברמן על קרב מינוי סגן הרמטכ"ל : " זה לא נוגע לראש הממשלה"יום אחרון למרוץ :  דריכות ברחבי הארץ לקראת הבחירות לרשויות המקומיותדיווח פלסטיני :  הרוג מירי צה"ל בהפגנות בגבול רצועת עזה 
דבריו של נתניהו מגיעים אחרי ששר הביטחון אביגדור ליברמן אמר היום כי  " חלק מחברי הקבינט שבויים בקונספציה שגויה ,  לא צריך לחכות לפעם נוספת .  כל מי שבונה על הסדרה עם חמאס - טועה ובגדול .  אין שום דרך להסדרה עם חמאס .  בלי לתת את המכה הכי קשה שניתן - לא נחזיר את השקט לדרום .  התושבים שם צודקים במאה אחוז ".  
" ניסינו כל האופציות ",  העיד ליברמן . " עובדה שביום שישי האחרון תושבי הדרום ספגו 43 אזעקות צבע אדום וברור שאי אפשר להמשיך כך .  יש לנו מספיק אמצעים להחזיר את השקט והרגיעה גם בלי מבצע קרקעי ". 
בצל סבב ההסלמה האחרון גם תושבי עוטף עזה מחו נגד הממשלה על המצב ,  וכמה מהם הפגינו אתמול מול קריית הממשלה בתל אביב וחסמו את צומת השלום .  
אתמול התכנס הקבינט המדיני-ביטחוני ודן במצב ברצועת עזה .  מרבית השרים ,  פרט לשר הביטחון ,  המשיכו להביע תמיכה במאמצי ההסדרה שמובילה מצרים .  לדברי גורם מדיני ,  מאמצי התיווך של מצרים כמעט הובילו בשבוע שעבר להסדרה וחזרה לרגיעה ,  אך  " זה נפרם "  בגלל הפגנות חמאס על הגדר בסוף השבוע האחרון .
 הגורם הוסיף כי ראש הממשלה  " רוצה להימנע ממלחמה אם הוא יכול .  צריך תכלית לפעולה צבאית .  קיימות שתי אפשרויות לפתון המצב ברצועת עזה כרגע .  הראשונה היא כיבוש והחלפת שלטון חמאס ,  אך אין כרגע למי למסור אותו .  לכן האופציה השנייה היא מכות קשות מאוד - בלי לכבוש ".  הגורם הדגיש כי  " יכול להיות שנצטרך לתת מכה חזקה וחלק לא קטן של מדינת ישראל יהיה תחת איום טילים ". 
בהתייחס לביקורת הפוליטית על מדיניות הממשלה בעזה ,  גם זו שמושמעת מתוך הקבינט ,  אמר הגורם המדיני : " זו לא רק שאלה של הון פוליטי .  האפשרויות עוד לא מיצו את עצמן ,  שעתיים ימחאו כפיים ,  אחר כך ישכחו מזה ואז מה יהיה ?  "
 בתוך כך ,  מקור ישראלי בכיר אמר היום כי צה"ל תקף בסוריה גם לאחר הפלת המטוס הרוסי .  התיאום הצבאי עם הרוסים ,  נמשך כבעבר .
  ( עדכון ראשון :  18:00 )  

למרות התנגדות ליברמן :  נתניהו ממשיך לתמוך במאמצי ההסדרה בעזה
על רקע העימותים בקבינט ,  ראש הממשלה אמר כי ישראל מוכנה לקבל תיווך של האו"ם ומצרים להסדרה ברצועה . " צריך לפתור את הבעיה בלי להביא לקריסה הומניטרית בעזה ",  אמר .  לדברי גורם ישראלי , " נתניהו רוצה להימנע ממלחמה ".  על המצב בסוריה : " צה"ל תקף גם לאחר הפלת המטוס הרוסי "
 
