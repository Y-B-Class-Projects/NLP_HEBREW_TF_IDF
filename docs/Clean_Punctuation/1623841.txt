פעילי מטה המאבק למען שליט מרימים את הטון
לקראת שעות ההכרעה ,  מפגינים פעילי מטה המאבק לשחרור שליט מול בית ראש הממשלה עם מיצג בובות קרטון של שליט . " החלטנו שצריך להפסיק את השקט "
 לקראת ההכרעה בעסקת שליט ,  מרימים במטה המאבק למען גלעד שליט את הטון ומגבירים את המאבק למען שחרורו .  אלה חפץ ,  פעילה במטה המאבק לשחרור שליט שמפגינה מול בית ראש הממשלה בירושלים סיפרה לוואלה !  חדשות כי  " התחושות מעורבות ,  גם של קושי ולחץ גדול ומצד שני תקווה מאוד גדולה שאולי סוף כל סוף יהיה היום פיתרון למצוקה הגדולה שאנו חווים כבר כל כך הרבה זמן ".  
חברי מטה המאבק הכינו מול בית ראש הממשלה מיצג ובו דמויות קרטון של שליט . " יש פה מיצג מאוד גדול ויפה עם 100 דמויות של גלעד שהצבנו בראש ההפגנה ",  סיפרה חפץ . " זה מרגש וחזק ואנחנו מקווים שראש הממשלה יידע לעשות את ההחלטה הנכונה ולהביא את גלעד הביתה ".  על הדמויות מוצמדים שלטים עם כיתוב  " ביבי ,  התחלת באומץ ,  תסיים ",   " לא נסכים לעוד רון ארד ".  המפגינים קוראים קריאות  " ביבי התחלת ,  ביבי תסיים ".  מול ההפגנה עומד אדם בודד שמפגין נגד העסקה ומחזיק שלט  " לעצור העסקה המופקרת ".  

בתוך כך ,  בימים האחרונים נפוצה ברשת האינטרנט תמונה של בנו של ראש הממשלה ,  יאיר נתניהו ,  כאשר ראשו  " מולבש "  באמצעות תוכנת פוטושופ על גופו של גלעד שליט כפי שהוא נראה בקלטת .  מעל לתמונה מופיע הכיתוב : " נתניהו ,  נהוג בו כאילו היה בנך שלך ".  
" זה לא בא מטעם המטה ",  מבהירה חפץ , " אבל זה יפה ,  זה חזק ,  וזה רק מראה שכל העם הזה רוצה שגלעד יחזור הביתה וכולם מרגישים שזה הבן של כולם והחייל של כולם .  היוזמה מבורכת ואני מסכימה עם כל מילה שם ".  
" המדיניות שלנו תמיד מתלבטת בין לעשות רעש לבין להיות בשקט ",  מסכמת חפץ , " אנחנו עושים מה שאנו מרגישים לנכון באותה נקודת זמן .  לפני יומיים החלטנו שצריך להפסיק את השקט .  לאור השלב שבו אנו נמצאים ,  זה הזמן שישמעו את קולנו ". 

פעילי מטה המאבק למען שליט מרימים את הטון
לקראת שעות ההכרעה ,  מפגינים פעילי מטה המאבק לשחרור שליט מול בית ראש הממשלה עם מיצג בובות קרטון של שליט . " החלטנו שצריך להפסיק את השקט "
 
