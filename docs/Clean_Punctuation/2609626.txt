הרכבת הממשלה תחכה :  פרס יוצא לשוויץ בסוף השבוע
נשיא המדינה ייצא מחר לוועידה הכלכלית בדאבוס ,  ועם שובו תחל ההיערכות לקראת ההחלטה על מי תוטל מלאכת הרכבת הממשלה .  ראשי הסיעות יגיעו ללשכתו רק לאחר 30 בינואר
בזמן שתרחישי הקואליציה עולים בזה אחר זה ,  נשיא המדינה שמעון פרס ייצא מחר  ( חמישי )  לביקור בן שלושה ימים בשוויץ .  מי שיקבע על מי להטיל את מלאכת הרכבת הממשלה הבאה ,  צפוי להשתתף במהלך סוף השבוע בוועידה הכלכלית השנתית בדאבוס ,  בה הנשיא הוא אורח קבוע .  עם שובו ,  בתחילת השבוע הבא יחל פרס בהיערכות לקראת ההחלטה על מי להטיל את הרכבת הממשלה .  באופן רשמי ,  התייעצויות ראשי הסיעות בלשכתו של הנשיא יחלו ביום רביעי הבא ,  כשבוע לאחר הבחירות ,  רק אחרי שיו"ר ועדת הבחירות המרכזית יפרסם את התוצאות הסופיות של הבחירות ב-30 לחודש .
 בחירות 2013 - כותרות אחרונותכ-99% מתוצאות האמת :  שוויון בגושים ,  קדימה בפניםגם בעולם מבינים : " נתניהו יצא מוחלש מהבחירות"לפיד כבש את תל-אביב ורעננה ,  הליכוד ניצח בחיפה ושדרותהמועמדים שכוססים ציפורניים בהמתנה לקולות צה"ל 
רוב רובן של תוצאות האמת כבר נספרו לפנות בוקר ,  ואף שמנדטים בודדים עוד יכולים לזוז מצד לצד עם קבלת התוצאות הסופיות ,  לאחר ספירת המעטפות הכפולות ,  כבר ניתן לומר כי הפער בין שני הגושים העיקריים בכנסת ה-19 יהיה ככל הנראה קטן מאוד - ונכון לעכשיו ,  לאחר ספירת כ-99% מהקולות ,  קיים שוויון מוחלט :  60 מנדטים לגוש הימין-חרדים ,  מול 60 לגוש המרכז-שמאל-ערבים .  
לפי התוצאות המסתמנות ,  את הממשלה הבאה צפוי להרכיב ,  כפי שניבאו כל מערכת הבחירות ,  ראש הממשלה הנוכחי ,  בנימין נתניהו ,  העומד בראש המפלגה הגדולה בגוש הימין ובכנסת בכלל - הליכוד-ביתנו עם 31 מנדטים .  עם זאת ,  הקואליציה שבראשה יעמוד יכולה ללבוש מגוון צורות - וקיים גם תרחיש תיאורטי ,  אם נתניהו לא יצליח להרכיב קואליציה ,  שבה דווקא ראש המפלגה השנייה בגודלה ,  יאיר לפיד ,  יקבל אחריו את משימת הרכבת הממשלה .  
התרחיש האפשרי הראשון הוא מפלגת ממשלת ימין-חרדים צרה ,  בה יחבור נתניהו לבית היהודי ,  ש"ס ויהדות התורה ,  בקואליציה בת 60 מנדטים .  מדובר אמנם בקואליציה אחידה מבחינה אידיאולוגית ,  אולם בעלת העדר רוב אמיתי בכנסת שתתקשה מאוד להעביר חוקים ,  וכן כזו שתעורר עוינות בינלאומית ניכרת .  
התרחיש השני ,  ככל הנראה זה המועדף על נתניהו ,  הוא ממשלת ימין-מרכז שבה הוא ירכיב קואליציה עם  " יש עתיד "  כשותפה הקואליציונית הבכירה ,  עם קדימה המצומקת של שאול מופז ואולי גם עם  " התנועה "  בראשות ציפי לבני .  אולם קואליציה תגיע כזו רק ל-59 מנדטים ,  ולכן נתניהו יצטרך לצרף אליה לפחות עוד מפלגה אחת מהגוש שלו - הבית היהודי או אחת המפלגות החרדיות ,  ייתכן תוך ויתור על לבני .  היתרון בתרחיש זה הוא קואליציה רחבה וגמישה לעומת אופוזיציה מצומצמת ,  אולם החיסרון ברור :  גורמים רבים מדי ,  שיתקשו מאוד לשבת יחד בממשלה .  
התרחיש השלישי ממשלת אחדות חילונית ,  בה נתניהו ולפיד חוברים למפלגת העבודה בראשות שלי יחימוביץ' ,  למופז וללבני ,  להקמת ממשלה שתישא את דגל השוויון בנטל - ויותירו בחוץ הן את הבית היהודי והן את המפלגות החרדיות .  מדובר בקואליציה בת 73 מנדטים ,  שתתקבל באהדה רחבה ציבור ותהיה בעלת יציבות יחסית .  עם זאת ,  הדבר עלול לעורר מרד פנימי מצד הח"כים הימניים יותר בתוך הליכוד .  
התרחיש הרביעי ,  שיוכל להתממש רק אם נתניהו לא יצליח לנצל את פרק הזמן שייקבע לו להרכבת קואליציה ,  כולל ממשלת מרכז-שמאל-חרדים בראשות יאיר לפיד .  לפיד יוכל להרכיב קואליציה עם מפלגת העבודה ,  התנועה ,  קדימה ,  מרצ ,  ש"ס ויהדות התורה  ( על האחרונה הוא יוכל גם לוותר בדוחק )  .  היתרון בקואליציה כזאת הוא היכולת להניע מהלכים מדיניים שלא יתאפשרו בשום קואליציה אחרת ,  אולם החסרון הוא כי ראש הממשלה יהיה נתון לסחטנות מצד כל חברות הקואליציה שיוכלו להפילו .  

הרכבת הממשלה תחכה :  פרס יוצא לשוויץ בסוף השבוע
נשיא המדינה ייצא מחר לוועידה הכלכלית בדאבוס ,  ועם שובו תחל ההיערכות לקראת ההחלטה על מי תוטל מלאכת הרכבת הממשלה .  ראשי הסיעות יגיעו ללשכתו רק לאחר 30 בינואר

