נתניהו : " על ישראל להפוך למעצמת 'סייבר' "
 רה"מ הסביר כי ישראל צריכה להתמקד בתחום המחשוב לא רק מתוך אינטרס ביטחוני ,  אלא גם כדי למצב עצמה במאה ה-21 . " הנושא הביטחוני הוא מורכב ואנחנו חושבים כל הזמן כיצד להתגונן "
  ( צילום :  דניאל בוק ,  עריכה :  גדי וינסטוק ) 
ראש הממשלה בנימין נתניהו השתתף היום  ( חמישי )  בכנס של המכון למחקרי ביטחון לאומי שהתקיים באוניברסיטת תל אביב ועסק בתחום ה"סייבר "   ( המלחמה המקוונת )  ואמר כי ישראל חייבת להפוך להיות גורם משמעותי בתחום העולמי .  נתניהו הסביר ,  כי  " חייבים לעשות זאת לא רק כי זה חשוב לביטחוננו ,  אלא כדי למצב את ישראל במאה ה-21 .  בשל ההתפתחות המהירה של התחום ,  אנו הופכים לפגיעים במובנים רבים - התחבורה ,  התעופה ,  הבנקאות והביטחון ".  
נתניהו התמקד בתחום הביטחוני והסביר את הקשיים הייחודים לתחום ה"סייבר ".   " היכולת להגיע לאיזון הרתעתי בתחום הביטחוני בכל הנוגע ל'לוחמת סייבר' תלויה בשילוב של הגנה והרתעה .  קשה לייצר את מאזן ההרתעה כי לא ברור בזמן אמיתי וגם כעבור זמן מי התוקף .  זו בעיה שנצטרך לתת עליה את הדעת .  הנושא הביטחוני הוא מורכב ואנחנו חושבים כל הזמן כיצד להגן על המערכות המרכזיות של ישראל מפני התקפה ",  אמר נתניהו .  
בהמשך קישר נתניהו בין הכלכלה ,  המחשבים והחינוך ,  והסביר את המקום המרכזי של החינוך לדעתו בהתפתחות של ישראל והתקדמותה אל עבר העתיד . " הכלכלה שלנו מזנקת ,  וכלכלות מסוימות במערב מדשדשות .  יש לנו הזדמנות ,  אותה אנו מנצלים עד תום ,  כדי להחזיר מוחות מובילים בתחומים שונים כדי שיובילו אותנו לעידן החדש ".  
נתניהו הסביר עוד כי  " הנושא האקדמי אינו מתמצה בהשכלה הגבוהה כי אנשים צריכים להגיע למעלה הסולם מנקודת ההתחלה וזה מתחיל ביסודי ובתיכון .  השלמנו כעת את הכנסת בתי הספר התיכוניים לרפורמה חשובה .  השינוי שמתחולל במערכת החינוך קושר בין התמורות לתפוקות .  המסר למורים הוא :  אנחנו נתגמל אתכם בהתאם לתוצאות של הילדים .  מערכת החינוך עוברת שינוי ואנחנו רואים שינוי במגמה גם בבגרות וגם במיצ"ב כי אמרנו שאנחנו רוצים תוצאה ".  
עוד בנושא ה"סייבר ":  ראש הממשלה הכריז על  " מטה 'סייבר' לאומי"מתקפת ה"סייבר "  על אירן - וירוס חדר למערכות האינטרנטגם גבי סיבוני מאמין כי חייבים להתמגן ממתקפת  " סייבר "
 
נתניהו : " על ישראל להפוך למעצמת 'סייבר' "
 רה"מ הסביר כי ישראל צריכה להתמקד בתחום המחשוב לא רק מתוך אינטרס ביטחוני ,  אלא גם כדי למצב עצמה במאה ה-21 . " הנושא הביטחוני הוא מורכב ואנחנו חושבים כל הזמן כיצד להתגונן "
 
