רה"מ לצוותים הזרים :  הראיתם לנו שאיננו לבד
ראש הממשלה ונשיא המדינה קיימו טקס הוקרה לצוותי המשלחות שהגיעו לישראל על מנת לסייע בכיבוי השריפה בכרמל . " עמדתם איתנו כתף אל כתף כדי להילחם באש הגדולה ,  בזכותכם אלפים ניצלו "
  ( צילום :  גדעון צנטנר ,  עריכת וידאו :  יאיר דניאל ) 
ראש הממשלה בנימין נתניהו ונשיא המדינה שמעון פרס קיימו בצהריים  ( שלישי )  טקס חלוקת תעודות הוקרה למשלחות אשר הגיעו לישראל על מנת לסייע בכיבוי שריפת הענק בכרמל . " בשם אזרחי ישראל אני רוצה לבטא את הכרת התודה הגדולה שלנו ,  לכם ולממשלותיכם .  באתם ,  ראיתם ,  כבשתם וכיביתם את האש ",  אמר . 
" פעם אחר פעם ישראל היתה שם בשביל לעזור לאחרים ,  אבל בשבוע שעבר היה זה תורה של ישראל לבקשה עזרה .  כל אחת מממשלותיכם וכל אחד מכם הגיב באופן מיידי לקריאתנו ",  אמר נתניהו , " עמדתם איתנו כתף אל כתף וטסתם איתנו כתף אל כתף כדי להילחם באש הגדולה ביותר בהיסטוריה של ישראל .  בזכות עזרתכם אלפי חיים ניצלו ".   
" מעל שמי הכרמל טסו מטוסים מיותר מעשר מדינות .  צוותים ממדינות רבות ,  בעלי שפות רבות ,  אשר פעלו כגדוד אחד על מנת להכריז על ניצחון האדם על הטבע ,  למרות שזה נראה כמו משימה בלתי אפשרית .  בכך שעזרתם לנו להילחם באש חיממתם את ליבם של אזרחי ישראל והראיתם לנו שאנו לא לבד ". 
ראש הממשלה הוסיף ואמר כי ההתגייסות למלחמה באש בכרמל יכולה להוות מודל לשיתוף פעולה אזורי .  הוא סיפר כי כבר שוחח עם ראשי ממשלות יוון ורוסיה ,  נשיא מצרים חוסני מובארק ,  מלך ירדן עבדאללה וכן ראש ממשלת טורקיה רג'פ טייפ ארדואן ,  על האפשרות של הקמת גוף אזורי שיטפל במשברים באזור . 
" המדינות באזור יכולות להתאחד למטרה זו כי הטבע לא יעזוב אותנו במנוחה .  דרך המאמצים המשותפים שלנו נוכל להגיב בצורה אפקטיבית יותר לאסון טבע שיכה במדינה באזור ",  הוסיך ראש הממשלה .
 עוד אמר נתניהו כי  " מה שחזינו בו בשמי הכרמל צריך לתת תקווה לכל מי שרוצה לקדם את השלום .  ראינו שניתן לשים בצד את חילוקי הדעות על מנת להציל חיי אדם .  זה יכול לסלול את הדרך לשלום בר קיימא .  אני מודה לכל אחד ואחד מכם על האומץ והמסירות שלכם .  עם ישראל ,  עם נושן עם זיכרון ארוך אף פעם לא ישכח את מה שעשיתם עבורנו ".  
18 מדינות סייעו לישראל במאבק בשריפה בכרמל :  אזרבייג'ן ,  בולגריה ,  קרואטיה ,  קפריסין ,  מצרים ,  צרפת ,  גרמניה ,  יוון ,  איטליה ,  ירדן ,  הולנד ,  הרשות הפלסטינית ,  רוסיה ,  ספרד ,  שוויץ ,  טורקיה ,  בריטניה וארצות הברית .
 
רה"מ לצוותים הזרים :  הראיתם לנו שאיננו לבד
ראש הממשלה ונשיא המדינה קיימו טקס הוקרה לצוותי המשלחות שהגיעו לישראל על מנת לסייע בכיבוי השריפה בכרמל . " עמדתם איתנו כתף אל כתף כדי להילחם באש הגדולה ,  בזכותכם אלפים ניצלו "
 
