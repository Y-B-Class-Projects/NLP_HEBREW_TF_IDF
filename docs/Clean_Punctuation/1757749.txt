מקורבי נתניהו : " יעלון חצה קווים אדומים "
 בסביבת רה"מ טוענים כי נתניהו זועם על השר משה יעלון שפתח ,  לטענתם ,  בקמפיין פוליטי במסווה של התנגדות לעסקת הקפאת הבנייה . " גם בגין מתנגד אבל הוא לא עוסק בקמפיין פוליטי "
 ראש הממשלה בנימין נתניהו ומקורביו זועמים על המשנה לראש הממשלה משה יעלון ,  בעקבות התבטאויותיו נגד ההקפאה בת שלושת החודשים ,  כך אמרו הערב  ( שבת )  גורמים בסביבת ראש הממשלה בשיחה עם וואלה !  חדשות .  הגורמים תקפו את יעלון ואמרו כי  " הוא מתחיל בקמפיין פוליטי בסניפי הליכוד ,  לכאורה נגד העסקה האמריקאית ,  אבל בעצם זוהי הצהרת כוונות עתידית שלו ",  אמרו . " זוהי חציית קווים אדומים ".  
לטענת אותם גורמים ,  הכעס על יעלון התחיל כבר בהתבטאותו נגד עסקת ההקפאה בישיבת  " שרינו "  של שרי הליכוד ביום ראשון האחרון ,  אז הוא כינה את העסקה  " מלכודת דבש . " העמדה היתה כל כך לעומתית ",  אמרו . " הוא ניסה לגמד את עמדת נתניהו .  גם בני בגין מתנגד לעסקה ,  אבל הוא לא עושה קמפיין פוליטי .  יעלון לא תמים .  נחשף פרצוף אחר ממה שנתניהו חשב כאשר הוא הביא אותו לליכוד לפני הבחירות ".  
בתוך כך ,  בלשכת ראש הממשלה הכחישו את הפרסומים הערב לפיהם ראש הממשלה עצמו תקף את יעלון בשיחות סגורות . " הציטוטים המיוחסים לראש הממשלה לא נאמרו מעולם ",  נכתב בהודעת לשכת ראש הממשלה , " לא בשיחות סגורות ולא בשום פורום אחר ,  ואין להם שום אחיזה במציאות ". 
יעלון התייחס ביום רביעי למחלוקת בנוגע להצעה האמריקאית לחידוש ההקפאה ואמר כי  " אנחנו כממשלה קיבלנו החלטה על עשרה חודשי השהיית בנייה כמחווה לאובמה ואמרנו בצורה מפורשת שזה ייגמר ללא שום תנאי ".  לדבריו , " כעת האמירה שלנו עומדת למבחן ויש חשיבות לאמירה זו גם כלפי פנים ובוודאי כלפי חוץ .  יש כאן כניעה לתכתיב פלסטיני ולאמריקאים בצורה שתקרין על אמינותנו .  מעמדנו ייחלש גם אסטרטגית ".  יעלון הוסיף כי  " זו סוגיה מהותית ,  לא עניין פוליטי ולא קריאת תיגר על ראש הממשלה .  כשרים ,  חובתנו להציג עמדתנו ". 
נתניהו מודע להתנגדות בקרב מפלגתו להמשך ההקפאה מתכוון לכנס מחר בצהרים את סגני השרים ואת חברי הכנסת של הליכוד לפגישה בנושא המדיני .  נתניהו יסביר לח"כים את עמדתו בנוגע למכתב ההבנות עם האמריקאים שעשוי להוביל להקפאה בת שלושה חודשים .  על פי הערכות ,  יתייחס נתניהו גם לעצומה נגד ההקפאה ,  עליה חתמו השבוע 14 חברי סיעת הליכוד ,  בהם יעלון ושלושה שרים נוספים .
 
מקורבי נתניהו : " יעלון חצה קווים אדומים "
 בסביבת רה"מ טוענים כי נתניהו זועם על השר משה יעלון שפתח ,  לטענתם ,  בקמפיין פוליטי במסווה של התנגדות לעסקת הקפאת הבנייה . " גם בגין מתנגד אבל הוא לא עוסק בקמפיין פוליטי "
 
