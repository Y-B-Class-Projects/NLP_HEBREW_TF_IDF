נקמת ישראל ביתנו בנתניהו :  סיכול העברת כספים
גורמים במפלגה הבהירו כי התנגדות ראש הממשלה לחוק חקירת מימון ארגוני השמאל לא תעבור בשקט .  בישראל ביתנו מתכננים להפעיל סנקציות על הליכוד שיכללו עצירת כספים למשרדי שריה
שעות לאחר הודעת ראש הממשלה בנימין נתניהו כי בכוונתו לאפשר חופש הצבעה לחברי הליכוד בהצעת החוק של סיעת ישראל ביתנו להקמת ועדת חקירה פרלמנטרית לבדיקת מימון ארגוני השמאל ובמפלגתו של אביגדור ליברמן מבטיחים  " לנקום "  בנתניהו . " חברי הכנסת של ישראל ביתנו יתחילו לעשות סנקציות כלפי הליכוד בוועדות הכנסת השונות ",  כך העריכו אמש  ( חמישי )  גורמים בישראל ביתנו בשיחה עם וואלה !  חדשות .  
עוד בנושא:נתניהו הודיע כי יתנגד להצעה לחקור ארגוני השמאלהכנסת תדון בהקמת ועדות שיחקרו את ארגוני השמאלבגין :  לא תהיה משמעת קואליציונית על חקירת השמאל
הוועדה העיקרית שניתן  " להעניש "  בה את הליכוד היא ועדת הכספים ,  שם יוכלו חברי הוועדה מטעם ישראל ביתנו למנוע העברות כספים למשרדי הממשלה המופקדים בידי שרי הליכוד .  אקט ענישתי כזה כבר בוצע השבוע ,  רק אצל גורמים אחרים :  יו"ר הקואליציה ,  זאב אלקין ,  מנע העברות כספים למשרדי שרי סיעת העצמאות בשל הפרת משמעת קואליציונית בהצבעה על  " חוק החרם ".  אלא שהסנקציות יכולות להיעשות לא רק בוועדת הכספים . " בוועדות אחרות נפיל חוקים של הליכוד ",  מאיימים גורמים במפלגה . " לא מן הנמנע שההצבעה הזאת תיפול ,  אבל ליברמן צפוי להגיב בהמשך .  הוא לא יעשה את זה בשביל הנאה ,  אלא גם כדי להשיג מכך תועלת .  ההצבעה על ועדות החקירה היא לא דבר שמפרקים עליו קואליציה ,  אבל אחרי שאומרים שזה חשוב ,  ו'העצמאות' שמה פס על דברים אחרים וראש הממשלה עושה דין לעצמו ,  מבחינתו יהיו לכך השלכות .  כמו שכולם יודעים ,  לליברמן אין תדמית של ותרן ".  
הפלת חוקים ועצירת תקציבים הן לא הפעולות היחידות שבארסנל של  " ישראל ביתנו ".  ביכולתם ,  לדוגמה ,  להשתמש בהתנהלות החופשית של 'העצמאות' ולהודיע על הצבעה שונה מהמשמעת הקואליציונית גם בהצעות שברצונם יהיה לקדם יחד עם האופוזיציה ,  ולא חסרות כאלו בתחום הדת והמדינה .  השאלה היא עד כמה רחוק ליברמן ירצה ללכת .  עוד לפני התבטאותו של ראש הממשלה ,  גם ליברמן עצמו הזהיר מההשלכות על חוסר משמעת קואליציונית בנושא חוק החרם .  בתדרוך עיתונאים שלשום ,  ליברמן אמר כי  " אני מקווה שכמו בחוק החרם ,  הממשלה תחליט על משמעת קואליציונית גם בחוק ועדות החקירה .  אם לא יהיה כך ,  נראה בזה פגיעה בישראל ביתנו .  חייב להיות אותו דין כמו שהיה בחוק החרם ".  יתכן שההודעה של נתניהו שהוא באופן אישי אף יתנגד להצעה ,  רק תגביר את הכעס במפלגה .
  ( עדכון ראשון :  23:00 ) 

נקמת ישראל ביתנו בנתניהו :  סיכול העברת כספים
גורמים במפלגה הבהירו כי התנגדות ראש הממשלה לחוק חקירת מימון ארגוני השמאל לא תעבור בשקט .  בישראל ביתנו מתכננים להפעיל סנקציות על הליכוד שיכללו עצירת כספים למשרדי שריה

