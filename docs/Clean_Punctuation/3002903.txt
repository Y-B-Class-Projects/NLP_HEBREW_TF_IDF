ביטן מכחיש אפשרות לאחדות : " בעבודה רוצים להחליש את הרצוג "
 ח"כ דוד ביטן התייחס בריאיון לאולפן וואלה !  NEWS לדיווחים על משא ומתן בין הליכוד למחנה הציוני על הצטרפות לקואליציה . " לפי מה שאני יודע לא קורה כלום בשלב הזה ",  אמר . " לא הקמנו ממשלה כדי לייצג רק את האינטרסים של העבודה "
 יו"ר הקואליציה ,  ח"כ דוד ביטן ,  דחה היום  ( רביעי )  בריאיון לאולפן וואלה !  NEWS את הדיווחים על משא ומתן בין הליכוד למחנה הציוני על הצטרפות לקואליציה . " לפי מה שאני יודע לא קורה כלום בשלב הזה ",  אמר .  ביטן גם דחה את האמירות לפיהן מקור הדיווחים הגיע מהליכוד . " יש אופציה שבתוך מפלגת העבודה רוצים להחליש את הרצוג ",  ציין .  
עם זאת ,  הבהיר כי  " יכול להיות שזה בא מהליכוד מאנשים שרוצים שהמשא ומתן לא יצליח או שרים שחושבים שיאבדו תיקים .  הסכם כזה לא יכול לבוא רק על חשבון הליכוד ".  ח"כ ביטן הסביר כי המשא ומתן הקודם נכשל משום שיו"ר המחנה הציוני יצחק הרצוג ניסה לשנות את קווי היסוד וראש הממשלה בנימין נתניהו לא הסכים . " לא הקמנו ממשלה על מנת לייצג רק את האינטרסים של מפלגת העבודה ,  גם הפעם אין אפשרות לרבע את המעגל ". 
לקריאה נוספת:בעבודה מתנגדים לממשלת אחדות : " ביבי הוא הבעיה ולא הפתרון"הדיווחים על מגעים לאחדות שוב מעוררים מרירות במחנה הציוני : " הרס את החג "  
ביטן הוסיף כי  " ראש הממשלה רוצה להרחיב  ( את הקואליציה )  ,  אבל הפעם זה לא יסתפק רק בליכוד ,  כל מפלגה תצטרך לתרום ,  אי אפשר שכולם יזוזו הצדה ויתנו לליכוד לוותר על תיקים ".  לדבריו ,  עד תחילת המושב הבא  " זה חייב להסתיים ".  עם זאת ,  הוא לא צופה כי המשא ומתן יצליח . " אני לא רואה את המהלך הזה עובד בכלל .  הרצוג לא יכול להעביר את זה בסיעה ובמרכז ".  
אתמול דיווח ערוץ 10 על התקדמות דרמטית במגעים בין הרצוג לנתניהו .  לפי המתווה המסתמן שדווח ,  הרצוג יקבל שמונה תיקים בממשלה ,  כולל תיק התרבות והספורט  שיועבר מידי מירי רגב כחלק מדרישות המחנה הציוני .  בנוסף לכך ,  לפי הדיווח ,  הוחלט על מאמץ לכינוס ועידה אזורית שתדון במשא ומתן בין ישראל לפלסטינים .  הרצוג פרסם הכחשה גורפת למה שכינה  " מידע כוזב ".  בהמשך אמר : " לא היו מגעים בחסות החג ואין ולא היה שום שינוי במצב ",  כתב .  
חברי כנסת מטעם מפלגת העבודה הביעו אתמול התגדות לכניסה לממשלה .  ח"כ עמיר פרץ אמר כי ראש הממשלה הוא  " הבעיה ולא הפתרון "  וח"כ אראל מרגלית הבטיח לפעול לסיכול המהלך כמו בסבב השיחות הקודם .  ח"כ שלי יחימוביץ' לא הגיבה לדיווח של ערוץ 10 .  

ביטן מכחיש אפשרות לאחדות : " בעבודה רוצים להחליש את הרצוג "
 ח"כ דוד ביטן התייחס בריאיון לאולפן וואלה !  NEWS לדיווחים על משא ומתן בין הליכוד למחנה הציוני על הצטרפות לקואליציה . " לפי מה שאני יודע לא קורה כלום בשלב הזה ",  אמר . " לא הקמנו ממשלה כדי לייצג רק את האינטרסים של העבודה "
 
