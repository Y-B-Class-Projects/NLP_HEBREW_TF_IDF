הקבינט אישר :  שלושה מיליארד שקל יקוצצו מהביטחון
שרי הקבינט המדיני-ביטחוני אישרו את הצעתו של נתניהו לקצץ מתקציב הביטחון סכום הנמוך במיליארד שקל מזה שדרש האוצר .  בשעות הקרובות תוצג ההצעה לממשלה ,  שצפויה לאשר אותה
הקבינט המדיני-ביטחוני אישר היום  ( שני )  את הצעתו של ראש הממשלה בנימין נתניהו לקצץ שלושה מיליארדי שקלים מתקציב משרד הביטחון  במקום ארבעה מיליארד כפי שדרשו באוצר .  ההחלטה בדבר הקיצוץ תובא בשעות הקרובות בפני שרי הממשלה ,  ואלה יכריעו בנושא כמו גם ביתר סעיפי התקציב .  נתניהו הודיע כי התקציב יאושר בממשלה עוד היום ,  מכיוון שמחר הוא צפוי להמריא למוסקבה לפגישה מדינית עם נשיא רוסיה ולדימיר פוטין .
 בפתח ישיבת הממשלה הבוקר אמר ראש הממשלה כי הקטנת הסכום שיקוצץ מתקציב הביטחון לא יבוא על חשבון הציבור . " היום אבקש להביא לאישור הקבינט והממשלה מיתון בקיצוץ של כמיליארד שקל ,  שלא יבוא על חשבון הציבור ",  אמר נתניהו .  גורמים במשרד ראש הממשלה הסבירו כי מיליארד השקלים יגיעו מרזרבות תקציביות ולא מהעלאת מסים ,  אך לא ברור אם קיימות רזרבות שכאלה ,  מדוע שהן יועברו דווקא לביטחון .  
עוד אמר נתניהו בישיבה כי צה"ל ,  על מפקדיו ,  לוחמיו וכלי הנשק שלו ,  הם חיוניים לביטחון ישראל . " אלו שתי חזיתות מרכזיות .  אנחנו צריכים שצה"ל ימשיך את ההתייעלות שלו ,  אבל צריכים גם עוד 'כיפות ברזל' .  הנתיב שאני מציע נותן איזון בין צרכי המשק לצרכי הביטחון .  תמיד יש פשרה בין צרכים כאלה ,  ואני חושב שזו הפשרה הנכונה ".  נתניה אף הבטיח כי  " למדינת ישראל בסוף היום יהיה תקציב ".  
יו"ר האופוזיציה שלי יחימוביץ' תקפה את נתניהו ,  ובהתייחסה למיתון הקיצוץ בתקציב הביטחון אמרה כי  " תמוה שנמצאו לפתע מיליארד שקלים ברזרבות כדי להימנע מקיצוץ בתקציב הביטחון ,  שעה שאותן רזרבות עצמן לא נמצאו כדי להימנע מהטלת מע"מ על העניים ועל מעמד הביניים או למנוע קיצוצים במשרדים חיוניים כמו בריאות וחינוך ".  
עוד על התקציב:נתניהו :  הקיצוץ בביטחון ימותן ל-3 מיליארד שקליםמסתמן :  תקציב הביטחון יקוצץ  " רק "  ב-2.5 מיליארדהקרב על תקציב הביטחון :  זה ה"שומן "  שאפשר לחתוך 

הקבינט אישר :  שלושה מיליארד שקל יקוצצו מהביטחון
שרי הקבינט המדיני-ביטחוני אישרו את הצעתו של נתניהו לקצץ מתקציב הביטחון סכום הנמוך במיליארד שקל מזה שדרש האוצר .  בשעות הקרובות תוצג ההצעה לממשלה ,  שצפויה לאשר אותה

