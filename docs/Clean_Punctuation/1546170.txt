נתניהו :  אלכוהול לא יימכר יותר בפיצוציות
ראש הממשלה הציג את תכנית הממשלה לבלימת גל האלימות האחרון .  בין היתר ,  תוגבל מכירת אלכוהול ,  תוחמר הענישה ותוקם משטרה עירונית . " האלימות היא טרור פנימי "
" האלימות היא טרור פנימי שהממשלה שלי לא תקבל ",  כך אמר היום  ( ראשון )  ראש הממשלה בנימין נתניהו בראיון משותף לגלי צה"ל ורשת ב' . " לא נקבל מצב בו אדם יוצא לטייל עם משפחתו בים ונרצח ,  קשישים מוכים למוות ,  ילדים סובלים מאלימות בביה"ס ,  נערים נדקרים בפאבים ונשים נרצחות על ידי בעליהן ". 
אחד התחומים בהם בחרה הממשלה להילחם הוא מכירת האלכוהול .  נתניהו הודיע כי יאסור על מכירת אלכוהול בפיצוציות בתחנות דלק . " אנחנו עובדים בימים אלו על חקיקה שתגביל את צריכת האלכוהול .  לא נאפשר מכירת אלכוהול לאחר השעה תשע בערב ,  אלא במקומות מיוחדים שיקבלו אישור לכך ".  בנוסף התחייב נתניהו לאסור על מכירת אלכוהול בפיצוציות ובתחנות דלק .  צעד נוסף אותו מקדמת הממשלה בנושא הוא שינוי בחקיקה כך שרמת האלכוהול המותרת בדם בקרב נהגים תהיה נמוכה מהמותר היום .  
רה"מ הציג צעדים בהם נוקטת הממשלה לבלימת גל האלימות . " זמן השהייה בבתי הכלא צריך להיות ארוך יותר ולא בשיטת הדלת המסתובבת לפושעים ",  אמר . " אנחנו פועלים ,  במישור החקיקתי ,  להביא להחמרת הענישה לעבריינים אלימים ". 
נתניהו צידד גם בהקמת משטרה עירונית כדי להילחם בפשיעה . " חייבים להגביר את נוכחות השוטרים ברחובות הערים .  ואנחנו נעשה זאת על ידי קידום המשטרה העירונית ".  כשנשאל נתניהו היכן יימצא המימון להקמת מערך המשטרה העירונית ,  ענה כי  " אין משרד ממשלתי שלא יכול להשתפר ולהשתמש במשאבים בצורה מיטבית יותר ". 
מוקדם יותר היום אמר מפכ"ל המשטרה רב ניצב דודי כהן כי  " אני בתור אזרח וגם בתור שוטר - מודאג מהמצב כיום ,  ואלימות כזו לא צריכה לעבור על סדר היום ".  המפכ"ל הוסיף כי תפקיד המשטרה הוא לדאוג לביטחון הציבור אך האחריות לטיפול בבעיה מוטלת על כל הגופים הנוגעים בעניין זה . " אנחנו זה רק הפיתרון המקומי והעירוני .  חייבים לתת גיבוי מלא למשטרה ,  כדי שאמון הציבור בנו יהיה שלם .  הפיתרון הוא דרך החינוך ,  והמערכת המשפטית והחברתית ". 

נתניהו :  אלכוהול לא יימכר יותר בפיצוציות
ראש הממשלה הציג את תכנית הממשלה לבלימת גל האלימות האחרון .  בין היתר ,  תוגבל מכירת אלכוהול ,  תוחמר הענישה ותוקם משטרה עירונית . " האלימות היא טרור פנימי "
 
