מאות הפגינו בת"א נגד מתווה התאגיד : " ביבי - כאן זה לא ארדואן "
 עובדי תאגיד השידור הציבורי ותומכיהם מחו מול קריית הממשלה על המתווה שהושג בין נתניהו לכחלון וחסמו את דרך בגין עד שהתפנו בהוראת המשטרה .  יו"ר ארגון העיתונאים : " זו לא פשרה ,  זו שחיתות על גבם של אלף עובדים ".  ח"כ ביטן למפגינים מול ביתו : " אתם לא הציבור "
 כ-400 בני אדם ,  בהם חברי ארגון העיתונאים וועד עיתונאי התאגיד ,  הפגינו הערב  ( שבת )  מול קריית הממשלה בתל אביב ,  בעקבות מתווה הפשרה שהושג בין ראש הממשלה בנימין נתניהו לשר האוצר משה כחלון .  המפגינים חסמו את דרך בגין לכיוון דרום למשך כשעה ,  עד שהתפנו בהוראת המשטרה .  הם קראו  " ביבי ,  כאן זה לא ארדואן "  ו"כחלון מציג - מחיר למשתפן ".   
" שמענו שביבי וכחלון הגיעו לפשרה .  זו לא פשרה ,  זו שחיתות על גבם של יותר מאלף עובדים ",  אמר בהפגנה יאיר טרצ'יצסקי ,  יו"ר ארגון העיתונאים . " במשך שנים מתעללים בעיתונאים ,  והכל מסיבה אחת - פוליטיקאים שרוצים שהעיתונאים והתקשורת ישרתו אותם .  אבל השידור הוא של הציבור ".   
" כמה קיוויתי שלא נצטרך לחזור להפגין בגלל סגירת כלי תקשורת ",  אמר כתב ערוץ 10 ,  מתן חודורוב . " לכולם משותפת ההבנה ששידור ציבורי הוא ערך חשוב בדמוקרטיה .  שמעתי בימים האחרונים איך ליבו של נתניהו כואב בגלל פיטורי עובדי רשות השידור - מעניין שכשעובדי ערוץ 10 עמדו באותו מצב לפני שנתיים ,  זה לא הטריד את נתניהו .  זה לא ימין ,  לא שמאל ,  לא חרדים ,  לא חילוניים ,  אלא רק השליטה על כלי התקשורת .  כשזה נראה להם עצמאי מדי ,  מקצועי מדי ותחקירי מדי - הם יעשו הכל כדי לסגור את זה ומתרצים תירוצים שונים .  ניסיונות הדה לגיטימציה לא מקובלים עלינו ולא נסכים להם .  טועה מי שחושב שזה ייגמר בכלי התקשורת בישראל .  זה ממשיך לפקידים עצמאיים ,  אנשי תרבות ועלול להגיע גם לבג"ץ ששופטיו נמצאים תחת התקפה חסרת תקדים .  עד כאן ". 
בדברי ההודעה על ההפגנה נכתב : " נתכנס כדי למחות נגד הניסיונות של הממשלה להשתלט על העיתונות החופשית בישראל ועל השידור הציבורי בפרט .  אנו קוראים לעיתונאים ,  יוצרים ,  ארגונים חברתיים וכל אזרח שאכפת לו להצטרף אלינו ".  
בתוך כך ,  כ-40 בני אדם הפגינו נגד הפשרה מול ביתו של יו"ר הקואליציה דוד ביטן בראשון לציון .  המפגינים קוראים  " דוד ביטן אל תהיה פחדן ".  ביטן הגיע לביתו ועבר ליד המפגינים ,  ואז התעורר ויכוח קולני בינו ובינם .  בין היתר אמר ביטן למוחים  " אתם לא הדמוקרטיה ,  אתם לא הציבור ".  
במסגרת הסיכום של נתניהו ומשרד האוצר ,  יוקם תאגיד נפרד לחדשות ולאקטואליה ,  במנותק מהתאגיד הקיים ,  וחטיבת החדשות הנוכחית של התאגיד תפורק .  רשות השידור הקיימת תמשיך לשדר את החדשות עד להקמת החטיבה החדשה .  ביום חמישי ,  לאחר שפורסם דבר המתווה ,  מחו עובדי התאגיד מחוץ לקריית הממשלה בתל אביב ,  שיבשו את התנועה וניסו לחסום את צומת עזריאלי הסמוך למקום .
 אמש נחשף בחדשות 2 כי כחלון אמר לנתניהו בדיונים לפתרון המשבר : " אתה לא מפחיד אותי ,  אני אאבד שניים או שלושה מנדטים - אתה כבר לא תהיה ראש ממשלה ".  לפי הפרסום ,  בשיחות אמר נתניהו לכחלון כי  " כבר הלכתי לבחירות על 'ישראל היום' ",  והזכיר את המשבר שהביא לפירוק ממשלתו הקודמת ב-2015 .
  ( עדכון ראשון :  20:00 )  

מאות הפגינו בת"א נגד מתווה התאגיד : " ביבי - כאן זה לא ארדואן "
 עובדי תאגיד השידור הציבורי ותומכיהם מחו מול קריית הממשלה על המתווה שהושג בין נתניהו לכחלון וחסמו את דרך בגין עד שהתפנו בהוראת המשטרה .  יו"ר ארגון העיתונאים : " זו לא פשרה ,  זו שחיתות על גבם של אלף עובדים ".  ח"כ ביטן למפגינים מול ביתו : " אתם לא הציבור "
 
