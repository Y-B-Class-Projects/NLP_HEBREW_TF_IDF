צירוף מקרים ?  הרחוב של משפחת מנגיסטו שופץ לאחר שנים של הזנחה
תושבי רחוב מילרוד שבאשקלון תהו היום לפשר שיפוץ כניסות הבתים דווקא ברחוב שלהם ,  שלושה ימים בלבד לאחר ביקורו של נתניהו בבית משפחתו של השבוי ברצועת עזה .  החברה המשפצת : " מדובר בצירוף מקרים ,  אין קשר לאירוע "
 כניסות הבתים ברחוב מילרוד באשקלון ,  שבו מתגוררת גם משפחתו של אברהם מנגיסטו שמוחזק ברצועת עזה ,  החלו אתמול  ( שני )  לעבור שיפוץ על ידי קבלי חברת  " עמיגור ".  תושבי הרחוב סיפרו כי השיפוץ האחרון במקום היה לפני שנים רבות וכי הכניסות לבתים מוזנחות כבר זמן רב .  לדבריהם ,  לא ברור אם מדובר בצירוף מקרים או במעשה מכוון לאור האסון שפקד את משפחת מנגיסטו והאירועים האחרונים ביחסיהם עם ראש הממשלה בנימין נתניהו ונציגיו .
 הקבלנים ששכרה החברה החלו לעבוד ברחוב שלושה ימים בלבד לאחר שביקר ראש הממשלה בנימין נתניהו בבית המשפחה ביום שישי .  במסגרת השיפוץ ,  החליפו הקבלנים את הנורות בכניסות ואף החלו לצבוע את אזורי הרכוש המשותף בין הבניינים ברחוב .  למרות תהיות התושבים ,  ב"עמיגור "  הבהירו כי אין קשר בין השיפוץ לבין משפחת מנגיסטו . " מדובר בצירוף מקרים .  'עמיגור' מבצעת שיפוצים במספר רחובות בעיר ואין קשר לאירוע ",  אמר גבי אברג'יל ,  מנהל  " עמיגור "  באשקלון .
 
צירוף מקרים ?  הרחוב של משפחת מנגיסטו שופץ לאחר שנים של הזנחה
תושבי רחוב מילרוד שבאשקלון תהו היום לפשר שיפוץ כניסות הבתים דווקא ברחוב שלהם ,  שלושה ימים בלבד לאחר ביקורו של נתניהו בבית משפחתו של השבוי ברצועת עזה .  החברה המשפצת : " מדובר בצירוף מקרים ,  אין קשר לאירוע "
 
