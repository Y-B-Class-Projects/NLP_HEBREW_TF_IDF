אחרי הסרת המגנומטרים :  נתניהו הורה על בדיקות ידניות בהר הבית
ראש הממשלה הנחה לערוך בדיקות פרטניות באמצעות גלאי מתכות ידניים לכל המבקרים במתחם .  אמש פורסם סקר בערוץ 2 שבו 77% מהנשאלים סברו כי ההחלטה על הסרת המגנומטרים היא  " התקפלות ".  הבית הלבן שיבח את ההחלטה
- כל הנכנסים להר הבית ייבדקו באופן פרטני באמצעות גלאי מתכות ידניים- הבית הלבן שיבח את המאמצים הישראליים  " לשמור על הביטחון בהר הבית לצד הפחתת המתיחות "-  אתמול הושלמה הסרת המגנומטרים מהר הבית בהתאם להחלטת הקבינט- דרשן מסגד אל-אקצא קרא להימנע מלהתפלל בהר הבית עד להשלמת הסרת המצלמות שהותקנו 
כל הנכנסים להר הבית ייבדקו באופן פרטני באמצעות גלאי מתכות ידניים - כך סיכמו הלילה  ( רביעי )  ראש הממשלה בנימין נתניהו והשר לביטחון הפנים גלעד ארדן .  זאת ,  בשל הרגישות הביטחונית ולאחר שבליל שלישי החליט הקבינט המדיני ביטחוני להסיר את המגנומטרים .  
ההחלטה בוצעה על רקע סקר שבוצע בערוץ 2 ,  שבו ענו 77% מהנשאלים כי הם סבורים שההחלטה על הסרת המגנומטרים מהר הבית נתפסת כהתקפלות של ישראל .  לעומת זאת ,  17% בלבד סברו כי לא מדובר בהתקפלות .  כמו כן ,  67% מהנשאלים ענו כי תפקודו של נתניהו לא היה טוב סביב הנושא ,  לעומת 23% שתפקודו היה טוב .  10% השיבו כי אינם יודעים .  
הבית הלבן מסר הלילה כי הוא  " משבח "  את המאמצים הישראליים  " לשמור על הביטחון בהר הבית לצד הפחתת המתיחות ".  בדיון במועצת הביטחון אתמול הוסיפה ניקי היילי ,  שגרירת ארצות הברית לאו"ם ,  כי  " כל הצדדים צריכים לעבוד על צמצום המתח ואנחנו מציעים סיוע כדי לעשות זאת ".  
עוד בנושא:מנצלים את משבר הר הבית :  חברון עלולה להפוך למוקד בעירה נוסףההנהגה הפלסטינית קראה להסלמה במאבק העממי נגד ישראלעבדאללה שוחח עם נתניהו על המשבר : " להסיר את המגנומטרים "  
אף על פי שהמגנומטרים שהוצבו בהר הבית פורקו אתמול ,  המתפללים המוסלמים טרם הסכימו להיכנס למתחם הרגיש בירושלים .  דרשן מסגד אל-אקצא קרא להם להימנע מכך עד להשלמת הסרת המצלמות שהותקנו ,  כפי שנקבע בישיבת הקבינט . 
" אנחנו לא מוכנים לשום שינוי שבוצע מיום הפיגוע ",  הבהירו אנשי הווקף .  מאות מתפללים התכנסו אמש לעצרת תפילה מחוץ לשער האריות שבעיר העתיקה בירושלים .  בימים האחרונים מתכנסות עצרות דומות בעקבות סגירת מתחם הר הבית לתפילות לאחר פיגוע הירי שהתרחש במקום החודש .
 ממשטרת מחוז ירושלים נמסר אמש כי  " בהמשך להחלטת הדרג המדיני ",  הושלמה הסרתם של גלאי המתכות שהוצבו בכניסות להר הבית .  בהודעה הובהר כי אלה הוצבו שם  " כמענה אבטחתי לאחר פיגוע הטרור בו נפלו בעת מילוי תפקידם שני שוטרי משטרת ישראל ". 
ההחלטה לפרק גם את המצלמות שהוצבו בכניסה להר הבית התקבלה אחרי שצה"ל ושב"כ הבהירו כי רק השבת המצב בשטח לקדמותו תרגיע את התסיסה ברחוב הפלסטיני .  במהלך ישיבת הקבינט המדיני-ביטחוני הביעו השרים נפתלי בנט ,  איילת שקד וזאב אלקין התנגדות להסרת המגנומטרים והמצלמות מבלי שיוצב בשטח פתרון אבטחתי חלופי בהר - שכן הצבת המערכת החכמה צפויה לארוך לפחות חצי שנה ,  ולכן הצביעו נגד ההחלטה .  עם זאת ,  הקבינט החליט שבתקופת הביניים מענה האבטחה יינתן באמצעות תגבור מסיבי של כוחות המשטרה בשטח .
  ( עדכון ראשון :  00:46 )  

אחרי הסרת המגנומטרים :  נתניהו הורה על בדיקות ידניות בהר הבית
ראש הממשלה הנחה לערוך בדיקות פרטניות באמצעות גלאי מתכות ידניים לכל המבקרים במתחם .  אמש פורסם סקר בערוץ 2 שבו 77% מהנשאלים סברו כי ההחלטה על הסרת המגנומטרים היא  " התקפלות ".  הבית הלבן שיבח את ההחלטה

