השר איתן מתח ביקורת :  האמון בפוליטיקאים יפחת
השר איתן רמז לצביעות מצד עמיתו החדש לממשלה ,  שרק אתמול האשים את יחימוביץ' בכוונות לחבור לרה"מ . " אם הוא מאשים את נתניהו בשעות היום ,  מדוע הוא מצטרף אליו כגנב בלילה ?  "
 לא רק באופוזיציה מגנים את ההכרזה המפתיעה על הקמתה של ממשלת אחדות :  השר מיכאל איתן ,  החבר במפלגת הליכוד שחוותה על בשרה בעבר נטישה מצד השר הטרי שאול מופז ,  השמיע היום  ( שלישי )  תגובה חריפה ראשונה מתוך הממשלה למהלך . " לא להאמין  ..  .. מופז שובר את השיא של עצמו !  !  !  ",  כתב השר בעמוד הפייסבוק שלו בהתייחסו להאשמות שהטיח אתמול מופז ביו"ר העבודה ,  שלי יחימוביץ' ,  לפיהן תחבור לנתניהו ,  יממה בלבד לפני שנקט באותו צעד בדיוק .  
איתן תיאר בהשתאות : " בעיתון 'ישראל היום' קראתי בעמוד 7 :  'במסיבת עיתונאים שכינס אתמול ,  האשים מופז את נתניהו כי רקם קומבינה עם יו"ר העבודה שלי יחימוביץ' ,  שתכליתה לדחות את הדיון על חוק טל' ".  לדברי איתן ,  העיתון ציטט את דבריו החריפים של מופז לפיהם  " מדובר בתרגיל מסריח שכמוהו לא ראה הבית הזה מעולם' ".  
" לאיזה תרגיל מסריח התכוון מופז ?  ",  תמה השר איתן , " לתרגיל מאתמול במהלך היום ,  או לתרגיל הלילי מאמש ,  ולאיזה בית ?  האם לבית שאותו אין עוזבים ,  כפי שהתחייב יום לפני שנטש את הליכוד לטובת קדימה ?  ".  איתן המשיך להשתלח במופז ,  וטען : " אם הוא מאשים את נתניהו בתרגיל מסריח בשעות היום ,  מדוע הוא מצטרף אליו כגנב בלילה ?  ".  איתן סיכם באכזבה כי  " יש להניח שאמון הציבור בפוליטיקאים יצטמצם עוד יותר .  נותר רק לקוות שהישגי ממשלת האחדות יקלו על עיכול הגלולה המרה .  שיהיה בהצלחה !  ".  
מאוחר יותר פרסם השר תגובה רשמית בה קרא לנתניהו ומופז לכונן יחד עם שינוי שיטת הממשל ,  חוקה לישראל : " המגמה לחזק את הממשל באמצעות שינוי השיטה נכונה ,  אך אסור לקדם את שינוי שיטת הממשל מבלי לחוקק במקביל את החוקה הכוללת את מגילת הזכויות של האזרח בישראל .  הממשלה החדשה יוצרת הזדמנות חד פעמית לכינון חוקה ,  שתבצר את זכויותיו וכוחו של האזרח ,  ותעצים את ישראל כולה ". 
חבר הכנסת דני דנון ,  אף הוא מהליכוד ,  הביע הלילה התנגדות למהלך של הקמת קואליציה משותפת עם קדימה . " שריון של ברק כשר ביטחון והצנחה של מופז וחבריו לקואליציה ,  אומרים שלום לערכי הליכוד בשנה וחצי הקרובות .  הליכוד זה לא קדימה ,  לא נוטשים עקרונות וערכים למען ג'ובים ",  אמר דנון .  לדבריו , " המהלך יצניח את שריון ברק כשר ביטחון לשנה וחצי נוספות ,  ויצניח את המפלגה השמאלנית שנקראת קדימה לתוך הממשלה .  זאת תהייה פגיעה בהתיישבות ,  פגיעה בערכי הליכוד ופגיעה בציבור הישראלי - שבחר בליכוד להוביל את מדינת ישראל ".  דנון הוסיף כי  " אסור לנטוש את השותפים הטבעיים של הליכוד ,  המהלך ייתן בלון חמצן לגוויה הפוליטית שנקראת קדימה ויסיט את הקואליציה מהימין לכיוון המרכז ". 
לקריאה נוספתדרמה בכנסת :  אין בחירות - קדימה מצטרפת לממשלת אחדותכרוניקת הזגזוגים של מופז :  מ"בית לא עוזבים "  עד  " נתניהו שקרן"יחימוביץ' נגד מופז : " יוביל את המחאה מהמשרד של נתניהו ? "לפיד על הסכם האחדות : " פוליטיקה ישנה ומכוערת"הסכם האחדות בין הליכוד וקדימה 

השר איתן מתח ביקורת :  האמון בפוליטיקאים יפחת
השר איתן רמז לצביעות מצד עמיתו החדש לממשלה ,  שרק אתמול האשים את יחימוביץ' בכוונות לחבור לרה"מ . " אם הוא מאשים את נתניהו בשעות היום ,  מדוע הוא מצטרף אליו כגנב בלילה ?  "
 
