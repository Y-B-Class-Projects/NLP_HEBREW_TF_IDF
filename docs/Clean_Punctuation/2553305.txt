נתניהו ספד למרים בן פורת : " אישה פורצת דרך "
 ראש הממשלה הביע צער על מותה של מבקרת המדינה לשעבר ואמר כי היא שימשה  " דוגמא ומופת לשוויון ההזדמנויות ולעליונות שלטון החוק במדינת ישראל ".  יחימוביץ' : " מודל לחיקוי "
 ראש הממשלה ,  בנימין נתניהו ,  ספד הבוקר  ( חמישי )  למבקרת המדינה לשעבר ,  השופטת בדימוס מרים בן פורת ,  שהלכה לעולמה הבוקר בגיל 94 . " השופטת בן פורת הייתה אישה פורצת דרך ,  שופטת מוערכת בבית המשפט העליון ,  מבקרת מדינה שקידשה את ערכי היושרה והשקיפות וכלת פרס ישראל ",  נמסר בהודעת ראש הממשלה . " בצניעותה ,  בדבקותה בעקרונות ובמסירותה למדינה ,  היא נתנה דוגמא ומופת לשוויון ההזדמנויות ולעליונות שלטון החוק במדינת ישראל .  יהיה זכרה ברוך ".  
שר הביטחון ,  אהוד ברק ,  אמר כי  " מרים בן פורת הייתה שופטת מוערכת ומבקרת מדינה חשובה ".  לדבריו , " היא מילאה את כל תפקידיה בשירות עליונות המשפט ותוך עמידה על עקרונותיה ".  
גם נשיא בית המשפט העליון לשעבר ,  השופט בדימוס מאיר שמגר ,  הביעה צער על מותה של בן פורת .  בשיחה עם וואלה !  חדשות סיפר שמגר כי בן פורת הייתה בין האישים הבולטים במערכת המשפט ,  גם כשופטת וגם כאדם .  הוא ציין שהיא התבלטה בחריפות ובבהירות מחשבה ,  שאין כדוגמתה . " היכולת השכלית שלה ,  פרט לבקיאותה בחוק ,  ויכולת הניתוח שלה בתפיסה המשפטית הייתה יוצאת דופן ",  אמר .  שמגר ,  שישב שעות רבות עם בן פורת בבית המשפט העליון ,  הוסיף כי היא  " השאירה את חותמה בצורה בולטת ". 
מבקר המדינה ,  השופט בדימוס יוסף שפירא ,  הביע צער עמוק על מותה של בן פורת . " הגברת בן פורת ,  אשר כיהנה במשך עשר שנים כמבקרת המדינה  ( בשנים 1988- 1998 )  ,  יצקה יסודות חדשים למוסד מבקר המדינה ונציב תלונות הציבור והפכה אותו למוסד בעל השפעה מרכזית בחיי מדינת ישראל ",  אמר . "  ..  היא לא נרתעה מפרסום דוחות ביקורת נוקבים ולא נכנעה ללחצים .  הגברת מרים בן פורת תרמה רבות גם לתורת הביקורת .  המאמרים פרי עטה והספר שפרסמה 'חוק יסוד :  מבקר המדינה' ,  מהווים במידה רבה מורה דרך לכל העוסקים בתחומי הביקורת .  יהי זכרה ברוך ".  
ראש לשכת עורכי הדין ,  דורון ברזילי ,  מסר כי  " לשכת עורכי הדין וחבריה מרכינים את ראשם עם לכתה של כבוד השופטת מרים בן פורת ,  זיכרונה לברכה ".  לדבריו , " השופטת בן פורת הייתה מעמודי התווך של המשפט החוקתי בישראל ,  אישה פורצת דרך עבור נשים בציבוריות הישראלית ולוחמת עשויה ללא חת בשחיתות הציבורית .  אצילותה עוררה יראת כבוד בלבו של כל אזרח במדינת ישראל ,  ומורשתה המשפטית ,  החברתית והציבורית תמשיך להיות לנר לרגלי עורכי הדין ,  המשפטנים ונבחרי הציבור בישראל לדורות רבים ".  
יו"ר האופוזיציה ויו"ר קדימה שאול מופז אמר כי  " מרים בן פורת היתה עמוד האש שהאיר מוסר ויושר ".  לדבריו , " השופטת בן פורת לא חסכה ביקורת בהגנה על יושרה ומוסריותה של המדינה והחברה .  מרים בן פורת פרצה דרך לנשים רבות ,  שבאו אחריה והשתלבו בתפקידים בכירים במערכות הציבוריות בישראל .  יהי זיכרה ברוך ".  
יו"ר מפלגת העבודה ,  שלי יחימוביץ' ,  הביעה גם היא צער על פטירתה של בן פורת , " אחת הדמויות האקטיביות והאידיאליסטיות שידעה החברה הישראלית ",  כדבריה . " בן פורת היוותה מודל לחיקוי ,  כאשר הייתה האישה הראשונה והיחידה בתפקיד מבקר המדינה ,  כשהעלתה את רמת הביקורת הציבורית לעין שיעור וכשנלחמה בכל כוחה בשחיתות השלטונית ",  אמרה יחימוביץ' . " כולי תקווה שישראל תדע עוד דמויות ציבוריות מרשימות כבן פורת .  יהי זכרה ברוך ". 
שופט בית המשפט העליון בדימוס ,  גבריאל בך ,  שהכיר את בן פורת עוד מימיהם יחד בפרקליטות ,  אמר כי מדובר ביום עצוב . " מדובר באישה שעמדה על הדעות שלה ופעלה בתום לב ",  אמר .  לדבריו ,  היו להם יחסי ידידות מיוחדים ,  שנמשכו גם לאחר ששניהם יצאו לגמלאות . " נפגשנו לשיחות קצרות וארוכות יותר בלשכותינו בבית המשפט העליון .  מאוד הערכתי אותה ,  מכל הבחינות .  היא דאגה להבטחת עליונות שלטון החוק ,  עמדה על דעתה - אבל תמיד הייתה לה נכונות להקשיב לדעות אחרות .  גם בימים האחרונים היא הייתה צלולה לחלוטין ,  וגם בגיל 94 היא עוד כתבה ועבדה .  אני מוצא בזה מעט נחמה ",  סיפר . " זאת תמיד הייתה חוויה מאוד נעימה להיות איתה בקשר ".  
מרים בן פורת הלכה הבוקר לעולמה והיא בת 94 .  בן פורת ,  שעלתה לישראל בגיל 18 מליטא ,  הייתה כאמור האישה הראשונה שכיהנה כמבקרת מדינה וכשופטת בבית המשפט העליון ,  אליו מונתה ב-1977 .  בן פורת פרשה בגיל 70 מבית המשפט ,  ועשתה היסטוריה פעם נוספת ,  כאשר מונתה לאחר פרישתה לתפקיד מבקרת המדינה .  בן פורת כיהנה בתפקיד במשך עשר שנים ונחשבה למבקרת שקידמה את המאבק בשחיתות השלטונית ,  וכמה מהדוחות שפרסמה יצרו הדים נרחבים ,  בהם דוח על ערכות המגן בזמן מלחמת המפרץ הראשונה .  ב-1991 הוענק לה פרס ישראל על מפעל חיים .
 בהכנת הידיעה השתתף פנחס וולף 
הלכה לעולמה מבקרת המדינה לשעבר ,  מרים בן פורת 

נתניהו ספד למרים בן פורת : " אישה פורצת דרך "
 ראש הממשלה הביע צער על מותה של מבקרת המדינה לשעבר ואמר כי היא שימשה  " דוגמא ומופת לשוויון ההזדמנויות ולעליונות שלטון החוק במדינת ישראל ".  יחימוביץ' : " מודל לחיקוי "
 
