אבו מאזן מאשר : " הסכמתי לפגישה עם נתניהו ,  אך הוא ביקש לדחות אותה "
 יו"ר הרשות הפלסטינית אמר במסיבת עיתונאים בוורשה כי הנשיא פוטין הציע לקיים מפגש פסגה ביום חמישי במוסקבה . " הסכמתי אבל בפגישה של נציגי פוטין ונתניהו בירושלים ,  הוצע לדחות אותה ",  אמר והוסיף , " לצערי "
 יו"ר הרשות הפלסטינית אבו מאזן אמר היום  ( שלישי )  שלא תיערך בקרוב פגישה במוסקבה עם ראש הממשלה בנימין נתניהו . " נשיא רוסיה ולדימיר פוטין הציע פגישה ביום חמישי במוסקבה .  אני הסכמתי והייתי מוכן להגיע למוסקבה ישירות מכאן ",  אמר אבו מאזן במסיבת עיתונאים בוורשה . 
" לצערי ",  הוסיף אבו מאזן , " בפגישה של נציגי פוטין וראש הממשלה נתניהו ,  הוא  ( האחרון )  הציע לדחות את הפגישה למועד מאוחר יותר ,  ולכן לא תהיה פגישה  ( ב-8 בספטמבר )  ".  
בירושלים וברמאללה מעריכים כי הסיכוי לכינוס ועידת שלום שאותה מציעים הרוסים אינו גבוה ,  שכן אבו מאזן הציב תנאים לחידוש המשא ומתן ,  בהם שחרור אסירים פלסטינים שעל שחרורם הוסכם כבר בימי המשא ומתן הקודם בשנת 2014 ,  וביסוס השיחות על קווי 1967 עם חילופי שטחים - שלא נראה כי נתניהו יכול לקבל בעת הזו .
 לקריאה נוספת:מוסקבה מקדמת את יוזמת השלום :  סגן שר החוץ הרוסי נפגש עם נתניהוחבר אש"ף על יוזמת רוסיה : " בניגוד לנתניהו ,  אנו לא רוצים פגישת יח"צ"א-סיסי :  פוטין מוכן לארח במוסקבה את נתניהו ואבו מאזן לשיחות ישירות 
בשבוע שעבר אישר חבר הועד הפועל של אש"ף ,  אחמד מג'דלאני ,  כי רוסיה מנהלת מגעים לכינוס פסגה ישראלית-פלסטינית במוסקבה .  אולם הוא טען : " אנחנו לא מעוניינים בפגישה לשם הפגישה או לשם יחסי הציבור ,  כפי שרוצה נתניהו ".  הוא הוסיף כי יו"ר הרשות הפלסטינית מודאג מכך שנתניהו מנסה ,  לטענתו ,  ליצור מסגרת לתהליך השלום שתחליף את היוזמה הצרפתית ,  שלדעת הפלסטינים היא המתווה הנכון לסיום הסכסוך .
 הראשון לדווח על יוזמה זו היה נשיא מצרים ,  עבד אל-פאתח א-סיסי ,  שאמר כי נשיא רוסיה מוכן לארח את הצדדים לשיחות ישירות במוסקבה .  בשיחה עם עורכי העיתונים הגדולים במצרים ,  אמר א-סיסי כי ישראל משתכנעת יותר ויותר בחשיבות שבהשגת השלום ,  וכי האצת תהליך השלום היא המפתח ליציבות באזור .  לדבריו ,  במאמץ להקים מדינה פלסטינית אין מנוס מלהשיג פיוס בין חמאס ופתח .  

אבו מאזן מאשר : " הסכמתי לפגישה עם נתניהו ,  אך הוא ביקש לדחות אותה "
 יו"ר הרשות הפלסטינית אמר במסיבת עיתונאים בוורשה כי הנשיא פוטין הציע לקיים מפגש פסגה ביום חמישי במוסקבה . " הסכמתי אבל בפגישה של נציגי פוטין ונתניהו בירושלים ,  הוצע לדחות אותה ",  אמר והוסיף , " לצערי "
 
