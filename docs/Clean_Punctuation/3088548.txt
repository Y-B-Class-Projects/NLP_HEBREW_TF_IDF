 " נתניהו מתיר את דם העיתונאים ":  ח"כים מזהירים מהסתה נגד התקשורת
חברי כנסת מהאופוזיציה זועמים בעקבות מה שהם מכנים  " מתקפות חוזרות ונשנות על התקשורת ",  מצד ראש הממשלה . " כמישהו ייקח את המסרים הפרועים צעד קדימה ,  נתניהו לא יוכל להתעלם ",  הזהירה ח"כ מיכאלי .  ח"כ עפר שלח : " מנסה להסיט את תשומת הלב מהחקירות "
 חלק גדול מנאומו בעצרת התמיכה בגני התערוכה בתל-אביב בשבוע שעבר ,  הקדיש ראש הממשלה בנימין נתניהו לעיתונאים .  הוא האשים אותם ב"מסע ציד אובססיבי "  וטען ש"השמאל והתקשורת מנסים לבצע הפיכה ".  לנתניהו הצטרפו תומכיו ,  שהאשימו את העיתונאים בחקירות .  יממה לאחר מכן שיתף נתניהו בפייסבוק מתיחה שערך החקיין יוסי וידר על פרשן חדשות 2 אמנון אברמוביץ' וכתב  " תחשבו פעמיים לפני שאתם שומעים עוד פרשנות של הפייק ניוז ". 
כעבור יממה נוספת ,  גולש אנונימי שיתף תמונה שהעלתה אשתו של כתב חדשות 2 גיא פלג עם איום לפיו  " נאחל להם מה שהם מאחלים למשפחת נתניהו ואפילו כפול ".  למקרים אלה מצטרף המקרה שבו הוכה הכתב גלעד שלמור במהלך הפגנה של תושבי יפו הערביים .  ברשת ההסתה נגד עיתונאים מזמן עלתה שלב ,  ובתגובה ,  רוב נציגי מפלגות האופוזיציה בכנסת יוצאים נגדה .
 אור הלר בטור מיוחד לוואלה !  NEWS 
ח"כ מרב מיכאלי ,  יו"ר סיעת המחנה הציוני ,  אמרה כי  " אנחנו כבר יודעות איך נראות התוצאות של הסתה .  נתניהו מסית נגד עיתונאים ומתיר את דמם ,  כשמישהו - חס וחלילה - יקח את המסרים הפרועים של נתניהו צעד קדימה וינסה לפגוע בגיא פלג או בכל עיתונאית או עיתונאי אחר בישראל ,  נתניהו לא יוכל להיתמם ". 
חבר מפלגתה ,  יואל חסון ,  הוסיף כי  " כלב השמירה של הדמוקרטיה הפך להיות כלב מוכה ,  שזוכה לליטוף רק שזקוקים לו שישדר כנס תמיכה בראש הממשלה .  השלב הראשון היה למנוע הפגנות ,  השלב השני זה לסתום את פיהם של העיתונאים ולהציג אותם כמטרה נוחה להשתלחויות קבועות .  העיתונאים הם לא האויב ,  הם המראה האמיתית של המציאות ,  גם אם היא לא נעימה ".   " המתקפות החוזרות ונשנות על התקשורת הם חלק מהידרדרות הדמוקרטיה ",  הוסיף .
 לדברים הצטרפה חברת מפלגתם ,  ח"כ קסניה סבטלובה ,  העומדת בראש השדולה לחופש הביטוי והעיתונות : " גם לעיתונאים מותר שיהיו דעות ,  ואפילו אג'נדה .  חופש הביטוי וחירות המחשבה נועדו גם להם .  אמנון אברמוביץ הוא עיתונאי מצויין ואיש ישר דרך.מדוע לשמעון ריקלין וחבריו מותר שתהיה אג'נדה ולאברמוביץ לא ?  לנתניהו התשובה .  ואנחנו לא צריכים לקבל אותה .  פוסט הפייסבוק של נתניהו נגד אברמוביץ ,  לצד נאומו מעורר הקבס בשבוע שעבר ,  מראים כמה נתניהו חושש מעיתונות חופשית ויעשה הכל כדי להביא לקריסתה .  תפקידנו לא להניח לו להצליח בכך ".  
גם יו"ר מרצ זהבה גלאון מחתה ואמרה ש"אותו ראש ממשלה שהסית נגד רבין ,  צריך לדעת שמילים הורגות .  הוא זה שמסית נגד עיתונאים ונגד שמאלנים .  ההסתה נגד התקשורת היא עוד שלב בסירוס של מי שאמורים לשמש כלב השמירה של הדמוקרטיה .  באמצעות ההסתה נתניהו מבקש לעשות לתקשורת דה-לגיטימציה ",  הוסיפה . " כדי להחליש ולפגוע בחשיפות של שלל פרשות השחיתות בהן הוא מעורב ".  
" ההסתה נגד התקשורת היא מפלטו האחרון של מי שאין לו תשובה לחשדות השחיתות נגדו ",  אמר ח"כ עפר שלח ,  יו"ר סיעת יש עתיד . " בנימין נתניהו ,  שהאובססיה שלו בעניין התקשורת ידועה ,  מנסה להסית ולהדיח כדי להסיט את תשומת הלב מטבעת החקירה המתהדקת .  הבעיה היא שתמיד עלולים להימצא מעטים שיפרשו את ההסתה כקריאה לאלימות ",  הזהיר .  
בעצרת התמיכה בנתניהו ,  אמר ראש הממשלה : " התקשורת והשמאל התגייסו למסע ציד נגדי .  הם יודעים ,  ולא בכדי ,  שאנחנו מנצחים פעם אחר פעם בבחירות .  כי אנחנו הבאנו את מדינת ישראל למצב הטוב ביותר בתולדותיה ".  הוא הוסיף : " תקשורת הפייק ניוז פמפמה לנו במקהלה אדירה ואחידה כדרכה ,  שאם לא ניסוג משטחי המולדת ישראל תהיה מבודדת חלשה ועזובה ". 
עוד אמר : " הם מתגייסים למסע ציד אובססיבי חסר תקדים במטרה לבצע הפיכה שלטונית .  המטרה שלהם היא להפעיל לחץ בלתי פוסק על גופי האכיפה כדי שיגישו כתב אישום בלי קשר לאמת בלי קשר לצדק .  משטרת המחשבות של התקשורת עובדת פול טיים וקבועת את הקו ,  ואוי למי שיסטה ממנו ".   

" נתניהו מתיר את דם העיתונאים ":  ח"כים מזהירים מהסתה נגד התקשורת
חברי כנסת מהאופוזיציה זועמים בעקבות מה שהם מכנים  " מתקפות חוזרות ונשנות על התקשורת ",  מצד ראש הממשלה . " כמישהו ייקח את המסרים הפרועים צעד קדימה ,  נתניהו לא יוכל להתעלם ",  הזהירה ח"כ מיכאלי .  ח"כ עפר שלח : " מנסה להסיט את תשומת הלב מהחקירות "
 
