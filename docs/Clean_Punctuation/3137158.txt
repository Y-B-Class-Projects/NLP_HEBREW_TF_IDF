הליכוד נגד כולנו :  חוק הלאום יעדיף את המדינה היהודית על הדמוקרטית ? 
הקואליציה נמצאת במבוי סתום לגבי החוק ,  ברקע ויכוח על הכפפת זהותה הדמוקרטית של המדינה לזו היהודית :  בליכוד מתעקשים להעדיף את אופייה היהודי של המדינה ,  ובכולנו מתנגדים לסעיף .  הערכה :  אם הוויכוח לא ייפתר עד הבוקר - לא תהיה הצבעה על החוק במושב הנוכחי
 ( בווידאו :  ח"כ לשעבר שכיב שנאן נגד חוק הלאום ,  בחודש ספטמבר )  
הקואליציה לא מצליחה להגיע להסכמות על נוסח חוק הלאום ,  וברקע עומד ויכוח בין סיעת הליכוד לסיעת כולנו האם להכפיף את זהותה הדמוקרטית של המדינה לזהותה היהודית .  בעוד בליכוד ,  בגיבויו של ראש הממשלה בנימין נתניהו ,  מתעקשים לחייב את בג"ץ להעדיף את אופייה היהודי של המדינה ,  בסיעת כולנו מתנגדים לסעיף זה .  
השבוע איים יוזם החוק ח"כ אבי דיכטר כי במידה והצעתו לא תאושר בקריאה ראשונה במושב החורף הנוכחי ,  כלומר תוך חודש ,  הוא לא יצביע בעד תקציב המדינה .  בימים האחרונים ניהלו המעורבים בגיבוש החוק ,  השר יריב לוין ,  יו"ר הוועדה לניסוח החוק ח"כ אמיר אוחנה ויו"ר סיעת כולנו רועי פולקמן ,  שיחות בניסיון לפתור את הוויכוח ,  אך בינתיים שני הצדדים מתבצרים בעמדותיהם .  בבוקר צפויה הוועדה בראשותו של אוחנה לקיים דיון על הצעת החוק ,  אך לפי שעה לא צפויה להתקיים בה הצבעה .  
עוד בוואלה !  NEWS:כשהקואליציה שתקה :  כך הגיבו במערכת הפוליטית לדיל לשופטת מגעים מתקדמים להפיכת ניר חפץ לעד מדינה : " פעל בשליחות נתניהו "  נתניהו וכץ יאשרו היתר לפעילות ענף הכדורגל בשבת ;  החרדים לא יתנגדו 
בקואליציה העריכו כי  " אם הוויכוח לא ייפתר עד הבוקר - החוק לא יעלה להצבעה במושב הנוכחי ".  הגרסה הקודמת של הצעת החוק קבעה כי המשטר הדמוקרטי בישראלי יוכפף לזהותה היהודית של המדינה .  עם זאת ,  בגרסה שאותה מבקשים לקדם בליכוד ,  הסעיף המאזכר את המשטר הדמוקרטי בישראל יוצמד לסעיף העוסק בזהותה היהודית ,  ושניהם ייהנו ממעמד שווה .  בהמשך מופיעה הקביעה שלפיה כל חקיקה בישראל תפורש לאור ערכים אלה .  בין הסיעות ישנם ויכוחים על סעיפים נוספים בחוק ,  אך עליהם הצדדים מסכימים לנהל שיח אחרי אישור החוק בקריאה ראשונה .
 ח"כ אוחנה אמר לוואלה !  NEWS כי סיעתו  " עושה מאמצים כבירים כדי לנסות ולגשר על הפערים .  זאת ,  במטרה להביא בשורה למדינה ישראל בדבר 'חוק כל החוקים' - הוא חוק יסוד הלאום ,  ואני מקווה שיתר רכיבי הקואליציה יבינו שהציבור מעוניין בחוק הזה ".  
נתניהו הודיע בחודש מאי השנה כי הוא תומך בנוסח שמכפיף את זהותה הדמוקרטית של המדינה לזהותה היהודית .  בתחילת החודש הנוכחי הוא הוסיף בשיחה עם חבריו לסיעה במסגרת ישיבת סיעה כי מדובר ב"חוק חשוב מאוד ".  לדבריו , " כנראה צמצמו ופתרו את כל הבעיות זולת אחת עם סיעת כולנו .  אפשר לפתור את זה בשקט ועדיף ככה .  בוודאי יש לנסות להעביר את החוק בקריאה ראשונה ".  
הצעת חוק הלאום אושרה בחודש מאי בקריאה טרומית במליאת הכנסת ברוב של 48 תומכים לעומת 41 מתנגדים .  מאז קיים ח"כ אוחנה דיונים רבים בוועדה שבראשה הוא עומד ,  אך אי ההסכמות בקואליציה גרמו לכך שהחוק נתקע בוועדה ולא קודם להצבעה בה או במליאת הכנסת .  החוק כולל בתוכו סעיפים רבים הקשורים בשפה העברית ,  בדגל ,  בהמנון ועוד ,  כמו בין היתר הסעיף הראשון שקובע כי  " מדינת ישראל היא הבית הלאומי של העם היהודי ".  
ראשי המכון הישראלי לדמוקרטיה קראו היום לגנוז את הצעת החוק , " כל עוד לא משונה דרמטית הנוסח הנכונה ".  בהצעה אלטרנטיבית ,  שעליה חתומים נשיא המכון יוחנן פלסנר ,  פרופסור ידידה שטרן ופרופסור מרדכי קרמניצר ,  הם מדגישים כי  " לא ייתכן לעגן את אופי המדינה מבלי להבטיח את זכותם של כל אזרחיה לשוויון .  זאת ניתן לעשות על ידי עיגון עקרונות מגילת העצמאות .  אם כוונת החוק כולה היא להניע מהלך חוקתי של ממש ,  על מהלך זה לכלול את אופייה הכולל של המדינה ולא לערוך שינוי באיזון בין מרכיביו ".  

הליכוד נגד כולנו :  חוק הלאום יעדיף את המדינה היהודית על הדמוקרטית ? 
הקואליציה נמצאת במבוי סתום לגבי החוק ,  ברקע ויכוח על הכפפת זהותה הדמוקרטית של המדינה לזו היהודית :  בליכוד מתעקשים להעדיף את אופייה היהודי של המדינה ,  ובכולנו מתנגדים לסעיף .  הערכה :  אם הוויכוח לא ייפתר עד הבוקר - לא תהיה הצבעה על החוק במושב הנוכחי

