גורם ביטחוני :  מלחמת אגו בדיונים על תקציב הביטחון
במערכת הביטחון מבקרים את התנהלות תקציב הביטחון על ידי האוצר .  גורם ביטחוני : " אסור שמערכת היחסים העכורה בין ברק לשטייניץ תפגע בביטחון המדינה ",  הרמטכ"ל : " מוטרד מהכוונה לקצץ "
 במערכת הביטחון תקפו אמש  ( חמישי )  בחריפות את משרד האוצר על התנהלותו בכל הנוגע לקבלת ההחלטות על הקיצוצים בתקציב הביטחון .  גורם בכיר במשרד הביטחון אמר הערב בשיחה עם וואלה !  חדשות כי  " משרד הביטחון מוחה על כך שמשרד האוצר ממשיך לנהל את הדיאלוג על התקציב באמצעי התקשורת בניגוד להנחיות ראש הממשלה ".  עוד אמר הבכיר על טענת האוצר כי סיכמו עם נתניהו על קיצוץ מיליארדי שקלים בתקציב הביטחון ,  כי  " לא סוכם על קיצוץ בתקציב ".  הוא הוסיף כי  " ראש הממשלה חוזר במוצאי שבת מניו יורק והדיונים בנושא יימשכו .  אנו מתפלאים על ההתנהלות של שר האוצר ,  יובל שטייניץ ,  ששכח את פועלו כחבר בוועדת החוץ והבטחון .  מעשיו גובלים בחוסר אחריות ".  
עוד באותו נושא:גנץ על קיצוץ בתקציב הביטחון : " נאלץ לפרק יחידות"הקרב על התקציב :  האם יקוצץ תקציב הביטחון ? 
גורם ביטחוני נוסף התייחס לנושא וטען כי לדיונים על התקציב השתרבבה מלחמת אגו בין שר האוצר ובין שר הביטחון ,  אהוד ברק . " יש מתח בין האישים על רקע פוליטי ומקצועי ואסור שמערכת היחסים העכורה ביניהם תפגע בביטחון המדינה ",  אמר והוסיף כי  " שטייניץ מודע היטב לאתגרים שעומדים בפני צה"ל .  אסור לו ללכת שבי אחרי הספינולוגים ".  
גם הרמטכ"ל ,  בני גנץ ,  התבטא בנושא בימים האחרונים ,  ובשיחות סגורות אמר לאלופים במטה הכללי כי  " אני מוטרד מאוד מהכוונה לקצץ בתקציב .  משמעות הקיצוץ היא פגיעה בכשירות ובמוכנות צה"ל לאתגרים שעומדים בפנינו .  אם נידרש לקצץ בתקציב ,  גם קיצוץ יחידות יעמוד על הפרק ".  הרמטכ"ל ציין עוד כי אירועי מלחמת לבנון השנייה ,  בהם רמת הכשירות הצבאית לקתה בחסר ,  הינו קו אדום שאסור לחזור אליו .
 במוצאי שבת נפגש גנץ עם ראש הממשלה ,  בנימין נתניהו ,  ודן עמו במשמעויות של קיצוץ בתקציב הביטחון .  הרמטכ"ל הבהיר כי בניגוד לבעבר ,  הפוטנציאל ברוח התקופה של מלחמה בכמה חזיתות משפיע באופן ישיר על רמת המוכנות והכשירות של הצבא .  עוד ציין הרמטכ"ל כי עלות אמצעי החימוש המדויקים יוצרים נטל על התקציב ,  וקיצוץ בתקציב עלול לפגום ביכולת להצטייד בהם .
 
גורם ביטחוני :  מלחמת אגו בדיונים על תקציב הביטחון
במערכת הביטחון מבקרים את התנהלות תקציב הביטחון על ידי האוצר .  גורם ביטחוני : " אסור שמערכת היחסים העכורה בין ברק לשטייניץ תפגע בביטחון המדינה ",  הרמטכ"ל : " מוטרד מהכוונה לקצץ "
 
