 " רה"מ נלחץ ונתקענו עם 4 מיליון חיסונים "
 לאחר שארגון הבריאות העולמי הכריז על סיום מגפת שפעת החזירים ,  מיהרו בארגון אומ"ץ להביע תרעומת על רכש החיסונים שאישר בנימין נתניהו . " מה יעשו עם 4 מיליון חיסונים מיותרים בעלי תוקף של שנה וחצי ?  "
 לאחר שארגון הבריאות העולמי הכריז אתמול באופן רשמי ,  כי מגפת שפעת החזירים הסתיימה ,  הביעו היום  ( חמישי )  בארגון אומ"ץ כעס על תפקוד המדינה וראש הממשלה בנימין נתניהו בטיפול במגיפה .  אריה אבנרי ,  יו"ר הנהלת אומ"ץ ,  פנה לראש הממשלה המכהן גם כשר הבריאות במכתב חריף ,  בו שאל את נתניהו  " מה באמת שיעור אזרחי המדינה שהתחסנו בפועל נגד שפעת החזירים ?  מהי כמות החיסונים שנותרה ומה בכוונת משרד הבריאות לעשות במלאי שנותר ?  ".  
אבנרי מסר לוואלה !  חדשות כי  " רק 3-4% אחוזים מהציבור חוסנו .  הייתה החלטה שהתקבלה תוך פאניקה גדולה .  כמות החיסונים שנרכשה הייתה אדירה ,  ובשווי של כמעט 400 מיליון שקלים .  למזלנו הציבור לא נסחף אחרי הפאניקה ".  עוד אמר אבנרי כי  " תוקף החיסון הוא חצי שנה בלבד .  מה מתכוונים לעשות במשרד הבריאות ?  מדוע הם מתעלמים מהנחיות ברורות לציבור ?  "
 לפני כשבועיים הודיע סגן שר הבריאות ,  יעקב ליצמן ,  כי  " משרד הבריאות עשה שגיאה בכל מה שקשור לשפעת החזירים "  ולדבריו במשרד שילמו על זה מחיר כבד .  ממשרד הבריאות נמסר בתגובה לפניית אומ"ץ כי  " בישראל חוסנו כ- 650,000 איש נגד שפעת H1N1 .  ברשות משרד הבריאות נותרו כ- 4 מיליון חיסונים ובעתיד הקרוב יוחלט מה לעשות בחיסונים אלה ". 
במרץ 2009 התפרצה מגפת שפעת החזירים בצפון אמריקה ,  ומשם התפשטה לשאר רחבי העולם .  הנגיף התגלה לראשונה בארה"ב כחודש אחרי ודווחה לראשונה במקסיקו סיטי .  באירוע זה הועבר הנגיף מאדם לאדם ללא קשר למגע עם חזירים ,  אלא באמצעות מגע עם חולה .  בתחילה המחלה באופן בלתי רשמי בשם  " שפעת חזירים ",  בשל השערה כי מקור הנגיף מחולל המחלה בנגיפי שפעת החזירים .  מקרים רבים דווחו בתחילה בעיקר במקסיקו ארה"ב וקנדה .  תוך זמן קצר החלו דיווחים רבים נוספים מכל רחבי העולם .

" רה"מ נלחץ ונתקענו עם 4 מיליון חיסונים "
 לאחר שארגון הבריאות העולמי הכריז על סיום מגפת שפעת החזירים ,  מיהרו בארגון אומ"ץ להביע תרעומת על רכש החיסונים שאישר בנימין נתניהו . " מה יעשו עם 4 מיליון חיסונים מיותרים בעלי תוקף של שנה וחצי ?  "
 
