מקרון לנתניהו : " שותף לחשש הישראלי מחיזבאללה ,  ננסה לצמצם את הסכנה "
 נשיא צרפת ,  שנפגש בפריז עם ראש הממשלה ,  קרא לצמצום ההתחמשות של ארגון הטרור בלבנון והבהיר כי יפעל ליישום הסכם הגרעין .  כמו כן ,  אמר כי מתכנן לבקר בישראל בקרוב .  רה"מ : " מעריך את המחויבות נגד אנטישמיות "
 נשיא צרפת עמנואל מקרון אמר אחר הצהריים  ( ראשון )  כי יש לצמצמם את התחמשות חיזבאללה .  בתום פגישתו עם ראש הממשלה בנימין נתניהו ,  המבקר בפריז ,  אמר מקרון : " שוחחנו באריכות על נושאים אזוריים ,  אני שותף לחשש הישראלי מחיזבאללה בדרום לבנון ורוצה לנסות לקדם פעילות מדינית כדי לצמצם את הסכנה ". 
מקרון גינה את הפיגוע בירושלים ביום שישי ,  שבו נהרגו שני שוטרים בירי בהר הבית ,  וקרא לחידוש המשא ומתן בין ישראל והפלסטינים ולהגעה לפתרון של שתי מדינות . " צרפת מוכנה לתמוך בכל מאמץ דיפלומטי בכיוון הזה ",  אמר הנשיא ,  שהדגיש את עמדתו כי ההתנחלויות פוגעות במשא ומתן . " יש מצב אזורי המאפשר חידוש של המגעים ",  אמר מקרון .
" האינטרס המשותף הוא יציבות אזורית ,  ואנחנו מאוחדים גם במלחמה בטרור ",  הוסיף נשיא צרפת ,  שנכנס לתפקידו לפני כחודשיים , " אני מתכוון להילחם בכך בכל הכוח ".  הוא אמר כי צרפת תישאר מחויבת ליישום מלא של הסכם הגרעין עם איראן ,  אך תפתח בדיאלוג עם ישראל לגבי יישומו .  
עוד בוואלה !  NEWS:הטביעה בבאר שבע : " המצילים עשו את כל המאמצים להציל את יעקב "" יוצא למשמרת ,  תזכרי שאני אוהב אותך ":  המסרון האחרון של כמילהחוק להפללת לקוחות זנות אושר בוועדת השרים : " רגע היסטורי "  
נתניהו אמר בהצהרה לאחר הפגישה כי ישראל וצרפת חולקות את הרצון למזרח תיכון יציב . " ישראל וצרפת בעלות ברית החולקות איומים והזדמנויות משותפים ,  וחולקות רצון במזרח תיכון יציב .  אני מעריך את המחויבות הבלתי מתפשרת שהבעת בנאומך נגד אנטישמיות ,  כשאמרת שאנטי-ציונות היא סוג של אנטישמיות .  זה שירות חשוב מאוד למאבק נגד דעות קדומות ". 
מקרון קיבל את הזמנת נתניהו לבקר בישראל ,  והודיע כי הוא מתכוון להגיע לארץ בחודשים הקרובים . " אני רוצה לחזק את היחסים הטובים בין המדינות בכל התחומים ,  ביקרתי בתל אביב ב-2015 וראיתי את החיוניות של הכלכלה הישראלית ".  
נתניהו הגיע לצרפת הלילה ,  והשתתף הבוקר בטקס הזיכרון לציון 75 שנה לגירוש יהודי צרפת . " לאחרונה ראינו קולות קיצוניים שמחפשים להשמיד לא רק את מדינת היהודים אלא את היהודים ואת כל מי שמתנגד לדרכים ",  אמר נתניהו בנאומו .  הוא פנה למקרון והוסיף : " אמרת לפני יומיים בניס שזו מלחמת ציוויליזציות ,  אתה צודק .  האסלאם המיליטנטי של איראן ודאעש מחפש להשמיד אותנו ולהשמיד את אירופה ולמחוק את הציוויליזציה האירופית .  ישראל היא המטרה הראשונה שעומדת בדרכם ". 
אחרי נתניהו עלה מקרון לנאום . " בזמן האחרון אמיתות שחשבנו שהן אוניברסליות ולא מפלגתיות אותגרו על ידי פוליטיקאים צרפתים ",  אמר מקרון בהתייחסו ליריבתו בבחירות מארין לה פן ,  שטענה כי צרפת לא אחראית לגירוש ,  אלא ממשלת וישי שעמדה בראש המדינה במלחמת העולם השנייה . " אסור לשתוק על זה כי זה כמו שיתוף פעולה .  לכן חובה להבהיר :  צרפת ארגנה את הגירוש שהחל כאן של 13 אלף יהודים ,  בתוכם 4,115 ילדים בגיל 2-16 ,  שהיום אנו מציינים את זכרם .
 ביקור נתניהו בפריז ,  שכלל גם פגישת עבודה עם מקרון ,  נערך במסגרת נסיעה בת חמישה ימים לצרפת וחהונגריה ,  שם ישתתף נתניהו בפסגה של מדינות מזרח אירופה ויפגוש את מקבילו ההונגרי ויקטור אורבן .  הביקור בבודפשט מתקיים על רקע חשש גובר בקהילה היהודית בהונגריה מהתגברות האנטישמיות במדינה .
 מסע נתניהו לאירופה היה אמור להתחיל כבר בסוף השבוע ,  אך לנוכח ההתפתחויות הדרמטיות בשבוע החולף  מעצרם וחקירתם של עורך דינו ובן דודו דוד שמרון בפרשת הצוללות ושל נאמנו מנכ"ל משרד התקשורת שלמה פילבר בפרשת בזק  בלשכת ראש הממשלה החליטו שעדיף שהוא ישהה בארץ בסוף השבוע ודחו את היציאה מיום שישי למוצאי שבת .  

מקרון לנתניהו : " שותף לחשש הישראלי מחיזבאללה ,  ננסה לצמצם את הסכנה "
 נשיא צרפת ,  שנפגש בפריז עם ראש הממשלה ,  קרא לצמצום ההתחמשות של ארגון הטרור בלבנון והבהיר כי יפעל ליישום הסכם הגרעין .  כמו כן ,  אמר כי מתכנן לבקר בישראל בקרוב .  רה"מ : " מעריך את המחויבות נגד אנטישמיות "
 
