הליגה הערבית אישרה לרשות מו"מ עם ישראל
הליגה הערבית הכריזה כי היא מקציבה 4 חודשים למשא ומתן עקיף בין ישראל לפלסטינים ,  בתיווך אמריקאי .  בישראל מברכים : " מקווים שאכן תהיה התקדמות "
 שרי החוץ של הליגה הערבית החליטו היום  ( רביעי )  לתת לישראל ולפלסטינים חלון זמנים של ארבעה חודשים לנהל משא ומתן עקיף  .  כך דיווחה הטלוויזיה המצרית .  לרשת אל ג'זירה המתחרה אמרו השרים המרכיבים את ועדת המעקב ליוזמה הערבית לשלום כי פגישתם נועדה לגבש נוסחה מאוזנת  " שלא תסגור את הדלת בפני חידוש המו"מ ,  אך גם לא תעניק לישראל יכולת לקבל החלטות בנוגע לתהליך השלום ,  ללא תמורה ",  לדבריהם .  ראש צוות המו"מ הפלסטיני סאיב עריקאת אישר את הפרטים בשיחה עם כתבים זרים בקהיר .
" ממשלת ישראל מקבלת בברכה את החלטת הליגה הערבית ",  כך אמר בצהרים מארק רגב ,  יועץ התקשורת של ראש הממשלה בנימין נתניהו .  לדבריו ,  ממשלת ישראל מקבלת את ההחלטה לנהל מו"מ עקיף בין ישראל לבין הרשות הפלסטינית במשך 4 חודשים בתיווכו של השליח האמריקאי ג'ורג' מיטשל . " נתניהו קורא כבר במשך זמן מה לחידוש השיחות ואנו מקווים שאכן תהייה התקדמות "  ,אמר רגב .
 בתום הפגישה שנערכה אתמול במטה הליגה הערבית בקהיר אמר שר החוץ העומאני ,  יוסוף בן עלווי ,  כי האופציות העומדות בפני יו"ר הרשות הפלסטינית והליגה הערבית הן  " מוגבלות וראוי לבחון אותן היטב ".  הוא הוסיף כי  " ממשלות מדינות ערב משוכנעות בצורך לנהל משא ומתן בין ישראל לפלסטינים ".  בפגישה השתתפו יו"ר הרשות אבו מאזן עצמו וכן שרי החוץ של יתר מדינות ערב .  בלט בהיעדרו שר החוץ הסורי וואליד מועלם .
 אתמול גם נועד מובארק בשרם א-שייח' עם יו"ר הרשות הפלסטינית אבו מאזן ודן עימו בשורה של נושאים ,  ובראשם המאמצים לחדש את המשא ומתן העקיף בין ישראל לרשות .  במסיבת עיתונאים שכינס בתום הפגישה התייחס אבו מאזן לכוונות לחדש את המגעים העקיפים עם ישראל ואמר כי הוא ממתין לגיבוש עמדה אחידה בנושא מצד מדינות ערב .
 בשעות הערב אתמול שוחח מובראק טלפונית גם עם ראש הממשלה נתניהו והזהיר אותו מפני  " ההשלכות המסוכנות של פלישה למסגד אל-אקצא וכן מהכללת מערת המכפלה וקבר רחל ברשימת אתרי המורשת ".  כלי התקשורת הממלכתיים במצרים דיווחו ,  כי מובארק הבהיר לנתניהו שפעולות אלו  " מכשילות את מאמצי השלום ומתגרות ברגשות הערבים והמוסלמים ". 
על פי הדיווח במצרים ,  נתניהו אמר למובארק כי ממשלתו  " מצפה לפתוח במשא ומתן עם הפלסטינים ללא שהות "  וכי הוא מצפה לכך שמצרים תמשיך לסייע למאמצי השלום . " מובארק ",  על פי הדיווח , " הבהיר את הצורך בהכשרת הקרקע לקראת חידוש רציני של המשא ומתן ,  שיתבסס על יסודות ברורים ומסגרת זמנים מוגדרת .  בין השאר מחויבת ישראל להפסיק את פעולותיה בשטחים הכבושים בגדה ולהסיר את המצור על עזה ". 
בשבועות האחרונים דיווחו כלי תקשורת ערבים כי המשא ומתן העקיף בין ישראל לפלסטינים צפוי להתחדש מיד לאחר ישיבת ועדת המעקב הערבית היום בקהיר .  גורמים פלסטינים מסרו לפני כשבוע לעיתון  " אל-חיאת "  כי אבו מאזן הסכים עקרונית לנהל מגעים עקיפים עם ישראל וכעת הוא ממתין לאישור הערבי בנושא .  על פי הדיווח ,  צפויות השיחות להתנהל בתיווכו של מתווך אמריקאי ש"ידלג "  בין הצדדים ויעביר רעיונות מצד לצד .
 
הליגה הערבית אישרה לרשות מו"מ עם ישראל
הליגה הערבית הכריזה כי היא מקציבה 4 חודשים למשא ומתן עקיף בין ישראל לפלסטינים ,  בתיווך אמריקאי .  בישראל מברכים : " מקווים שאכן תהיה התקדמות "
 
