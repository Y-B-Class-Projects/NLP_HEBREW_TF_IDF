נתניהו :  ייקח זמן עד שחוק הגיור יאושר בכנסת
סערה במערכת הפוליטית לאחר ש"חוק הגיור ",  המעניק לרבנות סמכות בלעדית בנושא ,  אושר לקריאה ראשונה .  נתן שרנסקי : " החוק יפלג את העם ".  ישראל ביתנו : " החוק דואג לרווחת האזרחים "
 הצעת חוק הרבנות ,  המעניק לרבנות סמכות בלעדית בענייני גיור ,  לא תגיע בקרוב להצבעה במליאת הכנסת  כך העריך היום  ( שני )  ראש הממשלה בנימין נתניהו .  בגלי צה"ל דווח כי נתניהו אמר את הדברים בתשובה לשאלתו של ח"כ שלמה מולה  ( קדימה )  במסגרת דיון בוועדה לביקורת המדינה .  מוקדם יותר אישרה ועדת החוקה ,  חוק ומשפט לקריאה ראשונה את התיקון לחוק הגיור ,  שהוצע על ידי ח"כ דוד רותם  ( ישראל ביתנו )  ,  אשר עשוי להביא לכך שהמדינה לא תכיר בגיורים רפורמיים .
 יו"ר הסוכנות היהודית ,  חבר הכנסת לשעבר נתן שרנסקי ,  הביע צער עמוק על אישור הצעת החוק .  שרנסקי הסביר כי ההצעה תגרום לפגיעה בזכויותיהם של חלק גדול מיהודי העולם . " אנו עומדים עכשיו בראשית חודש אב ,  תקופה שבה חרבו בתי המקדש מפני שעם ישראל עסק במלחמת אחים במקום להתמקד בניצחון על אויביו .  אסור לפלג את העם על ידי חקיקה ,  שבעיני חלק גדול מיהודי העולם מגדירה אותם כיהודים סוג ב' ",  אמר .
" יהודי התפוצות הם התומכים הנאמנים ביותר של ישראל ,  הניצבים בחזית המאבק על תדמיתה ברחבי העולם ",  הוסיף שרנסקי ,  והביע תקווה כי נתניהו ידאג להשהיית ההצעה . " אני מאד מקווה שראש הממשלה יעביר כבר בימים הקרובים מסר ברור שהצעת החוק לא תתקדם לפני שייעשו כל הבירורים והדיונים עם אלו שחשים שייפגעו ממנה ". 
דובר מפלגת  " ישראל ביתנו "  מסר כי אין כל סיבה שראש הממשלה וחברי הכנסת של הליכוד יצביעו נגד חוק הגיור .  לדבריו , " החוק דואג לרווחתם ולטובתם של כ-350,000 אזרחים המשרתים בצבא ,  משלמים מסים וממלאים את כל חובותיהם למדינה .  מדובר בחלק מרכזי בהסכם בין הליכוד וישראל ביתנו ". 
גם יו"ר האופוזיציה ציפי לבני  ( קדימה )  התייחסה לחוק הגיור ,  ואמרה כי הוא עלול לגרום ל"קרע גדול עם יהודי התפוצות ".  לבני הסבירה כי סיעת קדימה בוועדת החוקה התנגדה להצעה ,  מאחר שלדבריה  " היא רק מחזקת את המונופול ולא פותחת אותו ".  לבני אמרה כי  " נפגשתי היום עם נציגים שהגיעו הנה במיוחד לעניין הזה .  הם שאלו ,  כיצד זה שכאשר מערכת היחסים בין ישראל לארה"ב כל כך בעייתית ,  כשישראל ניצבת בפני תהליכי דה לגיטימציה כל כך קשים - איך ישראל מתכנסת פנימה עם המונופול הזה ?  ". 
ועדת החוקה ,  חוק ומשפט של הכנסת אישרה מוקדם יותר היום את העברתה לקריאה ראשונה של הצעת החוק של ח"כ דוד רותם  ( ישראל ביתנו )  לתיקון חוק הגיור .  לפי הצעת החוק ,  הסמכות לגיור תהיה בידי הרבנות הראשית בלבד ,  דבר שעלול לגרום לקרע עם יהדות התפוצות .  כ-85% מיהדות התפוצות מורכב מקהילות רפורמיות וקונסרבטיביות ,  והליך הגיור שהם עוברים ומעבירים לא יוכר בארץ .  מצד שני ,  הצעת החוק תביא להקלה באופן משמעותי על אזרחים ישראלים המבקשים לעבור גיור בישראל .
 
נתניהו :  ייקח זמן עד שחוק הגיור יאושר בכנסת
סערה במערכת הפוליטית לאחר ש"חוק הגיור ",  המעניק לרבנות סמכות בלעדית בנושא ,  אושר לקריאה ראשונה .  נתן שרנסקי : " החוק יפלג את העם ".  ישראל ביתנו : " החוק דואג לרווחת האזרחים "
 
