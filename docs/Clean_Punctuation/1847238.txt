נתניהו יציג תכנית  " שתשנה את פני המדינה "
 ראש הממשלה בנימין נתניהו אומר כי אינו רואה סכנה לממשלתו כתוצאה מגל המחאות השוטף את הארץ .  לדבריו ,  מדובר בהזדמנות ובתוכנית שהוא יציג יציע שבירת קרטלים וקיצוץ במסים העקיפים
ראש הממשלה בנימין נתניהו מתעתד לפרסם בעוד כחודש וחצי ,  לפני החגים ,  תוכנית שהוא מגדיר ככזו ש"תשנה את פניה של המדינה "  ועיקריה :  שבירת הקרטלים והמונופולים המונעים תחרות אמיתית במשק וקיצוץ עמוק במסים העקיפים ,  כך אמר נתניהו אמש לגורמים פוליטיים .  
לדבריו ,  הוא אינו מזהה שום סכנה לממשלתו ולקואליציה שלו כתוצאה מהמחאה הציבורית .  בעוד יום-יומיים ,  ולכל המאוחר בתחילת השבוע ,  הוא יודיע על הרכב  " צוות ההידברות ",  הכולל שרים ומומחים לכלכלה ,  שייפגש מטעמו עם ראשי המחאה וישמע את דרישותיהם .  בינתיים ,  הוא אינו מתכנן להיפגש אישית עם מובילי המאבק .  הוא משוכנע כי מאחוריהם עומדים גורמים מפלגתיים ,  וארגונים ועמותות מהשמאל .  באותה נשימה הוא אומר כי הוא מזדהה עם המצוקה שעומדת ביסוד המחאה . 
" זו יכולה להיות ההזדמנות הגדולה שלנו ",  אמר אתמול נתניהו בשיחות סגורות . " לאף אחד לא יכולה להיות טענה לכלכלה .  הכלכלה עובדת .  אבל יש טענות ,  מוצדקות ,  על קשיי היום יום ,  על יוקר המחיה .  כולם שואלים אותי כיצד אני מתכוון לטפל במצב הפוליטי .  האסטרטגיה הפוליטית שלי לשנה הקרובה היא פשוטה :  לטפל טיפול אמיתי ורציני בבעיות הללו .  המטרה שלי אינה לפרק את האוהלים .  הם לא יתפרקו .  הם שם כדי להיות שם ". 

נתניהו יציג תכנית  " שתשנה את פני המדינה "
 ראש הממשלה בנימין נתניהו אומר כי אינו רואה סכנה לממשלתו כתוצאה מגל המחאות השוטף את הארץ .  לדבריו ,  מדובר בהזדמנות ובתוכנית שהוא יציג יציע שבירת קרטלים וקיצוץ במסים העקיפים

