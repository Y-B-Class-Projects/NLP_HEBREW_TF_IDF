שיחת התנצלות ?  קרי יתקשר לנתניהו לגבי הערות הבכירים 
" הביקורת האישית כלפי ראש הממשלה אינה הולמת ",  הבהיר דוברת מחלקת המדינה האמריקנית .  עם זאת ,  לא ברור אם תימסר התנצלות רשמית ,  לאחר שנתניהו כונה  " פחדן עלוב ,  אטום ,  רברבן ושחצן "
  ( נתניהו מגיב : " תוקפים אותי משום שאני מגן על ישראל ")  
דוברת מחלקת המדינה האמריקנית ,  ג'ן סאקי ,  אמרה היום  ( רביעי )  כי  " הביקורת האישית כלפי ראש הממשלה בנימין נתניהו אינה הולמת ".  בתדרוך לעיתונאים ,  היא סירבה לפרט אם וושינגטון תתנצל באופן רשמי על ההערות שנחשפו אתמול בכתב העת  " אטלנטיק ",  אולם הוסיפה כי שר החוץ ג'ון קרי ישוחח עם נתניהו ויבהיר לו כי לא מדובר בעמדות הממשל האמריקני .
 סאקי סיפרה כי שוחחה עם קרי וכי לדעתו  " מלחמת מילים אינה מועילה לאף אחד מהצדדים ".  לדבריה , " יחסי ישראל-ארה"ב נותרו חזקים והקשרים הביטחוניים מעולם לא היו טובים יותר .  את היחסים בין המדינות שלנו לא ניתן לערער ".  כשנשאלה אם ממשל אובמה מיצה את האפשרויות עם ישראל ,  היא השיבה : " אנו לא רואים את זה כך ,  מזכיר המדינה ממשיך לבחון אפשרויות להגיע לפתרון שתי המדינות ,  אך כפי שאמרנו ,  זה תלוי בשני הצדדים - ואם הם ירצו ללכת במסלול הזה ,  נהיה שם בשבילם .  אך אנו בבירור לא שם ". 
עוד בוואלה !  חדשות:מהו מקור הקללה העסיסית שהוטחה בנתניהונתניהו מגיב על הקללות : " תקפו אותי כי אני מגן על ישראל"בכיר בבית הלבן : " נתניהו פחדן ,  ומבלף בנושא איראן "
 כמו כן ,  דובר המועצה לביטחון לאומי של הבית הלבן ,  אליסטר באסקי ,  מסר כי העלבונות שהטיחו בכירים בממשל האמריקני בראש הממשלה בנימין נתניהו ,  כפי שנחשף אתמול במאמר בכתב העת  " אטלנטיק ",   " בהחלט אינם מייצגים את עמדת הממשל "   כך דווח ברשת CNN . " הערות כאלה אינן ראויות ",  הוסיף באסקי .  
הדובר הדגיש : " אנחנו לא סבורים שיש משבר ביחסים בין המדינות ".  עם זאת ,  הבהיר כי  " יש מקרים בהם אנחנו לא מסכימים עם פעולות הממשלה הישראלית ".  
ראש הממשלה הגיב היום לעלבונות שספג מפי בכירים בבית הלבן ,  ואמר כי הוא הותקף משום שהוא מגן על מדינת ישראל . " כשיש לחצים על ישראל לוותר על ביטחונה הכי קל זה לוותר .  כראש ממשלה אני עומד על ביטחונה של ישראל ,  אני עומד על חייהם של כל אזרח ואזרח וכל חייל וחייל ",  אמר נתניהו בישיבה מיוחדת לציון 13 שנה לרצח רחבעם זאבי בכנסת . 
" אני לא מוכן לעשות ויתורים .  האינטרסים העליונים שלנו ,  בראשם הביטחון ואחדות ירושלים ,  אינם עומדים בראש מעייניהם של התוקפים אותנו ואותי ",  הוסיף .  כמו דובר המועצה האמריקנית לביטחון לאומי ,  גם הוא הדגיש כי אין משבר ביחסים .  לדבריו , " היו לנו חילוקי דעות ועוד יהיו .  אנחנו רואים גם השנה עלייה בתמיכה של האמריקנים בישראל .  הברית האסטרטגית שלנו תימשך ".  
אמש התראיין אחד הבכירים לפרשן ג'פרי גולדברג ,  ואמר כי  " נתניהו מבלף בנושא איראן ואין לו את האומץ לפעול צבאית נגד תכנית הגרעין שלה ".  הגורם הוסיף כי נתניהו מעוניין אך ורק לשמור על הישרדותו הפוליטית . " הוא לא רבין ,  הוא לא שרון ,  הוא בוודאי לא מנחם בגין .  אין לו אומץ ",  אמר הגורם .
 פקיד בכיר אחר בבית הלבן אמר דברים דומים ,  תיאר את נתניהו כ"פחדן עלוב "  בכל הנוגע לאיראן ואמר כי בבית הלבן לא מאמינים לאיומיו לגבי תקיפה באיראן . " גורמים בממשל אובמה תיארו באוזניי את נתניהו כסרבן ,  כקצר ראייה ,  כריאקציונר ,  כאטום ,  כרברבן ,  כשחצן וכלוקה באספרגר ",  כתב גולדברג מפי גורמים שדיברו עמו במהלך השנים .
  ( עדכון ראשון :  16:55 )  

שיחת התנצלות ?  קרי יתקשר לנתניהו לגבי הערות הבכירים 
" הביקורת האישית כלפי ראש הממשלה אינה הולמת ",  הבהיר דוברת מחלקת המדינה האמריקנית .  עם זאת ,  לא ברור אם תימסר התנצלות רשמית ,  לאחר שנתניהו כונה  " פחדן עלוב ,  אטום ,  רברבן ושחצן "
 
