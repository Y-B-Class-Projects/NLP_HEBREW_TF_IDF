מגן ולא יתבייש
שרה נתניהו אינה סמל שלטון ,  וכמוה גם בניה שזוכים לאבטחה ,  בניגוד לבתו של ראש הממשלה מרעייה אחרת .  בבלפור כנראה סבורים ששב"כ פירושו שרה ,  בנים וכלבה ,  קאיה נתניהו .  עד ארגמן ,  שהתנער פומבית מהאחריות לאבטחה חסרת הביסוס ,  נהגו ראשי השב"כ במנהגם :  הכאה מאוחרת על חטא
שלום ,  מדברים ממשרד ראש הממשלה .
 האוזניים נזקפות ,  הגו נדרך .  משרד ראש הממשלה !  בטח המוסד ,  הידוע בכינויו  " המשרד ",  וממשיך לקבל שירותי דוברות ממשרד רה"מ .  ואם לא הוא  השב"כ .  
מה ,  לא ?  זה רק יעקב מהמזנון במשרד ?  
פרשת אבטחתם של צאצאי שרה ובנימין נתניהו מתבססת על אחיזת עיניים .  ההנחה העממית היא שמאבטחי משרד ראש הממשלה הם אנשי שירות הביטחון הכללי .  שב"כ כפוף לרה"מ ,  היחידה לאבטחת אישים 730 משתייכת לשב"כ ,  מסקנה  גם המאבטחים של משפחת רה"מ הם אנשי שב"כ .  הם לבושים באפודים דומים ובמעילי  " נורת' פייס "  כמקובל ,  מבעם עוטה רצינות כוחנית דומה והם מפלסים דרך לאישיות המאובטחת באותה מידה של אדיבות מזערית .  כל מי שנכח בהופעותיה של שרה נתניהו ,  ללא בעלה ,  בבית הדין לעבודה ,  היה יכול להיווכח בכך .
 אבל לאחרונה דומה שהדימוי קצת נמאס על שירות הביטחון ,  האמור לאבטח רק את ראש הממשלה ,  נשיא המדינה ועוד  " סמלי שלטון "   לא סמלי שלטון ובנות-זוגם  ( או בני-זוגן ,  כדוגמת דוד חיות ,  בעלה של נשיאת בית המשפט העליון )  .  לא אוהבים שם את משוואת האבטחה ,  כולל קאיה ,  שב"כ = שרה ,  בנים ,  כלבה .  
בסתיו קיבל בית המשפט בירושלים את דרישת העיתונאי בן כספית מעיריית ירושלים לחשוף פרטים על העסקת שרה בשירות הפסיכולוגי-חינוכי בעירייה .  הפרטים עוררו תמיהה :  שעות רבות מאד ,  בחודשים מסוימים .  כשהעירייה נשאלה אם דיווח שעות העבודה מסתמך על העובדת או על גורם אחר  ( שעון ,  מנהל )  ,  היא השיבה : " העובדת מדווחת והמנהלת מאשרת ".  לפיכך נשאל השב"כ אם בידי מאבטחיו ,  שתנועותיהם עם המאובטחת נרשמות בקפדנות ,  נתונים היכולים לאמת או להפריך את דיווחי הפסיכולוגית .  אילו ווטסאפ היה יכול לזעוק ,  היתה שוועת השב"כ נשמעת למרחקים . " אבטחת רעיית ראש הממשלה בישראל מתבצעת על ידי היחידה לאבטחת אישים במשרד ראש הממשלה ובאחריותם ",  כשארבע המלים האחרונות מושחרות להדגשה . " על כן המידע המבוקש אינו מצוי בידי שירות הביטחון הכללי ".  
ההונאה כמעט מושלמת :  היחידה של משרד רה"מ ,  שאינה שונה במהותה מכל יחידה דומה במשרד הפנים ,  המשפטים או החקלאות ,  מתקראת  " מגן "   רמז ברור לסיסמת השב"כ , " מגן ולא ייראה "   והשב"כ עצמו מכנה אותה  " היחידה לאבטחת אישים במשרד רה"מ ".  אבל האחריות מנוערת מהשב"כ אל המשרד .  מאבטחי  " מגן "  הרי מתוארים כ"מונחי "  שב"כ .  האם הכוונה להנחייה מקצועית ,  איך לפתוח את דלת הרכב ולסוכך על המאובטח ,  או גם את מי לאבטח ?  על כך מעדיפים לא להשיב .
 אם צאצאי ראש הממשלה נמצאים ,  מתוקף קירבתם ,  בסכנת התנקשות או חטיפה ,  לצורך המרה באסירים ביטחוניים  ( ובקרוב בנידונים למוות ,  מה שלא ירתיע לוחם נחוש בטרור כנתניהו )  ,  האם מאבטחת יחידת  " מגן "  גם את הבת הבכירה של נתניהו ,  נועה ,  ואת נכדיו ממנה ?  על יסוד איזה מודיעין מוצק מאובטחת שרה ?  האמנם נחשפה אי-פעם מזימה להתנכל לה ?  מדוע היחס הממלכתי אליה ,  על משמעותו התקציבית הכבדה ,  שונה מהיחס לרעייתו של משה כחלון או לבעלה של מירי רגב ?  
ההסבר נעוץ באופיים של ראשי השב"כ ופקידי משרד רה"מ .  יורם כהן לא היה ,  לפני כמעט שמונה שנים ,  מינוי טבעי לראש השב"כ .  מקצועית ,  היה המועמד האחר ,  יצחק אילן ,  עדיף .  כהן היה בהכרח אסיר תודה לנתניהו .  לא לו להתכתש איתו ציבורית בעת כהונתו ;  הוא המתין שנה וחצי מאז פרישתו .  זה המנהג הידוע של ראשי השב"כ לדורותיו ,  שוברי השתיקה באיחור ,  המכים על חטא בדימוס .  אפשר שנדב ארגמן שונה :  ההתנערות הפומבית מהאחריות לאבטחת שרה באה בעודו מכהן .
 משרד ראש הממשלה היה בשנים האחרונות למשרד הפרטי של משפחת נתניהו ,  באמצעות מנגנונים כגון  " ועדת השלושה "   סמנכ"ל ,  חשב ויועצת משפטית - המלבינה כל חמדנות .  היועצת המשפטית ,  שלומית ברנע-פרגו ,  גם היתה הד לאחד מעורכי-הדין המשפחתיים ,  כשהזהירה את מני נפתלי שלא לגלות מה שנודע לו בעבודתו במעון ;  בכך הקדימה בשנים את פרקליטי דונלד טראמפ ,  בהזהירם השבוע את ידידו-לשעבר סטיב בנון שהוא מפר את חובתו החתומה לסודיות .  
מאחר שנפתלי דיווח על עבירות ,  שבסוף חקירת המשטרה ועיון הפרקליטות מופיעות בכתב החשדות נגד שרה ,  המשמעות היא שבמקום שנציגת החוק במשרד תסייע לאכיפתו ,  היא שיתפה פעולה עם המבקשים להסתיר את פעילותם העבריינית .  הנחמה היחידה היא שבזכות עבודתו כמאבטח  " מגן "   למעשה ,  בתנאים של עובד קבלן  התוודע מני לשרה ,  היה לאב הבית במעון וכשהתברר לו שהתפתה להבטחות שווא הגיש את התביעה שפרמה את הפקעת כולה .
 אנשי משרד ראש הממשלה לא הפנימו עובדה בסיסית :  לא את משפחת נתניהו עליהם לשרת ,  אלא את אזרחי המדינה .  כשעוגן החשדות הפליליים ימשוך את נתניהו מטה ויפנה את בני המשפחה מהמעון לחיים רגילים ,  לא-מאובטחים ,  יידרשו גם בדק בית וטיהור גדול בפקידות המשרד ,  המסייעת זה שנים להסתאבות .
 מלשכת ראש הממשלה נמסר : " יורם כהן התריע בפני ראש הממשלה ,  בעקבות 'צוק איתן' ואירועים ביטחוניים נוספים ,  על הצורך להגביר את סידורי האבטחה לבני ראש הממשלה .  כהן אף ביקש מראש הממשלה לבחון את העברתו של יאיר מלימודיו באוניברסיטה העברית לאוניברסיטה אחרת ,  אף שהיה מאובטח ,  זאת לאור ההערכה כי אין די באבטחה זו לתת מענה לאיומים המתחדשים .  בעקבות 'צוק איתן' ואירועים ביטחוניים נוספים ,  גבר החשש לביטחונם של בניו של ראש הממשלה בשל היותם מוכרים בציבור במשך שנים רבות .  לדוגמה ,  באתרים המזוהים עם 'משמרות המהפכה של איראן' הוצגו בניו של ראש המשלה בתמונות בתוך עיגול וצלב כיעדים מפורשים לחיסול .
" אבטחת בניו של ראש הממשלה כמו אבטחת גורמים אחרים נעשית על ידי ועדת שרים ועל ידי ועדה ציבורית בראשות יוסף צ'חנובר שבוחנת את מכלול האיומים ומקבלת עדכונים מעת לעת על מצב הביטחון ומצב האיומים שהחליטו שעל בני ראש הממשלה להיות מאובטחים ".  

מגן ולא יתבייש
שרה נתניהו אינה סמל שלטון ,  וכמוה גם בניה שזוכים לאבטחה ,  בניגוד לבתו של ראש הממשלה מרעייה אחרת .  בבלפור כנראה סבורים ששב"כ פירושו שרה ,  בנים וכלבה ,  קאיה נתניהו .  עד ארגמן ,  שהתנער פומבית מהאחריות לאבטחה חסרת הביסוס ,  נהגו ראשי השב"כ במנהגם :  הכאה מאוחרת על חטא

