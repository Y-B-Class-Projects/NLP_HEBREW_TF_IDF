על רקע תמיכת נתניהו בבניית חומה :  השגריר במקסיקו זומן לנזיפה
משרד החוץ במדינה כבר הביע את זעמו על הודעת התמיכה של נתניהו במהלכו של נשיא ארה"ב טראמפ ,  וזימן לשיחת נזיפה את יוני פלד . " מקסיקו היא ידידה של ישראל ,  וכך ראש הממשלה צריך להתייחס אליה "
  ( בווידאו :  ביטול הפגישה בין נשיא ארה"ב לנשיא מקסיקו ,  על רקע סערת בניית החומה בגבול )  
על רקע תמיכתו של ראש הממשלה בנימין נתניהו בהחלטת נשיא ארצות הברית דונלד טראמפ לבנות חומה גבול מקסיקו ,  זומן אתמול  ( ראשון )  שגריר ישראל במדינה ,  יוני פלד ,  לשיחת נזיפה .  אמש צייץ נתניהו בטוויטר הודעת תמיכה במהלכו של טראמפ להקים חומה בגבול .  משרד החוץ של מקסיקו הצהיר בתגובה כי הממשלה הביעה בפני ישראל את התדהמה והאכזבה העמוקה מהודעתו של נתניהו .  מקסיקו היא ידידה של ישראל ,  וכך ראש הממשלה צריך להתייחס אליה ". 
אמש הביעו גם ראשי הקהילה היהודית במקסיקו זעם על התערבותו של נתניהו ביחסי מדינתם עם ארצות הברית . " הקהילה היהודית במקסיקו מתנערת מהודעתו של ראש ממשלת ישראל בנימין נתניהו בנוגע לחומה בגבול .  אנו לא מסכימים עם דעה זו ודוחים אותה על הסף ",  נכתב בהודעת הקהילה היהודית . " כיהודים וכמקסיקנים אנו מסכימים עם עמדתו של הנשיא אנריקה פניה נייטו ". 
עוד בוואלה !  NEWS:לאחר התבטאות נתניהו :  במשרד החוץ מנסים למנוע משבר עם מקסיקוהמשבר מחריף :  טראמפ מעוניין להטיל 20% מס על ייבוא ממקסיקואחרי 200 שנות השפלה :  במקסיקו מסרבים להיכנע לשכנה השחצנית מצפון 
דן שפירו ,  השגריר היוצא של ארצות הברית בישראל ,  יצא נגד דברי נתניהו ,  כינה אותם  " התערבות בוטה ביחסים בין ארצות הברית למקסיקו ",  ואמר כי הם נאמרו בלחץ הנשיא הנכנס . " אתגריה של ישראל בגבול סיני לא דומים לגבול האמריקני .  הפתרון שלה  ( גדר ,  לא חומה )  ,  עובדת עבורה ,  אבל לא תעבוד עבורנו .  קשה להסביר את ההתערבות הבוטה של נתניהו בעניין פנימי בפוליטיקה האמריקנית .  אלא אם כן טראמפ דרש את התמיכה הזו מנתניהו בתמורה למשהו שהוא רוצה ".   " אבל מה ?  ",  תהה שפירו , " ביטול הסכם הגרעין עם איראן ?  מעבר השגרירות לירושלים ?  תמיכה בבנייה בהתנחלויות ?  לדעתי ,  נראה שטראמפ כבר לוחץ על נתניהו ",  אמר .  
דובר משרד החוץ צייץ שלשום הבהרה להודעת התמיכה של נתניהו בטראמפ ,  וניסה להסיט את האש ולמנוע משבר דיפלומטי . " ראש הממשלה התייחס לניסיון הביטחוני הייחודי שאנחנו מוכנים לחלוק .  אנו איננו מביעים עמדה על יחסי ארצות הברית-מקסיקו ",  כתב עמנואל נחשון .
  ( עדכון ראשון :  21:21 )  

על רקע תמיכת נתניהו בבניית חומה :  השגריר במקסיקו זומן לנזיפה
משרד החוץ במדינה כבר הביע את זעמו על הודעת התמיכה של נתניהו במהלכו של נשיא ארה"ב טראמפ ,  וזימן לשיחת נזיפה את יוני פלד . " מקסיקו היא ידידה של ישראל ,  וכך ראש הממשלה צריך להתייחס אליה "
 
