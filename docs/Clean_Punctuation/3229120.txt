נתניהו נועד עם נציגי קהילת הלהט"ב - וסירב להתחייב לקדם שוויון זכויות
ראש הממשלה אירח נציגים מהקהילה הגאה במעונו אך הביע חשש מפני התנגדות סיעות דתיות וחרדיות בקואליציה לקידום שוויון זכויות לקהילה .  לצד זאת התחייב שתיק החינוך יישאר בליכוד ,  וכי מפלגתו מחויבת לקידום קהילת הלהט"ב
ראש הממשלה בנימין נתניהו אירח היום  ( ראשון )  במעונו נציגים של קהילת הלהט"ב ,  אך סירב להתחייב לקידום שוויון זכויות מלא כתנאי להקמת הקואליציה .  כחלק מכך ,  הביע חשש מפני התנגדות הסיעות הדתיות והחרדיות בכל קואליציה שתקום .  בפגישה השתתפו רעיית ראש הממשלה שר נתניהו ,  השרה גילה גמליאל וח"כים אמיר אוחנה ויואב קיש .  
ממטה בחירות נמסר כי ראשי ארגוני קהילת הלהט"ב נפגשו עם נתניהו לראשונה זה עשר שנים .  לצד אי ההתחייבות לקידום שוויון זכויות כתנאי בקואליציה ,  אמר נתניהו כי תיק החינוך יישאר בידי הליכוד ,  ולא יעבור לסיעות השמרניות .  בנוסף ,  הצהיר על מחויבותו האישית ומחויבות הליכוד לפעול לקידום קהילת הלהט"ב . 
" ישנה חשיבות פוליטית וציבורית לעצם קיומו של דיאלוג ישיר עם ראש הממשלה ואנו מקווים כי האמירות החיוביות והיפות ששמענו היום יתורגמו בקדנציה הקרובה לחקיקה ולעמידה על זכותנו לשוויון ,  ולא יישארו הבטחות ריקות כפי ששמענו עד כה ",  אמר אוהד חזקי ,  מנכ"ל האגודה למען הלהט"ב .  
בחוג הגאה של מפלגת העבודה תקפו את מפגש הליכוד עם הארגונים הגאים . " בדיוק לפני שבוע הוזמן לבית משפחת נתניהו אדם בשם 'קפטן ג'ורג'' שכתב דברי הסתה איומים נגד הקהילה הגאה בטויטר ,  והתקבל בכבוד רב בבית משפחת נתניהו ",  מסרו . " ראש הממשלה נתניהו מחבק ביד אחת את הגורמים החשוכים והמסיתים ביותר בחברה הישראלית ,  ואת היד השנייה הוא מושיט לעבר מובילי מאבק הקהילה הגאה .  המפגש הזה הוא ספין על גבה של הקהילה ומהווה עלה תאנה בלבד של האיש שהצביע נגד זכויות הקהילה ושהכשיל במשך 10 שנים כל התקדמות לעבר שוויון עבור הקהילה .  הקהילה מאסה בזלזול של הליכוד בזכויותיה ". 
ח"כ אמיר אוחנה  ( הליכוד )  ,  שהפגישה נערכה לבקשתו ,  אמר : " פגישה תקדימית וחשובה .  הליכוד מתכוון לפעול כדי להמשיך ולקדם נושאים להט"ביים .  ככל שהליכוד תהיה מפלגה יותר גדולה ,  כך היא תהיה פחות תלויה במפלגות קטנות שאינן מחזיקות בהשקפות דומות ".  
ערן גלובוס ,  יו"ר הבית הפתוח בירושלים לגאווה ולסובלנות ,  אמר כי הוא  " מודה לראש הממשלה ולרעייתו על האירוח ועל זמנם ולח"כ אמיר אוחנה ויו"ר גאווה בליכוד ד"ר אוון כהן על ארגון המפגש .  ראש הממשלה חזר על התחייבותו לקהילה הגאה ובמיוחד לבני הנוער ולשינוי במערכת החינוך .  אנחנו מצפים להפיכת ההבטחות החשובות הללו למעשים ומקווים לתחילתו של דיאלוג פורה עם ראש הממשלה ועם תנועת הליכוד כולה ". 
אלישע אלכסנדר ,  מנכ"ל עמותת מעברים לקהילה הטרנסית ,  התייחס למפגש ואמר : " במהלך הפגישה העלנו את נושא הרגולציה הקשה שפוגעת בקהילה בכל התחומים .  ראש הממשלה לא הכיר את הסוגיה והביע עניין רב בנושא .  כמו כן הוצגו נתונים אודות אובדנות ,  ואפלייה בתעסוקה ,  וההפסד האדיר של החברה הישראלית מהדחיקה של אנשים טרנסים ושונים מגדרית לשוליים .  זו פעם ראשונה שראש ממשלה בישראל מתייחס לסוגיה הטרנסית ,  תקוותינו שזה יצור שינוי ".  

נתניהו נועד עם נציגי קהילת הלהט"ב - וסירב להתחייב לקדם שוויון זכויות
ראש הממשלה אירח נציגים מהקהילה הגאה במעונו אך הביע חשש מפני התנגדות סיעות דתיות וחרדיות בקואליציה לקידום שוויון זכויות לקהילה .  לצד זאת התחייב שתיק החינוך יישאר בליכוד ,  וכי מפלגתו מחויבת לקידום קהילת הלהט"ב

