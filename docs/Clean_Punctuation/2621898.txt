לקראת הביקור בישראל : " אובמה דרש תכנית לנסיגה מהגדה "
 הוורלד טריביון דיווח כי אובמה מצפה לתכנית ,  אותה נתניהו מתקשה לגבש ,  כבר בביקורו החודש .  לדבריהם ,  התכנית תהיה חלק מיוזמה אמריקנית אפשרית להקמת מדינה פלסטינית ב-2014
נשיא ארצות הברית ,  ברק אובמה ,  דרש לוח זמנים לנסיגת ישראל מהגדה המערבית  כך מסרו הלילה  ( שני )  גורמים ישראליים לוורלד טריביון .  הגורמים הוסיפו כי אובמה ,  אשר צפוי לבקר בישראל ב-20 במרץ ,  מצפה לתכנית מפורטת לנסיגה מראש הממשלה ,  בנימין נתניהו ,  במהלך ביקורו .  לדבריהם ,  התכנית הישראלית שתוצג תילקח בחשבון במה שיכול להיות יוזמה אמריקנית להקמת מדינה פלסטינית בגדה המערבית בשנת 2014 . 
" אובמה הבהיר לנתניהו כי מטרת הביקור היא לא הזדמנויות צילום ,  אלא דיון בנוגע לאירן ולמדינה פלסטינית ",  הסביר אחד הגורמים לוורלד טריביון . " המשמעות היא שאם ישראל לא תיתן לו משהו לעבוד איתו ,  הוא פשוט יפעל לבד ".  על פי הדיווח ,  דרישת אובמה עוררה דאגה במשרד ראש הממשלה .  לדבריהם ,  נתניהו מתקשה בהקמת קואליציה ,  וזו שמתגבשת לא תהיה מוכנה לוויתורים טריטוריאליים בגדה .  
הבית הלבן הזהיר כי ביקורו הקרוב של אובמה יכול לאפיין את יחסי ישראל-ארה"ב בארבע השנים הקרובות- כך מסרו הגורמים .  לדבריהם , " אנשי אובמה הפכו את זה למבחן של 'נייר לקמוס' ליכולת של נתניהו להנהיג ולאמינותו "  והוסיפו כי  " תומכי אובאמה בקונגרס העבירו לנתניהו מסר דומה ". 
בשבוע שעבר דווח כי אין בכוונת אובמה להציג תכנית מדינית חדשה בביקורו בישראל וברשות הפלסטינית ,  אלא כוונתו בעיקר  " להקשיב "  - כך אמר ג'ון קרי ,  מזכיר המדינה של ארה"ב .  בשיחה עם סטודנטים בברלין בשבוע שעבר אמר קרי כי  " אין בכוונתנו להנחית הסדר ולהגיד לכולם מה עליהם לעשות ".  קרי ,  שיתלווה לאובמה בביקורו באזור ,  אמר : " ברצוני לייעץ - והנשיא ירצה להקשיב ".  בהתייחסו למתיחות הגוברת בשטחים ,  אמר קרי כי  " אנו מקווים שכולם ילכו צעד אחורה ,  וינסו למצוא דרך להמשיך הלאה באופן רגוע ושקול בימים הקרובים ,  כדי להשאיר את האפשרויות להסכם שלום פתוחות ".  
לקריאה נוספתמנמיכים ציפיות :  אובמה יבוא רק להקשיב בישראלקיצוץ רוחבי בארהב ;  שגריר ישראל :  נישא בנטלאובמה ,  בוא לאבו חסן :  ביקור אלטרנטיבי לנשיא ארהב 

לקראת הביקור בישראל : " אובמה דרש תכנית לנסיגה מהגדה "
 הוורלד טריביון דיווח כי אובמה מצפה לתכנית ,  אותה נתניהו מתקשה לגבש ,  כבר בביקורו החודש .  לדבריהם ,  התכנית תהיה חלק מיוזמה אמריקנית אפשרית להקמת מדינה פלסטינית ב-2014

