הסנאטור שמונע חתימת הסכם הסיוע : " אמרתי לנתניהו שהממשל יכול להזדיין "
 לינדזי גרהאם אישר לוושינגטון פוסט את חשיפת וואלה !  NEWS ,  ולפיה מחלוקת בינו לבין הבית הלבן היא זו שמעכבת את השלמת הסכם הסיוע הביטחוני לעשור הקרוב .  לדבריו ,  נתניהו העביר לו מסר מהממשל בחודש שעבר כי עליו לסגת מיוזמתו למימון נוסף לישראל מעבר לסכום הנקוב
הסנאטור האמריקני לינדזי גרהאם אישר את הפרסום מאתמול בוואלה !  NEWS ,  לפיו מחלוקת בינו לבין הבית הלבן היא שמעכבת את השלמת הסכם הסיוע הביטחוני בין ישראל לבין ארצות הברית לעשור הקרוב .  לדברי גרהאם ,  שהתראיין לוושינגטון פוסט ,  בחודש שעבר העביר לו ראש הממשלה בנימין נתניהו מסר מהבית הלבן ,  לפיו הממשל מסרב לחתום על ההסכם עד שגרהאם יסיר מהשולחן יוזמות למימון סיוע נוסף פרט לסיוע שנכלל בהסכם . " ראש הממשלה אמר לי שהממשל מסרב לחתום על ההסכם עד שאשנה את החקיקה שלי לתקציב לשנה הבאה ",  אמר גרהאם כשתיאר שיחת טלפון שהתקיימה עם נתניהו בחודש שעבר . " אמרתי לו - תגיד לממשל שילכו להזדיין ".  
לוואלה !  NEWS נודע גם כי בשבוע שעבר התייחס לנושא ראש הממשלה בעצמו .  בשיחה עם עיתונאים ממעריב ציין כי הוא והממשל ‏"הגיעו להסכמות אבל גרהאם מעכב את זה ,  כי הוא לא מוכן להוריד הצעות למימון נוסף מהפרק ". 
עוד בוואלה !  NEWS:השתיקה הארוכה והאבחנה המאוחרת :  כך הסתבכה קלינטון עם מצבה הרפואיפרסום ראשון :  אסיר קטין התלונן שמפקד כלא אופק הכה אותו  המשטרה חוקרתתיעוד :  מאיים בסכין קצבים על המעקלים - ומנקב את צמיגי מכוניתם 
במסגרת השיחות על הסכם הסיוע ,  שהיקפו צפוי לעמוד על כ-3.7 עד 3.8 מיליארד דולר לשנה בעשור הקרוב ,  דרש הממשל האמריקני שהסכום יהיה סופי והתעקש לא לאפשר לישראל לבקש תוספות מימון מהקונגרס .  עם זאת ,  גרהאם ,  שהוביל את המהלכים בסנאט להבטחת הסיוע לישראל בשנה האחרונה ,  מקדם כעת יוזמות חקיקה נוספות שייקבעו תוספות מימון לשנה הקרובה .
" הבית הלבן דורש כי גרהאם יוריד את היוזמות מסדר היום לפני החתימה על ההסכם ",  אמר גורם ישראלי לוואלה !  NEWS . " גרהאם ,  מצדו ,  אומר כי מי שבאמת משלם את הכסף הוא הקונגרס ,  והוא באמת מאמין שישראל צריכה לקבל סיוע נוסף שנדרש לטובת הביטחון שלה ,  במיוחד אחרי הסכם הגרעין עם איראן ".  
בסוף יוני אישרה ועדת המשנה בראשות גרהאם את תקציב סיוע החוץ ל-2017 ,  שכלל הגדלה משמעותית של הסיוע הצבאי לישראל לשנה הבאה  עוד לפני כניסת הסכם הסיוע החדש לתוקף ב-2018 .  החקיקה קובעת כי 52 מיליארד דולר יוקצו למימון מגוון פרויקטים אמריקניים מעבר לים ,  מתוכם 3.4 לישראל .  מדובר ב-300 מיליון דולר יותר ממה שהנשיא מעוניין להעניק .  
בבית הלבן דורשים כעת מגרהאם להעביר מחדש את התקציב לשנת 2017 בסכום של 3.1 מיליארד דולר ,  בהתאם להסכמות עם ישראל ,  אך הוא מסרב לעשות זאת .  גרהאם טען עוד בריאיון לוושינגטון פוסט כי נתניהו אמר לו שישראל מוכנה לחתום על ההסכם ,  אך לא דרש ממנו להיענות לדרישת הבית הלבן שהקונגרס יאשר אותו .  

הסנאטור שמונע חתימת הסכם הסיוע : " אמרתי לנתניהו שהממשל יכול להזדיין "
 לינדזי גרהאם אישר לוושינגטון פוסט את חשיפת וואלה !  NEWS ,  ולפיה מחלוקת בינו לבין הבית הלבן היא זו שמעכבת את השלמת הסכם הסיוע הביטחוני לעשור הקרוב .  לדבריו ,  נתניהו העביר לו מסר מהממשל בחודש שעבר כי עליו לסגת מיוזמתו למימון נוסף לישראל מעבר לסכום הנקוב

