סערה בכנסת :  ח"כ חזן צעק להרצוג  " פחדן "  - והוצא מהמליאה
יו"ר המחנה הציוני תקף את ראש הממשלה נתניהו על שתיקתו לנוכח ממצאי התחקיר על סגן יו"ר הכנסת ,  ובתגובה צעק לעברו חזן : " אתה לא מתבייש ?  שתקת בחקירות ".  שקד תקדם חוק המאפשר לשר שהתפטר לחזור לכנסת
ח"כ אורן חזן  ( הליכוד )  הוצא היום  ( רביעי )  ממליאת הכנסת לאחר שהתפרץ לדבריו של יו"ר המחנה הציוני ,  יצחק הרצוג ,  במהלך הדיון המיוחד  " הפקרת הממשלה את יישובי הפריפריה בדרום ובצפון "  שמתקיים ביוזמת 40 חברי כנסת מסיעות האופוזיציה .  במהלך נאום הסיכום של הרצוג ,  תקף האחרון את ראש הממשלה בנימין נתניהו באשר ליחסו לממצאי התחקיר על סגן יו"ר הכנסת . " מול הטענות על חזן שתקת ,  אולי בגלל הפחד מחברך שלדון אדלסון ,  לא אמרת מילה על חזן ",  האשים הרצוג .  בשלב זה צעק חזן לעברו : " אתה לא מתבייש ?  שתקת בחקירות !  פחדן ".  בתגובה ,  הורה יו"ר הכנסת ,  יולי אדלשטיין ,  להוציא את הח"כ מהליכוד ממליאת הכנסת .
 קודם לכן ,  נאם נתניהו והתייחס למתווה הגז . " קבענו שהמדינה תקבל מסים בשיעור גבוה ,  החלטנו שרוב הגז ישמש את המשק הישראלי ,  ואנחנו פועלים להבטיח שמחירי הגז יהיו במחיר תחרותי .  צריך להיות פה זהירים מאוד .  אנחנו לא חיים בבועה .  המשקיעים יכולים ללכת למקומות אחרים .  על מנת שיבואו חברות וימצאו עוד זמן צריך שזה יהיה כדאי .  אני מחויב ונחוש לכך שהגז יגיע למשק הישראלי ",  אמר .  נוסף לכך ,  ציין נתניהו כי נפגש עם מנכ"ל גוגל וזה החמיא לו על  " ההשקעות של הממשלה "  בתחום הסייבר ,  והדגיש כי הבהיר בפני מנכ"ל אורנג' העולמית שהוא ילחם נגד החרם על ישראל .
 לאחר דברי נתניהו עלה הרצוג לבימת הכנסת ותקף את ראש הממשלה . " מול דבריו של קוטלר  ( המחזאי עודד קוטלר ,  שנשא את  " נאום הבהמות "  בשבוע שעבר  ע"נ )  היה לך  ובצדק  מה לומר .  נגד הטענות על מעשיו של חזן טמנת את ראשך בחול .  אולי זה הפחד משלדון אדלסון ?  ",  טען ובשלב זה הוצא חזן מהמליאה . " נתתי לך הזדמנות להשעות את חזן משלל תפקידיו שהוא סחט ממך בכנסת ,  אבל טמנת את ראשך בחול .  לא יעזרו אלף נאומים שלך על שוויון מגדרי ".  

על נושא הדיון ,  יחסה של הממשלה ליישובי הפריפריה ,  אמר נתניהו : " כל דבר שאני אגיד אתם תגידו שזה לא מספיק או שמישהו אחר עשה את זה .  הפקרת הפריפריה ?  אני הייתי מוצא ניסוח יותר מוצלח כי העשייה פה היא כבירה .  כל מי שעיניו בראשו רואה את תנופת הפיתוח העצומה ברחבי הגליל והנגב ,  ואחרי שנים שהם התעכב החזון ,  אנחנו יוצקים תוכן לחזון .  השקענו 63 מיליארד שקלים בחמש שנים לפיתוח אזורי הנגב והגליל .  בחזון שלי בסופו של דבר יהיה אפשר לנסוע ממטולה ועד אילת בלי רמזורים ובלי פקקים ". 
הרצוג השיב לו בנאום הסיכום : " הדרום לא זקוק לרחמים ,  הצפון לא זקוק לחיזוקים  הם לא רוצים לשמוע יותר דיבורים ,  רק מעשים .  מלים באוויר ,  תקציבים הובטחו  וכלום .  גם היום ,  שש שנים שבהם אתה ראש הממשלה ,  אנחנו נאלצים לעמוד שוב ולדבר על הפריפריה ,  על פערים ותקציבים ,  על תשתיות ,  על דיור ,  על הזכות של הצפון והדרום להיות שווים ".  
טרם הסערה ,  הודיעה שרת המשפטים ‏איילת שקד כי תקדם את  " החוק הנורווגי ".  לפי החוק ,  אם שר יתפטר מהכנסת והבא אחריו ברשימת מפלגתו ,  שייכנס לכנסת במקומו ,  יתפטר אף הוא במהלך הקדנציה - השר המקורי יכול לחזור ולכהן כחבר כנסת .  ההחלטה לקדם את תזכיר החוק ,  כלומר טיוטת חוק ממשלתית ,  התקבלה בדיון של שקד עם גורמי מקצוע .  חברי יהדות התורה ביקשו שהחוק יחול גם על סגני שרים ,  אך הדבר טרם סוכם .  
נושא  " החוק הנורווגי "  עלה לדיון במהלך המשא ומתן הקואליציוני כדרישה של הבית היהודי כדי להכניס לכנסת את הח"כית לשעבר שולי מועלם-רפאלי ,  שזכתה להערכה רבה בסיעה בכהונה הקודמת אך הוצבה במקום התשיעי ונותרה לבסוף מחוץ לרשימה .  בין הסיעות היו חילוקי דעות בנושא במהלך המשא ומתן הקואליציוני ,  ולבסוף הוחלט כי הדבר יחול רק על סיעה של עד 12 ח"כים  כלומר לא על סיעת הליכוד .  בדיון היום הוחלט להגביל זאת לשר אחד מכל סיעה .  
בתחילת הדיון פנתה גם יו"ר מרצ ,  זהבה גלאון ,  לראש הממשלה נתניהו ,  והתייחסה להאשמותיו לגבי האמירות של קוטלר ,  לעומת שתיקתו בנושא החשדות נגד ח"כ חזן . " את קוטלר גינית ,  אבל מול המעשים המיוחסים לחזן ,  סרסור בנשים והטרדות מיניות ,  אתה שותק ",  אמרה .  בתגובה ,  התפרץ חזן לדבריה ואמר : " תגידי לי ,  מי חינך אותך ?  מה זו הצביעות הזו ?  ". 
לפי תקנון הכנסת ,  מרגע שחתמו 40 חברים על בקשה לכינוס הדיון ,  חייב ראש הממשלה נתניהו להיות נוכח בכולו ,  ואף לנאום בסופו .  זו הפעם הראשונה מאז הוקמה הממשלה החדשה שבה נערך דיון מהסוג הזה ,  אשר נערך פעם בחודש בממוצע .  
מוקדם יותר היום התבקש השר המקשר בין הממשלה לכנסת ,  יריב לוין ,  לענות על שאילתה שהגיש ח"כ עפר שלח בנוגע למסקנות ועדת לוקר בנושא תקציב הביטחון ,  אך סירבה להשיב בטענה שהתשובה שקיבל מהממשלה לא הייתה מספקת .  השר לוין ביקש כי יינתן לממשלה שבוע נוסף לגיבוש תשובה רצינית . " התבקשתי לענות על השאילתה ,  ולפני כחמש דקות קיבלתי שרבוט קצר כתשובה .  לא אסכים למצב שבו הממשלה אינה מכבדת את הכנסת ומעבירה תשובה קצרה ולא רצינית לשאילתה בנושא כל כך חשוב ",  אמר לוין . " לכן ,  בצעד חריג שאני מצטער לעשותו ,  אני מבקש מיו"ר הכנסת שלא לענות כעת על השאילתה ולדחותה לשבוע הבא ". 
 ( עדכון ראשון :  13:23 ) 
לפניות לכתב :  omri_n@walla.net.il 

סערה בכנסת :  ח"כ חזן צעק להרצוג  " פחדן "  - והוצא מהמליאה
יו"ר המחנה הציוני תקף את ראש הממשלה נתניהו על שתיקתו לנוכח ממצאי התחקיר על סגן יו"ר הכנסת ,  ובתגובה צעק לעברו חזן : " אתה לא מתבייש ?  שתקת בחקירות ".  שקד תקדם חוק המאפשר לשר שהתפטר לחזור לכנסת

