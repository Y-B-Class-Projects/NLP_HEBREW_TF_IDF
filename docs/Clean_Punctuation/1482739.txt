נתניהו : " המוסר הבינ"ל עבר פוליטיזציה "
 הממשלה מינתה ועידת שרים לטיפול בהיבטים הבינלאומיים של התמודדות ישראל עם הטרור . " החוק מאבד כל צלם של מוסר "
 הממשלה החליטה בישיבתה היום  ( ראשון )  על הקמת ועדת שרים שתעסוק בהיבטים הבינלאומיים הנוגעים למאבקה של ישראל בטרור .  במסגרת עבודתה תצטרך הוועדה לטפל בניסיונות של מדינות כמו ספרד להעמיד לדין קצינים וחיילים ישראלים בגין פעולות שביצעו במסגרת ההגנה על מדינת ישראל .
 בראשות הוועדה יעמוד שר החוץ אביגדור ליברמן .  חברי הוועדה יהיו שר המשפטים יעקב נאמן ,  השר לפיתוח אזורי סילבן שלום ,  שר הביטחון אהוד ברק ,  השר לענייני מודיעין דן מרידור ושר הרווחה יצחק הרצוג .  נתניהו אמר כי  " יש ביזור של החוק כך שהוא מאבד כל צלם של חוק ושל מוסר .  אני קורא לתהליך הזה פוליטיזציה של המוסר הבינלאומי במובן השלילי .  פוליטיזציה בשם המשפט שכל מטרתה היא התקפה על מדינת ישראל ".  נתניהו הוסיף כי  " ישראל צריכה להגן על צבאה וחייליה ".  
היועץ המשפטי לממשלה מני מזוז אמר כי  " הבעיה היא שיש פוליטיזציה של המשפט הבינלאומי ,  שמתיימר להיות מקצועי אבל בפועל הוא מופעל על ידי גופים שהם פוליטיים ברמה המדינתית ושמושפעים משיקולים פוליטיים יותר מאשר משפטיים ".  מזוז הסביר מדוע שר החוץ הוא זה שצריך לעמוד בראש הוועדה ואמר כי  " חלק משמעותי מהטיפול בתביעה בספרד הוא הדיאלוג בין משרדי החוץ ובין שרי החוץ של ישראל וספרד ". 

נתניהו : " המוסר הבינ"ל עבר פוליטיזציה "
 הממשלה מינתה ועידת שרים לטיפול בהיבטים הבינלאומיים של התמודדות ישראל עם הטרור . " החוק מאבד כל צלם של מוסר "
 
