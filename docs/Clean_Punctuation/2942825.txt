לאחר סרטון ההסתה :  נתניהו דרש למנוע שידורי חמאס מלוויין צרפתי
בעקבות שיחת ראש הממשלה עם נשיא צרפת לאחר שסרטון תעמולה קטע את שידורי ערוץ 2 ,  חברת הלוויין הצרפתית  " יוטלסאט "  הפסיקה את שידורי רשת  " אל-אקצא "  הפלסטינית .  עם זאת ,  הרשת הבהירה כי שידוריה באמצעות חברות לוויין ערביות נמשכים
 ( סרטון התעמולה הפלסטיני שקטע את שידורי ערוץ 2 בלוויין ,  אמש )  
ראש הממשלה בנימין נתניהו שוחח אתמול  ( שישי )  עם נשיא צרפת פרנסואה הולנד וביקש ממנו לפעול להפסקת שידורי הרשת הפלסטינית  " אל-אקצא ",  המזוהה עם חמאס .  הרשת משדרת מרצועת עזה ,  בין היתר באמצעות חברת הלוויין הצרפתית  " Eutelsat ".  
החברה הצרפתית נענתה לבקשה הישראלית ,  אולם הרשת ממשיכה את שידוריה באמצעות חברות הלוויין הערביות  " ערבסאט ",  שבסיסה בערב הסעודית ,  ו"ניילסאט ",  שבסיסה במצרים .  בהודעה שפרסמה רשת  " אל-אקצא ",  הובהר כי שידוריה באמצעות החברה הצרפתית הופסקו ,  אולם הערוץ ממשיך בפעילותו באמצעות חברות הלוויין הערביות .  
עוד בוואלה !  NEWS:טראמפ ינאם בכנס השדולה הפרו-ישראלית איפא"ק בוושינגטוןאחרי מדינות המפרץ :  הליגה הערבית הכריזה על חיזבאללה ארגון טרורלתושבי עוטף עזה נמאס : " כל אזעקה מחזירה אותנו לחרדות "  
זאת לאחר שאמש קטע סרטון תעמולה פלסטיני ,  ככל הנראה של חמאס ,  את שידורי ערוץ 2 בסביבות השעה 22:30 .  הסרטון הופיע בשידורי ערוץ 2 בלוויין בלבד ,  ומנויי  " יס "  ו"הוט "  לא חוו פריצה לשידור .  
נראו בו ,  בין היתר ,  אנימציה של פיגוע דריסה בתחנת אוטובוס ,  וכן צילומים מפיגוע הירי ברחוב דיזנגוף בתל אביב בתחילת השנה .  בנוסף לתמונות הושמעה מנגינה מאיימת ,  ועל המסך הופיעו המשפטים : " השנה התחילה בתל אביב ,  והנה כבר חזרנו לדיזנגוף ",   " הסיפור לא נגמר ,  ההמשך יבוא "  ו"תישארו בבתים ".  בשיחתו עם הנשיא הצרפתי ,  הודה נתניהו להולנד על עזרתו ב"מניעת הסתה נגד ישראלים ויהודים ".  
במקביל ,  פרסם אתמול חבר הלשכה המדינית של חמאס חליל אל-חייה הודעה בחשבון הטוויטר שלו ,  שבה התייחס לפשיטה הצה"לית על כלי תקשורת פלסטיניים בשבוע האחרון .  לדבריו , " עצירת שידורי רשת 'אל-אקצא' והפשיטה על משרדי רשת 'פלסטין אל-יום' הם סימנים לחולשת האויב בפני נחישות עמנו להשיג את מטרותיו ".  הוא הוסיף וטען כי  " ניסיונות הכיבוש נועדו לכישלון ",  וכי הרשתות הפלסטיניות  " משדרות את אינתיפאדת אל-קודס לעולם כולו ולכל בית בפלסטין ".  

לאחר סרטון ההסתה :  נתניהו דרש למנוע שידורי חמאס מלוויין צרפתי
בעקבות שיחת ראש הממשלה עם נשיא צרפת לאחר שסרטון תעמולה קטע את שידורי ערוץ 2 ,  חברת הלוויין הצרפתית  " יוטלסאט "  הפסיקה את שידורי רשת  " אל-אקצא "  הפלסטינית .  עם זאת ,  הרשת הבהירה כי שידוריה באמצעות חברות לוויין ערביות נמשכים

