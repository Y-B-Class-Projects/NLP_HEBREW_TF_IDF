 " משמח שנתניהו מאמץ את עמדות קדימה "
 יו"ר האופוזיציה ציפי לבני עקצה את ראש הממשלה יממה לאחר נאומו על הקפאת הבנייה בהתנחלויות . " שמעתי על החלטת נתניהו לאמץ את עמדות קדימה וזה משמח אותי "
 יו"ר האופוזיציה ציפי לבני התייחסה היום  ( חמישי )  להחלטת ראש הממשלה בנימין נתניהו להקפיא את הבנייה בשטחים .  לבני אמרה כי  " אדם מתחייב למשהו מסוים לפני הבחירות והולך בכיוון אחר לחלוטין לאחר הבחירות .  זו סיטואציה מאד בעייתית מבחינת אמון הציבור .  יש לזה ביטוי בקלפי ויגיע הזמן שהציבור בישראל לא ירצה שהפוליטיקאים שלו יהיו אלה שמסתדרים עם כולם ,  אלא אלה שעומדים באמונתם ". 
לבני עקצה את נתניהו ואמרה כי  " שמעתי על ההחלטות של ראש הממשלה לאמץ את עמדות קדימה .  זה משמח אותי ,  ולא בציניות .  הקרע בציבור הישראלי יהיה אולי פחות גדול כשיבינו שלא מדובר רק על מפלגה אחת או אדם אחד שמציע או דוגל בחזון הזה ,  אלא שכנראה אין אלטרנטיבות ". 
אתמול הכריז ראש הממשלה במסיבת עיתונאים בירושלים כי הקבינט המדיני בטחוני אישר את הקפאת ההתנחלויות למשך 10 חודשים .  בשיחה סגורה אמר נתניהו כי  " ההחלטה הלא קלה שקיבלנו משקפת את עוצמתה של ממשלת האחדות ואת ההסכמה הלאומית הרחבה סביב העמדות שלנו .  עכשיו נגמרו לפלסטינים כל התירוצים .  הכדור נמצא במגרש של אבו מאזן ועליו לקבל החלטה אמיצה של מנהיג ". 
בנאומו במסיבת העיתונאים אמר נתניהו כי הוא  " מקווה שהפלסטינים והעולם הערבי ישכילו לנצל את ההזדמנות כדי לקדם את תהליך השלום .  לגבי ירושלים עמדתי ידועה היטב אני לא אשים שום הגבלה על הבנייה בירושלים בירתנו ואדאג שיהיה יחס הוגן לכל תושבי העיר ".   
" בתום ההקפאה נשוב למדיניות הבנייה של הממשלות הקודמות ",  הוסיף נתניהו .  בפנייה לרשות הפלסטינית אמר ראש הממשלה כי  " אני קורא לשכנינו ,  זהו הזמן לקדם את השלום עשינו צעד חשוב והציבור בישראל מצפה מכם לצעד אמיץ .  בואו נעשה ביחד שלום ".  נתניהו הדגיש כי  " צריך לאפשר לתושבים הישראלים ביהודה ושומרון חיים נורמליים ולכן נמשיך לבנות מבני ציבור ,  בתי כנסת גני ילדים ובתי ספר ". 
בקרב הפלסטינים התקבלה ההכרזה הישראלית באכזבה .  יו"ר הרשות הפלסטינית אבו מאזן אמר הערב במהלך ביקורו בצ'ילה כי לא יסכים לחדש את המגעים עם ישראל ,  כל עוד היא רוצה לבנות בהתנחלויות .  לדבריו , " לא נוכל להמשיך במשא ומתן עם ישראל כל עוד היא רוצה לבנות בהתנחלויות .  כעת ברור לנו שישראל חושבת שהיא יכולה לעשות מה שהיא רוצה במשא ומתן ,  אולם באפשרותנו לומר מה שאנחנו רוצים לישראלים בשולחן המשא ומתן ".  

" משמח שנתניהו מאמץ את עמדות קדימה "
 יו"ר האופוזיציה ציפי לבני עקצה את ראש הממשלה יממה לאחר נאומו על הקפאת הבנייה בהתנחלויות . " שמעתי על החלטת נתניהו לאמץ את עמדות קדימה וזה משמח אותי "
 
