התנועה : " בנט מוכן להרוס הכול בשביל שני מנדטים "
 איום הפרישה של יו"ר הבית היהודי ערער עוד את הממשלה ,  שחווה כעת את המשבר הגדול ביותר שלה .  שותפיו לקואליציה מיהרו להאשים : " לבנט לא אכפת מהמצב ,  אלא רק מההישג בקלפי "
 שנה וחודש אחרי שנוסדה ,  עוברת ממשלת נתניהו השלישית את המשבר הגדול ביותר בתולדותיה ,  באופן שמעמיד בסימן שאלה אמיתי את היכולת של הקואליציה להמשיך להתקיים .  אתמול  ( שישי )  אישרה סיעת הבית היהודי את הודעת יו"ר המפלגה נפתלי בנט לפיה שחרור ערבים ישראלים יגרום ליציאתה מן הקואליציה .  ההערכה בבית היהודי היא כי הסיכוי להגיע להסכם עם הפלסטינים שיכלול את המשך המשא ומתן תמורת ביצוע הפעימה הרביעית הוא 50% .  
תהליך השלום - כותרות נוספות:פה אחד :  הבית היהודי אימצה את איום הפרישה של בנטח"כים על איומי בנט : " רוצים לעזוב ?  שיעזבו"בנט מאיים : " אם ישוחררו ערבים-ישראלים  נפרוש "
 במקרה שכזה ,  העסקה תובא לאישור הממשלה ,  ובנט מקווה כי שר החוץ ויו"ר ישראל ביתנו אביגדור ליברמן יעמוד במילתו ,  ויצביע יחד עם שריו נגד ,  באופן שיגרום כמעט בוודאות לסיכולה .  בשיחות סגורות אומר שר הכלכלה כי יפרוש מהממשלה  " גם אם ישוחרר ערבי ישראלי אחד ",  ומנמק זאת בצורך  " להציב קו אדום ".  כעסו של בנט ,  שהוביל לאיום הפרישה ,  נבע משיחה שקיים שלשום עם ראש הממשלה בנימין נתניהו ,  שבה הוצגו לו פרטי ההסכם המתגבש .  בנט הבהיר לנתניהו בשיחתם כי לא יסכים לתמוך בעסקה עד שהפלסטינים לא יחזרו בהם מהפנייה למוסדות האו"ם .  
עבור יו"ר הבית היהודי ,  מדובר בתרחיש אופטימלי .  אין לו מה להפסיד ,  רק להרוויח .  אם השיחות יתפוצצו כתוצאה מהאולטימטום שלו ,  יהיה מדובר עבורו בהישג אישי .  אם נתניהו יחליט בכל זאת לנסות וללכת למתווה של שחרור ערבים ישראלים ,  בנט יוביל לפרישה מן הממשלה .  פרישה על רקע אידיאולוגי צפויה לתגמל אותו בקלפיות ,  בין אם הבחירות ייערכו מיד ובין אם נתניהו ימצא פתרון זמני בדמות הכנסה של יצחק הרצוג ומפלגת העבודה לקואליציה .  
אלא שנראה שהסיכויים לקואליציה שתכלול את הליכוד-ביתנו ואת העבודה יחד נמוכים .  ראשית ,  נתניהו עצמו צפוי להעדיף בחירות שבהן הוא צפוי להיבחר שוב ,  על פני הרכבת קואליציה שבה הליכוד-ביתנו תהיה הסמן הימני של שלוש שותפות מהמרכז-שמאל :  יש עתיד ,  העבודה והתנועה ,  שיוכלו בקלות לדחוק את הליכוד לפינה בנושאים אזרחיים ומדיניים .  שנית ,  הרצוג בוודאי זוכר את תקדים שאול מופז מ-2012 .  אמנם העבודה בראשותו נמצאת על 15-14 מנדטים בלבד בסקרים ,  אך לו יצטרף כעת לממשלת נתניהו ,  שבוע אחרי שקרא לבחירות ,  תמורת הארכה מלאכותית של המשא ומתן ,  שנראה כי דבר לא ייצא ממנו בסוף התהליך .  הוא עוד עלול להתגעגע למספר הזה .
 כעת נמצאים נתניהו וראש צוות המשא ומתן ,  השרה ציפי לבני ,  במבוכה .  אין להם כמעט יכולת לתמרן מול הפלסטינים .  גורמים בכירים במפלגת  " התנועה "  תקפו בחריפות את בנט ,  ואמרו לוואלה !  חדשות כי הוא פועל להוביל לבחירות . " בנט פועל בחוסר אחריות ובחוסר ראייה אמיתית של המציאות ",  טענו . " הרי למה נתניהו רוצה להמשיך ולקיים את המו"מ ?  כדי להימנע מהפנייה הפלסטינית למועצת הביטחון .  בנט מוכן להרוס הכול בשביל עוד שניים-שלושה מנדטים .  הוא יוביל את כולנו למערכת בחירות יקרה שאין לנו כסף אליה .  זה מראה שלא אכפת לו מהמצב החברתי או המדיני אלא מההישג בקלפי ".  
לדברי הגורמים , " בנט התלונן על כך שהפלסטינים הולכים לאו"ם ,  אבל באין מו"מ ברור שהדבר הראשון שיעשו יהיה לפנות לבקש הכרה ,  והם יתקבלו בזרועות פתוחות .  הם לא רוצים הקפאה ולא רוצים שחרור ,  אז אילו אופציות הם משאירים למשא ומתן ?  ". 
הבעיה העיקרית של קואליציית נתניהו השלישית ,  היא שבהיעדר אלטרנטיבה פרלמנטרית אחרת ,  יכולה כל אחת מן השותפות להוביל בכל רגע נתון לבחירות .  יכול להיות שזה יקרה כבר בעוד שבוע ויכול להיות שזה ייקח שנה .  אבל הסיכוי הקלוש לצרף את החרדים או את מפלגת העבודה ,  מבטיח שהממשלה תמשיך להתנהל בחוסר יציבות ,  ממשבר אחד למשבר אחר .
 לפניות לכתב עמרי נחמיאס - omri_n@walla.net.il
 ( עדכון ראשון :  22:07 )  

התנועה : " בנט מוכן להרוס הכול בשביל שני מנדטים "
 איום הפרישה של יו"ר הבית היהודי ערער עוד את הממשלה ,  שחווה כעת את המשבר הגדול ביותר שלה .  שותפיו לקואליציה מיהרו להאשים : " לבנט לא אכפת מהמצב ,  אלא רק מההישג בקלפי "
 
