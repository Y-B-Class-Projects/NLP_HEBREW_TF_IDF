גנץ :  מודים לנתניהו ,  המפלגה הגדולה צריכה להרכיב את הממשלה
יו"ר כחול לבן נאם בפני הפעילים במטה המפלגה בתל אביב . " אנחנו מבקשים להודות לנתניהו על שירותו ",  אמר והצהיר כי הוא המנצח בבחירות . " כפי שנתניהו אמר ,  חהמפלגה הגדולה צריכה לקבל את המנדט מהנשיא ולהרכיב את הממשלה הבאה "
 במפלגת כחול לבן הכריזו אמש  ( שלישי )  על ניצחון בבחירות ,  על אף הקרב הצמוד עם הליכוד וראש הממשלה בנימין נתניהו לפי המדגמים ,  ואמרו כי הם מצפים שנשיא המדינה ראובן ריבלין יטיל עליהם את הרכבת הממשלה .  בני גנץ הגיע לגני התערוכה ונאם נאום ניצחון ,  בו אמר כי  " זהו יום היסטורי "  וכי יותר ממיליון איש הצביעו כחול לבן ".   " המפלגה הגדולה היא שצריכה לקבל את המנדט מהנשיא ולהרכיב את הממשלה הבאה ",  אמר גנץ .
" העם והחברה שלנו בחרה להתאחד ,  לחבר ,  ולברוח מהפילוג ",  הצהיר גנץ . " בחרתם בי ,  בחרתם בשותפים שלי ,  מאמין בגישה שניתן לחבר דברים  .  זה לא דבר שאיננו ניתן לביצוע .  רוצה להודות ליאיר ,  בוגי ,  גבי על דרך משותפת .  אף אחד מאיתנו לא היה יכול לעשות שום דבר לבדו והשלם גדול מסך חלקיו ,  תודה רבה ". 
עוד בוואלה !  NEWS:61% הצביעו ,  מאמצים אחרונים לקראת סגירת הקלפיות | כל העדכוניםאחרי המדגמים - גנץ : " ניצחנו ";  נתניהו : " אתחיל בהרכבת הממשלה"ועדת הבחירות :  פתק שהושחת או קושקש לצורך פסילתו - יאושר 
בהמשך קרא גנץ לנשיא המדינה ראובן ריבלין להטיל עליו את הקמת הממשלה הבאה ,  לנוכח התוצאות שהשיגה כחול לבן על פי המדגמים . " אנחנו מבקשים להודות לבנימין נתניהו על שירותו למען המדינה ",  אמר . " אני רוצה לומר שלמרות המחלוקות ביננו ,  נתעלה מעל משקעים וכעסים שנצברו ,  כי כפי שהוא אמר המפלגה הגדולה היא צריכה לקבל את המנדט מהנשיא ולהרכיב את הממשלה הבאה .  בבחירות יש מפסידים ,  יש מנצחים ,  ואנחנו המנצחים ".   
" אנחנו חדשים ,  אבל לא תמימים ולא מבינים ,  נחכה לתוצאות האמת שככל הנראה יתפתחו לטובתנו ,  ובימים הקרובים נעבוד להקים ממשלה רחבה ככל שניתן ",  הוסיף גנץ . " אהיה ראש הממשלה של כולם ולא רק של אלה שהצביעו לנו .  אף אחד ממפלגה שאיננה מפלגתנו לא צריך לחוש מודאג ,  הדבר היחיד שצריך לחשוב עליו זה מהו המכנה המשותף ואיפה אנחנו יכולים להתחבר ,  ועל בסיס זה נדע לדבר עם כולם ,  לשתף פעולה עם כולם ,  ולהקים מערכת שלטונית ".  
גנץ יצא אל קהל הפעילים לאחר שהמדגמים הראשונים ניבאו ניצחון למפלגתו .  לפי המדגם של ערוץ 12 ,  היתרון של כחול לבן על הליכוד הוא של ארבעה מנדטים - 37 לעומת 33 ,  אולם במדגם של ערוץ 13 יש שוויון של 36 מנדטים ואילו בשל התאגיד היתרון שלהם הוא של מנדט אחד .
 ממדגמי שלושת הערוצים עולה תמונה סותרת ומבלבלת ,  הן של המנדטים והן של הגושים ,  כך שקשה לקבוע מי יהיה המועמד שירכיב את הממשלה הבאה .  אם נסתמך על מדגם חדשות 13 ומדגם כאן ,  יש עדיפות ברורה לגוש הימין ,  ולכן לפי ההערכה במדגמים אלו נתניהו הוא זה שירכיב את הממשלה הבאה .  לעומת זאת ,  מדגם ערוץ 12 חזה שוויון בין גושי מה שעשוי לייצר מצב מורכב ומסובך בימים הקרובים .
  ( עדכון ראשון 9.4 ,  22:42 )  

גנץ :  מודים לנתניהו ,  המפלגה הגדולה צריכה להרכיב את הממשלה
יו"ר כחול לבן נאם בפני הפעילים במטה המפלגה בתל אביב . " אנחנו מבקשים להודות לנתניהו על שירותו ",  אמר והצהיר כי הוא המנצח בבחירות . " כפי שנתניהו אמר ,  חהמפלגה הגדולה צריכה לקבל את המנדט מהנשיא ולהרכיב את הממשלה הבאה "
 
