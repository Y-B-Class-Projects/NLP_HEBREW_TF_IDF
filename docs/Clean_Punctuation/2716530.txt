לסגנון יש מחיר 
" סוף טוב - הכל טוב ?  "  כן ,  עד לסיבוב הבא .
 ההתכתשות בין בנימין נתניהו לבין נפתלי בנט התארכה כדי שתי יממות וגרמה אפילו לדחיית הישיבה המיוחדת שזומנה לדון במשמעות החרם האירופי על ישראל .  לבסוף - שוב כצפוי - נמצא פתרון ,  וכמקובל בפרק הנעילה של פרשות כאלה ,  שני הצדדים הביעו שביעות רצון מהתוצאה .
 נתניהו הסביר כי אינו מבקש לסתום חלילה את פיו של בנט .  הוא תמיד מאפשר לכל שר לומר את אשר עם ליבו .  הבעיה לא היתה עם התוכן אלא עם הסגנון שנקט כלפי ראש ממשלה ,  ולא בפעם הראשונה .  עתה למד בנט שיש מחיר להתבטאות משתלחת ,  ובעתיד ייזהר בכבודו .
 בנט הבטיח שלא התכוון לפגוע בנתניהו .  הוא חשש שההצהרה ,  שלפיה ייתכן כי יהודים יחיו תחת ריבונות פלסטינית ,  תתממש כפי שאירע להכרזה הראשונה של אריאל שרון על עקירת גוש קטיף .  אמש טען בנט כי השיג את מטרתו :  עלה בידו לקטול את האפשרות שיהודים יחיו בחסות פלסטינים .  היא לא תשוב ותועלה על שולחן הדיונים .
 מה היה קורה אילו ניהלו שני הצדדים את עניינם בשיטת ההליכה על הסף ?  אילו דחה בנט את התביעה להתנצל בפני נתניהו ?  שני הצדדים היו יוצאים וידם על התחתונה .  בנט לא היה מצליח להסביר לתומכיו כי בגלל ענייני נימוס גרם לפרישת הבית היהודי מן הממשלה ,  ולאכלוס שורות הקואליציה ביהדות התורה או במפלגת העבודה ;  ואילו נתניהו היה מגלה כי חלק ניכר מהימין בסיעת הליכוד לא היה מניח לו להקים ממשלה עם העבודה אלא ללכת לבחירות או לחזור לבית היהודי .  לא כדאי .
 הושגה סולחה ,  אך ברור שהדברים לא הגיעו לכלל מיצוי .  נתניהו מכיר את טיוטת נייר העבודה האמריקני ומבין היטב כי יהיו סיבות להתנגשויות נוספות בינו לבין בנט .  אמנם הוא מתנגד לחלק מהעמדות האמריקניות ,  אבל אינו שולל את המשך המשא ומתן על פיהן .  הוא ירצה או ייאלץ לומר דברים אשר יגרמו לבנט להגיב בתקיפות .  הסיפור מצוי בתחילתו בלבד ,  והתקרית של השבוע אינה יותר מאשר הפרק הראשון בסידרה .
 רק שלכל הצדדים יש אינטרס להמשיך ולקיים את הקואליציה .  בנט אינו רוצה למצוא עצמו באופוזיציה לנתניהו .  אך גם נתניהו אינו רוצה שבנט ימצא עצמו באופוזיציה .  בתוך כך יש עדיין נעלמים שעמדו בימים אלה מהצד - האח ? לשעבר יאיר לפיד מילא פיו מים וכן ציפי לבני ,  אבל בעיקר מעניינת שתיקתו הרועמת של אביגדור ליברמן .  לאן נעלם מי שהפך לחביבם של האמריקנים ? 
הסקרים מצביעים על ירידה תלולה בשיעור התמיכה בו .  דרכו לאיחוד עם הליכוד חסומה לפי שעה .  בסיבוב הבא לא יוכל להרשות לעצמו לעמוד מן הצד במקום להובילו .  

לסגנון יש מחיר
nan
