בני הזוג נתניהו תובעים מיליון שקל ממעריב
בן כספית פירסם בעיתון כי שרה נתניהו אחראית לפיטוריו של גנן בבית ראש הממשלה ,  בתביעת הדיבה שהגישו השניים נטען כי הגנן ממשיך בעבודתו .  משפחת נתניהו : " הלך ראשון נגד מסע ההכפשה המתוזמן "
 ראש הממשלה בנימין נתניהו ורעייתו שרה הגישו תביעת לשון הרע על סך מיליון שקלים נגד  " מעריב ",  בעקבות כתבה שפורסמה במוסף השבת של העיתון בסוף השבוע האחרון .  כתב התביעה ,  שהוגש באמצעות עורך הדין דוד שמרון ,  מתייחס לכתבה של הכתב המדיני בן כספית ,  שכללה טענות נגד התנהגותה של הגברת נתניהו כלפי עובדים בבית ראש הממשלה ,  וכן טענות נוספות כמו הוראות בעניין שיירת האבטחה של ראש הממשלה .
 בתביעה נכתב : " בידיעה השקרית האמורה אין שמץ של אמת .  הגנן שעבד בבית ראש הממשלה מעולם לא פוטר על ידי התובעת והוא ממשיך לעבוד בעבודתו כגנן כפי שעבד מימים ימימה ".  כמו כן מתלוננים בני הזוג נתניהו כי מעריב לא פנו לקבלת תגובתה של נתניהו ולמרות זאת פרסמו את הכתבה בהבלטה בגיליון סוף השבוע .  בכך ,  טוענים השניים , " ניסו מעריב ובן כספית לפעול בזדון להשפיל את רעיית ראש הממשלה וליצור לה תדמית של אישה חסרת רגישות ,  המתעמרת בחלשים ,  מתאכזרת לגנן ותיק ,  ומפטרת אב שכול מתפקידו ללא כל סיבה ". 
ממעריב נמסר בתגובה : " התביעה טרם התקבלה ,  כשתגיע נשיב עליה .
 משפחת נתניהו התלוננה גם למועצת העיתונות נגד ידיעות אחרונות בעקבות פרסום התביעה של העוזרת ליליאן פרץ נגד שרה נתניהו .  המשפחה התלוננה כי העיתון לא פנה אליה לתגובה בנושא .  בתלונה נכתב : " התנהגות העיתון חמורה שבעתיים משום שמדובר ברעיית ראש הממשלה וניתן היה לקבל בנקל את תגובתה .  התנהגות העיתון והכתב צח שפיצן מנוגדת לחלוטין לשלושה כללים מפורשים בתקנון האתיקה המקצועית של העיתונות ".  התלונה תטופל כמקובל במועצת העיתונות .
 ממשפחת נתניהו נמסר כי תביעת הדיבה והתלונה למועצת העיתונות הם מהלך ראשון נגד מסע ההכפשה וההשחרה המתוזמן נגדה וכי תמשיך לנקוט בכל ההליכים החוקיים ,  כולל תביעות דיבה ,  בהתאם לנסיבות ולהתפתחויות .
 בידיעות אחרונות סרבו להתייחס לדברים .
 
בני הזוג נתניהו תובעים מיליון שקל ממעריב
בן כספית פירסם בעיתון כי שרה נתניהו אחראית לפיטוריו של גנן בבית ראש הממשלה ,  בתביעת הדיבה שהגישו השניים נטען כי הגנן ממשיך בעבודתו .  משפחת נתניהו : " הלך ראשון נגד מסע ההכפשה המתוזמן "
 
