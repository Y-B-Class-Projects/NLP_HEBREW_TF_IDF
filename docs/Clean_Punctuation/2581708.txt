הצעת נתניהו לכחלון :  שריון במקום 3 ותיק האוצר
מקורבו של ראש הממשלה ,  נתן אשל ,  הציע לכחלון את עסקת החבילה המוסכמת ככל הנראה גם על ליברמן שיפנה מקום מרשימתו לטובת חזרתו של כחלון .  החלטה סופית :  כנראה ביום ראשון
שריון במקום השלישי ברשימת  " הליכוד-ביתנו "  והבטחה לקבל את תיק האוצר או תיק תמ"ת  " מורחב ",  כולל התואר  " משנה לראש הממשלה "   בתמורה לחזרה להתמודדות ברשימה בבחירות הקרובות - זו ההצעה של ראש הממשלה בנימין נתניהו לשר התקשורת הפורש משה כחלון .  לוואלה !  חדשות נודע כי את המתווה לחזרתו לליכוד של השר המוערך הציע נתן אשל ,  בעבר ראש לשכת נתניהו ומקורבו של ראש הממשלה ,  בפגישה שהתקיימה אתמול בין השניים בתל אביב .  אשל מצדו ,  מכחיש את המיוחס לו וטען כי מדובר ב"שקר לא נכון ". 
בפני כחלון עומדות מספר אפשרויות :  ריצה משותפת עם אהוד אולמרט וציפי לבני  אפשרות שהוא שולל כמעט על הסף ;  הקמת מפלגה  " חברתית "  בראשותו והיענות להצעה של נתניהו ,  שבה תומך גם יו"ר ישראל ביתנו אביגדור ליברמן ,  לשריון מקום והבטחה לתפקיד שר בכיר .  ליברמן ,  אגב ,  גם ניסה בימים האחרונים לשכנע את כחלון לקבל את ההצעה .  
שתי האפשרויות היותר ריאליות ,  שביניהן יבחר כנראה ,  הן הקמת מפלגה חברתית-ימנית ,  בתקווה ל"גניבת "  קולות מגוש המרכז-שמאל או התכנית המקורית  לקיחת פסק זמן מהחיים הפוליטיים ושיבה לזירה לקראת הבחירות הבאות .  
מבחינת נתניהו וליברמן ,  שריון מקום לכחלון הוא הפתרון הפשוט ביותר .  בעקבות ההסכם בין הליכוד לישראל ביתנו ,  המהלך לא יהיה בכפוף לאישור המרכז  ליברמן הביע את הסכמתו שהשריון יהיה על המכסה החברתית של  " ישראל ביתנו ",  כך שהדבר יהווה חלק אינטגרלי מההסכם בין שתי הסיעות .  הוויתור של ליברמן נובע מכך שהוא מעריך שכחלון עלול לפגוע בליכוד-ביתנו אם יתמודד ברשימה עצמאית .  הדבר עשוי לגבות מחיר יקר של מנדטים מהסיעה המאוחדת ,  ובאופן טבעי גם לבוא על חשבון ליברמן .  
סקר שנערך לתכנית  " משעל חם "  בערוץ 2 הראה כי רשימה בראשות כחלון צפויה לגרוף 13 מנדטים ,  כשאת עיקר הפגיעה האלקטורלית סופגת תנועת הליכוד ,  אולם גם העבודה ,  ש"ס ורשימת  " יש עתיד "  צפויות להיפגע מכך .  אם יתמודד בנפרד ,  הליכוד-ביתנו תקבל 35 מנדטים במקום 41 ,  העבודה 19 במקום 23 ,  ש"ס תרד במנדט ל-12 ,  יש עתיד תרד במנדט אחד - לשמונה .
 אלא שלכחלון יש רצונות משלו .  הדבר הטוב ביותר עבורו הוא ריצה בנפרד מתוך תיאום עם נתניהו ,  כאשר הוא יכריז בקמפיין הבחירות שהוא יתמוך בנתניהו כמועמדו לראשות הממשלה .  מלבד הכוח הפוליטי שצעד כזה עשוי להעניק לו ,  הסכמה לקבלת שריון תפגע בו תדמיתית בצורה קשה ,  ובצדק  הדבר יבהיר שפרישתו הדרמטית מהחיים הפוליטיים היתה כדי לקבל שריון והבטחה לתפקיד טוב יותר . " זה ייראה רע מאוד מבחינתו ",  הסבירו בכירים בליכוד . " כחלון הגדול של ה-20 מנדטים ,  בסוף אפילו לא מתמודד אלא מקבל שריון ?  זה יגמד אותו ". 
גם מקורבי כחלון מעריכים כי הוא לא יקבל את הצעת נתניהו וליברמן . " הנחנו שיגיעו אליו הצעות כאלו ",  הבהירו מקורביו . " אבל היום יש לו יכולת להוכיח את כוחו ,  והוא לא צריך לקבל מתנות מראש הממשלה או מליברמן ".  ככל הנראה בסוף השבוע כחלון יקבל את הסקר המקיף שמקורביו ערכו עבורו ,  וביום ראשון הוא יודיע על החלטתו לכאן או לכאן לאחר שיתייעץ עם בני משפחתו במהלך סוף השבוע .  
המרדף אחרי משה כחלון - כותרות אחרונות:מקורבי כחלון : " יתמודד לבד או שיילך הביתה"בכירים בליכוד : " כחלון עוד יגמור כמו מופז"הסקר המלא :  כחלון ולבני פוגעים בעבודה ,  בלפיד - וגם בליכוד
לפניות לכתב :  pinhas_wolf@walla.com 

הצעת נתניהו לכחלון :  שריון במקום 3 ותיק האוצר
מקורבו של ראש הממשלה ,  נתן אשל ,  הציע לכחלון את עסקת החבילה המוסכמת ככל הנראה גם על ליברמן שיפנה מקום מרשימתו לטובת חזרתו של כחלון .  החלטה סופית :  כנראה ביום ראשון

