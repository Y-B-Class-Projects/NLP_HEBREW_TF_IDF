ההצעה להחלת הריבונות במעלה אדומים תעלה בוועדת השרים בראשון
פרסום ראשון :  ראשי שדולת ארץ ישראל בכנסת ,  הח"כים יואב קיש ובצלאל סמוטריץ' ,  יעלו את הצעתם להצבעה בוועדת השרים לחקיקה לאחר שנמשכה מסדר היום לבקשת נתניהו ועל רקע פינוי עמונה ועפרה .  לא ידוע אם השרים שקד ולוין ינסו לטרפד את היוזמה
 ( קמפיין של השדולה למען ארץ ישראל הקורא לסיפוח מעלה אדומים ,  באוקטובר )  
הצעת החוק להחלת הריבונות במעלה אדומים תעלה ביום ראשון הקרוב להצבעה בוועדת השרים לחקיקה - כך נודע לוואלה !  NEWS .  מגישי ההצעה הם חברי הכנסת יואב קיש  ( ליכוד )  ובצלאל סמוטריץ'  ( הבית היהודי )  ,  שעומדים בראש שדולת ארץ ישראל .
 השדולה החלה בקמפיין בנושא כבר לפני כחודשיים .  ראשיה הצהירו כי יעלו את הצעת החוק לוועדת השרים לחקיקה מיד לאחר השבעת נשיא ארצות הברית ,  דונלד טראמפ ,  ב-20 בינואר .  הצעת החוק נכנסה לסדר יומה של הוועדה לאחר ההשבעה ,  אך לאור בקשת ראש הממשלה ,  בנימין נתניהו ,  היא נמשכה מסדר היום עד לאחר פגישתו עם טראמפ בבית הלבן לפני כשבועיים .
 בהודעה שהוציאו קיש וסמוטריץ' לאחר משיכת החוק נאמר כי ימשיכו בקידום החוק . " חוק הריבונות על מעלה אדומים יחוקק .  לא נחכה זמן רב כדי להשלים את המהלך ההיסטורי והטבעי ,  כשמאחורינו קונצנזוס של רוב עצום בעם .  הגיע הזמן ללכת בדרכם של כל מנהיגי ישראל לדורותיהם .  הגיע זמן ריבונות ",  אמרו .
 לקריאה נוספת:אחרי השבעת טראמפ :  השרים ידונו בהחלת ריבונות על מעלה אדומים ראשי שדולת ארץ ישראל לטראמפ :  תמוך בסיפוח מעלה אדומים 
בשדולה אומרים כי הם המתינו לבקשת ראש הממשלה עד לאחר הביקור בבית הלבן ,  ואף עד לחזרתו של ראש הממשלה מביקורו האחרון באוסטרליה .  גורמים בשדולה מסרו עוד כי העלאת הצעת החוק לא באה מחוסר כבוד לנתניהו ודחייתה אף נבעה מתוך כבוד לבקשתו ,  אך כפי שהתחייבו ,  הם מקדמים אותה כעת .
 טרם ברור אם שרת המשפטים ,  איילת שקד ,  ושר התיירות יריב לוין ,  נציג ראש הממשלה בוועדה ,  ינסו לטרפד את הצבעה על החוק בישיבה הקרובה ,  או יתמכו ביוזמה .  על פי גורמים בשדולה ,  יהיה קשה לשרים אלו ולשרים אחרים להצביע נגד החוק לאחר שהביעו בו תמיכה .  עוד אמרו הגורמים כי בוועדה קיים רוב מוצק להצעה להחיל את הריבונות על מעלה אדומים .
 ההצעה של הח"כים קיש וסמוטריץ' מגיעה ברקע פינוי תשעת הבתים שנבנו על קרקע פרטית בעפרה ,  במהלך שהחל אתמול ונמשך גם הבוקר ,  וחודש לאחר פינוי מאחז עמונה .  במהלך הפינוי אתמול קרעו חלק מן המתבצרים שלטים של הליכוד ושל הבית היהודי ,  במחאה על  " הפקרת ההתיישבות ",  כהגדרתם .  

ההצעה להחלת הריבונות במעלה אדומים תעלה בוועדת השרים בראשון
פרסום ראשון :  ראשי שדולת ארץ ישראל בכנסת ,  הח"כים יואב קיש ובצלאל סמוטריץ' ,  יעלו את הצעתם להצבעה בוועדת השרים לחקיקה לאחר שנמשכה מסדר היום לבקשת נתניהו ועל רקע פינוי עמונה ועפרה .  לא ידוע אם השרים שקד ולוין ינסו לטרפד את היוזמה

