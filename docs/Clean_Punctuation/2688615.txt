השעון מתקתק :  האמריקנים מגבירים את קצב השיחות
ראש הממשלה נתניהו נועד במשך שבע שעות עם שר החוץ קרי ברומא בניסיון להגיע להסכמות של ממש בסוגיות הליבה .  לפי לוח הזמנים של קרי ,  נותרה חצי שנה להשלמת התהליך .  פרשנות
צפו :  נתניהו מתייחס לגרעין האיראני ולתהליך השלום באיטליה ,  שלישי 
שבע שעות שלמות ,  על השעון ,  ארכה הפגישה שהתקיימה אמש  ( רביעי )  בין ראש הממשלה ,  בנימין נתניהו ,  לשר החוץ האמריקני ,  ג'ון קרי .  השניים נועדו בשגרירות האמריקנית ברומא ,  בירת איטליה ,  ודנו בשני נושאים עיקריים :  המשא ומתן הישראלי-פלסטיני והמגעים בין המעצמות לבין איראן בנושא הגרעין .  בפגישה נכחו יועצים בכירים משני הצדדים ,  בהם שגריר ארה"ב בישראל ,  דן שפירו ,  ומקבילו הישראלי בוושינגטון ,  רון דרמר ,  כמו גם היועץ לביטחון לאומי ,  יוסי כהן ,  ואיש סודו של נתניהו במו"מ עם הפלסטינים ,  עורך הדין יצחק מולכו .  עם זאת ,  חלק נרחב מהפגישה התקיים בארבע עיניים ,  בין קרי לנתניהו בלבד .  
הפגישה החלה בהצהרות משותפות לעיתונות ,  שבהן נתניהו חזר על  " דף המסרים "  הקבוע שלו בנושא האיראני :  הדגשת העובדה שאיראן יכולה לייצר פצצה בתוך זמן קצר אם תחליט על כך ,  והבעת התנגדות נחרצת לכל הקלה בסנקציות על איראן כל עוד היא לא מתפרקת מתכנית הגרעין הצבאית שלה .  קרי ,  מצדו ,  ניסה להעביר מסר מרגיע כאשר הדגיש שארה"ב שותפה לעמדת ישראל לפיה  " עדיף לא להגיע להסכם עם איראן מאשר להגיע להסכם גרוע ".  קרי לא פירט מהו  " הסכם גרוע "  בעיני ארה"ב ,  ולא התייחס לארבעת התנאים שנתניהו דורש מאיראן  תנאים שארה"ב ומעצמות המערב לא מחויבות אליהם .  הנושא האיראני תפס נתח זמן נכבד ,  אך את רוב הפגישה הקדישו נתניהו וקרי לנושא הישראלי-פלסטיני .  נתניהו ציין כי הוא וקרי משוחחים בעניין זה  " כמעט כל יום ".  המשא ומתן שאותו מנהלים ראשי צוותי המשא ומתן ,  ציפי לבני וסאיב עריקאת ,  הואץ בשבועיים האחרונים ,  כולל ארבע פגישות שנערכו בטווח של כשבוע .  בניגוד לפגישות הראשונות ,  שנערכו ללא נוכחות אמריקנית בחדר הדיונים ,  בפגישות האחרונות השתתף גם השליח המדיני האמריקני ,  מרטין אינדיק .  בנוסף ,  קרי אף עיבה את צוות המשא ומתן האמריקני ,  שכלל בתחילה רק את אינדיק ואת איש אמונו ,  פרנק לוונסטיין .  השבוע אף מונתה דוברת לצוות ,  העיתונאית הוותיקה  ( ודוברת העברית )  לורה בלומנפלד .  
קרי הקציב בתחילת התהליך תשעה חודשים למשא ומתן .  עד כה חלפו שלושה .  שני הצדדים עמדו במחויבויותיהם ,  בדגש על המחויבות לא להדליף פרטים מחדר הדיונים לכלי התקשורת .  לבני ,  מולכו ושותפיהם בצד הפלסטיני ,  סאיב עריקאת ומוחמד שתיה ,  דנים בכל סוגיות הליבה - כולל ירושלים .  עם זאת ,  בינתיים לא הושגו הסכמות כלשהן ,  אפילו לא בנושאים האזרחיים ,  כמו למשל נושא המים ,  שנחשבים קלים יותר .  שעון החול שהציב קרי ממשיך לזלוג ,  והאמריקנים מעוניינים להמשיך בקצב מוגבר ולהתחיל להגיע להסכמות של ממש בסוגיות הליבה .  זו הייתה המטרה העיקרית של הפגישה בין קרי לנתניהו .  עדכונים בנושא איראן ראש הממשלה שמע כבר מפי דיפלומטים בכירים מאירופה שביקרו בישראל בסוף השבוע .
 הפעם האחרונה שבה ראש הממשלה בילה שבע שעות ברצף במחיצתו של דיפלומט בכיר ממדינה זרה הייתה בנובמבר 2010 ,  לפני כמעט שלוש שנים .  זה קרה בוושינגטון ,  במהלך פגישה עם שרת החוץ הקודמת של אובמה ,  הילרי קלינטון .  מטרת הפגישה ההיא ,  שנערכה על רקע הקיפאון במשא ומתן בין ישראל לרשות הפלסטינית ,  הייתה ליצור תנאים שיאפשרו להתחיל שיחות ישירות בין הצדדים .  הפגישה הוכתרה ככישלון ,  והייתה למעשה אקורד הסיום של המשא ומתן בתקופתה של קלינטון כשרת החוץ .
 העיתונאי האמריקני מארק לנדלר ,  שמסקר את הבית הלבן עבור ה"ניו יורק טיימס ",  הזכיר אמש את הפגישה ההיא מ-2010 ,  כרמז לכך שגם הפגישה עם קרי  שנראית כרגע כמו נקודת שיא של התהליך המדיני  יכולה להתברר כנקודת שבירה .  לעומתו ,  יש מי שמיקום הפגישה ברומא הזכיר להם את הפגישה הדרמטית שנערכה בבירת איטליה בנובמבר 2003 בין ראש הממשלה דאז אריאל שרון ,  לבין בכיר הממשל האמריקני אליוט אברהמס  פגישה שבה עדכן שרון לראשונה את הממשל האמריקני על כוונתו לפנות התנחלויות מרצועת עזה .  שתי הגישות מבוססות על תחושות בטן וניסיון להיאחז בנתונים מקריים לחלוטין .  הדבר היחיד שניתן לומר בבירור הוא שקרי לא מתכוון להרפות :  מבחינתו ,  שבע השעות היום היו רק תחילתו של הלחץ לקדם את המשא ומתן .
 לפניות לכתב אמיר תיבון :  amir.tibon@walla.co.il
עוד על תהליך השלוםנתניהו נועד עם קרי ברומא :  שלום דורש הכרה הדדיתהמשא ומתן עולה הילוך :  שלוש פגישות בארבעה ימיםב-29 באוקטובר :  שחרור שני של אסירים פלסטינים
 ( עדכון ראשון :  23:54 )  

השעון מתקתק :  האמריקנים מגבירים את קצב השיחות
ראש הממשלה נתניהו נועד במשך שבע שעות עם שר החוץ קרי ברומא בניסיון להגיע להסכמות של ממש בסוגיות הליבה .  לפי לוח הזמנים של קרי ,  נותרה חצי שנה להשלמת התהליך .  פרשנות

