בנט לצד נתניהו : " לבני והרצוג יורים חיצים על הגב שלנו "
 בריאיון לוואלה חדשות ,  תקף יו"ר הבית היהודי את ראשי המחנה הציוני וקרא להם לשים בצד את המחלוקת ולתמוך בנאום ראש הממשלה בקונגרס . " בוז'י יודע היטב שההסכם עם איראן נורא .  שיפסיק לבלבל את המוח "
" בעניין איראן ,  אין קואליציה ואופוזיציה "   כך אמר היום  ( שני )  יו"ר הבית היהודי ושר הכלכלה ,  נפתלי בנט ,  בריאיון לוואלה חדשות ,  יממה לפני נאומו השנוי במחלוקת של ראש הממשלה בנימין נתניהו בפני הקונגרס האמריקני .  בפרט ,  מתח בנט ביקורת קשה על התנגדותו של יו"ר המחנה הציוני ,  יצחק  ( בוז'י )  הרצוג ,  לנאום . " ההתנהלות של האופוזיציה היא מבישה ",  הוסיף . " בוז'י יודע היטב שזה הסכם נורא .  הוא היה צריך לבוא לוושינגטון ולומר שאין פה ימין ושמאל .  גם אני חולק על נתניהו בהרבה דברים ,  אבל בעניין איראן אין קואליציה ואופוזיציה ". 
בנט ,  השוהה בוושינגטון ,  נאם אתמול בפני ועידת השדולה הפרו-ישראלית ,  איפא"ק .  במהלך היומיים הקרובים הוא צפוי להתראיין לשורה של רשתות טלוויזיה על מנת לתמוך בנאומו של נתניהו בקונגרס .  יו"ר הבית היהודי גם ייפגש עם חברי קונגרס וסנאטורים .
 ביקור נתניהו בוושינגטון - סיקור מיוחד:נתניהו בוועידת איפא"ק : " חילוקי דעות לא יפגעו בקשר עם ארה"ב"סערת הנאום :  האנשים שיצטרכו לכבות את השריפות שידליק נתניהונתניהו נחת בוושינגטון :  בקונגרס לא מכירים את פרטי ההסכם  
" בוז'י וציפי יורים חיצים על הגב שלנו ,  כשאנחנו פה מנסים למנוע עסקה נוראה ",  טען בנט והסביר כי עיתוי הנאום ,  שבועיים לפני הבחירות ,  אינו תלוי בנתניהו . " איראן לא מחכה לבחירות שלנו .  אני לא יודע אם יהיה הסכם ,  אבל צריך לעשות כל מה שאפשר .  העולם לא מיישר קו עם הפוליטיקה הישראלית .  אני ונתניהו עושים הכול ,  אנא מצדם של בוז'י וציפי שיפסיקו לבלבל את המוח ויתנו גב לראש הממשלה בעניין הזה ".  
יו"ר הבית היהודי הדגיש כי הוא  " נותן גיבוי מלא לראש הממשלה ",  וסיפר כי  " אחת השאלות שאני נשאל הרבה היא 'למה בישראל ציפי ובוז'י מתנגדים לנאום' .  אני חושב שבוז'י ,  אם הייתה בו טיפת ממלכתיות ,  הוא היה עולה על מטוס ומתייצב מאחורי ראש הממשלה .  חברי קונגרס שואלים אותי על זה ,  וזה ה'עקב אכילס' של ההסברה הישראלית .  האולם מחר יהיה מלא .  אין אף פעם נאום עם 100% נוכחות .  אז לא יהיו 40 איש מתוך 535 ".  
באשר לפרטי ההסכם המתגבש בין איראן למעצמות ,  אמר בנט כי  " יש הכרה שהולכת ומחלחלת פה ,  שההסכם הוא רע מאוד .  זה הסכם שיוצר נתיב לגיטימי להשיג פצצה .  ההבנה היא שכנראה יש רצון להסכם בין ארצות הברית לאיראן .  יש קריסה בעמדה של המעצמות ,  אם משווים אותן לפני שנה לעומת עכשיו .  אתמול במהלך היום פגשתי מחוקקים ,  אנשי איפא"ק ,  אנשי תקשורת .  אני מתרשם שיותר ויותר אנשים מבינים שזה הסכם ,  שאם ייחתם הוא ייזכר לדיראון עולם .  זה יהיה אסון בממדים היסטוריים ".  
נתניהו נאם היום בפני הוועידה השנתית של השדולה היהודית-אמריקנית איפא"ק .  בנאומו ,  הבהיר כי היחסים בין ישראל לארצות הברית  " חזקים יותר מתמיד "  והזהיר מפני האפשרות שאיראן תשיג נשק גרעיני . " איראן מממנת ומאמנת טרוריסטים בכל רחבי העולם ",  טען נתניהו ,  שהציג מפה של העולם ובה צוינו המדינות שבהן לטהראן יש השפעה . " דמיינו מה יקרה אם היא תשיג נשק גרעיני ".  נתניהו הוסיף כי הוא מתכנן להשתמש בנאומו בקונגרס מחר כדי להביע את קולו נגד ההסכם המתגבש והדגיש כי מטרתו  " היא לא הבעת חוסר כבוד כלפי הנשיא ברק אובמה ,  שאותו אני מכבד ". 
לפניות לכתב עמרי נחמיאס :  omri_n@walla.net.il 

בנט לצד נתניהו : " לבני והרצוג יורים חיצים על הגב שלנו "
 בריאיון לוואלה חדשות ,  תקף יו"ר הבית היהודי את ראשי המחנה הציוני וקרא להם לשים בצד את המחלוקת ולתמוך בנאום ראש הממשלה בקונגרס . " בוז'י יודע היטב שההסכם עם איראן נורא .  שיפסיק לבלבל את המוח "
 
