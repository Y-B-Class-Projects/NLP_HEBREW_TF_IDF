ליברמן ידרוש מרה"מ :  פעל לחיסול שלטון חמאס
בעקבות ההסלמה בדרום ,  צפוי שר החוץ ליברמן להפעיל את סעיף 11 בהסכם הקואליציוני ,  ולדרוש מרה"מ לכנס את הקבינט המדיני ביטחוני על מנת להחליט על צעדים מעשיים לחיסול שלטון חמאס
שר החוץ אביגדור ליברמן צפוי לדרוש השבוע מראש הממשלה בנימין נתניהו לכנס את הקבינט המדיני-ביטחוני כדי למצוא פתרונות מעשיים למצב בדרום ולהסלמה באזור .  זאת כחלק מדרישת ישראל ביתנו ליישם את סעיף 11 בהסכם הקואליציוני ,  הקובע כי ממשלת ישראל תפעל למיגור הטרור ולהפלת שלטון חמאס ברצועת עזה .
 ועידת ישראל ביתנו השלישית שתתקיים ביום רביעי הקרוב בירושלים ,  צפויה לדון בדרישת שרי המפלגה ובכירים נוספים להעלות את הנושא להצבעה וכן בדרישה מראש הממשלה ליישם את הסעיף המדובר בהסכם .  לאחר מכן ,  ידרוש ליברמן מראש הממשלה לכנס את שרי הקבינט .  בנוסף ,  צפויה הוועידה לדרוש את חידוש הבנייה ביהודה ושומרון ובירושלים .
 ועידת המפלגה נערכת אחת לארבע שנים וישתתפו בה 450 מצירי המפלגה שנבחרו בשלושת החודשים האחרונים בבחירות שנערכו בסניפים .  הצירים יבחרו במהלך הוועידה את הנציגים למוסדות המפלגה ביניהם בית הדין ,  הוועדה המוניציפלית ,  מבקר הפנים ויו"ר המרכז .  בין היתר ,  יתקיימו גם דיונים על עמדות המפלגה בנושא הביטחון ,  מדיניות החוץ ,  הכלכלה ,  וכן נושא העלייה וההתיישבות .  כמו כן ,  יתייחס ליברמן לנושאים המדיניים שעל הפרק .
 
ליברמן ידרוש מרה"מ :  פעל לחיסול שלטון חמאס
בעקבות ההסלמה בדרום ,  צפוי שר החוץ ליברמן להפעיל את סעיף 11 בהסכם הקואליציוני ,  ולדרוש מרה"מ לכנס את הקבינט המדיני ביטחוני על מנת להחליט על צעדים מעשיים לחיסול שלטון חמאס

