ר"מ לבנון :  נתניהו הרס את הסכמי השלום
בראיון ל"וושינגטון פוסט "  תקף ראש ממשלת לבנון את מקבילו הישראלי . " הוא לא מוכן לדבר על שלום אמיתי ,  בשלב מסוים היה את רבין שרצה שלום ,  אבל נתניהו לא מאמין בשלום "
 ראש ממשלת לבנון סעד חרירי האשים את ראש ממשלת ישראל בנימין נתניהו בהריסת הסכם השלום ובכך שאינו מאמין כלל בשלום .  בראיון ל"וושינגטון פוסט "  שמתפרסם היום  ( שישי )  ציין חרירי כי ראש הממשלה הישראלי  " לא מוכן לדבר על שלום אמיתי .  הוא הרס את הסכמי אוסלו ואין לו באמת אמונה בשלום .  בישראל אין מנהיגות .  בשלב מסוים היה את רבין שרצה שלום .  הוא זה שהאמין בשלום באזור ,  אבל נתניהו אינו מאמין בשלום ". 
עוד אמר חרירי כי  " הבעיה העיקרית שיש לנו בלבנון ובאזור ,  היא שאין לנו תהליך שלום אמיתי .  הרבה אנשים מדברים על נשק ,  הברחות וחיזבאללה וכל זה ,  אבל אם היה לנו שלום כולל ,  היינו מדברים על זה ?  בשנות ה-90' לא היה את אל קאעדה ,  לא היה את חמאס ,  לא היה את כל הקבוצות הקיצוניות .  האם מישהו מבין איך הקיצוניות גדלה באזור הזה ?  "
 למרות שחיזבאללה מואשם כי עמד מאחורי החיסול של אביו ,  אמר ראש הממשלה הלבנוני כי הארגון נבחר למוסדות בביירות באופן דמוקרטי : " אני מחפש את הצדק של המדינה ,  שום דבר לא יחזיר את אבא שלי .  אם תהיה קצת בגרות פוליטית במדינה ונקיים דיאלוג על האינטרסים של המדינה ,  נוכל למצוא הרבה נושאים משותפים .  אפילו עם חיזבאללה .  בסופו של דבר לחיזבאללה יש שליטה בחלקים של לבנון וחברי הפרלמנט של הארגון נבחרו באופן דמוקרטי .  אז אם אנחנו רוצים לכבד את הדמוקרטיה ,  עלינו לראות עין בעין את הנושא גם עם מפלגות אחרות .  אני מאמין שבסופו של דבר כולנו לבנון ואנחנו צריכים לשבת ולדבר ". 
חרירי נשאל גם על תחושותיו בנוגע לביקור שקיים באחרונה בלבנון נשיא אירן מחמוד אחמדינג'ד .  בעניין זה השיב ראש ממשלת לבנון כי  " כמו כל נשיא ,  הוא בא וביקר בלבנון והוא עזב .  הוא אמר את מה שרצה לומר ,  ואני אמרתי את מה שרציתי לומר ,  את מה שאני מאמין בו .  אמרתי לו בכנות שאנחנו לא מסכימים על היותנו ציר .  במפגש של 'אחד על אחד' אמרתי לו שאנחנו חלק מהליגה הערבית ויוזמת השלום הערבית התקבלה בביירות ". 

ר"מ לבנון :  נתניהו הרס את הסכמי השלום
בראיון ל"וושינגטון פוסט "  תקף ראש ממשלת לבנון את מקבילו הישראלי . " הוא לא מוכן לדבר על שלום אמיתי ,  בשלב מסוים היה את רבין שרצה שלום ,  אבל נתניהו לא מאמין בשלום "
 
