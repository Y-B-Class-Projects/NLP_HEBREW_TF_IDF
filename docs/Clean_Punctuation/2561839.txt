מה כתבה המורה על התלמיד בנימין נתניהו בכיתה ו' ? 
ראש העיר ירושלים ,  ניר ברקת ,  העניק לראש הממשלה תעודה משנת הלימודים תשכ"א ,  אז למד בכיתה ו'2 בבית הספר על שם הנרייטה סאלד בבירה .  מה כתבה המחנכת תחת הקטגוריה  " עבודה "? 
ראש הממשלה ,  בנימין נתניהו ,  זכה הבוקר  ( שני )  להפתעה מיוחדת ,  עם פתיחת שנת הלימודים תשע"ג .  נתניהו ,  שהגיע לכבוד היום החגיגי לבית הספר בו למד על שם הנרייטה סאלד בירושלים ,  קיבל מראש העיר ירושלים ,  ניר ברקת ,  תעודה מקורית משנת תשכ"א של התלמיד נתניהו שלמד בכיתה ו'2 .  בטקס נכח גם שר החינוך ,  גדעון סער .  
התעודה הדהויה מעט ,  אשר נמצאה בארכיון העירייה ,  כללה גם מחברת מקורית של נתניהו ,  אשר למד אצל המחנכת רות רובינשטיין .  בפנים המחברת ,  משנת 1961 ,  נכתב בכתב ידה של המחנכת מעט על התלמיד שהיה : " בלימודים - חרוץ ,  בעל תפישה מהירה ,  פעיל .  במשפחה - אדיב ,  מנומס ,  עוזר להורים ,  קורא .  בעבודה - אחראי ,  מדייק בביצוע ובזמן .  בחברה - חברותי ,  ממושמע ,  עליז ,  אמיץ ,  פעיל ,  מקבל מרות ".  
במהלך הטקס העניק ברקת לנתניהו גם תעודה של אחיו המנוח ,  יונתן נתניהו ,  גם הוא בוגר אותו בית הספר ,  אשר נהרג במהלך מבצע אנטבה ב-1976 . " כשגיליתי שלמדת פה בבית הספר סאלד ,  פניתי למנהל הארכיון בעירייה ,  מיכאל מהלר ,  והוא מצא עבורנו את התעודה שלך ושל יוני ז"ל ",  אמר ברקת לראש הממשלה .  
ראש הממשלה התרגש מהביקור בבית הספר ,  בו החל את לימודיו לפני 56 שנים . " באתי לבית הספר הזה ,  לבניין הזה ,  היו פה צריפים ,  קיבלו אותנו יפה ומאוד התרגשתי ,  וידעתי ,  לדעתי ,  פחות אותיות מכם ",  אמר נתניהו לתלמידי כיתה א' . " המורה קיבלה אותנו ואמרה לנו 'שלום כיתה א'' .  אחר כך ,  אחרי הרבה שנים באתי לבית ספר אחר עם הילדים שלי ומאוד מאוד התרגשתי עם כל אחד בתורו ,  כשהם היו בכיתה א' .  והיום אני מאוד מאוד מתרגש עבורכם ". 
ברקת עצמו פנה לתלמידים שנכחו בטקס ואמר : " אלה הציונים שקיבל ראש הממשלה בבית הספר ,  ואם אתם תקבלו ציונים דומים ,  מי יודע מה אתם יכולים להיות כשתהיו גדולים ,  מה יכול להיות אם תצליחו בלימודים כמו ראש הממשלה ,  לאן אתם יכולים להגיע ?  אולי מכם יצמח גם ראש הממשלה הבא ".  

מה כתבה המורה על התלמיד בנימין נתניהו בכיתה ו' ? 
ראש העיר ירושלים ,  ניר ברקת ,  העניק לראש הממשלה תעודה משנת הלימודים תשכ"א ,  אז למד בכיתה ו'2 בבית הספר על שם הנרייטה סאלד בבירה .  מה כתבה המחנכת תחת הקטגוריה  " עבודה "? 

