ביידן נפגש עם נתניהו : " נבטיח שלישראל יהיה נשק עוצמתי "
 ראש הממשלה נועד עם סגן נשיא ארה"ב במשרדו בבירה בצל גל הפיגועים ביממה האחרונה ועל רקע השיחות בין הצדדים על היקף הסיוע הביטחוני .  הוא גילה כי בעת הפיגוע אשתו ונכדיו שהו בחוף הים ביפו ובמשך כמה דקות לא ידע היכן הם
ראש הממשלה בנימין נתניהו נפגש הבוקר  ( רביעי )  עם סגן נשיא ארצות הברית ג'ו ביידן במשרד ראש הממשלה בירושלים .  השניים מקיימים בשעה זו מסיבת עיתונאים משותפת בפתח הפגישה . 
" ה-24 השעות האחרונות היו קשות בישראל ",  פתח נתניהו את דבריו . " 11 בני אדם נפגעו במתקפה ואזרח אמריקני נרצח ".  נתניהו הביע את תנחומיו למשפחת הנרצח ,  ופנה לביידן : " אני מעריך את גינוייך האמתיים נגד הטרור .  כלום לא מצדיק את הטרור .  לצערי ,  אבו מאזן לא מגנה את ההתקפות האלה והפתח משבח את המתקפה שבה נרצח אזרח אמריקני .  הדבר הוא שגוי ".  
ביידן אמר בתורו כי  " ארצות הברית מגנה את מעשי הטרור .  זה לא יכול להיות דבר מקובל ולא יכול להתקבל כדרך נאותה בקרב מדינות מודרניות .  זה לא מקובל במאה ה-21 .  לא ניתן להצדיק זאת וארצות הברית עומדת מאחורי הזכות של ישראל להגן על עצמה ,  כפי שאנו מגנים על עצמנו .  לכן אנו משתפים פעולה עם ישראל יותר מבעבר .  אנו רוצים להבטיח כי לישראל יהיה נשק עוצמתי .  זה לא אומר כי אנו תמיד מסכימים ,  אך ארצות הברית עומדת מאחורי ישראל ".  
עוד על ביקור ביידן בישראל:קבלת פנים קטלנית :  סגן נשיא ארה"ב נחשף לחוסר האונים של ישראלסגן נשיא ארה"ב שהה בסמוך לזירת הפיגוע ביפו ,  תגבורת נשלחה לאזורבצל המתיחות ,  ביידן יפציר בנתניהו  " לרדת מהעץ "  ולהתפשר בנושא הסיוע
אמש השתתף ביידן באירוע במרכז פרס לשלום ביפו ,  מאות מטרים בלבד מהמקום שבו אירע פיגוע שבו נרצח תייר אמריקני ונפצעו תשעה .  ביידן עצמו נותר בטוח והאבטחה סביבו תוגברה .  באירוע הספיק ביידן להתייחס לאפשרות של תהליך מדיני בין ישראל לפלסטינים . " אני מקווה שתהיה התקדמות .  לישראל יש מקום בלבי ",  אמר ביידן .  
ביידן דיבר על הימצאותו ביפו בזמן הפיגוע וגילה : " אשתי ונכדיי היו באזור הים ולא ידעתי בדיוק איפה הם .  זה מראה כי הדבר יכול לקרות בכל מקום ובכל זמן ".  הוא גינה את הטרור ואמר כי  " הדרך היחידה להבטיח את עתידה של מדינה יהודית דמוקרטית היא פתרון שתי המדינות .  גם אם קשה לראות את האופק אנו נמשיך לפעול וזאת למען הישראלים והפלסטינים .  פעולות הטרור צריכות להפסיק ".  
הוא התייחס להסכם עם איראן ואמר : " פני האויב השתנו ,  אך הם גם מהווים הזדמנויות ולכן התחמשות גרעינית היא דבר לא מקובל .  אם איראן תפר את ההסכם אנו נפעל .  ביחד אנו מחפשים דרכים להתמודד עם המציאות החדשה באזור .  לפני ארבע שנים אם היינו מדברים עם מדינות ערב על שלום עם ישראל לא היה סיכוי .  אני חושב שישנן אפשרויות .  לא באתי עם תכנית ברורה ". 
ביידן דיבר גם על המאבק בדאעש . " אנו נביס את דאעש ,  ביחד .  הם לא ישרדו ,  אני מבטיח לכם .  זה ייקח זמן אבל הם לא ישרדו .  הם איבדו שטחים נרחבים בעיראק ובסוריה .  הגעתי לאזור כדי לדון בעניינים ביטחוניים אזוריים ,  וזה נוגע להבסת דאעש ".  הוא הוסיף כי הגיע לישראל גם כדי לדבר על ההזדמנויות ,  בעיקר בתחום האנרגיה . " לאנרגיה יכולה להיות השפעה אדירה על הקשרים של ישראל עם מדינות האזור ".  
סגן הנשיא נועד עם הנשיא לשעבר שמעון פרס ,  והפגישה בין השניים נמשכה למרות הפיגוע ,  שבמהלכה קיבלו השניים עדכונים וסגן הנשיא אף התעניין בשלום הנפגעים .  פרס אמר כי לשני הצדדים ברור כי אין פשרות במלחמה בטרור ,  הן בישראל והן בארצות הברית .  בהתייחסו לפיגוע אמר ביידן : " טרור נגד נשים ,  ילדים וחפים מפשע הוא בלתי-נסבל ".  הוא שב והדגיש את מחויבותה הבלתי-מתפשרת של ארצות הברית לביטחון אזרחי ישראל .
 ביידן נחת בישראל אתמול לביקור רשמי של יומיים ,  כחלק מביקור באורך חמישה ימים במזרח התיכון ,  שיכלול עצירות גם באיחוד האמירויות ,  בירדן וברשות הפלסטינית .  זה ככל הנראה יהיה הביקור האחרון מסוגו של בכיר בממשל הנשיא ברק אובמה בארץ ,  וייתכן שגם הביקור האחרון של ביידן עצמו בירושלים ,  לאחר קריירה פוליטית בת עשרות שנים ,  שבמהלכה נחשב לאחד מידידיה הגדולים של ישראל במערכת הפוליטית האמריקנית .  

ביידן נפגש עם נתניהו : " נבטיח שלישראל יהיה נשק עוצמתי "
 ראש הממשלה נועד עם סגן נשיא ארה"ב במשרדו בבירה בצל גל הפיגועים ביממה האחרונה ועל רקע השיחות בין הצדדים על היקף הסיוע הביטחוני .  הוא גילה כי בעת הפיגוע אשתו ונכדיו שהו בחוף הים ביפו ובמשך כמה דקות לא ידע היכן הם

