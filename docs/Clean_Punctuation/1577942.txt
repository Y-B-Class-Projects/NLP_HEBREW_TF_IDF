 " הקפאת הבנייה אינה תנאי מקדים לשיחות "
 בתום פגישת המנהיגים בניו יורק ,  אמר השליח המיוחד ג'ורג' מיטשל כי הקפאת הבנייה בהתנחלויות אינה תנאי מקדים למשא ומתן .  ניר יהב ,  שליח וואלה !  חדשות בניו יורק מדווח
 ( צילום :  רויטרס ,  עריכת וידאו :  לירז ליבנה ) 
השליח האמריקאי המיוחד למזרח התיכון ,  ג'ורג' מיטשל ,  אמר הלילה  ( רביעי )  כי הקפאת הבנייה בהתנחלויות אינה תנאי חיוני לחידוש המשא ומתן עם הפלסטינים .  בתום הפגישה המשולשת בין הנשיא אובמה ,  ראש הממשלה נתניהו ויו"ר הרשות אבו מאזן ,  אמר מיטשל כי ארצות הברית מעולם לא הציגה תנאים מוקדמים למו"מ ,  וגם אינה מעוניינת בכך שהצדדים יעשו זאת .
" אנחנו לא מזהים שום נושא שהוא תנאי מקדים לשיחות או מכשול למשא ומתן ",  אמר מיטשל . " אנו לא מאמינים בתנאים מקדימים .  אנו לא כופים אותם ,  ואנחנו מפצירים באחרים שימנעו מכך גם כן ". 
גם ראש הממשלה בנימין נתניהו אמר הלילה בראיון לרשת CNN כי הקפאת ההתנחלויות היא לא תנאי מקדים . " איש לא שם את התנאי המקדים הזה לשיחות .  זה פשוט בזבוז זמן מצד הפלסטינים .  אנו כמובן מוכנים לבדוק את הנושא הזה ,  כמו גם נושאים אחרים ,  אך לשם כך עלינו לדבר- ושישה חודשים לא עשינו זאת ". 
בהתייחסו לנושא ,  אמר הלילה יו"ר הרשות הפלסטינית אבו מאזן ,  כי על ישראל למלא אחר התחייבויותיה במפת הדרכים ,  ובראשן הפסקת הבנייה בהתנחלויות . " הגענו לפגישה בהזמנתו של אובמה ,  מתוך כבוד לנשיא האמריקאי ולמאמציו למען העם הפלסטיני .  אך חידוש המו"מ תלוי בכך שישראל תהיה מחויבת לנסיגה לגבולות 67 ולסיום הכיבוש ".  

" הקפאת הבנייה אינה תנאי מקדים לשיחות "
 בתום פגישת המנהיגים בניו יורק ,  אמר השליח המיוחד ג'ורג' מיטשל כי הקפאת הבנייה בהתנחלויות אינה תנאי מקדים למשא ומתן .  ניר יהב ,  שליח וואלה !  חדשות בניו יורק מדווח

