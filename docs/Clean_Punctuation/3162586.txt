הקרב החרדי נגד המלצות הגיור : " ניסיון לנתק את הרבנות מהמדינה "
 הרב שלמה עמאר ,  רבה של ירושלים ,  יצא במתקפה נגד טיוטת חוק הגיור שניסח שר המשפטים לשעבר ,  משה נסים .  ש"ס ויהדות התורה גם כן מתנגדות להמלצות .  בראשון עשוי נסים להגיש את מסקנותיו לנתניהו ונראה שאחד המשברים הפוליטיים המשמעותיים בשנה החולפת - רחוק מסיום
 ( בווידאו :  מיזם  " גיור כהלכה "  כאלטרנטיבה לגיור הממלכתי )  
המלצות ועדת הגיור שיוגשו ביום ראשון לראש הממשלה בנימין נתניהו היו אמורות לסיים את אחד המשברים החריפים בממשלה הנוכחית - אבל הן דווקא מציתות מחדש את הקרב של האגף החרדי .  הראשון לציון ,  הרב שלמה עמאר ,  רבה של ירושלים ,  ממובילי המאבק נגד גיור ליברלי - ומי שהיה הרב הראשי לישראל - יוצא במתקפה חריפה נגד טיוטת חוק הגיור שניסח שר המשפטים לשעבר משה נסים ומגדיר אותה ניסיון  " לניתוק הרבנות מהמדינה ".  
במכתב שהגיע לידי וואלה !  NEWS ,  כתב הרב ,  מהרבנים הבולטים בזרם הספרדי-חרדי : " נדהמתי לראות אותו דו"ח ההמלצות שיצא על ידי הוועדה לבחינה וגיבוש המלצות בישראל ".  לדבריו , " אם באתי לסכם תוכן המלצות האלו דרך קצרה ,  הרי שהם ממליצים לנתק את הגיור מן הרבנות ומן ההלכה ,  ולהקים מערך שיגייר גיור חברתי ממלכתי על פי רוחם של שוללי ההלכה ,  ושכחו או התעלמו מהידיעה הברורה שגיור ,  הוא מונח הלכתי תורני טהור ".  
עוד בוואלה !  NEWS:ללא תמיכת נתניהו :  אלקין הודיע שיתמודד על ראשות עיריית ירושליםליברמן נועד עם שר ההגנה הרוסי : " חשוב לשמור קו פתוח בין המדינות"עזה שוקעת :  המספרים שמוכיחים - כך מידרדרת הרצועה אל התהום 
הרב עמאר גם לא חוסך מהשר לשעבר נסים שניסח את המלצות הוועדה לדרישתו של נתניהו . " אני בטוח שלא אצבעות ידיו כתבו דו"ח זה ,  ואם הצטרף או חתם בוודאי שהוטעה בטעויות גדולות מאד ".  את הדברים כתב הרב עמאר לרבנים בכירים בציונות הדתית - הרב חיים דרוקמן והרב יעקב אריאל - שהביעו הסכמתם על הדו"ח והמלצותיו : " בוודאי שלא עולה בדעתי אפילו במחשבה שמעלת כבוד תורתכם מסכימים למסקנות אלו ,  שהן כל כך לא נכונות שבדו"ח הזה ,  ומתוך שאני מכירכם הדק היטב היטב רבות בשנים ,  בטוחני שיש כאן טעות ,  או הטעיה רבתי ,  ואין לי ספק בזה ".  מאז שנשלח מכתבו ,  פרסם הרב אריאל הודעה לפיה הוא חוזר בו מההסכמה להמלצות ,  והרב דרוקמן שוקל גם את חתימתו .  
רבה של ירושלים ציין במכתבו כי הוא הצטער על הדו"ח : " אנא אנו הולכים ",  כתב . " ולא רק עקירת הגיור מן הרבנות יש כאן ,  אלא חוששני מאד שזה יסוד לניתוק הרבנות מהמדינה חס וחלילה ".  
נסים יגיש ביום ראשון את המלצות ומסקנות הדו"ח שחיבר על  " הגיור בישראל ",  זאת לאחר שחוק הגיור הממשלתי שקידם יו"ר ש"ס אריה דרעי עורר משבר פוליטי חריף בממשלה .  המלצותיו היו אמורות לפשר בין הצדדים אבל ראשי המפלגות החרדיות ש"ס ויהדות התורה העבירו מסר לראש הממשלה בנימין נתניהו לפיהם הם מתנגדים להצעה .  גורמים ב'יהדות התורה' אמר לוואלה !  NEWS : " לא יקום ולא יהיה ". 
נסים החל לעבוד על הדוח בחודש ספטמבר אשתקד בתום המשבר הפוליטי ,  זאת לבקשתו של נתניהו .  הוא זימן אליו לוועדה למעלה מ-80 אישים ,  בהם דיינים ,  שופטים ,  פוליטיקאים בהווה ובעבר ואישי ציבור .  בדוח שאורכו 116 עמודים הוא מפרט סקירה היסטורית ,  משפטית והלכתית על הגיור בישראל ,  בצה"ל ובעולם וצירף אליו גם חתימות של רבנים בכירים בציונות הדתית ,  שהצהירו כי מסקנותיו מקובלות עליהם .  
החלק הנפיץ ביותר במסמך הוא טיוטת הצעת החוק שפורסמה לאחרונה בוואלה !  NEWS ,  ולפיה ,  תוקם רשות גיור ממלכתית חדשה במשרד ראש הממשלה במקום זו שפועלת שם כיום .  בראש הרשות יעמוד אדם שייבחר לתקופה של שש שנים לאחר התייעצות של נשיא בית הדין הרבני הגדול ויו"ר הסוכונות היהודית בישראל .  בחמישה מחוזות ברחבי הארץ יופעלו בתי דין לגיור :  ירושלים ,  המרכז ,  חיפה והצפון ,  דרום ואשדוד .  
נוסף לכך ,  רשות הגיור החדשה לא תהיה כפופה לרבנות הראשית לישראל ,  אך הדיינים המגיירים יהיו כולם אורתודוכסיים ויגיירו לפי ההלכה האורתודוכסית .  עם זאת ,  הדיינים יתמנו על ידי ועדה של 11 חברים .  הוועדה מורכבת מראש הממשלה ,  שר המשפטים ,  הרבנים הראשיים ,  יו"ר הסוכנות היהודית או נציגיהם ועוד .  בפועל ,  לא יהיה בה רוב דתי או חרדי ויינתן בה ביטוי לרפורמים והקונסרבטיבים .  
לפי טיוטת החוק ,  הגיור בישראל ייעשה רק על ידי הרשות החדשה ,  קרי המדינה ,  באופן שמונע מרבנים רפורמים ,  קונסרבטיביים ואורתודוכסים לגייר באופן פרטי .  טיוטת ההצעה קובעת גם כי גיורים שנערכו על ידי  " קהילה יהודית מוכרת בחוץ לארץ "  יוכרו לעניין חוק השבות ,  גם אם נעשו שלא על פי ההלכה האורתודוכסית .
 נושא הגיור הוא אחד הנושאים הפוליטיים המתוחים בשנה האחרונה .  ההמלצות של נסים היו אמורות לפשר בין הצדדים ,  אך לפי המסרים שראשי ש"ס ויהדות התורה העבירו בימים האחרונים לנתניהו - הם רק עלולים להצית את המשבר מחדש .  במפלגות החרדיות הודיעו כי הם לא מקבלים את הדוח של נסים .  ח"כ משה גפני ,  אחד מראשי 'יהדות התורה' אמר : " אנחנו דוחים מכל וכל את המלצות ועדת הגיור הפוגעות באופן חמור בסטטוס קוו בנושא הגיור ". 
במפלגת האיחוד הלאומי ציינו כי המתווה המוצע  " לוקה בכשל יסודי .  הגיור הוא עניין הלכתי ולא תרבותי .  אין מקום ל'פייק' גיור במדינה היהודית ולכן הסמכות ההלכתית היחידה היא הרבנות הראשית ".  

הקרב החרדי נגד המלצות הגיור : " ניסיון לנתק את הרבנות מהמדינה "
 הרב שלמה עמאר ,  רבה של ירושלים ,  יצא במתקפה נגד טיוטת חוק הגיור שניסח שר המשפטים לשעבר ,  משה נסים .  ש"ס ויהדות התורה גם כן מתנגדות להמלצות .  בראשון עשוי נסים להגיש את מסקנותיו לנתניהו ונראה שאחד המשברים הפוליטיים המשמעותיים בשנה החולפת - רחוק מסיום

