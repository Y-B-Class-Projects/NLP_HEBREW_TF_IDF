נתניהו למנהיגי אירופה :  הפסיקו לממן את המשטר האיראני שפועל נגדכם
במהלך חגיגות יום העצמאות האמריקני בישראל התייחס ראש הממשלה לפגישה של ארבע המעצמות האירופיות עם איראן בנושא הסכם הגרעין .  נתניהו קרא למנהיגי אירופה הנפגשים עם רוחאני ,  ברקע חשיפת מזימה איראנית לבצע פיגוע בצרפת , " להפסיק לפייס את איראן "
 שגריר ארה"ב בישראל דייויד פרידמן אירח אמש אלפי מוזמנים בטקס קבלת הפנים השנתי לציון יום העצמאות האמריקני שחל היום  ( רביעי )  ,  ה-4 ביולי .  אורחי הכבוד באירוע היו ראש הממשלה ונשיא המדינה ,  ראובן ריבלין ,  והשתתפו בו גם מפכ"ל המשטרה ,  רנ"צ רוני אלשיך ,  שרים ,  ח"כים ,  סגל דיפלומטי וחברי סגל א' .  כמו כן ,  גם איש העסקים ובעלי העיתון  " ישראל היום "  שלדון אדלסון השתתף בטקס קבלת הפנים ורעייתו מרים .  
אדלסון ,  המקורב לנשיא ארהב דונלד טראמפ ואחד התורמים הגדולים שלו בבחירות האחרונות ,  נצפה מקורב במיוחד ליו"ר הבית היהודי נפתלי בנט ,  ושוחח איתו במשך דקות .  בעבר ,  אדלסון נחשב לאחד האנשים המקורבים ביותר לנתניהו ובמסגרת יחסים אלה הקים את עיתון  " ישראל היום ",  אך בחודשים האחרונים נרשמת התקרבות גדולה בינו לבין בנט ,  וזו לא הפעם הראשונה שהשניים נצפים משוחחים .  בשונה מטקס העברת השגרירות לירושלים שאליו הוזמנו רק מחוקקים רפובליקנים ,  באירוע נכחו גם נציגי המפלגה הדמוקרטית .  חבר הקונגרס היהודי מפלורידה טד דויטש ,  שגריר ארה"ב בישראל לשעבר דן שפירו ,  ונשיא שדולת השמאל ג'יי סטריט היו בין המוזמנים האירוע .
 ראש הממשלה בנימין נתניהו נאם באירוע ,  וקרא למנהיגי מדינות באירופה להפסיק לפייס את איראן ולממן את המשטר הפועל נגדן .  כמו כן ,  נתניהו שיבח את הנשיא האמריקני דונלד טראמפ על החלטתו לפרוש מהסכם הגרעין עם איראן .
" השבוע תהיה פגישה באירופה של המדינות שחתומות על ההסכם ללא ארצות הברית שבה ידונו איך לעקוף את החלטת הנשיא טראמפ ",  אמר נתניהו . " באותו שבוע ,  וזה דבר מדהים ,  המדינות האלה הזמינו את רוחאני להשתתף בפגישה .  אבל באותו זמן אותו משטר שלח תא טרור לפעולה בצרפת .  מפקד המבצע היה דיפלומט איראני שמוצב בווינה .  למזלנו המזימה נחשפה .  בזמן שנעצרו החשודים היו בידיהם חומרי נפץ ועוד .  סוכנויות הביטחון האירופיות חוקרות זאת כעת ".  
לקריאה נוספת:רוחאני :  הלחץ האמריקני עלול להוביל לפגיעה באספקת הנפט האזוריתנתניהו בסיום קורס טיס :  נמשיך לפעול בעוצמה נגד מטרות איראניות 
לדבריו , " מזימת הטרור האיראנית הזו תוכננה על אדמת אירופה באותו שבוע שמנהיגי אירופה אמורים להיפגש עם איראן ולדון על עקיפת הצעד האמריקני .  זה המסר שלי למנהיגי אירופה :  הפסיקו לממן את המשטר האיראני שפועל נגדכם .  הפסיקו לפייס את איראן ". 
עוד הוסיף נתניהו כי לישראל  " יש יחסים עם 160 מדינות ,  חלקן חברות מצוינות ,  אבל אין חברות כמו זו של ישראל וארצות הברית ".  ראש הממשלה אמר עוד כי שתי המדינות חולקות  " ערכים משותפים וברורים .  חופש ,  חירות ודמוקרטיה .  אלה אבני היסוד של המערב .  הם סוד הצלחתן של ישראל וארצות הברית ". 
זו הפעם השנייה שהשגריר פרידמן מארח את הטקס ובניגוד לשנים עברו בהם קבלת הפנים נארחה בבית השגריר בהרצליה פיתוח ,  השנה הוחלט לקיים את האירוע באולם האירועים אבניו באיירפורט סיטי .  
פרידמן שפתח את הטקס ,  התייחס לשינוי שעברה ארצות הברית באשר ליחסים עם ישראל במהלך שנת כהונתו של הנשיא דונלד טראמפ . " איזה הבדל שנה אחת עושה .  יחסי ישראל ארה"ב נמצאים הזריחה .  בקהל נמצא גם אביו של טיילור פורס שנרצח על ידי מחבל פלסטיני מקלקיליה .  הכעס של המשפחה על כך שמעבירים תשלומים למשפחות המחבלים הוביל למחאה פוליטית שהוביל לחוק טיילור פורס שעבר לפני שלושה חודשים בקונגרס ". 
פרידמן התייחס בנוסף ליחסים הכלכליים הביטחוניים והמודיעיניים בין ישראל לארה"ב ואמר כי אלה  " מעולם לא היו קרובים יותר ".  עוד הוסיף כי  " במשך שנים דיברו על כך שצריך לעצור את התוקפנות האיראנית .  היום זה קורה .  במשך עשורים חשבו שאין דרך לעצור את הגרעין הצפון קוריאני .  היום זה קורה .  היום אני הולך לעבודה בשגרירות ארה"ב בירושלים ,  ישראל ". 
שר החינוך ,  נפתלי בנט ,  נצפה במהלך האירוע משוחח עם אדלסון ,  מו"ל ישראל היום ,  שנחשב למקורב במיוחד לנשיא טראמפ והיה אחד האנשים שלחצו עליו להעביר את השגרירות לירושלים .
  ( עדכון ראשון :  21:00 )  

נתניהו למנהיגי אירופה :  הפסיקו לממן את המשטר האיראני שפועל נגדכם
במהלך חגיגות יום העצמאות האמריקני בישראל התייחס ראש הממשלה לפגישה של ארבע המעצמות האירופיות עם איראן בנושא הסכם הגרעין .  נתניהו קרא למנהיגי אירופה הנפגשים עם רוחאני ,  ברקע חשיפת מזימה איראנית לבצע פיגוע בצרפת , " להפסיק לפייס את איראן "
 
