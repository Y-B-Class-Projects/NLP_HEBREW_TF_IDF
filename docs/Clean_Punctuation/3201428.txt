נתניהו : " בתקופה ביטחונית כזאת לא הולכים לבחירות "
 ראש הממשלה אמר בהצהרה לתקשורת כי הוא מקווה שכל השותפים  " יגלו אחריות "  ולא יפרקו את הקואליציה : " בתקופה מאתגרת כזאת לא מפרקים ממשלה ".  נתניהו הודיע שהוא יכנס לתפקיד שר הביטחון ואמר כי  " בענייני ביטחון אין מקום לפוליטיקה ולשיקולים אישיים "
 -נתניהו בהצהרה לתקשורת : " בתקופה כזאת לא הולכים לבחירות "- גורמים בלשכת שר האוצר : " פגישת כחלון ונתניהו הסתיימה ללא תוצאות "- בנט ושקד ימסרו מחר הצהרה מיוחדת לתקשורת-הבית היהודי : " ללא מסירת תיק הביטחון אין טעם בקיום הממשלה "- רה"מ החליט שאלי בן דהן ישאר בתפקידו כסגן שר הביטחון 
על רקע איום הבחירות ראש הממשלה בנימין נתניהו מסר הערב  ( ראשון )  הצהרה לתקשורת ואמר כי  " בתקופה כזו לא הולכים לבחירות - זה חוסר אחריות ".  הוא התייחס לקרב על מינוי שר הביטחון ולדרישתה של מפלגת  " הבית היהודי "  לקבל את התיק לידיה ואמר ש"בענייני הביטחון אין מקום לפוליטיקה ".   
" אנחנו בעיצומה של המערכה ולא נוטשים באמצע ",  אמר ראש הממשלה . " ביטחון המדינה הוא מעבר לפוליטיקה ומעבר לשיקולים אישיים .  רוב אזרחי ישראל יודעים שכשאני מקבל החלטות בנושאי ביטחון אני עושה זאת בצורה עניינית ומתוך דאגה כנה ועמוקה לשלום וביטחון מדינתנו ".  
עוד בנושא בוואלה !  NEWS  " לא נצביע עם הקואליציה ":  הבית היהודי דורש את חזרתו של דהן לביטחון נתניהו במאמץ אחרון למנוע בחירות : " תקופה ביטחונית רגישה "  יממה גורלית בקואליציה :  נתניהו ביטל את ישיבת ראשי הסיעות 
עוד הסביר נתניהו שבימים האחרונים הוא שוחח עם כל ראשי הקואליציה ואמר להם שזה הזמן לגלות אחריות ולמנוע  " בחירות מיותרות ".  בדבריו אמר כי  " אל תפילו את הממשלה ,  ובייחוד לא בעיתוי רגיש זה .  אמרתי להם שאסור לחזור על הטעות שעשו גורמים בממשלה ב-92' ו-99' ".  
" חלק מהביקורת נגד הממשלה נובעת מכך שלא ניתן להציג בפניכם את מה שרואים ראשי מערכת הביטחון וגם אני ",  הסביר נתניהו . " אתם רואים רק תמונה חלקית של מערכה רחבת היקף שאנחנו עדיין בעיצומה ושאני מחויב להביא ביטחון מלא לתושבי הדרום .  לא אגיד כאן מתי נפעל ואיך נפעל אבל יש לי תוכנית ברורה ,  אני יודע מה לעשות ומתי לעשות ואנחנו נעשה זאת ". 
יו"ר המחנה הציוני ,  אבי גבאי אמר לאחר ההצהרה כי  " ביטחון ישראל הוא באמת הדבר החשוב ביותר .  עירבוב של פוליטיקה וביטחון הביא לפגיעה בבטחון תושבי הדרום ובדיוק בגלל זה ישראל צריכה ללכת לבחירות מיידיות .  אפשר להחליף את הממשלה הזאת בממשלה שתדאג באמת לבטחון ,  ומאמינה באמת שאפשר לשנות ".  ראש האופוזיציה ציפי לבני הוסיפה כי  " אצל ביבי נאומי ביטחון נועדו לתעמולת בחירות נטו ובנט למד מהמורה .  כל יום ,  כל נאום ,  כל אמירה פוליטית מבהירים - אסור להשאיר את הבטחון בידיים שלהם .  דווקא משום שמדובר בעניין של חיים ומוות .  מי שמשחק פוליטית בבטחון לא יכול להיות אחראי על בטחון אזרחי ישראל ".  
ההצהרתו מגיעה אחרי פגישתו עם שר האוצר משה כחלון ,  שלדברי לשכתו הסתיימה  " ללא תוצאות ",  ואיומי סיעת הבית היהודי שאם לא ימסור לידיה את תיק הביטחון  - " אין טעם בהמשך קיום הממשלה ". 
על פי ההערכה פגישתו עם כחלון נועדה ל"מאמץ אחרון "  לשמור על יציבות הקואליציה .  בסיומה הודיעה לשכתו של כחלון כי הפגישה הסתיימה  " ללא תוצאות "  והשניים ייפגשו גם בהמשך השבוע .  לפי גורמים בסביבת כחלון  " נתניהו לא הצליח לשכנע את השר כחלון שהממשלה יכולה להמשיך לתפקד ביציבות גם עם 61 ח"כים ".  עם זאת ,  הגורם הדגיש כי ההידברות תימשך בהמשך השבוע .
 יו"ר הבית היהודי נפתלי בנט וכחלון הבהירו שהם מעוניינים בבחירות מוקדם ככל האפשר ,  והם סיכמו ביניהם שאם נתניהו לא יצליח לשכנע את כחלון הערב - כולנו והבית היהודי יתמכו בהצעת חוק לפיזור הכנסת שתובא ביום רביעי להצבעה במליאה .  במקביל ,  בבית היהודי חידשו את האולטימטום לראש הממשלה והבהירו היום שלא יסכימו להמשך עבודת הממשלה אם בנט לא ימונה לתפקיד שר הביטחון .  
למרות האולטימטום של הבית היהודי ,  גורמים בסביבת נתניהו אמרו כי הוא מתכוון בכל מקרה לשמור את תיק הביטחון לעצמו וימנה בימים הקרובים שר חוץ ,  שככל הנראה יהיה מהליכוד .  המשמעות היא שנתניהו יסרב סופית לדרישתו לקבל את תיק הביטחון .  לפי ההערכה ,  ראש הממשלה יעדיף למנות לתיק החוץ את אחד משרי הליכוד .
 בתגובה הצהירה מפלגת הבית היהודי כי הודעת נתניהו על איוש תפקיד משרד החוץ לא משנה כלום . " ללא הטלת משימת שיקום הביטחון על בנט ,  יש לגשת לבחירות מיידיות ",  נאמר בהודעת המפלגה . " זוהי ממשלה שנקראת ימין ועושה שמאל :  קריסה בהרתעה מול חמאס ,  אי פינוי חאן אל אחמר ,  מדיניות רפה כלפי מחבלים ומשפחותיהם לאחר פיגועי טרור ",  הוסיפו ואמרו שלציבור נמאס  " להצביע ימין ולקבל שמאל ".  בנט ושקד הודיעו שמחר ימסרו הצהרה מיוחדת לתקשורת בשעה 10:30 בכנסת .
 בלשכת ראש הממשלה עדיין לא פנו לאף אחד משרי הליכוד בנוגע למילוי תיק החוץ .  השרים גלעד ארדן וישראל כץ מחזיקים שניהם בהתחייבות מראש הממשלה מתקופת הרכבת הממשלה הקודמת כי אם יתפנה תיק בכיר הוא יועבר אליהם ,  אך בפועל נתניהו המשיך להחזיק בתיק החוץ במהלך כל כהונת הממשלה .  גם השרים יובל שטייניץ וצחי הנגבי אמרו בעבר כי הם מעונינים לכהן כשרי חוץ ,  וגם השר יריב לוין ,  שנחשב מקורב במיוחד לראש הממשלה ,  מוזכר כמי שעשוי להתמנות לתפקיד .  
 ( עדכון ראשון ,  19:47 )  

נתניהו : " בתקופה ביטחונית כזאת לא הולכים לבחירות "
 ראש הממשלה אמר בהצהרה לתקשורת כי הוא מקווה שכל השותפים  " יגלו אחריות "  ולא יפרקו את הקואליציה : " בתקופה מאתגרת כזאת לא מפרקים ממשלה ".  נתניהו הודיע שהוא יכנס לתפקיד שר הביטחון ואמר כי  " בענייני ביטחון אין מקום לפוליטיקה ולשיקולים אישיים "
 
