עתירה נגד נתניהו : " השוק נתון לגחמותיו של אדם אחד "
 ח"כ אראל מרגלית מהמחנה הציוני עתר הבוקר לבג"צ נגד הממשלה בטענה כי  " סעיף התקשורת "  בהסכמים הקואליציוניים הוא בלתי חוקי ויש לבטלו .  אתמול קבע בג"צ כי נתניהו לא יוכל לשמש כשר במשרד התקשורת במקביל לתפקידו
ח"כ אראל מרגלית  ( המחנה הציוני )  עתר היום  ( רביעי )  לבג"צ ,  בדרישה לבטל את  " סעיף התקשורת "  הבלתי חוקי בהסכמים הקואליציוניים שנחתמו בין הליכוד לבין המפלגות השותפות לקואליציה .  העתירה הוגשה באמצעות עו"ד אלעד מן ועו"ד יובל יועז נגד ממשלת ישראל ,  ראש הממשלה ויו"ר הליכוד ,  בנימין נתניהו ,  המכהן גם בתפקיד שר התקשורת ;  יו"ר  " כולנו "  השר משה כחלון ;  יו"ר  " הבית היהודי "  השר נפתלי בנט ;  יו"ר ש"ס השר אריה דרעי ;  ויו"ר  " יהדות התורה ",  סגן השר יעקב ליצמן ,  וכן כנגד היועץ המשפטי לכנסת ,  עו"ד איל ינון ,  ונגד היועץ המשפטי לממשלה ,  עו"ד יהודה וינשטיין . 
" סעיף התקשורת הופך את שר התקשורת למלך או קיסר את יתר השותפים הקואליציוניים ל"נתינים ",  מאחר שהם נותנים לו צ'ק פתוח להחליט בעצמו על מדיניות הממשלה בתחום התקשורת ,  והשותפים מתחייבים לתמוך בכל יוזמותיו ולהתנגד לכל יוזמה אחרת ,  על פי עמדתו הבלעדית של שר התקשורת .  התעקשותו של ראש הממשלה נתניהו להחזיק בעצמו בתיק התקשורת מחזקת ומדגישה את אי-החוקיות של הסעיף ,  הנוגד את תקנת הציבור ",  אמר היום ח"כ מרגלית .
 עוד מתוך העתירה : " ייחודו וחריגותו של סעיף התקשורת בכך שהוא כובל את שיקול דעתם ואת אופן הצבעתם של חברי הממשלה ושל חברי הקואליציה ,  בכל נושא עתידי שיועלה לדיון בכנסת ו/או בממשלה בתחום התקשורת ,  יהא אשר יהא .  ייזום מר נתניהו יוזמה בתחום התקשורת  מתחייבים כלל חברי הקואליציה לתמוך ביוזמה זו ללא הרהור נוסף ;  יתנגד מר נתניהו ליוזמה כלשהי שתועלה בתחום התקשורת  מתחייבים כלל חברי הקואליציה להתנגד ליוזמה זו ללא הרהור נוסף .  הם אף מתחייבים שלא לשקול כלל את יתרונותיהן וחסרונותיהן של יוזמות כאמור ;  מלכתחילה ויתרו על זכותם להפעיל שיקול דעת כלשהו .  מעבר לכל אלה ,  מתחייבים אותם חברים שלא להציע ולקדם מיוזמתם ,  יוזמות ועניינים הנחוצים לטעמם ,  להשקפתם ולהבנתם המקצועית והקשורים או נוגעים לשוק התקשורת .  הס נפל על ההיכל אם כן .  רק צעדיו ומחשבותיו של שר התקשורת ממלאים אותו :  בחפצו כך ,  וברצותו  אחרת ". 
עוד נטען בעתירה כי את  " סעיף התקשורת "  בהסכמים הקואליציוניים הנוכחיים ,  ניתן לראות כמעין  " פיילוט "  לממשלות הבאות .  היה ויצליח ה"פיילוט ",  וחברי הקואליציה ,  שרים ,  סגני שרים וחברי כנסת מן השורה ,  יפעלו באופן אוטומטי בהתאם לגחמותיו של שר התקשורת בכל יוזמה בתחום התקשורת ,  יראו ממציאי המכונה והוגי המנגנון כי טוב וכך נראה איך יתרחב ה"פיילוט "  בקדנציה הבאה לתחומים נוספים שעליהם אמונות הממשלה והכנסת .  נוכח קיומו של סעיף התקשורת בהסכמים הקואליציוניים ,  ניתן למחוק בזאת פרקים שלמים מתקנון עבודת הממשלה .  שוב אין מונחת על כתפיו של שר התקשורת המטלה המעיקה לנסות לשכנע את חבריו השרים בנחיצותן או בחוכמתן של יוזמותיו .  ממילא תמיכתם בהצעותיו מובטחת ,  מכוח ההסכמים הקואליציוניים .  חסל סדר  " הצעת מחליטים ",  חסל סדר דיונים בממשלה ,  חסל סדר ניסיונות שכנוע .  למעשה ,  אין עוד צורך בקיום ישיבות ממשלה בכלל ".   
" סעיף התקשורת "  מכוון להעניק לנתניהו מעמד של  " מושל יחיד "  בתקשורת ,  ודווקא בעת שנושאים אסטרטגיים רבים נמצאים בתהליכי דיון והכרעה :  שינויים מבניים בערוץ 2 ;  מעבר לטלוויזיה מסחרית בשיטת רישיונות ;   " איחוד המועצות "  של המועצה לשידורי כבלים ולוויין ומועצת הרשות השנייה ;  פיצול מבנה הבעלות בערוץ המסחרי ;  שידורי חדשות מסחריים ;  עתיד תאגיד השידור הציבורי החדש ;  והמשך תפקודה של רשות השידור  ( בפירוק )  בתקופת הביניים .  
בנוסף לעתירה למתן צו על-תנאי ,  מבקש ח"כ מרגלית מבג"ץ גם להוציא צו-ביניים שימנע משר התקשורת נתניהו מלקדם יוזמות בתחום התקשורת ,  בין במדיניות ובין בחקיקה ,  וזאת עד להכרעה בעתירה .  בית המשפט מתבקש גם לקבוע דיון דחוף בעתירה .  
כזכור ,  אתמול רמז בג"צ כי נתניהו לא יוכל לשמש כשר במשרדים נוספים ,  ביניהם משרד התקשורת ,  זאת בהמשך לעתירה שהגישה  " יש עתיד "  נגד מינוי סגן השר ליצמן במשרד הבריאות .  

עתירה נגד נתניהו : " השוק נתון לגחמותיו של אדם אחד "
 ח"כ אראל מרגלית מהמחנה הציוני עתר הבוקר לבג"צ נגד הממשלה בטענה כי  " סעיף התקשורת "  בהסכמים הקואליציוניים הוא בלתי חוקי ויש לבטלו .  אתמול קבע בג"צ כי נתניהו לא יוכל לשמש כשר במשרד התקשורת במקביל לתפקידו

