ברק : " ניהלנו מגעים עם סוריה ,  שלא הבשילו למשא ומתן "
 שר הביטחון השיב לדיווחים בנושא וטען כי מדובר ביוזמה אמריקאית וכי לא סוכם על נסיגה מהגולן .  עם זאת ,  הודה : " הסכם שינתק את סוריה מאירן וחיזבאללה שווה לישראל הרבה מאוד "
 שר הביטחון אהוד ברק התייחס הערב  ( שבת )  לדיווחים לפיהם ישראל ניהלה משא ומתן עם סוריה ,  במהלכו הסכימה לסגת מרמת הגולן .  בראיון שהעניק לתכנית  " פגוש את העיתונות "  בערוץ 2 ,  הודה ברק כי  " הייתה הזדמנות לנתק את סוריה מציר הרשע ,  שכולל את אירן וחיזבאללה ,  וכדאי היה לבדוק את זה .  מדובר בצעד שהשפעתו על ביטחון ישראל חיובית וברורה ,  ודבר כזה היה שווה שנשקול עבורו הרבה דברים ". 
עם זאת ,  הוסיף ברק , " לא שמעתי מנתניהו שהוא מסכים לנסיגה ,  הכותרות שניתנו לנושא לא מחוברות למציאות .  למרות שכעת הוא יריב פוליטי ,  תשובת האמת שלי היא 'לא' - זה לא הגיע למשא ומתן .  מדובר ביוזמה אמריקאית שהגיעה במצב בו לא חשבנו שכדאי להשליך אותה לפח מיד ,  הם רק בדקו אם יש על מה לדבר .  היו אמנם מספר פגישות ,  ארבע או חמש ,  אבל פגישות כאלה התנהלו גם מול מדינות אחרות ".  לדבריו , " אנחנו אנשים רציניים ואחראיים ,  אתה לא מחלק מתנות חינם .  עם זאת ,  טוב שיש קשה להזדמנויות ,  וטוב שיודעים לדחות אותן כשאין על מה לדבר ".  
שר הביטחון התייחס לביקורות מצד בכירים בליכוד ,  בהם המשנה לראש הממשלה ,  משה יעלון ,  והשיב כי  " בוגי והגברת לבנת סובלים מ'פריימריטיס' ,  ומתחנפים למצביעי הליכוד .  פעלתי ואמשיך לפעול שתהיה לנו פעולה ותכלית נגד האיום האירני ,  לצד ניהול נכון של היחסים עם ארצות הברית ,  שהם אבן ראשה של מדינת ישראל ".  על האפשרות שננזף בידי ראש הממשלה ,  לאחר פגישתו בארצות הברית עם רם עמנואל ,  הוסיף ברק כי  " בגילי ובמעמדי אני לא מקבל נזיפות .  אין ביני לבין נתניהו הבדל של סיכה בכל הקשור לעניין האירני .  העניין היחיד שהיינו חלוקים בו ,  הוא שחשבתי שבנושא הזה יש לדון בחדרים סגורים ,  ולאחר נאומו באו"ם שוחח נתניהו עם אובמה ואכן החזיר את השיח לחדרים סגורים.וכמוהו גם ליברמן ".  על שר האוצר ,  יובל שטייניץ ,  אמר ברק כי הוא  " שר נפלא בעיני עצמו ,  אך טוב שיש את סטנלי פישר כמבוגר האחראי ". 
לקראת הבחירות התייחס ברק לסקרים הלא-מחמיאים למפלגתו ,  עצמאות ,  והשיב כי  " נעבור את אחוז החסימה .  אני לא משלה את עצמי ,  אני לא מתמודד על ראשות הממשלה ,  אבל אני מקווה שנהיה כוח ממשי בכנסת הבאה ".  על אפשרות שובו של ראש הממשלה לשעבר ,  אהוד אולמרט ,  לזירה הפוליטית ,  התנגד ברק ובאומרו כי  " הנורמה של שלטון החוק בישראל עומדת תחת איום לא פשוט .  אני לא רוצה לומד שהוא לא צריך להתמודד ,  אבל עמדתי ברורה ".  

ברק : " ניהלנו מגעים עם סוריה ,  שלא הבשילו למשא ומתן "
 שר הביטחון השיב לדיווחים בנושא וטען כי מדובר ביוזמה אמריקאית וכי לא סוכם על נסיגה מהגולן .  עם זאת ,  הודה : " הסכם שינתק את סוריה מאירן וחיזבאללה שווה לישראל הרבה מאוד "
 
