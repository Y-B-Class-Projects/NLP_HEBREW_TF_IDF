קלינטון לנתניהו :  אתנגד להחלטות חד-צדדיות במועצת הביטחון של האו"ם
ראש הממשלה נפגש הלילה עם שני המועמדים לנשיאות ארצות הברית .  קלינטון חזרה בפני נתניהו על מחויבותה לעמוד לצד ישראל בדיונים באו"ם ,  וטראמפ אמר כי אם ייבחר ,  ממשלו יכיר בירושלים  " בירת ישראל הבלתי ניתנת לחלוקה "
 ראש הממשלה בנימין נתניהו נפגש הלילה  ( שני )  עם המועמדת הדמוקרטית לנשיאות ארצות הברית הילרי קלינטון בניו יורק ,  יום אחד בלבד לפני העימות הנשיאותי הראשון .  השניים נפגשו במשך כשעה במלון W בעיר .
 קלינטון הדגישה במהלך הפגישה כי אם תיבחר לנשיאה ,  תהיה מחויבת להתנגד להחלטות חד-צדדיות שיעלו במועצת הביטחון של האו"ם בעניין ישראל .  זאת ,  ברקע החשש בירושלים שממשל אובמה יקדם מהלך אחרון בנושא הישראלי-פלסטיני ברגעים שנותרו לפני תום כהונתו .
 המועמדת הדמוקרטית לנשיאות ציינה עוד כי היא תומכת בהסכם הסיוע הביטחוני שנחתם בין שתי המדינות מוקדם יותר החודש .  היא הדגישה כי אם תיבחר לתפקיד ,  היא תמשיך לחזק את היחסים בין שתי המדינות בתחומי הביון והיכולות הצבאיות .  היא הוסיפה כי תעבוד בשיתוף פעולה הדוק עם ישראל כדי להבטיח את יתרונה האיכותי בתחום .  
עוד בוואלה !  NEWS:נתניהו וטראמפ נפגשו בניו יורק : " אכיר בירושלים כבירה המאוחדת"העימות הראשון והפגישה עם נתניהו :  השבוע הגורלי של טראמפ וקלינטוןמגבה את מירי רגב ,  נושא עיניו לאובמה :  נתניהו בריאיון מיוחד 
במהלך הפגישה אמרה קלינטון לנתניהו כי ישראל חזקה ובטוחה היא חיונית לארצות הברית מכיוון ששתי המדינות חולקות אינטרסים אסטרטגיים ארוכי טווח וערכים משותפים של דמוקרטיה ,  שיווין ,  סובלנות ופלורליזם .  
בנוסף ,  המועמדת הדמוקרטית חזרה על מחויבותה לסיכול ניסיונות הדה-לגיטימציה לישראל ,  בהם אלה של תנועת ה-BDS .  השניים דנו גם ביחסי ישראל והרשות הפלסטינית וקלינטון הדגישה כי היא מחויבת לקידום פתרון שתי המדינות במסגרת משא ומתן ישיר בין הצדדים .  זאת ,  כשעתידה של ישראל כמדינה יהודית ודמוקרטית מובטח ,  וכן לצד הגעה להסכמה באשר לגבולותיה באופן שיאפשר לפלסטינים עצמאות ,  ריבונות וחיים בכבוד .  
מלשכת ראש הממשלה נמסר כי נתניהו וקלינטון דנו במאמציה של ישראל להשיג שלום ויציבות במזרח התיכון וכי נתניהו הציג בפני קלינטון את עמדותיה של ישראל בנושאים אזוריים הקשורים לביטחונה .  עוד נמסר כי במהלך הפגישה נכחו שגריר ישראל בארצות הברית רון דרמר ,  ויועצה הבכיר של קלינטון ג'ייק סאליבן .
 במהלך נאומיה במערכת הבחירות הגנה שרת החוץ לשעבר באופן עקבי על הסכם הגרעין עם איראן ,  שזכה לביקורת חריפה מצד ירושלים ,  אך הדגישה כי תסייע לשמירה על ביטחון ישראל .  בעבר אף אמרה קלינטון כי אם תיבחר ,  היא תזמין את נתניהו לבית הלבן מיד עם השבעתה לתפקיד .  בריאיון לחדשות ערוץ 2 בחודש האחרון היא תקפה את יריבה הרפובליקני דונלד טראמפ ואמרה כי הוא  " צריך להדאיג כל ישראלי ,  לא משנה מה עמדותיו הפוליטיות בישראל ".  
מוקדם יותר במהלך הלילה נפגש נתניהו עםהמתמודד הרפוליקני לנשיאות ארצות הברית דונלד טראמפ ,  במעונו שב"מגדלי טראמפ "  בניו יורק .  הפגישה ,  שנמשכה שעה ו-20 דקות ,  נערכה ללא נוכחות כלי תקשורת .  בהודעה שפרסם מטה הקמפיין של טראמפ לאחר הפגישה נמסר כי  " השניים מכירים אחד את השני כבר שנים ארוכות ,  והייתה להם ההזדמנות לדון בנושאים רבים החשובים לשתי המדינות ".  
לפי ההודעה ,  טראמפ ונתניהו דנו  " בקשר המיוחד בין ארצות הברית וישראל ",  כמו גם בסיוע הביטחוני ,  בענייני ביטחון ,  בהסכם הגרעין שנחתם בין איראן למעצמות ,  ובמאבק בארגון  " המדינה האסלאמית "   ( דאעש )  .  במהלך השיחה ,  אמר טראמפ כי הוא מכיר בכך שירושלים היא  " בירתה הנצחית "  של ישראל .  הוא ציין כי אם ייבחר לנשיאות ארצות הברית ,  ממשלו יכיר בירושלים  " בירת ישראל הבלתי-ניתנת לחלוקה ".  הוא אף שיבח את הקמת גדר הביטחון בגבולותיה של ישראל ,  זאת ,  על רקע תכניתו לבנות גדר בגבול עם מקסיקו .  
הפגישות שערך נתניהו עם שני המועמדים נרקמו בימים האחרונים .  אחרי פגישתו של ראש הממשלה עם הנשיא ברק אובמה ביום רביעי ,  גורם בכיר בפמליה אמר לכתבים המלווים את נתניהו כי אף אחד מהמועמדים לא פנה אליו בבקשה להיפגש עמו ,  אך אם יפנו הוא ייענה בשמחה .  יממה לאחר מכן נתקבלה פניה בלשכת נתניהו ממטה טראמפ ,  ולאחריה פנו אנשי ראש הממשלה גם למטה קלינטון .
 הפגישות עשויות לשרת את המועמדים ,  אשר נאבקים ,  בין היתר ,  גם על קולות היהודים .  אחת הקהילות החשובות מהבחינה הזו היא הקהילה היהודית בפלורידה המתנדנדת ,  המדינה השלישית בגודלה ,  שמשקלה בחבר האלקטורים הוא 29 צירים - מספר שיכול להכריע את הבחירות .  משקל הקהילה היהודית הוא אמנם רק שלושה אחוז מכלל האוכלוסיה בפלורידה ,  אבל כשממוצע הסקרים מראה על יתרון של פחות מאחוז לטראמפ במדינה זו ,  כל קול קובע .  
לדברי גורמים בסביבת ראש הממשלה ,  הכוונה בפגישות היא  " לשמור על איזון בין שני המועמדים ".  בחודשים האחרונים נתניהו מנסה להתרחק מקמפיין הבחירות לנשיאות ארצות הברית על רקע הטענות כלפי התנהלותו בבחירות 2012 ,  אז הואשם בתמיכה במועמד הרפובליקני מיט רומני .  הוא מקפיד שלא לענות על שאלות בנושא ואף הבהיר כי הוא מעונין לאזן לגמרי את מגעיו עם שני הצדדים של הפוליטיקה האמריקנית .  בריאיון לוואלה !  NEWS בסוף השבוע אמר נתניהו כי  " אני בטוח שמי שייבחר לנשיאות יהיה או תהיה לישראל ידיד או ידידה ". 
 ( עדכון ראשון :  00:30 )  

קלינטון לנתניהו :  אתנגד להחלטות חד-צדדיות במועצת הביטחון של האו"ם
ראש הממשלה נפגש הלילה עם שני המועמדים לנשיאות ארצות הברית .  קלינטון חזרה בפני נתניהו על מחויבותה לעמוד לצד ישראל בדיונים באו"ם ,  וטראמפ אמר כי אם ייבחר ,  ממשלו יכיר בירושלים  " בירת ישראל הבלתי ניתנת לחלוקה "
 
