מוגריני לפני ביקורה בישראל : " הסטטוס קוו לא יכול להימשך "
 שרת החוץ של האיחוד האירופי הבהירה בטרם ביקורה באזור ,  שבמהלכו תיפגש עם נתניהו ועם אבו מאזן ,  כי האיחוד רוצה לקחת תפקיד מרכזי יותר בתהליך השלום . " על התהליך להתבסס על פתרון שתי המדינות "
 האיחוד האירופי רוצה לקחת תפקיד מרכזי יותר במשא ומתן בין ישראל לפלסטינים - כך הצהירה אמש  ( שני )  שרת החוץ של האיחוד פדריקה מוגריני לפני ביקורה הראשון במזרח התיכון ,  שבמהלכו תגיע גם לישראל .
" לביקור המוקדם שלי יש משמעות פוליטית ",  אמרה מוגריני במסיבת עיתונאים שנערכה בתום מפגש בין שרי החוץ של האיחוד בבריסל ,  שם שוחחו על תהליך השלום במזרח התיכון וכן על ההגירה הבלתי-חוקית ליבשת . " האיחוד האירופי מוכן ורוצה לקחת חלק מרכזי בחידוש התהליך בהתבסס על פתרון שתי המדינות ",  הדגישה מוגריני ,  שנכנסה לתפקידה לפני חצי שנה .  
גורמים באיחוד סבורים כי מוגריני ,  שתיפגש עם ראש הממשלה בנימין נתניהו ועם יו"ר הרשות הפלסטינית אבו מאזן ברביעי ובחמישי ,  מזהה הזדמנות לתיווך של האיחוד האירופי במאמצי השלום באזור לנוכח העובדה שארצות הברית לא הציגה יוזמה חדשה מאז כישלון המשא ומתן באפריל אשתקד .  
עם זאת ,  בתוך הגוש של 28 המדינות קיימות מחלוקות רבות לגבי המזרח התיכון .  פלסטינים רבים רואים בארצות הברית כמדינה שקרובה מדי לישראל ,  שמצדה חשה כי ממשלות רבות ביבשת מגלות סובלנות רבה מדי לארגוני הטרור הפלסטיניים .  מוגריני ,  שספגה ביקורת מצד ירושלים על כך שקיימה קשרים עם בכירים פלסטינים בעבר ,  הבהירה כי היא רוצה להקשיב לשני הצדדים . " דבר אחד ברור - הסטטוס-קוו הזה אינו יכול להימשך ". 
 ( עדכון ראשון :  23:44 )  

מוגריני לפני ביקורה בישראל : " הסטטוס קוו לא יכול להימשך "
 שרת החוץ של האיחוד האירופי הבהירה בטרם ביקורה באזור ,  שבמהלכו תיפגש עם נתניהו ועם אבו מאזן ,  כי האיחוד רוצה לקחת תפקיד מרכזי יותר בתהליך השלום . " על התהליך להתבסס על פתרון שתי המדינות "
 
