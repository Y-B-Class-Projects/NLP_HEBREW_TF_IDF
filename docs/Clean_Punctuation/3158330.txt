ברקע האירועים בעזה :  נתניהו שוחח עם מרקל ומקרון
בשיחותיו עם קנצלרית גרמניה ונשיא צרפת הדגיש ראש הממשלה את זכותה של ישראל להגן על עצמה ועל ריבונותה . " אף מדינה לא הייתה מוכנה שיאיימו על ריבונותה ",  אמר נתניהו לשניים .  נשיא צרפת הביע דאגה מהמצב והדגיש את זכותם של הפלסטינים למחאה שקטה
ברקע האירועים הביטחוניים בעזה ובגבול הצפון ופרישת ארצות הברית מהסכם הגרעין ,  ראש הממשלה בנימין נתניהו שוחח היום  ( שלישי )  בטלפון עם קנצלרית גרמניה אנגלה מרקל ונשיא צרפת עמנואל מקרון .
 מלשכת ראש הממשלה נמסר כי השיחות עסקו בסוגיות אזוריות ,  אך בשתי השיחות נתניהו הדגיש את זכותה של ישראל להגן על עצמה ועל ריבונותה .  גם צרפת וגם גרמניה הוציאו הודעות גינוי חריפות למתקפה האיראנית בשבוע שעבר ,  שגיבו את פעולת צה"ל .
 עוד בוואלה !  NEWS:חמאס במסר לצה"ל :  נרגיע את האלימות בתמורה להפחתת התקיפותהחמרה ביחסים :  ארדואן גירש את השגריר ,  ישראל הורתה לקונסול לשוב לאנקרה"חלום השלום מת ביום שני ":  כך סיקרו בעולם את ההפגנות בעזה 
על רקע האירועים בגבול רצועת עזה אתמול ,  גם ברלין וגם פריז הוציאו הודעות בהן קראו לישראל להפגין  " איפוק ומידתיות "  בתגובתה להפגנות חמאס על הגדר .  עם זאת ,  בעוד גרמניה הדגישה את זכותה של ישראל להגן על עצמה ועל גבולותיה בפני מתקפות אלימות ,  צרפת לא התייחסה בהודעתה לנושא .  בהודעה שהוציא ארמון האליזה היום נכתב כי מקרון אמר לנתניהו בשיחתם כי הוא מודאג מהאלימות בעזה .  כמו כן ,  הנשיא הצרפתי הביע את דאגתו מהמצב בעזה ומהאלימות באזור והדגיש את הזכות של הפלסטינים למחאה שקטה .
" ישראל תמשיך לשמור על האינטרסים הביטחוניים שלה .  אף מדינה לא הייתה מוכנה שיאיימו על הריבונות שלה ",  נתניהו אמר למקרון ,  לפי הודעת לשכת ראש הממשלה ,  ולמרקל הודה על תמיכתה של גרמניה בזכותה של ישראל להגן על ריבונותה .  בנוסף ,  על רקע הפרישה האמריקנית מהסכם הגרעין ,  נתניהו אמר למרקל כי נוצרו הזדמנויות עקב הכרזתו של הנשיא טראמפ לריסון התוקפנות של איראן ולמניעת התגרענותה הצבאית .  נתניהו ערך היום בנוסף סבב ראיונות לתקשורת האמריקנית בהן התייחס לאיראן ,  עזה והעברת השגרירות לירושלים .  
במקביל ,  שר האוצר משה כחלון ביקר היום בברלין ונפגש עם מקבילו הגרמני ,  ודן עמו ,  בין היתר ,  בחידוש הסנקציות האמריקניות על איראן אחרי הפרישה של הנשיא טראמפ מההסכם ,  בניגוד לעמדת גרמניה ושאר המעצמות שחתומות עליו .  
שיחותיו של נתניהו עם מנהיגי המעצמות האירופיות מגיעות בסוף יממה של מתיחות מדינית חסרת תקדים בעקבות האירועים בעזה ,  שבראשה משבר חריף עם טורקיה ,  שהחזירה את השגריר שלה להתייעצויות וגירשה לישראל את השגריר הישראלי איתן נאה .  כך ,  לראשונה מאז הסכם הפיוס של 2016 שהביא לסיומו את משבר המרמרה ,  אין נציגות דיפלומטית בכירה של שתי המדינות .  ישראל גירשה גם את הקונסול הטורקי ,  וראש הממשלה בנימין נתניהו ונשיא טורקיה ארדואן החליפו ביניהם מהלומות ומתקפות מילוליות .  במקביל ,  באירופה ,  בלגיה ואירלנד זימנו את השגרירים הישראליים לשיחות במשרד החוץ על האירועים בעזה ,  וגם דרום אפריקה הודיעה אתמול על החזרת השגריר שלה לפרטוריה להתייעצויות .  
מועצת הביטחון של האו"ם התכנסה הערב לדיון חירום ,  בעקבות העימותים האלימים בגבול רצועת עזה ויהודה ושומרון .  כינוס המועצה בא לבקשת כוויית ,  על רקע היום הקטלני ביותר מאז מבצע צוק איתן ,  במהלכו נהרגו 61 פלסטינים .
 שגרירת ארצות הברית באו"ם ניקי היילי ,  התייצבה לצד ישראל ואף תקפה נגד  " המוסר הכפול "  בארגון . " כולנו מודאגים מאלימות במזרח התיכון ומצרים על אובדן החיים ,  אך המוסר הכפול מאוד נפוץ ועובד כאן שעות נוספות ",  אמרה . " לפני שבוע האיראנים תקפו עמדות ישראליות עם טילים בגולן .  זו היתה פרובוקציה מסוכנת ,  ודוגמה לאלימות אזורית .  גם בשבוע שעבר ,  שלוחות של איראן שיגרו טילים לסעודיה ,  ולא בפעם הראשונה .  אלה דוגמאות לדברים שהיו צריכים לתפוס את תשומת הלב שלנו ". 
פתיחת השגרירות האמריקנית אינה משנה את גבולות הקבע באזור ,  והאשימה את חמאס בהתססת האלימות . " בואו נזכור שחמאס מעודד אלימות זה שנים ,  הרבה לפני שהחלטנו להעביר את השגרירות ",  ציינה היילי . " חמאס פרסם מפות עם הדרך המהירה ביותר להגיע לישובים ישראלים במקרה שבו יצליחו לפרוץ את הגדר ,  ותקף את מעבר כרם שלום ,  נקודת מעבר הסחורות הגדולה ביותר .  הם עד כדי כך נחושים לאמלל את חיי הפלסטינים ".  
" מי היה מקבל דבר כזה בגבולו שלו ?  אף אחד ",  הצהירה . " אף ,  אחד לא נהג ביותר ריסון מאשר ישראל .  מי שחושב שזה קשור לשגרירות טועה בגדול .  זה קשור לעצם קיומה של ישראל בגבולות כלשהם ".  

ברקע האירועים בעזה :  נתניהו שוחח עם מרקל ומקרון
בשיחותיו עם קנצלרית גרמניה ונשיא צרפת הדגיש ראש הממשלה את זכותה של ישראל להגן על עצמה ועל ריבונותה . " אף מדינה לא הייתה מוכנה שיאיימו על ריבונותה ",  אמר נתניהו לשניים .  נשיא צרפת הביע דאגה מהמצב והדגיש את זכותם של הפלסטינים למחאה שקטה

