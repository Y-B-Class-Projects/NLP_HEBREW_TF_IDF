נתניהו : " אותי חוקרים ?  זו בדיחה .  מותר לקבל מתנות מחברים "
 בשעת שאלות סוערת במיוחד במליאה ,  אמר נתניהו כי  " מעוותים את החוק "  סביבו . " אין סוף לציד ,  אין גבול לרדיפה ",  אמר .  על  " טרור ההצתות ":   " זה שלא ניתן להוכיח זאת - לא אומר שזה לא קרה "
 ראש הממשלה בנימין נתניהו סירב היום  ( רביעי )  להגיב לשאלות שעוסקות בחקירותיו בעת שעת השאלות במליאת הכנסת ,  ועורר סערה בקרב חברי הכנסת .  יו"ר הכנסת יולי אדלשטיין הסביר כי תקנון הכנסת אוסר על נתניהו להשיב על שאלות משפטיות ,  אלא רק על שאלות הנוגעות לעבודת משרדו .  בסיום שעת השאלות ,  פנה נתניהו לכלל הח"כים ואמר : " איזו חגיגה של צביעות ,  איזה קרנבל של צדקנות ". 
הראשון לעלות את הנושא היה ח"כ דב חנין  ( הרשימה המשותפת )  .  הח"כ אמר לראש הממשלה כי היועץ המשפטי לממשלה בוחן אם יש ניגוד עניינים בתפקודו במשרד התקשורת ,  העלה את החשד כי קיבל טובות הנאה מהמיליארדר ארנון מילצ'ן ושאל את נתניהו בנוגע לקשריו עם איש העסקים .  ראש הממשלה סירב להתייחס לנושא .
 לקריאה נוספת:חקירות נתניהו :  אחרי האיום בתביעה - ח"כ אמסלם מתנצל בפני מילצ'ןחקירות נתניהו :  המפכ"ל מאשים  - " מטרידים קציני חקירות בכירים"נתניהו נגד בנט נגד יעלון :  מלחמת הגרסאות על המנהרות בצוק איתן 
אחריו שאלה ח"כ רויטל סויד  ( המחנה הציוני )  לגבי פרשת הצוללות ,  שזכתה לכינוי תיק 3000 . " לטענתך ,  לא היית מודע לכך שדוד שמרון  ( פרקליטו וקרוב משפחתו של נתניהו ,  ט"ש )  ייצג את גנור  ( מיקי גנור ,  שייצג את התאגיד הגרמני  " תיסנקרופ "  בעסקת הצוללות ויוצג על ידי עו"ד שמרון ,  ט"ש )  .  מדוע אתה ממשיך להעסיק אותו לאחר שהסתיר ממך מידע ?  ",  אמרה . " כל כך רוצים שאתייחס לכל הפרשיות שעולות ונופלות ",  השיב לה נתניהו . " למה את רוצה שיהיה פה ספוילר ?  אני אתייחס להכול ,  אל תקלקלי ".  
איילת נחמיאס-ורבין  ( המחנה הציוני )  הקריאה את דבריו של נתניהו על ראש הממשלה לשעבר אהוד אולמרט .  בתקופה שבה נחקר ראש הממשלה שהורשע בשוחד אמר נתניהו כי הוא אינו יכול להישאר בתפקידו בגלל היותו  " שקוע עד הצוואר "  בחקירות . " נוגע לי בלב שאת דואגת לי ,  הכנות של כולכם נוגעת ללבי ",  ענה לה .  לשאלתה של ח"כ תמר זנדברג  ( מרצ )  אם יתפטר במקרה שיוגש נגדו כתב אישום גם לא השיב .  מאוחר יותר הורה אדלשטיין להוציא את זנדברג מן המליאה בעקבות תגובתה לתשובתיו הלקוניות של נתניהו .  
ח"כ זוהיר בהלול  ( המחנה הציוני )  אמר לנתניהו כי הוא מסתתר מאחורי תקנון ולא עונה על שאלות - גם אלו שלא נוגעות בחקירות . " האם אינך מוכן להצהיר על נכונתך להשעות את עצמך ?  ",  שאל בהלול במקרה שהחקירות ילכו ויתקדמו . " קיבלת כבר את הלייקים שלך בפייסבוק ",  ענה לו ראש הממשלה .
 ח"כ עמר בר-לב  ( המחנה הציוני )  הוסיף : " האם דיברת עם הג'ינג'י ?  ",  רמז לשיחה בין נתניהו למו"ל  " ידיעות אחרונות ",  נוני מוזס ,  ובה אמר ראש הממשלה כי עליו לדבר עם מו"ל  " ישראל היום ",  שלדון אדלסון . " אל תעשו ספוילר ,  אני לא הראשון שנפגש עם מו"לים ועיתונאים .  יו"ר הכנסת ,  אני שמח שמיזוג האוויר עובד ,  כי אחרת לא יודע מה היה קורה לחמאה שמרוחה לאנשים בכנסת על הראש ",  השיב .  

עם סיום שעת השאלות ,  פנה נתניהו להתייחס לנושא מאחר שעל פי תקנון הכנסת מותר לו לעשות זאת מחוץ לזמן שעת השאלות . " ב-2010 הובאה לכאן הצעת חוק להגביל את הבעלות על עיתון בישראל רק לבעלי אזרחות ישראלית ,  והכוונה היתה ברורה - לחבל ב'ישראל היום' ,  העיתון הימני היחיד ברמה הפוליטית ,  כלי התקשורת הגדול היחיד שלא נשלט על ידי השמאל .  נלחמתי נגד זה בכל כוחי ,  לכן רק עשרה חברי כנסת הצביעו בעד הצעת החוק המעוותת הזו ,  אבל הנה ,  אחרי כמה שנים מגיעה הצעת חוק נוספת שמטרתה בעצם לסגור את 'ישראל היום' - וההצעה הזו מגיעה תחילה לוועדת שרים לחקיקה . 
" השרה שעומדת בראש ועדת השרים ,  היא שרת המשפטים ציפי לבני .  היא מקבלת חוות דעת מהיועץ המשפטי של הכנסת ,  שקובע כי ההצעה הזו בלתי חוקתית .  יש לה חוות דעת דומה מהיועץ המשפטי של הממשלה שקובע שזה על גבול החוקתי - והיא זורקת את חוות הדעת הללו הצדה ובמקום זה באה עם חוות דעת מטעם נוני מוזס .  ובאופן מפתיע ,  היא גם העבירה את החוק והיו לה הקולות הדרושים לכך בוועדת השדרים בשלב הזה עשיתי כל מאמץ כדי לעכב את החוק הזה מהגעה לכנסת . 
" מעשרה חברי כנסת בלבד שתמכו בחוק הקודם ,  פתאום ישנה תמיכה מכל קצוות הקשת הפוליטית של 43 ח"כים .  רוב מוחץ .  אני מוצא את עצמי בתוך מיעוט מזהיר ,  לא רק שאין הוגנות בתקשורת אז עכשיו באים לסגור את כלי תקשורת היחיד שמייצג את הציבור הימני ?  כלי התקשורת הזה לא מיישר קו עם הקו של הברנז'ה בשלב הזה אני כן מחליט לכוון את הממשלה .  אחרי שאנחנו מנצחים את הבחירות ,  עמדתי על כך שבהסכם הקואליציוני של הממשלה החדשה לא יוכלו להגיש חוק כזה בלי אישור שלי ,  ואכן לא הגישו .  אין מי שנלחם נגד חוק 'ישראל היום' יותר ממני ועשיתי זאת מטעמים של חופש ביטוי ,  גיוון ופלורליזם ,  ואותי מאשימים ?  זו בדיחה גרועה .  לפני שחוקרים אותי צריך לחקור את 43 חברי הכנסת שהצביעו בעד החוק .
" בעניין פרשת המתנות .  מותר ,  על פי החוק ,  לקבל מתנות מחברים .  אז מעוותים את החוק .  חוק אחד לכולם ,  ועכשיו אומרים - אסור לקבל מתנות מחברים .  יש פה קמפיין חסר תקדים של ציד ורדיפה ,  של צביעות והפעלת לחץ .  המטרה היא להחליף שלטון באמצעות לחץ תקשורתי על היועץ המשפטי כדי שיגיש כתב אישום בכל מחיר .  פוליטיקאים ,  אנשי תקשורת ופרשנים אומרים את זה ומהלכים אימים על גורמי אכיפת החוק והמסר ברור :  'אם אתם לא מגישים כתב אישום אתם לא משפטנים' .  הם אומרים להם :  'תביאו לנו את הראש של נתניהו ואם לא ,  אתה לא יועץ משפטי או פרקליט מדינה .  אין סוף לציד ,  אין גבול לרדיפה .  לא היתה פה שום עבירה ולא מחליפים ראש ממשלה בחקירות .  אני אמשיך להוביל את מדינת ישראל עוד שנים רבות עבור אזרחי ישראל ,  עבור מדינת ישראל ועבור העם היהודי וכדאי שתתחילו להתרגל לזה ".  
נתניהו נשאל גם על דוח מבקר המדינה שעתיד להתפרסם על מבצע  " צוק איתן ",  ולדברי גורמים שנחשפו אליו הוא מותח ביקורת חריפה על תפקודו של ראש הממשלה ,  שר הביטחון דאז משה יעלון והרמטכ"ל לשעבר בני גנץ . " הניסיון הזה ,  לפגוע בכולם ,  לא רק בי ,  אלא גם בצה"ל ,  במערכת הביטחון ובשב"כ זה דבר לא ראוי ",  אמר נתניהו ,  בטענה כי צה"ל דווקא היה ערוך לאיום .
 דבריו של נתניהו עוררו זעם רב באופוזיציה ,  והובילו את ח"כ חיים ילין  ( יש עתיד )  ,  שהיה יו"ר המועצה האזורית אשכול בזמן המבצע ,  לצאת במחאה מן המליאה . " נתניהו שיקר מעל הדוכן לגבי מה שקרה ב'צוק איתן' ",  אמר .  
עוד המשיך נתניהו לאחר מכן ואמר על הדוח : " שיפרסמו הכול ,  אין לי בעיה עם זה .  אדרבה ,  ראוי שהציבור ישמע את הכול ויוכל לשפוט מה באמת היה ומי דיבר ומה עשו ,  ובטח לא לפגוע באנשים טובים ,  מפקדים רציניים וחיילי צה"ל ". 
נתניהו התייחס גם לסוגיית השריפות בחיפה אשתקד ,  ולעובדה שהמשטרה ושב"כ לא הצליחו להוכיח שמדובר היה בטרור הצתות כפי שטענה הממשלה . " זה שלא הצליחו להוכיח את זה ,  לא אומר שזה לא מה שקרה ",  אמר נתניהו .  
הדיון בנושא התקיים במסגרת שעת שאלות לשרים  כלי פרלמנטרי שחודש לפני כשנה ביוזמת ח"כ מרב מיכאלי  ( המחנה הציוני )  ,  כחלק מההסכמות בין הקואליציה לאופוזיציה על צמצום מכסת הצעות אי האמון שניתן להגיש .  שלשום אמרה מיכאלי כי נתניהו  " יצטרך לתת תשובות על השחיתות השלטונית שלו שנחשפת בכל ערוותה ". 
 ( עדכון ראשון :  15:00 )  

נתניהו : " אותי חוקרים ?  זו בדיחה .  מותר לקבל מתנות מחברים "
 בשעת שאלות סוערת במיוחד במליאה ,  אמר נתניהו כי  " מעוותים את החוק "  סביבו . " אין סוף לציד ,  אין גבול לרדיפה ",  אמר .  על  " טרור ההצתות ":   " זה שלא ניתן להוכיח זאת - לא אומר שזה לא קרה "
 
