מבוכה לקואליציה :  האופוזיציה העבירה הצעת חוק בניגוד לעמדתה
כמה חברי האופוזיציה המתינו מחוץ למליאה וכך סברה הממשלה שיש לה רוב .  עם תחילת ההצבעה ,  הם חזרו לאולם והעבירו בקריאה טרומית את הצעת ח"כ אלהרר הקשורה להוצאה לפועל .  הרצוג : " אין ממשלה בישראל ".  צפו בחגיגות חברי האופוזיציה
הכנסת אישרה היום  ( רביעי )  בקריאה טרומית הצעת חוק של ח"כ קרין אלהרר  ( יש עתיד )  העוסקת בחוק הוצאה לפועל בניגוד לעמדת הממשלה .  זאת הפעם הראשונה בכנסת ה-20 שבה עוברת הצעת חוק - אפילו רק טרומית - בשונה מעמדתה של הקואליציה .  הצעת החוק אושרה על חודו של קול ,  עם 46 קולות לטובת האופוזיציה ,  לעומת 45 שהצביעו נגד הצעת החוק ,  בהם ראש הממשלה בנימין נתניהו .  
לפי הצעת החוק ,  ניתן יהיה לפתוח תיק הוצאה לפועל רק בעיר המגורים של החייב .  זאת בניגוד לחוק הקיים ,  שלפיו ניתן לפתוח תיק לחייבים בכל הארץ .  
המחטף הצליח לאחר שכמה מחברי האופוזיציה הסתתרו מחוץ לאולם המליאה והקואליציה סברה שיש לה רוב כדי להפיל את הצעת החוק .  ברגע שהחלה ההצבעה ,  הם הגיעו במהרה למליאה והצביעו .  זאת מאחר שיש עשר שניות מרגע ההכרזה על תחילת ההצבעה ועד הרגע שבו ניתן להשתתף בה .  חברי סיעות האופוזיציה שהמתינו בחוץ היו עליזה לביא ,  יואל רזבוזוב ומיקי לוי מיש עתיד ,  ונחמן שי ,  קסניה סבטלוב ,  מיכל בירן ,  יוסי יונה ,  מרב מיכאלי ומיקי רוזנטל מסיעת המחנה ציוני .
 
מבוכה לקואליציה :  האופוזיציה העבירה הצעת חוק בניגוד לעמדתה
כמה חברי האופוזיציה המתינו מחוץ למליאה וכך סברה הממשלה שיש לה רוב .  עם תחילת ההצבעה ,  הם חזרו לאולם והעבירו בקריאה טרומית את הצעת ח"כ אלהרר הקשורה להוצאה לפועל .  הרצוג : " אין ממשלה בישראל ".  צפו בחגיגות חברי האופוזיציה

