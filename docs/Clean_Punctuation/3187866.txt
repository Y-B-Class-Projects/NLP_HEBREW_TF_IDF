גבאי לנתניהו :  חשוף מיהו הבכיר ששיתף פעולה עם מנהל הקמפיין של טראמפ
יו"ר המחנה הציוני דרש מראש הממשלה לחקור ולחשוף את  " הבכיר הישראלי "  שהוזכר בכתב האישום נגד פול מנפורט ,  ולכאורה סייע לו לקדם את נשיא אוקראינה לשעבר .  ליברמן הכחיש כי מדובר בו .  גלאון שלחה מכתב ליועמ"ש : " לפתוח בחקירה בישראל "
 במערכת הפוליטית דרשו היום  ( ראשון )  לחקור את הגילויים שעלו בסוף השבוע בכתב האישום נגד מנהל הקמפיין לשעבר של הנשיא טראמפ ,  פול מנפורט .  
יו"ר מפלגת העבודה אבי גבאי שלח מכתב לראש הממשלה בנימין נתניהו שבו הוא דורש לחקור ולחשוף לציבור מיהו אותו  " ישראלי בכיר "  ששיתף פעולה עם מנפורט על פי כתב האישום .  במקביל ,  יו"ר מרצ לשעבר זהבה גלאון שלחה מכתב ליועץ המשפטי לממשלה אביחי מנדלבליט ,  שבו היא דורשת לפתוח בחקירה נגד אותו  " בכיר ישראלי ".  
לפי כתב האישום נגד מנפורט ,  שפורסם בסוף השבוע ,  הוא שיתף פעולה ב-2012 עם  " פקיד ישראלי בכיר "  בניסיון לקדם את האינטרסים של נשיא אוקראינה לשעבר ויקטור ינוקביץ' ולפגוע במנהיגת האופוזיציה יוליה טימושנקו .  אותו  " בכיר ישראלי "  עלום דאג לפרסם הודעת גינוי רשמית של משרד החוץ אחרי בחירות 2012 ,  שבה ישראל מגנה את שיתוף הפעולה של טימושנקו עם גורמים אנטישמיים .
 עוד בוואלה !  NEWS :" מלוחמי ההסברה הגדולים ":  ארי פולד נדקר ,  ירה במחבל - ומתסמים וזונה בחדר :  הלילה הסוער של המתנקשים הרוסים בבריטניהגבאי לנתניהו :  חשוף מיהו הבכיר ששיתף פעולה עם מנהל הקמפיין של טראמפ 
המטרה ,  כך לפי כתב האישום ,  הייתה לשתול את הידיעה בכלי התקשורת ולייצר לחץ של יהודים אמריקנים על ממשל אובמה לתמוך בינוקוביץ' ולא בטימושנקו .  באתר משרד החוץ אכן מופיעה הודעת גינוי שכזו מ-2012 ,  אך מי שהיה שר החוץ באותה עת ,  אביגדור ליברמן ,  הכחיש בסוף השבוע כל קשר או היכרות עם מנפורט .  
בעקבות הפרסום ,  גבאי דרש היום מנתניהו ,  שהוא גם שר החוץ ,  לחקור אם משרד החוץ שימש  " כלי משחק "  בידיו של מנפורט וסייע בקידום אינטרסים זרים . 
" כמי שאמון בפועל על שירות החוץ ועל ההגנה על ביטחון המדינה מפני ריגול של מדינה זרה הנך נדרש להתחיל מידית בהליך בדיקה וחקירה לבירור אם קיים סוכן זר בשירות מדינת ישראל והאם אכן שימש לטובת קידום אינטרסים זרים ",  כתב . " יש חובה לדווח לציבור כולו על תוצאות החקירה ותוצאותיה ".  לדברי גבאי ,  מדובר במידע שעשוי  " להרעיד את אמות הספים ".  
גלאון ,  ששלחה מכתב דומה ליועץ המשפטי לממשלה דרך עו"ד איתי מק ,  כתבה כי מעורבותו של  " הבכיר הישראלי "  מעלה חשד כי אותו הבכיר קיבל תמורה אישית כלשהי או קידם את האינטרסים האישיים שלו באוקראינה וברוסיה . " לכל הפחות ,  אותו הבכיר ניצל לרעה את משרתו כדי לקדם את האינטרסים של מנפורט ואינטרסים של רוסיה וגורמים פרו-רוסיים באוקראינה ",  כתבה גלאון .  
חברת הכנסת לשעבר דורשת לחקור את  " הבכיר "  בחשד לביצוע עבירות של מרמה והפרת אמונים ובחשד לביצוע עבירות לפי חוק איסור הלבנת הון . " מן הראוי שתיפתח ללא דיחוי חקירה בישראל .  זאת טרם מדינת ישראל תמצא את עצמה שוב כשחקנית מרכזית בחקירות בארצות הברית ,  כפי שקרה בעניין פרשת איראן-קונטרה ".  

גבאי לנתניהו :  חשוף מיהו הבכיר ששיתף פעולה עם מנהל הקמפיין של טראמפ
יו"ר המחנה הציוני דרש מראש הממשלה לחקור ולחשוף את  " הבכיר הישראלי "  שהוזכר בכתב האישום נגד פול מנפורט ,  ולכאורה סייע לו לקדם את נשיא אוקראינה לשעבר .  ליברמן הכחיש כי מדובר בו .  גלאון שלחה מכתב ליועמ"ש : " לפתוח בחקירה בישראל "
 
