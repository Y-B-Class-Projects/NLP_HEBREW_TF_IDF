נתניהו ביד ושם : " לעצור את הרוע בתחילתו "
 לקראת המראתו לטקס יום השואה הבינ"ל באושוויץ ,  השתתף ראש הממשלה בפתיחת תערוכה ביד ושם . " על הקהילה הבינלאומית לעצור את הרוע לפני שיתפשט לעולם כולו "
 באדיבות ערוץ הכנסת
ראש הממשלה בנימין נתניהו השתתף בצהרים  ( שני )  בפתיחת תערוכת  " ארכיטקטורה של רצח "  ביד ושם .  לקראת יום השואה הבינלאומי החל ביום רביעי הקרוב ,  אמר נתניהו כי  " יש שלוש מסקנות מהעדויות שנאספות כאן :  יש רוע בעולם ,  יש צורך לעצור את הרוע עוד בתחילתו .  למרות שהאמת ידועה ומוכחת ,  יש גורמים שמנסים להכחיש את האמת ולהפיץ את השקר .  תקופה זו היא שעת מבחן לקהילה הבינלאומית .  היא צריכה לעצור את הרוע ,  לפני שיתפשט .  הרוע מאיים לא רק על ישראל והיהודים אלא על כל העולם כולו ". 
נתניהו צפוי לצאת הערב לביקור בפולין ,  שבמהלכו הוא ישתתף בטקס יום השואה הבינלאומי באושוויץ .  אל ראש הממשלה יתלווה בסיור גם מיכאל גולדמן גלעד ,  בן 84 ,  ניצול שואה ששרד את מחנה ההשמדה אושוויץ-בירקנאו .  גולדמן גלעד עלה לישראל לאחר קום המדינה ,  התגייס למשטרה וצורף כקצין חקירות ל"לשכה 06 "   יחידה מיוחדת שהוקמה לצורך ניהול חקירתו של אדולף אייכמן והוא היה לעוזרו האישי של היועץ המשפטי לממשלה דאז גדעון האוזנר .  כיום גולדמן חבר במועצת יד ושם .  לדבריו , " אני מאוד נרגש על עצם העובדה שאצטרף לפמליית ראש הממשלה .  מבחינה לאומית כיהודי שסבל באושוויץ ונגזר עליו עונש מוות ,  אני רואה בזה סגירת מעגל ,  מבחינה אישית המעגל לא נסגר .  אין נחמה ,  אין נקמה ,  יש רק תקווה שנעשה הכל כדי שמדינת ישראל תהיה חזקה ותמשיך להתקיים ". 
אתמול דווח כי בשנת 2009 חל גידול דרמטי במספר האירועים האנטישמיים במדינות המערב וכן החמרה במספר האירועים האלימים נגד יהודים .  הדברים עולים מהדו"ח השנתי של פורום המאבק לאנטישמיות שהוצג בנוכחות יו"ר הסוכנות היהודית ,  נתן שרנסקי ,  שר ההסברה והתפוצות ,  יולי אדלשטיין והממונה על המאבק באנטישמיות בסוכנות היהודית ,  עמוס חרמון .
 לפי הדו"ח עולה כי שנת 2009 הייתה למעשה שנת שיא במספר האירועים האנטישמיים במערב אירופה מאז מלחמת העולם השנייה .  בשלושת חודשיה הראשונים של השנה בלבד אירעו יותר אירועי אנטישמיות מאשר בכל מהלך 2008 .  כך למשל ,  במחצית הראשונה של השנה אירעו בצרפת 631 אירועים שונים לעומת 431 במהלך 2008 כולה ,  בבריטניה למעלה מ-600 אירועים ובהולנד כ-100 אירועים בחודשיה הראשונים של השנה ,  לעומת מספר דומה לאורך כל שנת 2008 .
 
נתניהו ביד ושם : " לעצור את הרוע בתחילתו "
 לקראת המראתו לטקס יום השואה הבינ"ל באושוויץ ,  השתתף ראש הממשלה בפתיחת תערוכה ביד ושם . " על הקהילה הבינלאומית לעצור את הרוע לפני שיתפשט לעולם כולו "
 
