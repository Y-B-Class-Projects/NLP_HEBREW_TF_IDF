ג'ון סטיוארט על קבלת נתניהו בקונגרס : " המין האוראלי הארוך ביותר שקיבל יהודי "
 מנחה ה"דיילי שואו "  סיכם את נאומו של ראש הממשלה בקונגרס עם שורה של עקיצות לרפובליקנים ,  לרשת CNN וגם לאובמה עצמו . " הוא קנה לנתניהו כפפות כדי שלא יכאב לו להכות אותו בפרצוף "
 אחרי הפרשנים והפוליטיקאים ,  הגיע זמנם של הסטנדאפיסטים להגיב לנאומו של בנימין נתניהו בקונגרס .  ג'ון סטיוארט קיבל את ההזדמנות הראשונה לעשות זאת ב"דיילי שואו ",  ששודרה אמש  ( שלישי )  .  כדרכו בקודש ,  סטיוארט לא ריחם על אף אחד מהצדדים השותפים לחגיגה סביב הנאום ,  בעיקר בכל הקשור לפוליטיקאים האמריקאים וליהודים .
" בנימין נתניהו נאם היום בפני הקונגרס במסגרת המסורת היהודית המוכרת  " אדוני הנשיא ,  קפוצלנו ".  זה היה פסטיבל של עלבונות ",  פתח סטיוארט . " נתניהו הגיע כדי להסביר לקונגרס שלנו מדוע הנשיא שלנו לא צריך לנהל משא ומתן על נשק גרעיני עם איראן .  למרות שהוא נמצא שבועיים לפני בחירות ,  הוא לא רק ניצל את הקונגרס שלנו לקמפיין המושקע ביותר שנעשה מעולם - הוא גם טען שעשה זאת למען כל היהודים .  אפילו אלו שאינם רוצים בכך .  בגלל שהיהודים האלה טועים ". 
אחרי שהשתעשע גם על חשבונה של רשת CNN ,  עבר סטיוארט לבחון כיצד הממשל האמריקאי יגיב לנאום . " רוצים לדעת כמה ישראל חזקה ?  ראש הממשלה מגיע לכאן כדי להכות את אובמה בפרצוף ,  והתגובה של הנשיא היא :  'זה בסדר ,  אני רוצה שכולם יידעו שקניתי לו כפפות כדי שהוא לא יכאיב לעצמו ביד' ".  בהמשך הגיע סטיוארט לנאום עצמו וגם כאן לא נרשמו שום מעצורים . 
" אלוהים ,  זה היה נאום 'מצב האומה' שהרפובליקנים רצו לשמוע ,  מועבר על ידי האיש שהם רוצים שיהיה להם ",  אמר סטיוארט ,  לפני שהזכיר שנתניהו השמיע את אותן אזהרות גורליות 19 שנים קודם לכן .  בנוסף הזכיר סטיוארט ריאיון של נתניהו מ-2002 בו טען שהפלתו של סאדאם חוסיין תוביל ליציבות באזור . " נתניהו סיכם את נאומו וזה היה שוב הזמן לעשר דקות של תשואות ",  סיכם המנחה , " בין אם נתניהו השיג את מטרתו וחיבל בהסכם עם אירן ,  או רק העמיק את הקרע בין ארה"ב לישראל ,  דבר אחד בטוח :  התגובה שקיבל הייתה באופן גורף המציצה הארוכה ביותר שיהודי קיבל אי פעם ".  

ג'ון סטיוארט על קבלת נתניהו בקונגרס : " המין האוראלי הארוך ביותר שקיבל יהודי "
 מנחה ה"דיילי שואו "  סיכם את נאומו של ראש הממשלה בקונגרס עם שורה של עקיצות לרפובליקנים ,  לרשת CNN וגם לאובמה עצמו . " הוא קנה לנתניהו כפפות כדי שלא יכאב לו להכות אותו בפרצוף "
 
