הקשר האנטישמי ההדוק לעמוד הפייסבוק שיאיר נתניהו ממליץ עליו 
" זה הדף ממנו לקחתי את הקריקטורה .  מצחיק בטירוף ",  כתב יאיר נתניהו לאחר שקריקטורה בניחוח אנטישמי שפרסם בעמוד האישי שלו עוררה סערה .  אלא שאם בוחנים את העמוד  " ממים צפופים נגד קקיהומושיט שמאלני "  ממנו נלקחה הקריקטורה ניתן לראות כי הוא שטוף כולו במסרים אנטישמיים
יאיר נתניהו ,  בנו של ראש הממשלה ,  פרסם בעמוד הפייסבוק שלו ביום שישי קריקטורה עם מאפיינים ומקורות אנטישמיים ,  ועורר סערה עם צאת השבת .  בקריקטורה מוצג המיליארדר היהודי-אמריקני ג'ורג' סורוס מוביל בחכה לטאה ,  המובילה בחכה דמות יהודי בסגנון אנטישמי מובהק המובילה את את ראש הממשלה לשעבר ומבקרו של ראש הממשלה הנוכחי ,  אהוד ברק ,  המוביל את אלדד יניב שמוביל את אב הבית לשעבר במעון ראש הממשלה ,  מני נפתלי .
 את הקריקטורה לקח נתניהו הבן מקבוצה בשם  " ממים צפופים נגד קקיהומושיט שמאלני ", שחתמו על המם בראשי התיבות  " מצנקש ".  לאחר שהחלה הסערה סביב המם ,  שיתף יאיר נתניהו לינק לעמוד עם המלצה : " זה הדף ממנו לקחתי את הקריקטורה .  מצחיק בטירוף שווה לעקוב !  ",  כתב .
 המקור לקריקטורה שפרסם נתניהו הבן הוא באתרים ניאו-נאצים ואפילו דיוויד דיוק ,  לשעבר ראש ארגון הימין הקיצוני  " קו קלוקס קלאן "  הביע תמיכה ושיתף כתבה על הפוסט .  בקבוצה עליה המליץ נתניהו חברים קצת יותר מ-3,000 גולשים ויש לה כמות דומה של עוקבים ,  והמם הזה הוא ממש לא הקשר האנטישמי היחיד לקבוצה .  
ב-"ממים צפופים נגד קקיהומושיט שמאלני "  מתפרסמים ממים בוטים נגד השמאל ונגד מתנגדי ראש הממשלה נתניהו ,  והדמות הבולטת ביותר ברוב הממים היא  " פפה הצפרדע "  - דמות הרשת המזוהה ביותר בארה"ב עם הימין הקיצוני .
 גולשים מטיבי לכת בוודאי מכירים את דמותו של פפה ,  שנוצרה בשנת 2005 עבור הקומיקס Boy's Club על ידי האמן ,  מאט פורי ,  אבל הוא נחטף לאחרונה על ידי גורמים קיצוניים ברשתות החברתיות .  בשנת 2008 פפה החל לזכות בפופולריות מפתיעה באתר הפורומים 4Chan והרשת התמלאה בווריאציות שונות של הצפרדע .  בשנה האחרונה ,  בעיקר מאז החל קמפיין הבחירות של דונלד טראמפ להיות במרכז הכותרות ,  דמותו של פפה נחטפה על ידי תנועת האלט-רייט האמריקנית ,  ניאו-נאצים וקבוצות שנאה שעלו לכותרות לאחרונה בפיגוע הדריסה בווירג'יניה ,  אז פעיל ימין קיצוני דהר עם מכוניתו לתוך קהל של מפגינים ,  רצח אישה אחת ופצע 19 בני אדם .
 לפפה ,  כאמור ,  וריאציות רבות באתרי שנאה ובעיקר הוא פופולרי בקרב אנטישמים המלבישים אותו במדים נאציים ,  או משתמשים בו כקריקטורה של יהודי כפי שנהוג היה לפרסם בבטאונים של המפלגה הנאצית .  פפה עבר מהפך מהיר בשנה האחרונה וכיום האתר Know Your Meme מקדיש לו ערך נפרד לאחר שהפך לנאצי .
 בנוסף ניתן למצוא בעמוד  " ממים צפופים נגד קקיהומושיט שמאלני "  תמונה של אלדד יניב כעכביש שיש למחוץ ,  פוסט המכיל את המילה  " יהודונים "  ובעיקר קריאות אלימות מאוד נגד מצביעי שמאל ,  חילונים ופוליטיקאים שאינם תומכים בנתניהו .  

הקשר האנטישמי ההדוק לעמוד הפייסבוק שיאיר נתניהו ממליץ עליו 
" זה הדף ממנו לקחתי את הקריקטורה .  מצחיק בטירוף ",  כתב יאיר נתניהו לאחר שקריקטורה בניחוח אנטישמי שפרסם בעמוד האישי שלו עוררה סערה .  אלא שאם בוחנים את העמוד  " ממים צפופים נגד קקיהומושיט שמאלני "  ממנו נלקחה הקריקטורה ניתן לראות כי הוא שטוף כולו במסרים אנטישמיים

