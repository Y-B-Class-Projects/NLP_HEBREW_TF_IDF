החדשות בדקה :  תמונות  " מפל הלבה "  שכבשו את הרשת
כל החדשות של היום בדקה אחת :  מיכל רשף מגישה לכם מאולפן וואלה !  NEWS את כל מה שצריך לדעת ב-60 שניות .  צפו במהדורה שמתעדכנת כל הזמן
פרשת ההתעללות במרכז :  שוטרים התחזו לצוות רפואי והתקינו מצלמות נסתרות בחדרו של הילד בן הארבע שעל פי החשד עבר התעללות על ידי הוריו  כך נודע היום  ( ראשון )  לוואלה !  NEWS .  מעצר ההורים הוארך בארבעה ימים .
 ראש הממשלה בנימין נתניהו אמר הבוקר כי סיכם עם נשיא ארצות הברית דונלד טראמפ על הקמת צוותי פעולה להידוק היחסים בין המדינות . " הסכמנו להקים צוותים במקום שעדיין לא הסכמנו בעבר  ההתיישבות ביהודה ושומרון .  גם על כך נדון ",  אמר בפתח ישיבת הממשלה .
 עיריית חיפה טוענת כי הבקשה שלא לרוקן את מכל האמוניה במפרץ חיפה היא  " ניסיון להלך אימים ולזרוע פחד מפני 'התמוטטות' המשק הלאומי ",  ויש לבצע את המהלך בהקדם .  העירייה הגישה הבוקר את תגובתה לערעור של חברת חיפה כימיקלים על החלטת בית המשפט לעניינים מקומיים בעיר ,  שקבע כי יש לפנות את המכל עד יום שלישי הקרוב .  בית המשפט המחוזי עיכב את ריקון המכל עד יום ראשון הבא ,  על מנת לדון בערעור .
 בבקשת העירייה נכתב כי  " דין הבקשה להידחות על הסף ,  הואיל ויש בה הטעיה מגמתית ועקבית של בית המשפט הנכבד ,  הצגת עובדות מסולפות ,  מופרכות ובלתי מבוסס ,  המנותקות לחלוטין מן המציאות ומן האמת ".  העירייה מזכירה את דוח ועדת המומחים בנוגע למכל האמוניה בראשות פרופ' אהוד קינן ,  שבו נטען כי  " מערך יבוא האמוניה לישראל ,  הכולל את אניית האמוניה ,  מכל האמוניה ומכליות הכביש ,  מהווה סיכון ממשי ומידי להתרחשותו של אסון מחריד בממדיו ,  שכמותו לא ידעה המדינה ,  הצפוי להסתיים במוות ובנזקי בריאות למאות אלפי אנשים ". 
תמונות יפהפיות מגיעות מפארק יוסמיטי שבארה"ב :  לא מדובר במפל של לבה ,  אלא בצירוף מקרים נדיר שמתרחש פעם בשנה .  מפל הורסטייל שזורם רק באביב מתנגש עם קרני השמש בשקיעה בדיוק בזווית הנכונה ,  ויחד הם יוצרים את המראה המרהיב הזה .  
תחזית מזג האוויר :  מחר תחול עלייה קלה במידות החום .  

החדשות בדקה :  תמונות  " מפל הלבה "  שכבשו את הרשת
כל החדשות של היום בדקה אחת :  מיכל רשף מגישה לכם מאולפן וואלה !  NEWS את כל מה שצריך לדעת ב-60 שניות .  צפו במהדורה שמתעדכנת כל הזמן

