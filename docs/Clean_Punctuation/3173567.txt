סקר וואלה !  NEWS :  חמאס ניצח בסבב בעזה ;  הפסקת האש היא טעות
44% ממשתתפי סקר מכון  " פאנלס פוליטיקס "  סבורים כי חמאס יצא כשידו על העליונה בסבב ההסלמה בשבת - לעומת 27% שסברו כי ישראל היא שניצחה .  61% מהמשיבים סברו כי ישראל הייתה צריכה לסרב להפסקת האש עם חמאס - לעומת 27% שתמכו במהלך
44% מהציבור סבורים כי חמאס יצא כשידו על העליונה בסבב ההסלמה האחרון ברצועת עזה - כך עולה מסקר שערך מכון  " פאנלס פוליטיקס "  בראשות מנחם לזר עבור וואלה !  NEWS .  27% מהמשיבים היו סבורים כי ישראל היא זו שיצאה כשידה על העליונה ואילו 29% השיבו כי אינם יודעים לקבוע בשאלה זו .  סקר השתתפו 473 משיבים המייצגים את כלל האוכלוסייה בישראל .  טעות הדגימה בנתונים עמדה על שיעור של 4.7% .
 עוד עולה מהסקר כי 61% סבורים שישראל לא הייתה צריכה להסכים להפסקת אש בסבב הנוכחי .  27% סבורים כי היה מדובר במהלך הנכון - ואילו 12% השיבו כי אינם יודעים לקבוע בשאלה זו .  
לקריאה נוספת:צה"ל תקף מפריחי בלוני תבערה ;  הנייה :  לא נאפשר לקבוע משוואותישראל לא מחפשת להפיל את חמאס ומוכנה לסבול את ריטואל ההסלמהתצלומי האוויר חושפים :  מפקדת חמאס שהופצצה במחנה הפליטים 
על שאלת התמיכה במדיניות הממשלה בנושא רצועת עזה השיבו 58% כי אינם תומכים בה - לעומת 35% שהשיבו בחיוב .  7% מהמשיבים אמרו כי אין להם דעה בנוגע לשאלה זו .  משתתפי הסקר התבקשו להשיב גם על השאלה האם לדעתם על ישראל לצאת למבצע צבאי נרחב ברצועת עזה .  45% השיבו בחיוב ,  לעומת 37% שהשיבו בשלילה ו-18% שענו כי אינם יודעים לקבוע בסוגיה זו .
 שאלה נוספת שהוצגה למשיבים עסקה בהתנגדותו של השר נפתלי בנט להפסקת האש שהושגה עם חמאס .  62% סברו כי התנגדותו הייתה מוצדקת ,  20% ענו כי אינה מוצדקת ו-18% השיבו כי אינם יודעים להשיב על שאלה זו .  בנוסף לכך נשאלו המשתתפים בסקר אם לדעתם ראש הממשלה בנימין נתניהו צדק או טעה כשנמנע מלהיפגש עם תושבי עוטף עזה .  73% מהמשיבים ענו כי לדעתם נתניהו טעה ,  16% סברו כי הוא צדק ו-11% השיבו כי אינם יודעים להשיב על שאלה זו .  
במהלך השבת נורו יותר מ-180 רקטות ופצצות מרגמה אל עבר יישובי הנגב המערבי הסמוכים לגבול רצועת עזה .  צה"ל ערך בתגובה סדרת תקיפות נרחבות שבאופן חריג בוצעו לאור יום .  בין היתר נפגעו מתחמי אימונים ומחסני אמצעי לחימה של חמאס וכן מפקדת גדוד בבית לאהיא שבצפון הרצועה .
 במוצאי שבת הוכרזה הפסקת אש שהושגה בתיווך מצרי .  אולם ,  היום התחדשו הצתות בשדות באזור הגבול כתוצאה מחדירת בלוני תבערה ובתגובה תקפו כלי טיס של חיל האוויר חוליות מפריחי בלונים בכמה מוקדים בעזה .  בשעות הצהריים התכנס הקבינט המדיני-ביטחוני על מנת לדון במצב ברצועת עזה .  
הבוקר תקף השר נפתלי בנט את הסכם הפסקת האש ואמר כי לא נכון להבליג מול חמאס .  לדבריו , " מי שחושב שזה יתן לנו שקט גם עם בלוני התבערה - שוגה ".  עוד הוסיף יו"ר הבית היהודי כי בעבר התריע ש"אם נחסל שתיים שלוש חוליות כבר בהתחלה זה יכבה את העניין ואם לא נעשה זאת ,  ההבלגה תוליד הסלמה וזה בדיוק מה שקרה ". 
שר הביטחון ליברמן אמר בפתח ישיבת הממשלה היום כי לממשלה  " אין שום כוונה להכיל לא רקטות ולא עפיפונים ולא כטב"מים ולא שום דבר ".  לדבריו , " חמאס ספג מכה קשה ,  הושמדו מנהרות התקפיות ,  הושמדו אתרי ייצור ואתרי אחסון של חימושים .  מבחינת מדינת ישראל ,  90% מהרקטות או שנפלו בשטח פתוח או שמערכות כיפת ברזל הצליחו ליירט אותן ".  

סקר וואלה !  NEWS :  חמאס ניצח בסבב בעזה ;  הפסקת האש היא טעות
44% ממשתתפי סקר מכון  " פאנלס פוליטיקס "  סבורים כי חמאס יצא כשידו על העליונה בסבב ההסלמה בשבת - לעומת 27% שסברו כי ישראל היא שניצחה .  61% מהמשיבים סברו כי ישראל הייתה צריכה לסרב להפסקת האש עם חמאס - לעומת 27% שתמכו במהלך

