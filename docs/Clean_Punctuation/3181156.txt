נוסעים נכבדים :  שרה נתניהו חוזרת למדי הדיילת
מהיוניפורם החדש של הגברת שרה נתניהו ,  תמונות הביקיני המשגעות של נעמי קמפבל ועד לחגיגות יום ההולדת של מלכת הפופ הנצחית ,  מדונה .  אלו הם רגעי הסטייל שעשו לנו את השבוע 
" נוסעים נכבדים ,  יציאות החירום הן מכאן ,  כאן וכאן ".  שרה נתניהו הגיעה השבוע להשקת הדרימליינר החדש של אל על ,  ועשתה קאמבק לימים בהם עבדה כדיילת .  אשת ראש הממשלה לבשה לכבוד הטקס את מדי הרטרו שלה ,  אך הפעם היא לא תעזור לכם להרים את הטרול לתאי האחסון .  
נעמי קמפבל בת ה-48 היא ככל הנראה הדוגמנית בעלת הגנטיקה המושלמת ביקום ,  ובשלל תמונות אינסטוש שלה היא תדגים לכן כיצד ללבוש נכון את בגד הים .  אבזרו אותו עם כובע קש ,  משקפי שמש מוגזמים ,  שרשרת בטן אתנית וטורבן שחור לבד הייר דיי .  
שיתוף הפעולה בין המוזיקאי פארל וויליאמס למותג אדידס חוזר ובגדול ,  וכעת הם משיקים את קולקציית סתיו-חורף שלהם תחת השם SOLAHU .  נעליים ופריטי לבוש אופנתיים בהשראת מזרח אפריקה ,  צבעים נועזים וחשק כללי לצאת לריצה .  
המלכה הנצחית ,  מדונה ,  חוגגת 60 שנות קיום ,  ולרגל האירוע בנות המערכת החליטו לבדוק מה עבר על פרצופה של הכוכבת לאורך השנים .  הגיל עושה את שלו וגם עין לא מקצועית תבחין במספר טיפולים קוסמטיים :  הרמות באיזור עצמות הלחיים ,  קצת מתיחות וכמובן חומצה היאלורונית בשפתיים .  שיפוצים זה ממש לא משהו שצריך להתבייש בו ,  רק לשנה הבאה תבררי עם קייט בלאנשט מי המנתח שלה - אצלה זה נראה יותר טוב .  
מרינה מקסימיליאן חוזרת בפרויקט מוזיקלי חדש ,  אבל אנחנו כמובן נתמקד בקליפ המרענן שלה ובלוקים המוגזמים .  הכוכבת צירפה אליה שלל נשים שופעות וסקסיות והרימה קליפ מרשים לשיר  " zero "  עם אאוטפיטים ופריימים שלא היו מביישים את גברת גאגא או קווין בי .  ככה עושים חו"ל בישראל .  

נוסעים נכבדים :  שרה נתניהו חוזרת למדי הדיילת
מהיוניפורם החדש של הגברת שרה נתניהו ,  תמונות הביקיני המשגעות של נעמי קמפבל ועד לחגיגות יום ההולדת של מלכת הפופ הנצחית ,  מדונה .  אלו הם רגעי הסטייל שעשו לנו את השבוע

