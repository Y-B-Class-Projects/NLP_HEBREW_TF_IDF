נתניהו :  תומך בפונדקאות ללהט"ב ,  אך אין לנו הרוב הדרוש לכך בקואליציה
על פי בקשה של 40 חברי כנסת ,  קיימה המליאה דיון על דרישות קהילת הלהט"ב בסוגיית הפונדקאות ,  בנוכחות ראש הממשלה .  נתניהו : " כשיהיה לנו את הרוב - נעביר את החקיקה ".  ח"כ שמולי לרה"מ : " הבט בעיניי ואמור לי שאיני מספיק טוב להיות אבא "
 מליאת הכנסת קיימה היום  ( רביעי )  דיון בהשתתפות ראש הממשלה בנימין נתניהו על פי בקשתם של 40 חברי כנסת על  " האפליה המבישה של הממשלה את הקהילה הלהט"בית בחוק הפונדקאות ".  את הדיון יזמה סיעת 'יש עתיד' יחד עם שאר סיעות האופוזיציה ,  זאת במטרה להביך את נתניהו על כך שאינו מקדם את הבטחתו לאפשר פונדקאות לאבות יחידנים בישראל .  
במהלך הדיון עלו לדבר מספר חברי כנסת ביניהם ח"כ איציק שמולי  ( המחנה הציוני )  ,  ח"כ יעל רוזין  ( מרצ )  ,  ח"כ יאיר לפיד  ( יש עתיד )  ,  עפר שלח  ( יש עתיד )  וח"כ ציפי לבני  ( המחנה הציוני )  .  בסיום עלה ראש הממשלה לנאום ,  ולאחר מכן התקיימה הצבעה על הודעתו .  דיון המליאה נמשך שעתיים .
 עוד בוואלה !  NEWS"דלת הבית סגורה ,  ואין מי שיפתח אותה ":  משפחת עטר נטמנתהנתק עם יהב - והכתם מהעבר :  הד"ר המסתורית שהשתלטה על חיפההמכון לרפואה משפטית :  יש לבצע בדיקות נוספות בתיק תאיר ראדה 
נתניהו עלה לנאום ,  אך בפתח דבריו לא התייחס לנושא המדובר אלא הספיד את ח"כ דוד אזולאי שנפטר אתמול ,  ובנוסף ,  סיכם את דעתו על תוצאות הבחירות לרשויות המקומיות .  
נתניהו פנה להגיב לדברי חברי הכנסת בסוגיית הלהט"ב ,  ואמר כי דברי ח"כ איציק שמולי ריגשו אותו . " הקשבתי במיוחד לדברים המרגשים של ח"כ שמולי ,  וגם לכם .  אני שומע אמירות על הרס הדמוקרטיה בישראל ,  על קץ החיים הדמוקרטים במדינה .  אמירות מופכרות שעומדות בסתירה מוחלטת למה שראינו אתמול ברחבי הארץ - חגיגה דמוקרטית ".  
נתניהו הוסיף , " את העמדה העקרונית שלי בנוגע לפונדקאות עבור אבות יחידינים כבר הבעתי בעבר .  זה לא עניין של ימין או שמאל .  זה עניין אישי ואנושי .  אני ורעייתי סייענו לגברים ונשים רבים מהקהילה הלהט"בית .  ביקשתי מח"כ אמיר אוחנה לגבש הצעת החוק שיהיה ניתן להעבירה בתמיכת כל סיעות הקואליציה .  הצעת החוק תעלה בחודש הבא לוועדת השרים לחקיקה .  שמעתי את דבריכם ,  וגם סיפורים של זוגות רבים ,  הזדהנו עם הרצון שלהם להקים משפחה ולהביא ילדים לעולם ".  ראש הממשלה סיים ואמר , " אני תומך בכך אבל אין לנו את הרוב הדרוש בקואליציה להעביר את החוק .  כשיהיה לנו את הרוב הזה - נעביר את החקיקה ". 
אמירה זו גררה לצעקות מהאופוזיציה , " אתה מזלזל בנו .  יש לך רוב בכנסת ".  
יו"ר יש עתיד ח"כ יאיר לפיד פתח את הדיון במליאה ,  ובדבריו האשים את נתניהו ולשכתו על ש"שלושה ימים ניסיתם לברוח מהדיון הזה ".  לפיד טען כי הסיבה שבגללה נתניהו רצה לדחות את הדיון היא כי  " לא רצית שאף אדם יזכיר לך ציטוט שלך מתוך סרטון ,  שבו אמרת כי 'לאימהות יחידניות יש זכות להליך פונדקאות ,  אבל לאבות יחידנים אין זכות כזו - זה פשוט לא הוגן וצריך לתקן את זה ולכן הודעתי שאתמוך בתיקון החוק ".  לפיד האשים את נתניהו בכך שהצביע נגד התיקון לחוק ,  יומיים בלבד אחרי שהבטיח לקדם אותו בכנסת , " למה ?  כי כרגיל נכנעת לחרדים .  כמו שנכנעת בחוק הגיוס ,  בחוק המרכולים ,  בלימודי הליב"ה או בכל דבר שעלול לסכן את הקואליציה שלך ".  לפיד הוסיף , " רק שבדרך שברת את ליבם של אלפי זוגות צעירים .  אחרי שניבחר נעביר את חוק הפונדקאות ותתבייש לך ".  
ח"כ עפר שלח ,  יו"ר סיעת יש עתיד ואשר יזם את דיון ה-40 החתימות בנושא הפונדקאות : " הבטחנו שראש הממשלה ייאלץ לעמוד בפני הכנסת והציבור ולהסביר למה לא עמד בהבטחות השווא שלו לקהילת הלהט"ב .  הבטחנו וקיימנו .  ראש הממשלה הבטיח ולא קיים ,  ועל זה לא נרפה ממנו ".  
גם ח"כ איציק שמולי  ( המחנה הציוני )  ,  הנמנה עם קהילת הלהט"ב פנה במהלך הדיון לנתניהו ואף ביקש ממנו להסתכל בעינייו במהלך דבריו . " תסתכל לי בעיניים ותגיד לי שאני לא מספיק טוב כדי להיות אבא במדינה הזו ",  אמר . " אתה הבטחת והיום החוק נפל פעם נוספת .  היינו סוג ב' ונותרנו סוג ב' .  מילים ,  אמפתיה וחיבוקים לא יעזרו יותר .  אנחנו דורשים שוויון ,  שוויון ,  שוויון .  לא רק בשבילנו - אלא גם בשביל המדינה .  ביהמ"ש העליון אמר כמה פעמים שיש פה אפליה פסולה .  העוול פה זועק לשמיים .  אני רוצה שתסתכל לי בעיניים ,  איך יגאל עמיר יכול להיות אבא ואני לא ?  איך טרוריסטים בכלא יכולים להתייחד ואני לא ?  למה אני צריך לשבת פה בדמעות רק כי יש עריצות בקואליציה שלך .  לא ביקשו ממך להוביל מצעד גאווה אלא רק דבר אחד לקבל לכפות על הקואליציה שלך לקבל את העיקרון של ואהבת לרעך כמוך ,  של חיה ותן לחיות .  בסוף ,  הכל בידיים שלך .  אנחנו לא שווים פחות ".  מיד לאחר דבריו ,  חבריו לאופוזיציה חיבקו אותו והביעו את תמיכתם .  
מוקדם יותר היום דחתה מליאת הכנסת בקריאה טרומית שתי הצעות חוק ,  שיזמו חברי הכנסת יעל גרמן  ( יש עתיד )  ואיציק שמולי  ( המחנה הציוני )  ,  שנועדו לאפשר הליך פונדקאות לאבות יחידנים .  ראש הממשלה בנימין נתניהו שהבהיר במושב הקיץ הקודם כי הוא תומך בתיקון המדובר ,  נעדר מההצבעה שהתקיימה .  חברי הכנסת אמיר אוחנה ושרן השכל  ( הליכוד )  הצביעו בעדה .  
ח"כ יעקב אשר  ( יהדות התורה )  ,  היחיד מבין הח"כים החרדים שהשתתף בדיון ,  אמר כי לדיון יש  " מטרה אחת ".  הוא פנה לראש הממשלה בשאלה , " אתה יודע מה המטרה ?  המטרה זו אתה וממשלתך .  הדיון לגיטימי כי הם מהאופוזיציה וזה בסדר ,  אבל מאחר שהממשלה הזו טובה לעם ישראל ועושה מה שלא עשו ממשלות אחרות ,  לא נותר לי אלא לאחל לך - המשך בכוחך זה ".  אשר ניצל את המשך דבריו להתנגדותו לפסקת ההתגברות בסוגיית המסתננים .  
ח"כ מיכל רוזין  ( מרצ )  פנתה לראש הממשלה במליאה ואמרה לו , " כשאתה משוויץ בכמה אנחנו ליברלים ופתוחים ומקבלים את הקהילה הגאה ,  למה אתה מתכוון ?  על זה שגברים הומוסקסואלים צריכים להגיד תודה שלא זורקים אותם מגגות כמו בארצות אחרות ?  כי אז אין לנו כל כך במה להשוויץ ".  רוזין הוסיפה , " בכל שנות שלטונך מעולם לא הטבת עם הקהילה ,  אך אמרת בריש גלי שחבריה וחברותיה שווים בפני החוק .  אולי זה הזמן להעלות חוקים שיתקנו את העוול ויהפכו את בנות ובני הקהילה הלהט"בית לשווים בין שווים ".  
מחאת הקהילה הלהט"בית צברה תאוצה לאחר שנתניהו הביע במושב הקיץ של הכנסת תמיכה בפונדקאות לאבות יחידנים ,  זאת בעקבות לחץ ציבורי ופוליטי שהופעל עליו .  עם זאת יומיים לאחר תמיכתו ,  הצביע במליאה נגד ההסתייגות להצעת החוק שהייתה אמורה לאפשר זאת .  החוק אושר בשלוש-קריאות אך החריג אבות יחידנים .  בליכוד טענו בתגובה כי נתניהו יתמוך בהצעת החוק שתובא במושב הנוכחי ,  אך מאז לא קודמה ההצעה עקב התנגדותם של הסיעות החרדיות בקואליציה .
 מחאת הקהילה ותומכיה התפתחה לאירועי עצרות שהתקיימו בערים הגדולות ברחבי הארץ .  בגיבוי מקומות עבודה רבים הכריזו חברי הקהילה על שביתה - במחאה על חקיקת חוק הפונדקאות שמונע מהם לבצע את ההליך בישראל .  

נתניהו :  תומך בפונדקאות ללהט"ב ,  אך אין לנו הרוב הדרוש לכך בקואליציה
על פי בקשה של 40 חברי כנסת ,  קיימה המליאה דיון על דרישות קהילת הלהט"ב בסוגיית הפונדקאות ,  בנוכחות ראש הממשלה .  נתניהו : " כשיהיה לנו את הרוב - נעביר את החקיקה ".  ח"כ שמולי לרה"מ : " הבט בעיניי ואמור לי שאיני מספיק טוב להיות אבא "
 
