הפלסטינים מברכים על הקפאת תכנית ההפרדה : " טוב שבוטל ,  זה גזעני "
 החלטתו של יעלון שלא להוציא לפועל את קווי התחבורה הנפרדים ביהודה ושומרון ,  התקבלה בהקלה בקרב פועלים ערבים שעובדים בישראל וחוזרים מדי יום לגדה . " קשה לנו ,  אנחנו רוצים להביא אוכל לילדים "
 אחרי הביקורת שנשמעה במערכת הפוליטית על החלטתם של ראש הממשלה בנימין נתניהו ושר הביטחון משה יעלון להפעיל קווי תחבורה ציבורית נפרדים לפלסטינים וישראלים ,  הודיע היום  ( רביעי )  יעלון כי התכנית תוקפא .  מי שמברכים על ההחלטה הם הפלסטינים שעובדים בישראל ועושים את דרכם חזרה לגדה המערבית מדי יום . " זה גזעני לומר שאסור לנו לנסוע עם מתנחלים ,  טוב שהדבר הזה שונה בחזרה ",  אמר פועל במעבר אייל בשעות אחר הצהריים ,  שביקש לשמור על אנונימיות מחשש שאישור העבודה שלו יילקח ממנו .
 לפי ההחלטה שהוקפאה ,  חזרתם של פועלים פלסטינים לגדה תיעשה דרך ארבעה מעברים בלבד :  אייל ,  ריחן ,  הל"ה ואליהו .  משמעות הדבר היא שהפלסטינים לא יוכלו לחזור בתחבורה הציבורית עם המתנחלים ,  ושהייתם בדרכים תתארך . " אנשים מתעייפים לבוא למעבר ,  להיכנס ולהירשם .  זה מאוד קשה .  אנשים קמים ב-04:00-03:00 לפנות בוקר כדי לבוא לעבוד ,  להביא אוכל לילדים ,  וצריך שזה יהיה קל יותר ",  אמר מע'אר .  
לקריאה נוספת:גדעון סער נגד יעלון :  ההפרדה באוטובוסים גורמת נזק חמור לישראלפרוטוקול הדיון בהפרדה באוטובוסים בשומרון : " זה ייגמר ברצח "  
לדבריו ,  הנהלים עליהם הוחלט עלולים היו לפגוע בפרנסתו . " צריך יותר מדרך אחת כדי לחזור .  כאן ,  אם אני מתעכב והמעבר נסגר ,  מה אני אעשה ..  .  ואם אני לא חוזר למחרת בבוקר לא יתנו לי לעבור וזה קשה מאוד .  גם בעל הבית יכול לעכב אותי אם אני לא אעשה מה שהוא אומר ..  .  הוא לא ייתן לי אישור .  צריך לעשות את זה קל .  טוב שזה בוטל ",  אמר .  
פועל אחר מוסיף כי צמצום מספר המעברים המותרים לפלסטינים מקשה עליהם מאוד . " נגיד שאני עובד בכפר סבא או בתל אביב ,  הכי טוב לנסוע זה באוטובוס  תוך זמן קצר אני מגיע לכפר שלי .  לבוא דווקא מפה זה מאוד קשה והדרך ארוכה בהרבה ",  אמר . " בשביל מה עשו את זה ?  למה סתם להקשות ?  טוב שזה בוטל ".  
בשעות הצהריים ,  זמן קצר לאחר ההחלטה על ההקפאה ,  הכחיש יעלון את השתלשלות האירועים . " אין שום הפרדה בנסיעה בין ערבים ליהודים באוטובוסים בתחבורה הציבורית ביהודה ושומרון ",  קבע שר הביטחון . " לא היה שום דיון על זה ,  לא התקבלה שום החלטה על זה ולא תתקבל שום החלטה על זה ". 
לדבריו ,  מדובר בבדיקה לגיטימית של מדינה ריבונית . " קיימת פרצה ביטחונית ,  שזיהה אותה גם מבקר המדינה בדוח שהוציא כבר ב-2011 ,  שאין שום בקרה על אלה שיוצאים לעבוד בישראל בחזרתם .  ובעצם התחלנו השבוע פיילוט ,  ניסוי ,  בארבעה מעברים ביהודה ושומרון ,  של בדיקת הפועלים היוצאים לעבוד בישראל ,  בדיקתם כאשר הם חוזרים .  סגירת מעגל .  כל מדינה מתוקנת רשאית ובמיוחד במצב הביטחוני הרגיש שלנו ,  לבדוק את הנכנסים והיוצאים .  בזה מדובר ולא בשום דבר אחר ".  
גורמים במערכת הביטחון אמרו כי התכנית לא צפויה לצאת לפועל בזמן הקרוב .  לטענתם ,  הפיילוט נגנז בשלב זה ,  וטרם ברור מה יעלה בגורלה .  כמו כן ,  קצינים בכירים בפיקוד מרכז ,  שנחשפו לפרטי התכנית ,  הביעו הסתייגות מהמהלך וטענו כי יש למצוא דרכים אחרות על מנת לשמר את היציבות הביטחונית באזור ,  וכן להימנע מפעולות המגבירות את המתיחות בין הצדדים .
 לפניות לכתב שבתי בנדט :  sben72@walla.co.ilלפניות לכתב אמיר בוחבוט :  amirbohbot@walla.com 

הפלסטינים מברכים על הקפאת תכנית ההפרדה : " טוב שבוטל ,  זה גזעני "
 החלטתו של יעלון שלא להוציא לפועל את קווי התחבורה הנפרדים ביהודה ושומרון ,  התקבלה בהקלה בקרב פועלים ערבים שעובדים בישראל וחוזרים מדי יום לגדה . " קשה לנו ,  אנחנו רוצים להביא אוכל לילדים "
 
