לקראת הסכם ?  התקדמות במו"מ בין הליכוד-ביתנו ויש עתיד
הערב דווח כי הצדדים עשויים לסכם כבר הלילה את כניסת מפלגתו של לפיד לקואליציה של נתניהו .  עם זאת ב"יש עתיד "  הכחישו : " אין התקדמות ,  לליכוד יש אינטרס לייצר ספינים "
 המשא ומתן הקואליציוני צובר תאוצה :  הערב  ( חמישי )  דווח בחדשות ערוץ 2 כי נציגי הליכוד ו"יש עתיד "  נמצאים על סף סיכום על כניסת מפלגתו של יאיר לפיד לקואליציה .  על פי הדיווח ,  גורמים בשתי המפלגות מעריכים כי ראש הממשלה בנימין נתניהו ולפיד ייפגשו עוד הלילה כדי לסכם על הפרטים האחרונים .  גורם מטעם  " יש עתיד ",  המעורה בפרטי המשא ומתן ,  אמר כי  " אם נסכים על מספר מצומצם של שרים בממשלה ,  לא תהיה לנו בעיה עם תפקידי השרים שנקבל ". 
מנגד ,  דוברות  " יש עתיד "  הכחישו את הדיווח ,  ואמרו כי הם בגדר ספין בלבד ,  שלליכוד יש אינטרס לייצר ".  בנוסף ,  בשיחה עם וואלה !  חדשות ,  דחתה הדוברת נילי רייכמן את הדיווחים בכלי התקשורת השונים לפיהם קיימת התקדמות במשא ומתן הקואליציוני .  
על פי הדיווח בערוץ 2 ,  יו"ר  " יש עתיד "  צפוי לוותר על תיק החוץ ,  אשר גורמים בליכוד אמרו בימים האחרונים כי הוצע לו ,  ויקבל תיקים אחרים עבור חברי מפלגתו .  עוד דווח כי לפיד ,  שדרש להוריד את מספר השרים ל-18 ,  יתפשר על 23 שרים בממשלה הבאה .  ההערכה היא כי כבר ברביעי או חמישי הבא תושבע ממשלה חדשה .  בממשלה הנוכחית מכהנים 29 שרים ו-7 סגני שרים .
 רק אתמול דווח כי נציגי  " יש עתיד "  ביטלו פגישת משא ומתן קואליציוני עם נציגי הליכוד-ביתנו בכפר המכבייה ברמת גן .  ככל הנראה ,  העילה לביטול הפגישה שהייתה אמורה להיערך אתמול בבוקר היא חוסר הגעה להסכמה על מספר השרים בממשלה הבאה .  
השבוע ,  כאמור ,  טענו בכירים בליכוד כי לפיד קיבל הצעה לכהן כשר האוצר בממשלה הקרובה . " אחרי שבכל מערכת הבחירות הוא שאל 'איפה הכסף ? ' ,  יש לו אפשרות להיות אחראי על המקום שבו נמצא הכסף ",  תהו גורמים בליכוד על כך שלפיד טרם השיב להצעה .  במקביל הוסיפו הגורמים כי הליכוד-ביתנו הדגיש כי תיק החוץ יישאר בידי המפלגה .  מוקדם יותר טענו מקורבי יו"ר הבית היהודי ,  כי נפתלי בנט נענה להצעת נתניהו לכהן כשר האוצר בממשלה הבאה .  לטענתם ,  הסכמת בנט הייתה מתואמת עם לפיד .  בבית היהודי הכחישו את היענותו של בנט להצעה שכזו .  
ביום שבת האחרון נועדו לפיד ונתניהו בחשאי .  הפגישה ,  שלא ברור בשלב זה מה ,  אם בכלל ,  סוכם בה ,  נערכה בימים שבהם הולך ומסתמן כי יש עתיד ,  לצד מפלגת הבית היהודי בראשות נפתלי בנט ,  יהיו שתי השותפות הבכירות של הליכוד-ביתנו בקואליציה המתהווה ,  על חשבון המפלגות החרדיות .  לפני כן קיים נתניהו פגישות גלויות עם בנט ועם ראשי ש"ס .
 הלילה הכחישו  " יש עתיד "  והבית היהודי את הדיווחים לפיהם דרשו את תיק האוצר לבנט ואת תיק החוץ ללפיד כתנאי לכניסתם לממשלה . " ראיתי גם את הפרסומים לפיהם נפתלי בנט ואני מציבים אולטימטום לראש הממשלה בעניין התיקים .  זה אינו נכון כמובן ,  וגם לא מכובד ",  כתב לפיד בעמוד הפייסבוק שלו .  לדברי לפיד , " מדובר בניסיון שקוף להסיח את הדעת מהנושאים האמיתיים .  למה זה שקוף ?  כי אפילו בליכוד מודים שאילו כל מה שעניין אותי זה תיק ,  יכולתי להיות שר בכיר כבר לפני חודש ".  
כותרות נוספות מהמשא ומתן הקואליציוניחוץ ,  אוצר והורדת ידיים :  מדריך הספינים בדרך לממשלהלפיד ובנט מכחישים חלוקת תיקים :  ניסיון שקוף להסחת דעתמשבר במומ הקואליציוני :  יש עתיד ביטלה פגישה עם הליכוד 

לקראת הסכם ?  התקדמות במו"מ בין הליכוד-ביתנו ויש עתיד
הערב דווח כי הצדדים עשויים לסכם כבר הלילה את כניסת מפלגתו של לפיד לקואליציה של נתניהו .  עם זאת ב"יש עתיד "  הכחישו : " אין התקדמות ,  לליכוד יש אינטרס לייצר ספינים "
 
