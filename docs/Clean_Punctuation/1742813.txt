ארה"ב לפלסטינים :  אל תפסלו את הצעת נתניהו
ארה"ב התייחסה להצעת נתניהו לפלסטינים ,  לפיה ההקפאה תימשך בתמורה להכרה במדינה יהודית . " הצדדים צריכים לנסות לייצר תנאים ולגבש נוסחה לקידום המו"מ ,  תוך מחויבות פוליטית "
 ארצות הברית קוראת לרשות הפלסטינית להשיב בהצעה נגדית להצעתו של ראש הממשלה בנימין נתניהו ,  אשר אמר אתמול כי יסכים להשהות את הבנייה בגדה המערבית בחודשיים בתמורה להכרה פלסטינית בישראל כמדינת העם היהודי .  זאת אף על פי שגורמים בכירים ברשות ,  פסלו על הסף את ההצעה וכינו אותה  " גזענית ".  משנשאל בדבר הצעת נתניהו במהלך תדרוך עיתונאים בוושינגטון ,  אמר דובר מחלקת המדינה האמריקאית פיליפ קראולי הערב  ( שלישי )  כי שני הצדדים צריכים להמשיך במאמצים על מנת  " ליצור את התנאים שיאפשרו את המשך המשא ומתן ".  
קראולי הוסיף כי הממשל האמריקאי ממשיך  " להציע רעיונות במטרה לקדם את התהליך לקראת הסכם קבע בתוך 11 חודשים ,  ואין בכוונתנו להתעמת עם נושא זה כל מספר שבועות .  לכן הצדדים צריכים להביע את מחויבותם הפוליטית להישאר במו"מ לזמן רב ככל שניתן ".  על דברי נתניהו אמר קראולי כי הוא  " הציע את מחשבותיו בנושא מה שהוא חושב שהוא יכול לתרום לקידום השיחות ומה שיהיה נכון עבור עמו ". 
לדבריו , " אנו מעוניינים לראות את המשך המו"מ הישיר ,  אך כעת יש הפוגה במגעים על רקע ההקפאה והבנייה בהתנחלויות ".  עם זאת ,  קראולי הביע את תקוותו כי הפלסטינים ישקלו שוב את הדרכים שבהן ניתן יהיה לקיים בהצלחה את השיחות . " אנו מקווים שניתן יהיה לנסח נוסחה מתאימה ולגבש תנאים שיאפשרו לשני הצדדים ליצור את המחויבות הפוליטית לשם הישארות בשיחות ".  ואמנם קראולי ציין כי  " בסופו של דבר ,  ההחלטה הזו תלויה בשני הצדדים .  הוא הוסיף בנושא הצעתו של נתניהו כי זו לא מתפקידה של ארצות הברית לאמץ עמדה כזו או אחרת .
 אתמול בנאומו בפתח כנס החורף של מושב הכנסת החדש ,  הציע נתניהו לפלסטינים לפלסטינים להכיר בישראל כמדינת העם היהודי בתמורה להמשך הקפאת הבנייה בהתנחלויות .  לדבריו , " אם ההנהגה הפלסטינית תאמר בצורה חד משמעית לעמה שהיא מכירה בישראל כמדינת הלאום של העם היהודי ,  אהיה מוכן לכנס את ממשלתי ולבקש השהיה נוספת של הבנייה ".  נתניהו הוסיף ואמר כי  " כשם שהפלסטינים מצפים שאנו נכיר במדינה הפלסטינית כמדינת הלאום שלהם ,  כך אנו מצפים שהם יכירו במדינת ישראל כמדינת הלאום שלנו ". 
התגובה הפלסטינית לא איחרה להגיע .  נביל אבו רודיינה ,  דוברו של אבו מאזן ,  אמר מספר שעות לאחר מכן כי כי החזרה למשא ומתן בחסות אמריקאית מחייבת את ישראל להקפיא את הבנייה בגדה וכי  " לנושא של יהדות המדינה אין כל קשר למשא ומתן ".  ראש צוות המשא ומתן הפלסטיני ,  ד"ר סאיב עריקאת ,  הצהיר כי  " אנו דוחים בתוקף את כל המשחקים הישראליים האלה .  אי אפשר לכרוך בין הדרישות הגזעניות של נתניהו לבין הדרישה להפסיק את הבנייה בהתנחלויות לשם הקמת מדינה ". 

ארה"ב לפלסטינים :  אל תפסלו את הצעת נתניהו
ארה"ב התייחסה להצעת נתניהו לפלסטינים ,  לפיה ההקפאה תימשך בתמורה להכרה במדינה יהודית . " הצדדים צריכים לנסות לייצר תנאים ולגבש נוסחה לקידום המו"מ ,  תוך מחויבות פוליטית "
 
