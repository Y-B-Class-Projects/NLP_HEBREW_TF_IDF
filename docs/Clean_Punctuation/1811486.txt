תלונה רשמית למבקר :  חקור גם טיסות לבני וחסון
בליכוד מגיבים לחקירת המבקר את  " ביביטורס ":  ח"כ לוין פנה למבקר המדינה ,  וביקש ממנו כי יחקור גם טיסות של יו"ר האופוזיציה ושל ח"כ יואל חסון . " אין מקום להפלות את רה"מ ",  כתב
יו"ר ועדת הכנסת ,  ח"כ יריב לוין  ( ליכוד )  ,  פנה אמש  ( חמישי )  אל מבקר המדינה ,  מיכה לינדנשטראוס ,  וביקש ממנו כי בהמשך לחקירתו אודות נסיעותיו לחו"ל של ראש הממשלה ,  בנימין נתניהו ,  יבדוק המבקר גם את נסיעותיהם לחו"ל של אישי ציבור אחרים .  במכתב ששלח למבקר כתב לוין כי  " על פי ההודעות שפורסמו בשם משרדך ,  מתקיימת בדיקה של נסיעות אלה בהתייחס לראש הממשלה בנימין נתניהו ולרעייתו בלבד ,  תוך הימנעות בלתי מוסברת מבדיקתן של כל אותן אלפי נסיעות הדומות במהותן אשר בוצעו ע"י שורה ארוכה של אישי ציבור אחרים ".  
לוין הוסיף במכתבו כי לינדנשטראוס מבצע את הבדיקה  " בדרך ההופכת את בדיקת המבקר לכלי ניגוח אישי כלפי רה"מ ,  תחת קיומה של בדיקה מקיפה אשר תבטיח קביעת נורמות ראויות ביחס לכלל אישי הציבור אשר ביצעו ומבצעים נסיעות לחו"ל בהיקפים ניכרים ".  בין היתר ,  דרש לוין במכתבו לבדוק את נסיעותיהם של יו"ר האופוזיציה ,  ח"כ ציפי לבני  ( קדימה )  ושל יו"ר הוועדה לביקורת המדינה ,  ח"כ יואל חסון  ( קדימה )  . " די בעיון ראשוני ברשימת הנסיעות ,  הגופים והמממנים כדי להצביע על שורה ארוכה של נסיעות שראוי כי תיבדקנה בדיקה מעמיקה ומיידית ",  כתב לוין .  
יו"ר ועדת הכנסת הפנה את המבקר לנסיעות שביצעה לכאורה לבני לארצות הברית ,  ולשורה ארוכה של נסיעות ,  כך לדבריו ,  שביצע חסון לארצות הברית ,  ספרד ,  הודו ומדינות נוספות . " אין כל מקום או הצדקה להחרגתו של ראש הממשלה ולהתייחסות מפלה ביחס אליו לעומת אישים אחרים ",  ציין לוין במכתבו .  לוין סיים את מכתבו ואמר כי לטענתו ,  מן הראוי היה לפתוח בבדיקת נסיעותיהם של כל אישי הציבור מלכתחילה ,  שכן  " ממילא טובת הציבור והעניין גם יחד מחייבים היענות מידית לפנייתי זו ". 
אמש קיים מבקר המדינה ,  מיכה לינדנשטראוס ,  דיון מיוחד עם הצוות הבכיר במשרדו בהמשך לבחינה הראשונית שהתקיימה במשרד ,  בנוגע לתלונות שהגיעו על נסיעותיו של ראש הממשלה נתניהו לחו"ל ועל קבלת תרומות לבחירות .  
בעקבות הישיבה הוחלט כי משרד המבקר יבדוק בשלב זה נושאים הנתונים לסמכותו על פי החוק ,  בהם מה שנוגע לתרומות למימון הפריימריס של נתניהו ,  ומימון הנסיעות על ידי גורמים פרטיים שלא על פי הכללים למניעת ניגוד עניינים .  המבקר החליט עוד כי נושאים נוספים ייבדקו בהתאם להתפתחויות .
 בתוך כך ,  הגיש ראש הממשלה ,  בנימין נתניהו ,  תביעת דיבה כנגד חדשות 10 והעיתון  " מעריב "  על סך מיליון שקל מכל אחד מכלי התקשורת ,  בגין כתבה ששודרה במהדורת חדשות 10 וחשפה את התורמים לראש הממשלה בפריימריס וכתבה במעריב שעסקה בארוחת ערב שקיים נתניהו עם תורמים פוטנציאלים .
 
תלונה רשמית למבקר :  חקור גם טיסות לבני וחסון
בליכוד מגיבים לחקירת המבקר את  " ביביטורס ":  ח"כ לוין פנה למבקר המדינה ,  וביקש ממנו כי יחקור גם טיסות של יו"ר האופוזיציה ושל ח"כ יואל חסון . " אין מקום להפלות את רה"מ ",  כתב

