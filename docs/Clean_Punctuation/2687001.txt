איראן :  ישראל מתאמצת להפריע לשיחות הגרעין
שר החוץ האיראני האשים את  " התקשורת הפרו-ציונית "  בניסיון להרתיע את המערב מחתימה על הסכם עם ארצו . " אלה סימנים של ייאושם של מחרחרי מלחמה ",  כתב בעמוד הפייסבוק הרשמי
שר החוץ של איראן ,  מוחמד ג'וואד זריף ,  האשים אתמול  ( שישי )  את ישראל בכך שהיא מנסה לערער על ההתקדמות שהושגה במהלך דיוני הגרעין עם המעצמות .  זריף כתב בעמוד הפייסבוק שלו כי  " יש סבירות גבוהה שהשיחות יופרעו במאמצים שונים "  על ידי ישראל .  הוא טען כי התקשורת  " הפרו-ציונית "  מנסה להרתיע את המערב מחתימה על הסכמים עם איראן . " אלה סימנים של ייאושם של מחרחרי מלחמה ",  כתב .
 אתמול בבוקר דווח ב"ניו יורק טיימס "  כי ממשל אובמה שוקל להקל את הסנקציות על איראן ולאפשר לה גישה למיליארדי דולרים שהוקפאו .  על פי הדיווח ,  הצעד נשקל בשל סבב השיחות עם איראן על תכניתה הגרעינית ,  שהוגדר בעיתון כ"מבטיח ".  גורם בממשל מסר כי הכספים יופשרו אם האיראנים ינקטו צעדים ספציפיים להאטת תכנית הגרעין .  
בממשל שוקלים לשחרר נכסים שהוקפאו ,  באופן שלא יצריך שינוי של הסנקציות  מהלך שעלול לגרום לקשיים פוליטיים ודיפלומטיים .  כך ירוויח אובמה גמישות במשא ומתן ,  שתאפשר לו להגיב למחוות איראניות .  אף שהשיחות שנערכו השבוע בז'נבה לא הניבו פריצת דרך ,  גורמים בוושינגטון ציינו כי נציגי איראן היו גלויים וענייניים יותר מבעבר .  
ראש הממשלה ,  בנימין נתניהו ,  השקיע את עיקר מרצו בחודש האחרון בניסיון לשכנע את מדינות המערב ,  ובראשן ארה"ב ,  לא להקל את הסנקציות על איראן לפני שזו תפרק לחלוטין את תכנית הגרעין הצבאית שלה .  עם זאת ,  בתום הסבב הראשון של שיחות הגרעין בין איראן למעצמות ,  מסתמן כי שש המעצמות  ארה"ב ,  סין ,  רוסיה ,  בריטניה ,  צרפת וגרמניה  עשויות לחתום עם איראן על הסכם רב-שלבי ,  שיכלול הקלה הדרגתית בסנקציות על המדינה לאורך כחצי שנה .  הסכם כזה עדיין רחוק ,  אך עצם האפשרות שיתממש מציבה את ישראל בבידוד חסר תקדים בסוגיה האיראנית .
 בנאומו בפני עצרת האו"ם ובשורה של הופעות פומביות מאז ,  שב נתניהו וחזר על התנאים לכל הסכם עתידי עם איראן :  הפסקה מוחלטת של העשרת האורניום ,  הוצאת כל האורניום המועשר מתחומי איראן ,  סגירת המתקן הגרעיני בקום וסגירת מתקן המים הכבדים באראק .  נתניהו וגורמים בסביבתו שבו והדגישו גם את המסר ש"עדיף לא לחתום על הסכם מאשר לחתום על הסכם חלקי ",  ושבכל מקרה אין להקל את הסנקציות על איראן לפני שהיא תסכים לתנאים הללו ותבצע צעדים משמעותיים לקראתם .  עם זאת ,  בתום השיחות בז'נבה ברור כי המעצמות מתעלמות לחלוטין מארבעת התנאים .
 עוד על שיחות הגרעין של איראן והמעצמות:אובמה שוקל הפשרת נכסים איראנים בשווי מיליארדיםארה"ב :  ההצעה האיראנית - הרצינית ביותר אי פעם"איראן תאפשר ביקורות פתע באתרי הגרעין שלה "
  ( עדכון ראשון :  17:33 )  

איראן :  ישראל מתאמצת להפריע לשיחות הגרעין
שר החוץ האיראני האשים את  " התקשורת הפרו-ציונית "  בניסיון להרתיע את המערב מחתימה על הסכם עם ארצו . " אלה סימנים של ייאושם של מחרחרי מלחמה ",  כתב בעמוד הפייסבוק הרשמי

