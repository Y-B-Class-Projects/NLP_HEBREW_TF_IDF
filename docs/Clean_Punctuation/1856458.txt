ליליאן פרץ על פיטורי המטפלת : " מכירה את ההרגשה "
 עובדת המשק שתבעה את שרה נתניהו לפני כשנה וחצי סיפרה על התנהגותה המחפירה של רעיית ראש הממשלה . " מי שלא עבד תחת הלחצים שלה לא יבין ",  אמרה , " שרה הייתה חורקת שיניים "
 יותר משנה וחצי אחרי שהגישה תביעה נגד אשת ראש הממשלה שרה נתניהו ,  מנהלת משק הבית ליליאן פרץ ,  החליטה לשבור שתיקה .  בעקבות פיטוריה של העובדת שסעדה את אביו של שרה נתניהו ,  שסולקה בטענה שהתרשלה בעבודתה ,  הרגישה פרץ הזדהות עמה והתראיינה אמש  ( שישי )  לחדשות ערוץ 2 .
 פרץ סיפרה על היחס המחפיר שקיבלה ,  לדבריה ,  משרה נתניהו ,  במהלך  " כל שעות עבודתה ",  ואמרה כי  " מי שלא עבד בסביבתה ותחת הלחצים שהפעילה לא יבין זאת ".  עורך דינה של פרץ הוסיף כי מרשתו  " עבדה בתנאי עבדות אצל משפחת נתניהו ". 
עוד באותו נושא:המטפלת סיפרה בבכי : " אהבתי את משפחת נתניהו"המטפלת שהתלוננה על שרה נתניהו פוטרה מעבודתההמטפלת :  שרה נתניהו כינתה אותי  " זבל ",  אין לה לב
הפרשה האחרונה בלשכת ראש הממשלה נחשפה לאחר שטרה קומרי ,  מהגרת מנפאל ,  שהועסקה בסיעוד בטיפול באביה של שרה נתניהו שמואל בן ארצי ,  טענה שנחבלה בעקבות ויכוח סוער בינה לבין הגברת נתניהו ,  מה שהוביל בסופו של דבר לחילופי האשמות בין הצדדים ולבסוף לפיטוריה . " אני מכירה את ההרגשה הזו ,  של המטפלת ,  הרי עברתי את אותו ההליך שהיא עברה ",  אמרה פרץ הערב . " זה מחזיר אותי אחורה ",  סיפרה בכאב .
 על התנהגותה הקיצונית של שרה נתניהו אמרה פרץ כי רעיית ראש הממשלה  " רצה לכיוון שלך ,  'עושה' לך עם הידיים ומדברת אלייך :  'זה הבית שלי ,  תעשי מה שאני רוצה' ,  חורקת שיניים ומדברת לא יפה ".  
" אני לא סולחת לעצמי על זה שלא הרמתי את הרגליים שלי והלכתי ",  אמרה פרץ , " אני אחת כזו שסופגת וסופגת .  לא היה לי אז את הכוח לעזוב ".  כאשר נשאלה אם ראש הממשלה בנימין נתניהו היה מודע להתנהגותה של אשתו אמרה פרץ כי  " אין קשר לילדים ולאבא .  המלחמה שלי הייתה מולה .  היו פעמים שאמרתי לראש הממשלה  'ביבי ,  אתה לא יודע מה היא עושה לי' .  הוא תמיד רצה שיהיה שלום בית ".  
קומרי קיימה אתמול מסיבת עיתונאים במטה ארגון  " רופאים לזכויות אדם "  ביפו ,  ומסרה לתקשורת את גרסתה באשר לפיטוריה .  היא סיפרה שפוטרה שלשום מעבודתה מבלי שהתאפשר לה להיפרד מהאב ,  שמואל בן ארצי .  לטענתה ,  עובדי לשכת ראש הממשלה אילצו אותה לחתום על מכתב פיטורים בעברית ,  השולל את כל זכויותיה הסוציאליות ,  בהן התרעה מוקדמת ,  פיצויי פיטורים ,  ימי חופשה ,  ימי הבראה ואת שארית שכרה .
 עדכון ראשון :  21:29

ליליאן פרץ על פיטורי המטפלת : " מכירה את ההרגשה "
 עובדת המשק שתבעה את שרה נתניהו לפני כשנה וחצי סיפרה על התנהגותה המחפירה של רעיית ראש הממשלה . " מי שלא עבד תחת הלחצים שלה לא יבין ",  אמרה , " שרה הייתה חורקת שיניים "
 
