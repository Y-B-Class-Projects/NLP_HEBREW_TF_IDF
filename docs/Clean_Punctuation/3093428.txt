העירייה מנקה את רחובות דרום ת"א לקראת ביקור נתניהו : " מצג שווא "
 תושבי שכונת נווה שאנן טוענים כי העירייה ממרקת את האזור לקראת ביקור ראש הממשלה ושר הפנים - אחרי שנים של הזנחה : " התגלה לנו מחזה סוריאליסטי של מתקפת ניקיון ,  אנשי העירייה הם נוכלים עלובים ".  העירייה : " הניקיון לא תוגבר לרגל הביקור "
 בעקבות החלטת בג"ץ כי המדינה לא תוכל לגרש מבקשי מקלט למדינה שלישית בלי הסכמתם ותורשה לכלוא לחודשיים את מי שיסרב ,  והחלטת שר הפנים אריה דרעי לקדם תיקון לחוק שיאפשר זאת ,  מגיעים היום  ( חמישי )  ראש הממשלה בנימין נתניהו ודרעי לסיור ברחובות דרום תל אביב .  לקראת האירוע סגרה משטרת ישראל רחובות רבים באזור התחנה המרכזית וסביבתה לתנועת כלי רכב ,  וההיערכות מצד הרשויות גדולה .
 למרבה הפתעת תושבי דרום תל אביב ,  גם בעירייה החלו להיערך לקראת הגעתו של ראש הממשלה ופעלו עם רכבי ניקיון קיטור ומנקים שתודרכו לנקות את האזור ,  שביומיום לרוב מוזנח .  
לקריאה נוספת:בדרום תל אביב זועמים על פסיקת בג"ץ : " גזר דין מוות עבורנו"בג"ץ :  אפשר לגרש מבקשי מקלט למדינה שלישית ,  אך לא לכלוא ליותר מ-60 יוםלא מסבירים פנים :  ישראל בתחתית הדירוג העולמי ביחס למהגרים 
שפי פז ,  תושבת שכונת שפירא וממובילות המאבק לפינוי מבקשי המקלט משכונות דרום תל אביב ,  העלתה לעמוד הפייסבוק שלה תמונות של רכבי עירייה שוטפים את הרחובות .  לדבריה מדובר ברחובות שמעולם לא ראו טיפוח וניקיון מצד גורמי העירייה ,  שכן המטרה העיקרית של  " יוזמת הניקיון "  היא ליצור מצג שווא לקראת בואם של הפוליטיקאים והתקשורת .
" לראשונה זה שנים הסתובבתי בנווה שאנן והתפקעתי מצחוק .  זה היה אתמול ולעינינו נגלה מחזה סוריאליסטי של מתקפת ניקיון ",  כתבה פז , " הרחובות שלא ראו מעולם רכב שמנקה בקיטור קיבלו מקלחות עם סבון .  הפינה המצחינה בגדוד העברי פינת בני ברק בושמה בסילונות של מטהרי אוויר  ( זה לא עזר )  .  הכבישים צוחצחו והמדרכות מורקו .  אני לא אתפלא אם הבוקר המשטרה אספה את כל הנרקומנים והזונות ושלחה אותם לטיול לכינרת .  עיריית תל אביב ,  אתם נוכלים עלובים .  והכי צפויים .  בעיקר בגלל שזה באמת לא חשוב .  נתניהו לא בא לראות .  כבר דאגנו שהוא יראה כל מה שצריך .  הוא בא להגיד את דברו ".  
זה שנים שמלינים תושבי דרום תל אביב כי המערכות בשכונות קורסות לנוכח הצפיפות וההגעה של הנתינים הזרים לשכונותיהם כשבאמתחתם אין אישורי עבודה ,  ביטוחי בריאות והסדרת מעמדם .  לדבריהם ,  נוכחותם תחת המדיניות הנוכחית מעלה את רמת הכאוס וחוסר הביטחון בשכונות .  הטענות מופנות בעיקר לעיריית תל אביב שלדבריהם מפנה עורף אל שכונות הדרום ומעדיפה לעצום עיניים לנוכח המצב המתמשך .  אחרי שנתיים שחיכו תושבי דרום תל אביב להחלטת בג"ץ בעניין גירוש מבקשי המקלט למדינה שלישית ,  שלשום הכריע בית המשפט העליון כי המדינה לא תוכל לגרש אותם ללא הסכמתם ,  וכי מי שיסרב ייכלא למשך חודשיים לכל היותר .
 בימים הקרובים צפוי שר הפנים דרעי להיפגש עם שרת המשפטים איילת שקד ולדון איתה בתיקון החוק .  עמדת משרד המשפטים נכון לשעה זו היא דווקא להגיע להסכמות חדשות עם המדינה השלישית על קבלת מבקשי מקלט ,  גם אם בניגוד לרצונם ,  ולהימנע מהעברת תיקון לחוק .  במשרד הפנים מעריכים כי יתקשרו לקבל הסכמת המדיניות השלישיות ולכן מעדיפים להעביר את התיקון לחוק .  
מעיריית תל אביב נמסר בתגובה : " בניגוד לנטען ,  הניקיון לא תוגבר לרגל ביקור ראש הממשלה .  עיריית תל-אביב-יפו מנקה את האזור באופן תדיר ושוטף ונאלצת להשקיע עשרות מילוני שקלים בשנה על מנת לתחזק את שכונות דרום העיר ,  עקב העומס והקשיים שנוצרו בעקבות הגעת הזרים ולנוכח ההתעלמות המתמשכת של הממשלה מהבעיה ".  

העירייה מנקה את רחובות דרום ת"א לקראת ביקור נתניהו : " מצג שווא "
 תושבי שכונת נווה שאנן טוענים כי העירייה ממרקת את האזור לקראת ביקור ראש הממשלה ושר הפנים - אחרי שנים של הזנחה : " התגלה לנו מחזה סוריאליסטי של מתקפת ניקיון ,  אנשי העירייה הם נוכלים עלובים ".  העירייה : " הניקיון לא תוגבר לרגל הביקור "
 
