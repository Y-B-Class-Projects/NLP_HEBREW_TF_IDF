מופז לנתניהו : " מעמד הביניים משלם ביוקר על מחדלייך "
 בפתח ישיבת ועדת החוץ והביטחון של הכנסת הבוקר  ( שני )  בחר יו"ר הוועדה ,  ח"כ שאול מופז  ( קדימה )  ,  להקדיש את דבריו דווקא לנושא מחאת האוהלים ,  זאת למרות שהדיון הוגדר כדיון מדיני .  מופז תקף את ראש הממשלה ,  בנימין נתניהו ,  שהשתתף בדיון ואמר כי  " מעמד הביניים משלם ביוקר על מחדלייך ומחדלי ממשלתך בתחום החברתי והכלכלי .  אבוי לנו אם בספטמבר הוא ישלם על מחדלייך בתחום המדיני ".  מופז הביע דאגתו ושאל  " האם יידרשו עשרות אלפי הצעירים האלה ללבוש מדים רק בגלל חוסר היוזמה וחוסר הרצון שלך להוביל מהלך מדיני ?  ".  עוד אמר מופז כי הוא מקווה שנתניהו לא יהפוך את מערכת הביטחון ל"שעיר לעזאזל של שינוי סדר העדיפויות הלאומי החשוב כל כך ",  והוסיף כי  " הוועדה תדרוש להיות מעורבת בכל שינוי בתקציב הביטחון .  התקציב שהגשת לכנסת אינו רלוונטי ,  הוא לא תאם את ההווה ,  לא חזה את העתיד ולא תרם לישראל ".  דברי מופז הכעיסו את ח"כ דני דנון  ( ליכוד )  שקרא לעברו  " הדיון הזה הוא דיון מדיני ,  איך הדברים שלך קשורים לנושא ?  "  העניינים נרגעו רק לאחר שמופז קרא לדנון לסדר פעמיים .
 
מופז לנתניהו : " מעמד הביניים משלם ביוקר על מחדלייך "
 nan
