נתניהו תקף את מני נפתלי במפגן תמיכה : " סולק כי הכה חבר לעבודה "
 ראש הממשלה ביקר שוב את התקשורת במהלך אירוע הרמת הכוסית השנתי ,  שהתקיים הפעם בצל החקירות נגדו : " תקשורת הפייק ניוז מקדמת תעשיית דכדוך ".  גם את אב הבית לשעבר במעון הרשמי הרבה לתקוף : " הודה במשטרה שעשה מעשים לא כשרים "
 ראש הממשלה בנימין נתניהו תקף אמש  ( רביעי )  את התקשורת ואת מארגני ההפגנות השבועיות בפתח תקווה - בראשם את מני נפתלי - באירוע השנתי לכבוד ראש השנה שהתקיים בקריית שדה התעופה .  בפני כ-2,500 פעילי ליכוד ,  אמר נתניהו כי  " רוב האזרחים תומכים בנו ",  אך  " רובה של התקשורת לא ".  
האירוע השנתי הפך הפעם למפגן תמיכה המוני בראש הממשלה ,  על רקע החקירות הפליליות הנוגעות לו ולמקורביו ,  והוא אורגן על ידי יו"ר הקואליציה ח"כ דוד ביטן .  האירוע היה דומה למפגן התמיכה ההמוני שהתקיים בגני התערוכה בתחילת החודש .  אל האירוע הגיעו רוב חברי הכנסת והשרים מהליכוד כמו גם ראשי מועצות ,  ראשי סניפים ופעילים .  
בפתח דבריו ,  אמר נתניהו כי  " הקמנו את אחת המדינות המתקדמות החזקות ביותר בעולם .  בדמוקרטיה יש מחלוקות ניגודים וניגודי השקפות .  זה לגיטימי .  אבל לפעמים יש נקודות הסכמה .  המדיניות הביטחונית התקיפה שלנו הביאה לאזרחי ישראל את השנים השקטות ביותר ,  שהמדיניות הכלכלית שלנו הצמיחה את המשק ,  שגדרות הביטחון שבנינו בגבול סיני ובגולן בלמו כליל את שיטפון המסתננים הבלתי חוקיים ואת טרור דעאש ".   עוד בוואלה !  NEWS:חיבלה בהסכם עם חיזבאללה :  ארה"ב תקפה שיירת דאעש שהתפנתה מלבנון"אני בדרך טודו בום ":  צפו בזוג הצעיר שחשוד בשוד יותר מ-12 בנקים במרכזבכירי הציונות הדתית נגד נישואים אזרחיים : " יוביל להרס וחורבן "  
כשנתניהו הזכיר בדבריו את התקשורת ,  שרק הקהל בוז . " רובם המכריע של אזרחי ישראל מעריך את ההישגים שלנו אבל רובה המכריע של התקשורת לא תמיד ששה לסקר את מלוא פעולתנו .  היא מעדיפה להציג את ישראל כמדינה מבודדת ונחשלת ". 
בנאומו הרבה נתניהו להתמקד במארגני ההפגנות השבועיות בפתח תקווה נגד השחיתות ,  בהם אלדד יניב ומני נפתלי . " התקשורת מסקרת מדי שבוע את הפגנות השמאל שבהן נאמרו דברים מזעזעים נגד איש חרדי ,  שמטרתם להפעיל לחץ פסול ,  נתניהו אשם עד שתוכח חפותו ",  אמר .  
לדבריו , " ראו כיצד הם מסקרים את המפגשים שלנו .  ראיתי כתבה שסיקרה את המפגש שלנו בגני התערוכה ,  באיזה לעג והתנשאות .  הם לא רק בזים לנו ,  הם בזים למשהו הרבה יותר עמוק אלא לבחירת העם לדמוקרטיה .  הם עושים הכול כדי לפגוע בי וברעייתי ,  הם חושבים שיפילו אותנו .  לא יעזור להם .  העם מאס בתקשורת המגויסת ". 
נתניהו התמקד רבות בנפתלי ,  לשעבר אב הבית במעון ראש הממשלה ,  שתלונותיו למשטרה הובילו לחקירת רעייתו שרה .  הוא טען כי הוא סולק מעבודתו כי הכה עמית לעבודה . " הוא הודה במשטרה שעשה מעשים לא כשרים ,  וקיבל חסינות מפני הפללה עצמית .  אחד העיתונאים אפילו התעלה על עצמו וסיפר שהוא הקים עמותה למלחמה בשחיתות לא פחות ",  אמר ראש הממשלה ,  מבלי לנקוב בשמו המפורש של נפתלי .   לדבריו , " הוא לא שאל אותו על האישה שהטריד מינית ,  ולא על תביעה שהגיש נגד משרד הביטחון .  אין ספק עיתונות חוקרת במיטבה ,  ואין ספק שזה האיש המתאים ביותר לעמוד בראש העמותה שתילחם בשחיתות ".  
לפני תחילת דבריו של נתניהו ,  אמר ביטן כי  " בפתחו של חודש הרחמים והסליחות מצווה עלינו לערוך חשבון נפש אישי .  אני מכיר מספר פרשנים ופרשני על שכל בוקר עד ערב מקשקשים את עצמם לדעת על כלום .  יש לכם חשבון נפש כל שנה שלמה של תיאוריות ,  ניפוח חסר פרופורציות ,  ערבים שלמים של תעמולה חסרת מעצורים ".  
לדבריו , " אותם אלה שחרדים לדמוקרטיה אך מנסים לבצע ניסיון הפיכה מדי מוצאי שבת ומנסים לבטל את רצונם של מיליון מצביעי ליכוד .  מנסים להפיל ממשלת ימין .  איך נקרא לשערורייה הזו של השמאל ?  אני קורא לה מבצע סיגר-כיכר ".  
בימים האחרונים ראש הממשלה התגייס אף הוא כדי לסייע בהצלחת האירוע ,  ואתמול שיגר הודעה מוקלטת לחברי הליכוד בה הזמין אותם להשתתף באירוע ,  ואף פרסם סרטון בעמוד הפיסבוק שלו בו הבטיח שהאירוע יהיה  " חם ומרגש ".  אנשיו של נתניהו ,  יחד עם ביטן ,  שקדו בימים האחרונים על הפקת האירוע ,  במסגרתו אף אורגנו ומומנו אוטובוסים כדי להביא פעילי ליכוד מסניפים ברחבי הארץ .  
במפגן התמיכה הקודם ,  יצא נתניהו במתקפה נגד התקשורת . " התקשורת והשמאל התגייסו למסע ציד נגדי .  הם יודעים ,  ולא בכדי ,  שאנחנו מנצחים פעם אחר פעם בבחירות .  כי אנחנו הבאנו את מדינת ישראל למצב הטוב ביותר בתולדותיה ".  
מול האולם התקיימה הפגנה של תושבי מגרון הממתינים לבניית שכונת קבע עבורם ,  כחמש שנים לאחר שפונו מבתיהם .  כ-50 המפגינים דורשים מנתניהו לקיים את הבטחותיו לתושבים להקמת מבני הקבע החדשים . 
" המצב בו אנחנו פונינו ממגרון לפני חמש שנים והאישור לבנייה עדיין לא נראה באופק ,  הוא בלתי נסבל ",  אמר צבי גילה ,  חבר מזכירות הישוב . " אנחנו ,  כמו כל אזרחי המדינה ,  גדלנו על כך שהליכוד היא מפלגה לאומית שאהבת הארץ ואהבת ההתיישבות זורמת בעורקיה .  לא יכול להיות שממשלת נתניהו תצליח להרוס את מגרון בתוך ימים ספורים אבל כשזה מגיע למימוש החלטת אותה הממשלה ,  לבנות את מגרון ,  היא איננה מצליחה בכך כבר חמש שנים ". 
 ( עדכון ראשון :  21:20 )  

נתניהו תקף את מני נפתלי במפגן תמיכה : " סולק כי הכה חבר לעבודה "
 ראש הממשלה ביקר שוב את התקשורת במהלך אירוע הרמת הכוסית השנתי ,  שהתקיים הפעם בצל החקירות נגדו : " תקשורת הפייק ניוז מקדמת תעשיית דכדוך ".  גם את אב הבית לשעבר במעון הרשמי הרבה לתקוף : " הודה במשטרה שעשה מעשים לא כשרים "
 
