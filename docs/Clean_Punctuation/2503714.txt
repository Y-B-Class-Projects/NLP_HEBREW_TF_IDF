 " שלושה מבכירי לשכת נתניהו התלוננו על אשל "
 גורמים הבקיאים בפרשה טוענים שמזכיר הממשלה האוזר ,  הדובר הנדל והמזכיר הצבאי לוקר הם שהתלוננו נגד מנהל לשכת נתניהו ,  בחשד שהטריד עובדת .  לוקר הכחיש ,  וכך גם בלשכת רה"מ
פרשת ההטרדה ,  לכאורה ,  בלשכת ראש הממשלה מקבלת אמש  ( רביעי )  תפנית שעשויה להצביע על תככים של ממש בסביבתו הקרובה של בנימין נתניהו ,  ועל התגייסותם של שלושה בכירים נגד בכיר נוסף .
 אתמול הורה היועץ המשפטי לממשלה ,  יהודה וינשטיין ,  לפתוח בבדיקה באגף המשמעת בשירות נציבות המדינה לבירור התלונת שנקשרה בשמה של העובדת ,  לאחר שהתקבל מידע לפיו אשל נהג להטריד אותה בקביעות .  גורמים בלשכת ראש הממשלה ביקשו להבהיר אתמול כי לא מדובר בתלונה שהוגשה אלא ב"בדיקת רכילות בלבד ". 
הערב ,  טוענים גורמים הבקיאים בפרשה כי התלונה הוגשה - ככל הנראה בנפרד - על ידי שלושה מהבכירים ביותר בסביבתו של נתניהו :  מזכיר הממשלה צבי האוזר ,  ראש מערך ההסברה הלאומי ,  יועז הנדל ,  והמזכיר הצבאי יוחנן לוקר .  לטענת הגורמים ,  השלושה שמעו על כך שאשל נהג להטריד את העובדת ,  והרגישו חובה לעדכן את הגורמים המשפטיים במתרחש .  
מקורביו של המזכיר הצבאי לוקר אמרו כי אין לו קשר לתלונה שהוגשה ליועץ המשפטי לממשלה .  מזכיר הממשלה האוזר והדובר הנדל לא הגיבו לטענות כי היו מעורבים בהגשת התלונה .  גם בלשכת ראש הממשלה לא מגיבים לדיווח .
 מנגד ,  גורם המעורה במתרחש בלשכת נתניהו ,  אמר כי מדובר ב"חציית מדרגה מבחינת הקרבות הפנימיים "  במשרד .  לדבריו ,  הטענות מצביעות על  " בעיה מהותית ביחסי העבודה בקרב האנשים שעובדים בלשכה ".  
גורמים המעורים בפרשה ידעו לספר כי לפני כחודשיים טסו הנדל והעובדת ר' לארצות הברית לנסיעת עבודה ,  במהלכה סיפרה ר' להנדל על השתלשלות האירועים עם אשל .  כאשר שבו לארץ ,  שיתף הנדל את האוזר בדברים ,  והשניים ,  מהבכירים בלשכת ראש הממשלה והנחשבים לישרים והגונים ביותר ,  עדכנו את היועץ המשפטי לממשלה .  וינשטיין ,  מצידו ,  הנחה את האוזר והנדל שלא לעדכן את ראש הממשלה בהתרחשויות ,  כדי להרחיקו מהחקירה ולא ליצור חשש לשיבוש חקירה .
 ר' ואשל ,  השוהה בחופשה פרטית בים המלח ,  טרם תושאלו בבדיקת אגף החקירות בנציבות שירות המדינה ולא הגיעו אתמול למשרד ראש הממשלה .  אתמול ,  לפני שפורסמו שמות הבכירים המעורבים בפרשה ,  האשימו מקורבי אשל כי הטענות נגועות בשיקולים  ? אינטרסנטיים ?  ורמזו לתככים בלשכת ראש הממשלה ;  כמו כן ,  גורמים בסביבתו הביעו ביטחון כי הבדיקה בנציבות שירות המדינה תסתיים ללא תוצאות כלשהן .  
לפי התלונה שהוגשה ,  נטען כי אשל עקב אחרי העובדת בתום שעות העבודה ,  חיטט בהודעות הטקסט בטלפון הנייד שלה וקרא הודעות בתיבת הדואר האלקטרוני שלה .  
דובר משרד המשפטים ,  משה כהן ,  מסר כי אין בכוונת המשרד לחשוף את הדרך שבה הגיע לידי היועץ המשפטי לממשלה  " מידע העוסק בחשדות הנבדקים בלשכת רה"מ .  נבקש להבהיר ,  כי בנסיבות דנן ,  מצופה היה ממי שהמידע הגיע לידיו במסגרת תפקידו ,  להעבירו לידיעת ולבדיקת הגורמים המוסמכים ,  כדי לבדוק אם יש בו ממש .  הבדיקה הראשונית עליה הורה היועץ ,  בעניינו של נתן אשל ,  טרם נשלמה ,  ונעשית בליווי ובעדכון של משרדנו ". 
הבוקר פנתה תנועת אומ"ץ למנכ"ל משרד ראש הממשלה ,  הראל לוקר ,  בבקשה להשעות את אשל מתפקידו עד לסיום הבדיקה בתלונה . " הזדרזות משרד ראש הממשלה להכריז על הפרשה כ'רכילות' הנה מוקדמת מדי ",  נכתב בפנייה שנשלחה גם ליועץ המשפטי לממשלה ולנציבות שירות המדינה , " לאור העובדה שעובדת המשרד שהוטרדה על פי החשד על ידי אשל ,  לא נחקרה עדיין ולא מסרה את גרסתה ".  
כמו כן ,  באומ"ץ התריעו כי העובדה שאשל היה מעורב במינויו של הנציב ,  משה דיין ,  מעלה חשש לניגוד עניינים בחקירתו האפשרית .  הם ביקשו לנקוט בכל הצעדים הדרושים כדי למנוע ניגוד אינטרסים במהלך הבדיקה .
 עוד על פרשת ההטרדה בלשכת נתניהונציב שירות המדינה ימודר מחקירת נתן אשלהעובדת ,  ר' ,  טוענת :  הבכיר הטריד ועקב אחריי
לפניות לכתבת :  tal_sh@walla.net.il
 ( עדכון ראשון :  20:25 )   

" שלושה מבכירי לשכת נתניהו התלוננו על אשל "
 גורמים הבקיאים בפרשה טוענים שמזכיר הממשלה האוזר ,  הדובר הנדל והמזכיר הצבאי לוקר הם שהתלוננו נגד מנהל לשכת נתניהו ,  בחשד שהטריד עובדת .  לוקר הכחיש ,  וכך גם בלשכת רה"מ

