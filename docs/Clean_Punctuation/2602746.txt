צפו :  אולמרט נגד נתניהו ,  לבני ויחימוביץ'
בכינוס קדימה ירה רה"מ לשעבר את חציו לכל עבר ,  מלבד לעבר מופז .  על נתניהו : " מה הקשר בין 'אתה תותח' לבין האדם שאליו חדד שרה ?  ".  על יחימוביץ' : " תכנית חובבנית ופופליסטית "
 אולמרט נגד כולם :  ראש הממשלה לשעבר מתח הערב  ( שלישי )  ביקורת על ראש הממשלה בנימין נתניהו וכן על מפלגת העבודה ו"התנועה ".  בכינוס ,  שנערך בכפר המכבייה ברמת גן ,  בהשתתפות יו"ר קדימה שאול מופז ,  חברי כנסת וכ-20 ראשי רשויות ומועצות מטעם המפלגה ,  קרא אהוד אולמרט להחליף את השלטון וטען כי מופז הוא המתאים ביותר לעשות זאת מבין המועמדים הקיימים .
 כל הדיווחים ,  הניתוחים והסקרים - בוואלה !  בחירות 2013 
אולמרט הזהיר מפני התנהלות הממשלה בתחום המדיני ומפני קואליציה ימנית אחרי הבחירות לכנסת .  לדבריו ," מדינת ישראל עומדת בפני מדרון אדיר לגבי אופייה ועיצובה .  אם הזרמים והכוחות ייכנסו לממשלה הבאה ,  נמצא את עצמנו עומדים בפינה נטולי אמצעים ".  
ראש הממשלה לשעבר התייחס לאירוע השקת קמפיין הליכוד ביתנו ,  במהלכו הזמרת שרית חדד שרה לבנימין נתניהו : " אתה תותח ".   " אני אוהב את שרית חדד ,  אבל אין קשר בין השיר 'אתה תותח' לבין האדם שאליו היא שרה אותו ",  אמר אולמרט לנוכחים .
 אולמרט לא חסך את שבט לשונו מנתניהו והצהיר : " מדובר באדם שאינו יכול לקבל אף החלטה ולא ראוי להיות ראש ממשלה ".  מנגד ,  הוא הביע תמיכה ביו"ר קדימה מופז .  לדבריו , " אנו זקוקים לאנשים אמיתיים אחרי הבחירות .  אנשים כמו מופז ונבחרת קדימה ולא כמו נשף המסכות המלאכותי שמנסים לייצר לקראת הבחירות במפלגות אחרות ".  
מנתניהו עבר אולמרט לתקוף את מפלגת העבודה ." לממשלה לא היה אומץ להביא את תקציב 2013 להכרעה לפני הבחירות ",  אמר ראש הממשלה לשעבר . " מפלגת העבודה מבקשת להוסיף מיליארדים .  האם מישהו מהם טרח להצביע על מקור מימון ?  זו חלטורה חובבנית ,  שטחית פופוליסטית עם קריצה גסה ללא נימת עידון לציבור הרחב ,  מתוך אשליה של אנשים חסרי ניסיון שלא התמודדו עם בעיות וקיבלו החלטות קשות שלא קל לקבלן .  ולחשוב שיהיה מי שייקח את ההצעה הזו ברצינות ".  בהתייחס ליו"ר המפלגה שלי יחימוביץ' הצהיר אולמרט : " היא לא הייתה צריכה מעולם לקבל החלטה דומה לה מהסוג שהיא מציעה לציבור ". 
ראש הממשלה לשעבר גם נדרש למפלגת  " התנועה "  בראשות ציפי לבני ולקמפיין הבחירות שלה שכותרתו : " התקווה תנצח את הפחד ".   " זו סיסמה יפה ",  הוא טען . " אבל מה התוכן המעשי שמסתתר מאחורי הסיסמה והתמונה ?  מה מציעים ?  איפה לקצץ ?  אילו מהלכים מדיניים ?  התחושה הזו שנמנעים מלומר את הדברים האלה ". 
ממפלגת העבודה הגיבו לדבריו של אולמרט : " יש רק תוכנית אחת ,  מקיפה ,  אחראית ורצינית שתוכל להתמודד עם התקציב הדרקוני שמבקש נתניהו להעביר לאחר הבחירות והיא התוכנית לכלכלה הוגנת של מפלגת העבודה .  אולמרט במצבו ,  היה עושה טוב לו היה נמנע מלהתערב במערכת הבחירות .  הדבר מקבל משנה תוקף ,  משום שכראש ממשלה היה אולמרט שותף לתהליך של הרחבת הפערים ,  פגיעה אנושה במעמד הביניים והפרטת השירותים החברתיים במדינה לאורך העשור האחרון ".  
לקריאה נוספת:אולמרט :  מדיניות נתניהו תוביל לאינתיפאדה שלישיתאולמרט : " שקלתי לרוץ ,  לבני הסכימה להיות מספר 2 "
 בהכנת הידיעה השתתפה טל שלו 

צפו :  אולמרט נגד נתניהו ,  לבני ויחימוביץ'
בכינוס קדימה ירה רה"מ לשעבר את חציו לכל עבר ,  מלבד לעבר מופז .  על נתניהו : " מה הקשר בין 'אתה תותח' לבין האדם שאליו חדד שרה ?  ".  על יחימוביץ' : " תכנית חובבנית ופופליסטית "
 
