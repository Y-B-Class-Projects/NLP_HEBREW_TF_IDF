נתניהו לאחר הפינוי : " כבוד לחוק ,  חיזוק להתיישבות "
 ראש הממשלה טען בטקס חנוכת בית המשפט המחוזי בלוד כי  " אין סתירה "  בין כיבוד החלטת בג"ץ לבין חיזוק ההתנחלויות : " אני שמח שנושא מגרון ,  כמו האולפנה ,  הסתיים ללא אלימות "
" אנחנו מכבדים את פסיקת בית המשפט ,  ומחזקים את ההתיישבות ,  אין סתירה ".  כך אמר היום  ( ראשון )  ראש הממשלה בנימין נתניהו ,  בעקבות פינוי המאחז מגרון ,  מוקדם יותר הבוקר . " אנחנו מחויבים לשלטון החוק במדינה .  זה קו ברור שאני מוביל ,  כולל בימים הרגישים הללו ",  הוסיף נתניהו בטקס חנוכת בית המשפט המחוזי מרכז במשכנו החדש בעיר לוד .  
נתניהו ,  שאמר לפני שבוע כי הוא מקווה שפינוי מגרון יתבצע בנועם הליכות ,  אמר היום : " אני שמח שנושא מגרון ,  כמו האולפנה ,  הסתיים בהידברות ,  באחריות וללא אלימות .  כך זה צריך להיות וכך זה גם יהיה ". 
במסגרת האירוע היום בלוד ,  נפגש נתניהו עם ראשי המשטרה ,  שהציגו בפניו נתונים המצביעים על ירידה בפשיעה . " יש לנו מדינת חוק ,  ואנחנו נשמור עליה בכל מקום ",  אמר ראש הממשלה .  
בית המשפט החדש ,  אליו עברו השופטים ממשכנם הזמני בפתח תקווה ,  החל היום בעבודתו ,  עם פתיחת שנת המשפט .  בית המשפט כולל 24 אולמות ו-29 שופטים .  זאת לעומת 12 אולמות בלבד שהיו במשכן הקודם ,  הזמני ,  בפתח תקווה .  ההחלטה על הקמת בית המשפט התקבלה לפני חמש שנים על ידי שר המשפטים דאז ,  פרופ' דניאל פרידמן ,  שהחליט להפריד בין מחוז מרכז למחוז תל אביב .  
ההחלטה על העברת בית המשפט ללוד היא חלק מקו שמקדמות הממשלות האחרונות בישראל ,  של חיזוק העיר .  בטקס היום נכחו ראש הממשלה ,  שר המשפטים יעקב נאמן ,  נשיא בית המשפט העליון אשר גרוניס ,  מנהל בתי המשפט מיכאל שפיצר ונשיאת בית המשפט הילה גרסטל .  
לקריאה נוספתחשש במשטרה : " בעקבות פינוי מגרון ,  יותר 'תג מחיר'"נתניהו : " נקווה שפינוי מגרון יתבצע בנועם הליכות"שרים בממשלה : " התנהגות תושבי מגרון - כפיות טובה"ארדן :  לשקול התפטרות שרי ליכוד מוועדת ההתיישבות 

נתניהו לאחר הפינוי : " כבוד לחוק ,  חיזוק להתיישבות "
 ראש הממשלה טען בטקס חנוכת בית המשפט המחוזי בלוד כי  " אין סתירה "  בין כיבוד החלטת בג"ץ לבין חיזוק ההתנחלויות : " אני שמח שנושא מגרון ,  כמו האולפנה ,  הסתיים ללא אלימות "
 
