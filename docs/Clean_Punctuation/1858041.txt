פנייה לנתניהו :  לחקור את גבי אשכנזי בפרשת הרפז
פרקליטו של עימאד פארס ,  ששירותו הופסק על ידי הרמטכ"ל לשעבר ,  דורש לפתוח בחקירה פלילית נגדו בשל מעורבתו ,  לטענתו ,  בפרשת הרפז .  בנוסף הוא דורש : " לבטל ההחלטה לשחרר את פארס "
 פרקליטו של תת-אלוף עימאד פארס ,  ששירותו הופסק בהחלטת הרמטכ"ל בעקבות התנהלותו סביב תאונת דרכים שביצעה אשתו ברכב צבאי ,  שלח היום  ( רביעי )  מכתב לראש הממשלה בנימין נתניהו בו ביקש לפתוח בחקירה פלילית נגד הרמטכ"ל לשעבר ,  רב-אלוף גבי אשכנזי ,  סביב פרשת מסמכי הרפז .  כמו כן ,  פנה הפרקליט לפרקליט הצבאי הראשי האלוף אביחי מנדלבליט ולראש אגף החקירות במשטרת ישראל ,  ניצב יואב סיגלוביץ' ,  לפתוח בחקירה פלילית נגד אשכנזי .  
במכתב ,  שנשלח גם לשר הביטחון אהוד ברק ,  הרמטכ"ל רא"ל בני גנץ והיועץ המשפטי לממשלה יהודה וינשטיין ,  דורש פרקליטו של פארס ,  עו"ד אל"מ  ( במיל' )  רמי בובליל ,  לבטל את הדחתו מהצבא ,  משום שהרמטכ"ל שהדיח אותו ,  אשכנזי ,  מעורב לדבריו כעת באופן אישי בפרשת הרפז וככל הנראה חשוד במתן דיווחי שקר ,  שכן טען בעבר כי לא היה לו קשר עם הרפז ,  ובערוץ הראשון נחשף כי אשתו רונית החליפה מאות מסרונים עם הרפז . 
" אנא פעלו לביטול החלטת שחרורו של תא"ל עימאד פארס מצה"ל והחזירו אותו לאלתר לשורות שירות הקבע ",  כתב עו"ד בובליל וציין כי יש לבדוק לטעמם אם הייתה קונספירציה נגד פארס שהובילה להדחתו .  
עוד טען הפרקליט ,  כי ייתכן ואשכנזי הדיח את פארס על מנת לכסות על מעשיו . " אם בארזים נפלה שלהבת ,  מה יגידו אזובי הקיר ?  האם אשכנזי הדיח את פארס משיקולים פסולים תוך אינטרס אישי מובהק לטובתו כדי לכסות על מעשיו ,  אי אמירת האמת לכאורה ושיבוש הליכי החקירה שלו עצמו בעניינים הקשורים לפרשת בועז הרפז ?  ". 
עוד באותו נושא:פרשת הרפז : " גבי אשכנזי יעיד בפני מבקר המדינה"1,500 מסרונים נשלחו מבועז הרפז לרונית אשכנזי"הפרקליטות :  לא ניתן היה להשיג תוכן מסרוני הרפז

פנייה לנתניהו :  לחקור את גבי אשכנזי בפרשת הרפז
פרקליטו של עימאד פארס ,  ששירותו הופסק על ידי הרמטכ"ל לשעבר ,  דורש לפתוח בחקירה פלילית נגדו בשל מעורבתו ,  לטענתו ,  בפרשת הרפז .  בנוסף הוא דורש : " לבטל ההחלטה לשחרר את פארס "
 
