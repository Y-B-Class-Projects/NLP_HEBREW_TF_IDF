העסקה לשחרור גלעד שליט - מדוע עכשיו ? 
לראשונה ,  גילה ראש הממשלה בנימין נתניהו מנהיגות וחתם על עסקה לשחרור גלעד שליט .  יורם קניוק תוהה :  למה דווקא עכשיו ?  הכנה למתקפה באירן או השקטת המחאה החברתית ? 
הכול דשים בהחלטת נתניהו .  הוא באמת נהג לראשונה כמנהיג - לא היה לו פשוט ,  אבל הוא עשה את זה .  השאלה שמועלית אצל רבים היא מדוע עכשיו ולא לפני שנה או שנתיים .  התנאים אולי השתנו אבל לא עד כדי כך .  האביב הערבי השפיע בוודאי על חמאס ,  מצרים חזרה למשטר צבאי והיא מנוהלת על ידי מי שהיה האיש המקורב ביותר למוברק ,  סוריה רועדת .  חמאס בבעיה ,  כל זה נכון וישנו גם הלחץ הבלתי פוסק של משפחת שליט ושל הציבור ,  לחץ האוהלים ששינו את המציאות הישראלית ,  תחושת המרד שגועשת מתחת לפני השטח באשר להון ושלטון - אי הנחת הכללית אצל המעמד הבינוני שמשלם את מסי הארץ .  אבל היה חייב להיות עוד משהו .  
הספקולציות שמרבים ללחוש הן אירן .  כביכול נתניהו וברק רוצים לפעול נגד אירן מפני שישראל לא תוכל לעמוד מול שואה גרעינית אירנית .  אבל הרי אם הם רוצים לתקוף את אירן ,  הלא לאירן יש די כוח גם בלי פצצות גרעיניות .  הם יכולים לחטוף מכה קשה אבל בתגובה להרוג אלפי ישראלים - לפחות אלה שחיזבאללה וחמאס יכולים להרוג אך בעיקר אירן עצמה עם הטילים שיש לה ,  כימיים ואחרים .  נניח שישראל תשמיד את הגרעין האירני ,  הרי יהיו אלפי לוויות בישראל בשעה שהתובעים להשמיד את הגרעין האירני ישבו בבור מתחת לקירות מונעי החדירה .  כשאלה יצאו מן הבור הם יגמרו יותר מאת הקריירה שלהם ,  הם יעמדו לדין האומה ,  ההיסטוריה והעולם .
 משהו אחר מתבשל .  נתניהו אינו יכול באמת לעשות שלום עם אבו מאזן ולמסור חלקים גדולים של שטחי הגדה בתמורה לשלום או אפילו לשלום חלקי .  בדרשתו באו"ם אמר אבו מאזן את האמת .  הוא לא יוותר על היקר לו .  נתניהו ,  שראה את העולם הערבי מתערער ,  את הכעס ברחוב הישראלי ואת לחץ הימין הקיצוני-דתי ,  היה חייב למצוא מוצא .  המוצא שהוא אולי מצא הוא האויב הכי גדול של ישראל ,  הנמצא בשפל פוליטי ובלחץ רב - חמאס - ודווקא מולו הוא עשה מהלך מהפכני .
 גם חמאס מאס באבו מאזן וגם נתניהו .  עם חמאס יש לנתניהו על מה לדבר .  הוא כבר לא צריך להוכיח שהוא אינו מדבר עם הטרור כי עשה עסקה גדולה עם גדולי הטרוריסטים .  אבל את חמאס לא מעניין פתרון לסכסוך בין שני העמים ,  חמאס רוצה לצבור כוח כדי להיות נציג העם הפלסטיני ולקבל מיצוב טוב יותר ;  הלחץ עליהם מצד האוכלוסייה ברצועה יפחת ,  מה שיקרה מחר לא מעניין אותם .  כמו אצל החרדים ,  שאינם מכירים במדינת ישראל ,  אלא רק איך לחלוב אותה כל הזמן ,  אפשר גם שחמאס מחכה למשיח שלו והוא לא ירצה משא ומתן  .  
נתניהו אולי רצה לשחרר לחץ בארץ ,  לנהוג כמו המנהיג שלא היה מעולם ,  להיפטר משתי מדינות לשני עמים - דבר שאינו צריך לתת לחמאס ,  שבשבילו אין חיה כזאת .  חמאס מעוניין במדינה אחת פלסטינית .  ככה ,  כנראה ,  הורגים שתי אבנים בציפור אחת .  אבל אולי אני שוב טועה .  בחזרה הגנרלית של המחזה המוסיקלי  " גבירתי הנאווה "  לפני כחמישים שנה יצאתי והכרזתי בתוקף שזה יהיה כישלון .  
ככה זה .
 עסקת שליט - סיקור מיוחד בוואלה ! 
חמאס : " ישראל התחייבה שלא לפגוע במשוחררים"חמאס מאשר :  עסקת שליט תצא לפועל ביום שלישימשפחת שליט שבה הביתה : " שמחים לחזור ,  מחכים לגלעד "
 
העסקה לשחרור גלעד שליט - מדוע עכשיו ? 
לראשונה ,  גילה ראש הממשלה בנימין נתניהו מנהיגות וחתם על עסקה לשחרור גלעד שליט .  יורם קניוק תוהה :  למה דווקא עכשיו ?  הכנה למתקפה באירן או השקטת המחאה החברתית ? 

