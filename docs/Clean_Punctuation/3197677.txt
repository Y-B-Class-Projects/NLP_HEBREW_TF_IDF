דיווח :  אחרי עומאן - נתניהו יבקר בקרוב במדינה נוספת במפרץ
לפי הפרסום בעיתון א-שרק אל-אווסט ביקורו של ראש הממשלה במדינה הערבית יתקיים בזמן הקרוב .  בנוסף דווח כי הגעת נתניהו לסולטנות תווכה על ידי יהודי-אמריקני שנחשב למקורבו
ראש הממשלה ,  בנימין נתניהו ,  צפוי לבקר בקרוב במדינה נוספת במפרץ אחרי ביקורו בעומאן בשבוע שעבר .  כך מדווח הבוקר  ( שישי )  העיתון א-שרק אל-אווסט היוצא לאור בלונדון .  
גורם המעורה בנושא המצוטט בעיתון ,  אמר כי הביקור בסולטנות תוכנן זמן רב בתיווך יהודי-אמריקני המקורב לנתניהו .  זאת במטרה להחזיר את הפלסטינים לשולחן המשא ומתן בהתאם לתוכנית השלום האמריקנית .
 אתמול דווח בעיתון כי עומאן מנסה לקרב בין ישראל והרשות הפלסטינית כדי להביא לפתיחת תהליך שלום מחודש .  המקורות הוסיפו כי המגעים עוסקים בדרישות יו"ר הרשות אבו מאזן להכרה אמריקנית במזרח ירושלים כבירה הפלסטינית .  
לפי המקורות המצוטטים בעיתון ,  עומאן רוצה לשחק תפקיד חשוב בפתרון המחלוקות בין הרשות והאמריקנים מצד אחד והרשות וישראל מצד שני אך אינה מעוניינת לשמש כנותנת חסות או כמתווכת .
 לפני יומיים נפגש שר החוץ של עומאן ,  יוסוף בן עלוואי ,  עם אבו מאזן ברמאללה .  על פי התקשורת הפלסטינית ,  השר העביר ליו"ר הרשות איגרת מהסולטן על ביקורו של ראש הממשלה נתניהו במדינה בשבוע שעבר .  אבו מאזן עצמו ביקר בסולטנות ימים אחדים לפני ביקור נתניהו .
 בן עלאווי הציע בפגישה כי ארצו תסייע בקידום התהליך המדיני בין ישראל והפלסטינים ,  ואף גינה מתקפות נגדה מצד העולם הערבי . " ישראל היא עובדה קיימת במזרח התיכון וכולם מבינים זאת ",  אמר . " גם העולם מודע לעובדה הזאת ואולי הגיע הזמן שיתייחסו אליה בהתאם ".  בנוסף ,  התייחס שר החוץ למאמצים של הנשיא טראמפ בגיבוש  " עסקה המאה ",  שתביא לשלום בין ישראל לפלסטינים .  

דיווח :  אחרי עומאן - נתניהו יבקר בקרוב במדינה נוספת במפרץ
לפי הפרסום בעיתון א-שרק אל-אווסט ביקורו של ראש הממשלה במדינה הערבית יתקיים בזמן הקרוב .  בנוסף דווח כי הגעת נתניהו לסולטנות תווכה על ידי יהודי-אמריקני שנחשב למקורבו

