בנט על מנדלבליט :  לא נכון שבגלל אדם אחד יחליפו שלטון בישראל
שר החינוך טען לקראת ההכרעה בתיקי נתניהו עוד בטרם הבחירות כי  " מיליוני ישראלים יצאו להצביע ,  עם כל הכבוד למשפטנים ,  צריך לתת להם להביע את עמדתם על מי ינהיג את מדינת ישראל ".  בנט לא פסל ישיבה בממשלת נתניהו לאחר הגשת כתב אישום ושימוע
- נפתלי בנט : " לא נכון שבגלל אדם אחד - ראוי ככל האפשר - יחליפו שלטון "-   " הרבה תיקים של בכירים נגמרים בכלום "-  על ההכרה בתיקי נתניהו לפני הבחירות : " הציבור ייקח את הכול בחשבון ויחליט "-  בנט לא פסל ישיבה בממשלת נתניהו לאחר הגשת כתב אישום 
שר החינוך ויו"ר הימין החדש נפתלי בנט אמר היום  ( שני )  כי  " החוק הוא ברור - עד שהיועץ המשפטי לממשלה ,  אביחי מנדלבליט יגיש כתב אישום ושימוע נתכנס ונחליט מה עושים .  זו החלטה רצינית .  לא נכון שבגלל אדם אחד - ראוי ככל האפשר - מנדלבליט - יחליפו שלטון .  בכוחו של מנדלבליט לעשות את פעולתו .  בשדה הפוליטי השאלה היא האם להחליף שלטון בגלל אדם אחד ".  בנט אמר את הדברים בכנס המכון הלאומי למחקרי ביטחון  ( INSS )  .  
לדבריו , " הרבה תיקים של בכירים נגמרים בכלום .  מיליוני ישראלים יגלמו את הסיטואציה בהצבעה ,  ואז עם כל הכבוד לכל המשפטנים ,  צריך לתת למיליונים להביע את עמדתם על מי מנהיג את מדינת ישראל .  אם לא - אז פשוט נעביר את זה למערכת המשפט שיחליטו מי יהיה בשלטון .  הציבור ייקח את הכול בחשבון ויחליט מה הוא מצביע ".  דבריו של בנט נאמרו בהמשך להחלטות הימין החדש שלא לתקוף את נתניהו ,  וליישר קו עם המתקפות על גורמי שלטון החוק .
 עוד בוואלה !  NEWS:עכשיו זה סופי :  עד המדינה נגד נתניהו יעבוד עם בנט ושקדועדת הבחירות נגד בנט :  תשדיר משרד החינוך - תעמולה אסורהיעלון על האפשרות שיחבור לגנץ : " מקווה שבקרוב נשמע חדשות "  
שר החינוך התייחס למתיחות בדרום ואמר כי יש לפגוע בצורה משמעותית בחמאס וטען כי  " אני מזמן סבור שאנחנו צריכים להגיע לפרוז או להחלשה משמעותית חד צדדית של חמאס בעזה מבלי להכניס חיילים פנימה ואז לשמר את חמאס מוחלשים לאורך זמנן .  אתה לא נותן להם להתעצם מחדש - בעצם ,  מה שאנחנו עושים בסוריה .  למעשה קורה כאן דבר דרמטי ,  פעם ראשונה שמדינת ישראל פועלת למניעת התעצמות של כוחות מחוץ לגבולותיה ". 
יו"ר הימין החדש נשאל על הפרסום בחברת החדשות לפיו נתניהו ביקש מבעלי בזק ,  איש העסקים שאול אלוביץ' ,  לפרסם כתבה מכפישה נגד אשתו באתר וואלה NEWS . " לא כל פעם שאתקוף מחדש ",  אמר בנט . " זה אירוע מלפני שש שנים .  את שיחותיי איתו אשמור לפעם אחת .  זה מאוד מעניין לספר ".  בחודש שעבר תקף בנט את נתניהו לאחר הפרסום  " זהו מעשה נבזי ופחדני ",  כתב בנט בחשבון הטוויטר שלו . " צר לי עליך מר נתניהו .  טרחת אישית להתקשר לבעלי וואלה כדי לפגוע באשתי .  אל תתנצל בפניי ,  תתנצל בפני אשתי ".  
לפני בנט יו"ר מרצ ח"כ תמר זנדברג אמרה היום בכנס כי  " יש כאן ברית שחיתות התנחלות .  הימין הקיצוני מאתרג את השחיתות של ראש הממשלה והוא נותן להם שקט בהתנחלויות כנגד כל אינטרס של מדינת ישראל .  הימין הקיצוני הוא זה שתמיד אומר שהוא ישב גם אחרי כתב אישום וגם אחרי שימוע כי הוא יודע שהוא את האתנן הפוליטי שלו מקבל ". 
אתמול הגישו פרקליטי ראש הממשלה ליועמ"ש תיעוד של 122 הדלפות שפורסמו באמצעי התקשורת במהלך חקירות ראש הממשלה . " מדובר במקרה מובהק בו הכמות הופכת לאיכות עד שנוכח השטף הבלתי פוסק של ההדלפות ,  ונוכח זיהום החקירה מיסודה ,  מתקבל רושם של אימוץ נורמות פסולות ,  שהשתרשו בחקירות אלה ,  נורמות שבינן לבין שלטון החוק וניהול חקירות תקינות ,  אין ולא כלום ,  שאין להן מקום במדינת חוק ושלא ניתן לקבל אותן ",  כתבו ליועמ"ש עו"ד נבות תל צור ועו"ד טל שפירא .
 בשבוע שעברפנו פרקליטיו של תנתניהו למנדלבליט בבקשה לפתוח בחקירת  " שיטפון ההדלפות מחקירות ראש הממשלה . " אנו פונים בזאת לכבוד היועץ המשפטי לממשלה בכדי שיורה על פתיחה בחקירה לאלתר של הנושא ,  בין על ידי מח"ש ובין על ידי כל גוף מוסמך ומתאים אחר ",  כתבו עו"ד תל צור ועו"ד שפירא .  

בנט על מנדלבליט :  לא נכון שבגלל אדם אחד יחליפו שלטון בישראל
שר החינוך טען לקראת ההכרעה בתיקי נתניהו עוד בטרם הבחירות כי  " מיליוני ישראלים יצאו להצביע ,  עם כל הכבוד למשפטנים ,  צריך לתת להם להביע את עמדתם על מי ינהיג את מדינת ישראל ".  בנט לא פסל ישיבה בממשלת נתניהו לאחר הגשת כתב אישום ושימוע

