עובדים מאפריקה דורשים מרה"מ לעזוב בכבוד
בהפגנה מול ביתו של רה"מ קראו 200 עובדים זרים מאפריקה לבטל את צו הגירוש המיידי התלוי נגדם . " נקטו במדיניות של עצימת עיניים כשהגענו ,  ועכשיו מתייחסים אלינו כאל פושעים "
 200 חברי איגוד העובדים האפריקאיים בישראל ,  יחד עם ח"כ ניצן הורוביץ  ( מרצ )  ותומכים ישראלים ,  הפגינו אמש  ( שבת )  מול בית ראש הממשלה בנימין נתניהו בירושלים .  המפגינים דרשו מראש הממשלה לפעול לביטול צו הגירוש המיידי התלוי נגדם ולהורות לשר הפנים אלי ישי לחזור בו מהחלטתו לדחות את הצעתם לעזיבה מרצון .  בשבוע הקרוב עתיד בג"ץ להכריע בעתירתם כנגד החלטת שר הפנים .  
במהלך ההפגנה ,  הודיע ח"כ הורוביץ כי בכוונתו להגיש הצעת חוק על בסיס התוכנית שגיבשו באיגוד .  הורוביץ הוסיף כי הוא מקווה שבקרוב יוכלו כל הנוכחים לקבל את הוויזות שלהם ולהתחיל בתהליך של עזיבה מסודרת מרצון . " מגיע לכם יחס טוב יותר ",  אמר ח"כ הורוביץ . " אתם לא פושעים ,  אלא עובדים .  לכן באנו לכאן ,  לאות סולידריות וכדי לעזור לכם .  אנחנו ננצח כי זהו מאבק צודק ומטרה צודקת ולכבודה של מדינת ישראל לכבד אתכם ". 
מרביתם של העובדים האפריקאיים הגיעו לישראל עוד בטרם הוקמה משטרת ההגירה .  באיגוד טוענים כי בתקופת בואם ארצה ,  הממשלה נקטה מדיניות של  " עצימת עין "  בכל הקשור לכוח העבודה הזר .  לאור צו הגירוש המיידי התלוי נגדם ,  מבקשים העובדים לעזוב ,  אך מצבם אינו מאפשר להם לעשות כן .  זאת מאחר שאין להם יותר ויזות והם חסרי מעמד ,  עובדות שיקשו עליהם להתקבל למדינות אחרות .  
העובדים פנו לשר הפנים בבקשה לקבל אשרות עבודה זמניות לתקופה של שנה ,  במהלכה יוכלו להתארגן מבחינה כלכלית לקראת עזיבה סופית ,  כאשר הם מתחייבים לעזוב את הארץ לא יאוחר מסוף השנה .  באיגוד נטען עוד כי אף הבטיחו העובדים שיפקידו סכומי כסף משמעותיים כערבויות - אך שר הפנים ישי לא שעה לבקשתם .
 
עובדים מאפריקה דורשים מרה"מ לעזוב בכבוד
בהפגנה מול ביתו של רה"מ קראו 200 עובדים זרים מאפריקה לבטל את צו הגירוש המיידי התלוי נגדם . " נקטו במדיניות של עצימת עיניים כשהגענו ,  ועכשיו מתייחסים אלינו כאל פושעים "
 
