נתניהו במליאת הכנסת : " פועלים נגד איראן בימים אלה ממש "
 במהלך פתיחת מושב החורף בכנסת התייחס ראש הממשלה להתבססות האיום האיראני בסוריה ולשיתוף הפעולה עם רוסיה .  על תהליך השלום אמר :  המכשול הוא לא אצלנו - הוא אצל הפלסטינים .  על טענות האופוזיציה : " המדינה היא לא גנובה - היא מגניבה .  ח"כ לבני : " רה"מ קורא לאזרחים בוגדים "
 - ח"כ ציפי לבני לנתניהו : " אתה קורא לאזרחים בוגדים "-  נתניהו בנאומו : " המדינה שלנו לא גנובה - היא מגניבה "  - חמישה חברי כנסת הוצאו מהמליאה- במהלך נאום נתניהו נשמעו קריאות מחברי האופוזיציה - הנשיא ריבלין : " האיום החמור ביותר הוא המלחמה הפנימית "-  יו"ר הכנסת בפתח המליאה  " לא אתן לכנסת להפוך לקרקס "  
ראש הממשלה בנימין נתניהו נאם היום  ( שני )  במליאה לרגל פתיחת מושב החורף בכנסת והתייחס לפעילות שנוקטת ישראל נגד איראן . " המטרה החשובה ביותר היא לבלום את התוקפנות של איראן שמנסה לפגוע בישראל ",  אמר נתניהו .  והוסיף כי ישראל פועלת נגד המשטר האיראני בסוריה  " בימים אלה ממש ".  
עוד סיפר נתניהו על היחסים עם רוסיה שלדבריו התחזקו והתהדקו . " אני מקיים קשר ישיר עם נשיא רוסיה ,  ולדימיר פוטין .  יש בנינו הערכה הדדית שמאפשרת להתמודד עם אתגרים מורכבים באזורנו .  הקשר הזה חשוב לביטחון ישראל ".  
על השלום עם הרשות הפלסטינית אמר נתניהו כי ניתן לחדש את המשא ומתן אך לדבריו , " המכשול לשלום לא אצלנו ,  הוא אצל הפלסטינים ".  נתניהו הוסיף כי  " אבו מאזן ,  שדורש מדינה פלסטינית נקייה מיהודים תוקף את המדינה שלנו ,  מאמץ חוקים בהם מי שימכור קרקע ליהודים יוצא להורג אבל מי שירצח יהודים מתוגמל ".  
במהלך נאומו נשמעו קריאות ביניים מצד האופוזיציה שתקפו את דבריו של נתניהו .  חבר הכנסת אחמד טיבי תקף את נתניהו על כך שלא גינה את רצח הפלטינית בשכם ולאחר מספר דקות הוצא יחד עם יו"ר מרצ תמר זנדברג ,  סגן השר ירון מזוז הוצאו מהמליאה .  
נתניהו הגיב לקריאות ואמר כי  " יש מיעוט קטן שבעזות מצח משמיע אמירה מקוממת שאין כדוגמתה -' גנבתם לנו את המדינה' הם אומרים .  אז אני רוצה לומר לכם דבר אחד ואני רוצה שתקשיבו לי היטב ,  המדינה שלנו לא גנובה ,  המדינה שלנו מגניבה .  זאת ישראל החדשה ". 
ראש הממשלה קרא לחברי האופוזיציה  " להתעשת ולהפסיק את מסע ההתקפות המוגזמות נגד חוק הלאום ,  התקפות שמוציאות את דיבתה של ישראל בעולם ".  ראש הממשלה הוסיף כי  " ביקורת עניינית היא דבר הכרחי בדמוקרטיה ,  אבל אתם נתפסים להגזמות קיצוניות ולהשמצות שאין להן קשר למציאות .  שום דבר לא יקרה לכם כשאתם אומרים את השטויות הללו ,  חוץ מדבר אחד שהעם שלנו שיודע את האמת ,  לא יפקיד אצלכם ,  חמוצי המדינה ,  משמיצי המדינה את ההנהגה ".  
בנוסף התייחס לטענות נגדו כי פוגע בחופש הביטוי בתקשורת ואמר  " אל תבלבלו לנו את המוח על הסכנה לחופש הביטוי בתקשורת ".  נתניהו טען כי  " בישראל מי שמגביל את חופש הביטוי זו התקשורת עצמה .  במקום להתמודד עם ההישגים שלנו ,  אתם קוראים לנו גזענים ואנטי דמוקרטיים ".  
במהלך הנאום התייחס נתניהו לחוק הלאום ואמר כי הוא לא פוגע בזכויות הפרט של אף אחד מאזרחי המדינה . " אין ולא תהיה שום בעיה נגד אדם כלשהוא .  לא בבית המשפט ולא בשום מקום אחר ". 
על חוק הגיוס אמר כי מקווה שיעבור בקרוב מתוך הכרה בחשיבות הערך של לימוד התורה ומתוך הכרה עליונה בערך של אחדות העם .  
יו"ר האופוזיציה ,  ציפי לבני הגיבה לדברי נתניהו ואמרה  " אני מקווה שזוהי הכנסת האחרונה שבה בנימין נתניהו ראש הממשלה .  אם פעם עוד הזדעזענו כשאזרחים קראו בוגד לראש מממשלה עכשיו ראש הממשלה קורא בוגדים לאזרחי המדינה שלו ".  לבני פנתה לנתניהו ואמרה  " אתה גורם לאנשים לשנוא את האחים שלהם ".  
במהלך נאומה תקפה לבני את נתניהו ואמרה  " קראת לנו חמוצים פעם ביבי ,  אתה היום ההחמצה .  משותק מול כל הזדמנות מדינית ויוזמה ביטחונית ".  לדבריה , " ישראל לא יכולה להרשות לעצמה עוד כהונה שלך עם שיכרון הכוח ,  אובדן מעצורים והתחושה שהכל מותר .  איך אמר זבוטינסקי - 'הרעל הארסי ביותר שעלול להרעיל מוסר של אדם טמון במילים כאן מותר' .  
לבני תקפה את נתניהו ומנהיגותו ואמרה כי  " חסר לישראל מנהיג .  כזה שירד לעוטף עזה ,  שיקשיב וירגיש ולו לרגע איך החיים בתוך העשן ובלוני התבערה ,  שיבקר או אפילו ירים טלפון לאזרחי ישראל הצעירים הערבים שהוכו כי הם ערבים .  מנהיג שיגיד לקיצונים גם בתוך מפלגתו - עד כאן ". 
חבר הכנסת יאיר לפיד  ( יש עתיד )  התייחס בנאומו במליאה לאיום הקדמת הבחירות . " בואו לבחירות !  אתם כל כך בטוחים בעצמכם וכל כך משוכנעים שתנצחו ,  אז בואו לבחירות .  בואו נלך לבחירות .  הממשלה הזאת נמאסה על הציבור הישראלי ,  אז בואו לבחירות !  "  
לפני נאום נתניהו עלו יו"ר הכנסת יולי אדלשטיין ונשיא המדינה ראובן ריבלין . " זה לא הזמן להציף את מזכירות הכנסת בהצעות חוק פופוליסטיות ".  אמר אדלשטיין והוסיף כי לא ייתן יד לכנסת להפוך  " לשוק או לקרקס ". 
לאחריו עלה ,  נשיא המדינה ראובן ריבלין שאמר כי האיום החמור ביותר במדינה הוא המלחמה הפנימית . " כולנו מחמיצים את הלקח המר :  הניצחון בקרב האחים ,  פירושו - הפסד במלחמת הקיום .  יותר מאיום הגרעין ,  יותר מהטרור ,  יותר מאויבינו המבקשים לכלותינו ",  הוסיף .
  ( עדכון ראשון :  16:48 )  

נתניהו במליאת הכנסת : " פועלים נגד איראן בימים אלה ממש "
 במהלך פתיחת מושב החורף בכנסת התייחס ראש הממשלה להתבססות האיום האיראני בסוריה ולשיתוף הפעולה עם רוסיה .  על תהליך השלום אמר :  המכשול הוא לא אצלנו - הוא אצל הפלסטינים .  על טענות האופוזיציה : " המדינה היא לא גנובה - היא מגניבה .  ח"כ לבני : " רה"מ קורא לאזרחים בוגדים "
 
