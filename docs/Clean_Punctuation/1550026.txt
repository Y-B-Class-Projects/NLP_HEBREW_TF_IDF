מועצת יש"ע : " אישור הבנייה - אחיזת עיניים "
 במועצת יש"ע מותחים ביקורת על כוונת ראש הממשלה לאשר את בנייתן של כמה מאות דירות בשטחים .  לדברי יו"ר המועצה , " אחרי שיאשרו את המספר הזה ,  אנחנו נישאר עם ההקפאה "
 כוונתו של ראש הממשלה ,  בנימין נתניהו ,  לאשר בנייה של כמה מאות יחידות דיור בגדה המערבית ,  בנוסף על 2,500 הדירות שבנייתן כבר החלה ,  גררה ביקורת מצד מועצת יש"ע .  יו"ר המועצה ,  דני דיין ,  סבור כי מדובר באחיזת עיניים ,  שכן לדבריו  " אחרי שיאשרו את המספר הזה ,  אנחנו נישאר עם ההקפאה ".  דיין אמר היום  ( ראשון )  כי אישור הבנייה איננו מספק ,  וודאי שאינו עונה על צורכי האוכלוסייה היהודית בשטחים . 
" על מה אנחנו מדברים כאן ,  500 יחידות דיור ?  בהתחשב בעובדה שיש מאה חמישים יישובים ביהודה ושומרון ,  זה קצת יותר משלוש דירות בכל יישוב .  לאשר 50 יחידות דיור במעלה אדומים ועוד חמישים בבית"ר עילית זה אומר בסך הכל שני בניינים ,  בעוד שמדובר בערים של ארבעים אלף תושבים ",  אמר דיין .
 ביום שישי האחרון ניסה נתניהו לרכך את הביקורת המופנית כלפיו מצד ח"כים בליכוד וגורמי ימין ואמר כי הקפאת הבנייה מיועדת להימשך לתקופה של חצי שנה בלבד .  לטענת יו"ר מועצת יש"ע , " אין יותר קבוע מהזמני ".  
דיין הביע חשש שמא אותם מקומות בהם מתוכננת הקפאת בנייה ,  יועלו בעתיד לשולחן המשא ומתן . " לא מקפיאים בנייה במקום שאינו נמצא על שולחן המשא ומתן ,  אז עצם הקפאת הבנייה בגושי ההתיישבות מאותתת לערבים שגם נושא של חזרה לגבולות 67' פתוח למשא ומתן ".  
כמה עשרות מיזמי בנייה בשטחים ממתינים לאישורו של שר הביטחון .  בקרב המתנחלים בטוחים כי כל דירה שתאושר תימכר באופן מיידי ,  זאת בשל הדרישה הגדולה ,  בעיקר בדור ההמשך בהתנחלויות ,  המבקש להתגורר בקרבת הוריו .
 
מועצת יש"ע : " אישור הבנייה - אחיזת עיניים "
 במועצת יש"ע מותחים ביקורת על כוונת ראש הממשלה לאשר את בנייתן של כמה מאות דירות בשטחים .  לדברי יו"ר המועצה , " אחרי שיאשרו את המספר הזה ,  אנחנו נישאר עם ההקפאה "
 
