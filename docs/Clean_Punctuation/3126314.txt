נתניהו : " זו רק שאלה של זמן עד שנגיע למחבלי הפיגוע בחוות גלעד "
 ראש הממשלה אמר באירוע השנתי לכתבים זרים כי שוחח עם ראש השב"כ והתעדכן בפרטי החקירה המאומצת של הפיגוע ,  שבו נרצח הרב רזיאל שבח .  לדבריו , " אני מקווה שזה לא ייקח הרבה זמן ,  אנו מחויבים לזה ".  שליחו של טראמפ גינה את הרצח
ראש הממשלה בנימין נתניהו אמר הערב  ( רביעי )  כי מדובר בשאלה של זמן עד שכוחות הביטחון יצליחו להגיע למחבלים שהוציאו לפועל את הפיגוע בחוות גלעד . " אני דיברתי היום עם ראש השב"כ ,  הוא עדכן אותי לגבי החקירה המאומצת שנעשית בעניין הפיגוע הרצחני של אתמול ",  אמר נתניהו באירוע השנתי לכתבים הזרים לציון השנה האזרחית החדשה .  לדבריו , " אין לי שום ספק שזו רק שאלה של זמן ,  אני מקווה שלא הרבה זמן ,  עד שנגיע למרצחים .  אנחנו מחויבים לזה ". 
נתניהו בירך בדבריו את שגריר ארצות הברית בישראל דיוויד פרידמן על שגינה אתמול את הרצח  " בצורה ישירה ופשוטה ".  לדבריו ,  פרידמן  " אמר כמה דברים חשובים ,  הדבר החשוב ביותר הוא שממשלתו של אבו מאזן תומכת ברוצחים ".  נתניהו הוסיף כי  " אנשים כאלה ,  שיושבים אצלנו בכלא ,  מקבלים 355 מיליון דולר בשנה ,  הם ובני משפחותיהם ,  מהרשות הפלסטינית .  זה לא נתפס ". 
בהמשך דבריו ביקש נתניהו מהכתבים להצביע בהרמת ידיים לשאלותיו על סיקור כמה נושאים הקשורים בישראל .  הנושא הראשון שהעלה היה תשלומים של הרשות הפלסטינית לרוצחים ולבני משפחותיהם . " כמה מכם סיקרו את זה ?  הרימו את ידיכם ,  שניים-שלושה .  בשנה הבאה ,  כל הידיים צריכות להתרומם .  מימון ומתן תמריצים לרצח לא ממש מקדמים את השלום ",  אמר נתניהו .  בנוסף הזכיר את השקעת הממשלה בציבור הערבי בישראל כנושא שאינו מסוקר לדבריו בתקשורת הזרה וציין כי כלי תקשורת רבים מעבר לים מכנים את המשטר באיראן  " מתון "  חרף דיכוי ההפגנות במדינה בתקופה האחרונה והקריאות להשמדת ישראל .  
עוד בנושא:בהלוויית הנרצח בפיגוע :  קריאות  " נקמה "  קטעו את הספדו של בנט30 יריות והקלטת המצוקה :  הפיגוע בחוות גלעד - שלב אחר שלב"ירו בי !  ":  הנרצח מהפיגוע הקליט הודעה לחבריו מהצוות הרפואי 
שבח נרצח אמש בפיגוע ירי בעת נסיעה בכביש 60 ,  סמוך לחוות גלעד .  הוא הותיר אחריו שישה ילדים ,  ארבע בנות ושני בנים ,  הקטן שבהם תינוק בן שמונה חודשים .  הוא היה מתנדב במחלקת הרפואה של המועצה האזורית שומרון ,  כונן במד"א ומוהל ,  והתגורר בהתנחלות שסמוך לשטחה נורה למוות .
 הערב גינה ג'ייסון גרינבלט ,  שליחו של נשיא ארצות הברית דונלד טראמפ ,  את הרצח ואמר כי  " חמאס ופתח מהללים אותו ".  גרינבלט כינה את שבח  " אב לשישה ילדים צעירים "  והוסיף כי  " האלימות ודברי השבח המחרידים האלה רק יביאו לפיגועים נוספים וימנעו מהפלסטינים סיכוי לשלום ".  גרינבלט מסר את תנחומיו למשפחתו של שבח .  
חובשים ופרמדיקים של מד"א בסיוע כוח רפואה של צה"ל העניקו לשבח טיפול רפואי במקום ,  ופינו אותו לבית החולים מאיר בכפר סבא עם פצעי ירי בפלג גופו העליון ,  כשמצבו קשה .  במהלך הגעתו לבית החולים ,  חלה התדרדרות במצבו עד שמת מפצעיו כעבור שעה קלה .  המחבל ,  או המחבלים ,  שירו בשבח הספיקו להימלט לכיוון העיר שכם ,  מצפון-מערב לחוות גלעד .  
מאות בני אדם הגיעו היום לבית הקברות בחוות גלעד כדי ללוות את שבח בדרכו האחרונה .  בין המשתתפים נמצאים בני משפחה ,  חברים ואנשי ציבור ובהם שר החינוך נפתלי בנט .  שבח הוא למעשה הראשון שנקבר בבית הקברות בהתנחלות ,  שהוקם הבוקר .
  ( עדכון ראשון :  20:30 )  

נתניהו : " זו רק שאלה של זמן עד שנגיע למחבלי הפיגוע בחוות גלעד "
 ראש הממשלה אמר באירוע השנתי לכתבים זרים כי שוחח עם ראש השב"כ והתעדכן בפרטי החקירה המאומצת של הפיגוע ,  שבו נרצח הרב רזיאל שבח .  לדבריו , " אני מקווה שזה לא ייקח הרבה זמן ,  אנו מחויבים לזה ".  שליחו של טראמפ גינה את הרצח

