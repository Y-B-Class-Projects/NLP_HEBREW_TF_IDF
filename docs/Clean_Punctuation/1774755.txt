פגישה לילית אצל רה"מ בניסיון למנוע השביתה
רה"מ זימן לפגישה לילית את שר האוצר ,  שר הפנים ואת ראשי השלטון המקומי ,  בניסיון לגשר על הפערים בין הצדדים ולנסות למנוע את השביתה המתוכננת למחר
ראש הממשלה ,  בנימין נתניהו ,  כינס הלילה  ( ראשון )  פגישה במשרדו בהשתתפות שר האוצר יובל שטייניץ ,  שר הפנים אלי ישי ,  יו"ר השלטון המקומי שלמה בוחבוט וראש עיריית תל אביב ,  רון חולדאי ,  בניסיון למצוא דרך לגשר על הפערים בין הצדדים ולמנוע את שביתת הרשויות המקומיות .
 לקראת הפגישה סיפרו בשלטון המקומי כי עד כה אין התקדמות במו"מ ולכן השביתה עומדת בעינה . " אנו תקווה כי המו"מ יניב תוצאות לפחות בשני נושאים חשובים ביותר לאיכות חייהם ולכספם של אזרחי ישראל :  תקציבי החינוך ומחירי המים הגבוהים ".  
הפגישה מתקיימת לאחר שיו"ר ש"ס ושר הפנים ,  אלי ישי ,  שוחח הערב עם נתניהו ,  וביקש ממנו להתערב באופן מיידי בשביתת הרשויות .  לדברי ישי , " נכון לאוצר להיענות למרבית דרישותיהם הצודקות של השלטון המקומי ,  ובייחוד מאבקם הצודק נגד תאגידי המים .  אני בטוח שהתערבותו המיידית והמהירה של ראש הממשלה תביא לסיום מהיר של השביתה ומניעת אי נעימויות מעם ישראל ,  וזאת למרות הדרישות הצודקות ". 
גם שר הרווחה ,  יצחק הרצוג ,  התייחס הערב לשביתה הצפויה ואמר : " התרבות הקיימת בישראל לפיה מתעלמים מאיומי שביתה היא טעות .  אני קורא לראש הממשלה ולשר האוצר לעשות עוד הערב ,  כל מאמץ ,  ולמנוע את השביתה הצפויה מחר .  כדאי שיתעשתו מהר ,  ילמדו הלקח משביתת הפרקליטים ויביאו לפתרון המשבר מבעוד מועד ". 
מוקדם יותר אמר יו"ר מרכז השלטון המקומי ,  שלמה בוחבוט ,  כי  " שר האוצר כבול על ידי יועצים המנתקים אותו מהשטח .  תמו הימים בהם ראשי הערים באו לבקש תקציבי איזון כמו קבצנים .  אנחנו דורשים את התקציבים שמגיעים לחינוך והורדת מחיר המים ,  והאוצר מתעקש להכניס את ידו לכיסו של האזרח .  הצגנו לאוצר רשימה כתובה של תשעה נושאים כבדי משקל .  השר דרש להוריד את החינוך מסדר היום ,  וסירב להפחית את מחיר המים לאזרחים .  אזרחי ישראל צריכים להיות מודאגים ". 
במרכז השלטון המקומי מגדירים את מחאתם כ"שביתה הגדולה ביותר שהייתה אי פעם בישראל ".  ראשי הערים דורשים הפחתה בתעריפי המים וקבלת תשובות בנוגע לקיצוץ הצפוי בתקציבי הרשויות המקומיות .  השביתה הצפויה תכלול את כלל הרשויות ,  כולל פורום 15 הערים העצמאיות ,  למעט ירושלים ,  חיפה ונשר ,  שהודיעו כי השירותים בשטחן יפעלו כרגיל .  עם זאת ,  בירושלים לא יסופקו שירותים במשרדי הממשלה .  גם המועצות האזוריות יכללו בשביתה .
 עם זאת ,  במספר ישובים תפעל מערכת החינוך כסדרה .  ראש עיריית נתניה ,  מריים פיירברג ,  החברה בצוות המו"מ של מרכז השלטון המקומי ,  הודיעה כי למרות ההחלטה שלא לקיים את הלימודים בבתי הספר של החינוך המיוחד ,  יתקיימו לימודים בבתי ספר אלה בעירה .  יו"ר המועצות האזוריות ,  שמוליק ריפמן ,  הודיע כי במועצות האזוריות יתקיימו הלימודים כסדרם ,  הן בבתי הספר הרגילים והן באלו של החינוך המיוחד .  גם באשדוד ,  בשדרות ובמועצה המקומית להבים תפעל מערכת החינוך במתכונת רגילה .
 
פגישה לילית אצל רה"מ בניסיון למנוע השביתה
רה"מ זימן לפגישה לילית את שר האוצר ,  שר הפנים ואת ראשי השלטון המקומי ,  בניסיון לגשר על הפערים בין הצדדים ולנסות למנוע את השביתה המתוכננת למחר

