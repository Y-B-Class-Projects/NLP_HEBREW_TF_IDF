עדותו של שלמה פילבר : " ביצעתי הוראות של נתניהו ,  ניצלו אותי "
 בחדשות 2 פורסם כי פילבר סיפר למקורביו שטען בפני חוקריו שהיה  " שבוי "  במסגרת תפקידו ,  וכי מונה לתפקידו כדי  " להיות פיון במשחק ".  עוד סיפר על אירוע שהתרחש בעת שנתניהו היה שר החוץ : " שרה צרחה עלי ופוטרתי ".  נתניהו :  לא היה ולא נברא
מנכ"ל משרד התקשורת שלמה פילבר אמר היום  ( רביעי )  במהלך עדותו במשטרה כי היה  " שבוי "  במסגרת תפקידו ,  וכי הוא מרגיש שנוצל על ידי ראש הממשלה בנימין נתניהו .  מהדברים שאמר למקורביו ,  ופורסמו הערב לראשונה בחדשות 2 ,  עולה כי פילבר ,  שחתם הלילה על הסכם עד מדינה ,  טוען שהופעלו עליו לחצים גדולים . " היום אני מבין שניצלו אותי ",  אמר . " באתי לעבוד באמונה ומצאתי את עצמי בצבת של לחצים שגרמו לי לדחק גדול מאוד ".  
" אחרי הבחירות לא ציפיתי לקבל תפקיד ,  ביבי הציע לי להיות מנכ"ל משרד התקשורת ",  אמר פילבר במהלך עדותו . " הסביבה שלי הזהירה אותי ,  אמרו לי 'אל תיקח את התפקיד' ,  אבל בשבילי זו הייתה הגשמת חלום להיות מנכ"ל במשרד של ביבי ,  ראיתי בזה ייעוד .  בהתחלה האמנתי שביבי מעריך אותי ולכן הביא אותי לתפקיד ,  היום אני מבין שהביאו אותי כדי להיות פיון במשחק ,  שייעדו אותי לזה ,  הייתי שבוי ". 
עוד בוואלה !  NEWS:משדר עסקים כרגיל :  נתניהו נאם בוועידת הנשיאים - ולא התייחס לחקירותלמרות ההתפתחויות בחקירות נתניהו - הליכוד שומר על מצבו בסקריםרגב הגנה על נתניהו : " חשד חמור נגד הגננת שנתנה לו עוגיה "  
פילבר ,  שמיוצג על ידי עורכי הדין יובל נחמני ודרור ארד אילון ,  סיפר למקורביו : " ביצעתי הוראות מפורשות של נתניהו ,  זה בכלל לא היה בשיקול הדעת שלי ,  קיבלתי ממנו הנחיות מפורטות .  הוא הבהיר לי למי צריך לדאוג ואיך .  אני לא רוצה לשבש את החקירה ,  אבל מסרתי את הדברים בצורה מאוד מפורטת .  שלחתי לבזק טיוטות של מסמכים ,  הם עברו על הטיוטות ,  כתבו תיקונים ואני ביצעתי ". 
פילבר תיאר באוזני מקורביו את השיחה בינו לבין החוקרים ,  שהובילה לחתימת הסכם עד המדינה .  לדבריהם , " החוקרים אמרו לו 'אנשים סביבך התעשרו ,  אלוביץ' עשה מיליונים ,  קמיר קיבל שכר טרחה מטורף ,  חפץ עשה עסקים בכל העולם ,  אתה האידיוט היחידי .  פקיד ממשלתי מושעה ,  מקבל חצי מהשכר .  החוקרים הבהירו לו שמזה הוא לא יתאושש .  הוא נשבר ,  הוא הרגיש שאין לו כוחות יותר להתמודד ".  
בעדותו תיאר פילבר את מערכת היחסים שלו עם בני הזוג נתניהו באמצעות סיפור מהתקופה שבה כיהן ראש הממשלה כשר החוץ . " נסעתי אז לאיטליה עם ביבי ושרה והוא נפגש עם ברלוסקוני .  בתום הפגישה ברלוסקוני נתן לביבי שעון ,  הייתי אז היועץ של ביבי ואמרתי לו 'אינך יכול לקחת את השעון ,  תן לי את השעון ,  אדווח עליו ואפקיד אותו' .  באותו הערב ,  שעות אחרי הפגישה נקראתי לחדרם של בני הזוג נתניהו ",  סיפר .
" שרה צרחה עליי ,  אמרה לי שלא מעניין אותה כלום ,  שהיא רוצה את השעון בחזרה .  נבהלתי ,  אבל אמרתי לה :  'אני לא יכול לתת לכם את השעון ,  רשמתי אותו כמתנה ,  דיווחתי עליו ,  הוא כבר נשלח בדואר דיפלומטי' .  הצרחות האלה היו בנוכחות ביבי שלא אמר דבר ".  לדברי פילבר ,  הוא פוטר אחרי התקרית .
" עד היום אני מוקצה אצל שרה ,  על הדבר הזה היא לא סלחה לי גם בחלוף השנים .  אין אצלה התיישנות .  זאת החוויה לעבוד אצל נתניהו .  ברור שאתה עובד אצלו ,  אם אתה לא מבצע את מה שאומרים מורידים לך את הראש .  לכן נכשלתי כאן ,  כי היה ברור לי שאני צריך למלא הוראות ",  סיפר .  
מטעמו של ראש הממשלה בנימין נתניהו נמסר : " לא היה ולא נברא ".  

עדותו של שלמה פילבר : " ביצעתי הוראות של נתניהו ,  ניצלו אותי "
 בחדשות 2 פורסם כי פילבר סיפר למקורביו שטען בפני חוקריו שהיה  " שבוי "  במסגרת תפקידו ,  וכי מונה לתפקידו כדי  " להיות פיון במשחק ".  עוד סיפר על אירוע שהתרחש בעת שנתניהו היה שר החוץ : " שרה צרחה עלי ופוטרתי ".  נתניהו :  לא היה ולא נברא

