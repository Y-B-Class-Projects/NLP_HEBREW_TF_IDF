אישור החוק ,  וטו או ערר :  אפשרויות נתניהו מול ההצעה על חוק עוקף בג"ץ
לפי הצעת ח"כ סמוטריץ' שתובא ביום ראשון להצבעה בוועדת השרים ,  הכנסת תוכל לחוקק מחדש חוק שנפסל בבג"ץ ברוב רגיל בלבד .  להצעה מתנגדים השר כחלון והיועמ"ש ובבית היהודי הציבו אולטימטום :  אם החוק לא יעבור יפסיקו להצביע עם הקואליציה .  הליכוד : " התנהגות בנט ילדותית "
 ועדת השרים לחקיקה תתכנס לישיבתה הקבועה ביום ראשון הקרוב ,  זאת בצל האולטימטום של יו"ר 'הבית היהודי' ,  השר נפתלי בנט ,  לפיו אם פסקת ההתגברות לא תעלה להצבעה ,  חברי הכנסת במפלגתו לא ישתתפו יותר בהצבעות עם הקואליציה .  גורמים בקואליציה אמרו היום  ( חמישי )  כי  " קיימים פערים משמעותיים ",  בעיקר לאור התנגדותו של יו"ר 'כולנו' שר האוצר משה כחלון לנוסח ההצעה שמבקשת 'הבית היהודי' לקדם .
 ההצעה שהונחה על סדר היום של ועדת השרים ביוזמה פרטית של ח"כ בצלאל סמוטריץ' ,  חבר הסיעה ,  מעוניינת להכניס תיקון לחוק יסוד כבוד האדם וחירותו .  לפי התיקון ,  הכנסת תוכל לחוקק מחדש חוק שנפסל בבג"ץ ברוב רגיל בלבד .  תוקפו של החוק יפקע בתוך ארבע שנים מיום החקיקה ,  ואם הכנסת תאשר אותו פעם נוספת ,  תוקפו יעמוד לעד .  סמוטריץ' הביע נכונות לשנות את ההצעה כך שהכנסת תחוקק מחדש חוק שנפסל בבג"ץ ברוב של 61 חברי כנסת .
 לקריאה נוספת:פסקת ההתגברות ,  משבר הגיוס וחוק הלאום :  מושב הקיץ של הכנסת נפתחסערת פסקת ההתגברות :  נתניהו נפגש עם נשיאת העליון ושרת המשפטים 
להצעה כזו מתנגדים כחלון והיועץ המשפטי לממשלה אביחי מנדלבליט .  כחלון מוכן לתמוך רק בחקיקה שתקבל את אישורו של היועמ"ש .  האחרון הציע לחוקק חוק יסוד :  חקיקה ,  שבמסגרתו הכנסת תוכל לחוקק מחדש חוקים שנפסלו על ידי בג"ץ ברוב של 70 ח"כים .  בליכוד ובבית היהודי דורשים שהרוב הדרוש בכנסת יהיה נמוך הרבה יותר ,  אך עד כה לא הגיעו להסכמות על מספר הח"כים .  
גורמים בבית היהודי אמרו לוואלה !  NEWS כי  " החוק יעלה ביום ראשון ,  ולהערכתנו גם יעבור ".  הם הוסיפו כי הם  " מצפים לתמיכתו של ראש הממשלה בפסקת ההתגברות כפי שסוכם עמו בהסכמים הקואליציוניים עם כינון הממשלה .  הסכמים יש לכבד ".  הם ציינו כי האולטימטום שהציבו ראשי המפלגה בשבוע שעבר ,  לפיו אם החוק לא יעבור יפסיקו חברי המפלגה להצביע עם הקואליציה , " קיים ועומד ".  
בליכוד טוענים בתגובה כי מדובר ב"נושא כבד משקל "  שלא ניתן יהיה לקדם אותו עד לאישור סופי ב"הצעה פרטית ".  גורמים במפלגה מתחו ביקורת על השר בנט בטענה כי  " התנהלותו ילדותית "  שנועדה רק להביך את נתניהו ולדבריהם , " אם היה רוצה לקדם באמת את פסקת ההתגברות ,  היה ראוי שיתנהל אחרת ולא באולטימטומים ".  
עם זאת ,  בקואליציה טוענים כי לאור חוסר ההסכמות להצביע על הנוסח של סמוטריץ' ,  בפני נתניהו עומדות שלוש אפשרויות עיקריות :  להשתמש בזכות הווטו הבלעדית שבידו נגד ההצעה הנוכחית ובכך למנוע מהשרים את ההצבעה ,  לאפשר את אישור ההצעה חרף התנגדותו של כחלון או לסכם על הגשת ערר בממשלה אחרי אישור החוק בוועדת השרים כך שלא תוכל לעלות להצבעה בכנסת .  

אישור החוק ,  וטו או ערר :  אפשרויות נתניהו מול ההצעה על חוק עוקף בג"ץ
לפי הצעת ח"כ סמוטריץ' שתובא ביום ראשון להצבעה בוועדת השרים ,  הכנסת תוכל לחוקק מחדש חוק שנפסל בבג"ץ ברוב רגיל בלבד .  להצעה מתנגדים השר כחלון והיועמ"ש ובבית היהודי הציבו אולטימטום :  אם החוק לא יעבור יפסיקו להצביע עם הקואליציה .  הליכוד : " התנהגות בנט ילדותית "
 
