נתניהו לא יתמודד נגד עצמו :  בוטלו הבחירות לראשות הליכוד
בית הדין של המפלגה החליט פה אחד כי ראש הממשלה ימשיך לעמוד בראשות המפלגה ,  במקום לערוך בחירות עם פתק לבנימין נתניהו ופתק לבן .  התהליך אמור היה לעלות כארבעה מיליון שקלים .  נשיא בית הדין : " מגוחך היה לקיים פריימריז "
 בית הדין של הליכוד החליט היום  ( רביעי )  פה אחד לבטל את הבחירות לראשות המפלגה שהיו אמורות להתקיים ב-23 בפברואר ,  וקבע כי נתניהו נבחר בפעם השביעית לתפקיד יו"ר הליכוד .  זאת ,  לאחר שאף חבר מפלגה לא העמיד את עצמו כמועמד מול נתניהו .
 בית הדין התכנס היום בהרכב מורחב של שבעה שופטים על מנת לדון בעתירה שהוגשה נגד ההחלטה שקיבלה שלשום ועדת הבחירות של המפלגה ,  ולפיה נתניהו יתמודד מול עצמו ,  וכי המצביעים יצטרכו לבחור בין פתק שעליו כתוב  " בנימין נתניהו "  ובין פתק לבן .  בליכוד העריכו כי העלות של קיום הבחירות היא ארבעה מיליון שקלים ,  ולאור העובדה שאין אפשרות אחרת זולת ניצחונו של נתניהו - הוגשה עתירה נגד המהלך כדי למנוע את בזבוז הכספים הכרוך בקיום בחירות .  
עוד ידיועת בוואלה !  NEWS:ליברמן : " לשבדים אותה מסורת עוד מאז שסחרו עם הנאצים"אביו של אבו חדיר בדיון בעונש רוצחיו : " הנאצים החדשים שרפו את בני"בעקבות חשיפת וואלה !  NEWS :  פנייה ליועמ"ש לחקור מימון ארגון  " עד כאן "  
נשיא בית הדין של הליכוד ,  מיכאל קליינר ,  אמר לוואלה !  NEWS : " ברור שאין טעם לקיים פריימריז על מי שכבר נבחר ,  זה מגוחך .  המועמדות אושרה כדת וכדין ".  הוא הסביר כי הסיטואציה הנוכחית תואמת את חוקת הליכוד ,  לפיה  " במקרים שבהם יש רק מועמד אחד ,  אז מכריזים על המועמד כנבחר ".  עוד אמר קליינר : " כל אחד מחברי המפלגה היה יכול להציג מועמדות .  הם לא העמידו מועמדים ,  וכנראה יש קונצנזוס שנתניהו צריך להמשיך ".  כמו כן ,  הוא דחה את ההצעה לקיים הצבעה עם פתקי בעד ונגד : " מתי עושים בחירות בעד ונגד ?  כשיש פגם בבחירה ,  נניח כאשר יש שני מועמדים ואחד פורש ,  או כשיש סיבוב שני והמועמד לא קיבל 40% .  לכן צריך לתת לגיטימציה לבחירה .  פה אין בעיה של לגיטימציה .  הבחירה תקפה ". 
כפי שפורסם בשבוע שעבר בוואלה !  NEWS ,  נתניהו היה זה שהתעקש לקיים הצבעה למרות היותו מועמד יחיד .  זאת ,  בגלל חשש מתרחיש במסגרתו מועמד אחר ידרוש בעתיד לקיים פריימריז בטענה שכעת נבחר ראש המפלגה ללא הצבעה וכי הבחירה אינה תקפה .  ואולם ,  החלטת בית הדין מהיום נותנת הלכה למעשה תוקף חוקי לבחירה וסותמת את הגולל מפני דרישה עתידית שכזו ,  לפני הבחירות לכנסת הבאה .  
יו"ר מרכז הליכוד ,  השר חיים כץ ,  בירך על החלטת בית הדין והוסיף כי הוא תומך ומברך את ראש הממשלה שיוביל את תנועת הליכוד בבחירות לכנסת ה-21 .  

נתניהו לא יתמודד נגד עצמו :  בוטלו הבחירות לראשות הליכוד
בית הדין של המפלגה החליט פה אחד כי ראש הממשלה ימשיך לעמוד בראשות המפלגה ,  במקום לערוך בחירות עם פתק לבנימין נתניהו ופתק לבן .  התהליך אמור היה לעלות כארבעה מיליון שקלים .  נשיא בית הדין : " מגוחך היה לקיים פריימריז "
 
