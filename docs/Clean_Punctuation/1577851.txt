נתניהו : " יש הסכמה לחידוש את המו"מ בהקדם "
 ראש הממשלה אמר לאחר הפגישה עם אובמה ואבו מאזן כי המו"מ יחודש  " ללא תנאים מוקדמים ".  הוא שיבח את אבו מאזן על חיזוק מעמדו ,  והדגיש כי  " אובמה לא אמר הקפאת בניה ,  אלא 'ריסון' ".  ניר יהב שליח וואלה !  חדשות בניו יורק מדווח
 ( צילום :  רויטרס ) 
ראש הממשלה בנימין נתניהו אמר אמש  ( שלישי )  כי בפגישתו עם נשיא ארצות הברית ברק אובמה ויו"ר הרשות הפלסטינית אבו מאזן הושגה  " הסכמה כללית לחידוש המשא ומתן מהר ככל האפשר ".  בשיחה עם כתבים אמר ראש הממשלה כי  " הושגה הסכמה כללית גם בקרב הפלסטינים שתהליך השלום יחודש ללא תנאים מוקדמים ". 
לדבריו ,  הפגישה המשולשת והפגישה בינו לבין אובמה היו  " טובות מאוד ".  הוא אמר כי  " חשיבות הפגישה המשולשת היא בעצם קיומה ,  וזה אומר הרבה .  לא היו מגעים בין הצדדים קרוב לחצי שנה .  פגישה מסוג זה שוברת את הקרח ומקרבת אנשים ".  ראש הממשלה סיפר כי חזר על דרישתו להכרה מצד הפלסטינים בישראל כמדינת הלאום היהודי .  
נתניהו סיפר כי בפגישתו עם אובמה השניים דנו בין היתר גם בנושאי ביטחון ,  כלכלה והגרעין האירני .  עם זאת ,  השניים לא דנו במו"מ עם סוריה .  נתניהו סיכם ואמר כי  " הגיע הזמן לנוע בצד המדיני .  ישראל מוכנה לכך כבר חודשים ,  ואני מקווה שבשבועות הקרובים תהיה פתיחה של המו"מ בהתאם לקריאתו של אובמה ". 
ראש הממשלה המשיך וסיפר כי בפגישה  " לא נכנסו לפרטי הנושאים של הכרעת הבנייה ,  אך אובמה השתמש בביטוי 'ריסון בניה' ולא 'הקפאת הבניה' ".  הוא סיכם ואמר כי  " ההליכה לקראת חידוש המו"מ טובה לכולם ובעיקר לשלום .  חצי שנה ירדה לטמיון משום שלא היה שום מפגש .  במפגש הזה שהיה היום מקצר את תולדות הזמן האבוד ". 
נתניהו שיבח את אבו מאזן על כך שהצליח לבסס את מעמדו בקרב העם הפלסטיני .  הוא אמר כי הוא  " מקווה שיצליח לעמוד מול חמאס ויעמוד על הפנמת זכות קיומנו ".  נתניהו סיכם ואמר כי  " הפלסטינים צריכים להכריע אם ההנהגה שלהם היא ערפאת או סעדאת ".  
שר הביטחון אהוד ברק אמר כי  " האמריקאים הופתעו מהאינטימיות בין המשלחת הישראלית והפלסטינית ".  הוא הוסיף כי  " ישראל מוכנה לדון בהסדר בלי גמגומים ,  תוך הקפדה על אינטרסים ביטחוניים ".  
שר החוץ ליברמן ,  שהשתתף בתדרוך עם אובמה ,  ציין שהוא מצפה מהפלסטינים להפסיק לפעול נגד ישראל בעקבות דו"ח גולדסטון . " הצד הפלסטיני אומר אמנם שאין לו תנאים מוקדמים ,  אך יש לו כל מיני דרישות לצעדים ביהודה ושומרון ",  אמר ליברמן . " הצעד בונה האמון הראשון שאנו מצפים לו הוא שהרשות הפלסטינית ,  שהגישה את התביעה לבית הדין הבינלאומי בהאג על פשעי מלחמה במבצע עופרת יצוקה ,  תמשוך את התביעה נגדנו .  וזה עוד אחרי שהיא ביקשה מאיתנו ללכת עד הסוף במבצע ". 
בפתח הפסגה עצמה ,  קרא אובמה ל"חידוש מיידי של המשא ומתן בין הצדדים .  יש להתחיל בצעדים מעשיים ".  לדבריו , " חלה התקדמות בשיחות אך יש עוד הרבה עבודה ".  הוא הוסיף כי  " השליח האמריקאי למזרח התיכון ג'ורג' מיטשל ישוב לאזור בשבוע הבא ,  ושרת החוץ הילרי קלינטון תעדכן אותי בהתקדמות בחודש אוקטובר ".  אובמה חזר על דרישתו  " לרסן את ההתנחלויות הישראליות ". 
הנשיא פנה גם אל מדינות ערב וקרא להן  " לבצע צעדים ממשיים כדי לסייע לתהליך השלום ".  הוא אמר כי  " על כל המעורבים לפעול עם תחושה של דחיפות במעשיהם ".  לדבריו , " הנושא אינו קריטי רק לישראל ולפלסטינים ,  אלא לעולם כולו ,  ולכן אני נשאר מחוייב לנושא ואמשיך לעסוק בו בימים ,  בחודשים ובשנים הבאות ".  אובמה סיכם ואמר כי  " זה לא יהיה קל אך זה הדבר הנכון לעשות ". 
 ( עדכון ראשון :  21:18 ) 

נתניהו : " יש הסכמה לחידוש את המו"מ בהקדם "
 ראש הממשלה אמר לאחר הפגישה עם אובמה ואבו מאזן כי המו"מ יחודש  " ללא תנאים מוקדמים ".  הוא שיבח את אבו מאזן על חיזוק מעמדו ,  והדגיש כי  " אובמה לא אמר הקפאת בניה ,  אלא 'ריסון' ".  ניר יהב שליח וואלה !  חדשות בניו יורק מדווח

