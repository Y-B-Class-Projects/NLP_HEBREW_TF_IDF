מהסיירת לממשלה :  נתניהו נפרד מברק ועקץ את לפיד
באירוע פרידה לשר הפורש ,  התייחס נתניהו למו"מ הקואליציוני ועקץ את לפיד כשאמר : " הכרתי את אהוד כשלא היו מסכות .  בחיים הפוליטיים עוטים מסכות ויש תערובת בין מהות ונראות "
 ראש הממשלה בנימין נתניהו נשא הערב  ( רביעי )  דברים באירוע פרידה שערכו עובדי משרד הביטחון לשר הפורש אהוד ברק באוניברסיטת בר-אילן .  נתניהו הגיע לאירוע מלווה ברעייתו שרה ,  במקורבו נתן אשל וברמטכ"ל ,  רב-אלוף בני גנץ ורעייתו רויטל .  בדברי הפרידה מברק התייחס נתניהו למשא ומתן הקואליציוני ,  ושילב עקיצה כלפי יו"ר יש עתיד ,  יאיר לפיד ,  כשאמר  " הכרתי את אהוד כשלא היו מסכות .  בחיים הפוליטיים עוטים מסכות ויש תערובת בין מהות ונראות ".  
בהמשך התייחס נתניהו לעברו הצבאי המשותף עם ברק בסיירת מטכ"ל .  לדבריו , " אני הכרתי אותו כשהכל היה חשוף ,  בקבוצה קטנה של לוחמים ,  יום ולילה ,  רואים הכל ".  בהמשך מנה נתניהו תחנות נוספות : " התנסינו בהרבה דברים ,  חילוץ המטוס בסבנה ,  בסוריה ובמצרים ,  בגבול לבנון .  אהוד היה מבכירי מפקדינו .  הוא עשה את הדברים למען המטרה עצמה .  בצורה הטובה ביותר ". 
נתניהו התייחס גם לשלב הפוליטי בחייו של ברק : " אני לא יכול להגיד לכם שהכרתי אותו כקולגה וכשותף עד ארבע השנים האחרונות ,  כי למעשה היינו יריבים פוליטיים ולא יצא לנו באמת להיות זה לצד זה ולדבר זה עם זה באותה פתיחות ותדירות ,  שהתאפשרו לנו בשנים האחרונות .  גיליתי אדם רחב יריעה עם ראייה מאריכת ראות ,  ראיתי אדם שמחויב עמוקות לעתידה של מדינת ישראל וחושב כיצד להבטיח את ביטחונה ואת קיומה ,  וגם פועל למען המטרה הזאת .  השעות שבילינו יחד חידדו אצלי את ההכרה שאהוד הוא דמות ייחודית ,  יש לו כישורים מיוחדים ". 
בהמשך התייחס נתניהו לאירועים שהממשלה העתידית צפויה להתמודד עמם .  לדבריו , " זו תהיה שנה מכרעת לביטחונה של מדינת ישראל ,  בשנים הקרובות נצטרך להתמודד עם נשק רב ,  מתוחכם וקטלני שהולך ומצטבר בסביבתנו ,  באזור שהוא בלתי יציב ,  שהוא נתון להשפעות ,  לחדירה של גורמים עוינים ,  של משטרים עוינים ושל גופים שהופכים יותר ויותר קיצוניים .  הנשק הזה שמאיים עלינו מתחיל מהאיום הגרעיני ,  דרך טילים מתוחכמים וכלי משחית אחרים .  אני לא ממעיט בסכנה וגם לא ביכולות שלנו להתגבר עליה ,  אני בטוח שנוכל לאתגרים האלה ".  
לקריאה נוספתהפשרה המסתמנת - החינוך לפירון ,  הפנים לליכודמסתמן :  רק 20 שרים ,  בנוסף לנתניהו ,  בממשלה הבאהמחלוקת עם לפיד על תיקי החינוך והפנים 

מהסיירת לממשלה :  נתניהו נפרד מברק ועקץ את לפיד
באירוע פרידה לשר הפורש ,  התייחס נתניהו למו"מ הקואליציוני ועקץ את לפיד כשאמר : " הכרתי את אהוד כשלא היו מסכות .  בחיים הפוליטיים עוטים מסכות ויש תערובת בין מהות ונראות "
 
