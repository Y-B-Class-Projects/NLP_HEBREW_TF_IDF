מופע החמידות של רחלי רוטנר :  לבנו ימשיך לפעום
והשבוע :  מצעד המנצחים במשחקים האירופיים ,  תעלול ההסוואה המרהיב של ביבי ושחזור קולנוע מרגש של המשט לעזה :  מופע החמידות מסכם שבוע .  מסך
 *  מדור  " מופע החמידות "  השבוע הופק במסגרת חגיגות הפרידה של יוחנן דנינו בעלות של 12 מיליון שקל .  במהלך כתיבת המדור עמדה קרן פלס מול שולחן הכותבת ושרה לה את מיטב להיטיה ,  לאחר מכן נכנסה ברברה סטרייסנד ועיסתה את כפות רגליה בשמן המור ולבסוף הגיע כל האנסמבל של סירק דה סוליי וכיסה אותה בערימת זהב בגובה 5 מטר .  הכול מוכר כהוצאה בטחונית חיונית של משטרת ישראל .  
הם הביאו לנו הרבה כבוד בשבוע האחרון והוכיחו שהספורט בישראל חי וקיים ,  אז הנה הם לפניכם צועדים בסך ,  גאים ונרגשים ,  לקול תרועותיהם של 13 אזרחים ישראליים שעברו שם במקרה :
 אורי ששון - ג'ודו .
 אלכס שטילוב - תרגיל קרקע .
 שון פייגה ואריאל הילמן - כדורעף חופים .
 נטע ריבקין  קפיצה דרך חישוק .
 פולינה מדבינר - קליעה ברובה במצב שכיבה .
 סשה קריב  עמידה על שידה והחזקת עגבנייה .
 ערן ביטון  דילוג על שלולית תוך סריגת צעיף לתום אבני .
 ענת רחמים  כחכוח קל בגרון ,  גירוד האף וריצה על לחם .
 יונתן וייסברג  צעיקת  " מישהו חיפש אותי ?  "  תוך השלכת שעועית על עכבר מנמנם לצלילי השמעת ספר-הקלטת  " מיכאל שלי "  בהקראתה של השחקנית אביגיל אריאלי .
 משה חפץ  פרכוס ספורטיבי על גבי צלוחית קרקרים לאורחים תוך כדי אפיית קסטנייטות בגיגית לגו וקליעתן לתוך רווק לבקן שניצב על תלת אופן הלו קיטי בתוך בריכת אפרוחים במרחק של 68 מטרים מקיוסק חגבים בברזיל שמקלף מכסים של יוגורט לתוך כרית ומתן מסז' סרעפת לשרברב גידם בדימוס המנסה למלא טופס 101 תוך כדי שיחה עם אשתו בטלפון על מישהי בשם אוסנת .
 אנחנו על המפה !  
הו כן !  חדשות 2 טוענים שפעמיים בתקופת הבחירות ביבי הובהל בחשאי לבית החולים ,  וכדי להסוות את הפרוצדורות מעין הציבור הסיעו אותו לשם פעם ברכב הדברה ,  כשהרופאים מחופשים למדבירים ,  ופעם ברכב להובלת פיתות ,  כשהרופאים מחופשים לפיתות .  הרופא האישי של נתניהו מכחיש ,  וחבל ,  כי הסיפור הזה כה מלהיב שהוא מעורר בי הערצה מחודשת כלפי מנהיגנו והדרכים המסעירות שבהן הוא מתעקש לעבור בדיקות פוליפים ומריטת גבות תחת טשטוש כאילו מדובר במבצע אנטבה 2 ,  נו אופנס יוני .  כמובן ,  זו אינה הפעם הראשונה שביבי עורך מבצע חשאי תחת הסוואה כדי להסדיר את ענייניו ,  ולמזלכם יש לנו תיעוד בלעדי של העניין :  
יתברך שמו לעד !  2,000 שנה אחרי גזירות אנטיוכוס וחילול בית המקדש ,  אלוקים סוף סוף מעניש בשבילנו את היוונים ומחריב להם את הכספומטים בחרון אפו .  הו כן ,  אל תתעסקו עם התינוקים של הקב"ה מאדרפאקרס ,  למה תוך כמה מילניונים תחטפו יאסו לפרצוף .  גרמניה ,  3,000-4,000 שנה ואנחנו מגיעים גם אליכם .  חזק חזק ונתחזק .  

מופע החמידות של רחלי רוטנר :  לבנו ימשיך לפעום
והשבוע :  מצעד המנצחים במשחקים האירופיים ,  תעלול ההסוואה המרהיב של ביבי ושחזור קולנוע מרגש של המשט לעזה :  מופע החמידות מסכם שבוע .  מסך

