תא העיתונאיות לתאגיד :  לבטל השעיית סמאח ותד
ראש הממשלה בנימין נתניהו אולי קורא לפטר ,  אבל תא העיתונאיות דורש דווקא את ההפך :  לבחון את השעייתה של העיתונאית שריטווטה את הפוסט של המחבל .  לוואלה ברנז'ה אומרות נציגותיו : " מדובר בתחקירנית פורצת דרך .  ניתן היה להסתפק בהצהרה "
 ראש הממשלה בנימין נתניהו אולי קורא לפטר אבל תא העיתונאיות דורש דווקא את ההפך :  לבחון מחדש את השעייתה של העיתונאית סמאח ותד מתפקידה כמגישה וכתחקירנית בתאגיד השידור . " ותד היא מגישה ותחקירנית פורצת דרך שהביאה לקדמת המסך קול חשוב של נשים ערביות שלא זוכות כלל לייצוג והשעייתה תצעיד לאחור הישג חשוב זה ",  אומרות היום  ( רביעי )  לוואלה ברנז'ה חברות התא .  
כזכור ,  סמאח ותד ריטווטה ציוץ שמהלל את המחבל באסל אל ערג' ,  שירה בשבוע שעבר לעבר כוח ימ"מ בעת שזה הגיע לעצור אותו ,  וחוסל .  בתאגיד ביצעו שיחת בירור והשעו אותה מתפקידה - לאחר שותד צייצה מחדש ציוץ של עמוד בשם  " palestine info center "  שבו מופיע ציור של אל ערג' תחת הכיתוב  " האינטלקטואל הוא הראשון להילחם ולעולם לא מוותר ".  בעקבות כך הוחלט בתאגיד להשעותה באופן זמני מתפקידי הגשה .  מהתאגיד נמסר : " למרות שמדובר בחשבון הטוויטר הפרטי של העובדת ,  אנו רואים זאת בחומרה רבה והיא זומנה לבירור אצל מנהליה ". 
ואולם ,  לדברי נתניהו היה צריך לפטר את התחקירנית .  בפוסט שפרסם אמש כתב ראש הממשלה כי : " איך יראה השידור הציבורי תחת התאגיד ?  כתבת של תאגיד השמאל היללה מחבל .  הייתם מצפים שהיא תפוטר ?  לא ,  היא רק  " מושעית ".  בתאגיד השמאל בוחרים לתת מקום לתומכי מחבלים ".  
לדברי נציגות התא , " הקלות בה עיתונאית ערבייה מושעית מתפקידה מעלה מחדש את קשייה של התקשורת בשילוב מגוון קבוצות האוכלוסייה בדגש על האוכלוסייה הערבית  ( והנשים בפרט )  אשר מודרת כמעט לחלוטין מן השיח התקשורתי .  חששנו הוא כי מקרה זה יגבה מחיר אישי וציבורי כבד מנשים ערביות המבקשות להשתלב בשיח התקשורתי בישראל .  ותד הצהירה כי היא אינה תומכת באלימות וכי מעשה זה ,  לא היה במטרה לתמוך באלימות או בפגיעה בחיי אדם ".  
" תחושתנו היא כי ניתן היה להסתפק בהצהרה זו ולא להדיח את ותד או להעבירה מתפקידה  ( כפי שעולה מפרסומים בעיתונים )  .  אנו מבקשות להביע צער גם על התייחסותו של ראש הממשלה למקרה אשר השחיר בדבריו את תאגיד השידור הציבורי החדש ושלח כך גם מסר המתפרש כמאיים על מגוון העיתונאים העובדים בתאגיד ",  לשון התגובה .  

תא העיתונאיות לתאגיד :  לבטל השעיית סמאח ותד
ראש הממשלה בנימין נתניהו אולי קורא לפטר ,  אבל תא העיתונאיות דורש דווקא את ההפך :  לבחון את השעייתה של העיתונאית שריטווטה את הפוסט של המחבל .  לוואלה ברנז'ה אומרות נציגותיו : " מדובר בתחקירנית פורצת דרך .  ניתן היה להסתפק בהצהרה "
 
