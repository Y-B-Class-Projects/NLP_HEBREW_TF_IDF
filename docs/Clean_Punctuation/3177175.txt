סקר וואלה !  NEWS :  תמיכה גורפת של הימין בחוק הלאום
למרות המחאה הרחבה בקרב קהלים שונים ,  סקר חדש מעלה כי 58% מהציבור הישראלי תומך בחוק הלאום .  קיימת תמיכה של 85% בקרב מצביעי הימין לעומת התנגדות של 75% בקרב מצביעי שמאל .  קיים קונצנזוס בקרב תומכי הליכוד בנושא ,  כאשר 92% ממצביעי המפלגה הביעו תמיכה בחוק
למרות המחאה נגד חוק הלאום ,  רוב הציבור הישראלי נדמה כי מרבית הציבור הישראלי תומך בו - כך עולה מסקר וואלה !  NEWS ו-Panel Politics שבחן על העמדות כלפי החוק שאושר בסוף מושב הקיץ של הכנסת ומאז עורר סערה .  על פי הממצאים ,  כ-58% הביעו תמיכה בחוק ואילו כשליש מהציבור - כ-34% מתנגדים לו .  
מהסקר עולה כי החוק זוכה לתמיכה גורפת במיוחד בקרב מצביעי ימין - 85% ,  אך במקביל ,  מקטב את המפה הפוליטית שכן הוא מעורר התנגדות חזקה מאוד בשמאל ,  כש-75% ממצביעי השמאל השיבו שהם מתנגדים לחוק .  בקרב מי שמגדיר עצמו מצביע מרכז קיימת חלוקה כמעט שווה - 49% תומכים בחוק ו-45% מתנגדים .
 לקריאה נוספת:מהלך הצהרתי או צעד מסוכן נגד הדמוקרטיה ?  המדריך המלא לחוק הלאוםכשהישראלים הם רק יהודים :  חוק הלאום מסבך את ישראל מול העולם"מתייצבים לצד אחינו לנשק ":  מפקדי צה"ל מצטרפים למחאת הדרוזים 
ראש הממשלה בנימין נתניהו עלה אתמול למתקפה נגד מבקרי החוק באופוזיציה וקרא גם לשרי הליכוד לצאת  " להגן על האמת שלנו ".  מפילוח מפלגתי של התמיכה וההתנגדות לחוק נראה כי נתניהו ידע בדיוק מה הוא עושה ,  משום שמהסקר עולה כי קיים קונצנזוס כמעט מושלם בימין לגביו .  92% ממצביעי הליכוד הביעו תמיכה בחוק ,  ורק 4% אמרו שהם מתנגדים ,  בנוסף ,  97% ממצביעי הבית היהודי תומכים בחוק ורק 3% מתנגדים .  
מהצד השני של המפה הפוליטית - באופוזיציה ,  עולה כמעט תמונת מראה :  71% ממצביעי המחנה הציוני ,  89% ממצביעי מרצ ,  ו-100% ממצביעי הרשימה המשותפת מתנגדים לחוק .  במפלגות המרכז התמונה חצויה :  48% ממצביעי יש עתיד תומכים בחוק ,  ו-46% מתנגדים ,  בכולנו - החברה בקואליציה שהעבירה את החוק - 60% תומכים ו-40% מתנגדים .  עוד עולה מהסקר כי מצביעי הסיעות החרדיות - שדווקא התנגדו עקרונית בתחילת הדרך לחוק הלאום תומכים בו ברוב מכריע - 75% ממצביעי ש"ס ו-74% ממצביעי יהדות התורה הביעו בו תמיכה .  
במקביל לתמיכה החזקה בחוק הלאום ,  ישנה גם תמיכה גדולה בציבור למאבקה של העדה הדרוזית נגד החוק .  54% מהמשיבים לסקר ,  שנערך על ידי הסוקר מנחם לזר ,  בקרב פאנל אינטרנטי של כ-532 משיבים המהווים מדגם מייצג של האוכלוסייה הבוגרת במדינת ישראל ,  אמרו שהם חושבים שמאבק הדרוזים צודק ,  ורק 23% אמרו שאינו צודק .  23% נוספים אמרו שהם אינם יודעים .  
הסקר בחן גם את מפת המפלגות במידה והבחירות היו נערכות היום ,  ומגלה שינויים קלים בחלוקת המנדטים .  אם הבחירות היו נערכות היום ,  הליכוד הייתה נותרת המפלגה הגדולה עם 33 מנדטים ,  ירידה של שני מנדטים לעומת הסקר הקודם בתחילת החודש עם 35 מנדטים .  אחריה יש עתיד עם 19 ,  עליה של שני מנדטים לעומת הסקר הקודם  ( 17 )  והמחנה הציוני עם 12 מנדטים .  הרשימה המשותפת מאבדת שני מנדטים מהכנסת הנוכחית ויורדת ל-11 בסקר .  בהמשך - הבית היהודי עם עשרה מנדטים ,  יהדות התורה עם שמונה ,  וישראל ביתנו וכולנו עם שישה .  גם מפלגתה החדשה של ח"כ אורלי לוי אבקסיס שומרת על יציבות עם שישה מנדטים ,  אחריה מרצ עם חמישה ,  וש"ס סוגרת את הרשימה עם ארבעה מנדטים בלבד .  

סקר וואלה !  NEWS :  תמיכה גורפת של הימין בחוק הלאום
למרות המחאה הרחבה בקרב קהלים שונים ,  סקר חדש מעלה כי 58% מהציבור הישראלי תומך בחוק הלאום .  קיימת תמיכה של 85% בקרב מצביעי הימין לעומת התנגדות של 75% בקרב מצביעי שמאל .  קיים קונצנזוס בקרב תומכי הליכוד בנושא ,  כאשר 92% ממצביעי המפלגה הביעו תמיכה בחוק

