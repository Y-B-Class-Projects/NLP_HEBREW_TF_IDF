 " חוק הג'ובים "  אושר :  יאפשר הוספת סגני ראש עיר
החוק ,  שאושר ברוב של 42 קולות לעומת 22 מתנגדים ,  קובע כי בירושלים ימונו שני סגני ראש עיר נוספים ובערים גדולות יתאפשר להוסיף סגן ראש עיר נוסף .  קדימה :  נתניהו יורק לציבור בפרצוף
מליאת הכנסת אישרה הערב  ( שלישי )  ברוב של 42 קולות בעד ו-22 מתנגדים בקריאה שנייה ושלישית את  " חוק הג'ובים ".  על פי החוק ,  בירושלים ימונו שני סגני ראש עיר נוספים ,  כך שמספר סגני העיר יגיע לשמונה .  בנוסף ,  ערים בהן מתגוררים מעל 200 אלף תושבים ותקציבן מאוזן ,  יהיו רשאיות להוסיף סגן ראש עיר נוסף מתקציב העירייה .  החוק עבר בהליך מהיר ,  כאשר רק הבוקר ועדת הכספים אישרה את החוק בהכנה לקריאה שנייה .  
במקור ,  הוגשה הצעת החוק כבקשה להוסיף סגנים לעיריית ירושלים בלבד ,  וכך גם אושרה בקריאה טרומית .  בעת ההכנה לקריאה ראשונה בוועדת הפנים ,  הפתיע יו"ר הוועדה ,  ח"כ דוד אזולאי  ( ש"ס )  כאשר הוסיף להצעה סעיפים ,  על פיהם יתווספו סגנים לרשויות נוספות בישראל .  
כבר בינואר 2010 אישרה ועדת הפנים של הכנסת את הצעת החוק בהכנה לקריאה שנייה ושלישית .  אלא שאז ,  בצעד מפתיע ,  ח"כ דני דנון  ( ליכוד )  ביקש לבחון מחדש את החוק ,  וכך נדחתה ההכרעה . " הנושא המוניציפלי כולל נושא סגני ראשי ערים ,  חשוב לכל המפלגות וגם לליכוד ",  הוא אמר אז . " בימים הקרובים נצטרך להסדיר את הנושא עם השותפים הקואליציוניים שלנו ברשויות המקומיות .  אנחנו מוכנים ללכת לקראת השותפות הקואליציוניות עם החוק הזה ,  אבל לא נפקיר את אנשי הליכוד בשטח ".  
בקדימה תקפו הערב את הממשלה בתגובה לאישור החוק . " נתניהו שוב יורק בפרצופו של הציבור ",  נמסר בהודעת המפלגה . " לראשונה בתולדות הכנסת ,  ראש הממשלה מסדר ג'ובים בחקיקה ראשית .  העברת חוק הג'ובים לסגני ראשי ערים מוכיחה שוב את אטימותה של ממשלת נתניהו שטוענת כי אין כסף להפחית את מחירי הדלק והמים ,  אין כסף לעובדים הסוציאליים ,  אבל יש כסף לשלמונים לעוד סגני ראשי ערים לא נחוצים .  זו לא התנהגות של ראש ממשלה .  זו התנהגות של מאכער ". 
ואילו יו"ר ועדת הכספים ,  ח"כ משה גפני  ( יהדות התורה )  ,  השיב בתגובה כי  " אם הייתי באופוזיציה ,  יכול להיות שגם הייתי מדבר כמוכם ,  אבל לא בכזה להט .  להגדיר את זה 'חוק של שחיתות' ?  אם היו מבקשים להוסיף סגני ראשי עיר של קדימה גם הייתם מדברים נגד ?  מדובר על דבר מאוד מצומצם ורק אם ראש העיר מעוניין והרשות מאשרת .  להפוך את זה לחוק של שחיתות ?  הגיע אלי לוועדה וצמצמתי אותו ".  

" חוק הג'ובים "  אושר :  יאפשר הוספת סגני ראש עיר
החוק ,  שאושר ברוב של 42 קולות לעומת 22 מתנגדים ,  קובע כי בירושלים ימונו שני סגני ראש עיר נוספים ובערים גדולות יתאפשר להוסיף סגן ראש עיר נוסף .  קדימה :  נתניהו יורק לציבור בפרצוף

