נתניהו על ועידת השלום בפריז : " הונאה פלסטינית בחסות צרפתית "
 ראש הממשלה תקף את הוועידה הבינלאומית שתתכנס בשבוע הבא וטען כי  " מטרתה להוביל לאימוץ עמדות אנטי-ישראליות נוספות ".  נשיא צרפת הולנד אמר היום כי השיחות אינן תחליף למשא ומתן בין הצדדים
ראש הממשלה בנימין נתניהו כינה היום  ( חמישי )  את ועידת פריז ,  שתתכנס ביום ראשון , " הונאה ".  הוא אמר כי מדובר ב"הונאה פלסטינית בחסות צרפתית ,  שמטרתה להוביל לאימוץ עמדות אנטי-ישראליות נוספות ".  לדבריו ,  הוועידה מסיגה את השלום לאחור .
 במהלך פגישה עם שר החוץ של נורבגיה ,  בורגה ברנדה ,  הסביר נתניהו : " אנחנו מתמודדים כאן עם אתגר גדול של כוחות טרור שלא רק חותרים להשמיד את ישראל אלא מבקשים להשמיד כל סיכוי לשלום .  ישנם מאמצים נוספים שהורסים את סיכויי השלום ,  ואחד מהם הוא ועידת פריז .  מדובר בוועידה שהיא הונאה פלסטינית בחסות צרפתית ,  שמטרתה להוביל לאימוץ עמדות אנטי-ישראליות נוספות .  זה מסיג את השלום לאחור ,  וזה לא יחייב אותנו .  מדובר בשריד מן העבר .  זה ניסיון אחרון לאחוז בעבר לפני שהעתיד ייכנס ".  
לקריאה נוספת:ועידת השלום בפריז נדחתה : " ישראל והפלסטינים עדיין לא מוכנים"נתניהו לנשיא הולנד : " תבטל את ועידת השלום - ואפגוש את אבו מאזן "  
נשיא צרפת פרנסואה הולנד אמר מוקדם יותר כי השיחות ביום ראשון אינן תחליף למשא ומתן בין הצדדים .  במסיבת עיתונאים עם נתניהו ,  אמר שר החוץ של נורבגיה ברנדה כי נציגי מדינתו ישתתפו בוועידה . " אנחנו נהיה שם ,  אבל נבטיח שתהיה תוצאה מאוזנת ,  וכולי ציפייה גם לדון בעתיד תהליך השלום יחד איתך ",  מסר .  כמו כן ,  הוא הביע את תנחומיו על פיגוע הטרור שהתרחש בירושלים ביום ראשון .  
ישראל סירבה להשתתף בוועידת השלום הבינלאומית ,  שאותה דחתה צרפת בחודש שעבר לחודש הנוכחי .  הוועידה אז נדחתה משום שלטענת פריז ,  התנאים להפגיש את נציגי ישראל עם נציגי הרשות הפלסטינית טרם הבשילו .  עם זאת ,  ישראל עדיין לא מתכננת להשתתף בוועידה .  

נתניהו על ועידת השלום בפריז : " הונאה פלסטינית בחסות צרפתית "
 ראש הממשלה תקף את הוועידה הבינלאומית שתתכנס בשבוע הבא וטען כי  " מטרתה להוביל לאימוץ עמדות אנטי-ישראליות נוספות ".  נשיא צרפת הולנד אמר היום כי השיחות אינן תחליף למשא ומתן בין הצדדים

