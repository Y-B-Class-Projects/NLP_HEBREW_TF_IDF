לראשונה מאז 2010 :  ניקרגואה הודיעה על חידוש היחסים עם ישראל
נתניהו הודיע כי מדינה נוספת תודיע על כינון יחסים דיפלומטיים עם ישראל ,  ומבדיקת וואלה !  NEWS עלה כי מדובר במדינה ממרכז אמריקה ,  עמה נותקו היחסים בעקבות משט המרמרה .  בניקרגואה אישרו : " נשתף פעולה למען השלום "
 ניקרגואה הודיעה על חידוש היחסים הדיפלומטיים עם ישראל ,  לראשונה מאז שנותקו ב-2010 בעקבות פרשת המרמרה .  ראש הממשלה בנימין נתניהו הודיע אתמול  ( שלישי )  כי בשבוע הבא תודיע מדינה על כינון יחסים דיפלומטיים עם ישראל ,  ומבדיקת וואלה !  NEWS עלה כי מדובר בניקרגואה .  לאחר הודעתו של נתניהו ,  אישר משרד החוץ בניקרגואה את הדברים . 
" ‏כיום אנו מתברכים ביחסי גומלין עם יותר מ-160 מדינות והמספר הזה הולך וגדל .  בשבוע הבא מדינה נוספת תודיע על כינון יחסים עם מדינת ישראל ",  אמר נתניהו בנאום שנשא בבית הנשיא ,  בטקס האזכרה הממלכתי לראשי ממשלות ונשיאים שהלכו לעולמם .  ממשרד החוץ של ניקרגואה נמסר : " שתי הממשלות מייחסות חשיבות רבה לחידוש היחסים כדי לקדם פעילות משותפת לרווחת שני העמים ולתרום למאבק למען השלום בעולם ".  
כפי שפורסם לראשונה בוואלה !  NEWS ,  במסגרת תכנית העבודה השנתית של משרד החוץ לשנתיים הקרובות הוחלט להציב כיעד את חידוש היחסים הדיפלומטיים עם ארבע מדינות באמריקה הלטינית :  קובה ,  ונצואלה ,  ניקרגואה ובוליביה .  כל הארבע נחשבות בעלות קו עוין לישראל ופרו-פלסטיני .  
לקריאה נוספת:לאחר 49 שנים :  ישראל הכריזה על חידוש היחסים עם גינאהללחוץ ידיים במקומות שהיו בעבר עוינים לישראל :  מסעו של נתניהו באפריקהמשרד החוץ יוזם :  חידוש היחסים עם ונצואלה וקובה והתקרבות לאו"ם 
היחסים עם קובה מנותקים מאז 1973 ,  אך בעקבות חידוש היחסים ההיסטורי עם ארצות הברית ב-2014 גברו ההערכות כי המהלך יוביל לחימום קשרים עם ישראל .  היחסים עם ונצואלה ובוליביה נותקו ב-2009 .  ניקרגואה היא הראשונה למלא אחר היעד המדיני .
 ניקרגואה קיימה קשרים דיפלומטיים עם ישראל בתקופות קצובות ,  מקום המדינה עד 1982 ,  אז נותקו היחסים בעקבות מלחמת לבנון ,  ושוב מ-1992 עד 2010 .  ביוני 2010 הודיעה ניקרגואה על ניתוק מידי של היחסים עם ישראל כמה ימים אחרי ההשתלטות על המשט הטורקי לשבירת המצור על רצועת עזה .  
בממשלה במנגואה הסבירו אז שהם סבורים שמדובר במתקפה בלתי חוקית של צה"ל והביעו תמיכה איתנה במאבק הפלסטיני .  במהלך מבצע  " צוק איתן "  נשיא ניקרגואה דניאל אורטגה גינה בחריפות את צה"ל וצוטט אומר : " הפלסטינים הם קורבן הטירוף של ראש ממשלת ישראל שחפץ להשמידם ".  הוא גם קרא לאפיפיור לבצע גירוש שדים בגופו של ראש הממשלה בנימין נתניהו .  
גם בוונצואלה נראה שהיעד המדיני של חידוש היחסים בדרך .  הרב הראשי של ונצואלה יצחק כהן צוטט השבוע אומר כי שר החוץ של המדינה הביע בפניו רצון לחדש את היחסים הדיפלומטיים בפגישה עם מנהיגים יהודיים .
 בקיץ האחרון הכריז משרד החוץ על כינון יחסים דיפלומטיים עם גינאה ,  מדינה אפריקנית-מוסלמית ,  שהיחסים עמה נותקו לפני 49 שנים ,  בעקבות מלחמת ששת הימים .  המהלך נעשה לאחר ביקור של נתניהו באפריקה . " מדובר בתהליך שצובר תאוצה והוא חשוב מאוד ,  הוא פותח את ישראל לאפריקה ,  והוא כמובן עוזר לנו גם בהיבטים אחרים ",  אמר נתניהו בהתייחסו לכינון היחסים .
  ( עדכון ראשון :  21:20 )  

לראשונה מאז 2010 :  ניקרגואה הודיעה על חידוש היחסים עם ישראל
נתניהו הודיע כי מדינה נוספת תודיע על כינון יחסים דיפלומטיים עם ישראל ,  ומבדיקת וואלה !  NEWS עלה כי מדובר במדינה ממרכז אמריקה ,  עמה נותקו היחסים בעקבות משט המרמרה .  בניקרגואה אישרו : " נשתף פעולה למען השלום "
 
