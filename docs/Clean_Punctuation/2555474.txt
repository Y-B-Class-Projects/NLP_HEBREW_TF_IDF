נתניהו :  אם תקום ועדת חקירה על אירן ,  אהיה אחראי
בפגישה סגורה שקיים ראש הממשלה הוא הדגיש כי יישא באחריות מלאה באשר לתקיפה נגד מתקני הגרעין האירני ,  אם וכאשר תתרחש .  בלשכת ראש הממשלה סירבו לאשר את הדברים
ראש הממשלה ,  בנימין נתניהו ,  הביע זעם על ההדלפות החוזרות ונשנות באשר לתמיכתו בפעולה צבאית באירן .  בשיחה סגורה שקיים נתניהו ביום חמישי ,  במהלכה נשאל על היום שאחרי תקיפה ישראלית נגד מתקני הגרעין האירניים ,  אמר ראש הממשלה כי  " נמאס לי מהאווירה הזו .  אם תקום ועדת חקירה על אירן ,  אני אהיה אחראי ".  
גורמים שנכחו בפגישה סיפרו כי נתניהו שב וחזר במהלכה על ההשוואה בין תקיפה אפשרית באירן לבין הפצצת הכור בעירק ב-1981 ,  על רקע הטענה כי תקיפה מסוג זה אינה מסוגלת להביא להפסקה מוחלטת של פעילות הגרעין האירני . " גם אז אמרו שייקח שנתיים להקים את הכור מחדש ,  אבל עד היום אין להם  ( לעירקים  ט"ש )  פצצה גרעינית ",  אמר .  
מלשכת ראש הממשלה נמסר בתגובה לדברים כי  " איננו מתייחסים לתוכנן של פגישות סגורות ,  גם כשהציטוטים המובאים מהן אינם מדויקים ".  
ביום רביעי ,  בפתח פגישתו עם שר ההגנה האמריקאי ליאון פנטה ,  אמר נתניהו כי  " למרות ההצהרות של ארה"ב וישראל שכל האופציות על השולחן ,  האירנים לא השתכנעו שאנחנו רציניים ומתכוונים לעצור אותם ".  הוא הוסיף כי  " כרגע המשטר בטהרן מאמין שלקהילה הבינלאומית אין רצון לעצור את תוכנית הגרעין שלו .  זה חייב להשתנות ומהר ".  
שר ההגנה פנטה שב והדגיש בפני נתניהו : " אני רוצה שאתה והעם בישראל תדעו שארצות הברית תעמוד לצדכם ,  אנחנו מחוייבים לביטחון הארץ ,  ונחושים למנוע מאירן נשק גרעיני ".  
בתוך כך ,  גורם רשמי בישראל אמר אתמול לסוכנות הידיעות רויטרס כי פורום השרים המכונה  " השמינייה ",  האחראי לסייע לראש הממשלה לגבש הכרעות מדיניות וביטחוניות ,  לא דן בסוגיה האירנית בפירוט מאז השנה שעברה - דבר העשוי לרמז על כך שדווקא לא מתוכננת תקיפה בתקופה הקרובה .
" השמינייה לא ניהלה דיון ראוי בנושא אירן זה חודשים  מאז אוקטובר ,  ככל שאני זוכר ",  אמר הגורם ,  אשר תודרך בנושא בדלתיים סגורות . " ייתכן שמאז הנושא האירני עלה במסגרת דיונים אחרים ,  אולם לא הייתי מגדיר דיונים אלה כרציניים .  לא ניתן לקבל החלטות קונקרטיות או שינויים במדיניות בשיחה בת שעה בשולי דיון בנושא אחר ".  
ראש אגף המודיעין לשעבר ,  האלוף במיל' אהרון זאבי פרקש ,  התייחס השבוע לראשונה לתקיפה באירן ואמר בראיון מיוחד לוואלה !  חדשות כי  " לא דיברתי עד עכשיו כי הגעתי למסקנה שכאדם מבחוץ אני צריך להיות יותר זהיר .  כל חיי אספתי מודיעין ,  עשיתי הערכת מצב וקיבלתי החלטות .  ממה שאני לומד וקורא את הנקודה הזו ההחלטה היא רלוונטית לתקופה הקרובה .  חלק מערבבים עם זה פוליטיקה ,  חלק לא .  אני רוצה להישאר מקצועי לגמרי בדברים שאומר ". 
גם ראש המוסד לשעבר ,  אפרים הלוי ,  העריך שלשום שישראל עשויה לתקוף את מתקני הגרעין של אירן כבר ב-12 השבועות הקרובים .  בשיחה עם ה"ניו יורק טיימס ",  אמר הלוי כי  " לו הייתי אירני ,  הייתי חושש מאוד ". 
לפי הערכה בעיתון - המתבססת על גורמים בישראל - נתניהו צמצם את חלון ההזדמנות לתקיפה באירן לספטמבר או תחילת אוקטובר ,  למרות הערכות בממשל האמריקאי כי התקיפה נדחתה מעט .  בעיתון אומרים כי  " ישראל לא אוהבת מלחמות בחורף ",  וכי נתניהו מרגיש נוח יותר לצאת לתקיפה לפני הבחירות בארה"ב .
  ( עדכון ראשון :  20:01 ,  03.08.12 ) 
לפניות לכתבת :  Tal_sh@walla.net.il

נתניהו :  אם תקום ועדת חקירה על אירן ,  אהיה אחראי
בפגישה סגורה שקיים ראש הממשלה הוא הדגיש כי יישא באחריות מלאה באשר לתקיפה נגד מתקני הגרעין האירני ,  אם וכאשר תתרחש .  בלשכת ראש הממשלה סירבו לאשר את הדברים

