אותו נתניהו ואותו כישלון
ח"כ אורון מונה ממקצת ה"הצלחות "  של ראש הממשלה - תקציב מדינה כושל ,  ריסוק מערכת המשפט ,  הריסת הפרלמנטריזם בישראל והתרסקות בדעת הקהל העולמית
ראש הממשלה בנימין נתניהו הגיע למועד ב' שלו כראש ממשלה מבוגר בעשר שנים ,  וחף מהרטוריקה המשטמתית והפלגנית שאפיינה אותו לפני עשור .  
הצהרותיו ומהלכיו במהלך מערכת הבחירות ולאחריה שידרו גישה ,  שעיקרה היה ניסיון לעלות על סיפונו הפוליטי הן את שותפותיו הטבעיות והן את קדימה והעבודה ,  זאת מתוך הבנה שאנו נעים לעבר ימי משבר .  משימתו לא צלחה ,  אלא בחלקה .  דומה שאת הטון והסגנון מכתיב אביגדור ליברמן .  מכל מקום ,  מאז כוננה ממשלתו ,  נתניהו נעלם ונאלם .
 ההתנהלות סביב תקציב המדינה נתנה את התחושה שישראל  " התברכה "  בחמישה שרי אוצר :  נתניהו עצמו ,  שר האוצר בתואר יובל שטייניץ ,  יו"ר ההסתדרות עופר עיני ,  יועצו של נתניהו אורי יוגב וראש אגף התקציבים במשרד האוצר רם בלינקוב ,  שהבין את המשחק ומיהר להימלט ממנו ,  לא הוסיפו דבר למשילותו של נתניהו ,  נהפוך הוא .
 כמו בכהונתו הראשונה ,  החלשת המערכת המשפטית מוסיפה להיות יעד מבחינת ראש הממשלה .  הידיים אמנם ידי יעקב נאמן ,  אולם הקול קולו של נתניהו .  במידה רבה אנו עדים לדפוסי פעולה וחשיבה חזרתיים .  המהות נותרה כשהייתה .  האג'נדה לא השתנתה כלל ועיקר ,  אלה רק ההצהרות המחלוקתיות והמדנים הם שנתמעטו .
" חוקי המשילות "  שמנוי וגמור עם נתניהו להעביר בכנסת ,  מרסקים את הפרלמנטריזם הישראלי ,  שוברים לחלוטין את חוקי המשחק והופכים את מוסד החקיקה הממשלתית לפארסה .  ממשלה המחוקקת חוקים גחמניים לצרכיי שעה מפלגתיים ,  ללא כל הגיון וצורך ציבורי רחב ואמיתי ,  משדרת ההיפך ממשילות ומועכת את הממלכתיות .  ההיסטוריון היווני תוקידידס כבר אמר : " ככל שספר החוקים של המדינה עבה יותר  כך היא מושחתת יותר ".  הזירה הנורמטיבית מתחסלת כליל ואמרתו של תוקידידס מתממשת בנו .
 
אותו נתניהו ואותו כישלון
ח"כ אורון מונה ממקצת ה"הצלחות "  של ראש הממשלה - תקציב מדינה כושל ,  ריסוק מערכת המשפט ,  הריסת הפרלמנטריזם בישראל והתרסקות בדעת הקהל העולמית

