ערב הפגישה עם גרינבלט :  נתניהו במתקפה חריפה נגד אבו מאזן
ראש הממשלה פרסם שורת ציוצים בעמוד הטוויטר שלו באנגלית נגד יו"ר הרשות הפלסטינית במחאה על כך שהוא  " מחנך את הילדים הפלסטינים לטרור ".  היום צפוי נתניהו להיוועד עם שליח טראמפ לאזור וסוגיית מימון המחבלים צפויה לעמוד במרכז הפגישה
ראש הממשלה בנימין נתניהו יצא אמש  ( שני )  במתקפה חריפה נגד יו"ר הרשות הפלסטינית אבו מאזן ,  יממה לפני פגישתו עם שליח הבית הלבן למזרח התיכון ג'ייסון גרינבלט ,  שנחת אתמול בישראל ,  ויומיים לפני פגישתו הצפויה עם ג'ארד קושנר ,  יועצו של נשיא ארצות הברית דונלד טראמפ .  השניים מגיעים לארץ כדי לנסות ולהתניע מחדש את המשא ומתן . " אבו מאזן אומר לעולם שהוא מחנך את הילדים הפלסטינים לשלום ",  פתח את דבריו בשורת ציוצים בעמוד הטוויטר שלו באנגלית , " מדובר בשקר ".  
נתניהו המשיך : " בשבוע שעבר קראה הרשות הפלסטינית לכיכר ציבורית על שם המחבל הפלסטיני חאלד נאזל ,  שתכנן את הטבח בבית הספר במעלות שבו רצחו מחבלים פלסטינים 22 ילדים וארבעה מבוגרים .  קריאה לאתר ציבורי על שם רוצח המונים מלמדת צעירים פלסטינים לרצוח ישראלים .  זה ההיפך משלום ".  
לדבריו , " באופן לא מפתיע ,  תנועתו של אבו מאזן ,  פתח ,  קיבלה אחריות לדקירה הקטלנית של שוטרת ישראלית ,  וקישטה את בית הרוצחים בדגלים ".  נתניהו חתם את הציוצים בקריאה לאבו מאזן : " תפסיק להרעיל את מוחותיהם של בני הנוער הפלסטינים .  חנך אותם לשלום ,  לא לטרור ".  
עוד בוואלה !  NEWS:הבית הלבן מגיב לרוסיה : " לארה"ב יש הזכות להגנה עצמית בסוריה"גורמים מדיניים :  רוב הטילים מאיראן החטיאו את המטרות בסוריההמ"פ שהודח ערער :  ההליך הפיקודי נגדי נערך בניגוד לפקודות 
גורם בסביבת נתניהו אמר אתמול לוואלה !  NEWS כי ראש הממשלה מתכוון להקדיש חלק ניכר מהפגישה לנושא מימון המחבלים .  עצירת המימון לאסירים ביטחוניים היא אחת הדרישות שהציג נתניהו כדי לחדש את המשא ומתן עם הפלסטינים ,  מהלך שאותו מנסה להתניע הממשל .  הדברים של נתניהו באים ברקע דבריו של שר החוץ רקס טילרסון כי הרשות הפלסטינית תפסיק לשלם למשפחות של מחבלים הכלואים בבתי הסוהר בישראל .  
בתגובה לדברי טילרסון אמר גורם מדיני כי ישראל לא מכירה שום שינוי במדיניות של הרשות הפלסטינית כלפי מימון של אסירים ביטחוניים . " הרשות ממשיכה לשלם למשפחות מחבלים ",  אמר הגורם . " הרשות ממשיכה לשבח ,  להסית ולעודד טרור באמצעות התשלומים ".  ישראל טוענת זה שנים בפני הקהילה הבינלאומית כי מדיניות תשלומי הרשות הפלסטינית למחבלים אסירים ובני משפחותיהם המעוגנת בחקיקה רשמית היא מכשול למשא ומתן ומערכת תמריצים רשמית לרצח ישראלים .  
בשבועות האחרונים הסוגיה הפכה לאחד ממוקדי הניסיונות של הממשל האמריקני להניע מחדש את המשא ומתן בין ישראל והפלסטיני ,  כשנתניהו שב ומדגיש בהצהרותיו כי הפסקת המשכורות היא  " מבחן ראשון לשלום ".  הנשיא טראמפ עצמו העלה את הנושא בפגישתו עם יו"ר הרשות הפלסטינית בבית לחם בחודש שעבר ,  ולפי דיווחים שונים ,  הוא זעם על אבו מאזן שלא הציג בפניו פתרון לדרישה להפסיק את המדיניות הזו .  

ערב הפגישה עם גרינבלט :  נתניהו במתקפה חריפה נגד אבו מאזן
ראש הממשלה פרסם שורת ציוצים בעמוד הטוויטר שלו באנגלית נגד יו"ר הרשות הפלסטינית במחאה על כך שהוא  " מחנך את הילדים הפלסטינים לטרור ".  היום צפוי נתניהו להיוועד עם שליח טראמפ לאזור וסוגיית מימון המחבלים צפויה לעמוד במרכז הפגישה

