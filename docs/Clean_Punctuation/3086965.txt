האסטרטגיה של נתניהו מול החקירות - לשדר  " עסקים כרגיל "
 בסביבת ראש הממשלה מרוצים מהגיבוי שלו הוא זוכה מצד פעילים ובכירים במפלגה ,  אחרי שבתחילה התייצב מאחוריו קומץ נאמנים מצומצם . " האמבוש של התקשורת וההפגנות עוזר לנו ומאחד את השטח מאחורינו ",  סיפר מקורב לראש הממשלה . " מי שייצא נגדו - עלול לשלם מחיר "
" עסקים כרגיל ",  זה מה שמסתמן כקו האסטרטגי העיקרי של ראש הממשלה בנימין נתניהו לנוכח ההתפתחויות האחרונות בחקירות השונות וחתימת הסכם עד המדינה עם ארי הרו . " קו ההגנה הכי טוב זה להיות ראש ממשלה ולהמשיך לנהל את המדינה ",  אמר לוואלה !  NEWS מקורב לנתניהו . " אין מה להיגרר לקרבות בלימה בדיווחים ובידיעות ,  זה רק פוגע בנו .  הציבור לא ייתן יד הרבה זמן לראש ממשלה שמתעסק כל הזמן בחקירות ,  אז עדיף להתמקד בעשיה ועבודה ",  הוסיף .  
בסביבת נתניהו מביעים שביעות רצון מהגיבוי שפעילי ובכירי הליכוד העניקו לו בימים האחרונים מאז נחתם הסכם עד המדינה .  בתחילה ,  התייצב מאחורי נתניהו קומץ נאמנים מצומצם מאוד מבין חברי סיעת הליכוד ,  שאותו הוביל יו"ר הקואליציה דוד ביטן ,  שארגן אמש את הפגנת התמיכה בנתניהו בפתח תקווה ,  מול המפגינים נגד היועץ המשפטי לממשלה אביחי מנדלבליט .  
גם השרים מירי רגב ,  צחי הנגבי ואיוב קרא נחלצו להגן על שמו של נתניהו בתקשורת ,  כמו גם חברי כנסת ,  בעיקר מספסלי העשיריה השלישית בליכוד .  נתניהו עצמו העיר הבוקר לשרי הליכוד שהוא בהחלט שם לב למי מתראיין בזכותו ,  וח"כ ביטן פיזר בסוף השבוע איומים שמי שלא יתייצב מאחורי ראש הממשלה  - " נבוא אתו חשבון בפריימריז ". 
עוד על החקירות של נתניהוהרו למקורביו : " אני לא שולה זקן ,  לא מחפש להפיל את נתניהו"אל"ף - אדלסון ,  בי"ת - ביביטורס :  מילון פרשות נתניהו השלם 
במקביל ,  בשטח הליכודי הורגשה תמיכה חזקה מאוד בנתניהו .  הבוקר החלו כל בכירי המפלגה בזה אחר זה להוציא הודעות גיבוי לראש הממשלה ,  כולל גם יריבים שידועים ביחסיהם המתוחים עם נתניהו כמו השר ישראל כץ והשר לשעבר גדעון סער . " האמבוש של התקשורת וההפגנות עוזר לנו ומאחד את השטח הליכודי מאחורינו ",  אמר המקורב של ראש הממשלה . 
" כרגע בליכוד יש תמיכה מלאה ,  ומי שיצא נגדו מבין שהוא עלול לשאת במחיר ".  גורם אחר המקורב לנתניהו הוסיף כי  " התמיכה עולה וכולם מתלכדים מאחוריו .  יש אנרגיות חזקות מאוד בשטח ,  ואנחנו רוצים להראות בעיקר שאנחנו עובדים ועסוקים בניהול המדינה ,  ולא נשאבים לחקירות ".  
נתניהו ביטל היום את ישיבת ראשי הקואליציה השבועית שמתכנסת בדרך כלל אחרי ישיבת הממשלה ,  אבל גם מהשותפות הקואליציוניות נתניהו מקבל בשלב זה גיבוי מלא - וכל ראשי הסיעות שותפים לעמדה שאין כל סיבה לזעזועים פוליטיים .  
יו"ר הבית היהודי ,  נפתלי בנט ,  הוא היחיד מבין ראשי הסיעות שפרסם הודעה פומבית ,  שבה אמר שהוא מקווה שהבחירות יהיו במועדן וכי  " לראש הממשלה עומדת חזקת החפות ואני מקווה שהחקירה תסתיים ללא כתב אישום ".  באיחוד הלאומי אף נתנו גיבוי רחוק יותר - עד לשלב הכרעת הדין - ובמכתב ששיגרו לנתניהו קראו לו לא להתפטר גם אם יוגש כתב אישום .  

האסטרטגיה של נתניהו מול החקירות - לשדר  " עסקים כרגיל "
 בסביבת ראש הממשלה מרוצים מהגיבוי שלו הוא זוכה מצד פעילים ובכירים במפלגה ,  אחרי שבתחילה התייצב מאחוריו קומץ נאמנים מצומצם . " האמבוש של התקשורת וההפגנות עוזר לנו ומאחד את השטח מאחורינו ",  סיפר מקורב לראש הממשלה . " מי שייצא נגדו - עלול לשלם מחיר "
 
