תוכנית מדינית :  בחזרה לפעימות
התוכנית המפורסמת בימים אלה בתקשורת ,  אשר מתארת את העקרונות שמבקש נתניהו להציג בקונגרס האמריקני בקרוב ,  היא ,  ככל הנראה ,  גבול הוויתורים הנוכחי של ראש הממשלה .  הוא היה רוצה להגיע לשלום בפרקי זמן ארוכים מאוד ,  תוך השארת חלק משמעותי מן הגדה המערבית בידינו .  ייתכן שהוא מאמין כי אי שם נמצאים מנהיגים פלשתינים שיהיו מוכנים לתוכנית כזו - בלי חלוקת ירושלים המזרחית ובלי פתרון סמלי לנושא הפליטים - אבל ברור לו שכיום אין שום סיכוי לכך .
 לכן נתניהו מוכן עכשיו להסדר ביניים ,  ובכך הוא מסמן שינוי בקו העקרוני שלו ,  שלפיו לא יסכים לוויתורים טריטוריאליים חלקיים לאורך זמן משום שישראל עלולה למצוא עצמה מוותרת ומוותרת ,  בלי להגיע לסיום הסכסוך ובלי להבטיח לעצמה כמה עניינים עקרוניים החיוניים ,  בעיניו ,  לביטחונה .
 לכאורה ,  גם ישראל וגם אש"ף קיבלו את  " מפת הדרכים "  ב-2002 ,  והשלב השני במפה זו הוא אופציה למדינה פלשתינית בגבולות זמניים .  אך הפלשתינים מדגישים שמדובר באופציה ,  ומותר להם לדחותה .  הם חוששים פן הגבולות הזמניים יהפכו קבועים ,  העולם יסתפק בכך ויסיר מסדר יומו את הבעיה הפלשתינית .  יש מהם האומרים כי יסכימו רק אם ישראל תציג את קווי המתאר של פתרון הקבע ולוח זמנים למימושו .  
נתניהו אינו מתכוון להציג לפלשתינים אופק שכזה ,  משום שאם יפרט בפניהם את תפיסתו האמיתית - הם לא יעלו בדעתם להסתפק בגבולות זמניים .  אבל ראש הממשלה מרגיש כי הוא חייב לעשות משהו ,  בעיקר לאחר הווטו האמריקני במועצת הביטחון ,  ואם באמת יופיע בפני שני בתי הקונגרס לא יוכל להסתפק במשהו פחות מדרמטי .  אם כל מה שיעשה יהיה הצגת המדינה הפלשתינית בגבולות זמניים ,  לאחר שהפלשתינים דחו זאת ,  קשה יהיה לרגש בכך מישהו ,  וסביר להניח כי התגובה הכללית תהיה שההר הוליד עכבר :  נתניהו מבקש שהעולם ירשום לפניו כי הוא נכון לבצע את השלב השני של  " מפת הדרכים "  רק כדי לצאת ידי חובת היוזמה המדינית ,  מתוך ידיעה ברורה מראש כי הפלשתינים לא יסכימו לכך .  רווח והצלה לא ינבעו ממהלך הסרק הזה .
 אם ראש הממשלה אינו מוכן לשלם את המחיר הריאלי של הסכם הקבע ,  ואם אינו מעוניין במהלך כמו  " מדריד 2 "  לפתיחת מו"מ מקביל עם אש"ף וסוריה ;  אם כל מה שנתניהו מוכן לו הוא נסיגה נוספת בגדה המערבית והקלות מסוימות לפלשתינים - הדרך היחידה לעשות זאת היא בשיטת  " גב אל גב ".  
נתניהו יוכל להופיע בקונגרס  ( או אפילו בכנסת )  ולהכריז על נכונותו למימוש  " הפעימה השלישית "  של הסכם הביניים מ-1995 .  אנחנו עדיין חייבים זאת לפלשתינים  ( זוכרים שממשלת נתניהו הראשונה החליטה ב-1998 כי הפעימה הזו לא תהיה גדולה מאחוז אחד ?  )  ,  ועליה לכלול כמה עשרות אחוזים .  את הנסיגה יהיה צריך לתאם עם הפלשתינים ,  אך אין צורך בקבלת הסכמתם להיקפה ,  ואילו הפלשתינים יוכלו להחליט אם בשטח שיהיה בשליטתם הם רוצים להכריז ,  גם כן באורח חד-צדדי ,  על מדינה .  רחוק משלום ,  עדיף על קיפאון .
 נתניהו אינו מתכוון להציג לפלשתינים אופק שכזה ,  משום שאם יפרט בפניהם את תפיסתו האמיתית - הם לא יעלו בדעתם להסתפק בגבולות זמניים .  אבל ראש הממשלה מרגיש כי הוא חייב לעשות משהו ,  בעיקר לאחר הווטו האמריקני במועצת הביטחון ,  ואם באמת יופיע בפני שני בתי הקונגרס לא יוכל להסתפק במשהו פחות מדרמטי .  אם כל מה שיעשה יהיה הצגת המדינה הפלשתינית בגבולות זמניים ,  לאחר שהפלשתינים דחו זאת ,  קשה יהיה לרגש בכך מישהו ,  וסביר להניח כי התגובה הכללית תהיה שההר הוליד עכבר :  נתניהו מבקש שהעולם ירשום לפניו כי הוא נכון לבצע את השלב השני של  " מפת הדרכים "  רק כדי לצאת ידי חובת היוזמה המדינית ,  מתוך ידיעה ברורה מראש כי הפלשתינים לא יסכימו לכך .  רווח והצלה לא ינבעו ממהלך הסרק הזה .
 אם ראש הממשלה אינו מוכן לשלם את המחיר הריאלי של הסכם הקבע ,  ואם אינו מעוניין במהלך כמו  " מדריד 2 "  לפתיחת מו"מ מקביל עם אש"ף וסוריה ;  אם כל מה שנתניהו מוכן לו הוא נסיגה נוספת בגדה המערבית והקלות מסוימות לפלשתינים - הדרך היחידה לעשות זאת היא בשיטת  " גב אל גב ".  
נתניהו יוכל להופיע בקונגרס  ( או אפילו בכנסת )  ולהכריז על נכונותו למימוש  " הפעימה השלישית "  של הסכם הביניים מ-1995 .  אנחנו עדיין חייבים זאת לפלשתינים  ( זוכרים שממשלת נתניהו הראשונה החליטה ב-1998 כי הפעימה הזו לא תהיה גדולה מאחוז אחד ?  )  ,  ועליה לכלול כמה עשרות אחוזים .  את הנסיגה יהיה צריך לתאם עם הפלשתינים ,  אך אין צורך בקבלת הסכמתם להיקפה ,  ואילו הפלשתינים יוכלו להחליט אם בשטח שיהיה בשליטתם הם רוצים להכריז ,  גם כן באורח חד-צדדי ,  על מדינה .  רחוק משלום ,  עדיף על קיפאון .
 
תוכנית מדינית :  בחזרה לפעימות
nan
