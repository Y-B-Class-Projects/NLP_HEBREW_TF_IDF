קצבאות הנכות יעלו השנה לשני מיליארד שקל | למי מגיעה התוספת ? 
בהסכם בין ראש הממשלה ,  שר הרווחה ושר האוצר נקבע כי קצבאות הנכות יגדלו בשנה הקרובה בכחצי מיליארד שקלים יותר מהמתוכנן וכי הפעימה השנייה תיכנס לתוקף עוד השנה .  ארגוני הנכים חלוקים בנוגע למתווה : " לא מתרגשים ממתנות יפות ללא תוכן "
 ראש הממשלה בנימין נתניהו ושר העבודה והרווחה חיים כץ סיכמו היום  ( רביעי )  כי קצבאות הנכות יגדלו בשנה הקרובה לשני מיליארד שקלים ,  כחצי מיליארד יותר מהמתוכנן ,  במסגרת הפעימה הראשונה .  בשל מחלוקת בין השר כץ לאגף התקציבים באוצר בנוגע לתוספות לקשישים ולילדים נכים וכן לעיוורים ,  ההצעה לא הגיעה לכנסת שלשום כפי שתכננה הממשלה .  בשל המחלוקת נדרשה התערבותם של ראש הממשלה ,  השר כץ ,  שר האוצר משה כחלון ומאיר שפיגלר מנכ"ל הביטוח הלאומי .  השר כץ יצא היום למאהל הנכים ליד הכנסת כדי לעדכן אותם בפרטי המתווה .
 על פי ההסכם בין נתניהו ,  כץ וכחלון ,  הקצבאות יגדלו כבר ב-2018 .  הפעימות הנוספות ייכנסו לתוקף בשנים הבאות וישלימו את המתווה ל-4.2 מיליארד שקלים ,  כפי שהתחייבה הממשלה .  על פי המתווה ,  בפעימה הראשונה יקבלו בעלי נכות כללית תוספת של 340 שקלים ואלו שמקבלים שירותים מיוחדים לנכים  ( שר"מ )  יקבלו תוספת של 540 שקלים .  
בפעימה השנייה שצפויה להיכנס לתוקף בחודש יולי ,  תעלה התוספת לבעלי נכות כללית מ-340 שקלים ל-501 שקלים ,  והתוספת לשר"מ תשלים עלייה ל-701 שקלים .  הקשישים הנכים יקבלו מחצית מהסכום בהתאמה .  50 מיליון שקלים ייועדו לילדים נכים וסכום זהה יועד לעיוורים .  חלוקת הקצבאות לאוכלוסייה זו תתבצע בשיתוף הארגון היציג של העיוורים .
 לקריאה נוספת:הממשלה אישרה תוספת של 1.5 מיליארד שקל לקצבאות הנכיםמהומה בוועדת הרווחה :  נציגי הנכים התפרעו והדיון התפזרמתווה הנכים המשופר - שלא מתחייב לשלוש פעימות נוספות 
שר העבודה והרווחה אמר במסיבת העיתונאים כי  " יחד עם ראש הממשלה ושר האוצר הבאנו מתווה משופר שכולל את הקשישים והעיוורים וכבר בשנת 2018 נחלק לכלל הנכים 2.141 מיליארד שקלים בשתי פעימות בחודשים ינואר ויולי .  זהו צעד ראשון בדרך לשיפור מצבם של הנכים ,  בסוף הדרך היעד צריך להיות שכר מינימום .  ביחד עם העיוורים נחלק את התוספת ההיסטורית של 50 מיליון שקל ששמה סוף לקיפוח של אוכלוסייה זו ". 
ראש הממשלה נתניהו אמר במסיבת העיתונאים כי  " אנחנו מביאים היום בשורה גדולה למדינת ישראל ולאוכלוסיית הנכים בישראל .  זה מהלך היסטורי שמתחיל באופן מידי .  קיבלנו החלטה להקדים את הפעימה השנייה של המתווה ,  כך שהיא תתרחש עוד השנה .  לא רק שאנחנו מקיימים את התחייבות שלנו להביא את הפעימה הראשונה במועדה ,  אלא אנחנו מקדימים גם את הפעימה השנייה .  המשמעות היא תוספת של עוד כחצי מיליארד שקלים ,  כך שבמהלך השנה הנוכחית הקצבאות יוגדלו בכשני מיליארד שקל .  אנחנו עושים את הצעדים האלה כדי לתת מענה מהיר לכמה שיותר נזקקים ".  
ארגוני הנכים חלוקים בנוגע למתווה .  מטה מאבק הנכים בירך את ראש הממשלה והשרים על ההסכמות .  נעמי מורביה יו"ר המטה אמרה כי  " סוף סוף שמו השרים וראש הממשלה קץ לחודשי אי הוודאות הארוכים מאז ההסכם ההיסטורי עם ארגוני הנכים ערב לפני יום כיפור 2017 .  אני בטוחה כי לא קלה ופשוטה הייתה הדרך לעמוד בציפיות הגבוהות והמוצדקות שלנו ,  ואכן נדרשה רמה גבוהה של אחריות כדי להגיע לפשרה אשר תאפשר הן את העלאת הקצבאות והן את צרכי התקציב של המדינה ".  
היא הוסיפה כי  " החל מאפריל 2017 בו לקחתי על עצמי את הובלת ההפגנה ההמונית הראשונה ,  עבור לחסימות הכבישים הראשונות ,  חסימת נתב"ג וצירים ראשיים וכלה בכניסה למשא ומתן מתוך אחריות והכרה כי רק כך נוכל לפרוץ את תקרת הזכוכית של קצבאות העולב שהוקפאו למשך שנים ,  ורק בעזרת חברותיי וחבריי הלוחמים אשר במאבק הרואי תוך הקרבת שאריות בריאותם על האספלט ,  הגענו להישג הזה - בו סוף סוף תהייה אוניברסליות ראויה בקצבאות ,  וכפי שהבטחתי לאורך כל הדרך .  גם הנכים שעברו עם קצבת הנכות לגמלת זקנה ,  הילדים עם מוגבלות ולקויי הראייה נמצאים בהסכם ההיסטורי ".  
מנגד ,  אלכס פרידמן ,  יוזם מאבק הנכים ,  אמר כי הוא  " לא מתרגש ממתנות יפות ללא תוכן .  אנו מברכים על הקדמת הפעימה השנייה אך יחד עם זאת מביעים הסתייגות היות שלפי העלות הכוללת של שתי הפעימות הראשונות הן 2.3 מיליארד שקלים .  וזאת ללא תוספות עליהן דיבר שר העבודה והרווחה כץ ". 
לדברי פרידמן , " הסכום המדובר ב'הודעה החגיגית' מהבוקר נמוך משמעותית ממה שסוכם .  אנחנו לא מתרגשים ממתנות יפות ללא תוכן ועומדים על עקרונות ההסכם שהם :  תוספת של 4.2 מיליארד שקל המיועדים עבור ציבור הנכים ,  עיגון כל פעימות בחקיקה ,  הצמדת הקצבה לשכר הממוצע במשק ועידוד אנשים עם מוגבלויות להשתלב בתעסוקה על ידי דיסריגרד לגובה של 5,300 שקלים ".  

קצבאות הנכות יעלו השנה לשני מיליארד שקל | למי מגיעה התוספת ? 
בהסכם בין ראש הממשלה ,  שר הרווחה ושר האוצר נקבע כי קצבאות הנכות יגדלו בשנה הקרובה בכחצי מיליארד שקלים יותר מהמתוכנן וכי הפעימה השנייה תיכנס לתוקף עוד השנה .  ארגוני הנכים חלוקים בנוגע למתווה : " לא מתרגשים ממתנות יפות ללא תוכן "
 
