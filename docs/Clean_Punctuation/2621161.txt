נתניהו על דברי ארדואן : " אמירה אפלה ושקרית "
 ראש הממשלה גינה בחריפות את נאומו של ראש ממשלת טורקיה ,  בו הוא השווה בין הציונות לאנטישמיות ופשיזם . " חשבנו שדברים כאלה חלפו מן העולם ",  אמר נתניהו
אף שבאחרונה דווח על התחממות היחסים בין ישראל לטורקיה ,  אמירתו הפרובוקטיבית של ראש משלת טורקיה ,  רג'פ טייפ ארדואן עוררה את המתיחות מחדש .  ראש הממשלה ,  בנימין נתניהו ,  גינה הערב  ( חמישי )  בחריפות את דבריו של ארדואן בגנות הציונות . " מדובר באמירה אפלה ושקרית שחשבנו שכמוה עברו מן העולם ",  אמר נתניהו .  
ראש ממשלת טורקיה אמר היום כי  " הציונות היא פשע נגד האנושות ",  והשווה אותה לאנטישמיות ,  לאיסלמופוביה ולפשיזם .  ארדואן דיבר אתמול בכינוס בווינה בנוכחותו של מזכ"ל האו"ם ,  באן-קי מון ,  בפורום שעסק בקידום יחסי המערב והאיסלם .  הדברים נאמרו בשולי נאומו של ארדואן ,  שעסק בעליית הגזענות נגד המוסלמים באירופה . " בדיוק כמו הציונות ,  האנטישמיות והפשיזם ,  נחוץ שנתייחס לאיסלמופוביה כפשע נגד האנושות ",  אמר ראש הממשלה הטורקי .  
חרף הדיווחים על מאמצים לפיוס בין ירושלים לאנקרה ,  ארדואן ממשיך בחודשים האחרונים להתבטא בחריפות נגד ישראל .  אחרי ההפצצה בסוריה שיוחסה לישראל בסוף חודש ינואר ,  אמר ארדואן כי מדובר בפעולה  " הנוגדת כל חוק בינלאומי ",  וכי  " מי שהתייחסו לממשלת ישראל כאל ילד מפונק ,  צריכים לדעת שההיסטוריה לא תסלח למשטר הישראלי ".  באנקרה עדיין מתעקשים כי כל נורמליזציה של היחסים עם ישראל ,  ששרויים בקיפאון עמוק מאז אירועי המשט לעזה ,  תלויה בשלושה תנאים :  התנצלות ישראלית על הרג הטורקים במשט ,  פיצוי למשפחות הפצועים והסרת המצור על עזה .
 ואולם ,  בתקופת מבצע  " עמוד ענן "  אישרו גורמים מדיניים כי שליחו של ראש הממשלה נתניהו ,  יוסף צ'חנובר ,  קיים מגעים עם בכירים טורקים בניסיון למצוא נוסחה לסיום המשבר ,  בין השאר בשל לחץ אמריקני על ירושלים ואנקרה להתגמש ולהתקרב .  לפי הדיווחים ,  הוא נפגש בז'נווה עם מנכ"ל משרד החוץ הטורקי ,  פרידון סינירלולו ,  בניסיון למצוא נוסחה לסיום המשבר שתהיה מקובלת על שני הצדדים .  
לקריאה נוספת:ארדואן משתלח :  הציונות היא פשע נגד האנושותפיוס ?  ישראל אישרה לטורקיה להקים בית חולים בעזהארדואן על התקיפה : " ההיסטוריה לא תסלח לישראל"טורקיה : " מדוע סוריה לא מגיבה לתקיפה הישראלית ?  "  

נתניהו על דברי ארדואן : " אמירה אפלה ושקרית "
 ראש הממשלה גינה בחריפות את נאומו של ראש ממשלת טורקיה ,  בו הוא השווה בין הציונות לאנטישמיות ופשיזם . " חשבנו שדברים כאלה חלפו מן העולם ",  אמר נתניהו

