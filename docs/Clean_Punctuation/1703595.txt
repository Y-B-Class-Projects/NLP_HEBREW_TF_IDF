רה"מ לחץ - והשרים טרפדו העלאת שכר המינימום
בעקבות לחץ שהפעיל נתניהו ,  הצביעו 20 שרים נגד הצעת החוק של ח"כ עמיר פרץ להעלות את שכר המינימום ל-4,600 שקלים .  שרי מפלגת העבודה וש"ס הצביעו בעד היוזמה .  שטייניץ : " זו הצעה פופוליסטית "
 שרי הממשלה הצביעו אחר הצהרים  ( ראשון )  נגד הצעת החוק להעלאת שכר המינימום .  20 שרים הצביעו נגד ההצעה ועשרה הצביעו בעדה .  בין המתנגדים להעלאת שכר המינימום היו שרי הליכוד וישראל ביתנו .  לעומתם ,  שרי ש"ס ומפלגת העבודה הצביעו בעד היוזמה .  גם שר המדע ויו"ר הבית היהודי דניאל הרשקוביץ תמך בהעלאת שכר המינימום .
 מוקדם יותר חשש ראש הממשלה בנימין נתניהו שלא יצליח לגייס רוב נגד ההצעה .  לפיכך ,  הוא יצא במהלך הדיון יחד עם שר המדע ויו"ר הבית היהודי דניאל הרשקוביץ ,  בניסיון לשנות את דעתו ולשכנעו להצביע נגד ההצעה .  עם זאת ,  בסופו של דבר הרשקוביץ הצביע בעד העלאת שכר המינימום .
 לפי הצעת החוק ,  שיזם חבר הכנסת עמיר פרץ  ( העבודה )  ,  יועלה שכר המינימום מ-3,850 ל-4,600 שקלים .  השינוי יתבצע במספר פעימות ויתפרס על פני שנה ושלושה חודשים .  ההצעה נדונה היום בממשלה בעקבות ערר שהגיש שר האוצר יובל שטייניץ על החלטת ועדת השרים לענייני חקיקה לפני כחודש לתמוך בהצעת החוק .  
ראש הממשלה אמר לאחר ההצבעה היום : " אני מברך על הודעת שר האוצר שבתקציב הקרוב תהיה הרחבה של מס הכנסה שלילי בפריסה ארצית .  זה המענה הנכון לכל האזרחים שעובדים ,  אך שכרם נמוך .  הדרך הזו תעודד את התעסוקה במשק ,  במקום ההצעות האחרות שהיו מגדילות את האבטלה .  זו גם הסיבה שקיבלנו תמיכה מלאה למתווה הזה מהגורמים המקצועיים במשרד ראש הממשלה ,  באוצר ובבנק ישראל ,  ובראשם הנגיד הנגיד סטנלי פישר ויו"ר המועצה הלאומית לכלכלה פרופ' יוג'ין קנדל ". 
ראש הממשלה הוסיף כי הוא  " תומך בהעלאת שכר המינימום אבל במצב הכלכלי ששורר כיום בעולם הצעת החוק הזאת הייתה מביאה לאבטלה גדולה מאוד .  הצעת החוק הזו תגרום למעסיקים לפטר אלפי ישראלים ולהעסיק במקומם עובדים זרים שזורמים למדינה דרך הגבול עם מצרים .  אבטלה המונית תפגע קודם כל בחלשים .  לכן ננהיג תוכנית מס הכנסה שלילי שתתגמל אנשים שעובדים ואינם משתכרים מספיק .  זה הפתרון הנכון לאזרחי ישראל שיצור תמריץ להעסקה וימנע אבטלה ". 
מנגד ,  חבר הכנסת עמיר פרץ הודיע כי יעלה ביום רביעי הקרוב את הצעת החוק להעלאת שכר המינימום להצבעה במליאת הכנסת .  פרץ תקף את נתניהו בעקבות החלטת הממשלה להתנגד להצעת החוק ואמר כי , " בכל פעם שצריך להיאבק נגד האוכלוסיות החלשות רה"מ בנימין נתניהו מוצא את הכוחות והיכולות לרמוס את תקוותם לעתיד טוב יותר במדינה .  מעניין שכאשר מדובר בנושאים אחרים רה"מ נחשף כראש ממשלה מזגזג ומקרטע ,  ורק כאשר מדובר בנושאים החשובים ביותר בשכבות המוחלשות הוא מצליח לגייס לו רוב ".  
פרץ הוסיף ,  כי  " המסע שניהל שר האוצר ,  שלווה באיומים על משרדי ממשלה ,  על שרים שיצביעו כנגד החוק הינו מסע בלתי לגיטימי לחלוטין וייתכן אף בלתי חוקי .  ציבור משתכרי שכר המינימום יכולים להבין היום כמה רה"מ ושר האוצר מוליכים אותם שולל ואיך הם מתכוונים להפוך גם את ציבור העובדים בישראל חלק ממדינת רווחה .  פתרון ה'קסם' של מס הכנסה שלילי יוצר נורמה חדשה שבה גם העובדים בישראל מקבלים קצבת רווחה אך גם מייצר מכבסה למעסיקים וזו מתנה נוספת שהממשלה הזו מעניקה לבעלי ההון בישראל .  אני מקווה שהכנסת תתעלה על הממשלה ותשנה את ההחלטה ". 
מישראל ביתנו נמסר ,  כי שרי המפלגה התנגדו להצעת חוק שכר מינימום  " משום שאנו מעוניינים להעביר את הרפורמה במס הכנסה שלילי ,  שבוודאי תיטיב עם השכבות החלשות יותר ולא תפגע במשק כפי שהתוספת מאיימת לעשות ". 
שר האוצר יובל שטייניץ  ( ליכוד )  אמר הבוקר בפורום שרי מפלגתו כי  " מדובר בהצעת חוק פופוליסטית .  אם היא תתקבל ,  ניאלץ לחתוך חמישה מיליארד שקל בשנתיים הקרובות ממשרדי הממשלה כדי לממן את החוק ".  
שטייניץ הוסיף כי  " מי שמצביע בעד שלא יתלונן שתקציב משרדו יקוצץ .  בנוסף ,  עלולה להיות גם פגיעה קשה ברשויות המקומיות ,  ובמיוחד ברשויות הבינוניות והקטנות שעלולות לקרוס .  הצפי הוא שיהיה גידול חד באבטלה במקרה שהחוק יעבור ,  כיוון שחברות ישראליות יעדיפו להעתיק חלק מפעילותן למדינות אחרות ". 

רה"מ לחץ - והשרים טרפדו העלאת שכר המינימום
בעקבות לחץ שהפעיל נתניהו ,  הצביעו 20 שרים נגד הצעת החוק של ח"כ עמיר פרץ להעלות את שכר המינימום ל-4,600 שקלים .  שרי מפלגת העבודה וש"ס הצביעו בעד היוזמה .  שטייניץ : " זו הצעה פופוליסטית "
 
