נתניהו נלחם במצוקת הדיור :  יקים ועדה עוקפת ביורוקטיה
מזור לזוגות הצעירים ?  ראש הממשלה הודיע על הקמת תוכנית מיוחדת שנועדה לזרז את אישורי הבנייה בישראל למשך שנה וחצי .  התוכנית נועדה לעקוף את המחסומים הביורוקרטים בישראל
ראש הממשלה בנימין נתניהו הודיע היום  ( שני )  בישיבת סיעת הליכוד כי הוא מכין  " מסלול עוקף ביורוקרטיה ",  לדבריו ,  שנועד לעקוף את ועדות התכנון והבנייה המקומיות והמחוזיות ,  ויאפשר להציף את השוק בעשרות אלפי דירות למשך שנה וחצי .  לדברי נתניהו , " משבר הדיור לא יכול להימשך יותר .  חייבים להביא פתרון .  הסבל הנגרם הוא אמיתי .  זוגות צעירים גרים עם הוריהם ,  ועוד מעט נכדים יגורו עם הסבים והסבתות שלהם ".   
" הבעיה המרכזית ",  אמר ראש הממשלה , " היא שב-10 השנים האחרונות נבנו 10 אלף דירות פחות מהדרוש .  הדבר הביא למחסור של קרוב למאה אלף דירות ומשום כך המחיר הרקיע לשחקים ".  לדברי נתניהו ,  הבעיה נעוצה בעובדה שגם אם מטפלים בשיווק דירות כפי שנעשה בשנה האחרונה ,  אין הדבר פוטר את מצוקת הדיור  " כי יש פער גדול שאנחנו לא מצליחים לפתור ".  
עוד אמר נתניהו : " שהקמנו את הממשלה הצענו שתי רפורמות בתכנון ובשיווק הדירות .  הבאנו רפורמה למינהל מקרקעי ישראל והיא נתקעה כיוון שעבר זמן רב .  כינסתי בחודשים האחרונים את שר האוצר יובל שטייניץ ,  את שר הבינו והשיכון אריאל אטיאס ואת יו"ר ההסתדרות עופר עיני ,  ואני רוצה לקוות שבימים הקרובים תהיה פריצת דרך שתהפוך את מינהל מקרקעי ישראל לגוף יעיל יותר ".  הרפורמה השנייה אותה ציין ראש הממשלה ,  נועדה ,  לדבריו , " לזרז את תהליכי התכנון בישראל ,  הנמצאים כמעט במקום אחרון בעולם משום שיש ועדות מקומיות ,  ועדות מחוזיות ומועצה ארצית לתכנון הבנייה ". 
לטענת נתניהו ,  אותן רפורמות לא יצאו לדרך מאחר ו"בכל שלב ,  כל גורם יכול לעצור את ההליך .  הגענו עם רפורמה כדי לייעל את המערכת ולצמצם את ההפרעות ,  אבל בתוך ועדת הפנים של הכנסת אושרו בשנתיים האחרונות רק מאה מתוך 400 הסעיפים .  בקצב הזה ייקחו עוד כמה שנים עד לאישור הרפורמה ובנתיים הפער הולך וגדל ויש צורך לעשות מעשה דרסטי ". 
עקב כך ,  אמר נתניהו כי יפעל לאישור הקמת  " ועדה לדיור לאומי "   ( וד"ל )  שתהווה מסלול עוקף בירוקרטיה לבנייה למגורים . " נאפשר לוועדה אחת ,  בתוך 18 חודשים ,  לשווק עשרות אלפי יחידות דיור ".  נתניהו ציין כי לשם יישום התכנית ,  צריך לחוקקו כחוק בכנסת , " אך קודם צריך להביאה לאישור הממשלה ,  וביום ראשון אני מתכוון לעלות את הנושא לאישורה ",  אמר . 
" התייעצתי ארוכות עם השרים ויש אחדות דעות שחייבים לעשות את הצעד הזה .  אין דבר יותר קשה לזוגות צעירים מכך שהם לא מצליחים לרכוש דירה .  השם 'וד"ל' לא נבחר במקרה .  אלו היו ועדות שאריק שרון הקים כאשר הי השר הבינוי והשיכון כדי לעקוף את הבירוקרטיה לקראת העלייה של חבר העמים ",  סיכם ראש הממשלה .
 
נתניהו נלחם במצוקת הדיור :  יקים ועדה עוקפת ביורוקטיה
מזור לזוגות הצעירים ?  ראש הממשלה הודיע על הקמת תוכנית מיוחדת שנועדה לזרז את אישורי הבנייה בישראל למשך שנה וחצי .  התוכנית נועדה לעקוף את המחסומים הביורוקרטים בישראל

