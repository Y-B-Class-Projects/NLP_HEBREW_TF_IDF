אובמה : " הקשר עם ישראל אינו ניתן לניתוק "
 נשיא ארצות הברית ברק אובמה הצהיר כי תמיכת אמריקה בישראל  " לא תתערער לעולם ".  הדברים נאמרו בנאום מוקלט מיוחד ,  שישודר בעצרת הזכרון שתיערך בכיכר רבין בשבת 
" הקשר האמיץ בין ארה"ב לבעלת בריתנו ישראל אינו ניתן לניתוק ",  אמר נשיא ארצות הברית ברק אובמה ,  בנאום מוקלט לזכר שישודר בעצרת לזכר ראש הממשלה רבין בשבת הקרובה . " תמיכתנו בהגנה על ביטחון ישראל לא תתערער לעולם ,  ולעולם לא נרפה ממטרתנו המשותפת :  שלום צודק ובר קיימא בין ישראל ,  הרשות הפלסטינית והעולם הערבי .  שלום שיכבד את הביטחון והכבוד של כל אדם באשר הוא ".  
" הלילה נח יצחק רבין בהר הרצל לצידם של לוחמי ישראל ומנהיגיה .  הלילה הוא מדבר אלינו שוב במילות השיר שציטט פעם ,  בקשתו של חייל שנפל לאלה שנשארו בחיים :  'אנו מעניקים לכם צוואה במותנו ,  תנו למותנו משמעות' .  באותו לילה נורא בנובמבר ,  יצחק העניק לנו צוואה במותו ". 
במליאת הכנסת ובהר הרצל התקיימו הטקסים הממלכתייים לציון 14 שנים להירצחו של ראש הממשלה המנוח יצחק רבין .  ראש הממשלה בנימין נתניהו ,  אמר בטקס הממלכתי במליאת הכנסת כי  " מעל לכל רבין היה פטריוט ישראלי .  בעניינים העיקריים רבין הכריע הכרעות שהוא האמין בהן ,  שהוא חשב שהן חיוניות להמשך עתידה של המדינה .  כשהרגיש שהיה צריך לפלס דרך לשלום הוא הלך כך .  בכל דרכיו ,  רבין שקל ,  החליט ופעל על פי מה שהאמין שיבטיח את ביטחוננו .  כל מי שנפגש איתו ושמע אותו ,  מי שהסכים עם דרכו וגם מי שחלק עליה ידע שדרכו היא אמונתו .  בכל תחנות חייו ,  הוא החליט לפי מה שהיה בעיניו טובת הכלל .
 שר הביטחון ברק אמר בנאומו כי סכנת האלימות עודנה מרחפת מעל הדמוקרטיה הישראלית . " חשבנו שהזעזוע יוביל לחשבון נפש נוקב .  זו היתה למרבה הצער אשליה .  אווירת האיפוק הייתה קצרת מועד .  עד מהרה התגלע שוב הסכסוך ,  כמו לא נרצח בישראל ראש ממשלה .  חוששני שלקח הרצח לא הופנם במלואו .  כל מי שעיניו בראשו יודע שסכנת האלימות לא פגה .  עם הרצח ,  נפגעה קשות הדמוקרטיה הישראלית ,  והיא נותרה נכה במשהו ועדיין לא השלימה הליך שיקום והבראה ". 

אובמה : " הקשר עם ישראל אינו ניתן לניתוק "
 נשיא ארצות הברית ברק אובמה הצהיר כי תמיכת אמריקה בישראל  " לא תתערער לעולם ".  הדברים נאמרו בנאום מוקלט מיוחד ,  שישודר בעצרת הזכרון שתיערך בכיכר רבין בשבת

