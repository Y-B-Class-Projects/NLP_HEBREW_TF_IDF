ראש הממשלה נתניהו : " החוק שנדחה היה פוגע בהתיישבות "
 לאחר דחיית חוק ההסדרה שביקש לעקוף את הוראת בג"ץ ,  אמר ראש הממשלה : " מחויב לשמור על החוק וגם על ההתיישבות - אין סתירה בין השניים .  אני מבין את כאב המתנחלים "
  ( צילום :  גדעון צנטנר ,  עריכה :  אמיר קוטיגרו )   
" מדינת ישראל היא דמוקרטיה שומרת חוק ,  וכראש ממשלת ישראל אני מחויב לשמור על החוק ,  ולשמור על ההתיישבות  ואין שום סתירה בין השניים "   כך אמר היום  ( רביעי )  ראש הממשלה ,  בנימין נתניהו ,  בהתייחסות ראשונה לדחייתו של  " חוק ההסדרה ",  המבקש לעקוף את החלטת בג"ץ המחייבת לפנות חמישה בתים בשכונת  " גבעת האולפנה "  בהתנחלות בית אל ,  אשר נבנו על קרקע פרטית של פלסטינים .  במסיבת עיתונאים בלשכתו בירושלים אמר נתניהו : " החוק שנפל היום בכנסת היה פוגע בהתיישבות .  המתווה שהחלטתי עליו  העתקת הבתים והגנה מפני תקדים  זה מחזק את ההתיישבות .  ועם זאת ,  צריך לומר שזה יום לא פשוט ,  העתקת בתים ממקומם ,  גם אם מדובר בחמישה בלבד ,  זו בוודאי אינה פעולה שהממשלה הזאת ששה לבצע .  אבל בית המשפט קבע מה שקבע ,  ואנחנו מכבדים את החלטות בית המשפט .  במקביל יורחב היישוב בית אל ,  30 המשפחות יישארו בבית אל ויצטרפו אליהן 300 משפחות חדשות ".   
" לאלה שחושבים שישתמשו במערכת המשפט כדי להזיק להתיישבות ,  אלה שחושבים כך טועים .  בפועל ,  ההיפך הגמור קורה .  במקום הקטנת בית אל - הרחבת בית אל ",  המשיך נתניהו . " אני מבקש להודות לחבריי ,  שרי הממשלה ,  שגילו אחריות ברגע לא קל .  יולי אדלשטיין ודניאל הרשקוביץ דיברו איתי רבות על החשיבות והצורך בהקמת ועדת השרים .  בני בגין ויעלון השקיעו לילות כימים בעבודת צוות השרים לחיזוק ההתיישבות .  סער וארדן ודאי איבדו לא מעט שעות שינה בדיונים למצוא את המתווה המשפטי שימנע את עניין התקדים .  ואני מבקש גם להודות לחבריי ,  שותפיי ראשי סיעות הקואליציה ,  מופז ישי וברק ,  ליצמן וגפני ,  ואני מבקש להודות לשר החוץ אביגדור ליברמן על ההתייצבות ,  על האחריות .  יש הנהגה אחראית בישראל ".  
את דבריו סיכם נתניהו במילים : " אני רוצה לומר כמה מילים לאחיי ואחיותיי תושבי האולפנה - אני מבין את הכאב ,  פגשתי כמה משפחות ,  ראיתי את הילדים ,  ואני רוצה להגיד לכם - אין ממשלה שתומכת או שתתמוך בהתיישבות יותר מממשלה בראשותי .  אין ממשלה שעמדה בלחצים כ"כ גדולים שיכולים לפגוע בהתיישבות ".  
מוקדם יותר דחתה הכנסת ברוב של 69 חברים נגד 22 את הצעת  " חוק ההסדרה "  שיזם ח"כ זבולון אורלב  ( הבית היהודי )  .  החוק נועד לעקוף את הוראת בג"ץ לפנות את בתי גבעת האולפנה בבית אל .  אמש אישר היועץ המשפטי לממשלה את הצעתו של ראש הממשלה ,  בנימין נתניהו ,  להעתיק את הבתים לשטח צבאי סמוך .  שרי הממשלה וסגני השרים שתמכו בחוק נעדרו מההצבעה ,  אחרי שראש הממשלה נתניהו איים לפטרם .  יו"ר הקואליציה ,  זאב אלקין ,  הפר משמעת קואליציונית והצביע בעד החוק .
 עם ההודעה על דחיית החוק ,  הפגינו פעילי ימין ברחבי ירושלים .  במהלך ההפגנות נרשמו עימותים בין הפעילים ,  שחסמו את הכניסה למשכן הכנסת ,  לבין שוטרי יס"מ ושוטרי משמר הגבול ,  שפינו את הכניסה למשכן .  במהלך העימותים נעצרו שני פעילי ימין ,  ביניהם פעיל הימין הקיצוני איתמר בן גביר .  בן גביר הגיע למקום עם ח"כ מיכאל בן ארי שהוא יועצו הפרלמנטרי ,  וניסה להלהיט את הרוחות .  
לקריאה נוספת:המתנחלים :  נגן על בתינו ,  שבענו מבולדוזריםהפינוי המתוכנן :  ניתן לקפל הבתים כמו לגוהמורדים נעדרו ,  חוק ההסדרה נפל בקריאה טרומית 

ראש הממשלה נתניהו : " החוק שנדחה היה פוגע בהתיישבות "
 לאחר דחיית חוק ההסדרה שביקש לעקוף את הוראת בג"ץ ,  אמר ראש הממשלה : " מחויב לשמור על החוק וגם על ההתיישבות - אין סתירה בין השניים .  אני מבין את כאב המתנחלים "
 
