נתניהו ייפגש ביום ראשון עם הילרי קלינטון ועם דונלד טראמפ
לאחר שגורם בפמליית נתניהו אמר השבוע כי ראש הממשלה ייענה בחיוב אם אחד מהשניים יבקש להיפגש עמו ,  נעשתה פנייה מלשכת טראמפ - ובעקבותיה יזמו אנשי נתניהו פגישה עם קלינטון ,  בלשכת ראש הממשלה הדגישו כי המטרה היא  " לשמור על איזון "
  ( נאום נתניהו באו"ם ,  השבוע )  
ראש הממשלה בנימין נתניהו ,  המבקר בימים אלה בניו יורק ,  ייפגש ביום ראשון עם המועמדים לנשיאות ארצות הברית ,  הילרי קלינטון ודונלד טראמפ - כך נמסר הלילה  ( שבת )  מלשכתו .  מוקדם יותר השבוע נפגשו השניים עם נשיא מצרים ,  עבד אל-פתאח א-סיסי ,  שהגיע אף הוא לניו יורק כדי להשתתף בעצרת האו"ם .
 הפגישות עם קלינטון וטראמפ יתקיימו בפתחו של שבוע דרמטי במערכת הבחירות האמריקנית ,  כאשר יממה לאחר מכן צפויים להיפגש השניים לעימות הנשיאותי הראשון ,  שייערך באוניברסיטת הופסטרה שבלונג איילנד .
 על פי לשכת ראש הממשלה הפגישות נקבעו ביממה האחרונה ,  לאחר שיחת טלפון בין אנשי טראמפ לאנשי נתניהו .  זאת לאחר פרסום דבריו של בכיר בפמלייתו השבוע ,  לפיהם אם טראמפ או קלינטון יבקשו להיפגש עמו ישיב על כך בחיוב . " לאחר שהיה ברור כי יש היתכנות לפגישה ,  יזמנו פנייה למטה קלינטון ,  כדי לשמור על איזון ",  נמסר בהודעת לשכת ראש הממשלה .
 
נתניהו ייפגש ביום ראשון עם הילרי קלינטון ועם דונלד טראמפ
לאחר שגורם בפמליית נתניהו אמר השבוע כי ראש הממשלה ייענה בחיוב אם אחד מהשניים יבקש להיפגש עמו ,  נעשתה פנייה מלשכת טראמפ - ובעקבותיה יזמו אנשי נתניהו פגישה עם קלינטון ,  בלשכת ראש הממשלה הדגישו כי המטרה היא  " לשמור על איזון "
 
