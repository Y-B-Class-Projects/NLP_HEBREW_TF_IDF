רה"מ לאבו מאזן : " רוצים שלום ,  לא ספין וכזבים "
 נתניהו נאם בכנסת והתייחס למו"מ .  הוא קרא ליו"ר הרשות לומר לעמו להכיר במדינת ישראל כמדינת העם היהודי ,  ודרש ממנו לגנות את המחקר של הרשות לפיו הכותל לא קשור ליהודים
 (  צילום :  ערוץ הכנסת ) 
ראש הממשלה ,  בנימין נתניהו ,  נאם היום  ( רביעי )  מעל בימת הכנסת בדיון שיזמה האופוזיציה בנוגע למצב המדיני .  לאחר ש-40 חברי כנסת חתמו על הבקשה ,  חוייב נתניהו לשבת במהלך הדיון כולו במליאה ושמע שורה של חברי כנסת תוקפים את מדיניות ממשלתו .  
עם עלייתו לבמה ,  פירט ראש הממשלה את מה הישגי ממשלתו בנוגע לתחומי החברה ,  הכלכלה ,  איכות הסביבה ובנוגע למצב המדיני .  ראש הממשלה הזכיר למשתתפים על המחקר הפלסטיני לפיו אין ליהדות קשר לכותל המערבי וקרא ליו"ר הרשות אבו מאזן לגנות את הדברים . 
" אני מנסה לדמיין מה היתה התגובה בעולם אם ישראל היתה אומרת שלאיסלם אין קשר למכה או לנצרות אין קשר לוותיקן ",  אמר נתניהו , " אני אומר לאבו מאזן - גנה את התופעה הזאת .  אמור לעמך שיש פה עם יהודי שאנו מכירים בו ",  הוא הוסיף ואמר : " אנחנו רוצים שלום אמת ,  מבוסס על אמת ולא על ספין או כזבים ". 
אז פנה נתניהו והסביר כי ההנחה לפיה הסכסוך הישראלי-פלסטיני הוא מקור האי-יציבות במזרח התיכון היא הנחה מוטעית . " מה שהתברר בימים האחרונים היא שהבעיה מקורה קודם כל באירן ,  היא הבעיה העיקרית לשלום העולמי ",  אמר נתניהו , " האיום הגדול ביותר שנשקף כרגע לשלום האיזור הוא ההתחמשות הגרעינית של אירן ". 
נתניהו התייחס גם לחוק משאל העם שאושר לאחרונה בכנסת והדגיש כי מסירת שטחים במסגרת הסדר שלום אסור שתתקבל על קולו של חבר כנסת בודד . " החלטה בהיקף כזה לא יכולה להתקבל על חודו של מיצובישי ,  על חודה של טויוטה ",  אמר נתניהו כשהוא מתכוון לרכבי השרד של הח"כים .  לאחר מכן כיוון ראש הממשלה את חברי קדימה שהתנגדו לחוק למרות שבעבר העלו הצעת חוק דומה ואמר : " אני שואל את חבריי באופוזיציה - אתם תמכתם במשאל עם ,  מה קרה ?  למה ברחתם וזגזגתם ?  אתם כבר לא סומכים על העם ?  ". 
יו"ר האופוזיציה ,  ציפי לבני ,  הגיבה על דברי ראש הממשלה בנאום שנשאה מייד אחריו .  לבני אמרה כי : " דיברת על ביצועים ונתת רשימה של החלטות עוד טרם ביצוע .  מתי פעם אחרונה אמרת אמת לציבור ?  מתי פעם אחרונה אמרת אמת לשרים שלך ?  אתמול פורסם משפט שאמרת באיזה שיחה סגורה אותו משפט  על חילופי שטחים .  אתה האדם היחיד שאני מכירה שאותו משפט פורש ע"י גורמים שונים בבית הזה הפוך לגמרי ". 
לבני הוסיפה : " אמר פעם מנהיג דגול שהוא לא יודע האם להאמין לידך הימנית או השמאלית ,  השורדים איתך בממשלה שיכללו את זה .  הם מאמינים למה שיכול להשאיר אותם בממשלה גם אם כל אחד נותן לזה פרשנות הפוכה .  תגובתך  כרגיל לא הבהירה מי פירש אותו נכון ,  אלא השאירה את העמימות .  עמימות שאינה לצרכי מו"מ אלא לצרכי הישרדות .  
כאשר לבני אמרה : " בני בגין הוא אדם הגון לא מאמין בשתי מדינות לשני עמים .  אני שואלת את עצמי מה אמרת לו שמשאיר אותו בקואליציה ?  ",  השר בגין לא נשאר חייב : " ראש הממשלה לא אמר לי שום דבר שנוגד את מה שאומר בפומבי .  אני בממשלה כדי למנוע מכן מכירה כללית כמו שעשיתם בעזה ". 

רה"מ לאבו מאזן : " רוצים שלום ,  לא ספין וכזבים "
 נתניהו נאם בכנסת והתייחס למו"מ .  הוא קרא ליו"ר הרשות לומר לעמו להכיר במדינת ישראל כמדינת העם היהודי ,  ודרש ממנו לגנות את המחקר של הרשות לפיו הכותל לא קשור ליהודים

