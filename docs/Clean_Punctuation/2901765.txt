אבו מאזן בז'נבה : " לספק הגנה בינלאומית לעם הפלסטיני "
 יו"ר הרשות הפלסטינית נאם בפני מועצת האו"ם לזכויות אדם והביע ביקורת חריפה על התבטאויותיו של ראש הממשלה : " זה כבר לא עוזר לבזבז זמן במו"מ שלא מוביל לדבר .  מה שנדרש הוא סיום הכיבוש ".  ישראל : " המועצה אישרה התרת דמם של יהודים "
  ( צפו בדברי קרי לאחר הפגישה עם אבו מאזן ,  השבוע )  
יו"ר הרשות הפלסטינית אבו מאזן קרא היום  ( רביעי )  ל"הגנה בינלאומית "  לעם הפלסטיני וטען כי מצב זכויות האדם תחת הכיבוש הישראלי נמצא בשפל חסר תקדים .  בדברים שנשא בפני מועצת האו"ם לזכויות אדם ,  האשים אבו מאזן את ראש הממשלה בנימין נתניהו ב"ניצול השואה לתקיפת הפלסטינים ",  בעקבות טענתו כי המופתי של ירושלים חאג' אמין אל-חוסייני נתן לאדולף היטלר את הרעיון להשמדת היהודים .  
לטענת יו"ר הרשות , " זה כבר לא עוזר לבזבז זמן במשא ומתן שלא מוביל לדבר .  מה שנדרש הוא סיום הכיבוש ,  במקביל לקבלת לגיטימציה בינלאומית ".  אבו מאזן קרא למועצת הביטחון של האו"ם  " לקחת אחריות ולהקים משטר מיוחד של הגנה בינלאומית לעם הפלסטיני ",  אולם לא הבהיר למה בדיוק הוא מתכוון בכך .  
עוד בוואלה !  NEWS:חץ 3 ,  שרביט קסמים וכיפת ברזל :  יעלון יבקש מקרטר להרחיב הסיועלראשונה מאז איסור נתניהו לח"כים :  באסל גטאס עלה להר הביתירדן מתנגדת שישראל תתקין מצלמות בהר הבית : " אל תתערבו "  
בנאומו של אבו מאזן בישיבה המיוחדת שכונסה בז'נבה ,  טען כי נתניהו  " מעדיף להאשים את הפלסטינים בכול  אפילו בשואה .  ברור שזה שגוי ומשולל כל בסיס ".  לדבריו , " כשראש הממשלה הישראלי מנסה לפטור את היטלר מפשעיו המכוערים נגד היהודים ולהאשים את הפלסטינים בכך ,  הוא מנסה להצדיק את הפשעים המבוצעים נגד הפלסטינים ". 
אבו מאזן האשים את ישראל ב"הוצאה להורג בשטח ",  ולא גינה את פיגועי הדקירה  או אף ציין כי חלק ההרוגים ביקשו לבצע פיגוע .  הוא שב וקרא ל"התנגדות עממית בלתי-אלימה ",  במטרה לבלום את  " מכונת המלחמה המדכאת ואת פשעי המתנחלים ".  
בתום נאומו של יו"ר הרשות ,  כינס הנציג הישראלי במטה האו"ם בז'נבה ,  אביתר מנור ,  עשרות דיפלומטים וגינה בפניהם את דבריו  " המסיתים "  של אבו מאזן . " מועצת זכויות האדם הפכה לבמה לתעמולה ",  טען . " מה שראינו היום היא האדרה של הטרור ושל האלימות .  המועצה העניקה אישור לבנאליות של התרת דמם של היהודים ".  

אבו מאזן בז'נבה : " לספק הגנה בינלאומית לעם הפלסטיני "
 יו"ר הרשות הפלסטינית נאם בפני מועצת האו"ם לזכויות אדם והביע ביקורת חריפה על התבטאויותיו של ראש הממשלה : " זה כבר לא עוזר לבזבז זמן במו"מ שלא מוביל לדבר .  מה שנדרש הוא סיום הכיבוש ".  ישראל : " המועצה אישרה התרת דמם של יהודים "
 
