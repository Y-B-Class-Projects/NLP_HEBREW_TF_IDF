נתניהו לנשיא הונגריה : " מודאגים מהאנטישמיות במדינה "
 על רקע התחזקותה של מפלגת הימין הקיצוני יוביק ,  השלישית בגודלה בהונגריה ,  קרא היום  ( שלישי )  ראש הממשלה מבנימין נתניהו לנשיא הונגריה ,  יאנוש אדר ,  להילחם בתקיפות בכל ביטוי של אנטישמיות . " קיימת דאגה בישראל ובעולם היהודי בנוגע לחידוש תופעות אנטישמיות בהונגריה ",  אמר נתניהו לאדר בפגישה שקיימו השניים בירושלים , " חשוב לעקור מן השורש תופעות מסוכנות אלה לפני שהן מתפשטות ".  הנשיא אדר הדגיש בפני נתניהו כי הוא מתנגד נחרצות לכל תופעת אנטישמיות .  אדר ,  שהגיע לישראל לרגל טקס שייערך היום בכנסת במלאת 100 שנים להולדתו של חסיד אומות העולם ,  ראול ולנברג ,  הזמין את נתניהו לבקר בהונגריה ,  והשניים דנו גם בקידום היחסים בין המדינות והמירוץ האירני לעבר נשק גרעיני .  אדר הודיע שישתתף בטקס לאחר שיו"ר הכנסת ,  רובי ריבלין ,  הודיע למקבילו ההונגרי ,  לאסלו קובר ,  שאינו אורח רצוי בטקס הממלכתי בכנסת ,  בעקבות הידיעות על השתתפותו של יו"ר הפרלמנט ההונגרי בטקס לזכר הסופר האנטישמי יוז'ף ניירו ,  שהיה חבר במפלגה האנטישמית ההונגרית  " צלב החץ "  ששיתפה פעולה עם הנאצים במלחמת העולם השנייה .  

נתניהו לנשיא הונגריה : " מודאגים מהאנטישמיות במדינה "
 nan
