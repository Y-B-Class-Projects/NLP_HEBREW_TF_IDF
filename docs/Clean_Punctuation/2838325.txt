 " ההצבעה אל עבר כלי תקשורת מסוימים - בעיה לדמוקרטיה "
 בחדשות 2 סופרים לאחור לקראת משדר הבחירות המרכזי שיחתום חודשים של עבודה מאומצת .  תפסנו את בכירי החברה תמי רווה ואבי וייס לכמה מילים על סיקור המערכת הפוליטית הגועשת .  צפו
אנשי חברת החדשות של ערוץ 2 נערכים בקדחתנות למשדר הבחירות המרכזי שייערך מחר  ( שלישי )  ויחתום שבועות של עבודה מאומצת בסיקור המערכת הפוליטית הגועשת - בחלקה קצרו הצלחות ובחלקה קצת פחות .  כך למשל למשדר העימות של החברה סרבו להגיע בנימין נתניהו ובעקבותיו גם יצחק הרצוג ,  אולם הם פיצו על כך - חלקית - כאשר הופיעו שניהם בשבת ב"פגוש את העיתונות "  וקיימו שיח קצרצר בניהם . 
" אני לא יודעת למה הוא החליט להופיע אבל טוב שהוא החליט כך ,  הוא עושה את זה טוב ואני חושבת שראוי שראש ממשלה ,  גם הוא יגיד את מה שיש לו להגיד ",  אומרת יו"ר דירקטוריון חדשות 2 תמי רווה לוואלה !  ברנז'ה . " המנהיגים עכשיו יותר לחוצים ,  ויותר מוכנים לשתף פעולה עם התקשורת ". 
מנכ"ל החברה אבי וייס מסכים כי במערכת הבחירות הזו ,  יותר מקודמותיה ,  היה יחס עכור בין הפוליטיקאים לגופי התקשורת . " כל כלי התקשורת צריכים לדעת להתמודד עם זה ",  הוא אומר ,  אך רומז להחרמת נתניהו את רביב דרוקר בערוץ 10  - " מה שהייתה הגזמה זו ההצבעה על כלי תקשורת מסוימים .  זו בעיני בעיה לדמוקרטיה ".   

" ההצבעה אל עבר כלי תקשורת מסוימים - בעיה לדמוקרטיה "
 בחדשות 2 סופרים לאחור לקראת משדר הבחירות המרכזי שיחתום חודשים של עבודה מאומצת .  תפסנו את בכירי החברה תמי רווה ואבי וייס לכמה מילים על סיקור המערכת הפוליטית הגועשת .  צפו

