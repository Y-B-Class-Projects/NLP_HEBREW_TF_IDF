רה"מ :  מקדימים העולם בהיערכות לשפעת
בישיבת הממשלה היום סקר ראש הממשלה בפני השרים את ההיערכות לשפעת החזירים .  החודש תקבל ישראל 350 אלף חיסונים .  רה"מ על אירן :  שינוי חיובי ביחס העולם לבעיית הגרעין
 ( צילום :  גדעון צנטנר ,  עריכת וידאו :  ענת ברק )  
" ישראל מקדימה את רוב מדינות העולם ברמת ההיערכות לשפעת החזירים ,"  כך אמר היום  ( חמישי )  ראש הממשלה בנימין נתניהו בישיבת הממשלה שדנה בין היתר גם בנושא המגפה .  לדבריו , " אנו במצב שנוכל לחסן את כל האוכלוסייה ובראש ובראשונה את קבוצות הסיכון ".  על פי המידע שנמסר לשרים ,  החודש תקבל ישראל 350 אלף חיסונים נגד השפעת .  בחודש נובמבר תקבל ישראל מספר דומה של חיסונים כאשר עד מרץ 2010 תקבל ישראל סך הכול שני מיליון ושלוש מאות אלף מנות חיסון .  
עוד נמסר לשרים כי ישנה אפשרות שהחל מינואר 2010 תקבל ישראל עוד שמונה מיליון מנות חיסון .  העלות של רכישת החיסונים תגיע לסדר גודל של 450 מיליון שקלים .  בישראל נמצאים מיליון ורבע אנשים בקבוצות הסיכון למחלה .
 בנוסף ,  נתניהו סקר בפני השרים את ההתפתחויות בזירה הבינלאומית בכל הנוגע לאיום האירני ואמר כי  "  ראשית ,  יש שינוי שחשים בצד הרוסי .  באשר לסינים ,  הם עדיין מחוץ לעניין ככל הנראה .  המצב הכולל אל מול אירן מבחינה מדינית הוא טוב יותר .  מבחינה מעשית של פיתוח הגרעין ,  התוכנית מתקדמת ".  
נתניהו ציין במיוחד את עמדתו הנחרצת בנושא של נשיא צרפת ,  ניקולא סרקוזי .  הוא אמר שגם ארה"ב גילתה תקיפות גדולה יותר מאשר בעבר .  נתניהו אמר כי הוא מייחס חשיבות גדולה לכך שארה"ב יחד עם צרפת ,  בריטניה וגרמניה יצאו בגינוי חריף של כל נושא הגילוי של מתקן ההעשרה החדש .
 
רה"מ :  מקדימים העולם בהיערכות לשפעת
בישיבת הממשלה היום סקר ראש הממשלה בפני השרים את ההיערכות לשפעת החזירים .  החודש תקבל ישראל 350 אלף חיסונים .  רה"מ על אירן :  שינוי חיובי ביחס העולם לבעיית הגרעין

