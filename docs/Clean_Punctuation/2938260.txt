שרה נתניהו ערערה על פסק הדין : " ראיות מפורשות שנפתלי משקר "
 רעיית ראש הממשלה ערערה לבית הדין הארצי לעבודה על זכייתו של אב הבית לשעבר במעון ראש הממשלה .  למני נפתלי נפסקו פיצויים של 170 אלף שקלים ,  לאחר שנקבע כי הועסק בתנאים  " פוגעניים "
 רעיית ראש הממשלה ,  שרה נתניהו ,  הגישה היום  ( חמישי )  ערעור לבית הדין הארצי לעבודה על זכייתו של אב הבית לשעבר במעון ראש הממשלה מני נפתלי ,  שנפסק כי הועסק בתנאים  " פוגעניים "  ולפיכך מגיעים לו פיצויים .
 בפסק הדין של בית הדין האזורי לעבודה נכתבה ביקורת קשה נגד נתניהו ,  על אף שלא הייתה בפועל אחד הצדדים בתיק .  בין היתר נקבע כי נפתלי ועובדים נוספים סבלו מהתפרצויות זעם ועלבונות מצד נתניהו .  אף שמעמדה הרשמי בתיק הוא של עדה בלבד ,  הגישה נתניהו ערעור בתיק בטענה כי לא היה מקום לקביעות בית המשפט בעניינה .  בין המשיבים בתיק נמצא לא רק נפתלי עצמו ,  אלא גם יתר הנתבעים :  משרד ראש הממשלה ,  סמנכ"ל המשרד עזרא סיידוף וראש הממשלה בעצמו ,  בנימין נתניהו .
 בשל העובדה כי נתניהו לא הייתה צד בתיק המקורי ,  הרי שהיא לא רשאית לערער על קביעות בית משפט בעניינה .  רק במקרים חריגים ביותר ניתנה רשות לעשות כן .
 לקריאה נוספת:עורכת דינה של המתלוננת נגד נפתלי : " היא נמצאה דוברת אמת בפוליגרף"שרה נתניהו תערער על פסק הדין : " החלטה מוטעית ורחוקה מהמציאות"מני נפתלי לאחר הפסיקה לפיצויים : " ראש הממשלה מנע ממני להתפרנס "  
בכתב הערעור נטען כי אם הייתה  " ניתנת למערערת ההזדמנות ,  היא הייתה יכולה להביא לבית הדין עדויות חד משמעיות המוכיחות ש'אירוע ההתעלפות ואי הזמנת האמבולנס' ,  שעליו העידה אתי חיים ,  אירע ב- 11 ביוני 2012 ,  ביום שבו נפצע ראש הממשלה ברגלו ,  בניגוד לעדותה כי האירוע אירע ביום אחר .  באותו היום שהה במעון רופאו האישי של ראש הממשלה לצורך טיפול בפציעתו והוא גם בדק את אתי חיים וקבע שאין צורך בהזמנת אמבולנס ".  
לדברי המערערת , " דווקא כאן לא קיבל בית הדין את גרסת אליהו שלא היה צורך בהזמנת אמבולנס ,  כיוון שלדבריו אתי חיים טופלה היטב על ידי פרמדיק שהיה במעון ,  וקיבל שוב את הגרסה הפוגעת במערערת ".  
עוד נטען כי  " בית הדין התעלם מהמסקנה הראייתית המתחייבת מהעובדה שהן התובע והן חברו גיא אליהו ,  שתבע אף הוא את המדינה על העסקה פוגענית כביכול ,  הביעו את רצונם להמשיך לעבוד במעון למרות שלטענתם הועסקו באופן פוגעני .  איך אפשר להסביר רצון זה עם העסקה פוגענית ?  ".  
לעניין שעות העבודה ,  נטען כי  " בית הדין התעלם מהודאת התובע ועדים נוספים ולפיה התובע הוא שקבע את היקף שעות עבודתו ,  וכן מעדותו של גיא אליהו שדוחות השעות היו 'מנופחים' ,  עקב 'פברוקם' על ידי התובע וגיא אליהו ".  כך גם  " התעלם בית הדין מהעובדה שהתובע דיווח מספר פעמים על עבודה בשני מקומות שונים במקביל ,  באותן שעות ממש .  זוהי הוכחה ברורה שהתובע כזבן ".   
" בית הדין לא אפשר לחקור ולהביא ראיות בדבר חוסר מהימנותו של התובע ,  וראיות כאלה קיימות למכביר ",  נטען . " בית הדין לא נתן משקל לעובדה שהתובע הוא אדם אלים ,  שסולק מעבודתו הקודמת עקב אלימות פיזית ומילולית וכי הוא הסתיר עובדה זו הן מהמערערת והן מעיני בית הדין .  הוא גם התעלם מהסתירה הבוטה של טענות התובע בשני משפטים שונים .  במשפט הפלילי של אביו טען כי עזב את עבודתו במעון על מנת לסייע לאביו בעבודתו ,  ואילו בבית הדין טען כי עזב את עבודתו עקב העסקה פוגענית ואי קבלת תקן ".  
עוד נכתב כי  " בית הדין התעלם מהעובדה שהתובע הטעה את מעסיקיו בטופס קבלתו לעבודה וכתב כי למד 12 שנות לימוד ,  בעוד שהוא לא סיים כלל תיכון ,  באופן שמעיד על הוצאת דבר במרמה ,  הפרת חובת הגילוי וחוסר תום לב .  בית הדין התעלם מהסתירות המהותיות הרבות שבין עדויות אתי חיים ואליהו ביחס לאירוע הסוכך ,  תוך שהוא מאמץ את הגרסה המרעה עם המערערת ,  על אף שהיא נסמכה על עדויות שמיעה ".  
" בית הדין התעלם לחלוטין משקריו הרבים של העד מטעם התובע ,  עמנואל סלע ,  ומהסתירות הרבות שבתצהירו ,  אשר התגלו בחקירתו הנגדית .  למשל ,  סלע הצהיר כי הועסק בתפקיד אב הבית ,  אף שלא כיהן בתפקיד זה ,  וטענתו כי עבד שעות נוספות רבות הופרכה על ידי כרטיס הנוכחות ".  
המערערת טוענת כי  " בית הדין טעה בכך שקבע כי למערערת מעמד כלשהו ביחס להיקף שעות העבודה של התובע ,  על אף שלא הייתה כלל מחלוקת כי מי שהיה ממונה על היקף שעות העבודה היה התובע עצמו ,  אשר ביקש לעבוד כמה שיותר שעות .  בית הדין קבע שהייתה במעון תחלופה גבוהה של עובדים ,  תוך שהתעלם מעניינו של כל עובד ועובד ,  לרבות העובדה שההעסקה הייתה במקרים רבים זמנית מלכתחילה ,  וחלק מהעובדים עזב בגלל אלימותו של התובע עצמו ".  
בניגוד למציאות בשטח ובניגוד לראיות ,  כך לפי הערעור ,  קבע בית הדין  " כי המערערת מנהלת את מעון ראש הממשלה ,  דבר שאינו נכון ועומד בסתירה לראיות שבפניו .  מי שמנהל את המעון ואחראי למעון הוא אב הבית .  בית הדין דחה בנימוקים שגויים את עדויותיהם של עובדי המעון לשעבר ,  אמנון זכאי ועפרה שמעון ,  כמו גם את עדותו של סיידוף ,  בדבר אלימותו ויחסו המזלזל של התובע כלפי עובדי המעון ". 
לדבריה , " בית הדין טעה כשלא נתן כל משקל ראייתי לעשרים מכתבי עובדים שתומכים בעמדת המערערת .  עמדת בית הדין כי היה על המערערת להביאם לעדות תמוהה .  הרי היא לא היתה צד לדיון אלא עדה מכוח צו שיפוטי ,  ולא היה בכוחה לזמנם לעדות .  אילו סבר בית הדין שיש לזמנם לעדות ,  היה עליו לצוות עליהם להתייצב לעדות ,  כפי שציווה על המערערת להתייצב ולהעיד  ( מה גם שהוא דחה בקשה שהגיש התובע לזמנם לעדות )  .  
בית הדין החליט  " בניגוד לדין להתעלם מדברי עדים בתצהיריהם ,  כיוון שלא חזרו עליהם במהלך חקירתם הנגדית .  כאילו זכאים בכלל עדים לחזור על עדותם בתצהיר ,  במקום לענות על שאלות בחקירה נגדית על ידי הצד השני ". 
לסיכום נכתב כי בית הדין  " טעה טעויות רבות ,  כמפורט להלן ,  בהחלטות ביניים שקיבל .  העיקריות שבהן :  קבלת טיוטת תצהיר בלתי חתומה של המערערת כראיה ,  למרות שהושגה על ידי התובע בעבירה ;  התעלמות מרצונה של המערערת להעיד בעדות ראשית בע"פ ולא בתצהיר ,  כמקובל לגבי עד המוזמן על ידי בית הדין ;  מתן רשות לעיתונאי העוין את משפחת נתניהו במשך שנים להקליט חקירה נגדית של עד ,  בניגוד משווע להוראות חוק יסוד ;  ופסילה בלתי מוצדקת של שאלות וראיות ביחס לאי אמינותו של התובע ולשקריו בחקירתו הנגדית ".  
לדבריה , " בית הדין לא אפשר להגנה לחקור את התובע ביחס לדירה שבה התגורר בעפולה ,  בשכר דירה מופחת ,  עקב טענת רעייתו כי היא אם חד הורית ,  למרות שהיא התגוררה בה עם התובע כבני זוג לכל דבר ועניין .  בנוסף ,  פסל בית הדין שאלות בהקשר לעברו הצבאי של התובע ,  שהיו יכולות להוכיח כי אף במהלך שירותו הצבאי נהג באלימות ,  בניגוד לטענתו בתצהירו בדבר עברו הצבאי המפואר .  מכלול הראיות מוכיח שהתובע מתנהג באלימות כדבר שגרתי ".  
מנגד ,  טוענת עורכת דינו של נפתלי ,  נעמי לנדאו ,  כי דבריה של נתניהו מגוחכים . " הטענה כאילו לא ניתן לה יומה בבית הדין היא שגויה ולא נכונה .  אין לה שום זכות לערער כי היא לא הייתה צד בתיק .  בכל מקרה ,  היא יוצגה על ידי פרקליטת מחוז ירושלים ,  אז מה עוד יש לה לומר ?  היא העידה גם בתיק של נפתלי וגם בתיק של העובד גיא אליהו .  לבי לבי עליה ,  אבל אין מקום לדון בעניינה ". 
היא הוסיפה ואמרה כי רעיית ראש הממשלה אובססיבית ." מדהים לראות כיצד ממשיכה גברת נתניהו להכפיש את מני נפתלי בכל דרך אפשרית ,  ולהמשיך להטריד את אזרחי מדינת ישראל בסאגה הבלתי נגמרת הקרויה 'שרה נתניהו' .  זה כנראה חזק ממנה וזה מאוד עצוב .  ראוי היה שהגברת נתניהו תתמודד עם הטענות שהופנו כלפיה ותיתן לציבור הרחב דין וחשבון על התנהלותה הפוגענית כלפי מני נפתלי ועובדים נוספים .  גברת נתניהו לא מבינה שגם אם היה בדל של אמת בדבריה ,  דבר המוכחש מכל וכל כמובן ,  זה עדיין לא נותן לה שום זכות להתעמר בעובדים ,  לפגוע בהם ולהתייחס אליהם כאילו היו רכושם הפרטי .  כך או אחרת ,  על אף הסבריה המלומדים ,  לגברת נתניהו אין כל זכות ערעור בהליך משפטי שהיא לא הייתה צד רשמי בו ".  

שרה נתניהו ערערה על פסק הדין : " ראיות מפורשות שנפתלי משקר "
 רעיית ראש הממשלה ערערה לבית הדין הארצי לעבודה על זכייתו של אב הבית לשעבר במעון ראש הממשלה .  למני נפתלי נפסקו פיצויים של 170 אלף שקלים ,  לאחר שנקבע כי הועסק בתנאים  " פוגעניים "
 
