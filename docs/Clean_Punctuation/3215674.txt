 " שני שרים לא יהיו ":  מלכי הליכוד שיודעים כבר מה יקרה בפריימריז
הטלפונים שלהם לוהטים ,  המועמדים מתחננים להיכנס לדיל ואפילו ראש הממשלה  ( והיורש ההוא מה"פוטש ")  שומרים על קשר קרוב :  המכריעים של הדרום הבינו מזמן איך משפיעים באמת
יום שישי בבוקר ,  סניף  " ארומה "  בנתיבות .  ראש העיר יחיאל זוהר מנסה לשתות קפה ,  אך המשימה אינה פשוטה .  עטאף אל קרנואי מרהט רוצה רק שתי דקות מזמנו .  הוא מתמודד על משבצת המיעוטים בפריימריז של הליכוד ומנסה להגיע לזוהר דרך מכרים משותפים . " אני חייב את התמיכה שלו .  הוא איש רציני ויש לו השפעה בליכוד ",  הסביר לוואלה !  NEWS , " אם יחיאל לא ייתן את הברכה ,  אז יש לנו בעיה ,  יש המון מועמדים ".  בסוף זה קורה .  השניים מסתודדים וקובעים פגישה בשבוע הבא , " רק לכמה דקות ".  אל קרנואי מרוצה ,  אך זוהר לא מתחייב לשום דבר . " אני לא יודע אם אני האיש החזק בליכוד ",  הסביר , " אנשים שרוצים להיבחר חייבים להגיע למקומות שבהם יש מתפקדים רבים ,  ונתיבות היא עיר כזאת ". 
זוהי הקדנציה השביעית של זוהר בתור ראש העיר .  כל הטריקים והדילים עברו מול העיניים שלו ,  והוא סוגר כבר כ-30 שנים כאחד האנשים החזקים בליכוד .  הוא נחשב לאחד ממקורבי ראש הממשלה בנימין נתניהו ,  ושרי הליכוד נענים לבקשותיו כמעט ללא סייג .  כעת ,  ערב הבחירות המקדימות במפלגה ,  צפויים החיבורים שיצר במשך השנים להשפיע שוב על המתרחש .
 בשבוע שעבר חגג זוהר ברית מילה לנכדו .  פוליטיקאים לא הוזמנו ,  אבל השרים רצו להגיע ,  או לפחות לרחרח . " התקשרו אליי עוזרי שרים רק כדי לבדוק אם שרים אחרים הוזמנו ",  סיפר פעיל פוליטי בעיר , " יש כאלה שמנסים ,  עד כדי תחנונים ,  רק לשבת איתו .  האיש צבר עוצמה בתחכום פוליטי רב ,  ובכנס של הבחירות המקומיות הגיעו לפה כל השרים וחברי הכנסת ,  וכמובן ראש הממשלה ".  
בחירות 2019 - סיקור מיוחד בוואלה !  NEWS :" תגידו בלי בחורות ":  האזינו להמלצות ההשתמטות של ביטןיעלון יחבור לגנץ ?   " מקווה שבקרוב נשמע חדשות "  

זוהר הבין מזמן מה שחלק מראשי הערים קלטו רק לאחרונה - התפקדות משמעותית בתוך התנועה שווה כוח רב ,  במיוחד בתקופת הבחירות .  הוא פקד כ-2,000 בני אדם בנתיבות בלבד ,  אבל השפעתו גדולה הרבה יותר ,  ומתפשטת גם לערים סמוכות כמו אשקלון ,  אופקים ודימונה - ומגיעה אפילו לצפון הארץ .
 מתפקדי נתיבות דוחקים את הקשרים האישיים ,  לטענתם ,  במורד סולם העדיפויות של הפריימריז ,  וזוהר עצמו מיפה את מערכת השיקולים שלו . " המתפקדים יודעים מה הם רוצים ",  הסביר , " אנחנו לוקחים קודם כל את מי שהיה טוב לליכוד ,  ואחר כך כמובן את השיקול המקומי .  אם שרים תרמו תרומה משמעותית לעיר אז הם יקבלו פה הרבה קולות .  העדיפות הראשונה היא מי נתן למדינה ,  מי הצטיין ,  ומי מביא לליכוד כוח .  אם זאת אישיות שלא מביאה תרומה גדולה לליכוד ,  אז אסור לבחור בה ". 
כך ,  למשל ,  צפויים הקולות בעיר להתחלק כעת בין השרים גלעד ארדן ,  ישראל כץ ,  מירי רגב ויריב לוין .  יואב גלנט ,  שהתייעץ עם זוהר לפני הצטרפותו לליכוד ,  יהנה אף הוא ,  וכך גם מיקי זוהר .  האחרון חייב את בחירתו בבחירות הקודמות במשבצת הנגב לראש העיר נתיבות ,  לאחר שהחל את המרוץ כמועמד אלמוני יחסית ,  ונבחר בעזרתו בישורת האחרונה .  
נתניהו וזוהר שומרים על קשר ישיר והדוק .  הם מרבים להתייעץ בנושאים פוליטיים ,  ולמרות שראש העיר נתיבות מדגיש כי ראש הממשלה לא מתערב בבחירות המקדימות ,  דמותו עדיין משפיעה על המתרחש ,  גם אם בעקיפין . " מי שירה בתוך הנגמ"ש עלול להיפגע ,  ולהערכתי יש שני שרים שלא יהיו ברשימה הבאה ",  אמר לוואלה !  NEWS . " מי שלא היה נאמן למדינה ,  לדרך הליכוד ,  מי שפגע בראש הממשלה ,  שמביא את רוב המנדטים ,  אז הוא ייפגע .  אני קצת רגיש יותר לזה .  אנחנו צריכים גם להזרים דם חדש ,  צריך לשנות קצת את הרשימה ". 
זוהר ממהר לפגישה עם חבר הכנסת דוד ביטן וראש העיר אופקים איציק דנינו ,  שפועל למען בחירת אחיו שלום לנציג הנגב . " הוא אחד האנשים החזקים בליכוד ,  אתה רואה את העלייה לרגל אליו ",  תיאר ביטן . " הוא יצביע למי שעזר לנגב ולעיר שלו ,  אבל גם למי שתרם ומייצג נאמנה את הליכוד .  אם לא עזרת לנגב ולנתיבות אין לך סיכוי לקבל את תמיכתו ".  דנינו מדגיש פן אחר בהתנהלותו של זוהר ,  ומעריך כי ראשי ערים אחרים ינהגו כמוהו בעתיד . " הסניף שלו מלוכד ,  אם הוא אומר שהוא תומך אז כולם תומכים בצורה מסיבית ומלאה .  הוא המנהיג של הנגב ,  כל ראשי הרשויות - יחיאל מוביל ואנחנו צועדים אחריו ".  
אחד מהדילים שנרקמים בתוך הליכוד קושר בין זוהר ,  חיים כץ וארמונד לנקרי ,  מקורבו של השר והדמות שמחזיקה ברשימת התארים המקדימים הארוכה בדרום - יו"ר מרחב הנגב בהסתדרות ,  ממלא מקום ראש העיר דימונה ,  יושב ראש סניף הליכוד בעיר ויו"ר ועד העובדים של מפעלי ים המלח .
 לנקרי ניתק את המגע עם מפלגת השלטון בעת המשבר הגדול במפעלי כי"ל ,  אך שב הביתה לאחר שכבר התקרב ליו"ר יש עתיד יאיר לפיד .  בזמן שחברי מרכז רבים הודיעו על עזיבה עקב אי-התערבותו של ראש הממשלה במשבר ,  הבין לנקרי את כוח ההתפקדות .  התוצאה :  סניף דימונה ומתפקידי מפעלי כי"ל מייצגים כ-3,000 מצביעים . " היה לנו כעס גדול מאוד על ראש הממשלה ,  אבל בסופו של דבר מבחינה מדינית וביטחונית אין היום מישהו אחר שיכול לבוא במקום נתניהו .  אין לנו אלטרנטיבה .  אני לא מהמורעלים שלא רואים את כל התמונה ,  אבל אין תחליף ",  הסביר .
 בשבועות האחרונים שקע לנקרי במהלכי הפריימריז .  עשרות פגישות ,  מאות טלפונים ולא מעט דילים . " אין יום שלא מתקשרים ,  שולחים הודעות ,  מועמדים חדשים שמבקשים תמיכה ,  שרים וחברי כנסת רוצים לבוא להיפגש .  חלק מהם נעלמים אחרי הבחירות וחלק לא ",  תיאר . " אי אפשר להימנע מדילים ,  ולנו יש אנשים חשובים לנגב שיהיו בדיל שלנו :  מירי רגב ,  חיים כץ ,  גדעון סער ,  לא רק ברמת החברות אלא בגלל האידיאולוגיה ,  מיקי זוהר תמיד היה אוזן קשבת ועשה למען הנגב ". 
לנקרי מכניס לשיקולי הבחירה גם את הקשר האישי ורמת החברות ,  ומודה כי אלו משפיעים , " חד משמעית ".  הוא נותן כדוגמה את יולי אדלשטיין , " שמתקשר בכל אירוע לאחל מזל טוב ,  ומגיע לכל האירועים והכנסים שלנו ",  ודבריו נקטעים עם שיחת טלפון מרגב .  על הפרק :  רצונה להיכנס לדיל הגדול עם חיים כץ . " זה נראה בכיוון הנכון ",  אמר לנקרי לאחר השיחה .
 בעוד זוהר מדבר על ארדן וכץ מבלי להזכיר את גדעון סער ,  לנקרי דווקא פתח את הבוקר בשיחה עם האחרון ,  שנחשב למקורבו ואיש סודו . " גם כשהוא יצא מהפוליטיקה ,  הוא ידע לשמור איתנו על קשר באופן מתמיד ",  הסביר תוך מבט אסטרטגי קדימה , " אני רואה בו לא רק חבר כנסת ושר ,  אלא חבר אישי .  מעבר לזה ,  יש לו את כל הנתונים להיות האיש שיחליף את נתניהו ולהנהיג את המדינה ".   

" שני שרים לא יהיו ":  מלכי הליכוד שיודעים כבר מה יקרה בפריימריז
הטלפונים שלהם לוהטים ,  המועמדים מתחננים להיכנס לדיל ואפילו ראש הממשלה  ( והיורש ההוא מה"פוטש ")  שומרים על קשר קרוב :  המכריעים של הדרום הבינו מזמן איך משפיעים באמת

