ראש אכ"א :  40% מהבנות לא משרתות בצה"ל
בישיבת הממשלה נחשפו נתונים על רמת המשתמטים בצה"ל .  30% מהבנות מצהירות כי הן דתיות ולא מתגייסות ,  בקרב הבנים ,  25% מהם לא מתגייסים .  הממשלה לא קיבלה את הצעתו של שר התחבורה לפיה משתמטים שהצהירו על סעיף נפשי לא יוכלו לקבל רישיון נהיגה
למעלה מ-30% מהנשים מצהירות כי הן מקיימות אורח חיים דתי ולכן לא מתגייסות לצה"ל ,  וכ-40% מהמועמדות לגיוס לא מתגייסות ,  כך עולה מנתונים שחשף היום  ( ראשון )  ראש אכ"א האלוף אבי זמיר בישיבת הממשלה .  מהנתונים עולה עוד כי קרוב ל-25% מהגברים המועמדים לגיוס לא מתגייסים .  13% מהם לא מתגייסים בשל  " תורתם אומנותם ",  5% בעקבות בעיות נפשיות ו-7% בשל בעיות אחרות .
 הממשלה לא קיבלה את הצעתו של שר התחבורה ,  ישראל כץ ,  לפיה יימנע רישיון נהיגה ממי שמשתחרר מצה"ל על סעיף נפשי .  כץ אמר כי  " יש הצעת חוק שבכוונתי לתמוך בה .  להפעיל סנקציה משמעותית למי שמשתחרר על סעיף קב"ן ,  ולמנוע ממנו קבלת רישיון נהיגה .  מי שמשתחרר על רקע סעיף נפשי אינו יכול להיות בעל רישיון נהיגה משום שאינו כשיר נפשית ". 
שר החינוך ,  גדעון סער ,  התייחס אף הוא לסוגייה ואמר כי  " בנושא של הצהרות כוזבות מטעמי דת ,  יש תעשייה של הצהרות כוזבות .  אנחנו לא מגנים בנות דתיות אלא בנות שמשתמטות מצה"ל שאורח החיים שלהן ,  אין לו שום קשר לאורח חיים דתי ".  
ראש הממשלה בנימין נתניהו ציין כי לפי הנתונים ,  עולה הרושם תעשיית ההצהרות הכוזבות מטעמי דת איננה יחידה ,  ונראה שיש גם תעשיה של הוצאת פטור משירות על סעיף נפשי .  נתניהו אמר כי  " גיוס הבנות לצה"ל זה נתיב אחד שיש לטפל בו ,  וצריך לעשות בירור גם לגבי גיוס של בנים כשירים לצה"ל שפוטרים עצמם באמצעים לא ברורים .  זה אובדן לא פחות גדול לצה"ל מבחינת הכוח הלוחם ". 
השר לענייני מודיעין ,  דן מרידור ,  אמר כי  " אני קובל על פיתוח אידיאולוגיה דתית המצדיקה אי גיוס .  כל נושא ההשתמטות דרך קב"נים מבהיל .  לא נראה לי שבאוכלוסיה יש כמות כזו של חולי נפש ".  השרים אריאל אטיאס ואלי ישי  ( ש"ס )  הבהירו שאין הגנה באוכלוסיה החרדית הגנה על משתמטים .  ישי אמר כי  " מי שאינו עובד ,  אמור ללכת לצבא ". 
השר עוזי לנדאו אמר כי  " צה"ל הוא לא צבא העם אלא חצי העם ".  השר יצחק אהרונוביץ אמר בישיבת הממשלה כי יש לתת יחס מועדף לבני המיעוטים . " אני מציע לשלב מגזרים שאינם מתגייסים במשטרת ישראל .  זהו שירות יותר נוח לנשים ,  חרדים ומיעוטים ". 
בשבוע שעבר אישרה ועדת השרים לחקיקה הצעת חוק ממשלתית ,  שנועדה להיאבק בהשתמטות של נשים מגיוס לצה"ל מטעמים דתיים .  בעקבות האישור ,  איימה סיעת יהדות התורה בכנסת במשבר קואליציוני ,  אולם רק לאחר שהשר משולם נהרי  ( ש"ס )  הגיש ערר בנושא ,  נאלצה הממשלה לקבוע דיון מחודש בנושא .  
 לפי הצעת החוק ,  מי שהצהירה על דתיותה ועד גיל 20 חזרה בשאלה ,  תהיה מחויבת להודיע על כך לצבא על מנת שהוא יוכל לגייסה .  אם עד אז יגיעו לידי שלטונות הצבא ראיות על כך שהמצהירה אינה דתיה ,  יוכל הצבא לגייסה .
  הסעיף שהצליח להרגיז את החרדים ,  קובע כי אם לפוקד יש יסוד סביר להניח כי הבת שהצהירה על דתיותה שיקרה ,  הוא יהיה רשאי לבחון בשנית את הצהרתה .  יש לציין כי הצעת החוק אושרה כבר בידי ועדת שרים של הממשלה הקודמת ,  אולם זו לא עברה בקריאה ראשונה ולכן שבה להחלטת הממשלה הנוכחית .
 
ראש אכ"א :  40% מהבנות לא משרתות בצה"ל
בישיבת הממשלה נחשפו נתונים על רמת המשתמטים בצה"ל .  30% מהבנות מצהירות כי הן דתיות ולא מתגייסות ,  בקרב הבנים ,  25% מהם לא מתגייסים .  הממשלה לא קיבלה את הצעתו של שר התחבורה לפיה משתמטים שהצהירו על סעיף נפשי לא יוכלו לקבל רישיון נהיגה

