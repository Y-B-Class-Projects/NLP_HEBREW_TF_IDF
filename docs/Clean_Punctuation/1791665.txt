נתניהו :  יורדו מחירי הדלק והמים ,  שכר המינימום יעלה
ראש הממשלה כינס מסיבת עיתונאים בה הודיע על שורה של הקלות כלכליות .  התחבורה הציבורית תוזל ב-10% ,  שכר המינימום יועלה ב-450 שקלים ומחיר הדלק יופחת ב-23 אגורות
 ( צילום :  אבי כהן .  עריכת וידאו :  דורון שטיין ) 
על רקע ההכרזה של הוועדה לתיאום וביצוע של ההסתדרות על סכסוך עבודה במחאה על עליות המחירים במשק ,  הודיעו הערב  ( חמישי )  ראש הממשלה בנימין נתניהו ושר האוצר יובל שטייניץ על שורה של הקלות כלכליות .  במסיבת עיתונאים שכינס במשרדו בקריה בתל אביב התייחס נתניהו למשברים הכלכליים שפקדו את העולם בשנים האחרונות והציג את הפעולות החברתיות שנקטה ממשלתו בשנה החולפת .  
נתניהו אמר כי  " הדבר הראשון שחשוב להבין ,  הוא שאין לנו שליטה אמיתית על מחיר חומרי הגלם בעולם .  איננו שולטים במחיר הנפט בעולם ,  גם ארה"ב וסין לא .  כיוון שאנחנו לא שולטים בזה ,  ייתכן שהמחירים ימשיכו לעלות ".  הוא הוסיף ואמר ,  כי המסקנה המתחייבת מאי יציבות מחירי הנפט ,  היא  " שיש לעודד שימוש בתחבורה הציבורית .  זה הדבר הנכון .  לכן ,  נפחית את תעריפי התחבורה הציבורית ב-10% ". 
הצעד הבא עליו הודיע ראש הממשלה הוא הפחתת מחירי המים ,  עבור צריכה ממוצעת .  לדבריו , " העיקרון הוא שמי שמוציא יותר לנפש בוחר לעשות זאת .  האנשים האלה ישלמו יותר ,  כדי שמי שחוסך ישלם פחות ". 
בנוסף הכריז ראש הממשלה כי שכר המינימום יועלה ב-450 שקל לבעלי הכנסה של 3,850 שקל .  בנושא זה אמר נתניהו כי  " אנחנו תומכים בהעלאת שכר המינימום ומוכנים להנהיג את זה מיד .  העקרון הוא שלמי שאין - נעזור לו .  צריך לתת תוספת למי שמבקל באמת שכר מינימום .  אני קורא ליו"ר ההסתדרות עופר עיני להידבר איתנו כדי שנצא לדרך מייד בעניין הזה ".  
נתניהו הוסיף כי מחיר הדלק יופחת ב-23 אגורות .  הוא סיכם ואמר כי  " זו מדיניות כלכלית אחראית ,  שממשיכה את מה שעישנו .  לא ניתן שישראל תהיה כמו מדינות באירופה שקרסו .  צריך לשמור על מסגרת התקציב ,  ושר האוצר יסביר איך עושים זאת ". 
שר האוצר יובל שטייניץ אמר במסיבת העיתונאים כי הוא מתאושש לאחר אשפוזו ,  וכי הוא מתכוון לשוב לפעילות מלאה בתחילת השבוע הבא .  לדבריו , " ישראל ב-2010 צמחה יותר מכל מדינות המערב ,  ובזכות הצמיחה הזו הצלחנו להקטין את ממדי האבטלה .  המטרה שלנו היא להמשיך ולבלום את האבטלה ". 
בצהריים הכריזה כאמור הוועדה לתיאום וביצוע של ההסתדרות על סכסוך עבודה .  ההכרזה מאפשרת ליו"ר ההסתדרות ,  עופר עיני ,  להכריז על שביתה כללית במשק בעוד כשבועיים אם הממשלה לא תיענה לדרישות מטה המאבק . " אנו עדים לתופעה של עליית מחירים בדלק ,  במים ,  בלחם ",  אמר עיני ,  עם ההכרזה על סכסוך העבודה . " לפני כחודש ימים חתמנו על הסכם קיבוצי עם המעסיקים לפיו שכר המינימום אמור לעלות מ-3,850 ל-4,300 שקלים לאוכלוסייה הכי חלשה במשק ,  כמיליון עובדים ". 

נתניהו :  יורדו מחירי הדלק והמים ,  שכר המינימום יעלה
ראש הממשלה כינס מסיבת עיתונאים בה הודיע על שורה של הקלות כלכליות .  התחבורה הציבורית תוזל ב-10% ,  שכר המינימום יועלה ב-450 שקלים ומחיר הדלק יופחת ב-23 אגורות

