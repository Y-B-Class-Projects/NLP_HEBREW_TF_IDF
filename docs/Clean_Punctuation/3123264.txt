נתן אשל תקף במסרונים את כחלון : " הפחדן מאולגה יהיה מסוגל להנהיג ?  "
 מקורבו של נתניהו שלח הודעות לעיתונאים ובהן ביקר בחריפות את שר האוצר . " הבטיח שיתפטר אם מחירי הדירות לא יירדו ",  כתב .  על המלצות המשטרה אמר כי השארות או עזיבה של כחלון  " לא תלויה בהמלצות אלא מה שכדאי לו ".  הליכוד : " זו לא עמדת נתניהו "
 מקורבו של ראש הממשלה ,  נתן אשל ,  תקף בחריפות בשבוע האחרון את שר האוצר משה כחלון ,  בשורה של מסרונים שנשלחו לעיתונאים ,  כך נחשף הערב בערוץ 10 . " אם כחלון לא מסוגל לעמוד מול הפגנות של אנשי שמאל שרוצים להפיל את נתניהו ,  איך יהיה מסוגל להנהיג ?  הפחדן מאולגה ?  ",  כתב אשל ,  על רקע המתיחות בקואליציה והלחץ התקשורתי והציבורי על כחלון לקראת פרסום המלצות המשטרה בתיקיו של נתניהו .
 אשל אמנם הורחק משירות המדינה לאחר פרשת ההטרדות המדיניות של עובדת לשכת ראש הממשלה ,  אך הוא ממשיך לשמור על יחסי קרבה עם ראש הממשלה ורעייתו ונחשב לאחד מהאישים הקרובים לבני הזוג .  במסרונים שפורסמו הוא מנסה לפגוע בתדמיתו של כחלון ,  שנחשב לשותף המרכזי בקואליציה שעשוי לגרום לטלטלה פוליטית אחרי פרסום המלצות המשטרה . " כחלון הבטיח ב-14 ביולי בראיון שלא יתמודד אם מחירי הדירות לא ירדו עד סוף השנה ,  המחירים רק עולים ",  כתב באחד המסרונים .  
במסרון אחר התייחס לשאלת חיבור עתידי אפשרי בין כחלון ויו"ר יש עתיד ,  יאיר לפיד . " סטטוס שאלת כחלון לפיד אינה אם אלא מתי ,  לפיד רוצה הליכה משותפת לפני הבחירות ,  ואילו כחלון רוצה לאחריהן .  לפיד חושש ובצדק שלאחר הבחירות כחלון יהיה לשון מאזניים וילך עם הליכוד ,  ואילו כחלון חושב שהליכה נפרדת תביא להם בין שניים לשלושה חברי כנסת מהליכוד .  השארות או עזיבה אינה תלויה בהמלצות אלא מה שכדאי לו ,  ימצא הסבר לכל מצב ".  לפי דיווח בחדשות 2 ,  אשל שלח מסרון התנצלות לכחלון ,  והוא טוען כי הוא רק  " העביר "  מסרונים שקיבל מאנשים אחרים .
 מהליכוד נמסר : " הדברים שמיוחסים לנתן אשל ,  בין אם נאמרו או לא נאמרו ,  מנוגדים לדעתו של ראש הממשלה נתניהו ,  שעובד בשיתוף פעולה מלא ומתוך הערכה הדדית עם שר האוצר כחלון ,  כדי להעביר תקציב ולהמשיך לפעול יחד לטובת אזרחי ישראל עד הבחירות בנובמבר 2019 ".  
לפני כשבועיים נחשפה עדותו בנציבות שירות המדינה של צבי האוזר ,  שהיה באותה התקופה מזכיר הממשלה .  עיקרי דבריו של האוזר פורסמו ב"מעריב ".  על פי האוזר ,  העובדת המוטרדת ר ' " הביעה שוב ושוב חשש שיתנכלו לה ורצון לעזוב את מקום עבודתה ,  אך הביעה ספק אם תוכל לאור התנגדותו של אשל לכך וחששה מעוצמתו ויכולותיו ".  האוזר סיפר כי עובדת אחרת בלשכה כינתה את מערכת היחסים בין ר' לאשל כ"חולנית ומופרעת ". 
למרות התלונות נגדו ,  אשל לא הורשע בהטרדה מינית ולא נפתח נגדו הליך פלילי .  הוא התפטר והתחייב שלא לשוב לעבוד בשירות המדינה 

נתן אשל תקף במסרונים את כחלון : " הפחדן מאולגה יהיה מסוגל להנהיג ?  "
 מקורבו של נתניהו שלח הודעות לעיתונאים ובהן ביקר בחריפות את שר האוצר . " הבטיח שיתפטר אם מחירי הדירות לא יירדו ",  כתב .  על המלצות המשטרה אמר כי השארות או עזיבה של כחלון  " לא תלויה בהמלצות אלא מה שכדאי לו ".  הליכוד : " זו לא עמדת נתניהו "
 
