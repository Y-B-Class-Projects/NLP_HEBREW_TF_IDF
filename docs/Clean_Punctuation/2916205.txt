דעה :  ראש הממשלה אוהב כלבים ,  ומה עם שאר בעלי החיים ? 
נתניהו ריגש את אוהבי בעלי החיים והבטיח לפעול לשינוי החוק העתיק שנוגע לסגירת כלבים בהסגר לאחר נשיכה .  שלושה ימים לאחר מכן הממשלה בראשותו התנגדה להחלת אחריות על מנהלים לעבירות התעללות
פקודת הכלבת בישראל היא אחד השרידים המיושנים ביותר במערכת החקיקה שלנו  ירושה שקיבלנו עוד מימי המנדט הבריטי ,  ועברה מעט מאוד תיקונים מאז .  ככזו ,  היא מלאה סעיפים בעייתיים ,  המשמרים את הגישה שהייתה רווחת לפני שהוחל לתת משקל לרווחת בעלי-החיים בחקיקה .  בין השאר ,  היא מחייבת לכלוא כלבים בבידוד ,  למשך עשרה ימים ,  בכל מקרה בו נשכו בני-אדם ,  גם כשאין שום סיכון סביר שהם אכן נגועים בכלבת ,  או כשיש אפשרות מעשית לפקח עליהם גם ללא כליאה בבידוד .  בישראל ,  גם בשנת 2015 ,  משמידים כלבים שנשכו בני-אדם ביותר ממקרה אחד  כל זאת ללא התחשבות בנסיבות האירוע ,  כמו למשל אם הנשיכה באה כתגובה להתרגות .  וכמו כן ,  החוק המקומי מאפשר להרוג כלבים בריאים החשודים כנגועים  ( ו"חשד "  אין פירושו של דבר שיש ראיות כלשהן לכך שהם נגועים  די בכך שכלב משוטט אינו מוחזק ברישיון כדי להכריז עליו כ"חשוד ")  .  פגמים אלו בחוק זכו לאורך השנים להתעלמות כמעט מוחלטת  אמנם ביקורת על פקודת הכלבת הושמעה על-ידי עמותות כ"אנונימוס "  ו"תנו לחיות לחיות ",  אבל בכנסת הנושא לא זכה לדיון רציני .  בלחץ פעילים לזכויות בעלי-חיים הוצא ב-2002 מהחוק סעיף נורא במיוחד ,  המורה להעביר כלבים שנכלאו בבידוד למעבדות ניסויים ,  אבל רוב הפגמים בחוק נותרו על כנם .  
תקווה חדשה לשינוי החוק לטובה התעוררה אחרי שקאיה ,  הכלבה המשפחתית של ראש הממשלה נתניהו ,  נשלחה לבידוד  בהתאם לדרישות החוק  לאחר שנשכה את ח"כ שרן השכל ואת בעלה של סגנית שר החוץ ציפי חוטובלי .  לאחר שנאלץ למסור את קאיה לבידוד ,  הצהיר ראש הממשלה נתניהו שהוא מכיר ב"ליקויים בחוק שאינם עומדים בקנה אחד עם היגיון ועם חמלה ",  ושהוא יפעל לשינויו .  מה שלא קרה במהלך עשרות שנים בהם ארגונים להגנת בעלי-חיים מתריעים על ליקויים בחוק ,  קרה הודות לכך שכלבת ראש-הממשלה עצמה נפגעה מהם .  כזה הוא טבעם של בני-אדם  כאשר עוול פוגע קרוב אליהם ,  יותר קל להבחין בהיותו עוול .  
ההתעלמות הזו ממה שקורה רחוק מעינינו ,  תוך הפניית תשומת-הלב לעוולות הקרובות אלינו ,  היא כמובן לא מיוחדת למקרה זה ,  אלא אופיינית ליחס שלנו להרבה עוולות חברתיות  ובפרט לעוולות כלפי בעלי-חיים .  פוסט שהעלה לפייסבוק ח"כ דב חנין משווה בין הדאגה לגורלה של קאיה לבין ההתעלמות המתמשכת מתנאי ההזנחה והתעללות בבעלי-חיים בתעשיות המזון .  ההשוואה אולי נראית קטנונית ,  אבל היא מובנת לחלוטין לאור הנסיבות :  חנין נאבק בשנים האחרונות להכניס תיקון לחוק צער בעלי-חיים שיטיל אחריות פלילית על מנהלים של עסקים בהם נחשפה התעללות בבעלי-חיים .  ההצעה נולדה לאחר שבחשיפת ההתעללות בבית-המטבחיים  " אדום אדום "  הוחלט להעמיד לדין אך ורק פועלים מהדרגים הנמוכים  כשהמנהלים הבכירים חמקו ללא עונש .  במקרי התעללות נוספים שנחשפו  במשחטות של  " זוגלובק "  ושל  " דבאח "   אפילו לא הוגשו כתבי-אישום עדיין  ( חקירות משטרתיות אמנם נפתחו ,  אבל הן מתמשכות ללא הכרעה עד כה )  .  
מאמציו של חנין לא נשאו פרי :  שלשום ,  כאשר הכנסת דנה בתיקון חוק צער בעלי-חיים  הצעתו של חנין נדחתה .  כותרות העיתונים דיווחו בשמחה על  " החמרת הענישה נגד מתעללים בבעלי-חיים ",  אבל דחקו הצידה את החלק המשמעותי יותר של הסיפור  הענישה אמנם תוחמר על מי שיורשע בהתעללות בבעלי-חיים ,  אבל המצב בו האחראים הגדולים ביותר להתעללות כלל אינם מובאים לדין ימשיך להתקיים כסדרו .  
בה בעת אם דחיית ההצעה של חנין ,  משרד החקלאות מקדם תכנית נוספת  בה יתחיל לדרג משחטות ב"כוכבים "  משל היו בתי-מלון  ( כלומר ,  אילו בבתי-מלון היה נהוג לטבוח את האורחים המתאכסנים בהן )  .  למראית עין ,  עושה רושם כאילו מדובר בהתקדמות לטובה בפיקוח על משחטות ,  שתביא לצמצום ההתעללות המיותרת בבעלי-חיים  רק שהתכנית לא כרוכה בשום צורה בהגברת הפיקוח על המשחטות .  במסגרת התכנית אין שום התחייבות מצד משרד החקלאות להגדיל את מספר המפקחים שלו ,  להתחיל לעשות ביקורי פתע במשחטות ,  לדאוג להעמדה לדין של מתעללים ,  או שום-דבר בדומה לכך  למעשה ,  בהודעה לעיתונות שפרסם משרד החקלאות 
בהודעה לעיתונות שפרסם משרד החקלאות ,  הוסבר שבמסגרת התכנית  " דירוג המשחטות יעשה ,  בין היתר ,  על-פי רמת הפיקוח העצמי של המקום במדדי רווחת בעלי החיים "   ( כך ממש !  )  וכמו כן מציין גם כי הדירוג ייקח בחשבון את  " כמות אי ההתאמות הקיימות בין דרישות החוק והמשרד למצב בשטח "   ( ניסוח מפתיע בכנותו  האם משרד החקלאות לא מצפה ממשחטות שפשוט יעמדו בדרישות החוק ?  !  )  .
 זה לא שאין למשרד החקלאות אפשרות לנקוט צעדים יותר אפקטיביים .  אז נכון ,  בניגוד למה שהיו רוצים הרבה פעילים לזכויות בעלי-חיים ,  אין שום אפשרות מעשית שמשרד החקלאות פשוט יימנע ממשחטות לפעול  זה מחוץ לגבולות סמכותו .  אבל כן יש צעדים פשוטים שהוא יכול לנקוט בגבולות סמכותו שיעשו את הפיקוח על המשחטות להרבה יותר מאות מתה :  להעמיד לדין עובדים שכבר נתפסו ותועדו מתעללים ,  שכרגע הטיפול בהם מעוכב על-ידי רשויות החוק ,  להטיל אחריות על ההתעלללות גם כלפי הדרגים הבכירים יותר ,  ובראש ובראשונה :  להציב מצלמות פיקוח בבתי-המטבחיים ,  שיאפשרו שקיפות של המתרחש בהם .  כשעיקר ההתעללות בבעלי-חיים נעשית הרחק מעיני הציבור ,  ואין שום חיה-סלב בדומה לקאיה שתפנה את תשומת הלב אליו  קשה מאוד לעורר ביקורת ציבורית לגביה .  
דדי שי הוא פעיל בעמותת אנונימוס לזכויות בעלי-חיים .  בואו לעקוב אחריו גם בפייסבוק .  

דעה :  ראש הממשלה אוהב כלבים ,  ומה עם שאר בעלי החיים ? 
נתניהו ריגש את אוהבי בעלי החיים והבטיח לפעול לשינוי החוק העתיק שנוגע לסגירת כלבים בהסגר לאחר נשיכה .  שלושה ימים לאחר מכן הממשלה בראשותו התנגדה להחלת אחריות על מנהלים לעבירות התעללות

