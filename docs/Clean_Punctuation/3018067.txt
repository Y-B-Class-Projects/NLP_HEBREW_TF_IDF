דרעי מגן על נתניהו : " לא פעל מעל לראשו של יעלון בעסקת הספינות "
 יו"ר ש"ס אמר כי התנגד לעסקת רכש ספינות לאבטחת אסדות הגז בגלל צעדים כלכליים מול גרמניה ,  וביקש להפעיל סנקציות .  לדבריו ,  שר הביטחון לשעבר פעל לקיום העסקה .  לשכת יעלון : " הוא נאלץ להפעיל את סמכותו מחשש לפגיעה ביכולות חיל הים "
 שר הפנים ויו"ר ש"ס ,  אריה דרעי ,  יצא להגנתו של ראש הממשלה בנימין נתניהו בפרשת רכש כלי השיט מגרמניה ,  ונגד שר הביטחון לשעבר משה יעלון .  בריאיון לעיתונאי אבי בלום שיתפרסם היום  ( רביעי )  ב"קו עיתונות "  התייחס דרעי בעיקר לעסקה של רכישת ארבע ספינות טילים לאבטחת אסדות הגז .  דרעי אמר כי הוא התנגד לעסקת הספינות עם גרמניה בעת שכיהן כשר הכלכלה ,  אך יעלון דווקא פעל כדי לקיימה .  כמו כן ,  הוא הדגיש שנתניהו לא פעל לקידום העסקה במרץ ונגד עמדת יעלון כפי שפורסם בכלי התקשורת . 
" כשר כלכלה הייתי אחראי על התחום של רכש גומלין ",  הסביר דרעי בריאיון . " לפי ההנחיות ,  אם אנחנו קונים מגרמניה במיליארד וחצי ,  הם מחויבים לקנות מאיתנו בשיעור של 30% מאותו הסכום .  הממונה במשרד הכלכלה אמר לי שהגרמנים לא קונים בשיעור כזה ,  וכי מסמכותי להפעיל עליהם סנקציות .  הפעלתי את הסנקציות ,  אך בוגי נלחם נגדי ,  והפעיל סעיף ביטחוני שמאפשר לשר הביטחון לוותר על הצורך ברכש גומלין משיקולי ביטחון ".   
" ביבי לא היה מעורב אז ,  ואני חייב לומר שאת כל הדיון ניהלתי מול בוגי ",  הדגיש דרעי . " מבלי להיכנס לכל הוויכוח שאני לא מעורב בו ,  אני יכול רק לומר שהפרסומים על כך שבוגי התנגד לעסקת הספינות וביבי הוא זה שדחף לעסקה מעל לראשו ,  לא עומדים במבחן המציאות שאני מכיר כשר הכלכלה באותה תקופה ". 
מלשכת יעלון נמסר בתגובה : " שר הביטחון לשעבר משה יעלון ,  קיבל את המלצת גורמי המקצוע במשרד הביטחון ואת חוות הדעת המשפטיות בנושא ,  ונאלץ להפעיל את סמכותו החוקית על מנת לאפשר את חתימת עסקת רכש ספינות המגן עם המספנה הגרמנית ,  זאת מחשש לדחיית ההסכם ,  לפגיעה ביכולות המבצעיות של חיל הים ובנוסף ,  פגיעה במימוש רכש הגומלין העתידי של הגרמנים בישראל ,  באופן שיפגע קשות בתעשייה הישראלית .  שר הביטחון ומשרד הביטחון עמדו על כך והתנו את חתימת ההסכם ,  בביצוע רכש גומלין בישראל ובהתחייבות חוזית ,  לפיה תשלם המספנה בכל הפרה של רכש גומלין פיצוי מוגדל ,  גם ביחס למה שסוכם בעבר ".  

דרעי מגן על נתניהו : " לא פעל מעל לראשו של יעלון בעסקת הספינות "
 יו"ר ש"ס אמר כי התנגד לעסקת רכש ספינות לאבטחת אסדות הגז בגלל צעדים כלכליים מול גרמניה ,  וביקש להפעיל סנקציות .  לדבריו ,  שר הביטחון לשעבר פעל לקיום העסקה .  לשכת יעלון : " הוא נאלץ להפעיל את סמכותו מחשש לפגיעה ביכולות חיל הים "
 
