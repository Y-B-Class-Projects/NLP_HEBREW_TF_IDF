מהטרק בדרום אמריקה אל בימת האו"ם :  נתניהו חוזר למילת המפתח  איראן
אחרי שביקר בדרום אמריקה ,  יגיע ראש הממשלה לניו יורק ,  שם ינאם במושב הפותח של הכנס וייפגש בשלישית עם טראמפ .  גם האחרון ידבר על נסיגה מהסכם הגרעין - שבועות אחדים לפני שיודיע לקונגרס אם איראן עמדה במחויבויותיה .  והסוגיה הפלסטינית ?  תידחק לשולי סדר היום
אחרי שסיים  " טרק מדיני "  בארצות אמריקה הלטינית ,  ראש הממשלה בנימין נתניהו נחת אתמול בניו יורק והחל את חלקו השני של ביקורו באמריקה .  בעוד בארגנטינה ,  קולומביה ומקסיקו נתניהו עשה היסטוריה והיה לראש הממשלה הישראלי המכהן הראשון שמבקר באזור ,  בניו יורק ,  באירועי פתיחת העצרת הכללית של האו"ם ,  נתניהו הוא ממש בן בית .  בעוד ביקורו של נתניהו בדרום ומרכז אמריקה התמקד בשיתוף פעולה כלכלי ומסחרי ,  בניו יורק מילת המפתח של הביקור היא אחת :  איראן .
 החשש הישראלי מהתבססותה של איראן בחסות סיום מלחמת האזרחים בסוריה ועתידו של הסכם הגרעין מ-2015 יעמדו בלב שני האירועים המרכזיים של נתניהו בשלושת הימים הקרובים :  פגישתו עם נשיא ארצות הברית דונלד טראמפ ביום שני ונאומו בעצרת הכללית של האו"ם ביום שלישי .  איראן צפויה להיות גם הנושא המרכזי עליו ידון נתניהו עם קומץ של מנהיגים יהודיים איתם הוא צפוי להיפגש ביום ראשון . " המסר העיקרי הוא שישראל לא תסבול התבוססות איראנית בגבולנו הצפוני ",  נתניהו אמר אתמול בקבלת שבת עם הגעתו לניו יורק .
 פגישתם של נתניהו וטראמפ ,  שתתקיים ביום שני ,  היא פגישתם השלישית של שני המנהיגים מאז נכנס הנשיא טראמפ לתפקידו בינואר האחרון והראשונה מאז הודיעו ארצות הברית ורוסיה על הסכם הפסקת אש זמני בדרום סוריה בחודש יולי .  על רקע ההסכם - שהותיר למורת רוחה של ישראל נוכחות איראנית בקרבת הגבול ברמת הגולן - והמשך המגעים המדיניים להסדרת הלחימה בסוריה ,  נתניהו מוביל בשבועות האחרונים קרב דיפלומטי כדי להבהיר את עמדותיה של ישראל ואת דרישתה לפינוי הכוחות האירניים במסגרת סיום הלחימה ,  ואת החשש של ירושלים מהתבססות צבאית איראנית באזור באמצעות כוחות חיזבאללה וכוחות שיעיים .  משלחת ביטחונית בראשות ראש המוסד יוסי כהן וראש אמן הרצי הלוי ביקרה בבית הלבן ביולי כדי לדון בסוגיה ,  ונתניהו נפגש בחודש שעבר עם נשיא רוסיה ,  ולדימיר פוטין ,  באותו נושא .  
עוד בוואלה !  NEWS :  בלי מקלטים ,  חשופים לטילי צפון קוריאה :  חוסר האונים של אזרחי יפן חקירת הפיגוע בלונדון :  המשטרה פשטה על הפרבר שבו יוצרה הפצצה בזים לסנקציות :  קוריאה הצפונית הציגה את הטיל ששוגר לשמי יפן 
נתניהו צפוי לומר לנשיא טראמפ כי יש להמשיך בלחץ אגרסיבי על איראן ,  גם על רקע הדיון ער שמתקיים בממשל האמריקני בימים אלה בנוגע לשאיפתו של הנשיא האמריקני לסגת מהסכם הגרעין שנחתם בין איראן והמעצמות ב-2015 .  באמצע אוקטובר הנשיא צריך להודיע לקונגרס אם איראן עומדת במחויבויותיה לפי ההסכם ;  מתנגדי ההסכם לוחצים עליו להודיע כי התשובה היא שלילית ,  מה שעשוי להוביל לחידוש הסנקציות על טהראן שהושעו במסגרת הסכם הגרעין .  מנגד ,  גורמים בכירים בממשל  כולל שר החוץ רקס טילרסון ושר ההגנה ג'יימס מאטיס ,  מתנגדים למהלך ודוחפים להישאר בתוך המסגרת של הסכם הגרעין ,  במקביל להחרפה משמעותית של סנקציות אחרות על פעילותה של איראן בתחום הטילים הבליסטיים ותמיכתה בטרור .
 נתניהו הציג את עמדתה של ישראל בסוגיה כבר במהלך הביקור בדרום אמריקה ,  ואמר שמדובר ב"הסכם רע ,  שיש לבטלו  או לתקנו ",  שאלה בעצם שתי האפשרויות שעומדות בפני הממשל האמריקני בכל מקרה .  גם בישראל ישנם חילוקי דעות בקשר לנושא ,  כשלדברי גורמים מדיניים ,  ראש הממשלה ושר הביטחון מובילים את הקו התקיף והניצי ביותר  בדומה לזה של הנשיא טראמפ  שתומך ביציאה אמריקנית מההסכם .  גורמים מקצועיים במערכת הביטחון ובמערכת המדינית סבורים שיש להגביר את הלחץ על איראן ללא מהלך דרמטי של פרישה .  
מדוחות הסוכנות לאנרגיה אטומית עולה כי איראן דווקא כן ממלאת מחויבויותיה לפי ההסכם ,  ועל כן ,  המעצמות האחרות שחתומות על ההסכם עם איראן  רוסיה ,  סין ,  צרפת ,  גרמניה ,  בריטניה והאיחוד האירופי - אינן תומכות במהלך של ביטול או החלשתו ,  ופרישה אמריקנית עשויה לייצר קרע בין המעצמות ולהוביל במקביל להידרדרות ביחסים בין וושינגטון לטהראן ולפיתוח מואץ של תכנית הגרעין . 
" קל מאוד לצעוק שצריך לבטל את ההסכם ,  אבל מה קורה ביום שאחרי ?  צריך למצוא דרך להרחיב את ההסכם ,  ואם רוצים לצאת ממנו צריך שתהיה עבודת שטח טובה ולוודא שיש קונצנזוס בינלאומי בנושא ",  אמר לוואלה !  NEWS גורם מדיני בכיר .  אחד הנושאים שמטרידים את ישראל ואת מתנגדי ההסכם הוא תחולת ההסכם ,  שצפוי לפוג תוך 8-13 שנה ,  ושלאחריו ,  לכאורה ,  איראן תוכל לשוב ולהתקדם לקראת ייצור נשק גרעיני . " צריך לשנות את ההסכם הזה ,  צריך לשנות אותו כך שהסרת המגבלות על תוכנית הגרעין של איראן לא תהיה עניין של לוח שנה ,  אלא עניין של שינוי בהתנהגותה התוקפנית של איראן ",  אמר נתניהו בריאיון לרשת CNN בספרדית בשבוע שעבר .
 איראן תהיה גם הנושא המרכזי בנאומו השנתי של ראש הממשלה בעצרת הכללית של האו"ם .  נתניהו ינאם לראשונה במושב הפותח המכובד של הכנס ,  כמה שעות אחרי טראמפ ונשיא צרפת ,  עמנואל מקרון ,  שינאמו שניהם לראשונה בפני הפורום המכובד ,  ומיד אחרי נשיא טורקיה רג'פ טייפ ארדואן .  
איראן  וצפון קוריאה  יהיו גולת הכותרת של הנאום של טראמפ ,  שיקבל ככל הנראה את מרבית תשומת הלב השנה בניו יורק ,  שכן זו הופעת הבכורה שלו בפני ארגון שהוא נוהג להעביר עליו לא מעט ביקורת .  עוד לפני הנאום ביום שלישי ,  טראמפ יקיים מפגש נרחב עם 120 מנהיגים מהעולם כדי לדון ברפורמה באו"ם ,  ולהפוך אותו  " מארגון של דיבורים לארגון של מעשים ",  כפי שניסחה זאת השגרירה שלו באו"ם ניקי היילי בסוף השבוע .  הקו התקיף של ממשל טראמפ כלפי האו"ם עונה בקנה אחד עם הביקורת בירושלים על ההטיה האנטי ישראלית של הארגון ומוסדותיו ,  נושא שצפוי ,  כמדי שנה ,  גם לעלות בנאומו של נתניהו .
 הנושא הישראלי-פלסטיני ,  כך נראה ,  יידחק לשולי סדר היום בביקורו של נתניהו בניו יורק השנה .  טראמפ צפוי לקיים סבב פגישות עם יו"ר הרשות הפלסטינית אבו מאזן ,  מלך ירדן עבדאללה ,  ונשיא מצרים עבד אל-פתח א-סיסי ביום רביעי ,  כדי לדון בשאיפה שלו להשיג את  " הדיל האולטימטיבי "  לסיום הסכסוך .  עם זאת ,  בבית הלבן הנמיכו באחרונה ציפיות ואמרו שהפגישות יעסקו בנושאים אחרים ושהעובדה שטראמפ פוגש גם את נתניהו וגם את אבו מאזן היא  " צירוף מקרים "  הנובע מהעובדה ששלושת המנהיגים יהיו בניו יורק באותו הזמן .  

מהטרק בדרום אמריקה אל בימת האו"ם :  נתניהו חוזר למילת המפתח  איראן
אחרי שביקר בדרום אמריקה ,  יגיע ראש הממשלה לניו יורק ,  שם ינאם במושב הפותח של הכנס וייפגש בשלישית עם טראמפ .  גם האחרון ידבר על נסיגה מהסכם הגרעין - שבועות אחדים לפני שיודיע לקונגרס אם איראן עמדה במחויבויותיה .  והסוגיה הפלסטינית ?  תידחק לשולי סדר היום

