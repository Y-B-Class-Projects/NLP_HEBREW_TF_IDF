אשטון מגיעה : " לאחר הפיגוע ,  המו"מ חשוב מתמיד "
 שרת החוץ של האיחוד האירופי קתרין אשטון מגיעה לביקור בישראל וברשות בניסיון נוסף לחדש את המגעים המדיניים . " רק באמצעות דיאלוג  ולא אלימות  ניתן לטפל בנושאי הליבה של הסכסוך "
 שרת החוץ של האיחוד האירופי ,  קתרין אשטון ,  תגיע השבוע לאזור בניסיון נוסף להתניע את המו"מ המקרטע בין ישראל והרשות הפלסטינית ,  רגע לפני חודש ספטמבר ,  בו צפויים הפלסטינים לבקש מהאו"ם הכרה במדינה עצמאית . " בעקבות האירועים הטרגיים האחרונים בישראל ועזה ,  חשוב מאי פעם שהצדדים ישובו לשולחן המשא ומתן ",  אמרה היום  ( שבת )  אשטון . " רק באמצעות דיאלוג  ולא אלימות  ניתן לטפל בנושאי הליבה של הסכסוך הישראלי-פלסטיני .  האיחוד האירופי ממשיך לעשות כל מאמץ במטרה לאפשר את חידוש המו"מ ". 
אשטון צפויה להיפגש בישראל עם ראש הממשלה בנימין נתניהו ,  הנשיא שמעון פרס ,  שר הביטחון אהוד ברק ,  שר החוץ אביגדור ליברמן ויו"ר האופוזיציה ציפי לבני .  ברמאללה תיפגש אשטון עם יו"ר הרשות אבו מאזן וראש הממשלה סלאם פיאד .  משם תמשיך אשטון לירדן ,  לפגישה עם המלך עבדאללה .  
בשטח ,  נראה שהצדדים רחוקים מאוד מחידוש הדיאלוג המדיני .  רק לפני יומיים שוחח פיאד עם ח"כ אבי דיכטר  ( קדימה )  ,  בשיחת מסדרון במהלך פגישה עם חברי קונגרס אמריקאים .  דיכטר ביקש להבין מדוע לא גינו ברשות את הפיגוע בדרום . " המצב הרבה יותר מורכב מאשר גינוי כזה או אחר ",  אמר לו פיאד ודיכטר שאל אותו בתגובה : " איך אתם רוצים לנהל מדינה כשאין לכם שליטה על הנעשה בעזה ?  בפועל יש ממשלה אחת באזור יהודה ושומרון ואחת נוספת בעזה .  המציאות הנוכחית ,  כאשר אין לרשות הפלסטינית שליטה על הנעשה בעזה ,  היא הוכחה נוספת כי מדינה פלסטינית אינה משימה ברת השגה ". 
מוקדם יותר החודש ,  אישרה ישראל את בנייתן של 900 יחידות דיור בהר חומה שבמזרח ירושלים ,  צעד שלדברי אשטון  " פגע בסיכויים לשלום .  האיחוד האירופי חזר ודרש מממשלת ישראל לחדול באופן מיידי מהבנייה בהתנחלויות בגדה המערבית ,  כולל במזרח ירושלים ",  הדגישה אשטון , " כל ההתנחלויות הינן בלתי חוקיות על פי החוק הבינלאומי ".  
עוד בנושאפיאד : " לא גינינו הפיגוע בדרום כי המצב מורכב"האיחוד האירופי : " מאוכזבים מאישור הבנייה בי-ם "
 
אשטון מגיעה : " לאחר הפיגוע ,  המו"מ חשוב מתמיד "
 שרת החוץ של האיחוד האירופי קתרין אשטון מגיעה לביקור בישראל וברשות בניסיון נוסף לחדש את המגעים המדיניים . " רק באמצעות דיאלוג  ולא אלימות  ניתן לטפל בנושאי הליבה של הסכסוך "
 
