נתניהו בפריז :  אין פתרון מדיני לעזה כמו שאין פתרון לאיראן
במהלך מסיבת העיתונאים שקיים בכנס לציון 100 שנים למלחמת העולם הראשונה אמר רה"מ כי הוא פועל להשבת השקט ליישובי עוטף עזה .  במהלך האירוע נתניהו נפגש גם עם נשיא רוסיה ,  לראשונה מאז הפלת המטוס בסוריה ,  ועל כך אמר : " השיחה עם פוטין הייתה טובה ועניינית וחשובה "
 ראש הממשלה בנימין נתניהו נכח הערב  ( ראשון )  באירוע לציון מאה שנים לסיום מלחמת העולם הראשונה בפריז ,  בהשתתפות מנהיגים מרחבי העולם .  במהלך האירוע קיים נתניהו מסיבת עיתונאים שבמהלכה השיב לשאלות בנושאים שונים .  
במהלך מסיבת העיתונאים הצהיר נתניהו כי הוא פועל להשבת השקט ליישובי עוטף עזה .  עם זאת הבהיר כי  " אין פתרון מדיני לעזה כמו שאין פתרון לדאעש ולאיראן ".  
עוד בוואלה !  NEWS:יאיר נתניהו תובע מיליון שקל מהנהג שהקליט אותו משוחח עם חבריוהפקודה האחרונה של איזנקוט :  הנהלים שימנעו את פרשת הצוללות הבאהדרעי במתקפה חריגה נגד עופר ברקוביץ' : " השטן מגייס את כולם " 
" אנחנו רוצים להחזיר את המצב שהיה ב-29 במרץ ,  כשהיה חשמל והיו משכורות ",  אמר ראש הממשלה . " זה נפסק בהדרגה והביא לחנק .  כשיש לך קריסה בחשמל ואנרגיה זה מסכן גם את תושבי עזה וגם את תושבי העוטף .  אני עושה הכל כדי להימנע ממלחמה מיותרת .  אני לא חושש ממלחמה אם היא נחוצה אבל רוצה למנוע אותה אם היא לא נחוצה .  כרגע אנחנו בשלב הראשון של רגיעה ואחר כך נבחן הסדרה ". 
נתניהו הוסיף : " אם הרגיעה לא תימשך נפעיל כוח מרבי .  היינו קרובים מאוד לכך ,  וחמאס הבין את זה והייתה התפכחות ".  נתניהו גם אמר כי  " ישראל לא וויתרה על השבויים והנעדרים "  וציין כי לא ניתן להגיע להסדר מדיני עם גוף שהאידיאולוגיה שלו היא להשמיד אותנו . " הדבר היחיד שאפשר לעשות זה מכות קשות מאוד .  אפשרות שנייה היא להגיע למצב של הפסקת אש ממושכת שהיא פועל יוצא של כל ההרתעה שלך וגם של המניעה ".  
מלבד המצב הביטחוני בדרום ,  הופנו לנתניהו שאלות בנוגע לפרשת הצוללות .  ראש הממשלה התנער מהדברים ואמר  " אתם מעוניינים להמשיך במסע התקשורתי שלא נפסק .  העניין של הצוללות צלל למצולות ".  לאחר מכן התפתח עימות בינו לכתב ערוץ עשר ברק רביד בנושא . " אתה לא רוצה שנעשה CNN "  איים נתניהו ,  תוך שהוא מתייחס למסיבת העיתונאים שערך נשיא ארצות הברית דונלד טרמאפ לאחר בחירות האמצע . " אתם תמשיכו במאמצים שלכם ואני אמשיך בשלי .  לא נפל רבב במה שעשיתי .  לגבי האחרים חכה לסוף התהליך .  יש כאן משפט שדה ומשפט תקשורת .  תמתינו בסבלנות ". 
לאחר מכן נשאל נתניהו אם יש מסקנות מתבקשות מהפרשה בנוגע לסוגיית הרכש הביטחוני . " צריך לחכות לסוף התהליך ולא צריך להסיק מסקנות לפני שהתהליך מתמצה ",  אמר . " בסך הכל תהליכי הרכש מלווים בהרבה מאוד דיונים בפרוטוקולים ,  מישראל עד קפריסין ובחזרה .  הדיונים שאני שותף להם הם רציניים ולוקחים בחשבון שאלות קרדינליות של מה אנחנו צריכים .  אנחנו צריכים להיות מצוידים עם אמצעים שיבססו את העיקרון שישראל תהיה מסוגלת להגן על עצמה בכוחות עצמה מול כל איום ".  
זמן קצר לפני מסיבת העיתונאים נפגש נתניהו עם נשיא רוסיה ולדימיר פוטין .  זו הייתה פגישתם הראשונה של השניים מאז תקרית הפלת המטוס הרוסי בשמי סוריה לפני כחודשיים .  
בלשכת ראש הממשלה ניסו במשך שבועות רבים לתאם פגישה מדינית בין נתניהו ופוטין אך עד כה הקרמלין לא נענה לבקשה .  נתניהו חשב להיפגש עם פוטין בשולי הוועידה בפריז אך גם בשל בקשת ממשלת צרפת לא לקיים פגישות בפרופיל גבוה בשולי הוועידה ,  הדבר לא התאפשר .  מחר נתניהו אמור להיפגש עם נשיא צרפת עמנואל מקרון לפגישה מדינית בארמון האליזה .  במסיבת עיתונאים שערך לאחר מכן אמר נתניהו כי  " השיחה עם הנשיא פוטין היתה טובה ועניינית וחשובה ".  
כ-70 מנהיגים מרחבי העולם השתתפו בטקס לציון סיום מלחמת העולם הראשונה בפריז שהחל ב-11:11 בדיוק ,  שעת הפסקת האש ,  ונערך באנדרטת החייל האלמוני שבשער הניצחון .  את הטקס לזכר מיליוני החיילים והאזרחים שנהרגו במלחמה הוביל נשיא צרפת עמנואל מקרון ,  שאירח היום בארמון האליזה כנס שמטרתו קידום השלום .  מטרת הכנס ,  בהשתתפות מנהיגי העולם ,  היא להגביר את שיתוף הפעולה הרב-צדדי ולהימנע מחזרה על טעויות העבר שהובילו לפרוץ מלחמת העולם הראשונה .  מקרון קרא במהלך הטקס למנהיגי העולם : " צרו תקווה ,  לא פחד ".  

נתניהו בפריז :  אין פתרון מדיני לעזה כמו שאין פתרון לאיראן
במהלך מסיבת העיתונאים שקיים בכנס לציון 100 שנים למלחמת העולם הראשונה אמר רה"מ כי הוא פועל להשבת השקט ליישובי עוטף עזה .  במהלך האירוע נתניהו נפגש גם עם נשיא רוסיה ,  לראשונה מאז הפלת המטוס בסוריה ,  ועל כך אמר : " השיחה עם פוטין הייתה טובה ועניינית וחשובה "
 
