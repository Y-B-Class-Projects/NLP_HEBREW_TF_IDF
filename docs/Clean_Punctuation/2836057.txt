עמידרור :  חשיפת המסמך החשאי תפגע באמון עם ארה"ב
יעקב עמידרור ,  לשעבר היועץ לביטחון לאומי ,  אמר לוואלה חדשות כי ראש הממשלה הבא ,  נתניהו או הרצוג , " יתקשה לנהל משא ומתן ולסמוך על האמריקנים אחרי הדלפה רגישה מהסוג הזה "
  ( נתניהו :  להתנות את ההסכם בהפסקת האיומים על ישראל )  
הדלפת מסמך ההבנות החשאי גרמה נזק של ממש ליכולת לקיים בעתיד משא ומתן בין ישראל לפלסטינים  כך אמר לוואלה חדשות יעקב עמידרור ,  מי ששימש בשנים 2013-2011 היועץ לביטחון לאומי של ראש הממשלה נתניהו .  לדברי עמידרור , " אין ספק שההדלפה הזו פוגעת בצורה קיצונית ביכולת לנהל משא ומתן רציני בעתיד .  אם ההדלפה אכן הגיעה מוושינגטון כפי שנטען ,  אזי מסתבר שהמערכת האמריקנית דליפה לחלוטין ".  
עמידרור טען כי  " לא משנה מי יהיה ראש הממשלה הבא  בנימין נתניהו או יצחק הרצוג  הוא לא יוכל לסמוך ב-100% על חשאיות המשא ומתן אחרי הדלפה מהסוג הזה .  אותו הדבר נכון גם לגבי הפלסטינים ,  שישאלו את עצמם  אנחנו נסכים לכל מיני רעיונות ואז נקרא עליהם בעיתון ?  אצלנו הנזק הוא רק פוליטי ,  אבל בצד הפלסטיני זה יכול גם לעלות בחיי אדם .  מי שהדליף את זה עשה נזק בלתי רגיל לתהליך ,  כי הצדדים לא יכולים לסמוך על המערכת האמריקנית יותר ".  

עמידרור :  חשיפת המסמך החשאי תפגע באמון עם ארה"ב
יעקב עמידרור ,  לשעבר היועץ לביטחון לאומי ,  אמר לוואלה חדשות כי ראש הממשלה הבא ,  נתניהו או הרצוג , " יתקשה לנהל משא ומתן ולסמוך על האמריקנים אחרי הדלפה רגישה מהסוג הזה "
 
