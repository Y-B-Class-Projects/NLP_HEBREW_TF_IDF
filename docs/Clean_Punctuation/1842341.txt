נתניהו : " פעולה מדינית שיטתית ניטרלה את המשט "
 ראש הממשלה הביע סיפוק מההשתלטות על היאכטה הצרפתית שעשתה דרכה לעזה ,  והתקשר לברך את הרמטכ"ל גנץ . " נמשיך לאפשר העברת סחורות ומזון לעזה ,  אך נאכוף את הסגר הימי "
  ( צילום :  שי מכלוף ,  עריכה :  טל רזניק ) 
אחרי ההשתלטות המוצלחת של לוחמי חיל הים על היאכטה הצרפתית  " דיגניטה-כראמה ",  התקשר הערב  ( שלישי )  ראש הממשלה בנימין נתניהו אל הרמטכ"ל רב-אלוף בני גנץ ,  ובירך אותו על הפעולה .  נתניהו אמר כי  " הממשלה נטרלה בפעולה מדינית שיטתית את המשט .  ישראל תמשיך לאפשר העברת סחורות ומזון לעזה ,  אך תאכוף את הסגר הימי במטרה למנוע הברחת נשק וטילים הנורים כמעט מדי יום לעבר אזרחי ישראל על ידי שלטון החמאס ". 
ההשתלטות על היאכטה הצרפתית - הכותרות האחרונות :
 שלב אחר שלב :  כך השתלט צה"ל על היאכטה בדרכה לעזההדיווח בנוגע להשתלטות כוחות חיל הים על היאכטה
מוקדם יותר קיים ראש מטה חיל הים ,  תת-אלוף רני בן יהודה ,  תדרוך לעיתונאים בנוגע לפעולה . " היום בשעות הצהריים ",  סיפר תא"ל בן יהודה , " כוח משולב של חיל הים הצליח להשתלט על היאכטה כ-40 קילומטרים מחופי עזה ,  באזור הסגר הביטחוני .  על גבי היאכטה היו 16 בני אדם ,  בהם שני אנשי צוות .  ההשתלטות הייתה מבוקרת ולא היו נפגעים ".  ראש מטה חיל הים הוסיף כי  " כוחות החיל פעלו בהתאם להתנגדות משתתפי המשט .  הנוסעים והיאכטה בדרכם לאשדוד ,  ויועברו לטיפול הגורמים הרלוונטיים ואחר כך יישלחו למדינות מהם באו ".  בן יהודה הוסיף כי על הספינה לא היה סיוע הומניטרי ולא נשק .
 ההשתלטות על היאכטה בוצעה במרחק של 19 קילומטרים מחופי מצרים ,  במים הבינלאומיים .  לאחר הפעולה הועברו נוסעי היאכטה לספינה של חיל הים ובהמשך לנמל אשדוד .  ההערכה היא כי האזרחים הזרים שהיו על היאכטה יגורשו מישראל בימים הקרובים .  קצין בכיר בצה"ל סיפר כי מפקד חיל הים ,  האלוף אלי מרום ,  פיקד על המבצע מספינה בלב ים בזמן שהרמטכ"ל גנץ השגיח על האירועים מהקריה בתל אביב .
 
נתניהו : " פעולה מדינית שיטתית ניטרלה את המשט "
 ראש הממשלה הביע סיפוק מההשתלטות על היאכטה הצרפתית שעשתה דרכה לעזה ,  והתקשר לברך את הרמטכ"ל גנץ . " נמשיך לאפשר העברת סחורות ומזון לעזה ,  אך נאכוף את הסגר הימי "
 
