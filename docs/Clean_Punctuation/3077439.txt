קיבלו כנפיים :  פרחי הטיס של קורס 174 סיימו שלוש שנות הכשרה
כמה עשרות בוגרי הקורס קיבלו את כנפי הטיס בבסיס חיל האוויר בחצרים במעמד ראש הממשלה ,  הנשיא ,  הרמטכ"ל ומפקד החיל . " יש לכם תפקיד מרכזי בהבטחה שכל מי שמאיים על קיומנו  שם את עצמו בסכנת קיום ",  אמר נתניהו
כמה עשרות פרחי טיס עמדו היום  ( חמישי )  נרגשים ברחבת המסדרים בבסיס חיל האוויר בחצרים ,  שם הוענקו כנפי הטיס לבוגרי מחזור 174 אחרי שלוש שנות קורס .  הטקס נערך במעמד נשיא המדינה ראובן ריבלין ,  ראש הממשלה בנימין נתניהו ,  הרמטכ"ל גדי איזנקוט ומפקד חיל האוויר ,  אלוף אמיר אשל .  החל מהשבוע הבא ,  יוצבו מסיימי הקורס בטייסות השונות בחיל האוויר ויחלו את הכשרתם המבצעית . " אנחנו מטילים על חיל האוויר משימות מרכזיות לביטחון ישראל ,  ומתוכן אציין היום שלוש ",  אמר נתניהו . " ראשית ,  שמירת גבולות ושמי המדינה .  מי שפוגע בריבונות שלנו ,  אנו פוגעים בו .  שנית ,  פגיעה בהתעצמות של אויבינו .  צה"ל וחיל האוויר פועלים בקשת טווחים רחבה מאוד וגם קרובה מאוד כדי למנוע את ההתעצמות הזאת .  ושלישית ,  והחשובה מכולם ,  להבטיח שכל מי שמאיים על קיומנו שם עצמו בסכנת קיום .  לחיל האוויר יש תפקיד מרכזי במשימה עליונה זו ".  
הנשיא ריבלין הזכיר את מלחמת ששת הימים ,  ואמר כי מאז  " הפך החיל מתוחכם יותר ורווי טכנולוגיה ,  זרועו ארוכה יותר ,  חזקה יותר ,  ממוקדת יותר וקטלנית יותר .  מערך ההגנה האווירית התפתח ,  והחיל הוא כבר זרוע האוויר והחלל .  השנה קלטנו את מטוס 'האדיר'  מטוס רב יכולת ,  מופת של תחכום ,  עוצמה וחדשנות .  חיל האוויר הישראלי מוכן לפעול ,  גם היום בכל רגע שיידרש ,  ערוך לכל משימה .  במבצעים ובביטחון השוטף .  בזירות הרחוקות והקרובות ". 
הרמטכ"ל התייחס במעמד הטקס לסיום הקורס הקשה והתובעני ,  ואמר למסיימים הטריים : " בקרוב יופקדו בידיכם כלי הטיס הטובים בעולם ,  המשלבים טכנולוגיות מתקדמות ומערכות חימוש מתוחכמות שישרתו אתכם בביצוע כל משימה .  אנחנו סומכים עליכם שתשתמשו בידע הרב שצברתם כשתמריאו למשימותיכם ושתפגינו את יכולותיכם הגבוהות במקצועיות ובתחבולנות ובכך תגנו בנחישות על מדינת ישראל ".   
" אנו הופכים דמיון ליכולות ותוכניות מבצעיות פורצות דרך שיפתיעו את אויבינו בעוצמתן ובעיתוי שלהן .  אנו צופים פני עתיד ונערכים לאתגריו באופן אחראי ומפוקח ",  אמר מפקד חיל האוויר . " אתם ,  הבוגרים ,  מצטרפים היום לכל אלה ,  דור המשך לשרשרת מפוארת של מגני הארץ מרום הרקיע .  נכונותכם לקחת אחריות ראויה לשבח ".  

קיבלו כנפיים :  פרחי הטיס של קורס 174 סיימו שלוש שנות הכשרה
כמה עשרות בוגרי הקורס קיבלו את כנפי הטיס בבסיס חיל האוויר בחצרים במעמד ראש הממשלה ,  הנשיא ,  הרמטכ"ל ומפקד החיל . " יש לכם תפקיד מרכזי בהבטחה שכל מי שמאיים על קיומנו  שם את עצמו בסכנת קיום ",  אמר נתניהו

