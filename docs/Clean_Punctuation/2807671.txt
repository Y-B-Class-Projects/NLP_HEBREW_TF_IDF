מעגל הכשפים האכזרי של נתניהו
ראש הממשלה ניצב על דוכן הנואמים ופירט את כישלונות ממשלתו .  הביטחון מעורער ,  הכלכלה על הפנים ויוקר המחיה גואה .  מי היחיד שיכול להושיע ?  נתניהו עצמו 
" כמה זמן עוד נוכל לסבול את כל השטויות שאני עושה ?  מה אני חושב ,  שהעם הזה מטומטם ?  נמאס רבותיי ,  נמאס .  הגיע הזמן לשינוי - ואני אוביל אותו !  "   ( חרצופו של ראש הממשלה בנימין נתניהו ,  1999 )  .
 האוזניים שומעות ,  אבל הראש מסרב להאמין :  ראש הממשלה עמד ביום שלישי בערב בפני האזרחים והסביר שהוא הולך לבחירות כי הממשלה שלו גרועה ,  כי המנהיגות שלו כשלה .  עמד ראש הממשלה בפני בוחריו ואמר להם :  אני גרוע  וזו הסיבה שצריך לבחור בי שוב .  הראש רוצה להאמין שראש הממשלה נפל בלשונו ,  אלא שאז הוא נזכר :  בכל אחד מניסיונותיו של נתניהו להיבחר מחדש ,  הוא השתמש בכישלונו שלו כ"טיקט "  להיבחר מחדש . " זרקתי את כולנו עמוק לתוך התהום - ולתהום הזאת ,  רק נתניהו יכול ".  
עומד לו ראש הממשלה ומסביר שהממשלה כשלה ,  שהכלכלה התרסקה ,  שהאויבים על הגדרות ושאין ביטחון ברחובות .  אומר נתניהו  כעת יש לבחור בי ,  יש להגדיל עוד יותר את כוחי כדי שאוכל ליישם את מדיניותי בעוצמה רבה עוד יותר .  כאילו לא היה שם נתניהו ,  כאילו לא כיהן כראש הממשלה ,  כאיש שמילתו היא האחרונה בכל הנוגע לתקציב המדינה ,  האיש שאחראי על אישור כל פעולה צבאית של מדינת ישראל .  

כבר ב-1999 ,  כשהעמיד עצמו לבחירה מחדש ,  הסביר נתניהו בתשדירי הבחירות כיצד האבטלה עלתה בזמן המשמרת שלו ,  ולמה צריך אותו כדי להוריד אותה .  ב-2009 הוא שב אל כיסאו ,  וכשהתמודד עליו מחדש ב-2013 ,  הוא הסביר שיש צורך לבחור בו לנוכח האיומים הביטחוניים הגדולים שניצבים לפתחה של מדינת ישראל ,  ובהם חמאס  ,  וכן כדי שיפתור את המצוקות הכלכליות שבפניהם ניצבים בוחריו  יוקר המחיה האדיר .  שתי הבעיות הללו ,  איך לא ,  התעצמו והגיעו לשיא בכהונתו של אותו ראש ממשלה ,  שטען שהוא המזור להן .
 כעת ,  בבחירות 2015 שיצאו לדרך ,  ראש הממשלה עלה מדרגה .  בפה מלא הוא תקף את כישלון מנהיגותו ,  ודווקא משום שמנהיגותו כשלה ,  הוא סבור שצריך לתת לו מנדט ,  מנדט גדול עוד יותר .  יש גל טרור ששוטף את ישראל ,  אומר נתניהו .  הוא לא היה שם בחמש השנים האחרונות כדי למנוע אותו ?  לא הוא מי שניהל מבצע צבאי שהביא להישגים מפוקפקים ,  לא הוא מי שבתקופתו אין כל תהליך מדיני שלפחות מנסה למנוע את גל האלימות הבא ?  המדיניות הכלכלית נכשלה ,  קובע נתניהו .  לא הוא מי שאישר את צעדיה ?  לא ממשלתו היא שנקלעה לגירעון של 40 מיליארד שקלים ?  רגע ,  לא הוא היה עכשיו ראש הממשלה ? 
גם אם נקבל את ההנחה שלפיה בעל תפקיד יכול להיות הפתרון לבעיות שגרם ,  נדרש ,  לפחות ,  שיציג המתמודד את שינוי התפיסה שעבר ,  את התכניות החדשות שיש לו לפתרון הבעיות  ויסביר במה הן שונות מהתכניות שכשלו .  אלא שנתניהו ,  כהרגלו בקודש ,  לא טורח להסביר מהי תכניתו המדינית ,  כי אין לו כזו .  הוא לא מפרט את הצעדים שהוא מתכנן להורדת מחירי הדירות ,  כי ממש כמו בפעם הקודמת שהבטיח שירדו  אין לו מושג מהם .  הוא בוודאי לא מפרט את משנתו הביטחונית החדשה ,  והשונה מזו שעיקרי כישלונה זועקים לשמים בשבועות האחרונים ,  כי היא לא השתנתה ;  כי בכל התחומים הללו ,  כרגיל ,  לנתניהו אין תכנית ,  חוץ מאיזשהו רעיון בסיסי שכולל בעיקר את עצם ישיבתו ברחוב בלפור .
 נראה שזו הטרגדיה הגדולה של הבוחר הישראלי ;  ככל שנתניהו יעשה עבודה הרסנית יותר בתור ראש ממשלה ,  הוא ישכנע אותנו למה רק הוא יכול להיות ראש ממשלה ,  בתנאים ההרסניים שהותיר ראש הממשלה הקודם  הוא .  האם סוף כל סוף נצליח לצאת ממעגל הכשפים האכזרי הזה ?  האם סוף כל סוף יצליח הבוחר הישראלי להפוך את החרצוף של נתניהו לבדיחה על נתניהו ,  ולא על הבוחר ?  

מעגל הכשפים האכזרי של נתניהו
ראש הממשלה ניצב על דוכן הנואמים ופירט את כישלונות ממשלתו .  הביטחון מעורער ,  הכלכלה על הפנים ויוקר המחיה גואה .  מי היחיד שיכול להושיע ?  נתניהו עצמו

