השמאל הלאומי :  ביבי אשם בחיוך של יגאל עמיר
בשלטים שהנפיקה התנועה ושייתלו הלילה ברחבי הארץ נכתב כי יגאל עמיר ,  רוצח ראש הממשלה יצחק רבין מחייך  " בגללכם ".  בשבוע שעבר דרשו מנתניהו להתנצל על קברו של רבין 
" ביבי ,  ברק ,  ליברמן  בגללכם יגאל מחייך "   כך נכתב במודעות של תנועת  " השמאל הלאומי "  שייתלו הלילה  ( שני )  ברחבי הארץ ,  בהתייחסן ליגאל עמיר ,  רוצח ראש הממשלה לשעבר יצחק רבין .  על המודעה מתנוססת תמונה גדולה של עמיר עם חיוך על פניו .  תנועת  " השמאל הלאומי "  מתכוונת להביא אלפי פעילים לכיכר רבין ולתלות עד לעצרת שלטים ומודעות .  במהלך סוף השבוע חברי התנועה יתכנסו ל"סוף שבוע של גיבוש הפעילים ". 
בשבוע שעבר פורסם בוואלה !  חדשות כי התנועה שלחה מכתב לראש הממשלה ובו היא דורשת ממנו להתנצל על קברו של יצחק רבין בטקס לציון יום השנה לרצח שנערך ביום רביעי בהר הרצל . " במלאת 15 שנה לרצח הגיעה העת לאומץ וליושר לב ",  נכתב . " מחר בנאומך ,  ישר עיניים לציבור ובקש :  'סליחה' .  זה המעט שראוי לעשות ". 
תנועת  " השמאל הלאומי "  הוקמה על ידי המחזאי שמואל הספרי ועורך הדין אלדד יניב .  התנועה מבקשת לחזור לערכי השמאל הציוני שלדבריהם מייצגים את ערכיהם של מקימי המדינה .  התנועה יצאה בעבר נגד מפעל ההתנחלויות מחד ונגד השמאל הפוסט ציוני מאידך .  לשכותיהם של ראש הממשלה בנימין נתניהו ,  של שר החוץ אביגדור ליברמן ושל שר הביטחון אהוד ברק ,  סירבו להגיב על הידיעה .
 
השמאל הלאומי :  ביבי אשם בחיוך של יגאל עמיר
בשלטים שהנפיקה התנועה ושייתלו הלילה ברחבי הארץ נכתב כי יגאל עמיר ,  רוצח ראש הממשלה יצחק רבין מחייך  " בגללכם ".  בשבוע שעבר דרשו מנתניהו להתנצל על קברו של רבין

