 " בקשות צנועות ":  החרדים לא מבינים את הטענות על סחטנות במו"מ
מאמר מערכת בביטאון החרדי  " יתד נאמן "  טוען כי החמדנות המיוחסת לסיעות החרדיות בכלי התקשורת אינה אלא ניסיון למנוע מנתניהו להקים קואליציה יציבה . " מדובר באותה תקשורת שהתגייסה נגד נתניהו עצמו "
 אחרי שיהדות התורה הצהירה שתחתום היום  ( רביעי )  על הסכם קואליציוני עם הליכוד ,  וש"ס צפויה לגשר על הפערים ולהצטרף אליה בקרוב ,  המאבק הבא של החרדים הוא הניסיון להדוף את הטענות בדבר  " סחטנות חרדית ".  צמד המילים הזה מופיע כמעט בכל כלי תקשורת כאשר המפלגות החרדיות חותמות על הסכמים קואליציוניים ,  אך אם תשאלו את החרדים ,  הם ישיבו כי הטענה לסחטנות לא נובעת משנאת חרדים ,  אלא דווקא משנאה לראש הממשלה בנימין נתניהו .
 מאמר המערכת שהתפרסם הבוקר ב"יתד נאמן ",  ביטאון של סיעת דגל התורה ,  קובע כי מדובר בניסיון מכוון של התקשורת למנוע מנתניהו להקים קואליציה יציבה . " מדובר באותה תקשורת שרובה התגייסה זה לא מכבר נגד נתניהו עצמו ונגד בני משפחתו בניסיון קולקטיבי למנוע את בחירתו .  משכשלו במערכה הקודמת  עברו לבאה :  ניסיון למנוע ממנו הקמת קואליציה יציבה וטבעית ".  
עוד בוואלה !  NEWS:הליכוד ויהדות התורה צפויים לחתום מחר על הסכם קואליציונימרכיבים ממשלה :  יהדות התורה וכולנו על סף חתימה - פערים מול בנט ודרעיסוגרים פינות לקראת תום פרק הזמן הראשון להרכבת הממשלה 
לטענת כותבי המאמר , " עיקר התביעות של הנציגים החרדים ,  כלל אינן עוסקות בתיקים ובמשרות ,  אלא בדאגה כנה לאזרח הקטן .  ואף הדרישות הנוגעות למגזר החרדי  צנועות ובסך הכול מבקשות למחוק את חרפת ההתעמרות של הקואליציה הקודמת ".   
" הפעם הכתיב הבוחר הישראלי מפה פוליטית חדשה וחילק את המנדטים באופן שכמעט ולא הותיר מקום לספק באשר לשותפים הפוטנציאליים לממשלה הבאה ",  כתבו בעיתון והוסיפו כי אם מלאכת הרכבת הממשלה הייתה מוטלת על יצחק הרצוג ,  הטענה הזו כלל לא הייתה נשמעת . " מרבית המפלגות שהשתתפו בממשלה הקודמת הוכו קשות בקלפי ,  אחת מהן נזרקה אל מחוץ לתמונה הקואליציונית הנוכחית ,  וטוב שכך ,  בעוד האחרות תובעות כעת מנתניהו להתעלם מהירידה הדרמטית בכוחן ולשמר למרות הכול את מעמדן סביב שולחן הממשלה  וכמובן את מספר ואיכות התיקים שתקבל כל אחת מהן  זאת כמובן איננה סחטנות בעיני המבקרים .  במקרה הזה אין חרדים בסיפור ". 
עוד נכתב כי החרדים במקרה הזה הם רק התירוץ . " מפיצי בשורת ה'סחטנות' החדשה-ישנה לא כל כך 'מזועזעים' מהדרישות החרדיות - כמו שהם מתחלחלים לראות כיצד בנימין נתניהו ,  למרות כל מאמציהם ,  מרכיב שוב את הממשלה הבאה ",  נכתב .  
יוסי אליטוב ,  עורך השבועון החרדי  " משפחה ",  הוסיף כי אלה שטוענים היום על  " סחטנות חרדית ",  הם אלה שהיו שותפים לממשלה הקודמת ,  שניסחה מאות סעיפים כלכליים וחברתיים שנועדו לרסק את המערך האזרחי והחברתי של החרדים . " איש לא התקומם ושאל איך ניתן להשליך אלפי נערים ונערות לקרוואנים ?  איך אפשר להוריד רבבות משפחות מתחת לקו העוני ?  האם אפשר לנהל כלכלה של מדינה מתוך שנאה ועוינות למגזר שלם ?  ",  אמר .
 אליטוב טוען כי הדרישות של החרדים הן בסך הכול ניסיון להתמודד עם תופעות של עוני ומצוקה במגזר החרדי . " יאיר לפיד שילם מחיר אישי כבד משום שבמודע הוא הרעיב מגזר שלם מתוך תפיסת עולם גזענית וחשוכה שאומרת כי המלחמה על זהותה היהודית של המדינה יתנהל בכלים של הרעבה ,  של שלילת זכויות בסיסיות למזון ,  לדיור ולביטחון בריאותי .  לפיד לקח מהם את הבסיס .  את הלחם ואת החלב .  את הזכויות הבסיסיות שניתנות בכל מדינה לאזרח .  הגזירות הכלכליות של לפיד גרמו למפולת אצל אלפי משפחות ,  ומישהו צריך לתת את הדעת על כך ,  להעניק קודם כול סל בסיסי של זכויות שיינתנו לכל אזרח במדינה בין אם הוא צם ביום הכיפורים ,  חופשי באמונתו או שהוא בן לעדה הדרוזית .  ברעב ובהשפלה לא נשיג כלום ".  
שחר אילן ,  סמנכ"ל מחקר והסברה של עמותת חדו"ש לחופש דת ושוויון ,  מייצג את העמדה ההפוכה .  אילן טוען כי ההסכם הקואליציוני עם יהדות התורה הוא  " אחד ממעשי השוד הגדולים של הקופה הציבורית ",  ולדבריו , " הציבור הרחב יסבול וזכותו וחובתו למחות על כך ".  שחר הוסיף :  כי לא מדובר בסחטנות חרדית ,  אלא בסחטנות של מפלגת יהדות התורה ,  שבמקרים רבים פועלת נגד האינטרס החרדי . " המילה סחטנות קטנה מלתאר את הדרישות של גפני ,  של ליצמן ושל חבריהם ,  ולמרבה הצער גם את מה שהם קיבלו ",  אמר אילן . " ההסכם הקואליציוני מחזיר אותנו לימים החשוכים של 2012 שבזכותם קיבלה יש עתיד 19 מנדטים ". 
לדבריו ,  הטענות על שנאת חרדים הן הבל . " הציבור הלא חרדי אינו שונא .  הוא כועס וזועם בצדק ומרגיש מנוצל .  ליהדות התורה אין גבולות ואין אלוהים .  הליכוד נכנע בניגוד מוחלט לרצון בוחריו .  הציבור הרחב יסבול וזכותו וחובתו למחות על כך ",  אמר .  
הכלכלן שלמה מעוז טוען כי אין הפרזה בדרישותיהם של החרדים : " המילה סחטנות אינה נכונה .  אם יש מושג כזה בכלל ,  הוא קיים בכל הסקטורים ".  כדי להוכיח את טענתו ,  נותן מעוז דוגמא לסחטנות שכזו מצד חילונים . " הניסיון של מעמד הביניים הגבוה לקבל דירות במע"מ אפס בתקופה של שר האוצר לשעבר יאיר לפיד ,  זו סחטנות גבוהה הרבה יותר .  כמו לכל קבוצה ,  גם לחרדים יש דרישות ,  וזה לגיטימי ",  אמר .  עם זאת ,  בניגוד לרבים ,  באמתחתו של מעוז תכנית כלכלית טובה יותר מהחזרת קצבאות הילדים ותקציבי הישיבות לסכומן המקורי . " המדינה צריכה להעניק הכשרה לחרדים ולהעניק להם שכר בזמן ההכשרה כדי שיוכלו לפרנס את משפחותיהם ".  
מעוז התייחס גם להישג החרדי בשינויו של חוק הגיוס . " אין טעם לגייס אותם בכוח ,  מלחמות וכפייה זה טוב בעיקר לכותרות ".  עם זאת ,  הוא הוסיף : " אנשי צבא שמשרתים בסדיר צריכים לקבל משכורת מינימום ".   

" בקשות צנועות ":  החרדים לא מבינים את הטענות על סחטנות במו"מ
מאמר מערכת בביטאון החרדי  " יתד נאמן "  טוען כי החמדנות המיוחסת לסיעות החרדיות בכלי התקשורת אינה אלא ניסיון למנוע מנתניהו להקים קואליציה יציבה . " מדובר באותה תקשורת שהתגייסה נגד נתניהו עצמו "
 
