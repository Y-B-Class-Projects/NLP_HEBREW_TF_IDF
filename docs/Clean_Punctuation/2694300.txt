שגריר ארה"ב לוואלה !  : " ההתנחלויות לא לגיטימיות "
 דן שפירו ,  מי שהורגל ב"כיבוי שריפות "  ביחסי ירושלים-וושינגטון ,  התייחס בראיון לוואלה !  חדשות לסערה סביב הסכם הגרעין : " לא יוסרו הסנקציות המרכזיות ".  ומה דעתו על ליברמן ? 
ימים לא קלים עוברים על מערכת היחסים בין ישראל לארה"ב .  אחרי שבוע של חילופי מהלומות בנושא האיראני בין שר החוץ האמריקני ,  ג'ון קרי ,  לבין ראש הממשלה נתניהו ,  אמש  ( שלישי )  גינתה ארה"ב בחריפות את תכנית משרד השיכון לבניית 20 אלף יחידות דיור בהתנחלויות .  להודעה הגינוי התלוו שיחות טלפון זועמות מוושינגטון לירושלים ,  שהובילו להחלטתו של ראש הממשלה נתניהו לעצור את כל הליכי הבנייה .  בין ישראל לארה"ב מתקיים כעת ויכוח קשה בשתי חזיתות  גם בנושא ההסכם המתרקם עם איראן ,  גם בנושא הבנייה בשטחים והשפעותיה על המשא ומתן עם הפלסטינים .  
אל תוך הקלחת הזו נכנס שגריר ארה"ב בישראל ,  דן שפירו ,  שכבר התרגל לתפקיד  " כבאי השריפות "  הבלתי-רשמי של הברית הישראלית-אמריקנית .  בשנתיים וחצי שחלפו מאז מינויו לתפקיד ,  שפירו התייצב פעם אחר פעם מול המיקרופונים בעתות משבר ,  והסביר שלמרות המילים הקשות ,  בשורה התחתונה ,  כמו שאומר שר החוץ החדש-ישן אביגדור ליברמן , " הכול גן עדן ".  לא ברור אם הטקטיקה הזו תצלח גם את המשבר הנוכחי בין ישראל לארה"ב ,  במיוחד על רקע האיום הפלסטיני לעצור את המשא ומתן המדיני בגלל הרחבת הבנייה בהתנחלויות .  
שפירו שותף לדיונים האסטרטגיים הרגישים ביותר שמתנהלים בין ארה"ב וישראל ,  ומודע היטב לפערי העמדות בין הצדדים ,  גם בנושא האיראני וגם בנושא הפלסטיני .  בראיון שהעניק אתמול לוואלה !  חדשות בלט הניסיון שלו להרגיע את המחלוקת ,  ולא ללבות אותה .  לעומת שר החוץ קרי ,  שהצהיר כי ראש הממשלה נתניהו  " לא בהכרח מעודכן בפרטי המגעים עם איראן ",  שפירו ביקש להדגיש שישראל מעודכנת בפרטי המשא ומתן בז'נבה ,  כיאה לבעלת-ברית קרובה של ארה"ב .  בהמשך להודעת הגינוי החריפה שפרסם הבית הלבן לבנוגע לבנייה בהתנחלויות ,  שפירו הסביר באיפוק ש"עמדתנו בנושא ההתנחלויות ידועה היטב ",  והוסיף כי למרות הכל ,  המשא ומתן הישראלי-פלסטיני נמשך כרגיל .  חלוקת העבודה ברורה :  קרי תוקף ,  הבית הלבן מגנה ,  ואילו שפירו מחבק .
 מה חשבת על מאמר המערכת של הניו יורק טיימס ,  שהאשים את נתניהו ב"יצירת היסטריה "  בנושא האיראני ?  
למען האמת ,  טרם קראתי אותו .  אני חושב שאנחנו מקיימים בינינו כרגע את סוג הדיאלוג שתמיד מתקיים בין הממשלות שלנו בצמתים רגישים בנושא הגרעין האיראני .  יש לנו יעד משותף  למנוע מאיראן נשק גרעיני .  הנשיא אובמה הבהיר היטב שארה"ב תשתמש בכל הכלים שעומדים לרשותה כדי למנוע מאיראן נשק גרעיני ,  ואנחנו מקיימים שיתוף פעולה הדוק עם ישראל במאמץ הזה .  יש חוסר הסכמה בכמה נושאים בינינו ,  אני חושב שזה ברור לחלוטין ,  אבל אנחנו ממשיכים לפעול באותה רמת תיאום ,  כי בסופו של דבר אנחנו פועלים להשגת יעד משותף .
 ואתה לא מרגיש היסטריה מכיוון ישראל ?  
 לא .  אני מרגיש שראש הממשלה ואחרים בממשלת ישראל מביעים את עמדתם ,  כפי שהייתה עושה כל ממשלה אחרת .  הם דואגים לביטחון ישראל ,  וזה מובן .  אני לא מוטרד מהשאלה האם נמצא דרך להתקדם יחדיו ,  כי יש לנו יעד זהה .  עד כה ,  שיתוף הפעולה בינינו הוביל לתוצאות אדירות .  יחד עם מדינות נוספות ,  הטלנו על איראן את הסנקציות הקשות ביותר שאי פעם הוטלו על מדינה כלשהי .  יצרנו לחץ גדול על הכלכלה האיראנית ,  זה מה שגרם לאיראנים לחזור למשא ומתן .  מדובר במנוף חשוב שאין לנו כוונה לוותר עליו במסגרת המשא ומתן .  דבר אחד שאנחנו מסכימים עליו הוא שעדיף שלא יהיה הסכם ,  מאשר שיהיה הסכם רע .  
אבל אנחנו לא מסכימים על ההגדרה של  " הסכם רע ".  זו לפחות התחושה שמתקבלת מחילופי המהלומות בין נתניהו וקרי .
 אנחנו מנסים להשיג הסכם שלב ראשון ,  שיימשך שישה חודשים ובמהלכו תכנית הגרעין האיראנית תושהה ואף תיסוג לאחור .  כך נרוויח זמן כדי לדון על הסכם מקיף הרבה יותר ,  שיבטיח שאיראן לעולם לא תוכל לפתח נשק גרעיני בשום צורה שהיא .  
ישראל אומרת שאיראן נמצאת כיום  " על הברכיים ",  בזכות הסנקציות שקידמו ארה"ב והאיחוד האירופי .  אם כך ,  למה להסיר את הסנקציות דווקא עכשיו ?  
ההצעה שנידונה בז'נבה כוללת הסרת סנקציות מצומצמת מאוד והיא ברת היפוך .  מדובר על סנקציות בקטגוריות מסוימות ,  שאין להן כל קשר ל"ליבת הסנקציות "   כלומר לסנקציות בתחום הנפט ,  הבנקים וכאלה נוספות שגורמות את עיקר הנזק לכלכלה האיראנית .  גם אם איראן תקבל הקלה מסוימת ,  שניתן יהיה לבטל אותה ,  הסנקציות העיקריות ימשיכו להפעיל עליה לחצים גדולים .
 מה עמדתה של ארה"ב לגבי מתקן המים הכבדים האיראני באראק ,  שעמד במוקד המחלוקת בסבב השיחות האחרון בז'נבה ?   
" אני לא יכול לדון בפרטים ספציפיים מתוך המגעים בז'נבה ,  אבל כמובן שמתקן מים כבדים ,  שניתן להשתמש בו לפיתוח פלוטוניום לנשק גרעיני ,  אינו משהו שניתן לאפשר את השלמתו או את השימוש בו .  ברור שזה נושא שעולה לדיון .  המטרה שלנו היא שאיראן לא תוכל לפתח נשק גרעיני בשום מסלול טכנולוגי ".  
בביקורו האחרון בישראל ,  שר החוץ קרי שידר כעס גדול לגבי הבנייה בהתנחלויות ,  שבינתיים נמשכת .  אתה חושב שהבנייה הזו מסכנת את המשא ומתן ?  
העמדה שלנו בנושא ההתנחלויות ידועה היטב ,  אנחנו לא תומכים בלגטימיות שלהן ולא חושבים שהן תורמות לקידום השלום .  בשני הצדדים קורים דברים שמשפיעים על האווירה סביב המגעים בצורה שלילית ,  ואנחנו מנסים להזכיר לשני הצדדים את המחויבויות שלהם .  קרי במקרה הגיע לכאן בשבוע בו הבנייה בהתנחלויות הוכרזה ,  ולכן הוא בהחלט הגיב לפרסומים על כך .
 ישראלים רבים מרגישים שקרי הטיל על ישראל את עיקר האשמה לדשדוש במשא ומתן .
 קרי לא עוסק בחיפוש אשמים ,  ומעבר לכך ,  חשוב לזכור שהמשא ומתן טרם הסתיים ,  המגעים נמשכים והצוותים ממשיכים להיפגש .
 אתמול נכנס לתפקידו שר החוץ אביגדור ליברמן .  בתקופת כהונתו הקודמת ,  לליברמן הייתה מערכת יחסים לא טובה עם הבית הלבן ועם שרת החוץ קלינטון .  איך יהיו היחסים איתו כעת ?  
ליברמן הוא שר החוץ ,  וכמובן שאנחנו מצפים לעבוד איתו הרבה .  אני כבר נפגשתי איתו ואני מתכוון להמשיך לעבוד מולו .  אני יודע שגם שר החוץ קרי מצפה לעבודה רבה מולו .  אני יכול להתחייב שיהיו לנו יחסי עבודה טובים עם ליברמן ,  כמו עם כל השרים בממשלת ישראל .
 לקריאה נוספת : נתניהו היסטרי ומחבל במשא ומתן עם איראןמי אמר סיקור תהליך שלום ולא קיבל ? אבו מאזן :  לא יהיה הסכם עד לשחרורם של כל האסירים 

שגריר ארה"ב לוואלה !  : " ההתנחלויות לא לגיטימיות "
 דן שפירו ,  מי שהורגל ב"כיבוי שריפות "  ביחסי ירושלים-וושינגטון ,  התייחס בראיון לוואלה !  חדשות לסערה סביב הסכם הגרעין : " לא יוסרו הסנקציות המרכזיות ".  ומה דעתו על ליברמן ? 

