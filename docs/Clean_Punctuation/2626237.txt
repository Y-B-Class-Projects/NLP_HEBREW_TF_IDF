נתניהו :  מוכנים לפשרה היסטורית עם הפלסטינים
בנאומו במליאת הכנסת בטרם השבעת ממשלתו השלישית אמר ראש הממשלה כי  " מלאכת הרכבת הממשלה הייתה קשה כמו קובייה הונגרית ".  על ביקור אובמה : " היחסים בשיא של כל הזמנים "
 יומיים לפני הגעת נשיא ארצות הברית ברק אובמה לביקור ראשון בישראל כנשיא ,  מאותת ראש הממשלה בנימין נתניהו לאובמה כי הממשלה החדשה שהוקמה בראשותו תהיה  " גמישה "  מבחינה מדינית . 
" הממשלה החדשה בישראל מושיטה ידה לשלום עם הפלסטינים ",  אמר אחר הצהרים  ( שני )  נתניהו מעל דוכן הכנסת בישיבה מיוחדת להשבעת הממשלה ה-33 .  לדבריו , " ישראל הוכיחה פעם אחר פעם שהיא מוכנה לפשרות תמורת שלום אמת וזה לא שונה .  ישראל תהיה מוכנה לפשרה היסטורית שתסיים את הסכסוך עם הפלסטינים אחת ולתמיד .  זה לא יהיה קל והדרישות לא יכולות לבוא רק מישראל .  כדי שזה יצליח צריכות להיות דרישות הדדיות ".  
בפתח נאומו התייחס נתניהו גם למותה של חברת הכנסת לשעבר ,  מרינה סולודקין ,  בסוף השבוע בלטביה . " היא הייתה קשובה לרחשי הלב ולמצוקות האזרח ",  אמר נתניהו . " היו בה יושר וישירות מיוחדים .  בטוח שכל חבריי וחברותיי כאן הזדעזעו לשמוע על פטירתה בטרם עת .  היא תחסר לנו ואנו מייחלים שבבית המחוקקים שלנו יהיו עוד רבים כמוה ". 
ראש הממשלה התייחס לפעילות הממשלה החולפת . " עם כניסתנו למשרדי הממשלה אנו מקבלים פיקדון יקר מכל מאזרחי ישראל .  הם מפקידים בידינו את המדינה ומצפים מאתנו שנעבירה לממשלה הבאה במצב טוב יותר ממה שקיבלנו ",  אמר נתניהו . " על כן ,  אני מבקש בהזדמנות זו להודות לחברי הממשלה היוצאת .  ניווטנו בארבע השנים האחרונות את המדינה בשתי סערות  כלכלית וביטחונית ,  שכמותן לא ראינו מאה שנים .  הפסקנו את המשתנים ,  שיפרנו את האבטלה ,  חינוך ,  חיברנו את הפריפריה למרכז ,  החזרנו את גלעד שליט .  ארבע שנים אחר כך אנחנו גאים שהמדינה מקבלת ישראל חזקה יותר ,  משגשגת יותר ".  
נתניהו דיבר גם על הליך הרכבת הממשלה בשבועות האחרונים . " אני מתחייב שהממשלה שלנו תפעל לשרת את כלל אזרחי ישראל .  אנחנו מייצגים את כולם ",  אמר וקרץ ליו"ר יש עתיד ,  יאיר לפיד ,  בהתייחס למוצאו ההונגרי . " אני יכול להגיד לכם שמלאכת ההרכבה הייתה קשה ,  כמו קובייה הונגרית .  הייתה דרושה הרבה תושייה ישראלית לסדר את הקובייה ".  לדבריו ,  הממשלה הבאה כוללת  " צוות מנוסה וצוות רענן וצעיר ".  בהתייחס למטרות הממשלה הבאה אמר נתניהו : " להגדיל באופן דרמטי את ההשתתפות בנטל הלאומי ,  להפחית דרמטית את יוקר המחיה ,  להגדיל את מלאי הדירות .  נפעל בכל הסוגיות הללו וגם אחרות .  יש לנו הזמנות פז לטפל בהן ,  לתת מענה לתקווה של רבים מאזרחי ישראל ".  
נתניהו התייחס לאתגרים העומדים בפני הממשלה בשנים הקרובות . " אנחנו עומדים בפני איומים גדולים מאוד .  אירן ממשיכה במרוץ לפצצה גרעינית ,  מתקרבת לקו האדום שהצבתי באו"ם ",  אמר . " סוריה מתבקעת ופורצים ממנה כלי נשק קטלניים ביותר .  ארגוני הטרור עטים עליהם כמו חיות טרף שעטות על פגר .  ישראל תעשה הכל נגד נפילת אמל"ח לארגוני הטרור .  הממשלה החדשה תפעל לקידום היציבות והשלום באזור .  מחויבים להסכמי השלום עם מצרים וירדן  עוגני היציבות במזרח התיכון ".  
נתניהו התייחס בדבריו גם לביקורו הקרוב של נשיא ארצות הברית ברק אובמה בישראל . " בעוד יומיים אקבל את פני אובמה .  זו תהיה הזדמנות להביע הכרת תודה לאובמה ,  על העמקת השותפות הביטחונית ,  האסטרטגית והמודיעינית ,  על המשך הסיוע האמריקני לישראל ועל התמודדות עם אתגרי ביטחון אדירים כאשר ארצות הברית ניצבת מול קשיים כלכליים קשים מאוד ,  על כיפת ברזל ועל דברים נוספים  לא את כולם ניתן לפרט ",  אמר נתניהו ,  והוסיף כי השותפות בין המדינות  " היא בשיא של כל הזמנים ".  
ממשלת נתניהו השלישית - כותרות נוספותאתגר לכל שר :  המשימות של ממשלת נתניהו השלישיתהממשלה ה-33 יוצאת לדרך :  לפיד ובנט ינסו לחנך את החרדיםבנט הפתיע במינויים והצהיר :  כולנו מאחורי נתניהו
לפניות לכתב :  talk2yaira@walla.com 

נתניהו :  מוכנים לפשרה היסטורית עם הפלסטינים
בנאומו במליאת הכנסת בטרם השבעת ממשלתו השלישית אמר ראש הממשלה כי  " מלאכת הרכבת הממשלה הייתה קשה כמו קובייה הונגרית ".  על ביקור אובמה : " היחסים בשיא של כל הזמנים "
 
