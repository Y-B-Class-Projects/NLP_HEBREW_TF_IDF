נתניהו בירך את ח"כ אוחנה עם כניסתו לתפקיד : " מקבל אותו בגאווה "
 אמיר אוחנה הושבע במליאת הכנסת כח"כ מטעם הליכוד ,  ובנאומו ,  שהוחרם בידי הח"כים החרדים ,  אמר כי הוא  " הומו שלא מאחל ליום שיבוא ,  אלא קם ומביאו ".  הרצוג התריע בפניו : " הרוח הליברלית שאתה מייצג נמצאת בסכנה "
 ח"כ אמיר אוחנה  ( הליכוד )  הושבע היום  ( שני )  במליאת הכנסת במקומו של שר הפנים הפורש ,  סילבן שלום .  בנאום כניסתו למשכן ,  הדגיש אוחנה את היותו הומוסקסואל מוצהר ,  וזכה בברכתו של ראש הממשלה בנימין נתניהו ,  ששיבח אותו ואמר : " הוא יהווה גשר בין חלקי הציבור השונים .  אני מקבל אותו בברכה ,  בהוקרה ובגאווה ".  רוב חברי הכנסת החרדים החרימו את נאומו של הח"כ החדש ,  ולא נכחו במליאה בעת שדיבר .  
בדברים שנשא ,  התייחס אוחנה לחזונו ולמחלוקות שעלולות להתעורר בזמן כהונתו בבית הנבחרים . " האתגר שלנו הוא סיפור סיפורה של הארץ המופלאה הזו ,  שהיא שלנו מכוח הזכות ולא מזכות הכוח ",  אמר . " יהיו בינינו מחלוקות ובוודאי נחווה פוליטיקה קטנה ויומיומית ,  שלא תמיד מקובלת על כולם .  ספרי ההיסטוריה נכתבים והמציאות לא קופאת במקום .  בואו נחשוב באיזה צד של ההיסטוריה נרצה להיזכר ".  אוחנה הדגיש את היותו הומוסקסואל מוצהר גם בנאום כניסתו ,  ואמר : " אני הומו שלא מאחל ליום שיבוא אלא קם ומביא אותו ".  
לקריאה נוספת:הומו מוצהר ,  בוגר שב"כ ותומך בתפילת יהודים בהר הבית :  הח"כ שיחליף את שלוםנתניהו על פרישתו של סילבן שלום : " קיבל את ההחלטה הנכונה"מפנה כיסאות :  סילבן  " קץ בדרך הייסורים "  ובליכוד בונים על השלל  
" אני כאן עם כל מי שאני ומה שאני  מה שבחרתי ומה שלא  וגאה באלה וגם באלה .  יהודי ,  ישראלי ,  מזרחי ,  הומו ,  ליכודניק ,  ביטחוניסט ,  ליברל ואיש הכלכלה החופשית ",  אמר אוחנה . " כשרודפים יהודי בזעקות 'איטבח אל יהוד'  אני קודם כל יהודי ,  וכדוקרים למוות נערה צעירה במצעד של אהבה וסובלנות  אני הומו ". 
נתניהו בירך את הח"כ החדש וציין כי נאומו הראשון היה מרשים והשאיר את חותמו על יושבי המליאה . " אני שמח לקבל אותו לשורותינו ואני חש ,  אמיר ,  כי אתה נושא באחריות יוצאת דופן ,  שכן הרושם שלי שקבלת הפנים שלה זכית מחברת את חלקי הבית וזו אחריות גדולה והזדמנות גדולה ",  פנה ראש הממשלה לאוחנה . " אוחנה הוא איש רב פעלים ,  אב לדוד ואלה שנמצאים פה .  הוא בעל עבר ביטחוני עשיר וראש הקבוצה הגאה בליכוד ",  הוסיף בשבחו . 
" אני רוצה להבהיר  יש פה נקודת תפנית שכבר התרחשה .  אמיר הוא הנציג המובהק הגלוי הראשון של הקהילה הגאה שנבחר בפריימריז פתוחים בבחירות גלויות .  הוא היה גלוי לגמרי .  הוא נבחר על ידי אלפי מצביעים ",  אמר נתניהו . " הוא מיצג היטב את הלאומיות הליברלית ,  על היותו איש עם תפיסה לאומית נוכחתם ברגע זה ,  ועל תפיסתו הליברלית גם כן .  הוא מאמין בשמירה על זכויות האזרח ובכלכלה חופשית ,  בשוק חופשי ,  בפחות ביורוקרטיה וחסמים ". 
גם יו"ר האופוזיציה ,  ח"כ יצחק הרצוג ,  בירך את אוחנה עם כניסתו לתפקיד והביע תקווה כי ישמש כנציג לקהילה הגאה מתוך הקואליציה ואף יגביר את תמיכתה בזכויות הקהילה . " יש פה רגע חשוב שבו המליאה הזו תידרש למגמה עולמית ,  ואני מקווה שנפרוץ את תקרת הזכוכית הזו ",  אמר הרצוג ,  והוסיף : " הרוח הליברלית שדיברתם נמצאת תחת איום .  אלה ימים קשים לדמוקרטיה .  אם מדברים על ליברליות ,  צריך ליישם אותה .  אנו באמת ובתמים מקווים שגם בנושא זה תהווה איזשהו מצפן לסיעה שממנה אתה פועל ".  

נתניהו בירך את ח"כ אוחנה עם כניסתו לתפקיד : " מקבל אותו בגאווה "
 אמיר אוחנה הושבע במליאת הכנסת כח"כ מטעם הליכוד ,  ובנאומו ,  שהוחרם בידי הח"כים החרדים ,  אמר כי הוא  " הומו שלא מאחל ליום שיבוא ,  אלא קם ומביאו ".  הרצוג התריע בפניו : " הרוח הליברלית שאתה מייצג נמצאת בסכנה "
 
