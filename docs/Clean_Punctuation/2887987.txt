החלה הקמת גדר בגבול ירדן ;  יעלון :  אירופה מוצפת נחילי פליטים
על רקע משבר ההגירה באירופה ,  החל פרויקט  " הגדר המזרחית "  כדי להכשיר את השטח להקמת הגדר באזור אילת .  נתניהו ,  שסייר עם שר הביטחון בגבול : " אנחנו לא מתייחסים בקלות ראש לטרגדיה ,  אבל ישראל מדינה קטנה ואנחנו חייבים לשלוט בגבולותינו "
 ראש הממשלה בנימין נתניהו ושר הביטחון משה יעלון ביקרו היום  ( ראשון )  באתר העבודות של פרויקט  " הגדר המזרחית "  שנפתח היום ,  במסגרתו משרד הביטחון יקים גדר ביטחון באורך 30 ק"מ בגבול עם ירדן ,  בשטח שבין אילת לחולות סמר שמצפון לבקעת תמנע .  מטרת הגדר היא הגנה על הגבול המזרחי מפני טרור וכן מפני מהגרים ,  והיא נבנית בעלות של כ-300 מיליון שקלים .
" אנחנו מתחילים היום בניית גדר ביטחון בגבולנו המזרחי ,  כהמשך לגדרות הביטחון שבנינו בגבול מצרים וברמת הגולן ",  אמר נתניהו ,  והתייחס למשבר ההגירה באירופה : " אנחנו רואים היום מה קורה למדינות שאיבדו שליטה על גבולותיהן - השילוב של טרור ושל מסתנני עבודה .  זה אומר שאנחנו חייבים להבטיח את השליטה של ישראל בגבולותיה .  המקטע הראשון שמוקם כאן יגן על שדה התעופה תמנע .  אנחנו עושים את כל זה בלי לפגוע בשותפות עם ירדן ,  שאנחנו רואים בה שכנה לשלום ".  
כמו כן ,  התייחס נתניהו להשלכות של הגדר שנבנתה בגבול מצרים . " בגבול מצרים ,  הלכה למעשה ,  עצרנו את הכניסה וההסתננות לישראל ",  אמר . " זה הישג שכמעט שום מדינה מערבית לא התברכה בו ,  ואני נחוש להמשיך את זה לשאר הגבולות ". 
בהמשך ,  סייג נתניהו את דבריו והבהיר כי ישראל עדיין מתייחסת ברצינות למשבר המהגרים ,  אולם בשל הגודל שלה ,  עליה להגן על גבולותיה . " זה לא אומר שאנחנו מתייחסים בקלות ראש לטרגדיה שסביבנו ,  אבל ישראל מדינה קטנה מאוד בלי עומק דמוגרפי וגיאוגרפי .  אנחנו חייבים לשלוט בגבולותינו וזה מה שאנחנו עושים היום ",  אמר . " אני מתכוון להיות פה שוב בעוד בדיוק שלושה חודשים כדי לראות את התקדמות הגדר ".  
יעלון התייחס גם הוא למשבר ההגירה באירופה ואמר : " אנו רואים את נחילי הפליטים המציפים את אירופה .  זה עלול היה לקרות לנו אם לא היינו נערכים כראוי ".  הוא הוסיף כי הגבול המזרחי הוא הגבול היחיד שנותר חשוף . " במערב בגבול מצרים הקמנו מכשול שבלם את ההסתננות ,  ברמת הגולן חיזקנו את המכשול כדי למנוע זרם פליטים אלינו ובמקביל סייענו הומניטרית לכפרים מעבר לגבול ולקחנו כאלף איש לטיפולים רפואיים .  נותר הגבול כאן ,  גבול השלום עם ירדן .  אנחנו פועלים בהתאם למשפט שלפיו גדר גבוהה עושה שכנים טובים .  זו שכנות טובה ושני הצדדים מתאמצים למנוע הברחות וכדומה ".  
עבודות ההקמה של הגדר יימשכו כשנה והמכשול שיוקם יתבסס על המודל שפותח בגבולות מצרים וברמת הגולן ,  בהתאמות לתוואי השטח הייחודי של הערבה .  כלים כבדים של משרד הביטחון החלו כבר הבוקר להכשיר את השטח ,  בהובלת ראש מנהלת התפר ושעון חול ,  תת-אלוף ערן אופיר ,  שניהל את פרויקט הקמת הגדר בגבול מצרים וברמת הגולן .  במקביל ,  החל אגף ההנדסה והבינוי במשרד הביטחון בפרסום מכרזים להקמת הפרויקט כולו .  
המכשול שיוקם יכלול גדר מתקדמת ,  כבישי מערכת ,  מגדלי תצפית ,  חמ"לים ואמצעים מתקדמים נוספים .  העבודות יכללו גם הקמת מיגון ייחודי באזור שדה התעופה אילן רמון ,  המוקם בימים אלה בסמוך לתמנע .
 בתכנון הפרויקט ניתן משקל רב לתוואי השטח הייחודי של הערבה ולמזעור הפגיעה בנוף ,  בתאום עם גורמי הגנת הסביבה .  בין השאר פותחו פתרונות הידרולוגיים ,  שיאפשרו את הקמת המכשול בתוואי נחל הערבה ,  מעברי מים רבים לחיזוק עמידות המכשול ,  מעברים אקולוגיים לבעלי חיים ,  וכן פתרונות למניעת קורוזיה ,  בשל הקרבה לים .  

החלה הקמת גדר בגבול ירדן ;  יעלון :  אירופה מוצפת נחילי פליטים
על רקע משבר ההגירה באירופה ,  החל פרויקט  " הגדר המזרחית "  כדי להכשיר את השטח להקמת הגדר באזור אילת .  נתניהו ,  שסייר עם שר הביטחון בגבול : " אנחנו לא מתייחסים בקלות ראש לטרגדיה ,  אבל ישראל מדינה קטנה ואנחנו חייבים לשלוט בגבולותינו "
 
