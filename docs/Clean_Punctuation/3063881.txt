גילאון :  הקואליציה מחבלת בהצעה להעלאת קצבאות הנכים
ח"כ אילן גילאון  ( מרצ )  אמר היום  ( חמישי )  כי הקואליציה מסרבת להביא להצבעה בקריאה ראשונה את הצעת החוק שיזם להשוואת קצבאות הנכים לגובה שכר המינימום .  גילאון התייחס להסכמות שהושגו בין ראש הממשלה בנימין נתניהו ,  שר האוצר משה כחלון ויו"ר הקואליציה דוד ביטן אמש על הקמת ועדה נוספת לבחינת הנושא ואמר כי  " "מרוב ועדות לא רואים את הכסף .  כרבע מיליון אנשים עם מוגבלות בישראל נדונים לחיי עוני וחרפה ,  ואילו הקואליציה לא רק שלא עושה כלום כדי לפתור את הדבר אלא שגם מחבלת בהליכי החקיקה ".  לדבריו , " הקמת ועדה נוספת היא בבחינת זריית חול בעיני הציבור "  וכי על הקואליציה  " להתעשת ולהביא באופן מיידי את ועדת העבודה והרווחה של הכנסת לדון ולהכין את הצעתי לקריאה ראשונה ,  ובכך לאפשר לציבור הנכים בישראל מינימום של חיים בכבוד ".  

גילאון :  הקואליציה מחבלת בהצעה להעלאת קצבאות הנכים
nan
