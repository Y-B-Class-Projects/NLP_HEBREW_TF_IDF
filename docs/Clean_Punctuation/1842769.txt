 " תוצאות ההצבעה מראות שיש בעל בית בירושלים "
 גורמים בכירים בליכוד התייחסו בסיפוק רב לדחיית ההצעה להקים ועדות חקירה פרלמנטריות לארגוני השמאל .  לדבריהם ,  נתניהו הצליח לשמור על אחדות הקואליציה - וגם השיג התוצאה שרצה
 ( באדיבות ערוץ הכנסת ) 
דחיית ההצעה להקים ועדות חקירה פרלמנטריות לארגוני השמאל ,  הוציאה אמש  ( רביעי )  ממשכן הכנסת פרצופים מרוצים וכאלה פחות .  גורמים בכירים בליכוד אמרו הלילה בשיחה עם וואלה !  חדשות כי  " תוצאות ההצבעה מראות שיש בעל בית בירושלים ,  ממלכתי ,  שרואה את התמונה הרחבה של האינטרסים של הדמוקרטיה הישראלית פנימה ,  ושל מעמדה הבינלאומי של ישראל החוצה ".  
הגורמים הוסיפו כי נתניהו הצליח במקביל לשמור על אחדות שורות הקואליציה  אבל גם להשיג את התוצאה שרצה : " ביום חמישי הוא הודיע שיתנגד להקמת הוועדות וההצבעה לא עברה בזכותו .  נתניהו חושב שהקואליציה יציבה מאוד ויש לו הערכה רבה לישראל ביתנו כשותפה בכירה .  עם זאת ,  הצעד הזה של הקמת ועדות חקירה פרלמנטריות היה צעד אחד יותר מדי .  אין טעם בהקמת ועדות החקירה על רקע ההקצנה בניסיונות לעשות דה לגיטימציה לישראל וגם בשל הנושאים המדיניים .  זה יכול היה לעשות נזק גם מבחינת הפרדת הרשויות וגם מבחינה בינלאומית ".  לדברי הגורמים ,  ראש הממשלה גילה מנהיגות שקטה ולא אקטיבית  כשבחר במודע לא להתעמת עם דבריו החריפים של שר החוץ ,  אביגדור ליברמן ,  נגדו .
 עוד על חוק ועדות החקירההכנסת דחתה את חוק ועדות חקירת ארגוני השמאלפרץ התעמת עם ישראל ביתנו :  תתנערו כבר מרוסיהליברמן תוקף :  נתניהו נכנע ללחצים והתקפל
יוזמי ההצעה ,  לעומת זאת ,  נותרו מאוכזבים .  ח"כ פאינה קירשנבאום  ( ישראל ביתנו )  אמרה כי  " תוצאות ההצבעה הוכיחו היום כי ישנם רבים מבין חברי הכנסת שמתנהגים בצורה של אחד בפה ואחד בלב .  אם היה חופש הצבעה אמיתי ,  ללא ההתלהמות התקשורתית ,  וללא אינטרסים פוליטיים זרים ,  אין לי ספק שהיום הייתה מוקמת ועדת חקירה לבדיקת מימון ארגונים הפוגעים בחיילי צה"ל .  מאבק זה הוא מאבק על דמותה של מדינת ישראל ,  ולכן לא ארפה ממנו .  העלאת הנושא על סדר היום הוא הניצחון החשוב ביותר מבחינתי ,  ואין לי ספק שרבים בציבור בישראל יודעים ומעריכים זאת .  זה הניצחון האמיתי ". 
שותפה לדרך של קירשנבאום ,  ח"כ דני דנון  ( ליכוד )  ,  אמר כי  " אמשיך לקדם הצעת חוק להקמת ועדת חקירה פרלמנטרית שתעשה סדר בהתערבות הזרה החודרת לשיח הפוליטי בישראל ". 
השר להגנת העורף ,  מתן וילנאי ,  אשר ראש מפלגתו ,  שר הביטחון ברק נעדר מההצבעה ,  אמר כי  " הכנסת עצרה היום את המדרון החלקלק של חוקים מתלהמים שסופו בתהום .  ליברמן העמיד את האינטרס הפוליטי של מפלגתו לפני טובת המדינה והיום הכנסת אמרה לו די .  הגיעו מים עד נפש ".  
" ניצחון השפיות על קואליציית נתניהו "   כך התייחסו הערב בקדימה לנפילת ההצעה של קירשנבאום ודנון . " ההצעה המסוכנת של הליכוד וישראל ביתנו נזרקה למקום הראוי לה - מחוץ למשכן הכנסת .  בריחת שרי הממשלה מההצבעה ותמיכתם של תשעה חברי כנסת של הליכוד בהצעה מוכיחים שהם עצמם לא החליטו באיזה ראש ממשלה הם תומכים .  היום הזה הוא ראי על קואליציית נתניהו - שילוב של קיצונים ומוגי לב שמשנים בכל יום את דעתם ונשענים על האופוזיציה שתמנע בעצמה את מה שהם מפחדים לעשות .  משחקי נתניהו-ליברמן פוגעים במדינת ישראל .
 מוקדם יותר דחתה הכנסת את הצעותיהם של דנון וקירשנבאום להקמת ועדות חקירה פרלמנטריות לבדיקת מקורות המימון של ארגוני השמאל .  בתום הדיון הארוך שנערך בנושא במליאה הצביעו 57 ח"כים נגד ההצעות ואילו 28 בלבד תמכו בה .  34 חברי כנסת לא נכחו בהצבעה .  ראש הממשלה נתניהו הצביע נגד החוק ,  כמו גם יו"ר הכנסת ראובן ריבלין ,  והשרים מיכאל איתן ,  בני בגין ,  דן מרידור ,  גדעון סער ויובל שטייניץ .  השר לעניינים אסטרטגיים משה  ( בוגי )  יעלון בחר שלא להשתתף בהצבעה .  בין הנעדרים ,  היו גם שר הביטחון אהוד ברק ,  והשר לביטחון הפנים ,  יצחק אהרונוביץ' .
 לפניות לכתב :  pinhas_wolf@walla.com 

" תוצאות ההצבעה מראות שיש בעל בית בירושלים "
 גורמים בכירים בליכוד התייחסו בסיפוק רב לדחיית ההצעה להקים ועדות חקירה פרלמנטריות לארגוני השמאל .  לדבריהם ,  נתניהו הצליח לשמור על אחדות הקואליציה - וגם השיג התוצאה שרצה

