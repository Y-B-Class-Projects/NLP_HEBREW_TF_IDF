איש העסקים הצרפתי : " העברתי כסף לחשבון הפרטי של נתניהו "
 בריאיון לחדשות 10 הסביר ארנו מימרן כי העביר מיליון פרנקים - 170 אלף אירו כיום ,  שהועברו לחשבונו האישי של ראש הממשלה .  עורך דין מטעמו של נתניהו : " הטענות יתבררו כמופרכות "
" העברתי את הכסף מהחשבון הפרטי שלי לחשבון הפרטי של נתניהו ",  כך אמר אמש  ( שני )  המיליארדר הצרפתי ארנו מימרן בריאיון לחדשות 10 ביחס לעדותו לפיה העניק לראש הממשלה בנימין נתניהו כמיליון אירו במהלך קמפיין הבחירות בשנת 2009 .  מימרן אישר בשיחה כי העביר לנתניהו כספים ,  אך הוא נקב בסכום שונה .  
מוקדם יותר אתמול התייחסה לשכתו של ראש הממשלה להוראתו של היועץ המשפטי לממשלה אביחי מנדלבדליט לבחון את עדותו של איש העסקים . " באוגוסט 2001 ,  כשמר נתניהו היה אזרח פרטי ,  מימרן תרם 40 אלף דולר לקרן לפעילות ציבורית של מר נתניהו ,  שכללה הופעות תקשורתיות ומסעות הסברה רבים בחו"ל לטובת מדינת ישראל ,  ונעשתה בהתאם לחוק ",  נמסר .
 אך בריאיון מצרפת ששודר בערוץ 10 הבהיר מימרן את דבריו לגבי סכום התרומה . " קודם כל ,  לא אמרתי מעולם מיליון אירו ,  אמרתי מיליון .  זה היה ב-2001 ,  והכוונה הייתה למיליון פרנקים צרפתים שזה 170 אלף אירו .  אני הגעתי לחגוג עם נתניהו כשהוא זכה ב-2009 ,  שמונה שנים אחרי התרומה ואין קשר לכסף שנתתי לו ".  
מימרן ,  החשוד בהונאת ענק בצרפת ,  טען את הדברים בעדות בבית המשפט בפריז .  השופטים בדיון טענו כי התשלום לנתניהו מופיע בתיק הראיות .  איש העסקים הוסיף בריאיון : " זה לא משהו שאני או הוא יכולים להחביא ,  זה רשום .  אני זוכר את זה כ-170 אלף אירו ,  אם הוא אומר סכום אחר אז זה כנראה מה שנכון כי אצלו יש את הרישומים ".  לגבי תרומת מיליון האירו נאמר בתגובת הלשכה אתמול בבוקר : " הטענה שארנו מימרן תרם מיליון אירו לקמפיין בחירות של מר נתניהו היא שקר משולל כל יסוד .  לא הייתה שום תרומה של מימרן לקמפיין בחירות של נתניהו ".  זאת אף שבתגובה לתחקיר  " הארץ "  בנושא ,  שפורסם בסוף מרץ ,  נמסר מלשכתו כי  " נתניהו לא ביקש דבר ,  לא קיבל שום תרומה ולא נתן דבר למשפחת מימרן .  מובן מאליו שלא התערב בשום הליך משפטי הקשור אליה ". 
אמש נמסר לחדשות 10 מעו"ד דוד שמרון ,  המייצג את נתניהו : " כל הטענות שהועלו כלפי מר נתניהו ונופחו בתקשורת יתבררו כמופרכות .  כמי שניהל את הקרן לפעילות ציבורית של מר נתניהו כשהיה אזרח פרטי אני יכול לומר שהסכום המדויק שהועבר על ידי מימרן הוא 40 אלף דולר .  לא הועבר סכום כלשהו לחשבון הפרטי של מר נתניהו ולא הועבר סכום כלשהו למסע בחירות כלשהו של מר נתניהו ". 
 ( עדכון ראשון :  21:56 )  

איש העסקים הצרפתי : " העברתי כסף לחשבון הפרטי של נתניהו "
 בריאיון לחדשות 10 הסביר ארנו מימרן כי העביר מיליון פרנקים - 170 אלף אירו כיום ,  שהועברו לחשבונו האישי של ראש הממשלה .  עורך דין מטעמו של נתניהו : " הטענות יתבררו כמופרכות "
 
