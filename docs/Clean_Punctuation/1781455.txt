מקורבי נתניהו : " לא הובטח לברק שום דבר "
 בניגוד לשמועות טוענים מקורביו של ראש הממשלה כי לא הובטל לאהוד ברק כי ימשיך לכהן כשר ביטחון עד סוף כהונת הממשלה . " השמועות האלה מופרכות "
  ( צילום :  גדעון צנטנר ,  עריכת וידאו :  דורון שטיין ,  קריינות :  אביב אברמוביץ' ) 
מקורביו של ראש הממשלה הדגישו הערב  ( שני )  כי השמועות לפיהן הובטח לברק שימשיך לכהן כשר הביטחון עד סיום כהונת הממשלה הן מופרכות ואינן נכונות .  לדבריהם  " לא הובטח לברק דבר ".  בסביבתו של ראש הממשלה אמרו עוד כי נתניהו החליט להשאיר בידיו את תיק הרווחה אותו מפנה השר יצחק הרצוג שהתפטר בעקבות פרישת היו"ר ברק מסיעת העבודה .
 מוקדם יותר קראה ח"כ שלי יחימוביץ' לשמונת חברי מפלגת העבודה הנותרים לבחור יו"ר חדש ומוסכם למפלגה עוד היום . " אני קוראת לחברי סיעת העבודה להתגבר על היריבויות הפנימיות ,  לחבור יחדיו כל השמונה ,  להתכנס עוד היום ולבחור יו"ר סיעה מוסכם ",  אמרה . " עלינו להודיע רשמית על הליכה לאופוזיציה ולתפקד מעתה כאופוזיציה פעילה המציגה אלטרנטיבה ערכית ,  סוציאל-דמוקרטית ,  ציונית לסיעת אקירוב שהוקמה היום ". 
מוקדם יותר התפטרו מתפקידם בממשלה חברי המפלגה ,  שר התעשייה המסחר והתעסוקה בנימין בן אליעזר ,  שר הרווחה יצחק הרצוג והשר לענייני מיעוטים אבישי ברוורמן .  הבוקר הודיע שר הביטחון ,  אהוד ברק ,  וארבעת חברי המפלגה לשעבר ,  מתן וילנאי ,  שלום שמחון ,  אורית נוקד ועינת וילף ,  על התפלגותם מהמפלגה והקמת סיעה חדשה בשם  " העצמאות ". 

מקורבי נתניהו : " לא הובטח לברק שום דבר "
 בניגוד לשמועות טוענים מקורביו של ראש הממשלה כי לא הובטל לאהוד ברק כי ימשיך לכהן כשר ביטחון עד סוף כהונת הממשלה . " השמועות האלה מופרכות "
 
