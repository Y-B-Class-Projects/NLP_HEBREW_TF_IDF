 " לא רואה בדבריי עבירה ,  ולכן לא שיתפתי פעולה "
 הרב דב ליאור ,  שנעצר ושוחרר בחשד להסתה בעקבות תמיכתו בספר  " תורת המלך ",  אמר כי  " ידעתי שלא עברתי עבירה על החוק .  הבעתי דעה .  להגיד הסתה לגזענות זו עלילה שאין לה יסוד "
  ( צילום :  רויטרס ,  עריכה :  טל רזניק ) 
הרב דב ליאור ,  שנעצר ושוחרר לאחר שנחשד בהסתה בעקבות תמיכתו בספר  " תורת המלך ",  אמר אמש  ( שלישי )  במהלך שיעור לתלמידיו בקריית ארבע כי לא התייצב לחקירה כיוון שלהשקפתו ,  לא עבר כל עבירה . " אנחנו אומרים שכל אדם צריך לשרת את החוק .  אין ספק שאנחנו בעד החוק .  פה לא אמרו לי על מה רוצים .  כשנתתי הסכמה לספר שחיבר רב חשוב בשומרון - אני ידעתי שלא עברתי עבירה על החוק .  הבעתי דעה בנושא מסוים .  אין בזה שום עבירה ,  לא עשיתי שום דבר .  שיגידו לי איפה אני הסתתי לאלימות .  לכן העלילו עלילה .  היות שאני לא רואה בזה עבירה ,  לא מצאתי לנכון לשתף פעולה ". 
עוד בנושא
לבני תקפה את נתניהו : " יש הסתה ואתה שותק"מאז מעצר הרב ליאור :  מכירות  " תורת המלך "  עלומעצר דב ליאור :  מאות מפגינים בכניסה לירושלים 
" אנשים ברחוב אמרו לי שאתה חשוד על הסתה לגזענות ואלימות ",  המשיך הרב ליאור . " אני אומר שדבר כזה להגיד על כל רב בישראל לדעתי זו עלילה שאין לה שום יסוד .  הרבנים אף פעם לא הסיתו לא לאלימות ולא לגזענות ". 
אמש התייחס גם ראש הממשלה ,  בנימין נתניהו ,  למעצר הרב ליאור ולמהומות שפרצו בעקבות המעצר .  בהתייחסות רפה לנושא ,  אמר ראש הממשלה כי  " ישראל היא מדינת חוק .  החוק הוא מחייב וחל על כולם ואני קורא לכל אזרחי ישראל לשמור עליו ". 
אתמול התייחס לנושא גם השר לביטחון הפנים ,  יצחק אהרונוביץ' .  במהלך ביקור בכפרים שיבלי וטורעאן בצפון אמר אהרונוביץ' כי  " אנו מדינת חוק ,  כולנו שווים בפני החוק ואין אדם שמעל לחוק .  יש לנו מדינה אחת ומשטרה אחת ,  ואני מגנה בחריפות התקפה על אישי ציבור ,  עובדי מדיני ושוטרים .  הם שליחי ציבור  לא אויבי העם ". 
 ( עדכון ראשון :  28.06.2011 ,  20:00 )  

" לא רואה בדבריי עבירה ,  ולכן לא שיתפתי פעולה "
 הרב דב ליאור ,  שנעצר ושוחרר בחשד להסתה בעקבות תמיכתו בספר  " תורת המלך ",  אמר כי  " ידעתי שלא עברתי עבירה על החוק .  הבעתי דעה .  להגיד הסתה לגזענות זו עלילה שאין לה יסוד "
 
