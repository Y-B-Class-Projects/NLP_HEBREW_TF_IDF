תיק סרנה : " הפוסט פארודי ,  ברור שנתניהו לא עצר טרמפים בכביש 1 "
 פרקליטי הזוג נתניהו והעיתונאי יגאל סרנה התכנסו לשלב הסיכומים בתיק תביעת הדיבה בעקבות הפוסט שפרסם העיתונאי על השניים . " יצא המרצע מן השק .  נתניהו רוצה להרתיע את המבקרים ",  אמר עורך דינו והבטיח כי אם יפסיד ,  יביא עדים שיוכיחו כי לזוג אין שם טוב
פרקליטיהם של בני הזוג בנימין ושרה נתניהו והעיתונאי יגאל סרנה התכנסו היום  ( חמישי )  בבית משפט השלום בתל אביב לשלב הסיכומים בתיק תביעת הדיבה של ראש הממשלה ורעייתו נגד העיתונאי ,  בעקבות פוסט שפרסם בפייסבוק שלו לפני חודשים אחדים .  במהלך הדיון ,  טען עו"ד אביגדור פלדמן המיצג את סרנה ,  כי היה זה  " פוסט פארודי ".   " מדובר בפרסום פארודי .  אף אחד לא חושב שראש הממשלה עמד ועצר טרמפים ",  אמר .
 סרנה ,  שנתבע בסכום של 279 אלף שקלים על ידי הזוג ,  אמר לוואלה !  NEWS בצאתו מאולם הדיונים : " היה לי ברור שמדובר בתביעת השתקה .  זה אומר הכול .  ראש ממשלה שמשתיק את התאגיד ושרים אחרים ,  משתיק גם אותי בעיתונות וגם בפייסבוק .  אני אחד מקורבנותיו להשתקת תקשורת ".  עורכי דינו ,  פלדמן וליאור אפשטיין ,  הבהירו כי אם יפסיד סרנה בתביעה ,  הם יביאו עדים כדי להוכיח שלראש הממשלה ורעייתו אין שם טוב .
 פלדמן טען בסיכומיו כי מדובר בתביעת השתקה קלאסית מצדו של ראש הממשלה . " לא התביעה עניינה את התובעים אלא הרצון להשתיק את הביקורת עליהם ".  פלדמן ציטט את שופטת בית המשפט המחוזי בתל אביב יהודית שבח בתיק אחר ,  ואמר : " 'בית המשפט לא נועד להיות מכשיר להשתיק אדם שפועל במרחב הפוליטי' .  התובע נתניהו הגיש אסופה של פוסטים שכתב סרנה ,  שרואה בנתניהו סכנה ,  אולם זה לא הדבר שהטריד אותם .  אסור לאדם כזה בכלל להתקרב למשהו כתוב .  היה צריך להוציא חוק שאוסר עליו לכתוב .  יצא המרצע מן השק .  מטרת התביעה היא להשתיק את סרנה לתמיד ולהרתיע אחרים .
 לקריאה נוספת :" רעייתי שולטת באבטחה ?  הזוי ":  ראש הממשלה על דוכן העדיםהעד במשפט הדיבה של נתניהו נגד העיתונאי יגאל סרנה :  ראש השב"כ לשעברראש הממשלה הגיש תביעת דיבה נגד יגאל סרנה על הודעה בפייסבוק  
" הסיפור כל כך טריוויאלי .  לתובע אין שנאה אישית לנתניהו ,  אלא לפוליטיקאי נתניהו ,  שלדעתו של הכותב מביא את המדינה לחורבן .  הוא לא היחיד ,  יש הרבה שחושבים .  ראש ממשלה שנמצא בחקירות ומבלה יותר בחקירות משטרה מאשר במשרדו ". 
פלדמן המשיך ואמר כי הפוסט של סרנה היה בסך הכול הקש ששבר את גב הגמל מבחינת הביקורת על נתניהו . " לכתוב על ראש הממשלה שהוא פטריית רעל שצמחה משלולית הדם של רבין ,  זה בטוח דבר כואב וקשה שיש בו להביא אנשים לשנוא את ראש הממשלה ,  אולם ראש הממשלה לא הגיש על זה תביעה ",  אמר . " הוא ספג וספג עד שיום אחד התפרסם הפוסט הזה של סרנה ,  ואז אמר פרקליטו הנבון של ראש הממשלה :  'הנה ,  תפסת אותו ,  עכשיו נגיש תביעה כספית גדולה' .  המטרה של תביעת השתקה :  לצנן את השיח ,  לגרום לאדם לחשוב אלף פעם לפני שהוא כותב משהו ". 
יוסי כהן ,  עורך דינו של הזוג נתניהו ,  ביקש בבית המשפט כי מעבר לפיצוי מקסימלי ,  שבית המשפט יורה לסרנה גם להתנצל .  עם זאת ,  השופט השיב לו כי אין לו סמכות להורות על כך .  עו"ד כהן ביקש גם להשית על סרנה הוצאות משפט גבוהות .  
את התביעה הגיש הזוג בעקבות פוסט שכתב סרנה בפייסבוק ,  לפיו שרה נתניהו הורתה לבעלה לרדת ממכוניתם המשותפת בעת שנסעו בכביש 1 .  בכתב התביעה דרשו השניים מסרנה פיצוי בגובה 279 אלף שקלים בגין הוצאת לשון הרע .  עד שכנסו לאולם בית המשפט שהו בית הזוג נתניהו בחדר צדדי .
 בפוסט שבגינו נתבע סרנה ,  הוא תיאר מקרה שבו נעצרה שיירת ראש הממשלה ונתניהו עצמו הוצא מאחד מכלי הרכב לאחר ,  לכאורה ,  ויכוח שהתלהט בינו לבין רעייתו . " כשבלילה נעצרת שיירת ראש הממשלה הכבדה ,  ארבעה רכבים שחורים ועוד ועוד מאבטחים ומגנים ורכבים ונפלט ממנה בחושך אל כביש 1 בצעקות גבר לא צעיר שהוא עילת הכול ,  כי אישה אחת לא רוצה שיישאר אתה באוטו ושמה ללעג את כל האבטחה ובעצם את כל המדינה .  זה חלק מהחיים ",  כתב סרנה .
 ‏עו"ד יוסי כהן ,  שמייצג את הזוג נתניהו ,  ציטט בבית המשפט את עיתונאי חדשות 2 גיא פלג ,  שהתייחס לתיק בזמנו . " התביישתי בשביל סרנה ,  בשביל 'ידיעות אחרונות' ובשביל המקצוע שלי ",  ציטט כהן ,  בהתייחס לאי-הצלבת עובדות לכאורה בפוסט של סרנה .  

תיק סרנה : " הפוסט פארודי ,  ברור שנתניהו לא עצר טרמפים בכביש 1 "
 פרקליטי הזוג נתניהו והעיתונאי יגאל סרנה התכנסו לשלב הסיכומים בתיק תביעת הדיבה בעקבות הפוסט שפרסם העיתונאי על השניים . " יצא המרצע מן השק .  נתניהו רוצה להרתיע את המבקרים ",  אמר עורך דינו והבטיח כי אם יפסיד ,  יביא עדים שיוכיחו כי לזוג אין שם טוב

