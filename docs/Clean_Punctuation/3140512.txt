נתניהו באיפא"ק : " חייבים לעצור את איראן - ונעצור את איראן "
 בפתח נאומו בוועידה השנתית של השדולה הפרו-ישראלית במסגרת ביקורו בוושינגטון הודה נתניהו לנשיא טראמפ על העברת השגרירות לירושלים .  בהמשך התגאה בהישגי המודיעין וההיי-טק של ישראל ,  ודרש את הפסקת התמיכה בטרור מצד הרשות
- נתניהו נאם בוועידה השנתית של איפא"ק בוושינגטון- בפתח נאומו הודה לנשיא טראמפ על העברת השגרירות לירושלים- ראש הממשלה הציג את תמונותיהם של מטוסי האדיר ושל מערכת כיפת ברזל והתגה בהישגי המודיעין הישראלי- על המו"מ עם הפלסטינים : " אבו מאזן חייב לתמוך בשלום ולהפסיק לתמוך בטרור "-  על איראן : " הכוח מאחורי כל כך הרבה מהרוע בעולם הוא המשטר בטהראן "  
ראש הממשלה בנימין נתניהו נאם היום  ( שלישי )  בכנס השנתי של ועידת איפא"ק ,  השדולה הפרו-ישראלית ,  מול 18 אלף באי הוועידה .  נתניהו ,  שהתקבל בתשואות רמות ,  פתח את נאומו בתודה לנשיא ארצות הברית דונלד טראמפ על ההעברה הצפויה של השגרירות האמריקנית לירושלים . " תמיד טוב להיות פה ,  אבל כמו שאמרתי לנשיא טראמפ ,  טוב בעיקר להיות בבירה האמריקנית לאחר שהכירה בירושלים כבירת ישראל .  תודה לך הנשיא טראמפ ,  על החלטה היסטורית זו ",  אמר נתניהו . 
" אתם מכירים את הסרט 'הטוב ,  הרע והמכוער ? ' ",  שאל נתניהו את הקהל . " אני רוצה לדבר איתכם על 'הטוב ,  הרע והיפה' .  כל הדברים הטובים שאנחנו עושים בישראל ועוזרים להפוך את ישראל למקום טוב יותר .  הרע זה כל הדברים הרעים שאיראן מנסה לעשות לעולם ,  והיפה - את זה אשאיר לסוף ". 
נתניהו הציג בפני הקהל בוועידה את תמונותיהם של מטוסי ה-F-35 ושל מערכת כיפת ברזל . " זו מערכת שפיתחנו בשיתוף פעולה עם האמריקנים ",  אמר נתניהו . " תודה אמריקה ,  תודה לממשלים קודמים ,  תודה לקונגרס - דמוקרטים ורפובליקנים כאחד ".  
נתניהו התייחס בדבריו גם למשא ומתן עם הפלסטינים ואמר כי  " ישראל נותרת מחויבת להשיג שלום עם כל שכנינו ,  כולל הפלסטינים .  טראמפ הבהיר שהוא מחויב לשלום ,  אני הבהרתי שאני מחויב לשלום .  אבל כדי להשיג שלום ,  אבו מאזן חייב לתמוך בשלום ולהפסיק לתמוך בטרור ".  
עוד בוואלה !  NEWS:פנס :  אם הסכם הגרעין לא יתוקן בקרוב - ארה"ב תיסוג ממנוטראמפ ונתניהו נועדו בבית הלבן : " ייתכן שאגיע לחנוכת השגרירות"בין החבר טראמפ לעד חפץ - כאוס משבר הגיוס עדיין מחכה לנתניהו 
בשונה מנאומים אחרים שנשא ,  ראש הממשלה עזב את דוכן הנאומים ונע על הבמה בחופשיות כשהוא משתמש במיקרופון שעל צווארו . " אתם יודעים ,  בשנים האחרונות המודיעין הנהדר של ישראל מנע מתקפות טרור רבות מסביב לעולם ",  אמר . " המודיעין הישראלי מציל חיים מסביב לעולם ,  ואנחנו יכולים לעשות את כל זה בגלל החיילים היוצאים מן הכלל של צה"ל - נשים וגברים כאחד .  שחורים ולבנים ,  דתיים וחילונים ,  הם באים מרקעים שונים ". 
נתניהו התייחס גם לנושא האיראני ואמר כי  " הכוח מאחורי כל כך הרבה מהרוע בעולם הוא המשטר בטהראן .  אם יש לי עבורכם מסר אחד היום - הוא פשוט :  אנחנו חייבים לעצור את איראן ,  ואנחנו נעצור את איראן .
" הזהרתי שהסרת הסנקציות מאיראן לא תגרום לה להיות יותר שוחרת שלום ,  אלא יותר מסוכנת .  גבירותיי ורבותיי ,  זה בדיוק מה שקרה ",  אמר . " הם איימו אז ומאיימים כעת .  הנשיא טראמפ הבהיר היטב שהממשל שלו לא יקבל את התוקפנות האיראנית באזור .  הוא הבהיר שגם הוא לא יקבל איראן חמושה בנשק גרעיני ,  ואני מצדיע לו על זה ".  
גם סגן נשיא ארצות הברית ,  מייק פנס ,  נאם הלילה בוועידה ואמר כי  " אם הסכם הגרעין לא יתוקן בקרוב ,  ארצות הברית תיסוג ממנו ".  פנס הוסיף כי  " ארצות הברית עומדת לצד ישראל - היום ,  מחר ותמיד .  אנחנו עומדים לצד ישראל כי ערכיה הם ערכינו .  מטרותיה הן מטרותינו .  הנשיא עמד במחויבותו לבעלת בריתנו הקרובה ". 
שגרירת ארצות הברית באו"ם ,  ניקי היילי ,  התקבלה בתשואות רמות וממושכות הלילה ואמרה : " כשאני באה לאיפא"ק ,  אני נמצאת עם חברים .  באו"ם ,  לא תמיד יש לנו חברים ".  לדברי היילי ,  היא נבחרה חודש אחרי שהחלטה 2334 עברה ,  שלדבריה הייתה  " בושה לארצות הברית ".  היא הוסיפה : " ביום הראשון בתפקיד הבטחתי כי במשמרת שלי זה לעולם לא יקרה יותר .  לעמוד ליד חבריך זה קריטי ".  
בנוסף אליהם ,  גם מנהיג הדמוקרטים בסנאט צ'אק שומר נאם בפני הוועידה הלילה ואמר כי ההתנחלויות אינן מכשול לשלום ,  ובנוסף הביע תמיכה בהפסקת סיוע החוץ לרשות הפלסטינית עד שתפסיק לשלם משכורות למשפחות מחבלים .  
ביום ראשון נתניהו המריא לביקור בארצות הברית שמהווה לדבריו , " ביקור חשוב ".  עוד באותו הערב הוא הגיע עם רעייתו שרה לבית הלבן לפגישה עם טראמפ ,  שבירך אותו ואף ציין כי ייתכן ויגיע לירושלים לחנוכת בניין השגרירות . " אני יודע שהעולם מעריך את ירושלים ולכן זו ההחלטה שהייתי צריך לקבל ",  אמר טראמפ בפגישה . " דיברנו על העברת השגרירות אך מעולם לא הצלחנו לעשות זאת .  אני חושב שכעת זה צעד שמעריכים אותו ". 
ביקורו של נתניהו בארצות הברית נערך גם בצל פרשות משפטיות שבהן מעורבים שני המנהיגים .  נתניהו המריא לפגישה כ-36 שעות אחרי שנחקר בתיק 4000 ,  ושבועות ספורים לאחר הגשת המלצות המשטרה בתיקי 1000 ו-2000 .  במקביל ,  אתמול נחתם הסכם עד מדינה עם ניר חפץ ,  שהיה יועצו של נתניהו .  
מחר נתניהו צפוי לנאום בפני הפורום הכלכלי של ארצות הברית בוושינגטון הבירה .  לאחר מכן הוא ימריא לניו יורק ,  שם ישתתף באירוע הוקרה ליו"ר הסוכנת היהודית נתן שרנסקי במלאת 30 שנה לשחרורו מהכלא הסובייטי .  באירוע ישתתף גם הנשיא ה-43 של ארצות הברית ,  ג'ורג' בוש הבן ,  שאף העניק לו את מדליית החירות הנשיאותית בשנת 2006 .  ביום חמישי יבקר נתניהו בתערוכה בנושא ירושלים בבניין האו"ם ובשעות הערב ימריא חזרה ארצה .
  ( עדכון ראשון 15:58 )  

נתניהו באיפא"ק : " חייבים לעצור את איראן - ונעצור את איראן "
 בפתח נאומו בוועידה השנתית של השדולה הפרו-ישראלית במסגרת ביקורו בוושינגטון הודה נתניהו לנשיא טראמפ על העברת השגרירות לירושלים .  בהמשך התגאה בהישגי המודיעין וההיי-טק של ישראל ,  ודרש את הפסקת התמיכה בטרור מצד הרשות

