בנט :  נתניהו מתואם עם טראמפ על מדינה פלסטינית ;  רה"מ :  טבעי שהוא לחוץ
שר החינוך טען בפתח ישיבת הממשלה כי נתניהו וטראמפ  " מתואמים ביניהם בתכנית להקמת מדינה פלסטינית לאחר הבחירות ",  וכי  " לפיד וגנץ ייכנסו לממשלה כממשלת שלום לאומית ".  בליכוד דחו את הדברים : " קשקוש מוחלט ".  נתניהו : " הבחירות עושות כל מיני דברים מוזרים למפלגות קטנות "
 שר החינוך נפתלי בנט טען היום  ( ראשון )  בפתח ישיבת הממשלה כי  " ראש הממשלה נתניהו והנשיא טראמפ מסוכמים על יציאה לתכנית הקמת המדינה הפלסטינית מיד לאחר הבחירות ".  עוד טען בנט כי ראש הממשלה בנימין נתניהו ונשיא ארצות הברית דונלד טראמפ  " מתואמים שלא להציג את התכנית לפני הבחירות על מנת שלא להקשות על נתניהו ,  אבל ביממה או שתיים שלאחר הבחירות תוצג התכנית להקמת מדינה פלסטינית על 90% מהשטח ,  וחלוקת ירושלים .  לפיד וגנץ ייכנסו לממשלה כממשלת שלום לאומית ".  לסיכום ,  הוא קרא להצביע למפלגת  " הימין החדש "  כדי למנוע זאת .
 בליכוד הכחישו את דברי בנט מכל וכל . " קשקוש מוחלט שאין לו שום קשר למציאות .  אחרי הבחירות נתניהו יקים ממשלת ימין בראשותו ",  נמסר מהמפלגה .
 בפתח ישיבת הממשלה סירב נתניהו להתייחס למשבר עם איפא"ק או להתקפה של בנט ,  אך יצא כמה דקות אחרי תחילת הישיבה שוב לעיתונאים כדי להגיב לדבריו של בנט על תכנית טראמפ . " זה טבעי שהוא לחוץ והוא קצת התבלבל .  מובן מאליו שהבחירות עושות כל מיני דברים מוזרים למפלגות קטנות ". 
בחירות 2019 - סיקור מיוחד בוואלה !  NEWS:ליברמן : " אין סיכוי שאני מצטרף לשום ממשלה בראשות בני גנץ"איפא"ק נגד עוצמה יהודית : " מפלגה גזענית ,  לא ניפגש עם אנשיה"הבטחות לחוד ,  הקלטות לחוד :  האזינו להקלטות שהרתיחו את הימין 
רק חצי משרי הממשלה הגיעו היום לישיבה השבועית .  אחרי כמה שבועות של נוכחות קלוקלת ,  נתניהו מבקש בפתח הישיבה ממזכיר הממשלה להגיד לשרים שיגיעו . " אני אשמח אדוני המזכיר אם תדאג שהשרים יועילו לבוא לישיבות הממשלה כי כולנו מחויבים לתפקידים שנבחרו עבורם וחלק עוד רוצים להיבחר ". 
השר יובל שטייניץ התייחס לפני ישיבת הממשלה למשבר עם יהדות ארצות הברית ולגינוי של איפא"ק ,  ואמר כי  " בסוף השבוע היינו עדים לניסיון לעורר סערה בכוס מים מהצהרה של איפא"ק בארצות הברית .  אני רוצה להרגיע :  נתניהו היה ונשאר המנהיג הישראלי הכי מכובד והכי משפיע בארצות הברית ועוד שבועיים נראה איך הוא יתקבל בבית הלבן ואיפא"ק ". 
השרה מירי רגב דיברה אף היא על הגינוי מאיפא"ק ,  ואמרה כי ללובי הפרו-ישראלי  " אין זכות להתערב במה שקורה בפוליטיקה הישראלית ".  

בנט :  נתניהו מתואם עם טראמפ על מדינה פלסטינית ;  רה"מ :  טבעי שהוא לחוץ
שר החינוך טען בפתח ישיבת הממשלה כי נתניהו וטראמפ  " מתואמים ביניהם בתכנית להקמת מדינה פלסטינית לאחר הבחירות ",  וכי  " לפיד וגנץ ייכנסו לממשלה כממשלת שלום לאומית ".  בליכוד דחו את הדברים : " קשקוש מוחלט ".  נתניהו : " הבחירות עושות כל מיני דברים מוזרים למפלגות קטנות "
 
