נתניהו :  סיכוי נמוך להצטרפות הרצוג ,  אקרא לליברמן להיכנס לממשלה
בישיבת ראשי הקואליציה התייחס ראש הממשלה למגעים המזדחלים עם המחנה הציוני ואמר כי  " לא נראה שהפערים ניתנים לגישור ".  במקום זאת ,  הוא מתכוון להציע לישראל ביתנו לחבור לממשלה .  ליברמן : " כשתהיה פנייה רצינית - נתייחס "
 על רקע המגעים המזדחלים בין הליכוד למחנה הציוני לכינון ממשלה רחבה ,  ראש הממשלה בנימין נתניהו ממשיך בניסיונות לשכנע את מפלגת ישראל ביתנו להצטרף .  בישיבת ראשי סיעות הקואליציה שהתקיימה היום  ( ראשון )  ,  אמר נתניהו כי הוא סבור שהסיכוי לצירוף המחנה הציוני בעת הזו נמוך וכי הוא מתכוון לקרוא לאביגדור ליברמן  " להתנתק מזועבי "  ולהיכנס לממשלה .  בישיבה ,  שעסקה בין היתר בנושאי תקציב ,  הוסיף ראש הממשלה כי הוא יקדם פתרון לבעיית הפנסיות של העולים מרוסיה כמחווה לישראל ביתנו .  לדבריו ,  הוא כי קיבל בימים האחרונים איתותים חיוביים מליברמן .  בסביבתו של שר החוץ לשעבר דחו את דברי נתניהו .  
ליברמן התייחס בעמוד הפייסבוק שלו לדבריו של נתניהו וכתב : " כל הספינים של נתניהו לא ישנו את העובדות הפשוטות :  נתניהו ,  בניגוד מוחלט למה שהבטיח בבחירות ,  מנהל מו"מ עם ציפי ובוז'י .  עם אותה מפלגה שאותה כינה רק לפני שנה 'מפלגה שחבריה הם לא ציוניים' ואיים שזה 'הוא או הם' ". 
לדבריו , " זה לא מפתיע שממשלת נתניהו איננה ממשלה ימנית .  היא לא נלחמת בטרור אלא מכילה אותו ואומרת לאזרחי ישראל שזו גזירה משמיים ,  לא בונה בירושלים או בגושי ההתיישבות ביהודה ושומרון ,  מחזירה גופות מחבלים ובקיצור - כל קשר בינה לבין המחנה הלאומי הוא מקרי בהחלט .  לכן ,  אל תתפתו לספינים זולים ,  ביבי רוצה את בוז'י .  כשתהיה פנייה רצינית ואמיתית לישראל ביתנו ,  נתייחס אליה ". 

נתניהו :  סיכוי נמוך להצטרפות הרצוג ,  אקרא לליברמן להיכנס לממשלה
בישיבת ראשי הקואליציה התייחס ראש הממשלה למגעים המזדחלים עם המחנה הציוני ואמר כי  " לא נראה שהפערים ניתנים לגישור ".  במקום זאת ,  הוא מתכוון להציע לישראל ביתנו לחבור לממשלה .  ליברמן : " כשתהיה פנייה רצינית - נתייחס "
 
