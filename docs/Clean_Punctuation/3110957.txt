נתניהו וכחלון לראשי הקואליציה :  אל תבואו בדרישות לקראת התקציב
רה"מ ושר האוצר קראו לראשי הסיעות לא להציג דרישות חדשות לקראת אישור תקציב המדינה ל-2019 .  זאת ,  כדי להשלים בהקדם את התקציב ולאשרו בכנסת עד לסוף המושב - במטרה להבטיח את יציבות הקואליציה
ראש הממשלה בנימין נתניהו ושר האוצר משה כחלון אמרו היום  ( ראשון )  לראשי סיעות הקואליציה שלא לבוא בדרישות לקראת תקציב 2019 המתגבש בימים אלה בממשלה .  בישיבה סיכמו ראשי הקואליציה שהתקציב יעבור בממשלה עד ל-11 בינואר ,  מתוך כוונה להשלים את חקיקתו בקריאה שנייה ושלישית עד סוף מושב החורף של הכנסת בחודש מרץ .  
לדברי גורמים שנכחו בישיבה נתניהו וכחלון הבהירו כי  " תקציב 2019 יעבור עד ל-11 בינואר בממשלה או לא יעבור בכלל ".  משמעות ההודעה היא כי לא יהיו למשרדי הממשלה תוספות תקציביות מעבר ל"טייסים האוטומטיים "  - המנגנון שמעדכן את הגידול התקציבי של המשרדים משנה לשנה בהתאם למדד .
 נתניהו וכחלון מעוניינים להעביר את תקציב 2019 במהרה כדי לשדר יציבות קואליציונית ולאותת כי הממשלה צפויה להאריך את ימיה .  ואולם ,  מצד שני ישנם בכירים בקואליציה ובליכוד שמעריכים כי ייתכן כי הפרשות הפליליות שבהן מעורבים ראש הממשלה ומקורביו יובילו אותו להקדים את הבחירות המתוכננות להיערך בסוף אותה שנה כבר ל-2018 .
 עוד בוואלה !  NEWS:נתניהו נחקר במשך ארבע שעות בפרשת המתנות והשיחות עם נוני מוזסשיקולי ביטחון ?  נתניהו עזר למילצ'ן - ולא פעל למען מנכ"ל התעשייה האוויריתנתניהו מאיים : " נראה בחמאס אחראי לכל התקפה מרצועת עזה "  
בשבוע שעבר אמר יו"ר הקואליציה דוד ביטן בשיחה סגורה כי הממשלה עשויה להתפורר אם לא יאושר ההסכם להעברת שני מיליארד שקל מקק"ל לקופת המדינה .  בישיבת ממשלה שנערכה יום למחרת אמר נתניהו כי  " חשוב מאוד שהכסף הזה יופנה לצרכים של מדינת ישראל .  הצרכים אינם יכולים לחכות ".  ועדת הכספים אישרה ביום רביעי לקראת הצבעה שנייה ושלישית את הצעת החוק שתחייב את קק"ל להעביר שני מיליארד שקלים למדינה בשנים 2018-2019 לצורך ביצוע פרויקטים של תשתית לאומית בהיקפים גדולים .
 לאחר שהוכנסו שינויים בהצעה נקבע כי בפני קק"ל יועמדו שתי אפשרויות .  להעביר למדינה שני מיליארד שקלים ,  קרי 65% מהכנסותיה בשנתיים הקרובות ,  מיליארד בכל שנה ולקבל פטור ממס עד לסוף שנת 2023 ;  או ,  לעבור למסלול של תשלומי מס כבר מתחילת 2018 .  

נתניהו וכחלון לראשי הקואליציה :  אל תבואו בדרישות לקראת התקציב
רה"מ ושר האוצר קראו לראשי הסיעות לא להציג דרישות חדשות לקראת אישור תקציב המדינה ל-2019 .  זאת ,  כדי להשלים בהקדם את התקציב ולאשרו בכנסת עד לסוף המושב - במטרה להבטיח את יציבות הקואליציה

