אבו מאזן :  ישראל תהיה אחראית לכישלון המו"מ
בצל חידוש הבנייה בהתנחלויות מזהיר יו"ר הרשות הפלסטינית מבהיר ,  כי ישראל תהיה אחראית לכישלון השיחות .  הוא הוסיף כי הרשות מעוניינת במו"מ  " רציני וכן "  וכי ההחלטה הסופית לגבי המו"מ תינתן בשבוע הבא
לפרוש מהמו"מ או להמשיך בשיחות ?  יו"ר הרשות הפלסטינית אבו מאזן מודיע הערב  ( שלישי )  כי האחריות לכישלון השיחות תוטל על ישראל .  בראיון לסוכנות הידיעות הצרפתית במהלך טיסתו מפריז לירדן אמר : " מי שהחליט להמשיך לבנות בהתנחלויות ולספק להן אבטחה והגנה הוא זה שהחליט להפסיק את המשא ומתן ".  יחד עם זאת הבהיר כי הפלסטינים מעוניינים להמשיך בשיחות  " כנות ורצינות ". 
 אבו מאזן הבהיר עוד כי ההחלטה הסופית בעניין חידוש המשא ומתן הישיר על רקע החלטתה של ישראל להמשיך בבנייה בהתנחלויות  " תתקבל לאחר שורת התייעצויות בפתח ובאש"ף שיתקיימו ביומיים הקרובים ".  הוא הוסיף כי יישא  " נאום חשוב מאוד "  בפני הליגה הערבית ב-4 באוקטובר שבו הוא יכריז  " על החלטות היסטוריות ". 
בתוך כך ,  מזכירת המדינה האמריקאית הילרי קלינטון התקשרה ליו"ר הרשות הפלסטינית אבו מאזן ודנה עמו בתהליך השלום - כך דיווחה סוכנות הידיעות הפלסטינית הרשמית  " וופא ".  על פי הדיווח ,  קלינטון הבהירה לאבו מאזן כי ארה"ב תמשיך בימים הקרובים להשקיע את מירב המאמצים על מנת לקדם את תהליך השלום .  בנוסף היא הבטיחה לאבו מאזן לעדכן אותו בסיכומים אליהם תגיע עם ישראל בעניין הקפאת הבנייה . " נמשיך להשקיע מאמצים עד להקמת מדינה פלסטינית עצמאית ",  הוסיפה .
 מוקדם יותר לשכת ראש הממשלה הודיעה כי בנימין נתניהו מוכן להיפגש עם יו"ר הרשות הפלסטינית אבו מאזן באוקטובר בפריז ,  לאור הזמנתו של נשיא צרפת ניקולא סרקוזי .  נתניהו שוחח ביממה האחרונה עם סרקוזי ומזכירת המדינה האמריקאית הילרי קלינטון ,  ואמר להם כי הוא  " מקווה שהשיחות הטובות עם אבו מאזן יימשכו ,  שכן הדבר חיוני ".  
נתניהו ציין כי הוא מאמין  " בלב שלם ,  שבכוחנו להגיע להסכם מסגרת תוך שנה ,  ולשנות את ההיסטוריה של המזרח התיכון ".  מחר ייפגש ראש הממשלה עם השליח האמריקאי למזרח התיכון ג'ורג' מיטשל המבקר באזור ,  בניסיון למצוא פתרון להמשך השיחות הישירות .
 
אבו מאזן :  ישראל תהיה אחראית לכישלון המו"מ
בצל חידוש הבנייה בהתנחלויות מזהיר יו"ר הרשות הפלסטינית מבהיר ,  כי ישראל תהיה אחראית לכישלון השיחות .  הוא הוסיף כי הרשות מעוניינת במו"מ  " רציני וכן "  וכי ההחלטה הסופית לגבי המו"מ תינתן בשבוע הבא

