אב הבית הגיש כתב תביעה נגד בני הזוג נתניהו
מני נפתלי שעבד בבית ראש הממשלה תובע מיליון שקל בשל מה שהגדיר  " התנהגות שלוחת רסן "  של שרה נתניהו .  לטענתו ,  היא העירה אותו באמצע הלילה בזעם כי קנה חלב בשקית ולא בקרטון
מני נפתלי ,  אב הבית במעון ראש הממשלה ,  תובע פיצויים על סך מיליון שקלים ממדינת ישראל ומראש הממשלה בנימין נתניהו ,  בשל מה שהגדיר  " התנהגות שלוחת רסן "  של רעייתו שרה נתניהו .  כתב התביעה ,  אותו הגיש אמש  ( רביעי )  לבית הדין האזורי לעבודה בירושלים ,  חושף התנהגות בעייתית ביותר לכאורה של נתניהו ,  בתקופה שבה שירת נפתלי את בני הזוג ,  מפברואר 2011 עד נובמבר 2012 .  כל זאת ,  בעוד ש"מר נתניהו לא טרח לשים גבולות למשוגותיה של גברת נתניהו ".  פרטי כתב התביעה פורסמו לראשונה בחדשות ערוץ 2 .  
לכתב התביעה המלא 
" במהרה הסתבר למר נפתלי כי מצב הדברים במעון ראש הממשלה הינו בכי רע ,  וזאת בלשון המעטה ",  נכתב בכתב התביעה . " כבר מתחילת דרכו במעון המפואר התברר למר נפתלי כי ייאלץ להתמודד כאב בית עם צוות עובדים ממורמר וחסר ועם עומס לא סביר של עבודה ותחלופה בלתי פוסקת של עובדי משק המסרבים לעבוד במחיצת אשת ראש הממשלה ,  גברת נתניהו ". 
עוד ידיעות בנושא:ירידה של 25% בהוצאות מעונו של נתניהו ב-2013נרות ב-6,000 :  חשבון ההוצאות המלא של משפחת נתניהותוך שנתיים :  הוצאות ראש הממשלה על מזון הוכפלו 
נפתלי טען כי ב-20 החודשים שבהם עבד בבית ראש הממשלה ,  29 עובדים סיימו את עבודתם במקום , " ולא בטוב .  הסתבר כי מקור עיקרי ומשמעותי לאווירה העכורה במעון ראש הממשלה הוא התנהגות שלוחת רסן של הגברת נתניהו ,  הדורשת מעובדי מעון ראש הממשלה שירותים אישיים יומם וליל ומעלה דרישות בלתי סבירות ,  המלוות ביחס מחפיר כלפי העובדים העומדים לרשותה ".  
לטענת העובד לשעבר , " כאחראי על תפעול בית ראש הממשלה ,  נקלע שלא בטובתו לחיכוכים בלתי פוסקים עם הגברת נתניהו בשל חובתו מחד לשמור על מסגרת ההוצאות הביתיות שהוקצבה למעון ראש הממשלה על ידי משרד ראש הממשלה ,  לבין רצונות סותרים של גברת נתניהו להוציא כספי ציבור על עניינים פרטיים ".  כדוגמה לכך ,  הובא מקרה שבו ,  לטענת התובע , " הגברת נתניהו דרשה כי נפתלי ירכוש עבורה נרות נשמה בעלות של אלפי שקלים מתקציב משק הבית ,  למרות שהתקציב הוגבל על פי הוראות משרד ראש הממשלה לדברי מאכל בלבד ".  
דוגמה אחרת ,  אותה מביא נפתלי בכתב התביעה ,  מביכה הרבה יותר - אם יש בה אמת . " במקרה אחר העירה אשת ראש הממשלה את מר נפתלי משנתו בשעה 3:00 לפנות בוקר .  בצעקות רמות נזפה בו על כך שרכש חלב בשקית ולא בקרטון ,  לפי דרישתה .  כשהתובע מחה על השעה והטון שבו נאמרו הדברים הקשים ,  התערב מר נתניהו בשיחה ודרש שהתובע ידאג לעשות כל מה שגברת נתניהו מבקשת ,  'כדי שהיא תירגע' .  למותר לציין כי בקשה מסוג זה המושמעת מראש ממשלת ישראל בשעות הקטנות של הלילה מקבלת משנה תוקף ואיום ".  
במקרה נוסף שצוין בכתב התביעה ,  הגיבה נתניהו בזעם עקב טיבם של הפרחים שהיו במעון ראש הממשלה : " הגברת נתניהו נכנסה לחדר ,  וכשראתה שיש פרחים 'לא טריים' באגרטל ,  השליכה אותם בחרון אף לרצפה ,  תוך שהיא צועקת על מר נפתלי שהוא 'מנהל לא טוב' ,  וכי דבר שכזה לא יכול לקרות בארמון האליזה ".  
אם לא די בכך ,  בכתב התביעה מוזכר מקרה נוסף בעל אופי גזעני ,  המתאר כיצד הגיבה שרה נתניהו כשנפתלי הביא ארוחה לשבת ממלון דן קיסריה ,  על פי הוראת הזוג : " הוא ספג קיתונות בשל כך שהמלון סיפק למשפחת נתניהו אוכל רב מדי לטעמה של הגברת נתניהו .  גברת נתניהו גערה בתובע והסבירה לו :  'אנחנו אירופאים .  אנחנו עדינים ,  לא אוכלים כל כך הרבה כמוכם המרוקאים  (  ..  .)  אתה מפטם אותנו ואחר כך כשמצלמים אותנו בחו"ל ,  אנחנו נראים שמנים' ".  
מקרה נוסף ,  כך לפי כתב התביעה ,  התרחש לכאורה ביום העצמאות : " לאחר שתקופה ארוכה לא ראה את ילדיו ,  החליט מר נפתלי להביא את ילדיו עמו  ( לבית ראש הממשלה )  כדי שיהיו בקרבתו לפחות בעת הכנת ארוחת החג ,  כשמראש היה ברור שבעת הסעודה יוכל לעזוב עמם לביתו .  הדבר לא נשא חן בעיני גברת נתניהו ,  שביקשה שהילדים יעזבו מיד את הבית ואף טרחה להטיח בפני התובע כי 'גם ראש הממשלה לא רואה את הילדים שלו' ".  עוד טוען נפתלי כי כמה חודשים לאחר שהחל בעבודתו ,  דרשה נתניהו כי יעתיק את מגוריו מעפולה למקום סמוך למעון ראש הממשלה .  לדבריו ,  לבסוף  " אילצו אותו "  להעביר את משפחתו למודיעין , " מהלך שגרם לקשיי הסתגלות אצל ילדיו ולקשיים כלכליים למשפחה כולה ". 
לפי כתב התביעה ,  נפתלי מצא עצמו פעם אחר פעם מול דרישות סותרות של ראש הממשלה ורעייתו ,  שכלל לא התחשבה בצורך שלו במנוחה . " גברת נתניהו לא הוטרדה מעולם מכך שהתובע עובד לעתים 18-17 שעות ביממה ,  כשם שלא הוטרדה כי לעתים דרישותיה מתנגשות עם בקשות אחרות של מר נתניהו .  התובע מצא את עצמו כבמחזה של קרלו גולדוני 'משרתם של שני האדונים' עמל על רצונם של שניים ולעולם לא משביע את רצונם ".  
ממשרד ראש הממשלה נמסר בתגובה :  מדובר בתביעה סחטנית ומופרכת .  לדברי מני נפתלי עצמו ,  עיקר תביעתו נובעת מסירובו של משרד ראש הממשלה לבקשתו לקבל קביעות בתפקידו בבית ראש הממשלה .  הדברים הללו אינם מתיישבים עם טענתו על  " הסבל "  הנורא שעבר עליו בתפקיד .  אם היה לו כל כך רע בבית ראש הממשלה ,  מדוע ביקש להיות שם באופן קבוע ? 
 ( עדכון ראשון :  21:41 ) 
גלי גינת ,  כתבתנו לענייני משפט ,  סייעה בהכנת הידיעה 

אב הבית הגיש כתב תביעה נגד בני הזוג נתניהו
מני נפתלי שעבד בבית ראש הממשלה תובע מיליון שקל בשל מה שהגדיר  " התנהגות שלוחת רסן "  של שרה נתניהו .  לטענתו ,  היא העירה אותו באמצע הלילה בזעם כי קנה חלב בשקית ולא בקרטון

