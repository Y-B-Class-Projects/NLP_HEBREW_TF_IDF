 " השישייה ":  נתניהו מצא לעצמו קבוצת תמיכה חדשה ? 
לקראת הישורת האחרונה של מבצע  " עמוד ענן "  כינס ראש הממשלה פורום מצומצם של שרי התשיעייה - שהוא גם פורום מורחב של השלישייה .  גם מתקיפה באירן ימודרו שטייניץ ,  ישי ודיכטר ? 
שביעייה ,  שמינייה ,  תשיעייה ,  שלישייה ,  וכעת - גם שישייה :  מבצע  " עמוד ענן "  גילה לעולם פורום קבלת החלטות חדש לצדו של ראש הממשלה - פורום  " השלישייה ".  מיד עם תחילת המבצע ,  הסמיך הקבינט המדיני-ביטחוני את נתניהו ,  שר החוץ אביגדור ליברמן ושר הביטחון אהוד ברק ,  לנהל במשותף את הלחימה בשלוש החזיתות - הצבאית ,  המדינית והאזרחית .  מדי לילה נפגשה השלישייה לישיבה מצומצמת ,  כשאת ההכרעות הקשות והרחבות יותר נתניהו הביא לפתחם של שרי התשיעייה ,  שכונסו במהלך המבצע כשלוש פעמים להתייעצויות והערכות מצב ולבסוף לדיון מכריע בהבנות להפסקת אש .  
לוואלה !  חדשות נודע כי לקראת הישורת האחרונה של המבצע ,  כשהלחצים הבינלאומיים על ישראל ומצרים הולכים וגוברים ,  כינס נתניהו מספר דיונים נוספים ,  בהשתתפות השלישייה בצירוף שלושה שרים נוספים ,  משה  ( בוגי )  יעלון ,  דן מרידור ובני בגין .  ב-24 השעות האחרונות של המבצע כונס פורום  " השישייה "  הזה מספר פעמים ,  ורק לאחר שנועץ נתניהו בשרים אלו ,  זומנו שלושת שרי התשיעייה הנוספים - יובל שטייניץ ,  אלי ישי ואבי דיכטר ,  לדיון אחרון בקבלת הפסקת האש .  
מימים ימימה ,  כמעט כל ראשי הממשלה החזיקו לצדם פורום מצומצם ,  שאינו בעל סמכות חוקית או רשמית ,  אך מתפקד כצוות מקורב שמסייע ומייעץ בגיבוש הערכות ביטחוניות ומדיניות ומאפשר לקיים דיוני הכנה לקראת הכרעה בפורומים רחבים יותר כמו הממשלה או הקבינט המדיני הביטחוני ,  שהוא פורום השרים המצומצם המוסמך חוקית לקבל החלטות ביטחוניות רגישות .  עם זאת ,  החוק מותיר לראש הממשלה ושר הביטחון שיקול דעת ביטחוני ומדיני נרחב לקבל החלטות גם ללא אישור הקבינט ,  ולנוכח החשש מהדלפות בנושאים המחייבים חשאיות מוחלטת ,  חלק גדול מהמבצעים המורכבים והרגישים ביותר מוכרעים בפורומים מייעצים אחרים .  
נתניהו ,  כמו קודמיו ,  מעדיף את השיטה המצומצמת ואינו נותן אמון גדול בשרי הקבינט .  בכהונתו הראשונה נועץ ב"מטבחון "  של שלושה שרים ,  בכינוי שנזקף לזכותה של גולדה מאיר שנהגה לכנס התייעצויות חשובות במטבח ביתה לפי הצורך .  בתחילת כהונתו השנייה ,  ייסד נתניהו את פורום ה"שישייה ",  שכלל בנוסף אליו את ברק וליברמן ,  את השרים יעלון ,  מרידור ובגין .  השר ישי צורף בעקבות לחצים פוליטיים והשישייה הפכה לשביעייה .  
בקיץ 2011 הצטרף שטייניץ לפורום ,  והשביעייה הפכה לשמינייה ;  שנה אחר כך ,  בקיץ האחרון , " פרגן "  נתניהו גם לעריק קדימה אבי דיכטר ,  ועם מינויו לשר להגנת העורף הפכה השמינייה לתשיעייה .  בארבע השנים האחרונות הפורום כונס בתדירות משתנה ,  לפי שיקול דעתו של ראש הממשלה ,  אך בחודשים האחרונים היא שבה לתפקוד סדיר ,  וביתר שאת מאז ספטמבר ,  כשנתניהו פוצץ בזעם ישיבת קבינט לאחר שהודלפו ממנה הערכות לגבי התקדמות תכנית הגרעין האירנית .  
כך ,  גם הפעם ,  הקבינט אישר את ההחלטה לצאת למבצע  " עמוד ענן "  רק בדיעבד ,  ואת ההתייעצויות המוקדמות שלפני חיסולו של מפקד הזרוע הצבאית של חמאס ,  אחמד ג'עברי ,  קיים נתניהו עם התשיעייה והשלישייה ,  שקיבלה את הסמכת הקבינט להמשיך ולנהל את המבצע גם ללא עדכון נוסף של השרים .  לפי ההערכה ,  גם בנושא האירני ,  יעדיף נתניהו לכנס פורום מצומצם של שומרי סוד ולא לקבל הכרעות אסטרטגיות רגישות בחדר הקבינט .  
עד כה ,  התמקדו הפרשנים בניתוח יחסי הכוחות בעד ונגד תקיפה ישראלית באירן בפורום התשיעייה ,  אך לאחר מבצע  " עמוד ענן ",  מתברר שנתניהו מעדיף למדר חלק מהשרים מחלקים בתהליך קבלת ההחלטות .  האם תהיה זו שלישייה ,  שישייה או תשיעייה ?  הסמכות להחליט בידיו של נתניהו - וכך גם התשובה .  
מבצע  " עמוד ענן "  - כותרות אחרונותהיעד הבא של נתניהו :  אקורד סיום מנצח לקראת הבחירותתלמידי הדרום חזרו ללימודים :  לא מרגישים בטוחיםסדר יום ביטחוני ?  סקר :  הליכוד צונח ,  העבודה מתחזקתא-זהאר :  ישראל תחשוב אלף פעם לפני שתתקוף שוב
לפניות לכתבת :  tal_sh@walla.net.il  

" השישייה ":  נתניהו מצא לעצמו קבוצת תמיכה חדשה ? 
לקראת הישורת האחרונה של מבצע  " עמוד ענן "  כינס ראש הממשלה פורום מצומצם של שרי התשיעייה - שהוא גם פורום מורחב של השלישייה .  גם מתקיפה באירן ימודרו שטייניץ ,  ישי ודיכטר ? 

