נתניהו על משבר החשמל בעזה : " אין לנו שום כוונה בהסלמה "
 ראש הממשלה אמר כי הסוגיה היא ויכוח פנימי של הפלסטינים וכי  " כל פרשנות אחרת היא שגויה ".  לדבריו , " יש לנו עניין בביטחון והמדיניות שלנו לא תשתנה ".  חמאס הזהיר כי ההחלטה לנתק את אספקת החשמל לרצועה מסוכנת ועלולה לגרום לפיצוץ
ראש הממשלה בנימין נתניהו אמר היום  ( שלישי )  כי לישראל אין עניין בהסלמה ברצועת עזה ,  זאת בעקבות החלטת הקבינט המדיני-ביטחוני לנתק את אספקת החשמל ואיום חמאס מפני  " פיצוץ "  בעקבות המהלך  " המסוכן ",  לטענתו . " נושא החשמל בעזה הוא נושא לוויכוח בין הרשות הפלסטינית לחמאס ",  אמר נתניהו בטקס חתימת הסכם גג בבאר יעקב . 
" חמאס דורש שהרשות תממן את החשמל והרשות מסרבת לשלם .  זה נושא לוויכוח פלסטיני פנימי ",  אמר ראש הממשלה . " לישראל אין שום עניין בהסלמה וכל פרשנות אחרת היא שגויה ".  לדבריו , " יש לנו עניין בביטחון והמדיניות שלנו בנושא ביטחון ברורה ולא תשתנה ".  
לקריאה נוספת בנושאבהתאם להמלצת צה"ל :  הקבינט החליט לצמצם את אספקת החשמל לעזהחמאס מזהיר את ישראל :  הפסקת החשמל לרצועה - מסוכנת והרסנית 
החלטת הקבינט התקבלה בעקבות בקשת יו"ר הרשות הפלסטינית אבו מאזן ,  שמנסה להפעיל לחץ על שלטון חמאס ברצועה .  אתמול הודיעה חברת החשמל בעזה כי מצרים הזהירה אותה כי היא עלולה להפסיק את אספקת החשמל בכל רגע .  עבד א-לטיף אל-קנוע ,  דובר מטעם חמאס ,  אמר אתמול כי האחראי למצב הוא  " האויב הישראלי המטיל מצור על רצועת עזה ,  ואבו מאזן המשלים את המצור של הכיבוש ". 
הבוקר דווח בעיתון  " א-שרק אל אווסט "  כי קהיר העבירה למנהיג חמאס בעזה יחיא סינואר רשימת דרישות ביטחוניות בתמורה לאספקת חשמל לרצועה ,  הקלות במעברים וטיפול במקרים הומניטריים .  בין התנאים שהוצבו ,  לפי הדיווח ,  היו הסגרת 17 מבוקשים שעוסקים בטרור ,  הגנה על הגבול בין עזה וחצי האי סיני ,  הפסקת הברחת נשק לסיני ושיתוף פעולה ביטחוני שיכלול העברת מידע מחמאס למצרים על כל מעבר של פעילים ממצרים דרך המנהרות לעזה .  

נתניהו על משבר החשמל בעזה : " אין לנו שום כוונה בהסלמה "
 ראש הממשלה אמר כי הסוגיה היא ויכוח פנימי של הפלסטינים וכי  " כל פרשנות אחרת היא שגויה ".  לדבריו , " יש לנו עניין בביטחון והמדיניות שלנו לא תשתנה ".  חמאס הזהיר כי ההחלטה לנתק את אספקת החשמל לרצועה מסוכנת ועלולה לגרום לפיצוץ

