בחירת הרמטכ"ל :  נתניהו לא מוכן להיות חותמת גומי
נראה כי נתניהו שואף להראות שהוא לא כנוע לתכתיבי יעלון וגנץ - אלא מנהיג שבוחר ומחליט בעצמו .  אולם ההתמהמהות שלו בבחירת מחליפו של הרמטכ"ל ,  גררה צרור שמועות בצמרת צה"ל
ראש הממשלה בנימין נתניהו יצר לכאורה תהליך מסודר לבחירת מחליפו של הרמטכ"ל רב-אלוף בני גנץ ,  אך התארכות תהליך הבחירה מבין המועמדים ,  הביאה עמה צרור שמועות וספקולציות בצמרת צה"ל .  בכירים במערכת הביטחון אמנם טוענים כי סגן הרמטכ"ל ,  אלוף גדי איזנקוט ,  הוא המועמד המוביל על פני שני המועמדים האחרים ,  סגן הרמטכ"ל לשעבר ,  אלוף יאיר נווה ומפקד פיקוד הצפון לשעבר ,  אלוף יאיר גולן ,  אך בכירים אחרים גורסים כי דעתו של נתניהו לא נחה מהביקורת על איזנקוט  גם לאחר שמועמדותו אושרה על ידי היועץ המשפטי לממשלה ,  יהודה וינשטיין .  לדבריהם ,  לא ניתן להסביר באופן אחר את העובדה שנתניהו טרם הכריז על הרמטכ"ל הנכנס .
 שר הביטחון משה יעלון התייחס לא פעם בחודשים האחרונים למועד ההודעה על מחליפו של גנץ .  לדבריו ,  זמן סביר להכרזה הוא שלושה חודשים לפני שגנץ יסיים את תפקידו  בחודש פברואר 2015 .  כך ,  נוצרה אווירה בשבועות האחרונים כי בתוך ימים אחרים תכריז לשכת השר על המחליף .
 מינוי הרמטכ"ל I ידיעות נוספותגולנצ'יק בנשמה :  המועמד מספר 1 - פרשנותכך משפיעה פרשת הרפז על בחירת מחליפו של גנץ 
תחילה טענו גורמי ביטחון כי ההכרזה נדחתה בעקבות רצף של אירועים ביטחוניים ומדיניים ,  כמו הפיגועים שאירעו בשבועות האחרונים וכמו פגישתו של נתניהו עם מלך ירדן ,  עבדאללה השני ,  כחלק מהניסיון להרגיע את הרוחות סביב סוגיית הר הבית .  לאחר מכן ,  גורמים במטה הכללי הרימו גבה כשנתניהו דרש לשוחח שוב עם שלושת האלופים המועמדים להחליף את גנץ .  גורמים ביטחוניים התייחסו לכך בסוף השבוע האחרון ,  ואמרו כי טבעי שראש הממשלה יתעקש על תהליך קפדני ויעמוד על הפרטים הקטנים .  זאת לאחר שהוטחה בו ביקורת חריפה בנוגע למינויים של מועמדים אחרים לתפקידים בכירים ,  אשר כשלו בהם .
 לפי ההערכות ,  כבר בתחילת השבוע הזה היה אמור נתניהו להיפגש עם יעלון ולקבל את ההחלטה ,  אך הפגישה טרם התקיימה .  לכן ,  יש מי שחושב במערכת הביטחון שנתניהו שוקל את מועמדותו של אלוף אחר לתפקיד .  מאידך ,  גורמים ביטחוניים אחרים טוענים כי נתניהו מעוניין להראות כי הוא אינו רק חותמת גומי בתהליך ,  וכי בניגוד לרושם שנוצר במבצע  " צוק איתן "   הוא לא מופעל על פי הכתבותיהם של גנץ ויעלון ,  אלא מנהיג בפני עצמו .  
אין ספק כי אלו ימים קשים עבור נתניהו ,  שבהם הוא נדרש להתאושש מהמאבקים הפוליטיים שגוזלים ממנו קולות בסקרים .  ראוי שלא יעשה זאת על חשבון צבא ההגנה לישראל ,  ועל חשבון הזמן שנחוץ למועמד הנבחר עבור הכנות לקראת כניסתו לתפקיד הרמטכ"ל ,  כמו גם מינוי סגן רמטכ"ל ,  במידה שאיזנקוט ייבחר לתפקיד .  
לפני כשש שנים חגג גנץ את מסיבת בת המצווה של בתו נוגה ,  יחד עם צמרת המטה הכללי ,  כשברקע בחירתו לתפקיד סגן הרמטכ"ל .  ביום חמישי הקרוב יחגוג בנו ,  ניר ,  את מסיבת בר המצווה ,  אליה יוזמנו גם הפעם בכירי המטה  מועד טוב לחגוג בו גם את סיום תפקידו כרמטכ"ל המכהן ,  וגם את תחילת הקדנציה של החייל שייכנס לתפקיד מספר אחת בצה"ל .
  לפניות לכתב אמיר בוחבוט :  amirbohbot@walla.com 

בחירת הרמטכ"ל :  נתניהו לא מוכן להיות חותמת גומי
נראה כי נתניהו שואף להראות שהוא לא כנוע לתכתיבי יעלון וגנץ - אלא מנהיג שבוחר ומחליט בעצמו .  אולם ההתמהמהות שלו בבחירת מחליפו של הרמטכ"ל ,  גררה צרור שמועות בצמרת צה"ל

