בקנברה לוחצים על נתניהו : " מצפים לביקורו הראשון כאן כמתוכנן "
 בעקבות הפרסום בוואלה !  NEWS ,  לפיו רה"מ שוקל לדחות את ביקורו באוסטרליה בשל הפגישה המתוכננת עם טראמפ ,  גורמי ממשל במדינה מתעקשים שהביקור יתקיים .  מאז 2005 לא ביקר במדינה ראש ממשלה או נשיא מישראל . " אנחנו יודעים שאוסטרליה רחוקה מישראל אבל היחסים קרובים מתמיד "
 בעקבות הפרסום אתמול בוואלה !  NEWS ,  שלפיו נתניהו שוקל לדחות את ביקורו המתוכנן באוסטרליה ,  בקנברה מבהירים כי הם מצפים שהביקור יתקיים כמתוכנן ,  בסוף החודש הבא . 
" אנו מצפים לקבל את פניו של ראש הממשלה נתניהו לביקור ראשון אי פעם של ראש ממשלה ישראלי ",  אמר פקיד אוסטרלי בכיר בשיחה עם וואלה !  NEWS . " אנחנו יודעים שאוסטרליה רחוקה מאוד מישראל אבל היחסים בינינו קרובים מתמיד ",  הוסיף ,  וביקש להעביר מסר ללשכת ראש הממשלה . " בדיוק כמו שראש הממשלה הראה בביקוריו באפריקה ובמרכז אסיה השנה ,  ישראל מבינה את חשיבות ההשקעה במערכות יחסים אלו ".  
שגריר אוסטרליה בישראל ,  דייב שארמה ,  התייחס גם הוא היום בחשבון הטוויטר שלו לפרסום על האפשרות כי הביקור ידחה . " אנחנו מצפים לקבל את ראש הממשלה .  יש הרבה נושאים גדולים וחשובים על סדר היום ",  כתב .
 עוד בוואלה !  NEWS:אביו של העצור במדינה הזרה :  הנהג רצה למסור אותו לדאעשפרסום דוח צוק איתן יידחה ;  לפיד : " רה"מ התעסק רק בפוליטיקה"תחת אבטחה כבדה :  אלפים ליוו למנוחות את דורס השוטר 
אתמול פורסם בוואלה !  NEWS כי בלשכת ראש הממשלה שוקלים לדחות את הביקור לאוסטרליה ,  המתוכנן לסוף פברואר ,  לנוכח הפגישה המתוכננת עם נשיא ארצות הברית החדש במהלך אותו חודש וכן ברקע החקירות הפליליות המתנהלות נגד נתניהו בימים אלו .  גורמים בלשכת ראש הממשלה מסרו בתגובה כי טרם התקבלה החלטה בנושא וכי זו  " תתקבל כשנדע באופן סופי את מועד הפגישה עם הנשיא טראמפ ".  
כמו כן הכחישו הגורמים כל קשר לחקירות המתנהלות נגד ראש הממשלה .  בלשכתו של נתניהו נעשים מאמצים לתאם את הפגישה עם טראמפ לשבוע הראשון של פברואר כך ששתי הנסיעות יתאפשרו - גם לוושינגטון וגם לאוסטרליה .  אולם ,  מועד סופי לפגישה צפוי להיקבע בימים הקרובים ,  וייתכן שלוחות הזמנים יצריכו את דחיית הנסיעה לאוסטרליה .  
במידה והביקור יידחה ,  עשויה להיווצר מבוכה דיפלומטית מול אוסטרליה ,  שנחשבת לאחת מידידותיה הקרובות של ישראל בזירה הבינלאומית ,  אך מאז שנת 2005 לא ביקר בה אף ראש מדינה .  אם ביקורו של נתניהו אכן לא יצא לפועל ,  מדובר יהיה בפעם השלישית בשלוש השנים האחרונות בה נערכים בירושלים ובקנברה לקיום ביקור של ראש הממשלה או של נשיא המדינה ביבשת המרוחקת ,  שאינו יוצא לפועל .  
ביולי 2014 נתניהו נאלץ לדחות ביקור קודם בעקבות חטיפת שלושת הנערים בגוש עציון ובעקבות מבצע  " צוק איתן ".  בנוסף ,  בשנה שעברה ביטל נשיא המדינה ,  ראובן ריבלין ,  ביקור מתוכנן לאוסטרליה ,  שבועיים לפני המועד שנקבע ,  לטובת פגישה עם נשיא רוסיה ,  ולדימיר פוטין ,  במוסקבה .  המהלך עורר זעם בממשלת אוסטרליה ,  והנשיא בסופו של דבר נאלץ ליישר את ההדורים בשיחת טלפון לראש ממשלת אוסטרליה ,  מלקולם טרנבול .
 בספטמבר האחרון הודיע נתניהו על ביקורו המתוכנן באוסטרליה ,  שתוכנן להימשך כשבוע ,  באמצע פברואר .  הביקור היה אמור לכלול גם ביקור בסינגפור ,  גם שם הוא היה צפוי להיות ראש המדינה הישראלי הראשון המגיע לביקור רשמי במדינה .  בשלב מסוים נתניהו הודיע כי יבקר במהלך המסע גם באיי פיג'י אך אפשרות זו ירדה מן הפרק בחודשים האחרונים .  

בקנברה לוחצים על נתניהו : " מצפים לביקורו הראשון כאן כמתוכנן "
 בעקבות הפרסום בוואלה !  NEWS ,  לפיו רה"מ שוקל לדחות את ביקורו באוסטרליה בשל הפגישה המתוכננת עם טראמפ ,  גורמי ממשל במדינה מתעקשים שהביקור יתקיים .  מאז 2005 לא ביקר במדינה ראש ממשלה או נשיא מישראל . " אנחנו יודעים שאוסטרליה רחוקה מישראל אבל היחסים קרובים מתמיד "
 
