שרה נתניהו נפגשה עם רעיית ביידן : " לבנו יוצא למשפחת הנרצח בפיגוע "
 אשת ראש הממשלה ואשת סגן נשיא ארצות הברית ביקרו בסטודיו חברתי-מגדרי בירושלים שהוקם לפני שש שנים ושהאמניות המשתתפות בו מציגות בימים אלו תערוכה לרגל יום האישה הבינלאומי .  ביידן שלחה את תנחומיה למשפחת ההרוג האמריקני בפיגוע
אשת ראש הממשלה שרה נתניהו וד"ר ג'יל ביידן ,  אשת סגן נשיא ארצות הברית ג'ו ביידן ביקרו היום  ( רביעי )  במקלט בשכונת הקטמונים בירושלים ,  שבו נמצא  " סטודיו משלך ",  מיזם חברתי-מגדרי שהוקם לפני שש שנים ושהאמניות המשתתפות בו באות מהחברה הדתית לסוגיה .
 אמניות הסטודיו ,  בוגרות מסלולים שונים לאמנויות ,  מציגות בימים אלה במרכז התרבות בירושלים של השגרירות האמריקנית תערוכה לרגל יום האישה הבינלאומי .  ביידן ,  ד"ר לחינוך ,  שמעה על קיומו של המיזם וביקשה לבקר במקום .  
אשת ראש הממשלה נתניהו אמרה לגברת ביידן : " כולנו מברכים אותך ואת בעלך בבואכם לירושלים ,  לישראל .  אתם ידידים שלנו ושל כל עם ישראל ".  רעיית סגן נשיא ארצות הברית השיבה : " שרה ואני רצינו שתינו לומר כמה אנו מצטערות על הסטודנט שנהרג אתמול בלילה .  שתינו אימהות ,  ושתינו אימהות לחיילים ,  ולכן לבנו יוצא למשפחת החייל ובמיוחד לאמו ".  ביידן התייחסה לטיילור פורס ,  התייר האמריקני ,  שנהרג אתמול בפיגוע ביפו .  פורס ,  שהגיע לישראל כחלק מקבוצת סטודנטים ,  שירת בצבא האמריקני והיה מוצב בעיראק ובאפגניסטן .
 עוד בוואלה !  NEWS :" לא שמתי לב שנדקרתי עד שהורדתי מעיל ":  הפצוע שחזר את רגעי האימהנעצר תושב הגדה שדרס למוות ישראלי : " מחכים שיהרסו את ביתו "
 הסטודיו מהווה לאמניות חממה ליצירה ומרחב פיזי ומנטלי לעבוד בו ,  העצמה כלכלית על ידי קורס פיתוח וקידום יזמות עסקית לאמניות וכמובן חשיפה על ידי תערוכות לקהל הרחב .  הסטודיו פעל בשלוש השנים הראשונות בחווה השייכת ליחידה לקידום נוער בירושלים ,  והאמניות תרמו לקהילה ולחברה על ידי מתן שיעורי אמנות לנערות בסיכון ,  אמנות במרחב הציבורי החרדי ,  סדנאות במקלט לנשים מוכות ,  לנכים ומוגבלים ,  סדנאות רקמה עם נשים ערביות מהשכונות בירושלים ,  וסדנאות צילום לקבוצות נשים חד הוריות מהשכונה .  

שרה נתניהו נפגשה עם רעיית ביידן : " לבנו יוצא למשפחת הנרצח בפיגוע "
 אשת ראש הממשלה ואשת סגן נשיא ארצות הברית ביקרו בסטודיו חברתי-מגדרי בירושלים שהוקם לפני שש שנים ושהאמניות המשתתפות בו מציגות בימים אלו תערוכה לרגל יום האישה הבינלאומי .  ביידן שלחה את תנחומיה למשפחת ההרוג האמריקני בפיגוע

