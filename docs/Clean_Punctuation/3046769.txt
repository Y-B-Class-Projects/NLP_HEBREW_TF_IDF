ניו יורק טיימס : " תזמון השיחה של טראמפ לנתניהו - מסר ליועמ"ש "
 בכתבה שהקדיש העיתון ליחסים בין שני המנהיגים ,  הוא ציין כי נשיא ארה"ב וראש הממשלה עושים ככל שביכולתם כדי לסייע אחד לשני .  עוד נטען כי השיחה האחרונה ,  שקטעה את חקירת נתניהו ,  הייתה  " תזכורת "  למנדלבליט להשלכות הגשת כתב אישום נגדו על ביטחון ישראל
מאז נבחר דונלד טראמפ לנשיא ארצות הברית ,  ניכר שינוי משמעותי במערכת היחסים האישית בין הבית הלבן ובין לשכת ראש הממשלה בירושלים .  זה התחיל בשיחת הטלפון לאחר הבחירות ,  שבה בירך בנימין נתניהו את טראמפ על ניצחונו ,  נמשך בציוצים של טראמפ לישראל  " היי חזקה "  בעת העברת ההחלטה נגד ההתנחלויות במועצת הביטחון בדצמבר ,  והמשיך עם הפגישה רוויית החיוכים בין שני האישים בחודש שעבר בוושינגטון ,  אז הגדיר נתניהו את טראמפ  " גדול ידידי ישראל ". 
הלילה  ( רביעי )  הקדיש ה"ניו יורק טיימס "  כתבה למערכת היחסים בין שני המנהיגים ,  ובה כתבו כי מתקיימת ביניהם סימביוזה ,  כשכל אחד מן השניים עושה ככל יכולתו לסייע לשני .  בעיתון ציינו את השיחה של טראמפ לנתניהו בנוגע לאיראן בעיצומה של חקירת ראש הממשלה ,  וכתבו כי היא  " התזמון הנוח של השיחה מטראמפ היה תזכורת כי ליועץ המשפטי לממשלה כי העמדת נתניהו לדין ,  צעד שיכול לזרז את התפטרותו ,  יכול לפגוע בביטחון ישראל בתזמון מסוכן ".  
עם זאת ,  בעיתון מציינים כי גורמים רשמיים בישראל מסרו שהם לא תיאמו את שיחת הטלפון במיוחד לשעת החקירה ,  וכי גורמים בבית הלבן ניסו במשך שעות לחבר בין השניים ,  דבר שבסופו של דבר התאפשר רק בשעה זו .  עוד נכתב ,  כי  " פרשנים פוליטיים מערכיים שזהו האתגר המשפטי הגדול ביותר שעמו התמודד נתניהו בקריירה הפוליטית הארוכה שלו ,  והוא מגיע בדיוק כשיש לו חבר חדש ובעל עוצמה בבית הלבן ".  
מן הצד השני ,  ציינו בעיתון כי  " ראש הממשלה שיבח את טראמפ על עמידתו נגד האנטישמיות ,  באופן שעזר לו להתגונן מההאשמות שהוא לא הגיב מהר מספיק לשורה של איומים כנגד מרכזים קהילתיים יהודיים והשחתת בתי קברות יהודים ".  מרטין אינדיק ,  שכיהן בעבר כשגריר ארצות הברית בישראל וכשליח למזרח התיכון ,  מצוטט בכתבה בניו יורק טיימס כמי שאומר : " זה נראה שטראמפ מוכן ללכת דרך ארוכה כדי לעזור לנתניהו עם הקשיים  ( הפוליטיים ,  ע"נ )  הפנימיים שלו ,  ואילו נתניהו מצידו מוכן לספק חותמת כשרות לנשיא שהיה איטי בגינוי אנטישמיות ".  
דוגמה אחרת שהוגדרה בעיתון כ"מתנה פוליטית "  מצדו של טראמפ לנתניהו הייתה בעת ביקורו בבית הלבן ,  אז נמנע טראמפ מלנקוב בפתרון שתי המדינות כדרך הבלעדית לסיום הסכסוך עם הפלסטינים . " זו הצהרה ששברה עשורים של מדיניות אמריקנית בעד פיתרון שתי המדינות ",  נכתב בעיתון . " נתניהו היה נתון ללחץ כבד מצד חברי מפלגות הימין בקואליציה שלא להוציא מפיו את המונח 'פתרון שתי המדינות' במהלך ביקורו בוושינגטון ,  ולא להביא לכך שהנשיא יתמוך בפתרון זה ".   
" ביום שלמחרת ",  נכתב , " שגרירת ישראל באו"ם ניקי היילי אמרה כי ארצות הברית תומכת לחלוטין בפיתרון שתי המדינות ,  אבל זה בקושי שינה דבר עבור נתניהו .  בארצו הביקור הוכתר כהצלחה ".  
מערכת היחסים של נתניהו עם קודמו של טראמפ בתפקיד ,  ברק אובמה ,  הוגדרה כ"רעילה ",  ולפי הכתבה , " שני המנהיגים נחושים לאפיין את יחסיהם בניגוד גמור למערכת היחסים ההיא ".  השגריר לשעבר בישראל ,  דן קרצר ,  אמר כי  " לפתור את הבעיות הנוכחיות ,  זה דבר שבוודאי עוזר לביבי יותר מאשר לטראמפ בטווח הקצר ,  אבל מבחינת התמונה הרחבה ,  של איך ישראל נתפסת בוושינגטון ,  זה בוודאי עוזר גם לטראמפ ".  

ניו יורק טיימס : " תזמון השיחה של טראמפ לנתניהו - מסר ליועמ"ש "
 בכתבה שהקדיש העיתון ליחסים בין שני המנהיגים ,  הוא ציין כי נשיא ארה"ב וראש הממשלה עושים ככל שביכולתם כדי לסייע אחד לשני .  עוד נטען כי השיחה האחרונה ,  שקטעה את חקירת נתניהו ,  הייתה  " תזכורת "  למנדלבליט להשלכות הגשת כתב אישום נגדו על ביטחון ישראל

