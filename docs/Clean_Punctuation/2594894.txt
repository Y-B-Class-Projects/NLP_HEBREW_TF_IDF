אולמרט לוואלה !  :  הליכוד מסית נגדי ,  לא התבגר מאז רצח רבין
נתניהו סופג היום אש גם מהרמטכ"ל לשעבר אשכנזי וגם מקודמו בתפקיד .  בראיון מיוחד לינון מגל מתח אולמרט ביקורת בתחום המדיני והאשים :  נתניהו היה מעורב בניסיון להפילי
אולמרט נגד הליכוד - ולהיפך :  ראש הממשלה לשעבר אהוד אולמרט תקף היום  ( ראשון )  בחריפות את נציגי מפלגת השלטון שטענו נגדו כי הוא  " מסית נגד ישראל בעולם ",  בכך שהוא מותח ביקורת על הממשלה בתחום המדיני .  בראיון מיוחד לוואלה !  אמר אולמרט : " הסגנון הזה הוא סגנון הסתה .  שמעתי את נציגי הליכוד אומרים 'תקע סכין במדינה' .  חשבתי שהם התבגרו מאז רצח רבין ויפסיקו לדבר בסגנון הסתה ,  בסגנון הפרוע ,  האלים והברוטלי ביותר .  אגב ,  לטענה הזו אין שחר ". 
כל הדיווחים ,  הניתוחים והסקרים - בוואלה !  בחירות 2013 
אולמרט ,  שהתראיין לינון מגל לאחר שהופיע ב"וועידת ישראל לעסקים "  בתל-אביב ,  גם הביע דאגה מהמדיניות של נתניהו כלפי אבו מאזן ומהאפשרות שתפרוץ אינתיפאדה נוספת .  לדבריו , " בהתנהלות היומיומית מדינת ישראל עושה הכל כדי לפגוע במעמד אבו מאזן והרשות .  אנחנו עושים הכל כדי לפגוע בהם וכדי שהרושם שיווצר הוא שאין עם מי לדבר .  התוצאה היא ענישה :  לא העברנו את הכספים ,  מקימים עוד ועוד התנחלויות ומאחזים .  התוצאות הן קריסת הרשות בסופו של דבר ".   
" האם זה רצונו של ראש הממשלה ?  "  תהה אולמרט . " לא יודע .  האם הוא מספיק אינטיליגנטי כדי להבין שזו תוצאת המעשים ?  בהחלט כן .  הוא אדם אינטיליגנטי .  נשאלת השאלה איך יכול להיות שהוא אינטיליגנטי ,  אך לא רואה מה שהוא גורם ?  התוצאה יכולה להיות קריסת הרשות והבאה לאינתיפאדה מחודשת .  זה מתרחש לנגד עינינו ,  וזה מאוד מדאיג אותי ".  דברי אולמרט נאמרים במקביל להצהרה של הרמטכ"ל לשעבר גבי אשכנזי ,  לפיה הזמן פועל נגד ישראל ועליה לפעול להיפרדות מהפלסטינים .  
אולמרט גם ייחס לנתניהו מעורבות בניסיונות להפילו בעת שכיהן כראש הממשלה .  הוא הזכיר את ההפגנות שהתקיימו נגדו אחרי מלחמת לבנון השנייה ואמר : " כל אחד יודע שהפגנות אנשי המילואים שניסו להביא למפלתי מומנו על ידי גורמים פוליטיים בחו"ל ".  בתשובה לשאלה אם נתניהו היה מעורב בכך ,  הצהיר ראש הממשלה לשעבר : " גם נתניהו בהחלט היה מעורב בזה ".  עם זאת ,  הוא נמנע מלספק פרטים .  
בתשובה לשאלה האם יצירת הרושם לפיו הוא עשוי להתמודד בבחירות לכנסת הייתה  " סוג של מועמדות פיקטיבית ,  מרוץ שהוא ספין כדי לשרת אינטרסים בעניין המשפטי "  שלו ,  אמר אולמרט : " ממש ההיפך .  אני לא פניתי לאף אחד ,  אלא כולם פנו אליי וביקשו ממני ולחצו עליי .  אמרתי שאשקול ,  שעוד לא החלטתי ,  ואני לא אחליט .  לא שלחתי את מקורביי .  אין לי מקורבים .  אני לא מפלגה .  אין לי דוברים ,  ואין לי עוזרים ". 
עוד נשאל אולמרט האם אדם כמוהו ,  שהורשע בפלילים ,  ראוי להתמודד על ראשות הממשלה . " כשמדובר במקרה שלי ",  אמר אולמרט , " אם היו אומרים לך לפני ארבע שנים ,  שבסוף אורשע בכך שהיה ניגוד עניינים בעניין שבו ההחלטות שלי לא סטו מהשורה ולא הייתה טובת הנאה ,  אז על מה אנחנו מדברים ?  ". 
בתגובה לטענת הליכוד ,  לפיו הוא חיזק את חמאס בכך שתמך בתכנית ה"התנתקות "  הצהיר אולמרט : " בעניין הזה ,  או שזו בורות או שקר .  מי תמך בהתנתקות ?  נתניהו ,  כץ ,  לבנת ,  ועוד הרבה .  התחבאו במסדרון ובהתחלה לא ידעו איך להצביע ובסוף הצביעו בעד .  מה הם מבלבלים את המוח ?  ".  ראש הממשלה לשעבר הוסיף ,  כי  " זו לא קדימה שתמכה בהתנתקות ,  אלא הליכוד שתמך ". 
מהליכוד נמסר בתגובה : " אולמרט שמסית נגד ישראל בעולם וזה שגרם לעליית החמאס ,  כשקידם את הנסיגה החד-צדדית מגוש קטיף ,  והביא עלינו את דו"ח גולדסטון - הוא האחרון שיכול להטיף מוסר לראש הממשלה שגייס את כל הקהילה הבינלאומית למבצע עמוד ענן ,  שבו צה"ל הכה את החמאס ".  
לקריאה נוספת:אולמרט : " ישראל צועדת במסלול הרה סכנות"אולמרט : " שקלתי לרוץ ,  לבני הסכימה להיות מספר 2"יעלון :  אולמרט מונע משיקולים פוליטיים 

אולמרט לוואלה !  :  הליכוד מסית נגדי ,  לא התבגר מאז רצח רבין
נתניהו סופג היום אש גם מהרמטכ"ל לשעבר אשכנזי וגם מקודמו בתפקיד .  בראיון מיוחד לינון מגל מתח אולמרט ביקורת בתחום המדיני והאשים :  נתניהו היה מעורב בניסיון להפילי

