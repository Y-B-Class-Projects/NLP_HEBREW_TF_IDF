הממשלה תצביע על  " חוקי הלאום ";  נתניהו : " יוזמה חיונית "
 לפי הפשרה שגובשה ,  השרים יצביעו על ההצעות של הח"כים לוין ,  אלקין ושקד והקואליציה תתמוך בהן בטרומית .  בתמורה ,  הן ימוזגו בהמשך עם הנוסח המרוכך של ראש הממשלה .  וינשטיין : " ההצעות מרדדות את המאפיין הדמוקרטי של המדינה "
  ( ראש הממשלה מתייחס לסוגיית  " חוק הלאום ",  ראשון )  
מתיחות מורגשת בקואליציה לקראת ההצבעה היום  ( ראשון )  בממשלה על  " חוקי הלאום ".  על פי פשרה שגובשה בין ראש הממשלה ,  בנימין נתניהו ,  לבין חברי הכנסת זאב אלקין ויריב לוין מהליכוד ואיילת שקד מהבית היהודי ,  הממשלה תצביע היום על שני חוקים שיזמו השלושה ,  ולאחר מכן גם תתמוך הקואליציה באישורן של ההצעות בקריאה טרומית .  בתמורה ,  התחייבו שלושת הח"כים למזג את שתי ההצעות עם נוסח מרוכך של ראש הממשלה בהמשך הליך החקיקה .  
שתי הצעות החוק של לוין ,  אלקין ושקד ,  הדומות בעיקרן ,  קובעות בין היתר מדרג בין הזהות היהודית והדמוקרטית של המדינה ,  כך שהזהות היהודית תגבר ותשמש מקור פרשנות לחוק .  ההצעה גם מגדירה את העברית כשפה רשמית ואת הערבית כ"שפה בעלת מעמד מיוחד ",  וכן קובעת כי  " הממשלה תפעל ליישוב יהודים בתחומיה ",  מבלי להזכיר את אזרחי ישראל הערבים .  
הצעתו המרוככת של ראש הממשלה מבטלת את המדרג בין הזהות היהודית לזהות הדמוקרטית של המדינה ,  ושתי הזהויות מופיעות באותו סעיף .  הצעת נתניהו ,  בדומה להצעות האחרות ,  אינה מזכירה בפירוש כי למיעוטים בישראל יינתן שוויון זכויות מלא ,  אך נכתב בה כי  " המדינה תפעל לאפשר לכל תושב ישראל ,  ללא הבדל דת ,  גזע או לאום לפעול לשימור תרבותו ,  מורשתו ,  שפתו וזהותו ".  בהצעת ראש הממשלה גם לא מופיע הסעיף המגדיר כי עברית היא השפה הרשמית במדינה ,  בזמן שלערבית יינתן מעמד מיוחד .  נוסף על כך ,  נמחק הסעיף הקובע כי המדינה תפעל ליישוב יהודים בתחומיה .
" חוק הלאום "  - עוד כותרות:בעקבות המשבר בקואליציה :  נתניהו הפיץ הצעה ל"חוק הלאום "" חוק הלאום מרדד את המאפיין הדמוקרטי של המדינה"סערה בממשלה בעקבות פיזור הדיון על  " חוק הלאום "  
ההחלטה של נתניהו לקדם את חוקיהם של השלושה מגיעה אחרי שבשבוע שעבר הסירה שרת המשפטים ,  ציפי לבני ,  את ההצעות מסדר היום של ועדת השרים לענייני חקיקה .  ראש הממשלה החליט להשתמש בסמכותו כדי לעקוף את לבני ,  ולעלות את ההצעות למליאת הממשלה ,  במקום לוועדת השרים ,  שבראשה עומדת שרת המשפטים . 
" ישראל היא מדינה יהודית ודמוקרטית .  אני אגן על ערכי מדינת ישראל כפי שנקבעו במגילת העצמאות ,  ולא אתן את ידי לפגוע בהם ",  כתבה אמש לבני בעמוד הפייסבוק שלה לקראת ההצבעה .  
לבני הבהירה כי היא  " תומכת בחוקה שמעגנת את הערכים האלה ,  ואתנגד לכל הליך או שמעוותים אותם  כמו שעושה הצעת החוק המסוכנת והאנטי-ציונית של אלקין ,  או כל הצעה דומה שעושה דיל פוליטי על חשבון הערכים האלה .  מדינת ישראל היא יהודית ודמוקרטית  לא יהודית פחות מדמוקרטית ,  ולא דמוקרטית על-חשבון יהודית ,  ובהתאם לכך בלבד אקבל את החלטותיי בכל דיון בנושא ".  
בשישי פרסם היועץ המשפטי לממשלה ,  יהודה וינשטיין ,  חוות דעת חריפה הקובעת כי  " בעייתי מאוד בעיני כי הממשלה תתמוך בהצעות ,  המעוררות קשיים של ממש ".  בחוות הדעת קובע וינשטיין כי בהצעות החוק ישנו  " שינוי של ממש את עקרונות היסוד של המשפט החוקתי כפי שעוגנו במגילת העצמאות ובחוקי היסוד של הכנסת ,  ויש בהן כדי לרדד את המאפיין הדמוקרטי של המדינה ". 
חוות הדעת של וינשטיין מבקרת בחריפות את ההחלטה של נתניהו לתמוך בהצעות חוק פרטיות בנושא שמעצב את זהות המדינה ,  במקום לקדם חקיקה ממשלתית . " הצעות החוק הפרטיות לוקות בקשיים מהותיים משמעותיים ביותר ועל כן אני סבור כי אין זה ראוי שהממשלה תתמוך בהן ",  כתב היועץ .
 וינשטין קובע כי  " המציעים מפצלים את הנוסחה המקובלת 'יהודית ודמוקרטית'  (  ..  )  בעוד שהיסוד הנוגע למדינה היהודית זוכה לבולטות ופירוט ,  גודרות ההצעות את היסוד השני בתחום צר , " משטר דמוקרטי .  יתר על כן ,  ליסוד הראשון יש מעמד בכורה פרשני ".  ויינשטיין אף מתנגד לעבודה שהחוק לא קובע שוויון אזרחי מלא ,  וכותב : " ההגנה על זכויות הפרט ,  שהיא מנשמת אפה של הדמוקרטיה ,  מוגבלת לאזרחים בלבד ".  היועץ מסכם את חוות הדעת וכותב  " הקשיים המפורטים לעיל אינם קלי ערך ".  
ח"כ יריב לוין אמר בתגובה לחוות הדעת של וינשטיין ,  כי  " האמירה של היועץ המשפטי היא אמירה מתנשאת שאין בה דבר וחצי דבר עם תפקידו כיועץ משפטי או עם עולם המשפט .  שאלת דמותה של המדינה וערכי היסוד עליהם היא צריכה להמשיך להיבנות ,  נתונה במשטר דמוקרטי אך ורק לציבור באמצעות נבחריו בכנסת ובממשלה ,  ובשום אופן לא יכולה להפוך לנחלתם הפרטית של קומץ משפטנים המנסים לשים עצמם מעל הכנסת ". 
ראש הממשלה נתניהו הדגיש אתמול את חשיבות נוסח החוק שגיבש . " 'חוק הלאום' שאביא את עקרונותיו מחר בפני הממשלה חיוני כדי לבסס את היותה של ישראל מדינת הלאום של העם היהודי ,  זאת אל מול קריאות התגר הבינלאומית והפנימיות המערערות על קביעה יסודית זאת ",  אמר . " נבצר באמצעות החוק את היותה של מדינת ישראל יהודית ודמוקרטית ואת השוויון המלא בפני החוק של כל אזרח ללא הבדל דת ,  גזע ומין .  הבטחת זהותה של ישראל כמדינת הלאום של העם היהודי אינה עומדת בסתירה לשוויון המובטח לכל אזרחי ישראל ,  ולא אאפשר חתירה תחת שני עקרונות יסוד אלה ".  
לפניות לכתב :  omri_n@walla.net.il
 ( עדכון ראשון :  22:41 )  

הממשלה תצביע על  " חוקי הלאום ";  נתניהו : " יוזמה חיונית "
 לפי הפשרה שגובשה ,  השרים יצביעו על ההצעות של הח"כים לוין ,  אלקין ושקד והקואליציה תתמוך בהן בטרומית .  בתמורה ,  הן ימוזגו בהמשך עם הנוסח המרוכך של ראש הממשלה .  וינשטיין : " ההצעות מרדדות את המאפיין הדמוקרטי של המדינה "
 
