צפו :  ראש הממשלה  " לוקח את האינסטגרם לידיים "
 אחרי שבלשכת נתניהו העלו בשבועות האחרונים תמונות מטושטשות ,  עקומות או כאלו הנוטות לחלוטין על הצד ,  נתניהו עונה לביקורת בסרטון מיוחד שצילם והעלה לאפליקציה הפופולרית
 ( הווידאו ה"מתוקן "  שהעלה נתניהו לאינסטגרם )  
לשכת ראש הממשלה העלתה היום  ( שלישי )  לאפליקציה הסלולרית אינסטגרם סרטון בו צולם ראש הממשלה בקטע הומוריסטי .  זאת ,  כמענה לביקורת שהתקבלה אחרי שלשכתו העלתה בשבועות האחרונים תמונות לא ממש מקצועיות - חלקן מטושטשות ,  וחלקן פשוט הועלו לאפליקציה הפופולרית לשיתוף תמונות כשהן נוטות על צדן .
 באחת התמונות שהועלתה לפני שבוע ,  נראה נתניהו מתראיין לסוכנות הידיעות רויטרס על  " הצורך של הקהילה הבינלאומית להמשיך בלחץ על איראן עד לעצירת תכנית הגרעין ".  אלא שהתמונה איננה ממוקדת ,  וקשה מאוד להבחין שהמרואיין הוא בנימין נתניהו .  אחד מבין 4,397 העוקבים אחר ראש הממשלה כתבה : " שוב ושוב עולות לכאן תמונות מטושטשות .  זה באמת לא מכובד ".  
בלשכת ראש הממשלה ככל הנראה לא שעו לביקורת ,  כי עוד באותו השבוע הועלתה תמונה נוספת שצולמה במהלך טיסתו של נתניהו חזרה לארץ מביקור בפולין . " שיחת עדכון בטלפון הלוויני בדרך חזרה מאושוויץ לירושלים ",  נכתב תחת התמונה ,  ששוב ,  לא הייתה ממוקדת . " זה ביבי לא בפוקוס ",  כתב אחד העוקבים .  
בתמונה אחרת שהחליטו בלשכת נתניהו לפרסם ,  נראה ראש הממשלה  " משתתף בתרגיל פיקוד העורף ".  בצילום נראה נתניהו עושה את דרכו למרחב המוגן יחד עם עובדי הלשכה - אך שוב ,  התמונה באיכות גרועה ,  מטושטשת ,  מצולמת מאחור ודרך ראשו של אחד הנוכחים .
 החידוש האחרון של אינסטגרם - העלאת סרטוני וידאו קצרים ,  לא פסח על לשכת ראש הממשלה ,  הממשיכה בקו  " האיכות "  הקודם .  אתמול העלו בלשכה סרטון של נתניהו מגיב לירי הרקטות לעבר דרום הארץ ,  בעודו מדבר בטקס הסרת הלוט בבית ספר שנקרא על שם אביו - בנציון נתניהו - בהתנחלות ברקן .  אלא שגם הפעם ,  אנשי ראש הממשלה לא הצליחו להתגבר על המכשול הטכני ,  והעלו בטעות את הסרטון כשהוא נוטה על צדו בתשעים מעלות .  
בלשכה החליטו להביא קץ למבוכה .  היום ,  בשעות הצהריים ,  הועלה סרטון נוסף לחשבון האינסטגרם של ראש הממשלה ,  ובפתח הסרטון נראה נתניהו נוטה על הצד ,  כמו בסרטון הקודם . " לא ככה - תסובב ",  פוקד ראש הממשלה על הצלם האלמוני שמיישר בפקודה את הפריים . " חבריי באינסטגרם ,  הדבר הזה לא יכול להימשך ",  מתבדח נתניהו , " מעכשיו החלטתי לקחת את הדברים בידיים ".  
לאחר מכן פונה ראש הממשלה לצלם : " תן לי את זה בבקשה ",  הוא מורה ,  והתמונה הבאה ,  המסכמת את הסרטון ,  היא של לוח מחיק שעליו כתוב : " מהיום התמונות בפוקוס !  ".  התמונה אכן בפוקוס ,  אך בלשכה החליטו להתבדח על חשבון עצמם וצילמו אותה נוטה על צדה .  

צפו :  ראש הממשלה  " לוקח את האינסטגרם לידיים "
 אחרי שבלשכת נתניהו העלו בשבועות האחרונים תמונות מטושטשות ,  עקומות או כאלו הנוטות לחלוטין על הצד ,  נתניהו עונה לביקורת בסרטון מיוחד שצילם והעלה לאפליקציה הפופולרית

