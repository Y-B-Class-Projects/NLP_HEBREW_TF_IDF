נתניהו מרוצה : " אובמה קיבל את עמדתי "
 רה"מ אמר כי נשיא ארה"ב הסכים עמו שאין להציב תנאים מוקדמים למו"מ עם הפלסטינים והכיר בישראל כמדינת העם היהודי . " אני מוכן למו"מ עם אבו מאזן "
 ראש הממשלה בנימין נתניהו הביע היום  ( חמישי )  שביעות רצון מנאומו של נשיא ארה"ב ברק אובמה בעצרת האו"ם .  לדברי ראש הממשלה ,  אובמה קיבל דעתו שאין להציב תנאים מוקדמים למשא ומתן בין ישראל לפלסטינים והכיר בישראל כמדינת העם היהודי .  לדברי נתניהו , " אני מוכן להיכנס למשא ומתן בלי תנאים מוקדמים ".  
נתניהו סיפר בראיון לקול ישראל ,  כי אמר ליו"ר הרשות הפלסטינית אבו מאזן בפגישתם בניו יורק ,  כי השלום מותנה בראש ובראשונה בנכונותו לומר לעם הפלסטיני שיש להכיר בישראל כמדינת הלאום היהודי ,  וכי לא ירפה מעניין זה .  
אתמול אמרו גורמים בלשכה נתניהו ,  כי  " אנו מעודדים מכך שעתה ,  נראה שאובמה סוף סוף החליט לפעול באופן עיקש נגד הגרעין האירני ".  בנוסף נמסר מלשכת נתניהו כי הוא  " מברך על תמיכתו החד משמעית של אובמה בישראל כמדינת הלאום היהודית .  מדובר בנאום חשוב בו קרא אובמה להתחיל את המשא ומתן ללא כל תנאים מוקדמים ". 
בנאומו אמר אובמה בהתייחסו למזרח התיכון כי  " נעשה הכל כדי להגיע ולממש את חזון שתי המדינות לשני עמים .  שוחחתי עם נשיא הרשות אבו מאזן ,  ועם ראש הממשלה בנימין נתניהו .  הפגישות היו מועילות מאוד .  הגיע כעת הזמן לפתוח את המשא ומתן בין שתי המדינות ללא תנאים מוקדמים .  היעד ברור - שתי מדינות שמתקיימות זו לצד זו בשלום ,  ללא טרור וללא כיבוש .  אנו לא ניתן לגיטמציה להמשך מדיניות ההתנחלויות ". 

נתניהו מרוצה : " אובמה קיבל את עמדתי "
 רה"מ אמר כי נשיא ארה"ב הסכים עמו שאין להציב תנאים מוקדמים למו"מ עם הפלסטינים והכיר בישראל כמדינת העם היהודי . " אני מוכן למו"מ עם אבו מאזן "
 
