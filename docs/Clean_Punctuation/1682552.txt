ח"כ לבני : " לחקור המשט כדי למנוע חקירה בינ"ל "
 בפעם הראשונה מאז השתלטות חיילי שייטת 13 על המשט לרצועת עזה ,  תוקפת יו"ר האופוזיציה את הממשלה . " יש לחקור את האירוע ,  כדי שלא יכפו עלינו ועדת חקירה בינלאומית "
 צריך להקים ועדת חקירה לאומית בתיאום עם האמריקאים ,  כדי להסיר את האפשרות שתכפה על ישראל ועדת חקירה בינלאומית שעלולה לחקור גם חיילים ,  כך אומרת היום  ( חמישי )  יו"ר האופוזיציה ציפי לבני בראיון לוואלה !  חדשות .  
לדבריה , " מול הבעיה הבינלאומית ,  הנוסחה כרגע צריכה להיות בדיקה לאומית שתסיר את האופציה של חקירות בינלאומיות .  אין לי ספק שזו נוסחה שיכולה לעבוד ,  ובבחירה בין הנוסחה הזאת לבין עולם שמתחיל לחקור את חיילי צה"ל ודורש את הסרת הסגר מעזה ,  שזו פגיעה חמורה בישראל ,  גם אם ראשי המערכת לא היו רוצים לחקור את עצמם ,  לשם הם צריכים להיות מכוונים ". 
בשלושת הימים האחרונים ,  מאז ההסתבכות עם המשט ,  לבני סירבה לבקר את הממשלה .  האופוזיציה נהגה בממלכתיות ,  ויושבת הראש היתה האישיות הבכירה הראשונה שיצרה קשר עם משרד החוץ כדי לתאם עמדות לראיונות בתקשורת הבינלאומית .  זאת ,  עוד לפני שאיזשהו שר ניסה להסביר את ישראל בעולם . " מבחינתי אין קואליציה ואופוזיציה בעניין הזה ",  היא הצהירה מעל כל במה .
 גם היום לבני מסרבת לבקר את הצבא ואת פעילות החיילים . " יש לי אמון מלא בחיילי צה"ל ,  וזאת אמרתי גם בתקשורת העולמית עוד בהתחלה .  אני יודעת מיהם ואילו ערכים מלווים אותם ".  אולם לראשונה מתחילת האירועים ,  לבני מבקרת את מה שהיא רואה ככשלים של הממשלה . " הבעיה היא שאנחנו מדינה שעוברת מאירוע לאירוע בלי מדיניות כוללת ",  היא קובעת . " מצבה המדיני של ישראל לא מאחורינו וגם השפעת האירוע בזירה הבינלאומית טרם הסתיימה .  הבעיה בעולם זה לא מבצע קומנדו נקודתי .  הסיפור זה המקום שישראל נמצאת בו ,  כאשר כל אירוע נקודתי הופך להיות דרמה ,  וזה משום שאין לממשלה מדיניות ". 
אמש ,  נשא ראש הממשלה הצהרה לאומה בעברית ולעולם באנגלית על האירועים והביקורת העולמית על ישראל .  גם לבני האזינה לו . " גם הוא לא מבין את מדיניות הסגר על עזה ",  היא קובעת בעקבות ההצהרה .  ההחלטה על הסגר התקבלה בזמן הממשלה הקודמת ,  בה לבני היתה שרת החוץ .  לדבריה , " להחלטה על הסגר היה קונספט כולל :  שמים את חמאס בבידוד כדי להגיע להסדר עם הגורמים הפרגמאטיים .  זה לא עניין של אנחנו נגד משטים או פעילי שלום .  הרעיון הוא שאם באמת רוצים שלום ,  צריך לבודד את חמאס ".  
" אם ראש הממשלה מדבר כל הזמן רק על ביטחון ,  הדבר מעיד שאין לו מדיניות .  מדבריו הבנתי שהעולם צבוע .  בסדר ,  אז העולם צבוע ,  גם אני יודעת את זה .  בשביל לומר זאת לא צריך לקיים מסיבת עיתונאים מיוחדת .  השאלה היא איך פועלים .  אני מנסה להציל בדקה ה- 90 את אותה זווית שצריך ללכת בה ".   
" היום אנחנו במצב עוד יותר בעייתי .  כל שעה מישהו מדבר על ועדה אחרת וראש הממשלה מתריס שהעולם צבוע .  כל כניסה בינלאומית לישראל עם האו"ם זו בעיה .  הנקודה הקריטית היא האם ניתן לשנות את הטרנד העולמי ,  וניתן לעשות זאת באמצעות דרך מדינית האומרת :  ארבע שנים שמרנו על בידוד וזה עבד גם מול העולם ,  אבל כדי שזה ימשיך לעבוד אנחנו חייבים להגיע להסדר בצד השני ". 
אתמול והיום יצאו קולות מקדימה ,  בדמותם של חברי הכנסת זאב ביילסקי ועתניאל שנלר ,  שקראו לכינון ממשלת אחדות ,  בעקבות מצבה של ישראל בעולם .  את לבני ,  הקריאות הללו לא משכנעות .  היא לא משנה את דעתה שכניסה לממשלה יכולה להיות רק אם יהיה שינוי מדיניות של הממשלה ,  שמכריח גם את שינוי ההרכב ." המצב של ישראל בזירה הבינלאומית מחייב להגן על מדינת ישראל ועל חיילי צה"ל ומחייב שינוי מדיניות ",  היא מסבירה במענה לשאלה האם תוקם ממשלת אחדות . " יש אדם אחד שרלוונטי לשאלות הללו  ( ראש הממשלה  פ"ו )  ,  ואין לו עניין לשנות את המדיניות ואת הרכב הממשלה .  גם בשיחות איתו וגם בפומבי אמרתי מהם הדברים שעל בסיסם אהיה מוכנה להיות חלק מהממשלה .  למעט ניסיונות מבישים לפרק את קדימה ,  לא היה לראש הממשלה עניין בשותפות אמיתית ". 

ח"כ לבני : " לחקור המשט כדי למנוע חקירה בינ"ל "
 בפעם הראשונה מאז השתלטות חיילי שייטת 13 על המשט לרצועת עזה ,  תוקפת יו"ר האופוזיציה את הממשלה . " יש לחקור את האירוע ,  כדי שלא יכפו עלינו ועדת חקירה בינלאומית "
 
