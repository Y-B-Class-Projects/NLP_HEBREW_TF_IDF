המגזר העסקי : " האחדות טובה לכלכלה "
 למרות הדאגה מהצורך של ממשלת האחדות החדשה להתגבר על מחסור של כ-20 מיליארד שקל בתקציב ,  מביעים גורמים בתעשייה אופטימיות בעקבות הצעד המפתיע
הקמת ממשלת האחדות התקבלה במגזר העסקי ברגשות מעורבים .  מקורות בתעשיה הביעו חשש ,  כי במצב זה יגובש תקציב חדש ל-2013 ,  שיצטרך להתגבר על מחסור של כ-20 מיליארד שקל בהכנסות .  עם זאת ,  ציינו המקורות כי מופז תמך בעבר בהגדלת הגירעון ב-2% כדי להזרים כ-15 מיליארד שקל לכלכלה .  נשיא איגוד לשכות המסחר ,  אוריאל לין ,  ציין כי ממשלת אחדות תהיה טובה לכלכלה .
 המקורות בתעשיה ציינו ,  כי לו היו נערכות בחירות מוקדמות השנה ,  תקציב 2013 היה נבנה על יסודות תקציב 2012 .  עתה ,  משהבחירות נדחו ,  יגבש משרד האוצר תקציב חדש ל-2013 ,  שיצטרך לכסות גירעון של כ-20 מיליארד שקל מירידת הכנסות והתחיבות להוצאות נוספות על רקע המחאה החברתית . " במצב זה לא יהיה מנוס מגזירות חדשות ,  בהם יתכנו העלאת המע"מ ,  כאשר כל תוספת 1% מע"מ משמעותה תוספת 4.4 מיליארד שקל לתקציב ",  אמרו .  לדבריהם ,  מצב זה פותח פתח למהלך משולב של הגדלת המע"מ הכללי והורדת המע"מ על מזון אף שרשות המיסים מתנגדת למע"מ דיפרנציאלי .
 מנגד ,  ציינו המקורות ,  כי יו"ר קדימה ,  שאול מופז ,  תמך בעבר בהגדלת הגרעון ב-2% כדי להוסיף כ-15 מיליארד שקל לתקציב ,  שיוצאו כמענה למחאה החברתית .  בעבר אמר מופז ,  כיניתן לקצץ 4 מיליארד שקל במערכת הביטחון באמצעות פריסת תכניות לטווח ארוך יותר ,  ולהגדיל את הגרעון ב-2% .  לדבריו ,  כדי למנוע זליגת כספים לצרכים פוליטים ,  כפי שאירע בעבר ,  יוקם מנגנון שיוודא שהמימון הנוסף יופנה רק להשקעות לטווח ארוך .
 לין אמר היום בתגובה להקמת ממשלת האחדות ,  כי  " זהו מהלך שיהיה בכוחו לייצב את המשק וגם לאפשר מדיניות המייצגת טוב יותר את האינטרס הציבורי .  הממשלה הנוכחית היתה בנויה על תלות מופרזת במפלגות החרדיות ובהסתדרות הכללית .  צירוף קדימה לממשלה תיצור ממשלה יציבה וקואליציה יציבה ,  אשר יוכלו להיענות טוב יותר לאינטרס הציבורי הכולל ולהיות פחות חשופות ללחצים .  דבר זה יאפשר להנהיג מדיניות כלכלית אחראית ".  

המגזר העסקי : " האחדות טובה לכלכלה "
 למרות הדאגה מהצורך של ממשלת האחדות החדשה להתגבר על מחסור של כ-20 מיליארד שקל בתקציב ,  מביעים גורמים בתעשייה אופטימיות בעקבות הצעד המפתיע

