הממשלה אישרה את הגזירות הכלכליות החדשות
הגזירות אושרו ברוב של 20 מול תשעה מתנגדים ,  בהם שרי ש"ס והעצמאות ,  והשר כחלון .  חלק מהגזירות ייכנסו לתוקף ביום רביעי הקרוב .  נתניהו : " צעד אחראי שישמור על כלכלת ישראל "
 הממשלה אישרה הערב  ( שני )  את סדרת הגזירות הכלכליות הקשות והקיצוצים הרוחביים במשרדי הממשלה .  ההחלטה התקבלה ברוב של 20 תומכים מול תשעה מתנגדים .  בין המתנגדים ,  שרי העצמאות וש"ס ,  ושר הרווחה והתקשורת ,  משה כחלון  ( ליכוד )  .  על פי החלטת הממשלה ,  5% יקוצצו מתקציבם של מרבית משרדי הממשלה ,  וממשרד החינוך יקוצץ באופן רוחבי 1% בלבד ,  אך במקביל יתווסף תקציב של כשישה מיליארד שקלים לתחומים ספציפיים .  העלאת המע"מ והקיצוץ הרוחבי צפויים להיכנס לתוקף כבר ביום רביעי הקרוב ,  1 באוגוסט .  ההעלאה במס הכנסה תיכנס לתוקף ב-2013 .
 ראש הממשלה ,  בנימין נתניהו ,  אמר בתום ההצבעה : " זהו צעד אחראי שישמור על כלכלת ישראל ועל מקומות העבודה של האזרחים .  גם אחרי אישור חבילת הצעדים הזאת השכבות החלשות ומעמד הביניים נשארים עם יותר כסף בכיס ".  
מלשכת שר הביטחון ,  אהוד ברק ,  אשר הצביע לצד שלושת שרי סיעת העצמאות נגד ההצעה ,  נמסר כי  " מדינה ,  בדיוק כמו משפחה ,  אינה יכולה לחיות מעבר לאמצעים שיש לה .  אולם כשם שבמשפחה מוציאים כספים מהחסכונות כשמישהו נזקק לסיוע כדי להתגבר על הגרעון ומחזירים זאת בהמשך ,  כך צריך לנהוג גם במדינה ".  הוא עוד הוסיף : " התוצאה היא שהממשלה מחמירה את המיתון בפניו אנחנו ניצבים במקום להקל אותו .  ולכן היא לא תעמוד ביעדי הגבייה שהיא מציבה כעת ". 
בעקבות הצבעת ברק נגד ההחלטה ,  החליט שר האוצר ,  יובל שטייניץ' ,  להוסיף 100 מיליון שקלים לקיצוץ ממשרד הביטחון ,  שנקבע תחילה ל-28 מיליון בלבד .  השר שטייניץ הודיע לברק כי לא מקובלת עליו העובדה ששר שמשרדו חורג מהקיצוץ יצביע נגד .  מקורבי ברק מסרו בתגובה : " אם אכן היה קיצוץ נוסף ,  מדובר בהתנהגות ילדותית של שטייניץ שמענישה את ביטחון המדינה ולא את שר הביטחון אישית ".  
ראש הממשלה נתניהו החליט להעביר חלק מ-100 המיליון הנוספים שיקוצצו מהביטחון לטובת מיגון בית החולים ברזילי ,  אשר נמצא בסיכון בעקבות הקיצוצים ,  ולטובת מיגון העורף .  
על פי  " הצעת המחליטים "  שהגיש שטייניץ ,  הגזירות והקיצוצים במשרדי הממשלה צפויים ליצור תוספת הכנסה לאוצר בסך 14.4 מיליארד שקלים ,  שמהווים 1.5% תוצר .  9.5 מיליארד מתוכם יגיעו מהקיצוצים :  העלאת המע"מ באחוז ל- 17% תיתן תוספת של 4.4 מיליארד שקלים ,  העלאת מס הכנסה ב-1% למרוויחים משכורת החל מ- 8,881 שקלים בחודש ובשני אחוז למרוויחים 67,000 ומעלה בחודש תוסיף לאוצר 1.2 מיליארד שקלים ,  העלאת מס הקנייה על סיגריות ובירות שכבר הוחל תביא מיליארד שקלים נוספים ,  האילוץ של המעסיקים להפריש תוספת לביטוח הלאומי יעניק למדינה 950 מיליון שקלים ,  מיסוי ירוק על רכבים יוביל להכנסה של 400 מיליון לאוצר ומס מיוחד על הכנסות גבוהות יעניק לאוצר 600 מיליון נוספים .
 יתר ההכנסות לאוצר יגיעו מקיצוץ של 5% מתקציב 2012 ,  ועוד קיצוץ של 3% מתקציב 2013 .  לשכת נשיא המדינה תיאלץ להסתפק בפחות 935 אלף שקלים לשנה זו ועוד הפחתה של כחצי מיליון בשנה הבא .  ממשרד ראש הממשלה יקוצצו 50 מיליון השנה ועוד 30 מיליון בשנה הבאה .  ממשרד החינוך יקוצצו 60 מיליון בשנתיים הקרובות ,  ממשרד הביטחון יקוצצו ,  כאמור ,  128 מיליון ,  אך בלי לגעת בתקציב מערכת הביטחון ,  ממשרד התחבורה 9.5 מיליון ,  ממשרד התמ"ת יקוצצו 127 מיליון שקלים ,  ממשרד השיכון 57 מיליון שקלים ,  ממשרד הבריאות 15 מיליון ,  ומתקציבי פיתוח התחבורה ,  בהם ראש הממשלה מרבה להשתבח ,  קוצצו 57 מיליון שקלים .  
הקיצוץ הגדול ביותר היה אמור להיות מהמשרד לביטחון הפנים - קיצוץ של 150 מיליון שקלים השנה ובשנה הבאה - אולם בסופו של דבר ,  לאחר שהשר לביטחון הפנים ,  יצחק אהרונוביץ' ,  סקר במהלך ישיבת הממשלה את משמעויות הקיצוץ בצפוי במשרד ,  הוחלט לצמצם באופן משמעותי את הקיצוץ ,  מ-5% ל-3% בלבד השנה . " הושגו הסכמות בין המשרד לביטחון הפנים ומשרד האוצר ,  אשר יאפשרו למשרד ,  למשטרה ולשב"ס להמשיך בעשייתם החשובה ",  ציין השר .  שינוי נוסף שבוצע בתכנית הקיצוצים שהוגשה הוא קיצוץ של 5 מיליון שקלים בתקציב ההשכלה הגבוהה במקום 35 מיליון .
 במהלך הישיבה ,  הודיע יו"ר הבית היהודי ,  השר דניאל הרשקוביץ ,  כי יתמוך במתווה האוצר לקיצוצים .  זאת ,  רק לאחר שראש הממשלה נענה לפנייתו ,  והתחייב בפניו כי יגובש מתווה להפחתת תשלומי ההורים בחינוך הדתי-לאומי בעשרות אחוזים ,  תוך שאיפה להשוות את התשלומים לתשלומי ההורים בחינוך החילוני .
 הקיצוצים והגזירות הכלכליות נועדו לצמצם את הגירעון שגדל בעקבות מחסור מהכנסות המדינה ,  וכן לממן פרויקטים גדולים שראש הממשלה הבטיח לקדם ,  כמו הרפורמה במערך הכבאות שיעלה לאוצר 350 מיליון שקלים ,  הקמת מתקן השהייה למסתננים בקציעות  שם יהיו 4,000 מקומות כליאה בעלות של 250,000 שקלים לשנתיים ,  הקמת מתקן סהרונים שאליו יוקצו 365 מיליון שקלים ו- 452 תקני כוח אדם ,  ארבעה מיליון שקלים ותשעה תקני כוח אדם להקמת בתי דין לטיפול במסתננים ,  ועוד כ-100 מיליון שקלים לרשות ההגירה והאוכלוסין .  בנוסף ,  תקצה הממשלה 22 מיליון שקלים למוכנות לעורף וכן תקציב לחינוך חינם מגיל שלוש .  
לפניות לכתב :  pinhas_wolf@walla.co.il
עוד על תוכנית הקיצוציםביקורת בממשלה על הקיצוצים :  לקחת מהשכבות החזקותליצמן :  אם יקצצו - אסיר ידי ממיגון ברזיליהממשלה תאשר היום :  קיצוצים כואבים והעלאת מסים 

הממשלה אישרה את הגזירות הכלכליות החדשות
הגזירות אושרו ברוב של 20 מול תשעה מתנגדים ,  בהם שרי ש"ס והעצמאות ,  והשר כחלון .  חלק מהגזירות ייכנסו לתוקף ביום רביעי הקרוב .  נתניהו : " צעד אחראי שישמור על כלכלת ישראל "
 
