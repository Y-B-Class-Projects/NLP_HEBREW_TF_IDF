נתניהו יעדכן את נעם שליט על המו"מ
לאחר שדן עם חוסני מובארק ודן איתו על עיסקת שליט ייפגש נתניהו עם נעם שליט ויעדכן אותו במצב הדיונים על עיסקה לשחרור בנו
נעם שליט אביו של החייל החטוף גלעד שליט ייפגש מחר  ( שלישי )  בבוקר עם ראש הממשלה בנימין נתניהו .  נתניהו נועד אמש עם נשיא מצרים חוסני מובארק ודן איתו בעניין שליט .  יו"ר מטה המאבק שמשון ליפמן אמר לוואלה !  חדשות כי מדובר בפגישת עדכון שגרתית .  
לפני פגישתם של נתניהו ומובארק דיווח העיתון  " א-שרק אל- אווסט ",  המתפרסם בלונדון ,  כי ישראל ומצרים נמצאות על סף גיבוש הבנות הנוגעות להתפתחויות בתהליך השלום בין ישראל לפלסטינים ולעסקה לשחרור החייל החטוף גלעד שליט .  העיתון דיווח ,  מפי מקורות ישראלים ומצרים בקהיר ,  כי הבנות אלו יביאו להכרזה על החלטות חדשות ,  שייחשפו לאחר פגישתו של ראש הממשלה עם נשיא מצרים בקהיר .
 נתניהו נועד אמש עם מובארק בקהיר יחד עם שר הפנים אלי ישי .  זו היתה הפגישה השנייה של ראש הממשלה עם מובארק מאז שנבחר לתפקידו .  בהתייחסם לפגישה אמרו המקורות כי השניים דנו בשורה של נושאים ,  שבראשם תהליך השלום ,  עסקת שליט ויחסי ישראל-מצרים .
 
נתניהו יעדכן את נעם שליט על המו"מ
לאחר שדן עם חוסני מובארק ודן איתו על עיסקת שליט ייפגש נתניהו עם נעם שליט ויעדכן אותו במצב הדיונים על עיסקה לשחרור בנו

