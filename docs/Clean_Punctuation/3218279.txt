חיזוק לנתניהו :  עו"ד פנחס רובין מצטרף לצוות ההגנה של ראש הממשלה
הפרקליט נחשב למוביל בתחום המשפט המסחרי ,  אך עם זאת הוא אינו בחירה מובנת מאליה להליך פלילי מהסוג שנתניהו מנהל .  רובין מייצג גם את חברת שיכון ובינוי בתיק השוחד לעובדי הציבור בחו"ל ,  וייצג בעבר את השופטת פוזננסקי כץ בפרשת המסרונים
עו"ד פנחס  ( פיני )  רובין ,  אחד מעורכי הדין המסחריים הבולטים בישראל ,  הודיע הערב  ( ראשון )  כי יצטרף לצוות ההגנה של ראש הממשלה בנימין נתניהו .  מלבד רובין ,  מונה היום צוות עורכי הדין את עו"ד נבות תל צור ,  עו"ד טל שפירא ,  עו"ד עמית חדד והשופט בדימוס עודד מודריק ,  שמוגדר כ"יועץ בכיר ".  על הצטרפותו של רובין דווח לראשונה הערב בחדשות 12 .
 רובין ,  שעומד בראש משרד גורניצקי ושות' ,  נחשב לאחד מעורכי הדין המסחריים המובילים בישראל ,  אך עם זאת הוא אינו בחירה מובנת מאליה להליך פלילי מהסוג שמנהל נתניהו .  כך ,  למשל ,  רובין מייצג את איש העסקים בני שטיינמץ במחלוקת מול רשות המסים ,  אולם כאשר האחרון נחקר בחשד לשוחד הוא שכר לכך סנגור נפרד .
 רובין מייצג גם את חברת שיכון ובינוי ,  שבכירים בה חשודים כי העניקו שוחד לעובדי ציבור בחו"ל ,  אך הוא מזוהה יותר עם ייצוגם האזרחי של טייקונים כמו יצחק תשובה ,  שרי אריסון ,  ומכאן גם בנק הפועלים ,  עידן עופר ועוד .  לאחרונה ייצג יחד עם עורך דין רם כספי את השופטת רונית פוזננסקי כץ ,  כאשר זו עתרה לבג"ץ נגד ההחלטה להדיחה מכס השיפוט .  בעקבות העתירה ,  ביטל בג"ץ את הדחתה ,  וקבע כי תוכל לשוב לכס השיפוט בחודש מרץ הקרוב .
 עוד בוואלה !  NEWSנתניהו מאשים את מנדלבליט : " נכנע לשמאל ומקבל החלטות בחיפזון"שעת הדמדומים של נתניהו :  היועמ"ש עלה על התכסיס הנואשלאחר החלטת היועמ"ש :  רה"מ מבקש השלמות חקירה ושוקל לעתור לבג"ץ 
בעוד נתניהו מרחיב את צוות ההגנה שלו ,  תלויה ועומדת בקשתו לקבל כספים משניים ממקורביו - בן דודו נתן מיליקובסקי ואיש העסקים ספנסר פארטרידג' - זאת לצורך הגנתו המשפטית .  ועדת ההיתרים שבמשרד מבקר המדינה כבר דחתה בקשה דומה של ראש הממשלה ,  אולם לאחרונה נודע כי הוגשה בקשה נוספת .  עוד נודע כי חרף העובדה שהבקשה לא אושרה ,  נתניהו כבר קיבל ממיליקובסקי 300 אלף דולר למימון ההוצאות המשפטיות שלו ושל רעייתו .  

חיזוק לנתניהו :  עו"ד פנחס רובין מצטרף לצוות ההגנה של ראש הממשלה
הפרקליט נחשב למוביל בתחום המשפט המסחרי ,  אך עם זאת הוא אינו בחירה מובנת מאליה להליך פלילי מהסוג שנתניהו מנהל .  רובין מייצג גם את חברת שיכון ובינוי בתיק השוחד לעובדי הציבור בחו"ל ,  וייצג בעבר את השופטת פוזננסקי כץ בפרשת המסרונים

