 " בלימה ותנופה ":  הפחתת מסים ורפורמות בקרקעות
רה"מ ושר האוצר הציגו את התוכנית הכלכלית החדשה :  הפחתת המס השולי ל-39% והפחתת מס חברות ל-18% עד שנת 2016 .  רפורמה במינהל מקרקעי ישראל ,  הנמלים ומשק החשמל
שר האוצר יובל שטייניץ וראש הממשלה ,  בנימין נתניהו הציגו היום את התוכנית הכלכלית של הממשלה ל-2009 ול-2010 ,  הנקראת  " בלימה ותנופה ".  שר האוצר הסביר את שם התוכנית ואמר ,  כי  " הבלימה היא לנוכח התוצאות בשטח שאנחנו רואים ותנופה לקראת העתיד ".  
במהלך מסיבת העיתונאים הציגו השניים את עיקרי התוכנית ,  ביניהם הפחתה מדורגת במסים ורפורמות במספר מוסדות כמו מינהל מקרקעי ישראל ,  הנמלים ומשק החשמל .  
לדברי שטייניץ ,  הפחתת המסים תתבצע בין השנים 2009 ל-2016 והיא תכלול הפחתת המס השולי מ-46% ל-39% והפחתת מס חברות מ-24% ל-18% .  לדברי שטייניץ ,  הפחתת מס החברות תחל כבר השנה והפחתות של המס על יחידים יחלו בשנה הבאה . " המטרה של המהלך היא יצירת פעילות עיסקית מגביר השקעות בעסקים חדשים הגדלה של נפח העבודה ".  נתניהו הוסיף:י "  מרכיב הפחתת המסים הוא אדיר בהזנקת המשק .  גם למגזר הפרטי וגם למגזר העסקי ". 
נתניהו דיבר אף על רפורמות שהגדיר  " היסטוריות "  במקרקעי ישראל ,  נמלי הים ומשק החשמל . " הגיע הזמן לעשות רפורמות מבניות בקרקעות .  להעביר בעלות על קרקעות לאזרחים ולבטל חסמים ביורוקרטיים ,  שייחודיים למדינת ישראל .  93% מהקרקע מוחזק על ידי מינהל מקרקעי ישראל  זה לא מצב תקין .  זה גורם לעלייה במחירי הקרקע ולמצב שבו אנשים לא יכולים לקנות דירה .  אין לי דבר נגד מינהל מקרקעי ישראל .  יש שם אנשים טובים אבל אנשים טובים יכולים לעבוד במבנה לא טוב .  והמבנים האלו לא טובים .  כבר משנות ה-60 המבנים האלה אנכרוניסטיים ".  
עוד כוללת התוכנית ערבויות לבנקים בגובה 6 מילארד שקל להקלת גיוס הון לבנקים ,  שתוביל להגדלת האשראי והקמת קרנות בערבות ממשלתית של 2 מיליארד שקל לטובת מגזר האשראי החוץ בנקאי ,  עם דגש על תחום ההיי טק .  כמו כן תוכפל הקרן לאשראי לעסקים בינוניים ל-2.6 מילארד שקל .  בנוסף תוקם קרן לסיוע למפעלים במצוקה בהיקף של מיליארד שקל ,  בשיתוף המעסיקים והעובדים .  
בתחום קידום התעסוקה אמר שטייניץ כי  " ההערכה היא שהיום נמצאים בישראל 400 אלף עובדים זרים ,  מתוכם 300 אלף לא חוקיים .  זאת ,  לעומת 230 אלף מובטלים ישראלים .  נציג תוכנית מקיפה לצימצום התופעה ויגובשו כלים להתמודדות מול מעסיקי העובדים הבלתי חוקיים והעובדים עצמם ". 
בין הצעדים הנוספים לעידוד התעסוקה :  פריסה ארצית של מס הכנסה שלילי לעובדים בעלי שכר נמוך ,  הרחבת תוכנית  " אורות לתעסוקה ",  הוספת תוכניות הכשרה מקצועיות בהיקף של מיליארד שקל ועידוד העתקת מפעלים עתירי כוח אדם ממרכז הארץ לפריפריה .  בנוסף כוללת התוכנית עידוד תעסוקת אימהות על ידי הרחבת היצע מעונות היום המסובסדים והגדלת התמיכה הממשלתית למימון מעונות יום וצהרונים ל-200 מיליון שקל ב-3 השנים הקרובות .  
נתניהו ושטייניץ הדגישו ,  כי התוכנית עדיין בהתגבשות ."  יש סעיפים שכבר גיבשנו ויש סעיפים שנגבש בשבועות הקרובים ,  תוך הידברות עם משרדי הממשלה האחרים ,  עם ההסתדרות ועם המעסיקים ". 
מבנק ישראל נמסר בתוגבה לתוכנית ,  כי  " הבנק מקדם בברכה את הכוונה לבנות תוכנית כלכלית ,  המבוססת על ראשי הפרקים שהציגו היום ראש הממשלה ושר האוצר .  יישומה של תוכנית המתבססת על העיקרים שפורסמו היום ,  צפוי לתרום לחיזוק יכולת ההתמודדות של המשק הישראלי נוכח האתגרים הניצבים בפניו על רקע המשבר העולמי ".  
עוד נכתב בהודעת הבנק ,  כי  " ראש הממשלה ושר האוצר עדכנו את נגיד בנק ישראל על התוכנית .  בנק ישראל עובד בשיתוף פעולה עם הממשלה כדי להתגבר על המשבר ולהחזיר את המשק לצמיחה בת קיימא ".  

" בלימה ותנופה ":  הפחתת מסים ורפורמות בקרקעות
רה"מ ושר האוצר הציגו את התוכנית הכלכלית החדשה :  הפחתת המס השולי ל-39% והפחתת מס חברות ל-18% עד שנת 2016 .  רפורמה במינהל מקרקעי ישראל ,  הנמלים ומשק החשמל

