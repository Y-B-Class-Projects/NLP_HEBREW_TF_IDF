הורים שכולים : " אמרנו לכם - הסטטיסטיקה לא משקרת "
 אחרי שנודע שרוצחו של נצ"מ ברוך מזרחי בפסח הוא אחד ממשוחררי עסקת שליט ,  הורים שכולים מזהירים מפני המחיר ה"יקר מדי "  של שחרור אסירים . " רואים את התוצאות של בחירת נתניהו "
 חטיפת שלושת הנערים בצומת אלון שבות שבגוש עציון לפני כשבוע וחצי עוררה מחדש את הדיון בסוגיית שחרור אסירים פלסטינים המוחזקים בבתי הכלא בישראל .  עם החשיפה כי אחד מרוצחיו של ניצב-משנה ברוך מזרחי בערב פסח ליד חברון הוא מחבל ששוחרר בעסקת שליט ,  שחרור המחבלים זוכה למטח של ביקורות . 
" כל מה שאני יכול לומר זה שאמרנו לכם ",  טען יוסי צור ,  אביו של אסף ,  בן 17 ,  שנהרג בפיגוע בקו 37 בחיפה במרץ 2003 . " אנחנו חוזרים על כך כל השנים ,  והתרענו על הסכנות בשחרור מחבלים .  טענו לאורך כל הדרך שצריך לפתור גם את סוגיית שליט וסוגיות דומות בדרכים שונות ,  אבל לצערנו ראש הממשלה הזה בחר שלא להפעיל לחץ על החמאס בעזה ,  אלא בחר בדרך הקלה של שחרור 1,000 מחבלים  והיום אנחנו רואים את התוצאות ".  
חטיפת הנערים - סיקור מיוחד בוואלה !  חדשות:ישנים בשטח ,  נדחסים במוצבים - והמוטיבציה בשמייםמבצע  " שובו אחים ":  צה"ל הסיר את המחסומים סביב חברוןשר החוץ הפלסטיני :  ייתכן שישראל ביימה את החטיפהנתניהו :  בקרוב נפרסם הוכחות שחמאס אחראי לחטיפה 
לדברי צור , " מבחינת התקשורת הנושא נהיה 'חם' ,  כי שחררו את המידע על רוצחי מזרחי ,  אבל אנחנו בחודשים האחרונים וגם במהלך שחרור מחבלים כמחווה לאבו מאזן ,  התרענו על הסטטיסטיקות של שב"כ ,  שמוכיחות את כמות החוזרים לטרור ,  ועל כמות ניסיונות החטיפה שלא פרסמו עד לחטיפה האחרונה .  בעצם עסקת שליט עלתה לנו בהרוגים ובשלושה חטופים ".  
" לומר 'אמרנו לכם' זה אולי ילדותי ,  אבל מה שצריך לעשות עכשיו זה לפתור את הנושא אחת ולתמיד ",  הוסיף צור , " יש יוזמות חקיקה בקנה .  צריך להריץ את היוזמות הללו בצורה מהירה ולהחזיר אותם לכלא .  הגיע הזמן שנתניהו ,  שהפך להיות שיאן בנושא שחרור מחבלים רוצחים ,  יעשה את מה שצריך לעשות כדי להחזיר את הגלגל לאחור .  הוא צריך לתקן את מה שהוא קלקל ". 
המחבל האחראי לרצח בנו של צור ,  אסף ,  היה ממשפחת קוואסמה מחברון ,  ומתכנני הפעולה נידונו ל-17 מאסרי עולם . " הם שוחררו אחרי שמונה שנים וחצי ,  מה שאומר שהם ישבו בכלא שישה חודשים על כל נרצח בפיגוע באוטובוס ",  ציין צור , " היום הם בחוץ .  חייבים להחזיר את הגלגל לאחור ולהחזיר את הביטחון על ידי הפסקת הטירוף של שחרור מחבלים ".  
הרב מנחם פליקס ,  אביה של עפרה מאלון מורה ,  שנרצחה בדרכה הביתה לפני כ-19 שנים באזור ואדי חרמיאה ,  לא מבין איך עדיין עוסקים בנושא . " אני בכלל לא מבין מה השאלה ",  טען , " התוצאות מדברות בעד עצמן .  מי שבעיקר פעיל נגד שחרור מחבלים הן משפחות שכולות ,  אבל לדעתי זה בכלל לא נושא ששייך רק להם ,  וכל אזרח צריך להבין שהוא המטרה הבאה לאלה שמשתחררים .  העובדות מדברות בעד עצמן ".  
לדבריו , " גם בנוגע לשלושת החטופים ,  אין לנהל משא ומתן על עסקה ,  בטח לא בהיקף גדול ,  אלא מקסימום אחד-על-אחד .  ברור שאני כאב שכול יותר רגיש ,  אבל זאת באמת שאלה שלא נוגעת רק לנו ,  אלא לכלל האזרחים ". 
גם הדס מזרחי ,  אלמנתו של ניצב-משנה ברוך מזרחי ,  שנורה למוות בפיגוע ליד חברון בפסח ,  הגיבה למעצר חשוד במעשה ולהגשת כתב אישום נגדו ונגד בנו . " הגבתי בשמחה ,  אבל בקושי רב מאוד ",  אמרה מזרחי לוואלה !  חדשות . " המחבלים שרצחו את ברוך הם מחבלים ששוחררו בעסקה ,  וזה מה שתמיד ביקשתי  לא לשחרר מחבלים .  הנה ,  זאת התוצאה של זה .  אני מבקשת עוד פעם שלא ישחררו מחבלים אחרים ". 
רון קרמן ,  שבתו טל ,  בת 18 ,  נרצחה גם היא בפיגוע ההתאבדות בקו 37 בחיפה ,  אמר שאסור כלל לדבר על הנושא . " אם רוצים להפסיק את סאגת שחרור המחבלים ,  לא צריך לדון בשאלה ",  טען , " הילדים נעלמו ולא ידוע לנו שום דבר ,  וכבר מדברים מהצד שלנו על אפשרות לשחרר או לא .  זה צריך להיפסק ומיד ,  כי המחיר יקר מדי .  כל ילד פלסטיני יודע שכדאי לחטוף יהודים כי זה משתלם ".  
קרמן מתח ביקורת חריפה על עסקת שליט : " אני לא חושב שמשפחת שליט באה והתנצלה על מה שקרה ,  על החלפת הדם בדם ,  וראש הממשלה העדיף להצטלם יפה ליד הליקופטר .  זה גרם לשחרור ולחזרת המחבלים לטרור ".   
" הבת שלי נהרגה ,  והרוצח שלה וכל החוליה עברו את כל הערכאות המשפטיות והורשעו .  נגזר עליהם 17 מאסרי עולם ,  ובגלל שיקולים פופוליסטיים החליטו לשחרר אותם .  הדבר הזה קורא לחטיפות הבאות ",  אמר קרמן , " אין שחרורים ,  וזהו .  אולי זה יעלה בחיי אדם או שניים או יותר ,  וזהו .  הם יבינו שלא משתלם להם לחטוף ". 
מארגון אלמגור ,  המייצג משפחות שכולות ,  נמסר : " הכתובת הייתה על הקיר בלשכת ראש הממשלה ,  שריו וראשי מערכת הביטחון ,  ואף על פי כן הם נכנעו לקמפיין התקשורתי .  אי אפשר לדבר רק על העתיד בהצהרות בומבסטיות ,  הגיע הזמן לעשות חשבון נפש ".  חבר הארגון הוסיף : " כל מי שהיה מעורב בעסקת שליט צריך לעשות את דרכו כעת בשיירה לבקש סליחה מילדי משפחת מזרחי וגם מהמשפחות השכולות שרוצחי יקיריהם שוחררו ". 
 ( עדכון ראשון :  23:10 )  

הורים שכולים : " אמרנו לכם - הסטטיסטיקה לא משקרת "
 אחרי שנודע שרוצחו של נצ"מ ברוך מזרחי בפסח הוא אחד ממשוחררי עסקת שליט ,  הורים שכולים מזהירים מפני המחיר ה"יקר מדי "  של שחרור אסירים . " רואים את התוצאות של בחירת נתניהו "
 
