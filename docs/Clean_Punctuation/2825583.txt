דרוקר על הביקורת מכיוון נתניהו : " זעקת הקוזק הנגזל "
 בלשכת נתניהו האשימו את רביב דרוקר בהפרת החוק בכך שפרסם את טיוטת דו"ח מבקר המדינה בפרשת  " ביבי-טורס ".  דרוקר לא מתרגש : " אני לא זוכר אותם מזדעקים על פרסומים דומים בעבר כשזה היה נוח לליכוד ,  זו זעקת הקוזק הנגזל .  לקראת הבחירות צריך לפרסם את כל הדברים וביתר שאת "
 רביב דרוקר מגיב הבוקר  ( שני )  בביטול לטענות של מקורבי נתניהו ,  בהם פרקליטו עו"ד דוד שמרון ,  כי עבר על החוק בכך שחשף את טיוטת דו"ח מבקר המדינה בפרשת  " ביבי-טורס ".  בראיון לקרן נויבן היום הוא כינה את הטענות  " זעקת הקוזק הנגזל "  והצביע על כך שבפרסום טיוטות הדו"ח במקרים קודמים - לא מצאו אנשי נתניהו לנכון להתייחס כלל .
 אגודת העיתונאים בירושלים הוציאה הבוקר הודעת תמיכה בדרוקר ,  זאת מבלי לנקוב בשמו .  האגודה מסרה כי היא  " מוחה על מה שנראה כתחילתו של מסע הפחדה נגד התקשורת בכל הקשור לחשיפות במהלך מערכת ,  באמצעות מסע מתוזמר הממקד את הביקורת באלה שתפקידם לחשוף ולהביא לציבור את כל המידע הראוי לפני שיגבש את דעתו בדרך לקלפי ".  
" יש תחושה של רצון גובר להשתיק ביקורת באמצעות מסע סתימת פיות והפחדה ",  מסר הבוקר יו"ר האגודה אחיה  ( חיקה )  גינוסר . " יש להניח לתקשורת הישראלית למלא את תפקידה בתקופה סוערת זאת תוך הבנת וקבלת השליחות המיוחדת שנועדה לה :  להביא את כל המידע לידיעת הציבור גם אם הוא אינו נח למפלגה זאת או אחרת ".  
אתמול התעמת דרוקר עם עו"ד שמרון . " במצח נחושה ,  בניגוד לחוק העונשין ,  למרות שאתה יודע שהדבר הוא בלתי חוקי לחלוטין ,  אתה פרסמת דוח מבקר המדינה ",  הטיח שמרון בדרוקר . " אתה מכיר היטב את סעיף 28 לחוק מבקר המדינה ,  את סעיף העונשין בחוק ,  הדבר הזה ידוע לך ,  והפעולה שלך היא בלתי חוקית ".  דרוקר ענה לטענה זו כי מדובר ב"אות מתה מזמן וכל אחד יודע מזה ויש חוות דעת ברורות של היועמ"ש לעניין הזה ".  

דרוקר על הביקורת מכיוון נתניהו : " זעקת הקוזק הנגזל "
 בלשכת נתניהו האשימו את רביב דרוקר בהפרת החוק בכך שפרסם את טיוטת דו"ח מבקר המדינה בפרשת  " ביבי-טורס ".  דרוקר לא מתרגש : " אני לא זוכר אותם מזדעקים על פרסומים דומים בעבר כשזה היה נוח לליכוד ,  זו זעקת הקוזק הנגזל .  לקראת הבחירות צריך לפרסם את כל הדברים וביתר שאת "
 
