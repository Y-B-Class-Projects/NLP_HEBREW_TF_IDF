שרי הליכוד בירכו את נתניהו ;  דנון :  פגיעה בציבור
ראש הממשלה זכה לשבחים בקרב חברי סיעתו ,  על החשאיות בה נחתם ההסכם שיכניס את קדימה לממשלת אחדות .  סער : " טוב למדינה ".  רק דנון מתח ביקורת : " אומרים שלום לערכי הליכוד "
  ( צילום :  גדעון צנטנר ,  קובי אליהו ,  דניאל בוק ,  קובי נתן ,  ערוץ הכנסת ,  עריכה :  גדי וינסטוק ,  קריינות :  אביב אברמוביץ' )  
בסיעת הליכוד שיבחו הלילה  ( שלישי )  את ראש הממשלה בנימין נתניהו ,  על ההסכם הקואליציוני שחתם עם יו"ר קדימה ,  שאול מופז אשר יביא לכניסתה של קדימה לממשלת אחדות רחבה בת 94 חברי כנסת . " רציתם חשאיות ?  קיבלתם חשאיות ",  אמר ח"כ כרמל שאמה-הכהן ,  בהתייחסו לקריאות בוועידת הליכוד ביום ראשון ,  בדרישה להצבעה חשאית .  חברי כנסת אחרים אמרו כי הדבר מזכיר את הדרך החשאית בה התנהלה עסקת שליט ופיצול מפלגת העבודה .
 בין המברכים היה שר החינוך גדעון סער ,  שאמר כי  " ההצעה שהובאה על ידי ראש הממשלה נותנת אפשרות להתמודד עם מספר דברים ומאפשרת יציבות פוליטית ".  לדברי סער , " ממשלת אחדות היא דבר טוב למדינת ישראל ".  
גם יו"ר הקואליציה ,  זאב אלקין ,  התייחס למהלך . " אני חושב שהרעיון היה ללכת ביחד למימוש רעיון .  אני חושב שהגענו להסדר טוב ",  אמר בראיון לגלי צה"ל . " שאול מופז קיבל החלטה לא פשוטה ,  הוא ידע שתהיה ביקורת .  בסופו של דבר הוא לקח את המתכונת הזאת .  הצבנו אתגרים ואני מאמין שנממש אותם .  רק בממשלה רחבה ניתן להניע מהלכים מורכבים כמו שינוי שיטת הממשל וחוק טל .  אלקין ציין כי ברור שיאיר לפיד הוא המפסיד הגדול של המהלך . " הוא חימם מנועים וראה עצמו בכנסת ",  הסביר .  
עם זאת ,  קול אחר בסיעה נשמע מצדו של ח"כ דני דנון ,  שמתח ביקורת חריפה על המהלך ואמר כי  " שריון של ברק כשר ביטחון והצנחה של מופז וחבריו לקואליציה ,  אומרים שלום לערכי הליכוד בשנה וחצי הקרובות .  הליכוד זה לא קדימה ,  לא נוטשים עקרונות וערכים למען ג'ובים ".  לדבריו , " המהלך יצניח מפלגה שמאלנית שנקראת קדימה לתוך הממשלה .  זאת תהיה פגיעה בהתיישבות ,  פגיעה בערכי הליכוד ופגיעה בציבור הישראלי שבחר בליכוד להוביל את מדינת ישראל ". 
גם בסיעת קדימה תמכו במהלך ,  אותו רקחו האסטרטג ליאור חורב ועורך הדין אלון גלרט מצדו של מופז ,  אל מול נתן אשל שהוביל את המהלך מצד ראש הממשלה .  בסיעה שיבחו את מופז על ההסכם ,  על כך שבמסגרתו ימונה מופז למשנה לראש הממשלה ולשר בלי תיק ,  וחברי כנסת ממפלגתו יעמדו בראשות ועדת חוץ וביטחון ,  ועדת הכלכלה וכן בראשות ועדה נוספת .
 סיעת קואליציה נוספת ,  עצמאות ,  נמנתה גם היא על המשבחים את ההסכם . " סיעת עצמאות מברכת על כניסתה של קדימה לקואליציה והאחריות שהוכיחה במהלך זה .  מימי ראשית הממשלה קראנו להקמת ממשלת אחדות ואנחנו מברכים על שהדבר קורה כעת ".  לדברי וילף , " ממשלת אחדות היא הדרך הנכונה להתמודד עם האתגרים המשותפים העומדים בפני המדינה עד לבחירות שיתקיימו במועדן ". 
הסכם ממשלת אחדות - כותרות אחרונותאין בחירות - קדימה מצטרפת לממשלת אחדותלפיד על הסכם האחדות : " פוליטיקה ישנה ומכוערת"רק לפני חודשיים :  ממשלת נתניהו רעה ,  לא אכנס אליהפרשנות :  ממשלת אחדות - למי זה טוב ? הסכם האחדות בין הליכוד וקדימה 

שרי הליכוד בירכו את נתניהו ;  דנון :  פגיעה בציבור
ראש הממשלה זכה לשבחים בקרב חברי סיעתו ,  על החשאיות בה נחתם ההסכם שיכניס את קדימה לממשלת אחדות .  סער : " טוב למדינה ".  רק דנון מתח ביקורת : " אומרים שלום לערכי הליכוד "
 
