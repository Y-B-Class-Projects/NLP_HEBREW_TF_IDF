 " שר בלי תיק - פיקציה ובזבוז משווע "
 גורם מדיני בכיר מותח ביקורת חריפה על הממשלה הרחבה : " שרים בלי תיק יותר מפריעים מעוזרים ".  השר לשיפור השירות לאזרח : " גם נתניהו וגם אני יודעים שבתפקיד אין תוכן ".  הליכוד : " ההרכב נובע מתוצאות הבחירות "
" שר בלי תיק זה פיקציה ובזבוז משווע ".  כך אמר גורם מדיני בכיר לוואלה !  חדשות .  לדבריו , " מדובר בתוצאה מעוותת של סחר-מכר פוליטי מביש שראש הממשלה צריך לעבור בדרך לכינון ממשלה .  לשרים בלי תיק אין מה לעשות והם כל הזמן תרים אחר עיסוקים .  בגלל שאין להם תפקיד מוגדר הם יותר מפריעים מעוזרים ,  משום שהם נדחפים לתהליכי עבודה שהם מורכבים ממילא.מדובר בטירוף מערכות ,  אנחנו הממשלה הגדולה בעולם .  אם הסיפור הזה לא ייעצר התוצאה תהיה התדרדרות לתהום .  זו פשוט בושה ". 
תפקיד שר ללא תיק שימש ככלי עזר לראשי הממשלה להשגת שקט מחבריהם למפלגה וממפלגות הקואליציה בתקופת כהונת ממשלות רבות ,  אולם הראשון שהשתמש בכלי הזה בכמויות מסחריות היה אריאל שרון ,  שמינה בתקופת ממשלתו הראשונה לא פחות משמונה שרים בלי תיק .  מאז ,  הסכר נפרץ וראשי הממשלה שבאו אחריו  אהוד אולמרט ובנימין נתניהו  כמעט לא יכלו לעמוד בזרם העכור של מינוי שרים לענייני כלום .  
בממשלת אולמרט כיהנו בתקופות שונות שלושה שרים ללא תיק :  איתן כבל ,  עמי איילון ומשולם נהרי .  בממשלת נתניהו הנוכחית מכהנים לא פחות מחמישה שרים ללא תיק ,  אם לא מחשיבים את המשרד לשיפור הקשר עם האזרח כתיק .  בנוסף ,  ישנם פיצולי משרדים ,  שהיו נמנעים אם לראש הממשלה היתה היכולת לשלוט בלי להיכנע לתכתיבי שותפות קואליציוניות .  המשרדים היו מתחברים אלה לאלה וחוסכים בירוקרטיה וכסף מיותרים .
 לא בטוח שהבעיה היא בנתניהו או באולמרט .  בתקופת כהונתו הראשונה ,  נתניהו הקפיד לא לעבור את מכסת 18 השרים ,  אלא שפריצת הגדר של ברק ,  שמינה 23 שרים ,  כמעט לא מאפשרת לראשי ממשלה לצמצם את מספר השרים ,  ובכללם השרים ללא תיק .  
עיקר הבעיה היא בשיטת הממשל שמכריחה ראש ממשלה להיענות לקפריזות של כל סיעה אם ברצונו להנהיג את המדינה .  כל עוד שתי המפלגות הגדולות הן בגודל של מפלגה בינונית פלוס ,  כנראה שה"סחר-מכר "  כדברי אותו גורם מדיני ,  יימשך ואולי אף יחריף .
 הגורם המדיני הבכיר המשיך לתקוף את רעיון השר ללא תיק ,  גם אם קוראים לזה בשמות שונים . " שר בלי תיק לשיפור השירות לאזרח זו בדיחה עצובה וזה ביטוי נוסף לטירוף המערכות ",  הוא אמר . " כיצד השר יוכל לייצר תהליכי עבודה ,  כאשר אין לו סמכות מול משרדי הממשלה .  אין לי ספק שהוא יחוש בעיקר תסכול מחוסר היכולת לעשות משהו והוא יסיים בכישלון ,  כי אי אפשר להצליח בתפקיד כזה ללא סמכויות ". 
השר לשיפור השירות לאזרח ,  מיכאל איתן ,  מסר בתגובה כי , " ראש הממשלה בנימין נתניהו הטיל עלי את התפקיד .  גם הוא וגם אני יודעים שאין בו תוכן כרגע .  מיד לאחר השבעתי ,  פתחתי בסדרת פגישות והתייעצויות על מנת ליצוק בו תוכן ,  ובתוך מספר שבועות אגיש לראש הממשלה הצעה בנדון .  אני מקווה שאני אוכיח שגם מכלום אפשר לעשות הרבה ". 
הגורם המדיני קבל גם על הגדלת המטבחון המצומצם משלושה שרים לחמישה עד שמונה .  לדבריו , " הגדלת המטבחון מנטרלת את היכולת של הגוף הזה לקבל החלטות והופך אותו ללא רלבנטי ,  משום שהיתרון הגדול בגוף הזה הוא במספר מצומצם של חברים ". 
גורמים בכירים בליכוד מסרו בתגובה כי  " אנשים פוליטיים מקדימה התחפשו לגורמים מדיניים .  הביקורת נובעת מסיבה אחת ויחידה - שהם לא הצטרפו לממשלה בראשות נתניהו בגלל דרישתה של לבני לרוטציה .  ההרכב הרחב של הממשלה נובע משיטת הממשל ומתוצאות הבחירות ,  אולם בכדי להשיג אחדות ויציבות שכל אחד מהם הוא ערך בפני עצמו היה צורך בממשלה רחבה .  חשיבות האחדות והיציבות עולה במקרה זה על שיקולים אחרים .  יש לזכור שבממשלת שרון הראשונה היו 43 ממלאי תפקידים לעומת 37 בממשלת נתניהו  ( הכוונה לשרים וסגני השרים  פ"ו )  ".  

" שר בלי תיק - פיקציה ובזבוז משווע "
 גורם מדיני בכיר מותח ביקורת חריפה על הממשלה הרחבה : " שרים בלי תיק יותר מפריעים מעוזרים ".  השר לשיפור השירות לאזרח : " גם נתניהו וגם אני יודעים שבתפקיד אין תוכן ".  הליכוד : " ההרכב נובע מתוצאות הבחירות "
 
