פרס : " אבו מאזן פרטנר לשלום ";  נתניהו : " הוא סרבן "
 בעקבות ראיונו של יו"ר הרשות לערוץ 2 ,  בו ויתר על זכות השיבה וקרא לחידוש המו"מ ,  שיבח אותו הנשיא פרס : " דעות אמיצות ".  בלשכת נתניהו תקפו : " אין קשר בין דבריו לבין מעשיו "
 דבריו של יו"ר הרשות הפלסטינית זוכים לתגובות מעורבות בירושלים :  עם צאת השבת ,  פרסם נשיא המדינה שמעון פרס הודעה ,  בה שיבח את אבו מאזן על דבריו אמש  ( שישי )  בראיון לערוץ 2 ,  בו קרא לחידוש המשא ומתן והביע ויתור בפועל על זכות השיבה .  לדברי פרס ,  אבו מאזן  " מוכיח בדבריו ובמעשיו כי יש לישראל פרטנר אמיתי לשלום ".  מנגד ,  בלשכת ראש הממשלה ,  בנימין נתניהו ,  הבהירו כי  " אין קשר בין דבריו של אבו מאזן לבין מעשיו בפועל ".  
בהודעה שפרסמה לשכת נתניהו נמסר בתגובה לקריאת אבו מאזן לחידוש המשא ומתן כי  " הצעתו של ראש הממשלה להיפגש עם אבו מאזן ,  ללא תנאים מוקדמים ,  עומדת בעינה ",  אולם הודגש כי אבו מאזן היה ונותר  " סרבן השלום ":   " אבו מאזן מסרב זה ארבע שנים לחדש את המשא ומתן עם ישראל ,  זאת למרות שורת צעדים שביצע ראש הממשלה במטרה לחדש את המשא ומתן ,  דוגמת הקפאה חסרת תקדים של הבנייה ביהודה ושומרון .  בנוסף ,  מסרב אבו מאזן לדון בסידורי הביטחון הנדרשים להגנה על אזרחי ישראל ",  נמסר מלשכת נתניהו .
 כאמור ,  על רקע שוליותו היחסית של הנושא המדיני בקמפיין הבחירות בישראל ,  העניק אתמול אבו מאזן ראיון לכתב ערוץ 2 אודי סגל ,  בו קרא לישראל לשוב לשולחן המשא ומתן ולהחזיר את הנושא לסדר היום הפוליטי בישראל . " זה הנושא שיכריע את גורל ילדיכם .  אני האחרון שאיתו תוכלו לעשות הסכם ",  אמר .  אבו מאזן הצהיר לעיני המצלמות כי למרות שהוא פליט מצפת ,  כהגדרתו - אין ברצונו לשוב לחיות שם . " עבורי ,  פלסטין זו מדינה בגבולות 67' - לצידה של מדינת ישראל ",  אמר יו"ר הרשות ,  וספג ביקורת קשה מצד החמאס על מה שהתפרש כוויתור דה פקטו על זכות השיבה הפלסטינית .  
בעוד בסביבת נתניהו תקפו את אבו מאזן על הדברים ,  מיהר הנשיא פרס לשבח את הצהרותיו . " אבו מאזן שולל טרור ,  ומתחייב כי תחת הנהגתו הוא לא יאפשר לפרוץ אינתיפאדה שלישית אלימה .  הוא מבין היטב כי פתרון בעיית הפליטים הפלסטינים לא יהיה בשטחה של ישראל ולא יפגע באופייה של ישראל ,  ומושיט יד לישראל כדי לחדש את תהליך השלום ",  אמר פרס . " אלו הם דברים כבדי משקל .  על כולנו להתייחס אליהם במלוא הרצינות ".  
לדברי פרס , " מדובר בהצהרה פומבית אמיצה וחשובה במסגרתה מבהיר יו"ר הרשות הפלסטינית כי שאיפתו למדינה תתקיים רק בשטחי הגדה ורצועת עזה ,  ולא בשטחי מדינת ישראל ".  פרס ,  שבשבוע האחרון קיבל מספר קריאות מבכירים במערכת הפוליטית להתמודד בבחירות 2013 ,  אמר כי דבריו של אבו מאזן  " עומדים בקנה אחד עם עמדת ישראל ועם עמדתו של רוב ברור בעם ,  התומך בפתרון של שתי מדינות לאום לשני עמים ".  כמו כן ,  הדגיש פרס כי  " ישראל היא מדינה שוחרת שלום ,  וככזו עליה להושיט יד אמיצה של שלום למנהיג כמו אבו מאזן - כי איתו ועם הדעות האמיצות שהשמיע יש תקווה אמיתית לשלום ". 
גם יו"ר תנועת מרצ ,  זהבה גלאון ,  שיבחה את דבריו של אבו מאזן  ואף הוסיפה כי מרצ תומכת בהכרה של האו"ם ברשות הפלסטינית כמדינה לפני הגעה להסדר עם ישראל . " הריאיון הזכיר לכולנו שלא משנה כמה המפלגות יתעלמו מהסוגייה המדינית ,  היא תמיד שם ",  אמרה גלאון , " בלי פתרון מדיני מיידי ישראל עלולה למצוא את עצמה במציאות מסוכנת של אפרטהייד ומדינה דו לאומית .  אבו מאזן הוכיח שוב שהוא מנהיג מתון ופרטנר למשא ומתן ".  לדבריה , " התחרות בבחירות האלה על מי יותר ימני מליברמן מחלישה את האפשרות למשא ומתן ומחזקת את הקיצוניים בצד הפלסטיני ".  
לקריאה נוספתדו"חות יומיים ואין חופשות :  הפלסטינים מעלים הילוך באו"םבכיר פלסטיני :  אחרי האו"ם ,  נתבע את ישראל על פשעיה"הכרה באו"ם ,  והמו"מ יחודש גם בלי הקפאת בנייה "
 בהכנת הידיעה השתתפה מיכל רשף
לפניות לכתבת טל שלו :  tal_sh@walla.net.il 

פרס : " אבו מאזן פרטנר לשלום ";  נתניהו : " הוא סרבן "
 בעקבות ראיונו של יו"ר הרשות לערוץ 2 ,  בו ויתר על זכות השיבה וקרא לחידוש המו"מ ,  שיבח אותו הנשיא פרס : " דעות אמיצות ".  בלשכת נתניהו תקפו : " אין קשר בין דבריו לבין מעשיו "
 
