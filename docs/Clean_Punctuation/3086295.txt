החרדים מתייצבים לצד נתניהו : " מחפשים סיבות להוריד אותך "
 ראשי המפלגות הנחשבות לשותפות בכירות בקואליציה ,  העניקו רוח גבית לראש הממשלה בצל החקירות המתנהלות נגדו . " אנחנו מצדיעים לך ",  אמר יו"ר ועדת הכספים משה גפני מיהדות התורה .  נתניהו : " מתגברים יחד על הבעיות בשותפות אמיתית "
 על רקע החקירות המתנהלות נגדו והמגעים לחתימת הסדר עד מדינה עם ראש הסגל לשעבר ארי הרו ,  ראשי המפלגות החרדיות ,  ש"ס ויהדות התורה ,  התייצבו היום  ( חמישי )  לצדו של ראש הממשלה בנימין נתניהו והעניקו לו רוח גבית .  נתניהו השתתף באירוע לחנוכת שכונה חדשה  ( גבעה C )  בביתר עילית ,  שם אמרו נציגי המפלגות דברי תמיכה בראש הממשלה . 
" במשך שנתיים וחצי הקואליציה עושה כל הזמן ,  ויש כאלה שזה לצנינים בעיניהם ולא מפסיקים לנסות להוריד אותך ",  פנה יו"ר ועדת הכספים משה גפני  ( יהדות התורה )  בנאומו לנתניהו . " זה כל כך בולט שמחפשים סיבות מתחת לאדמה כדי להוריד אותך ,  ולא בבחירות  כי הם לא יצליחו .  אנחנו מצדיעים לך ".  
לקריאה נוספת:היועמ"ש על הפיכת הרו לעד מדינה :  מתקדמים ועובדים עם המשטרהשומר הסף והמושך בחוטים :  מה עושה ראש הסגל בלשכת ראש הממשלהבדרך להפיכתו לעד מדינה : " ארי הרו ימסור מידע גם בתיק הצוללות "  
גפני הוסיף בציניות : " אני מתחייב שאחרי עידן ביבי ,  כשהחרדים יעלו לשלטון ,  לא נקפח את החילונים .  לכל מי שאזרח במדינה צריך לקבל את מלוא הזכויות .  אנחנו עושים את זה היום ,  נעשה את זה גם בעתיד ". 
נתניהו עצמו שגם רואה במפלגות החרדיות שותפות מובילות בקואליציה ,  הרעיף שבחים על נציגיהן ואמר כי הוא רוכש כבוד עמוק לציבור החרדי . " חשוב לי שהציבור החרדי לא יקופח ",  אמר ראש הממשלה . " יש לנו עם הנציגים רוח טובה .  אנחנו מתגברים יחד על הבעיות בשותפות אמיתית .  לא בהתנגחויות ".  
במהלך דבריו הצהיר ראש הממשלה כי הוא פועל למצוא פתרון עבור תושבי נתיב האבות שלפי פסיקת בג"ץ ,  17 מבתיהם יהרסו . " אנחנו פועלים במרץ לטובת ההתיישבות בכל חלקי הארץ ",  אמר נתניהו . " ראש הסגל שלי יואב הורביץ היה הבוקר לא רחוק מכאן בנתיב האבות יחד עם ראשי המועצה והתושבים כדי לנסות למזער נזקים במסגרת החוק ".  
נתניהו גם התייחס להפסקת העבודות לבניית היישוב החדש עבור תושבי עמונה וטען כי הוא פועל לחדשן יחד עם כל הגורמים הרלוונטיים . " כינסנו אתמול את כולם כדי להביא בהקדם לחידוש העבודות החדש עבור תושבי עמונה  כי מגיע להם בית ",  הסביר ראש הממשלה . " אין ממשלה שעושה יותר לטובת ההתיישבות בארץ ישראל ".  
ראשי ש"ס ויהדות התורה לא מרבים להתייחס פומבית לחקירות שמתנהלות זה חודשים ארוכים נגד ראש הממשלה .  כשהם נשאלים בנושא ומבקשים להביע את דעתם ,  הם מעניקים לו גיבוי נחרץ .
 מוקדם יותר היום התייחס היועץ המשפטי לממשלה אביחי מנדלבליט בפעם הראשונה למגעים לחתימת הסכם עד מדינה עם הרו : " אנחנו מתקדמים ועובדים בשיתוף פעולה עם המשטרה .  תנו לנו לעבוד בשקט ולהגיע לחקר האמת ".  מנדלבליט אמר את הדברים בכניסה לטקס הפרישה של השופט סלים ג'ובראן .
 בימים האחרונים מסר הרו לחוקרי המשטרה עדות בראשי פרקים ,  שמטרתה להציג את המידע שהוא יכול לספק כעד מדינה ,  במסגרת חקירות תיקים 1000 ו-2000 - המוכרות כפרשת המתנות ופרשת נתניהו-מוזס שבהן מעורב ראש הממשלה .  העדות נועדה לקדם את המגעים בינו לבין המשטרה והפרקליטות ,  והיא מהווה תנאי בסיסי לחתימה על ההסכם .  אתמול דווח בערוצי הטלוויזיה כי הרו ימסור מידע גם על פרשת הצוללות .  

החרדים מתייצבים לצד נתניהו : " מחפשים סיבות להוריד אותך "
 ראשי המפלגות הנחשבות לשותפות בכירות בקואליציה ,  העניקו רוח גבית לראש הממשלה בצל החקירות המתנהלות נגדו . " אנחנו מצדיעים לך ",  אמר יו"ר ועדת הכספים משה גפני מיהדות התורה .  נתניהו : " מתגברים יחד על הבעיות בשותפות אמיתית "
 
