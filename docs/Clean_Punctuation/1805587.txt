רה"מ בהצגת הנשק שנלכד : " לשבור ציר הטרור "
 יממה לאחר לכידת הספינה  " ויקטוריה "  שנשאה אמצעי לחימה לחמאס ,  סיירו בנמל אשדוד רה"מ ,  שר הביטחון והרמטכ"ל .  נתניהו : " זו הוכחה שחובתנו לעצור ספינות ולפרוק אותן מנשקן "
  ( צילום :  שי מכלוף ,  רויטרס .  עריכה :  רן צימט .  קריינות :  אביב אברמוביץ' ) 
ראש הממשלה בנימין נתניהו ,  שר הביטחון אהוד ברק והרמטכ"ל בני גנץ סקרו בצהריים  ( רביעי )  בנמל אשדוד את אמצעי הלחימה שנלכדו אתמול על ידי צה"ל על הספינה  " ויקטוריה "  שנעצרה לאחר שהתעורר החשד כי היא נושאת נשק לחמאס ברצועה .  ראש הממשלה אמר במהלך הסיור כי על ישראל מוטלת החובה להמשיך לעצור ספינות המובילות אמצעי לחימה בים התיכון בכדי  " לשבור את ציר הטרור ,  לשמור על הביטחון ולתת סיכוי לשלום ". 
נתניהו הסביר כי מדובר בנשק קטלני המועבר דרך הים מאירן שמטרתו הייתה פגיעה באזרחי ישראל ,  וכי מאמצי טהרן לספק נשק לחיזבאללה וחמאס נמשכים . " אני אומר היום לכל אלה שתקפו וביקרו את ישראל שיצרה מצב בו תוכל לבדוק ספינות שיעדן לעזה - התשובה ניתנת פה באשדוד מדוע חובתנו לעצור ספינות אלה ולפרוק אותך מנשקן ". 
גם שר הביטחון התייחס ללכידת הספינה ולנשק משנה המאזן שנתפס על סיפונה . " הטיל 704 שנתפס על האנייה יכול היה לשנות את אופי הפעולות סביב רצועת עזה ולהשפיע על שדות הגז ומתקן הצינור של קו אשקלון אילת ",  אמר ברק .  הוא התייחס אף לדיווחים לפיהם טורקיה סיכלה משלוח נשק אווירי בין אירן לסוריה ואמר כי  " צריך לקוות שיבדקו ויטפלו באירוע הזה כמו שצריך בכדי להפסיק התגבור ההדדי של טרור והעצמאות יפסק ".  
" צריך להמשיך לפעול קרוב ורחוק גלוי ולא גלוי על מנת למנוע את הברחות האמל"ח ",  הוסיף הרמטכ"ל , " המלחמה הזאת נמשכת כל הזמן ואנו פשוט צריכים להמשיך לעבוד ".  מפקד חיל הים ,  אלוף אליעזר  ( צ'יני )  מרום התייחס אף הוא לסוג אמצעי הלחימה שנלכדו ואמר כי  " זה אומנם לא דומה לאמל"ח שנמצא על ה"פרנקופ "  אך יש פה אמצעי לחימה שונים מכל מה שראינו עד היום .  נמשיך לפעול בנחישות על מנת שהברחות מהסוג הזה לא יצלחו בעתיד ". 
ספינת הנשק  " ויקטוריה ",  שנתפסה על ידי לוחמי חיל הים בדרכה למצרים ויועדה לעזה ,  עגנה הלילה בנמל אשדוד .  כוחות צה"ל יערכו בדיקה יסודית לספינה ולתכולתה ,  ובהמשך היא תוצג לתקשורת .  אמש חשף צה"ל נתונים חדשים על אמצעי הלחימה שנמצאו על כלי השיט :  בין השאר ,  אותרו בספינה מספר טילי חוף-ים סיניים מדגם C-704 בעלי יכולות מתקדמות ,  ולצדם נמצאה חוברת הפעלה בפרסית ,  שלטענת צה"ל סיפקה הוכחה לכך שאירן עמדה מאחורי משלוח שלוח אמצעי הלחימה .  בנוסף ,  על הספינה אותרה כמות גדולה של פצצות מרגמה ,  בקוטר של 60 ו-120 מ"מ .
 
רה"מ בהצגת הנשק שנלכד : " לשבור ציר הטרור "
 יממה לאחר לכידת הספינה  " ויקטוריה "  שנשאה אמצעי לחימה לחמאס ,  סיירו בנמל אשדוד רה"מ ,  שר הביטחון והרמטכ"ל .  נתניהו : " זו הוכחה שחובתנו לעצור ספינות ולפרוק אותן מנשקן "
 
