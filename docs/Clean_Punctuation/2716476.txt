ספין ?  הפלסטינים : " נתניהו הציע לא לפנות מתנחלים "
 בראיון שהעניק מקורבו של אבו מאזן ,  יאסר עבד רבו ,  עוד לפני דברי ראש הממשלה כי  " לא יפונה אף מתנחל ",  הוא הבהיר כי לא מדובר ב"ספין ",  וכי הדברים נדונו בחדרי המשא ומתן
יאסר עבד רבו ,  מבכירי הרשות הפלסטינית ומקורב ליו"ר הרשות אבו מאזן ,  חשף בשבוע שעבר ,  כי ישראל אכן הציעה במסגרת שיחות המשא ומתן המדיני להשאיר מתנחלים בשטח המדינה הפלסטינית העתידית ,  וכי לא מדובר ב"ספין "  מבית מדרשו של ראש הממשלה ,  בנימין נתניהו .  הראיון עם עבד רבו פורסם עוד לפני מסיבת העיתונאים בדאבוס שבשוויץ ,  בה הצהיר ראש הממשלה על רצונו  " לא לפנות אף מתנחל ".  
עבד רבו התראיין בתחילת השבוע שעבר למגזין הפלסטיני  " אלטריק "   ( הדרך )  המזוהה עם ארגוני השלום ברשות הפלסטינית .  בראיון הוא תיאר כיצד תיראה ההצעה שמגבש בימים אלה שר החוץ האמריקני ,  ג'ון קרי .  רוב הפרטים שמסר בראיון היו ידועים ,  אך בנושא ההתנחלויות שמחוץ לגושי ההתיישבות ,  סיפר עבד רבו כי ישראל ביקשה להשאיר אותן במקומן ,  והציעה מספר אפשרויות לשם כך - בהן רכישת או חכירת אדמותיהן מהרשות הפלסטינית .  
עוד על סערת אי-פינוי המתנחלים:נתניהו הציע לקרי :  כך נשאיר מתנחלים בבתיהםנתניהו קיווה לשמוע  " לא "  מאבו מאזן - ואז בנט קפץ / פרשנותבנט תוקף : " מתנחלים יחיו בפלסטין ?  אובדן עשתונות ערכי "  
מדברי עבד רבו עולה בבירור שישראל אכן הציעה לפלסטינים במסגרת המשא ומתן המתנהל בחודשים האחרונים להשאיר התנחלויות רבות בשטח המדינה הפלסטינית העתידית .  עבד רבו אמר בראיון באופן מפורש כי גושי ההתנחלויות הגדולים יסופחו לישראל ,  ושאר ההתנחלויות יישארו במקומן בשטחה של פלסטין העתידית .  כפי שדווח בתחילת השבוע בוואלה !  חדשות ,  את ההצעות הללו העבירו לפלסטינים אנשי צוותו של ג'ון קרי למשא ומתן ,  בראשות השליח המדיני מרטין אינדיק .  
דבריו של עבד רבו מציבים סימני שאלה לגבי  " מלחמת הספינים "  שמתנהלת בימים האחרונים בין לשכת נתניהו לבין שר הכלכלה ,  נפתלי בנט ,  סביב הצעתו של ראש הממשלה להשאיר מתנחלים בשטח המדינה הפלסטינית ,  אשר פורסמה לראשונה בוואלה !  חדשות .  גורמים בלשכתו של נתניהו הציגו את ההצעה הזו כמהלך טקטי בלבד שנועד  " לחשוף את סרבנות השלום הפלסטינית ",  והביעו זעם על השר בנט ,  שהגיב לדברים במתקפה קשה וחסרת תקדים על ראש הממשלה .  
אולם ,  גורם המעורה בפרטי המשא ומתן אמר היום  ( רביעי )  לוואלה !  חדשות כי נתניהו העלה את חוסר רצונו לפנות התנחלויות - גם מחוץ לגושים - מיד עם חידוש המשא ומתן בחודש יולי .  הגורם ציין כי כשבוע בלבד לאחר חידוש המשא ומתן ,  אמר אבו מאזן בראיונות לתקשורת כי בשטח המדינה הפלסטינית  " לא יישאר אף ישראלי ",  אמירה שהתפרשה כגזענית וגררה ביקורת רבה בישראל ובעולם .  הגורם אמר כי אבו מאזן  " לא סתם אמר את הדברים "  כבר במועד חידוש השיחות .  
הדברים הללו אינם סותרים לחלוטין את הטענה שנתניהו בסך הכול ניסה להערים על אבו מאזן ולצייר אותו כסרבן שלום ,  טענה אותה השמיעו לכל אורך הימים האחרונים גורמים בלשכתו של נתניהו .  אלא שאם כל המהלך של נתניהו היה טקטי לחלוטין ,  עשוי להשתמע מכך שישראל הטעתה לא רק את אבו מאזן ,  אלא גם את האמריקנים שהעבירו את המסרים הללו לרמאללה .  
לפניות לכתב אמיר תיבון :  amir.tibon@walla.co.il 

ספין ?  הפלסטינים : " נתניהו הציע לא לפנות מתנחלים "
 בראיון שהעניק מקורבו של אבו מאזן ,  יאסר עבד רבו ,  עוד לפני דברי ראש הממשלה כי  " לא יפונה אף מתנחל ",  הוא הבהיר כי לא מדובר ב"ספין ",  וכי הדברים נדונו בחדרי המשא ומתן

