מנדלבליט על מעבר לחקירה : " צריך להיות זהירים כשמדובר בראש ממשלה "
 בצל הבדיקה שמקיים מנדלבליט בעניינו של ראש הממשלה אמר כי  " ברגע שעולה חשד סביר לביצוע עבירה זה מחייב אותי לעבור לחקירה ".  היועץ ,  שהעביר בוועדת חוקה סקירה על עבודתו ,  סירב לומר אם בני משפחת נתניהו ייחקרו במסגרת התיק
היועץ המשפטי לממשלה אביחי מנדלבליט אמר היום  ( שני )  כי  " כשיש חומר מודיעיני שמגיע ,  אני נחשף אליו בדרך כלל על ידי המשטרה ,  ואם עולה חשד סביר לביצוע עבירה זה מחייב אותי לעבור לחקירה ".  מנדלבליט ,  שהעביר סקירה בוועדת חוק חוקה ומשפט ,  הוסיף כי  " אם הדברים לא מקימים שום חשד - אז זה נגנז או יוחזק בצד וימתין לעיבוי המידע .  במצב יותר מורכב - כשהמידע אינו מראה חשד סביר לביצוע עבירה ,  אבל אני לא יכול לעזוב את זה ,  אז אני חייב לעשות פעולות אקטיביות של הגוף החוקר ".  
הוא הוסיף כי בנוגע למעבר מבדיקה לחקירה : " אנו צריכים להיות מאוד זהירים יש לכך השלכות כבדות משקל כשמדובר בשר או בראש הממשלה .  בעיניי ,  חשד סביר הוא המבחן ".  מנדלבליט ציין כי  " כל מי שמצפה שמישהו יוזמן בחקירה כזו או אחרת לפי לוח זמנים כלשהו זה לא יקרה .  מה שיקרה זה שאני אעבוד הכי מקצועי והכי נכון .  יחד עם זאת ,  אני מנסה לעבוד הכי מהר בתיקים הכי רגישים שמגיעים אליי - במקרים של שרים וחברי כנסת ".  
לפני שבוע הודיע היועץ המשפטי לממשלה כי הורה לקיים בדיקה בעניינו של ראש הממשלה בנימין נתניהו .  בהודעה נכתב כי  " בעקבות מידע שהתקבל בעניינים הנוגעים בין היתר לראש הממשלה ,  ושהוצג בפני היועץ המשפטי לממשלה על ידי אגף החקירות והמודיעין של המשטרה ,  קיים היועץ מספר דיונים בהשתתפות פרקליט המדינה ,  גורמים בכירים נוספים במשרד המשפטים ואגף החקירות והמודיעין במשטרה .  בסיומם החליט היועץ המשפטי לממשלה להורות על קיום בדיקה בנושא ". 
עוד בוואלה !  NEWS :" אין כרגע די חומר לפתיחה בחקירה באזהרה של ראש הממשלה"אחרי 14 שעות חקירה :  ראש הסגל לשעבר בלשכת ראש הממשלה נשלח למעצר ביתנדחה הדיון ב"חוק ההסדרה "  בוועדת השרים ;  מנדלבליט : " לא חוקתי "  
בתחילת החודש פורסם בערוץ 10 כי המשטרה בודקת חשד שלפיו ראש הממשלה מעורב לכאורה בפרשת הלבנת הון .  עוד נטען כי גורם בכיר מתחום המשפט מעורב גם הוא בפרשה .  גורם המקורב לנתניהו אמר לערוץ 10 כי  " נתניהו לא עבר שום עבירה פלילית ,  הכל עניינים פוליטיים ".  גם בלשכת ראש הממשלה הכחישו את הדברים בתגובה לערוץ 10 .
 בשבועות האחרונים פורסמו טענות כי מתנהלת חקירה נגד נתניהו שעוסקת בתרומות שקיבל לכאורה מאנשי עסקים בזמן כהונתו הנוכחית כראש הממשלה ,  שהחלה לפני כשבע שנים .  במהלך ביקורו באפריקה הכחיש נתניהו את הפרסומים על אודות החקירה .  הוא טען כי מדובר ב"שטויות גמורות ",  והוסיף : " בכל פעם שאני בביקור היסטורי בחו"ל ממחזרים את הסיפורים האלה ".  דבריו נאמרו במהלך טיסה מאוגנדה לקניה ,  בשיחה עם כתבים המלווים את ביקורו .  בסוף השבוע האחרון פורסם בערוץ 2 כי לאחר חקירתו של ראש הסגל לשעבר ארי הרו ,  שנעשתה ביום חמישי האחרון ,  ייתכן שנתניהו ובני משפחתו ייחקרו באזהרה .  
מנדלבליט סירב להתייחס ישירות לבדיקה בעניין ראש הממשלה ואמר : " יש זכות לציבור לדעת אבל יש חובה לבדוק כמו שצריך .  כל דבר שייכנס לתוך עולם התוכן יעשה נזק .  זה יגרום נזק מהותי ואני לא מתכוון לעסוק בזה .  זה חלק מהמקצועיות .  צריך לאזן בין זכות הציבור לדעת לנזק .  כשאחליט שאין נזק ,  הדברים יצאו לידיעת הציבור .  רב-סרן שמועתי עובד שעות נוספות ,  ולכן בהודעה אמרתי שתקחו בערבון מוגבל את כל השמועות .  המצב כרגע לגבי ראש הממשלה הוא בדיקה ".  מנדלבליט סירב להשיב אם הבדיקה כוללת גם את בני משפחתו של ראש הממשלה .  
מנדלבליט הוסיף בסקירתו כי הוא לא מרבה להגיע לישיבות ממשלה . " אני לא מגיע לפורומים השונים ,  אני לא אהסס להגיע אם יש צורך ,  אבל יש ייעוץ משפטי שוטף לממשלה .  הסיבה העיקרית מלבד זה שיש לי הרבה עבודה זה בגלל התואר הכפול ",  אמר בהתייחס לתפקידו כיועץ משפטי והתובע הכללי . " יש יתרונות בהפרדה ,  מרבית המדינות בעולם נוקטות בהפרדה ,  זה קל יותר .  הקושי הגדול הוא ששלטון החוק עלול להיחלש .  שלטון החזק הרבה יותר חזק ויציב כשיש לך מלמעלה ראייה קוהרנטית ". 
היועץ המשפטי לממשלה התייחס גם לפרשת הרב אייל קרים ,  המיועד לתפקיד הרב הראשי הצבאי ,  ולהתבטאויותיו נגד הומואים . "  כל דברי ההסתה ,  ההתבטאויות הלא ראויות ,  והתמונות הלא ראויות ,  הם רעים .  כל נושא חופש הביטוי צריך להיות נורא זהיר .  יש החלטות בדרג הפיקודי ומישהו שאחראי למנות אותו .  אני בטח לא אוהב את ההתבטאויות שלו ואידרש לכך ",  אמר .
 בשלב המענה לשאלות ח"כים ,  נשאל מנדלבליט על שיחת הטלפון שקיים נתניהו עם משפחתו של החייל אלאור אזריה ,  המואשם בהריגת מחבל מנוטרל . " לא אכנס למקומות של ביקורת פוליטית ",  אמר היועץ . " הוא לא התערב בהליך המשפטי ולא בא ואמר 'אל תנהלו את ההליך ,  ההליך הזה פסול' .  בכמה הזדמנויות ,  בפורומים שונים ,  הבעתי אמון מלא בפרקליטות הצבאית .  היא לא חלשה ,  אלא חזקה מאוד ולא נחלשה גם ".  

מנדלבליט על מעבר לחקירה : " צריך להיות זהירים כשמדובר בראש ממשלה "
 בצל הבדיקה שמקיים מנדלבליט בעניינו של ראש הממשלה אמר כי  " ברגע שעולה חשד סביר לביצוע עבירה זה מחייב אותי לעבור לחקירה ".  היועץ ,  שהעביר בוועדת חוקה סקירה על עבודתו ,  סירב לומר אם בני משפחת נתניהו ייחקרו במסגרת התיק

