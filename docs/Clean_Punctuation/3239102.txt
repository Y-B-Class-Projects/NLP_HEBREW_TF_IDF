שימוע באמצע המגעים הקואליציוניים :  הלו"ז המשפטי שמצפה לנתניהו
אחרי שהכנסת אישרה אתמול את פיזורה ,  ראש הממשלה עשוי לבקש שוב לדחות את השימוע בתיקים העומדים נגדו ,  כשהבחירות שיתקיימו בספטמבר יעמדו במרכז נימוקיו .  עם זאת ,  גורמים משפטיים סבורים כי היועמ"ש צפוי להתנגד לבקשה על בסיס הנחייה קודמת מ-2005
הליך שימוע בזמן מגעים בין מפלגות להרכבת הממשלה - זהו עיקרו של לוח הזמנים הצפוי לראש הממשלה בנימין נתניהו ,  אם ינצח שוב בבחירות עליהן הוכרז אתמול  ( רביעי )  .  זאת ,  מאחר שההערכה היא כי הבחירות ייערכו ב-17 בספטמבר ,  בעוד השימוע לראש הממשלה קבוע כרגע ב-2-3 באוקטובר .
 נתניהו עשוי לבקש מהיועץ המשפטי לממשלה ,  אביחי מנדלבליט ,  לדחות שוב את השימוע בשלושת תיקיו ,  אלא שהפעם הבחירות יהיו במוקד הנימוקים לבקשה .  עם זאת ,  גורמים משפטיים העריכו כי היועץ נוטה לדחות בקשה כזו .  הנחיית היועץ המשפטי לממשלה משנת 2005 היא שקובעת את הכלל בעניין . " ככלל ,  אין מקום להשהות טיפול בתיקים נגד נבחרי ציבורי או מועמדים ,  שהגיעו לאחר חקירה לפרקליטות או לתביעה המשטרתית לצורך החלטה אם להגיש כתב אישום ",  נכתב .
 הולכים לבחירות - סיקור מיוחד בוואלה !  NEWS:ליברמן : " האיש מקיסריה מאשים את האיש מנוקדים שהוא שמאלני"74 נתינים של נתניהו :  תיאטרון האבסורד של הפוליטיקה הישראלית 
המשמעות של הותרת מועד השימוע על קנו היא כי אם נתניהו ייבחר שוב ,  וינסה לחלץ עצמו מההליך המשפטי באמצעות שינוי חוק החסינות או חקיקת פסקת התגברות רחבה שתמנע מבג"ץ פסילת החלטה להעניק לנתניהו חסינות גם לפי החוק הקיים ,  לא יהיה לו זמן רב לעשות זאת .  ניתן להניח שהיועמ"ש ופרקליט המדינה שי ניצן יעשו כל מאמץ להגיע להחלטה סופית בתיקים לפני סיום כהונתו של האחרון ,  שמתוכננת לדצמבר .  
אם אכן נתניהו יבקש לדחות שוב את השימוע ,  זו תהיה עוד חוליה בשרשרת הבקשות שהגיש כדי לעכב את ההליך .  לאחר הקדמת הבחירות לכנסת ה-21 ,  ביקשו פרקליטי ראש הממשלה ממנדלבליט שלא לפרסם את החלטתו - כלומר ,  את הזימון לשימוע - לפני הבחירות .  מנדלבליט דחה את הבקשה .  לאחר מכן ביקשו סנגורי נתניהו כי חומרי החקירה יועברו לחשודים בתיקים רק לאחר הבחירות ,  מתוך חשש שמרגע שיצאו מידי הפרקליטות ,  גדול הסיכוי כי יודלפו לציבור - מה שעלול להשפיע על הבוחרים .  
מנדלבליט נעתר לבקשה ,  וחומרי החקירה הועמדו לרשות הסנגורים רק למחרת הבחירות ,  ב-10 באפריל .  עם פרסום החלטתו הודיע מנדלבליט כי השימוע לראש שממשלה ייערך בתחילת יולי .  
במשך תקופה ארוכה נמנעו סנגוריו של ראש הממשלה מלאסוף את חומרי החקירה ,  משום שנתניהו לא הסדיר מולם את תשלום שכר הטרחה שלהם .  עוד בטרם אספו את חומרי החקירה ביקשו הסנגורים לדחות את השימוע ,  בטענה שהיקף החומרים וסד הזמנים לא יאפשר להם להיערך כראוי .  עוד הם טענו כי חשודים אחרים בתיקים בהיקף דומה קיבלו זמני היערכות ארוכים יותר .  מנדלבליט סירב לדון בבקשות כל עוד חומרי החקירה לא ייאספו .
 לפני כשבועיים הגיע נתניהו להסדר בנוגע לשכר הטרחה עם אחד מסנגוריו ,  עו"ד עמית חדד ,  שאסף את חומרי החקירה וביקש ממנדלבליט לדחות את השימוע בשנה שלמה .  מנדלבליט הסכים לבסוף לדחות את השימוע בשלושה חודשים בלבד- וכך נקבע המועד לתחילת אוקטובר .  

שימוע באמצע המגעים הקואליציוניים :  הלו"ז המשפטי שמצפה לנתניהו
אחרי שהכנסת אישרה אתמול את פיזורה ,  ראש הממשלה עשוי לבקש שוב לדחות את השימוע בתיקים העומדים נגדו ,  כשהבחירות שיתקיימו בספטמבר יעמדו במרכז נימוקיו .  עם זאת ,  גורמים משפטיים סבורים כי היועמ"ש צפוי להתנגד לבקשה על בסיס הנחייה קודמת מ-2005

