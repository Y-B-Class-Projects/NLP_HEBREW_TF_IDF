בכנסת יש קליטה ?  נתניהו ולבני במלחמת סמסים
ראש הממשלה בנימין נתניהו כעס על יו"ר האופוזיציה ציפי לבני על ששלחה הודעות טקסט בזמן נאומו .  היא לא נשארה חייבת : " הייתי מקריאה לך ,  אבל אתה תעלב "
  ( באדיבות ערוץ הכנסת ) 
היריבות בין לבני לנתניהו יורדת לפסים אישיים ?  ראש הממשלה בנימין נתניהו תקף היום  ( רביעי )  בחריפות את סיעת קדימה בעקבות התנגדותה לחוק משאל העם .  בנאום שנשא נתניהו במליאת הכנסת ,  הוא פנה לחברי סיעת קדימה ושאל : " מה הבעיה שלכם עם החוק ?  תנו לעם להכריע בסוגיות הללו .  הן אינן יכולות להיות מוכרעות על חודו של מיצובישי או מאזדה ".  נתניהו הוסיף וקרא לעבר חברי הסיעה : " מדוע אתם מזגזגים ?  אתם הרי יזמתם את החוק .  מה קרה שאינכם סומכים על שיקול דעתו של העם ?  ".  
במהלך נאומו נזף נתניהו ביו"ר האופוזיציה על שזו שולחת הודעות אס.אם.אס במקום להקשיב דבריו ולבני ,  שעלתה לאנום אחריו ,  הטיחה בנתניהו כי הוא אינו דובר אמת .  
לאחר שנתניהו נזף בה שהיא משתמשת בטלפון הסלולרי שלה בזמן נאומו ,  השיבה לו יושבת ראש האופוזיציה כי  " זה היה נמוך ,  וזה מה שהציבור חושב על ההופעה המבישה שהייתה פה - הוא עצבני ,  הוא חלש .  אם הייתי מקריאה לך את המסרונים שקיבלתי ,  היה נותר לך רק להיעלב ",  הוסיפה .  
לבני הוסיפה אמרה כי : " דיברת על ביצועים ונתת רשימה של החלטות עוד טרם ביצוע .  מתי בפעם אחרונה אמרת אמת לציבור ?  מתי פעם אחרונה אמרת אמת לשרים שלך ?  אתמול פורסם משפט שאמרת באיזה שיחה סגורה אותו משפט  על חילופי שטחים .  אתה האדם היחיד שאני מכירה שאותו משפט פורש ע"י גורמים שונים בבית הזה הפוך לגמרי ". 
לבני הוסיפה : " אמר פעם מנהיג דגול שהוא לא יודע האם להאמין לידך הימנית או השמאלית ,  השורדים איתך בממשלה שיכללו את זה .  הם מאמינים למה שיכול להשאיר אותם בממשלה גם אם כל אחד נותן לזה פרשנות הפוכה .  תגובתך  כרגיל לא הבהירה מי פירש אותו נכון ,  אלא השאירה את העמימות .  עמימות שאינה לצרכי מו"מ אלא לצרכי הישרדות .  

בכנסת יש קליטה ?  נתניהו ולבני במלחמת סמסים
ראש הממשלה בנימין נתניהו כעס על יו"ר האופוזיציה ציפי לבני על ששלחה הודעות טקסט בזמן נאומו .  היא לא נשארה חייבת : " הייתי מקריאה לך ,  אבל אתה תעלב "
 
