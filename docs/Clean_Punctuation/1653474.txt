נתניהו : " נמשיך לבנות בי-ם ובהתנחלויות "
 רה"מ הדגיש בישיבת סיעת הליכוד כי ישראל תמשיך  " לבנות בירושלים כפי שהיה מקובל ב-42 השנים האחרונות "  והוסיף כי ההחלטה על סיום ההקפאה בתום עשרת החודשים מחייבת 
" הבנייה בירושלים תימשך בכל מקום כפי שהיה מקובל ב-42 השנים האחרונות ",  כך אמר היום  ( שני )  ראש הממשלה בנימין נתניהו בישיבת סיעת הליכוד שנערכה במשכן הכנסת .  ראש הממשלה הוסיף כי החלטת הקבינט על סיום ההקפאה בתום עשרת החודשים מחייבת .  את הדברים אמר ראש הממשלה במענה לשאלת ח"כ ציפי חוטובלי בנוגע להשלכות העימות עם ארה"ב ,  על סוגיית הקפאת הבנייה בהתנחלויות .  
מוקדם יותר בישיבת סיעת העבודה התייחס גם שר הביטחון אהוד ברק למשבר המדיני עם ארה"ב .  ברק פירט על מהלכיו להרגעת המשבר ואמר : " נפגשתי כעת בכנסת ,  עם עוזרו של השליח המיוחד מיטשל ,  פרד הוף ,  דיפלומט אמריקאי שעוסק עימנו שנים רבות בנושאים המדיניים ,  ועם השגריר האמריקאי בישראל ,  ג'יימס קאנינגהם .  שוחחתי איתם על הצעדים הנדרשים והדרכים שאפשר לפעול בהן להפגת המתיחות שנוצרה בימים האחרונים ולחידוש המו"מ עם הפלסטינים ". 
במהלך סוף השבוע הועברה בעולם ביקורת חריפה על החלטת ישראל לבנות עוד 1,600 יחידות דיור בשכונת רמת שלמה .  דיוויד אקסלרוד ,  יועצו הבכיר של נשיא ארה"ב ברק אובמה ,  הגדיר אתמול את ההחלטה כעלבון לארצות הברית והרסנית לתהליך השלום במזרח התיכון . " זה היה עלבון ,  זאת היתה פגיעה ,  אבל יותר מזה ,  זה חותר תחת המאמץ השביר של תהליך השלום במזרח התיכון  ,  אמר אקסלרוד . " זה ציער את כל מי שמקדם את הרעיון של שלום וביטחון באזור ".  אקסלרוד הוסיף כי  " נראה שההחלטה היתה צעד מחושב לחתור תחת שיחות הקירבה בין ישראל ולפלסטינים ". 

נתניהו : " נמשיך לבנות בי-ם ובהתנחלויות "
 רה"מ הדגיש בישיבת סיעת הליכוד כי ישראל תמשיך  " לבנות בירושלים כפי שהיה מקובל ב-42 השנים האחרונות "  והוסיף כי ההחלטה על סיום ההקפאה בתום עשרת החודשים מחייבת

