משבר השבת ?  נתניהו פעל לשמירה על אחדות העם
בניגוד להתלהמות ולסיסמאות ,  על ראש הממשלה לפעול באחריות ובתבונה ,  ולדעת לשמור על הקואליציה ולתמרן בין חברותיה .  דעה
מה לא היה לנו ?  כותרות פומפוזיות על  " כאוס תחבורתי ";  תמונות קורעות לב של חיילים מצטופפים  ( שאינן שונות מהמתרחש בכל יום ראשון )  ;  שידורים חיים מהתורים בשטח וראיונות עם אזרחים מבוהלים שנאלצו ,  אבוי ,  לנסוע באוטובוס במקום ברכבת .
 יום התיקונים של רכבת ישראל הביא עמו לא רק סנסציות ,  אלא גם ניצול ציני מצד גורמים באופוזיציה שמיהרו לגרוף הון פוליטי ,  בעיקר על חשבון החיילים . " כניעה לחרדים ",  הם מיהרו לצעוק להמון ,  אך המונח מוטעה מיסודו .  הממשלה לא יכולה  " להיכנע "  למגזר מסוים מאזרחיה ,  יהיה זה הערבים או האתיופים ,  החילונים או החרדים .  השרים מחויבים לממלכתיות ולייצוג כלל האוכלוסייה .  ראש הממשלה  " שייך "  לכולם ,  וככזה חובה עליו לגשר ,  לפשר ,  למתן ,  ולמנוע קיטוב .  
המפלגות החרדיות הן שחקניות מרכזיות בפוליטיקה הישראלית ,  תוך ייצוג פלח משמעותי באוכלוסייה .  אין כמעט קואליציה שהייתה מתאפשרת בבחירות האחרונות ללא השתתפותן ,  וגם לממשלת שמאל-חרדים תיאורטית לא הייתה אפשרות לפעול באופן שונה .
 בניגוד להתלהמות ולסיסמאות ,  על ראש הממשלה לפעול באחריות ובתבונה ,  ולדעת לשמור על הקואליציה ולתמרן בין חברותיה .  הוא משרת את צרכיו המגוונים של הציבור ואינו אמור להפיל את ממשלתו על זוטות או על חילוקי דעות יומיומיים .  יציבות שלטונית גם היא פועלת לטובת האזרח .
 ניסיונות הניגוח של האופוזיציה משעשעים במיוחד דווקא משום שהשמאל יזם בעבר שורה של הצעות חוק שנועדו דווקא לחזק ולעודד את המנוחה ביום שבת ,  ובמקרים רבים , " נכנעו "  ממשלות בראשותו לחרדים .
 ישראל היא מדינה יהודית ודמוקרטית ,  שבה נהנית השבת ממעמד מיוחד .  הסטטוס-קוו הוותיק שמר לאורך שנים על החברה מפני קרע ושיסוי ואיפשר חיים משותפים של דתיים וחילונים .  הוא ,  ונטיית רבים בציבור לשמירה על מסורת ביחס מסוים ,  מדגישים את צורך הממשלה לכבד את הממלכתיות ולהימנע ככל האפשר מהפעלת משאבים וכוח אדם ביום החשוב ביותר ליהודים .  מי שמבקש כעת לשנות סטטוס-קוו זה ,  פועל הפוך מניסיונות האחדות של ראש הממשלה ,  ומאיים לזרוע פילוג מסוכן בעם .
 מציאות זו ברורה לכל נבחר ציבור ,  ואפילו ב"יש עתיד "  כבר הפנימו שניתן להרכיב ממשלה רק עם המפלגות החרדיות ,  וללא פגיעה בסטטוס-קוו .  זה גם הבסיס לגילוי המפלגתי של הדת היהודית בשנה האחרונה ,  ולהתחמקות אנשיה מהתייחסות לענייני דת ומדינה ,  כולל בפרשה הנוכחית ,  שבה שתיקתו של יאיר לפיד רועמת .
 וכך ,  אם אין הבדל בין ימין לשמאל בנושא השבת ,  ואם החרדים הם חלק הכרחי בממשלה ,  הפער האידיאולוגי-פוליטי נותר רק בנושא המדיני-פלסטיני .  ההתקפה הנוכחית על ראש הממשלה היא לא יותר מהטעיה שנועדה למשוך את קולות הימין שמאלה .  לא השבת היא המטרה ,  אלא  " השלום "  בכל מחיר .
 כוונת מחנה השמאל היא לא לוותר על החרדים ,  אלא לקבל את קולות הימין כדי להקים ממשלה שגם היא תחבור לחרדים - אך בניגוד לממשלת נתניהו ,  תבצע בעיקר ויתורים מפליגים ,  הרסניים ובלתי הפיכים לפלסטינים .
 עומר דוסטרי הוא מוסמך אוניברסיטת תל אביב בתוכנית לדיפלומטיה 

משבר השבת ?  נתניהו פעל לשמירה על אחדות העם
בניגוד להתלהמות ולסיסמאות ,  על ראש הממשלה לפעול באחריות ובתבונה ,  ולדעת לשמור על הקואליציה ולתמרן בין חברותיה .  דעה

