בעקבות העתירה :  נתניהו מינה את ישראל כץ לממלא מקום שר החוץ
המינוי הוא סמלי בלבד ,  לתקופה של מעט יותר חודשיים - עד שתורכב הממשלה הבאה .  כץ יוסיף לכהן במשרדי התחבורה והמודיעין .  הוא וארדן טענו שניהם כי יש בידיהם התחייבות מנתניהו לקבל את התיק במידה ויתפנה ,  אך כץ נבחר לבסוף ,  בין היתר ברקע התחזקות של סער בפריימריז
ראש הממשלה בנימין נתניהו מינה את שר התחבורה והמודיעין ישראל כץ לשר החוץ בממשלה .  המינוי הוכרז בישיבת הממשלה שנערכת הבוקר  ( ראשון )  .  
כץ ימשיך לכהן במקביל לתיק החוץ גם כשר התחבורה והמודיעין .  המינוי הוא סמלי בלבד ,  לתקופה של מעט יותר חודשיים - עד שתורכב הממשלה הבאה .  כץ היה מעוניין לקבל את תיק החוץ מתחילת הקדנציה הקודמת ,  אך נתניהו לא חילק את התיק הבכיר .  גם כץ וגם ארדן טענו כי יש בידיהם התחייבות מנתניהו לקבל את התיק במידה ויתפנה ,  ונתניהו בחר בסופו של דבר בכץ ,  בין היתר ברקע ההתחזקות של גדעון סער בפריימריז בליכוד .  כץ נחשב ליריבו של סער בקרב על הנהגת הליכוד ביום שאחרי נתניהו ,  והמינוי לתיק החוץ עשוי לחזק אותו בזירה הזו .  
עוד בוואלה !  NEWS:פרשת הרצח בברנוער :  המשטרה בודקת עדות חדשה שמסר עברייןדוח :  אסד ביצע כ-300 מתקפות כימיות ,  רובן אחרי  " הקו האדום "  של אובמהכללי המשחק לא ישתנו :  המספרים שכחלון פספס ברפורמת המעונות 
על המינוי הוחלט בעקבות עתירה שהגישה לבג"ץ התנועה לאיכות השלטון נגד ריבוי התיקים בהם מחזיק ראש הממשלה .  נתניהו החזיק אז במקביל ,  מלבד בראשות הממשלה ,  בתיקי הביטחון ,  החוץ ,  הבריאות והקליטה ,  ובתנועה טענו כי מדובר במצב שאינו סביר באופן קיצוני .  העתירה אוחדה עם עתירה דומה שהגישה ח"כ לאה פדידה  ( המחנה הציוני )  .  כבר באמצע דצמבר הודיע נתניהו כי בכוונתו למנות שר קליטה בתוך שבוע ,  ושר חוץ בתוך חודש .  מאז מונה ח"כ יואב גלנט לשר הקליטה .  
ביום חמישי הגישה פרקליטות המדינה הגישה לבג"ץ הודעת עדכון בנושא ,  הנתמכת בתצהיר של מזכיר הממשלה ,  צחי ברוורמן ,  ובו הודיע כי בכוונתו למנות שר חוץ היום .  בעקבות העתירה נתניהו הודיע בעבר כי ימנה שר חוץ עד לסוף חודש ינואר ,  אולם הדבר לא קרה .
 השר לביטחון הפנים גלעד ארדן אמר לפני ישיבת הממשלה : " מברך את חברי השר ישראל כץ ומאחל לו הצלחה רבה .  מינויים של שרים היא החלטה של ראש הממשלה ואנחנו כמובן לא מתערבים איך הוא מחלק את המינויים והתיקים בממשלה ".  

בעקבות העתירה :  נתניהו מינה את ישראל כץ לממלא מקום שר החוץ
המינוי הוא סמלי בלבד ,  לתקופה של מעט יותר חודשיים - עד שתורכב הממשלה הבאה .  כץ יוסיף לכהן במשרדי התחבורה והמודיעין .  הוא וארדן טענו שניהם כי יש בידיהם התחייבות מנתניהו לקבל את התיק במידה ויתפנה ,  אך כץ נבחר לבסוף ,  בין היתר ברקע התחזקות של סער בפריימריז

