נתניהו גינה הגזענות בסופרלנד : " נעצור התופעה "
 ראש הממשלה התייחס בפתח ישיבת הממשלה להפרדה בין בתי ספר יהודיים וערביים בפארק השעשועים ,  וגינה גם את אירועי ה"תג מחיר "  נגד פלסטינים בשבוע שעבר ביהודה ושומרון
 ( צפו בילדי בית הספר ביפו שכניסתם לסופרלנד נאסרה )  
ראש הממשלה ,  בנימין נתניהו ,  התייחס הבוקר  ( ראשון )  לגילויי הגזענות שנחשפו בשבוע שעבר בפארק השעשועים סופרלנד בראשון לציון ,  ולשורת אירועי  " תג מחיר "  שאירעו לציון חודש לרצח בתפוח . " אני מבקש לגנות בכל תוקף שתי תופעות שהיינו עדים להם באחרונה ,  של גזענות כלפי ערבי ישראל ומעשי פורענות נגד פלסטינים ,  שלא הייתה להם שום פרובוקציה ושום הצדקה .  אנו דוחים בשאט נפש את התופעות הללו ואנו נפעל באמצעי החוק והאכיפה שעומדים לרשותנו כדי לעצור את זה ",  אמר נתניהו בפתח ישיבת הממשלה השבועית .
 בימים האחרונים קמה סערה ציבורית סביב תופעת הגזענות שהתגלתה בסופרלנד ,  לאחר שמורה מבית ספר ערבי ביפו ניסה להזמין מקום לתלמידיו בפארק השעשועים ונדחה .  חאלד שקרה ,  מחנך כיתה ז' בתיכון ל"ב אג'יאל ביפו ,  סיפר כי התקשר לסופרלנד וביקש להזמין 25 כרטיסים ,  ונענה כי הסופרלנד  " פתוח במיוחד לבתי ספר בתאריכים 19-17 ביוני ".  אולם ,  מרגע שהבינה הטלפנית שמדובר בבית ספר ערבי ,  העבירה את השיחה לטלפנית אחרת ,  אשר עדכנה אותו שאין מקומות פנויים בתאריכים האמורים .  לעומת זאת ,  כאשר התקשר שנית והזדהה כאדם בשם אייל המייצג עמותה יהודית ,  אותם התאריכים הוצעו לו .
 בעקבות פרסום המקרה ,  פנתה שרת המשפטים ,  ציפי לבני ,  ליועץ המשפטי לממשלה ,  יהודה וינשטיין ,  בבקשה להנחות את גופי התביעה והאכיפה לבדוק את הנושא . " אם העובדות נכונות ,  זהו סימפטום חמור של דמוקרטיה חולה וצריך לטפל בכל תופעה כזו בחומרה ",  אמרה השרה .  לבני אף מסרה כי בשבועות הקרובים בכוונתה להגיש חוק הקובע שאפליה היא עבירה פלילית ושיאפשר נקיטת צעדים חמורים נגד ביטויי אפליה ,  גזענות והדרה ,  בין שמדובר בנשים ,  ערבים או עולים .  
כמו כן ,  קרא ח"כ ראובן ריבלין לשר החינוך ,  שי פירון ,  להיכנס לעובי הקורה ולבדוק את הפרשה . " אם יימצא שהפרסומים נכונים ,  על שר החינוך להורות לכל מוסדות החינוך להימנע מביקור שם .  צריך לעצור את הלאומנות הפושה בנו ,  שמושפעת גם מהלכי רוח בכנסת .  אסור להקל ראש בכך ",  ציין ריבלין .  פירון ,  מצדו ,  התקשר למורה שהופלה על מנת להביע תמיכה בו . " אני מזועזע נוכח תופעות מעין אלה אשר אין להם מקום בחברה הישראלית ",  אמר השר למורה .  
במקביל ,  בשבוע שעבר אירעו ארבעה מקרים של פעולות  " תג מחיר "  ברחבי יהודה ושומרון :  במשטרה חושדים כי בכל המקרים מדובר בפעולות יזומות של פעילי ימין קיצוניים לציון יום ה-30 למותו של אביתר בורובסקי ,  תושב יצהר בן 32 שנרצח בסוף חודש אפריל בצומת תפוח על ידי מחבל פלסטיני מקלקיליה .  

נתניהו גינה הגזענות בסופרלנד : " נעצור התופעה "
 ראש הממשלה התייחס בפתח ישיבת הממשלה להפרדה בין בתי ספר יהודיים וערביים בפארק השעשועים ,  וגינה גם את אירועי ה"תג מחיר "  נגד פלסטינים בשבוע שעבר ביהודה ושומרון

