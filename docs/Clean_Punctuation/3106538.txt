יאיר נתניהו ביום ההולדת לראש הממשלה : " בחיים לא אכנס לפוליטיקה "
 בנו של בנימין נתניהו ,  שבחודשים האחרונים עלתה לא פעם האפשרות שיצטרף למערכת הפוליטית בעתיד ,  אמר במסיבת יום ההולדת לאביו : " מעריץ אותך על המחיר שאתה משלם ".  לאחר מכן ,  הבהיר שלא היה עושה זאת ונכנס לפוליטיקה
יאיר נתניהו ,  בנו של ראש הממשלה בנימין נתניהו ,  בירך אמש ( רביעי )  את אביו ליום הולדתו ה-68 ,  והודיע באותה הזדמנות כי אין בכוונתו להיכנס לפוליטיקה . " אני מעריץ אותך על המחיר שאתה משלם למען העם והארץ ,  אני בחיים לא אכנס לפוליטיקה ",  אמר .  למסיבת יום ההולדת הוזמנו שרים וחברי כנסת מהליכוד .
 בריאיון לרשת פוקס ניוז בתחילת החודש ,  אמר ראש הממשלה אינו מעונין שילדיו ימשיכו את דרכו בחיים הפוליטיים .  נתניהו נשאל אם הוא מעודד את ילדיו להיכנס לפוליטיקה ,  והוא השיב בהחלטיות ,  תוך גלגול עיניים , " לא ",  והסביר : " זה לא עוזר .  כלומר ,  אלה חיים קשים ".  
לשאלת המראיין אם הילדים עצמם רוצים להיכנס לפוליטיקה ,  השיב ראש הממשלה : " אולי ,  אחד ,  אבל אני מקווה שלא ".  מדובר בהתייחסות נדירה של ראש הממשלה לשמועות אודות תכניותיו של בנו יאיר ,  שלפי ההערכות שפורסמו בשנים האחרונות עשוי בעתיד להיכנס לפוליטיקה .
 נתניהו הוא אב לשלושה ילדים :  נועה ,  מנישואיו הראשונים למיקי הרן ,  ויאיר ואבנר ,  בניה של רעייתו הנוכחית שרה .  יאיר ,  המחזיק בעמדות ימניות קיצוניות ,  נחשב למי שמשפיע על חלק מהמהלכים הפוליטיים של אביו ,  ובחודשים האחרונים מתרוצצות שמועות במערכת הפוליטית כי הוא מתכוון בעצמו להיכנס לפוליטיקה .  ההערכות האלה גברו לנוכח שורה של התבטאויות שנויות במחלוקת שחוללו סערה ,  כולן בדף הפייסבוק שלו ,  המופעל תחת השם  " Yair Hun ".  
בחודש שעבר פרסם נתניהו הבן קריקטורה בעלת מוטיבים אנטישמיים שבאמצעותה תקף את ראש הממשלה לשעבר אהוד ברק ,  מוביל ההפגנות בפתח תקוה אלדד יניב ואב הבית לשעבר במעון ראש הממשלה ,  מני נפתלי .  הפוסט זכה לגינויים נרחבים ונתניהו הבן מחק אותו בסופו של דבר .  ביולי נאלצו מקורבים לראש הממשלה להתנער מפוסט שכתב יאיר בנושא ההפגנות בווירג'יניה ,  שבו טען שהנאו נאצים בארצות הברית הם  " זן נכחד "  והזהיר מעליית  " בריוני "  השמאל הרדיקלי  " שהולכים ומתחזקים והופכים לדומיננטיים מאוד באוניברסיטאות ובחיים הציבוריים בארצות הברית ". 
 ( עודכן לראשונה :  19:54 )  

יאיר נתניהו ביום ההולדת לראש הממשלה : " בחיים לא אכנס לפוליטיקה "
 בנו של בנימין נתניהו ,  שבחודשים האחרונים עלתה לא פעם האפשרות שיצטרף למערכת הפוליטית בעתיד ,  אמר במסיבת יום ההולדת לאביו : " מעריץ אותך על המחיר שאתה משלם ".  לאחר מכן ,  הבהיר שלא היה עושה זאת ונכנס לפוליטיקה

