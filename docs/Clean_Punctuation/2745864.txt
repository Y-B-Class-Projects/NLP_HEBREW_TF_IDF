יעלון נגד נתניהו ?   " תומך בקיום מוסד הנשיאות "
 שר הביטחון התייחס בסיור ברמת הגולן לדיווחים על ההצעה לדחיית הבחירות לנשיאות : " איני מכיר יוזמה קונקרטית ".  בנוסף ,  מתח ביקורת על הקיצוצים בתקציב : " חוסר שקיפות באוצר "
 שר הביטחון ,  משה יעלון ,  התייחס היום  ( שלישי )  לדיווחים על יוזמת ראש הממשלה ,  בנימין נתניהו ,  לדחיית הבחירות לנשיאות או לחילופין ביטול מוסד הנשיאות ,  ואמר : " איני מכיר יוזמה כזאת .  אני תומך בהמשך קיומו של מוסד הנשיאות ולא מכיר שום הצעה קונקרטית אחרת ".  
יעלון אמר את הדברים בתשובה לשאלות העיתונאים במהלך סיור שערך הבוקר ברמת הגולן יחד עם מפקד פיקוד צפון ,  אלוף יאיר גולן ,  במטרה לבחון מקרוב את ההתפתחויות האחרונות בלחימה סמוך לגבול בין צבאו של נשיא סוריה בשאר אסד לבין כוחות האופוזיציה .  לדברי השר יעלון ,  בימים אלו דוחקים כוחות האופוזיציה את צבא אסד מהעיר קוניטרה ,  שכבר למעלה משנה נותרה מעוזו האחרון של צבא אסד ברמת הגולן הסורית .  
עוד בוואלה !  חדשות:פרשנות | האם ברק יהיה מועמדו של נתניהו במירוץ לנשיאות ? ליברמן :  נתמוך בדחיית הבחירות בתמורה למשטר נשיאותיפוליטיקאים על אולמרט : " עצוב ,  אך גזר הדין צודק "  
צה"ל הכריז שלשום על אזור מעבר קוניטרה שטח צבאי סגור .  זאת ,  בתום הערכת מצב בפיקוד צפון ,  על רקע נפילת פגזים באזור הסמוך לגדר הגבול ,  ובשל החשש שהאש תזלוג לשטח הסמוך לגבול עם ישראל .  מטרת ההגבלה היא למנוע נפגעים בנפש בקרב החקלאים המעבדים אדמות באזור .  לפי ההערכה ,  ההגבלה תהיה תקפה לשבועיים .
 יעלון מתח ביקורת חריפה על שר האוצר יאיר לפיד בגין החלטתו לקצץ בתקציב הביטחון ,  וטען : " זאת לא שאלה של תקציב .  זאת שאלה קריטית לביטחון מדינת ישראל ".  לדבריו , " מה שהוצג בתקציב בעבר זה בור של שלושה מיליארד שקלים בתקציב הביטחון  לא של 7.5 מיליארד כפי ששר האוצר הציג .  זו הסיבה שהקבינט קיבל החלטה לתגבר את התקציב ".   
" מה שהסתבר בדיעבד זה שבשנת 2013 היו אפילו עודפים ",  הוסיף יעלון , " עיני אינה צרה ,  אבל איך שר האוצר מציג לראש הממשלה בור ענק בתקציב ?  ראש הממשלה עדיין לא יודע מה היו העודפים בשנת 2013 .  יש כאן בעיה גם מבחינת משילות ,  כזאת חוסר שקיפות מצד משרד האוצר ". 
לפניות לכתבת עדי חשמונאי :  adihashmonai@walla.co.il 

יעלון נגד נתניהו ?   " תומך בקיום מוסד הנשיאות "
 שר הביטחון התייחס בסיור ברמת הגולן לדיווחים על ההצעה לדחיית הבחירות לנשיאות : " איני מכיר יוזמה קונקרטית ".  בנוסף ,  מתח ביקורת על הקיצוצים בתקציב : " חוסר שקיפות באוצר "
 
