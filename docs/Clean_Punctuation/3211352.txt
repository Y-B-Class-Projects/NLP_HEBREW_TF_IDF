הערה לאבי בלוט ,  מזכירו הצבאי של נתניהו : " טעית בפינוי עמונה "
 בשיחת בירור שנערכה לתת אלוף בלוט עם הרמטכ"ל בהנחיית ראש הממשלה ,  קבע איזנקוט כי המזכיר הצבאי טעה בהתנהלותו קודם פינוי המבנים במאחז . " היה מצופה ממנו לפעול באופן מקצועי יותר ".  הקצין הבכיר קיבל הערה פיקודית בנימוק :  ש"לא הביא את הנחיית נתניהו בזמן אמת "
 הרמטכ"ל רב-אלוף גדי איזנקוט קיים היום  ( שישי )  שיחת בירור עם המזכיר הצבאי של ראש הממשלה ,  תת-אלוף אבי בלוט ,  בעניין ההתנהלות שקדמה לפינוי המבנים שהוצבו באופן לא חוקי באזור המאחז עמונה .  
הרמטכ"ל הבהיר לתת-אלוף בלוט כי  " טעה בטיפולו באירוע והיה מצופה ממנו לנהוג באופן מקצועי יותר ".  על רקע זה החליט להעיר לקצין הבכיר הערה פיקודית . " הקצין טעה בכך שלא הביא את הנחיית ראש הממשלה בנימין נתניהו בזמן אמת לידיעת הגורמים המוסמכים בצה"ל ",  נקבע .  בהודעת דובר צה"ל נמסר כי  " הקצין הכיר בטעותו וציין כי יפיק לקחים להמשך ". 
שיחתם של השניים התקיימה בעקבות הנחיית נתניהו אחרי פינוי המאחז אתמול שבוצע בניגוד לעמדתו של ראש הממשלה .  הרמטכ"ל והקצין הבכיר דנו בתהליך הדיווח בין לשכת הרמטכ"ל לבין ראש הממשלה ולשכתו .
 עוד בוואלה !  NEWS:הגירושים החמוצים וההשפלה בשידור רק מרחיקים את הג'וקר של השמאלשי ניצן :  האמירה ש"מיליונים ייצאו לרחובות בגלל נתניהו "  - בעייתיתבאופן חריג :  להב 433 בוחנת בנייה לא חוקית במועצה האזורית בנימין 
לנתניהו שני מזכירים צבאיים - בלוט ,  המוגדר כמזכירו הצבאי ,  וכן תת-אלוף עופר וינטר ,  שהיה מזכירו הצבאי של שר הביטחון לשעבר אביגדור ליברמן ולאחר התפטרותו הפך למזכירו הצבאי של נתניהו .  כחלק מתפקידו של המזכיר הצבאי ,  הוא אמון על העברת המידע ועל התיאום בין המטה הכללי של צה"ל לבין ראש הממשלה .
 המאחז עמונה פונה אתמול בהתאם לפסיקת בג"ץ בעקבות עתירה של פלסטינים ,  ומאז השטח הוגדר כשטח צבאי סגור .  אולם ,  לפני שלושה שבועות הציבה מועצת בנימין שני מבנים יבילים במקום ללא היתר ,  וזאת לטענתה לאחר שהקרקעות נרכשו כחוק .  ביום שלישי הודיעה המדינה לתושבים שעלו באופן לא חוקי למאחז כי עליהם להתפנות בתוך 48 שעות .  
שר הביטחון לשעבר ,  אביגדור ליברמן ,  מתח הבוקר ביקורת חריפה על החלטתו של נתניהו לזמן את הקצין לשיחת בירור אצל הרמטכ"ל וכינה אותה  " זובור לש"ג ".  לטענת ליברמן :  ‫"הניסיון המביש של ראש הממשלה להפנות את האשמה על פינוי עמונה לעבר מזכירו הצבאי ,  תת אלוף אבי בלוט ,  הוא לכל הפחות בזוי .  לא ניתן שלא לראות בכך בריחה מאחריות וניסיון נואש לחפש שעיר לעזאזל .  ‫קורות חייו של תת אלוף בלוט שכוללים ילדות בחלמיש ,  סיום המכינה הקדם צבאית בעלי ותפקיד רגיש של מח"ט חברון ,  שבו זכה להערכה גדולה מכל המתיישבים ,  מעידים על האיש ומבטלים כל אפשרות להאשימו במחדל במקרה של פינוי עמונה .  בושה וחרפה !  ". 
במהלך הפינוי פרצו עימותים אלימים בין כוחות הביטחון לבין 300 מפגינים ,  שיידו אבנים ,  הבעירו צמיגים ושפכו שמן לעבר החיילים והשוטרים .  עשרות צעירים התבצרו בשני המבנים היבילים והשוטרים הסיעו אותם באוטובוסים מחוץ לשטח המאחז .  במהלך העימותים נפצעו שלושה מפגינים ו-23 שוטרים נפגעו מיידוי אבנים ומחבלות שונות .  

הערה לאבי בלוט ,  מזכירו הצבאי של נתניהו : " טעית בפינוי עמונה "
 בשיחת בירור שנערכה לתת אלוף בלוט עם הרמטכ"ל בהנחיית ראש הממשלה ,  קבע איזנקוט כי המזכיר הצבאי טעה בהתנהלותו קודם פינוי המבנים במאחז . " היה מצופה ממנו לפעול באופן מקצועי יותר ".  הקצין הבכיר קיבל הערה פיקודית בנימוק :  ש"לא הביא את הנחיית נתניהו בזמן אמת "
 
