נתניהו אישר הקלות נוספות לפלסטינים
בישיבת שרים שעסקה בשיפור המצב הכלכלי ביהודה ושומרון ,  הורה רה"מ להרחיב באופן מיידי את שעות הפעילות של מעבר אלנבי לייבוא ולייצוא סחורות
הקלות נוספות לפלסטינים :  ראש הממשלה בנימין נתניהו הורה היום  ( רביעי )  להרחיב באופן מיידי את שעות הפעילות של מעבר אלנבי לייבוא ולייצוא סחורות .  ההוראה ניתנה בסיום ישיבת ועדת שרים לשיפור מצבם הכלכלי של התושבים הפלסטינים ביהודה ושומרון .
 השר לפיתוח אזורי סילבן שלום הציג בישיבה שלושה פרויקטים כלכליים שהמשרד לפיתוח אזורי מתכוון לקדם עם משרדי הממשלה הנוגעים בדבר .  הפרויקטים שיקודמו הם תכנון ובפיתוח אזור תעשיה קלה סמוך לבית לחם בסיוע ממשלת צרפת ,  אזור תעשייה גדול בג'נין בסיוע ממשלת גרמניה ,  ואזור לייצוא ולעיבוד מוצרי חקלאות ביריחו בסיוע ממשלת יפן .  ממשרד ראש הממשלה נמסר כי , " חלק מהפרויקטים מעוכבים כבר שנים רבות ,  והישיבה הבוקר התמקדה בהתרת החסמים ובקידומם ". 
נתניהו הנחה את הגורמים המקצועיים לעבוד בתיאום עם הקהילה הבינלאומית כדי לקדם את הפרויקטים , " במקום שבו אפשר להקל על האוכלוסייה הפלסטינית מבלי לפגוע בביטחון אזרחי ישראל ,  נפעל ככל יכולתנו כדי להקל על שגרת החיים ",  אמר נתניהו .
 לדברי שלום , " התקדמנו היום ,  חלק גדול מהחסמים הוסרו ,  עשינו צעד משמעותי ליישום פרויקטים ביהודה ושומרון שמוקפאים מזה שנים .  חלק ממדיניות הממשלה היא לקדם את השלום הכלכלי ואני קורא להגברת שיתוף הפעולה מן הצד הפלסטיני בנושא זה ". 

נתניהו אישר הקלות נוספות לפלסטינים
בישיבת שרים שעסקה בשיפור המצב הכלכלי ביהודה ושומרון ,  הורה רה"מ להרחיב באופן מיידי את שעות הפעילות של מעבר אלנבי לייבוא ולייצוא סחורות

