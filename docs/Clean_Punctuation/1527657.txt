 " מתקדמים לתהליך מדיני עם לבנון וסוריה "
 השליח האמריקאי הביע תקווה לאחר פגישתו עם רה"מ ,  כי  " אנחנו מתקדמים להבנות שיהוו את הבסיס לתהליך מדיני גם עם לבנון ,  גם עם סוריה וגם עם הפלסטינים "
 ראש הממשלה בנימין נתניהו וג'ורג' מיטשל ,  שליח הממשל האמריקאי למזרח התיכון ,  נועדו הבוקר  ( שלישי )  בירושלים .  בתום פגישתם אמר מיטשל ,  כי השניים קיימו שיחה טובה וכי חלה התקדמות . " אני מקווה שאנחנו מתקדמים להבנות שיהוו את הבסיס לתהליך מדיני גם עם לבנון ,  גם עם סוריה וגם עם הפלסטינים ",  הצהיר .  נתניהו ומיטשל דנו בארבע עיניים ובמשך כשעה וחצי בקידום המו"מ עם הפלסטינים וכן בדרישה האמריקאית להפסקת הבנייה בהתנחלויות .  הם סיכמו להיפגש פעם נוספת באוגוסט .  גורם מדיני בכיר אמר כי הדיון נסב סביב התהליך המדיני וגם סוגיית ההתנחלויות עלתה . " יש רצון מאד חיובי של שני הצדדים להתקדם בתהליך המדיני ". 
אתמול נפגש מיטשל עם יושב ראש הרשות הפלסטינית אבו מאזן ואמר לו כי הממשל האמריקאי מנסה להשיג התקדמות מול ישראל בכל הנוגע להקפאת הבנייה בהתנחלויות .  לדבריו , " טרם הושגו סיכומים של ממש מול ממשלת ישראל ".  חבר צוות המשא ומתן הפלסטיני ,  סאיב עריקאת ,  הצהיר לאחר הפגישה כי אבו מאזן אמר למיטשל כי אין שום פשרות בעניין ההתנחלויות .
 במסיבת עיתונאים משותפת שקיים ברמאללה עם מיטשל אמר עריקאת כי מיטשל הבהיר לו שהממשל האמריקאי לא שינה את עמדתו כלפי הצורך במילוי כל ההתחייבויות במסגרת מפת הדרכים .  עריקאת הוסיף ואמר כי אבו מאזן הדגיש שגם על הפלסטינים למלא את כל התחייבויותיהם .
 ביום ראשון נפגש מיטשל עם שר הביטחון אהוד ברק .  מיטשל אמר כי  " ארצות הברית וישראל הן ידידות וחולקות שאיפה משותפת לשלום כולל במזרח התיכון .  זה כולל את ישראל ופלסטין ,  ישראל וסוריה ,  ישראל ולבנון ונורמליזציה עם כל מדינות האזור ".  

" מתקדמים לתהליך מדיני עם לבנון וסוריה "
 השליח האמריקאי הביע תקווה לאחר פגישתו עם רה"מ ,  כי  " אנחנו מתקדמים להבנות שיהוו את הבסיס לתהליך מדיני גם עם לבנון ,  גם עם סוריה וגם עם הפלסטינים "
 
