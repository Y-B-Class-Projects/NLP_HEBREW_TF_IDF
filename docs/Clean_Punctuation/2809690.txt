ניצחון לנתניהו במרכז הליכוד :  הפריימריז יוקדמו
הצעת ראש הממשלה לקיים את הבחירות המקדימות ב-31 בדצמבר ולא ב-6 בינואר ולתת לו לשריין את מקומות 11 ו-24 ברשימה ,  אושרה ברוב של 65% .  מדובר באכזבה לגדעון סער ,  ולא ברור אם יחליט להתמודד מול נתניהו
מרכז הליכוד החליט אמש  ( רביעי )  לאמץ את הצעתו של ראש הממשלה בנימין נתניהו ,  שלפיה ,  בין היתר ,  יוקדמו הבחירות המקדימות לראשות המפלגה ל-31 בדצמבר .  ההצעה אושרה ברוב של 65% לעומת 35% מתנגדים ,  שהם 1,567 חברי ליכוד שהצביעו בעד ו-835 שהצביעו נגד .  11 נמנעו מלהצביע .  ההצעה כוללת גם שריונים ליו"ר המפלגה במקומות 11 ו-24 ברשימה ,  הקדמת ייצוג המחוזות למקום ה-16 והבטחת ייצוג של ארבע נשים עד המקום ה-34 .  מדובר בהחלטה מאכזבת עבור השר לשעבר גדעון סער ,  שהוזכר כמי שעשוי להתמודד מול נתניהו ,  שהביע היום את התנגדותו למהלך זה .
 יו"ר מרכז הליכוד ,  ח"כ דני דנון אמר עם קבלת התוצאות כי : " תנועת הליכוד אמרה את דברה באופן הדמוקרטי ביותר .  אני גאה בדמוקרטיה בליכוד התנועה הגדולה ביותר במדינת ישראל ".  עוד הוסיף דנון כי הוא קורא לכל המועמדים לקיים מערכת בחירות פנימית  " שמכבדת את תנועת הליכוד וחבריה .  עם סיום הבחירות הפנימיות נעמוד כולנו אל מול השמאל ובני הברית החדשים לבני- הרצוג ". 
עוד בוואלה !  חדשותפרשנות :  ההימור המסוכן של הרצוג ,  דיל החלומות של לבנינחשף שם מפלגתו החדשה של משה כחלון : " כולנו"בשמאל בירכו : " תם עידן נתניהו ";  בימין תקפו : " זה לא יעבוד "  
בצאתו מאתר ההצבעה בתל אביב אתמול בבוקר אמר סער כי  " שינוי כללי משחק במהלך ההתמודדות זה דבר לא הגון .  תאריך הפריימריז נקבע ל-6 בינואר ואין שום סיבה לשנות אותו ".  מהתבטאותו זו של סער - הראשונה בנושא - ניתן ללמוד כי שינוי תאריך הבחירות ישפיע על החלטתו אם להתמודד בפריימריז או אם לאו .
 קיום הבחירות המקדימות בתאריך שרוצה נתניהו אמור להקשות על סער להצטרף למרוץ .  בימים אלה שוקל סער להתמודד נגד נתניהו על ראשות הליכוד ,  אולם טרם קיבל החלטה סופית בנדון ,  והקדמת הבחירות תיאלץ אותו לקבל החלטה בתוך ימים ספורים .  בימים האחרונים כבר החלו תומכיו לאסוף מפעילי המפלגה חתימות כדי לאפשר לו רשמית להתמודד .
  ( עדכון ראשון :  23:33 ) 
לפניות לכתב עמרי נחמיאס :  omri_n@walla.net.il 

ניצחון לנתניהו במרכז הליכוד :  הפריימריז יוקדמו
הצעת ראש הממשלה לקיים את הבחירות המקדימות ב-31 בדצמבר ולא ב-6 בינואר ולתת לו לשריין את מקומות 11 ו-24 ברשימה ,  אושרה ברוב של 65% .  מדובר באכזבה לגדעון סער ,  ולא ברור אם יחליט להתמודד מול נתניהו

