שקד מוזמנת לליכוד ?  כנראה שלא כל עוד נתניהו בבלפור
ח"כ ביטן עורר סערה כשאמר ששרת המשפטים הייתה מנצחת בפריימריז בליכוד ,  במה שנראה כניסיון נוסף לתקוע טריז בינה לבין השר בנט .  אף שמדובר בצעד מתבקש עבור מי שרואה את עצמה כמועמדת עתידית לראשות הממשלה ,  ישנם לא מעט מכשולים בדרכה של שקד אל מפלגת השלטון
 ( בווידאו :  שרת המשפטים איילת שקד מתראיינת לתכנית וואלה !  Talk עם יעקב אילון ,  פברואר 2018 )  
יו"ר הקואליציה לשעבר דוד ביטן חזר אתמול  ( שבת )  למקומו הטבעי כמחולל הכותרות הרשמי של השבת .  עד לפני מספר חודשים ,  ביטן כיכב באופן קבוע במהדורות החדשות של סוף השבוע ,  והתייצב על בימות אירועי שבתרבות מסביב לארץ וסיפק שם לבכירי העיתונאים התבטאויות מסעירות על ענייני דיומא .  מאז שנפתחה נגדו חקירת משטרה בחשד לשוחד ,  ביטן הוריד פרופיל תקשורתי ,  לקח עשרה צעדים לאחור והפסיק כמעט לגמרי את המנהג .  אתמול הוא חזר להפציץ וזרק רימון פוליטי קטלני לתוך החדר ,  כשפתח את הדלת של הליכוד והזמין את שרת המשפטים ,  איילת שקד ,  להיכנס פנימה . " לדעתי היא תתקבל בברכה בליכוד ",  אמר ביטן לעיתונאי אטילה שומפלבי בכנס לשכת עורכי הדין באילת ,  ואף הוסיף שאם שקד תתמודד בפריימריז במפלגה ,  היא תצא ראשונה בפריימריז . " את כולם היא תנצח ,  לא רק את מירי רגב ",  קבע .
 ההתבטאות המפרגנת של ביטן הוצייאה לאור מאמצים שמתנהלים בשנה האחרונה בחדרי חדרים :  יש בליכוד מי שמנסה לגייס את שקד ,  אחת הפוליטיקאיות האהודות והמוערכות ביותר היום על המפה ,  כחלק מן המאמץ הכללי לפגוע בבן בריתה הנוכחי ,  יו"ר מפלגת הבית היהודי נפתלי בנט .  עד כה ,  הניסיון לקרוע טריז בין השניים לא צלח ,  ושקד מקפידה להדגיש פומבית ובשיחות סגורות כי היא נאמנה לבנט ושהיא  " רק בבית היהודי ".  מצד שני ,  לאור הצהרותיה על כך שהיא רואה את עצמה בעתיד מועמדת לראשות הממשלה ,  מעבר לליכוד עשוי להיות הצעד הפוליטי המתבקש הבא שלה .
 עוד בוואלה !  News:תאונת האומגה בהונדורס :  הבעל התנגש באשתו - ונהרג"מוכנות שיא ":  החל מבצע חילוץ הנערים הלכודים במערה בתאילנדההצעות שעשויות להקדים את הבחירות :  הקואליציה תדון בחוקי הגיוס והלאום 
מלכתחילה ,  כחילונית ,  שקד היא נטע קצת זר בבית היהודי ,  למרות שקנתה גם את לבבות הרבנים ועוקפת בשיעורי הפופולריות שלה את בנט חובש הכיפה אפילו בקהל הבוחרים הדתי .  על פניו ,  ביטן צודק ,  ובליכוד היא יכולה למצוא בית חם ואוהד ובהחלט להגיע למקום גבוה בפריימריז ,  אבל יש סיבה ששקד בחרה בריצה בבית היהודי מלכתחילה ,  וקוראים לה בנימין נתניהו ,  או ליתר דיוק ,  שרה נתניהו .
 שקד החלה את דרכה בפוליטיקה כמנהלת הלשכה של נתניהו אבל מאז הפכה לאחת הדמויות השנואות ביותר בבלפור ,  כך שהנחת היסוד הרווחת בליכוד היא שמעבר שלה למפלגתו של ראש הממשלה אינו על הפרק כל עוד נתניהו ,  ובעיקר כל עוד שרה נתניהו ,  בתמונה .  ראש הממשלה אמנם למד בשלוש השנים האחרונות לעבוד לצדה של שרת המשפטים ולנהל עמה יחסי עבודה תקינים ,  אך היא נותרה ועודנה שנואת נפשה של רעייתו .  בסוף החודש שעבר השתיים נקלעו למפגש פומבי נדיר בחגיגות ביקורו של הנסיך ויליאם והן בירכו אחת את השנייה באיפוק דרמטי ובשלום קר ,  במלוא מובן המילה .  
הפרגון הנדיר לשקד ,  דווקא כשהוא בא מפיו של ביטן ,  שנחשב לאחד מנאמניו של ראש הממשלה ,  עורר מבוכה אצל כל הצדדים .  ככל הנראה הוא לא היה מתואם עם ראש בממשלה ,  וגם שקד הייתה כנראה יכולה לחיות בלעדיו .  ובכל זאת ,  כשהציטוט יוצא מפיו של מי שרק לפני כמה ימים ראש הממשלה הגדיר כ"אהוב נפשו ",  הוא עורר גם תהיות האם חל מהפך ביחסים ,  ושבשם הפגיעה בבנט ,  נתניהו החליט להניח את העבר מאחוריו ולקדם עריקה של שקד .  בנט גם כך מדשדש בסקרים ,  והיחלשות נוספת עשויה להעביר לליכוד מנדטים שיבטיחו את הישארותה המפלגה הגדולה .  שקד הפופולרית לא זקוקה לשריון כדי להיכנס לרשימת הליכוד ,  וקרוב לוודאי תיבחר במקום גבוה אם וכאשר היא תנסה את מזלה במפלגה ,  אך בכדי להתמודד בפריימריז היא צריכה לקבל מיו"ר המפלגה אישור לקיצור תקופת ההכשרה הקבועה בחוקת הליכוד ,  העומדת על 16 חודשים ,  כך שהמסלול שלה חייב לעבור דרך נתניהו .
 גורמים בסביבת ראש הממשלה אמרו אתמול בפסקנות זהירה ש"זה לא יקרה "  בעידן ביבי ,  והעריכו כי האמירה של ביטן היא לא יותר מפרשנות פוליטית סבירה .  אבל לא רק הקיפאון הבלתי מתפשר מצד בלפור הוא בלם רציני בדרכה של שקד למפלגת השלטון ,  אלא גם בכירי המפלגה :  ישראל כץ ,  גדעון סער ,  גלעד ארדן ,  יולי אדלשטיין ,  וכמעט כל העשיריה הראשונה בליכוד שביטן חוזה ששקד תעקוף ,  אשר מחכים למעלה מעשור כדי לרשת בבוא היום את הכתר של נתניהו וממש לא ממהרים להוסיף עוד מתחרה חזקה לקרב הירושה .  ויותר מכולם ,  אפשר לשער בזהירות ,  מירי רגב ,  שתעמוד על רגליה האחוריות כדי למנוע מהלך כזה .  שקד הקרה והמאופקת היא אנטיתזה מוחלטת לקולניות והחום של רגב ,  שלא תוותר בקלות על תואר האישה החזקה של הליכוד .  כך שהחיבוק של ביטן נועד להחמיא לשקד ,  אבל הוא גם עשוי לעורר ולהגביר את כל מי שמתנגד או מפחד מצירופה ,  ובכך להקשות על המסלול שלה בעתיד .  

שקד מוזמנת לליכוד ?  כנראה שלא כל עוד נתניהו בבלפור
ח"כ ביטן עורר סערה כשאמר ששרת המשפטים הייתה מנצחת בפריימריז בליכוד ,  במה שנראה כניסיון נוסף לתקוע טריז בינה לבין השר בנט .  אף שמדובר בצעד מתבקש עבור מי שרואה את עצמה כמועמדת עתידית לראשות הממשלה ,  ישנם לא מעט מכשולים בדרכה של שקד אל מפלגת השלטון

