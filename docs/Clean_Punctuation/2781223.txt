נתניהו בירך : " המורים התגייסו בתנאים של אי ודאות "
 ראש הממשלה הגיע יחד עם שר החינוך לחדר המצב לרגל פתיחת שנת הלימודים מחר ,  ואמר : " נבטיח את ביטחון הילדים ".  פירון : " תכניות הליבה והיקף המשרות לא ייפגעו מהקיצוץ "
 ערב פתיחת שנת הלימודים תשע"ה ,  הגיעו הערב  ( ראשון )  ראש הממשלה בנימין נתניהו ושר החינוך שי פירון לחדר המצב שהוקם במטה משרד החינוך בירושלים . " אני רוצה לברך אותך ואת המורות והמורים שהתגייסו בתנאים של אי ודאות ופותחים את שנת הלימודים כסדרה ",  פנה נתניהו לפירון . " מחר נסייר שנינו בשדרות וביישובי עוטף עזה כדי לעמוד על מערכת החינוך בכל הגנים ובתי הספר ".  
חוזרים ללימודים - סיקור מיוחד:פחות בחינות ,  יותר למידה :  מה ישתנה בשנת הלימודים ? ביטוח תאונות לתלמידים - משלמים יותר ,  מקבלים פחותשיעור פרטי - בבית הספר :  כמה זה עולה ואיך זה עובד ?  
ראש הממשלה ביקש לפנות לתלמידי ישראל ואמר : " אני מקווה שבחגים תמצאו זמן לנוח עם המשפחות ועם החברים .  אני רוצה לשבח אתכם על זה שהקשבתם להורים בזמן הקשה שעברנו ,  ועל עובדה שהייתם חלק מהאחידות הלאומית שלנו שזה נדבך עצום בחוסן של מדינת ישראל ".  להורים הבטיח : " יחד עם שר החינוך וצוות המורים והגננות נמשיך לפעול ולהבטיח שהילדים שלכם יהיו בטוחים בשנה הזאת .  חשוב שתהיה שנה מוצלחת בכל הבחינות ".  
בצל המלחמה בדרום ,  שנת הלימודים נפתחת כסדרה לאחר שפיקוד העורף אישר לקיים לימודים כרגיל בכל רחבי הארץ . " בשבועיים הראשונים של שנת הלימודים הילדים שגרים ביישובי עוטף עזה קיבלו תקצוב מיוחד לקיים ימי הפוגה ,  ימים של חוויה והנאה ",  סיפר שר החינוך . " אנחנו קוראים לזה 'חופש במסגרת' .  נאפשר להם גם לחזור למסלול לימודים רגיל ,  אבל גם לבלות ".  
שיחה עם וואלה !  חדשות הוסיף פירון : " אני משוכנע שאנחנו נצליח להגיע לשנה היסטורית במערכת החינוך שבה התכנית ללמידה משמעותית תצא אל הפועל ".  על החשש מפני קיצוץ בתקציב משרדו בעקבות ההשלכות הכלכליות של  " צוק איתן ",  אמר : " אני משוכנע שלא תהיה פגיעה ,  לא בתכניות הליב"ה ולא בשעות ההוראה ולא בתכניות הגדולות שלנו .  אני רוצה להיות איש בשורה - לא יקוצצו שעות הרוחב ,  כל מה שהבטחנו שיקרה יתרחש השנה כסדרו ".  
לדבריו , " בממד הנפשי ,  הקצנו הרבה מאוד שעות ייעוץ וטיפול ,  נעשה הכול כדי לעטוף את התלמידים ולתמוך בהם אחרי הקיץ שעבר עליהם .  במישור הפיזי ,  צוותים של המשרד יחד עם משרד הביטחון נמצאים בשטח ,  הכול יהיה ערוך ומוכן לקראת הצלצול הראשון ". 
פירון הוסיף : " אנחנו מתחילים בתכנית רחבת היקף ללמידה משמעותית .  אנחנו משנים את מבנה בחינות הבגרות ,  משנים את דרכי המדידה והערכה ,  משנים את מבחני המיצ"ב ,  מגדילים את המחוז החרדי ,  אנחנו משיקים את בתי הספר המקצועיים והטכנולוגיים ,  אנחנו מגדילים את המחויבות האישית של התלמידים ,  אנחנו מרחיבים את פרויקט הניהול העצמי .  כל הדברים האלה הם חלק מאחד שלם ,  והאחד השלם הזה הוא התאמת הלמידה למאה ה-21 וכינונה של חברת מופת .  אני מאוד מתרגש שהדברים האלה מתחילים מחר בבוקר ,  הבטחנו ואנחנו מקיימים ".  
ראש הממשלה ושר החינוך שמעו ב"וידאו קונפרנס "  את מנהלי המחוזות מדברים על ההכנות לקראת שנת הלימודים במחוזם ,  על הבעיות ועל הפתרונות ,  אם יש כאלה . " לפני כמה דקות שמעתי שהורים בבית הספר 'יובלי הבשור' שבעין הבשור חוששים לשלוח את הילדים שלהם מאחר שבית הספר אינו ממוגן ",  סיפרה אמירה חיים ,  מנהלת מחוז דרום במשרד החינוך . " זה נבדק עכשיו .  ביום חמישי שמו שם ארבע מיגוניות חדשות .  אבל זאת הבעיה היחידה שעלתה .  הכול נפתר והכול בסדר גמור .  מחוז דרום ערוך ומוכן לפתיחת שנה בכל המסגרות .  בתוך המלחמה ,  אנחנו לא שכחנו את מה שחשוב וטיפלנו בכל הדברים .  אני רוצה לומר תודה לאנשי המטה ".  
נתניהו פנה לחיים ואמר : " אני רוצה לחזק אתכם ,  ולחבק עם כל עם ישראל את כל תושבי הדרום .  אחד הדברים שיצאו מ'צוק איתן' זאת סיסמה שנכונה לכל אזרחי ישראל  'העם עם הדרום ! ' .  זה ביטוי בדרכים שונות ,  וכפי שעשינו בהחלטת ממשלה נעשה החלטה נוספת למען עוטף עזה ויישובי הדרום ,  חלק מהסיוע הזה ,  הוא במכלול החיים בדרום ,  והרבה הרבה הצלחה ". 
לפניות לכתבת רויטל בלומנפלד :  revital.blumenfeld@walla.com 

נתניהו בירך : " המורים התגייסו בתנאים של אי ודאות "
 ראש הממשלה הגיע יחד עם שר החינוך לחדר המצב לרגל פתיחת שנת הלימודים מחר ,  ואמר : " נבטיח את ביטחון הילדים ".  פירון : " תכניות הליבה והיקף המשרות לא ייפגעו מהקיצוץ "
 
