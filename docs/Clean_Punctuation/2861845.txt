סקר  " מדד השלום ":  רוב הישראלים מאמינים כי העולם נגדנו
על פי הסקר ,  71% מהנשאלים חושבים כי מדינות העולם דורשות מישראל מוסר שאינו נדרש ממדינות אחרות .  רוב המשתתפים נגד החרם על ההתנחלויות ,  אך 75% מהם לא היו עוברים לגור בהתנחלות גם אם היו מובטחים להם תנאי מחיה טובים
רוב הציבור הישראלי חושב כי מדינות העולם דורשות מישראל מוסר שאינו נדרש בפני מדינות אחרות השרויות בסכסוך  כך עולה מסקר  " מדד השלום "  של המכון הישראלי לדמוקרטיה בשיתוף עם אוניברסיטת תל אביב ,  שנערך בחודש מאי .  הסקר ,  שתוצאותיו מבוססות על תשובותיהם של 600 מרואיינים ,  מראה כי 71% מהישראלים מחזיקים בעמדה הזו ,  וכי 66.4% מהישראלים חושבים שיחסי מדינות העולם עם ישראל הם לא כל כך טובים  עד לא טובים בכלל .  מנגד ,  מיעוט של 3.2% מהנשאלים מאמינים כי יחסי מדינות העולם עם ישראל הם טובים מאוד ו-30.5% סוברים כי היחסים הם די טובים .  
בסקר נבדקה גם עמדתם של הנשאלים בנוגע לסוגיית ההפרדה בין פלסטינים למתנחלים בתחבורה הציבורית בגדה המערבית .  על פי הסקר ,  החברה הישראלים איננה חד משמעית בנושא :  45.2% אמרו כי הם בעד התכנית ,  או  " די בעד ",  ו-46.5% אמרו כי הם מתנגדים לתכנית ,  או  " די מתנגדים "  לה .
 כמו כן ,  בסקר נבדקה סוגיית תנועות החרם על מוצרים מההתנחלויות ברחבי העולם .  10.5% מהנשאלים אמרו כי אם יהיה חרם על מוצרים המיוצרים בהתנחלויות ,  הם יימנעו מלקנות אותם ,  ו-8.3% אחוז סבורים ,  אולם לא בטוחים ,  שיימנעו מקנייתם .  לעומתם ,  75.7% ענו כי ימשיכו לקנות ,  או חושבים שימשיכו לקנות ,  מוצרים המיוצרים בהתנחלויות ,  גם אם הם יוחרמו .  
פילוח הנתונים על פי הצבעת הנשאלים לכנסת ה-20 ,  מראה כי רק בקרב מצביעי מרצ יש רוב של 71% ,  שהצהירו כי יצטרפו לחרם על מוצרים מההתנחלויות .  בקרב מצביעי כל שאר המפלגות ,  רק מיעוט מהנשאלים אמרו כי יתמכו בחרם כזה .  בקרב המגזר הערבי ,  59% הצהירו כי אם יקום חרם צרכני על המוצרים ,  הם יצטרפו אליו ולא יקנו אותם .
 אך למרות מפגן התמיכה בנושא החרם ,  רוב של 75% מהנשאלים ענו כי גם אם יקבלו תנאי מחייה טובים  הם לא יעברו לגור בהתנחלויות ,  או לא חושבים שיעברו לגור בהתנחלויות .  כמעט 50% אמרו כי לא ביקרו בהתנחלות כלשהי בשנים האחרונות .
 53% מהנשאלים בסקר סבורים כי ראש הממשלה בנימין נתניהו אינו מוכן לשקול הסדר עם הפלסטינים שבמסגרתו יפונו התנחלויות .  רק 36% ענו כי הם בטוחים או חושבים כי נתניהו באמת מוכן למהלך כזה .
 לפניות לכתב שבתי בנדט :  sben72@walla.com 

סקר  " מדד השלום ":  רוב הישראלים מאמינים כי העולם נגדנו
על פי הסקר ,  71% מהנשאלים חושבים כי מדינות העולם דורשות מישראל מוסר שאינו נדרש ממדינות אחרות .  רוב המשתתפים נגד החרם על ההתנחלויות ,  אך 75% מהם לא היו עוברים לגור בהתנחלות גם אם היו מובטחים להם תנאי מחיה טובים

