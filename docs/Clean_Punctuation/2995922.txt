ארה"ב על דברי נתניהו בדבר  " טיהור אתני ":   " לא ראויים "
 וושינגטון  " אינה מסכימה "  עם דבריו של ראש הממשלה בסרטון שפרסם אתמול ולפיהם הדרישה לפינוי התנחלויות היא  " טיהור אתני של יהודים ".  יו"ר האופוזיציה יצחק הרצוג : " האמירות מוחקות את תפיסת גושי ההתיישבות "
 משרד החוץ של ארצות הברית התייחס הלילה  ( שבת )  לסרטון שפרסם אתמול ראש הממשלה בנימין נתניהו ובו כינה את הדרישה הפלסטינית לפינוי התנחלויות  " טיהור אתני של יהודים "  מהגדה .
" כמובן שאנחנו לא מסכימים עם האפיון של כל מי שמתנגד להתנחלויות או רואה בהן מכשול לשלום כמי שקורא לטיהור אתני של יהודים מהגדה המערבית .  אנחנו מאמינים ששימוש בסוג כזה של טרמינולוגיה אינו ראוי ואינו מסייע ",  אמרה דוברת של משרד החוץ האמריקני ,  אליזבת טרודו .
 גם בקרב חברי האופוזיציה נמתחה ביקורת על הדברים של נתניהו .  יו"ר האופוזיציה ,  ח"כ יצחק הרצוג אמר באירוע שבתרבות בתל אביב כי  " אמירותיו של נתניהו מוחקות את תפיסת גושי ההתיישבות ".  הרצוג התייחס גם לכוחו העולה של יו"ר  " יש עתיד "  יאיר לפיד ,  והזהיר מפני  " התמכרות מיותרת לסקרים ולתחזיות ". 
עוד בוואלה !  NEWS:ארה"ב ורוסיה סיכמו על תכנית לסיום מלחמת האזרחים בסוריהאחות ההרוג באסון ברמת החייל : " בורא עולם לקח אותך ממני"דניה סיבוס בונה את הרכבת הקלה : " ואם התחנה תקרוס ?  "  
ח"כ ציפי לבני  ( המחנה הציוני )  גם מתחה ביקורת על דבריו של נתניהו .  באירוע שבתרבות בחולון אמרה לבני כי בסרטון שפרסם נתניהו הוא הורס את ההישגים שהשיגה כשהיתה שרת חוץ : " שהגושים יהיו חלק מישראל ,  שלא תהיה זכות שיבה ושתוקם גדר ההפרדה ".  היא הוסיפה כי נתניהו  " מנסה להשיג רווח פוליטי תוך יצירת נזק מדיני ". 
בסרטון שהעלה לעמוד הפייסבוק הרשמי שלו בשפה האנגלית אמר נתניהו כי הטענה שההתנחלויות הן מכשול לשלום  " תמוהה "  בעיניו .  הוא המשיל את המצב בגדה המערבית לנוכחותם של קרוב לשני מיליון אזרחים ערבים בשטחי ישראל וטען כי  " הם אינם מהווים מכשול לשלום ".  
לדבריו ,  ההנהגה הפלסטינית דורשת כי לא יימצאו יהודים בשטח המדינה שאותה הם שואפים להקים . " לזה קוראים טיהור אתני ",  אמר נתניהו בסרטון והוסיף כי  " זו דרישה מקוממת ".  
בהמשך טען ראש הממשלה כי מה שיותר מקומם בעיניו היא העובדה שהעולם אינו מוצא את הדרישה הזו של הפלסטינים מקוממת . " מדינות אחרות ,  נאורות בדרך כלל ,  אף מקדמות את הדרישה השערורייתית הזו ",  הוסיף .
" אני חושב שמה שהופך את השלום לבלתי-אפשרי הוא חוסר סובלנות כלפי אחרים .  חברות שמכבדות את כל בני האדם הן אלה שמבקשות שלום .  חברות שדורשות טיהור אתני אינן מבקשות שלום ",  אמר נתניהו .  

ארה"ב על דברי נתניהו בדבר  " טיהור אתני ":   " לא ראויים "
 וושינגטון  " אינה מסכימה "  עם דבריו של ראש הממשלה בסרטון שפרסם אתמול ולפיהם הדרישה לפינוי התנחלויות היא  " טיהור אתני של יהודים ".  יו"ר האופוזיציה יצחק הרצוג : " האמירות מוחקות את תפיסת גושי ההתיישבות "
 
