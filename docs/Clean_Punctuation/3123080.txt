 " הצילו את הילדים ":  ההורים ממתינים לרגע ההכרעה על התרופות
בתום דיונים מרתוניים שנמשכו יומיים תציג ועדת סל התרופות את מסקנותיה .  משפחות החולים ממתינות במתח ,  וחוששות שהתרופות שלהן זקוקים יקיריהן לא ייכנסו . " אלה שעות קריטיות ,  לילדים שלנו אין זמן לחכות לשנה הבאה "
 בתום יומיים של דיונים מרתוניים היום  ( שישי )  יגיע רגע ההכרעה עבור אלפי חולים .  ועדת סל התרופות לשנת 2018 תציג לראש הממשלה ושר הבריאות בפועל ,  בנימין נתניהו ,  את מסקנותיה לגבי התרופות ,  הטכנולוגיות והבדיקות שייכנסו לסל .  
סננא ותד ,  אמו של אוסאמה בן השמונה החולה במחלת ניוון שרירים ,  מקווה שהתרופה שלה זקוק בנה תיכנס לסל . " כל כך הרבה שנים לא הייתה תרופה לילדים כמו אוסאמה ,  כבר שנה שאנחנו יודעים שיש תרופה שיכולה להציל את חייהם .  זה לא נתפס לחשוב שיש סיכוי שהיא לא תעבור בדיוני ועדת הסל ",  אמרה .  
על הדיונים שנערכו ביומיים האחרונים אמרה ותד כי  " הימים האחרונים היו מורטי עצבים ,  אלה מבחינתנו שעות קריטיות ,  ולילדים שלנו אין זמן לחכות לשנה הבאה ".  לדבריה , " המחלה הזו מידרדרת מהר וילד שהיום הולך - בשנה הבאה כבר יכול לשבת בכיסא גלגלים ".  
גם אורנה דר ,  אימא לילד חולה בסיסטיק פיברוזיס בן 13 ,  סיפרה על המתח בזמן ההמתנה . " בימים אלה ,  ברגעים האחרונים לפני החלטת הוועדה ,  בהם יחרצו את דינם של חולי ה-CF ,  המתח הוא עצום .  החרדה שבני ,  כמו שאר החולים ,  לא יוכל לקבל את התרופה במסגרת סל התרופות מדירה שינה מעיניי .  זו כבר השנה השנייה שאנחנו נלחמים להכניס את התרופה 'אורקמבי' לסל ",  אמרה .
 לדבריה , " בשנה שעברה נחלנו אכזבה .  התרופה לא נכנסה וחולי ה-CF ,  בעלי המוטציה הקשה ביותר ,  שתוחלת החיים שלהם עומדת רק על 28 נשארו ללא מענה ,  ללא פתרון .  המחשבה שיש סיכוי ששוב התרופה לא תכנס לסל מפחידה אותי .  מה יהיה על החולים ?  איך נוכל לעמוד מולם ולומר להם שאנחנו ההורים ,  לא הצלחנו בשליחות שלנו ,  להגן עליהם ולהשיג עבורם את המרפא .  אני קוראת לחברי ועדת הסל ,  תקנו את המעוות והצילו את חולי ה-CF ".  
התקציב שעומד השנה לרשות הוועדה הוא בשווי 460 מיליון שקל ,  ועוד כ-40 מיליון מוקצבים לבריאות השן .  חברי הוועדה קיבלו כ-700 בקשות להוספת תרופות חדשות לסל ,  כשסך עלות התרופות והטיפולים שהוגשו השנה לכניסה לסל נאמדת ביותר מ-3.5 מיליארד שקל .  למרתון הדיונים הסופיים של ועדת סל התרופות לשנת 2018 הגיעו 132 תרופות ,  טכנולוגיות וקבוצות מזון רפואי שעלותן הכוללת 1.5 מיליארד ש"ח ובמניין זה כלולים הסכמים שמתגבשים מול חברות התרופות .
 לאחר אישור מסקנות הסל על ידי נתניהו ,  הן יועברו לאישור מועצת הבריאות ,  הכוללת נציגים ממשרד הבריאות ,  משרד העבודה והרווחה ,  ביטוח לאומי ,  משרד האוצר ומשרד המשפטים ,  נציגי קצין רפואה ראשית בצה"ל ,  נציגי קופות החולים ,  נציגי האחים ואחיות ועוד .  לאחר שהמועצה תאשר את מסקנות ועדת הסל ,  יועברו לבסוף המסקנות לאישור הממשלה .
  ( עדכון ראשון :  22:25 )   

" הצילו את הילדים ":  ההורים ממתינים לרגע ההכרעה על התרופות
בתום דיונים מרתוניים שנמשכו יומיים תציג ועדת סל התרופות את מסקנותיה .  משפחות החולים ממתינות במתח ,  וחוששות שהתרופות שלהן זקוקים יקיריהן לא ייכנסו . " אלה שעות קריטיות ,  לילדים שלנו אין זמן לחכות לשנה הבאה "
 
