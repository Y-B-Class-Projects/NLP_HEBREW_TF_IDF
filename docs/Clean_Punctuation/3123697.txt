2017 ברשת :  52% מהגולשים תומכים בנתניהו ובחפותו
בניגוד לטענות נתניהו ,  דווקא בתקשורת המסורתית חקירותיו זכו לעיסוק נמוך יותר באופן יחסי ,  כאשר הכרזת טראמפ והמצב הביטחוני זכו להיקף שיח גדול יותר  למרות ההרשעה :  כוכב האזכורים של 2016 אלאור אזריה ממשיך לזכות לתמיכה של60% מהגולשים  בדיקה
חקירות נתניהו היו הנושא שהעסיק ביותר את הגולשים השנה ברשת ,  בפער ניכר משאר האירועים ,  ובאופן מפתיע השיח על הנושא נשאר מאוזן כאשר 52% מהגולשים תומכים בנתניהו ובחפותו ו-48% טוענים כי הוא אשם - כך עולה מבדיקה מיוחדת שערכה חברת  " ויגו "  מבית יפעת מחקרי מדיה עבור וואלה ברנז'ה .  
השיח מתחלק בין מספר תתי אירועים מרכזיים כאשר המרכזיים שבהם הם ההפגנות בכיכר ציון ואח"כ ברוטשילד  ( 157 אלף שיחות )  ,  השיח על תיק המתנות  ( 100 אלף שיחות )  ,  פרשת נתניהו-מוזס  ( 82 אלף שיחות )  ,  תיק הצוללות  ( 60 אלף שיחות )  ,  פרשת מעון ראש הממשלה  ( 37 אלף שיחות )  ועוד  כל אחד מהאירועים הללו זכה לחשיפה גבוהה יותר ממרבית האירועים השנה .
 בניגוד לטענות ראש הממשלה ,  דווקא בתקשורת המסורתית הנושא זכה לעיסוק נמוך יותר באופן יחסי ,  כאשר הכרזת טראמפ על ירושלים והמצב הביטחוני זכו להיקף שיח ועיסוק גבוה יותר ,  והוכיחו שוב שסדר היום של התקשורת בישראל הוא בעיקר מדיני-ביטחוני .  

אלאור אזריה ממשיך גם בשנת 2017 להיות דמות מובילה בשיח התקשורתי ובשיח הציבורי .  כזכור ,  בשנת 2016 היה אזריה האישיות המאוזכרת ביותר ברשתות החברתיות אולם ההערכה הייתה שעם פרסום פסק וגזר הדין בתחילת 2017 היקף השיח יירד משמעותית .  יחד עם זאת ,  הפניות לערעור ,  בקשת החנינה מהנשיא ובקשת ההקלה מהרמטכ"ל השאירו את אזריה בלב הקונצנזוס הציבורי ,  כאשר התקשורת מסקרת את הנושא באופן אינפורמטיבי ואילו ברשתות החברתיות הוא ממשיך לזכות לתמיכה של60% מהגולשים .  נושאים מעניינים נוספים הם העניין התקשורתי והציבורי הגבוה בסגירת רשות השידור ועליית התאגיד ,  לצד שיח כמעט אפסי על פיצול ערוץ 2 ,  התמיכה רחבת ההיקף הן של התקשורת והן של השיח הציבורי במחאת הנכים ,  והשיח הגבוה שנרשם בשני אמצעי המדיה סביב פינוי עמונה בתחילת השנה .  

נושא מוביל ברשתות החברתיות שכמעט ואינו זוכה לביטוי תקשורתי הוא השיח על בחירות .  במהלך השנה האחרונה נרשמו מעל 200 אלף שיחות של גולשים המצפים למערכת בחירות ,  בעיקר סביב הפריימריז במפלגת העבודה  ( שזכה לנוכחות גבוהה ברשת )  ובשבועות האחרונים .  נושאים נוספים שהובילו ברשתות החברתיות היו ולא זכו לביטוי תקשורתי בעוצמה דומה היו השיח על ההטרדות המיניות  ( הן סביב קמפיין  # כשירצחו_אותי והן בחודשים האחרונים סביב תנועת  # metoo )  ,  השיח בעד ונגד העבודות בשבת והשיח ברשת סביב ההדתה ,  בעיקר במערכת החינוך ובצבא .  מנגד נרשם שיח גבוה בתקשורת שזכה לביטוי נמוך ברשתות החברתיות בעיקר סביב נושאי חוץ ,  ובראשם הבחירות בבריטניה ובצרפת ,  הטרור באירופה ,  יחסי טראמפ בצפון קוריאה ועוד .  לסיכום ,  שנת 2017 מראה לנו כי בנושאים הביטחוניים והפוליטיים הרשת והתקשורת עדיין משפיעות זו על זו וביחד מייצרות את סדר היום הציבורי ,  אולם בשונה משנה שעברה - השנה כל אחד מאמצעי המדיה מצא ייעוד אחר בשיח :  התקשורת מסקרת נושאי חוץ ואילו הרשת משמשת לפורקן בנושאים החברתיים והצרכניים .  
היקף השיח ברשת  היקף הפוסטים שנרשמו בשנת 2017 ברשתות החברתיות  ( פייסבוק ,  טוויטר ,  אינסטגרם ,  יו-טיוב )  ,  בפורומים ,  בבלוגים ובטוקבקים .
 מקום ברשת  מיקום מבין 20 האירועים ,  כאשר מצוין X הכוונה היא שהאירוע הוא אחד מה-20 המובילים בתקשורת אבל לא מופיע ב-20 המובילים ברשת .
 היקף השיח בתקשורת  היקף האייטמים שנרשמו באמצעי התקשורת המובילים בשנת 2017  ( עיתונות יומית ,  טלוויזיה ,  רדיו ארצי ואתרי אינטרנט מובילים )  .
 מקום בתקשורת  מיקום מבין 20 האירועים ,  כאשר מצוין X הכוונה היא שהאירוע הוא אחד מה-20 המובילים ברשת אבל לא מופיע ב-20 המובילים בתקשורת .  

2017 ברשת :  52% מהגולשים תומכים בנתניהו ובחפותו
בניגוד לטענות נתניהו ,  דווקא בתקשורת המסורתית חקירותיו זכו לעיסוק נמוך יותר באופן יחסי ,  כאשר הכרזת טראמפ והמצב הביטחוני זכו להיקף שיח גדול יותר  למרות ההרשעה :  כוכב האזכורים של 2016 אלאור אזריה ממשיך לזכות לתמיכה של60% מהגולשים  בדיקה

