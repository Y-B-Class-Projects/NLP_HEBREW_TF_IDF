מזכ"ל האו"ם לנתניהו :  מודאג מהבנייה בי-ם
ראש הממשלה נפגש עם מזכ"ל האו"ם בניו יורק וסיפר לו כי בכוונתו לכנס את הקבינט המדיני-ביטחוני כדי לקדם את הנסיגה מהפר רג'ר .  באן אמר כי הוא מודאג מחידוש הבנייה בי-ם ,  וכי יש לשוב לשולחן המו"מ בהקדם
 ( צילום :  רויטרס ,  עריכה :  יאיר דניאל ,  קריינות :  אביב אברמוביץ' ) 
ראש הממשלה בנימין נתניהו נפגש הלילה  ( שלישי )  עם מזכ"ל האו"ם באן קי מון בניו יורק .  באן אמר בפגישה כי הוא מודאג מחידוש הבנייה בהתנחלויות ומההודעות על חידוש הבנייה במזרח ירושלים .  לדבריו ,  חיוני לחדש את השיחות ולהקל את התנועה במעברים לרצועת עזה .
" מזכ"ל האו"ם וראש הממשלה דנו במאמצים המתמשכים להנעת המשא ומתן לשלום במזרח התיכון "  נאמר בהודעה שיצאה מהאו"ם , " המזכ"ל הדגיש את החיוניות בשבירת הקיפאון הדיפלומטי ובחידוש המשא ומתן .  הוא הביע דאגה מחידוש הבנייה בהתנחלויות ומההודעות האחרונות על הבנייה במזרח ירושלים ",  נאמר בהודעה .
 נתניהו התייחס בפגישה להחלטת ארגון החינוך ,  המדע והתרבות של האו"ם  ( אונסק"ו )  להכיר בקבר רחל כמסגד .  לדברי נתניהו , " קרוב לארבעת אלפים שנה מתקיים הקשר העמוק של העם היהודי למערת המכפלה ולקבר רחל .  למעלה ממיליארד בני אדם מכירים את הקשר הזה והוא מתועד בספר הספרים - התנ"ך .  אסור לעוות את העובדות ההיסטוריות למען פוליטיקה .  הדבר רק יפגע במעמד האו"ם ובדרך שאליו מתייחסים אנשים רציניים בעולם ". 
נתניהו דיווח למזכ"ל האו"ם כי בכוונתו לכנס את הקבינט המדיני ביטחוני עם שובו ארצה כדי לאשר את הסדר הנסיגה מחלקו הצפוני של הכפר רג'ר ,  שמבוסס בין היתר על השיחות עם יוניפי"ל .  
אמש התייחס דובר מחלקת המדינה האמריקאית פי.ג'י קראולי לפרסומים לפיהם ייבנו 1,000 יחידות דיור חדשות בירושלים מעבר לקו הירוק .  לדבריו ,  הממשל האמריקאי  " התאכזב עמוקות מההכרזה על קידום התכנון של יחידות הדיור החדשות באזורים הרגישים של מזרח ירושלים .  זה לא תורם למאמצים שלנו לחדש את המשא ומתן הישיר בין הצדדים ".  קראולי הוסיף כי מזכירת המדינה הילרי קלינטון תעלה את הנושא בפגישה הקרובה של עם ראש הממשלה בנימין נתניהו .
 ביום ראשון התייחס שר החוץ אביגדור ליברמן להסדר ברג'ר .  במסיבת עיתונאים שקיים שר החוץ בירושלים בתום פגישה עם עמיתו הגרמני גוידו ווסטרוולה ,  אמר ליברמן : " היה אפשר להגיע להסדר משולש בין ישראל לאו"ם ולבנון ממזמן .  מי שטרפד את זה הייתה ממשלת לבנון וחיזבאללה .  אמרנו לראש הממשלה שזה אולי הזמן להגיע להסכם עם האו"ם ולא לחכות ללבנון .  מקווה שזה יאושר בזמן הקרוב ". 

מזכ"ל האו"ם לנתניהו :  מודאג מהבנייה בי-ם
ראש הממשלה נפגש עם מזכ"ל האו"ם בניו יורק וסיפר לו כי בכוונתו לכנס את הקבינט המדיני-ביטחוני כדי לקדם את הנסיגה מהפר רג'ר .  באן אמר כי הוא מודאג מחידוש הבנייה בי-ם ,  וכי יש לשוב לשולחן המו"מ בהקדם

