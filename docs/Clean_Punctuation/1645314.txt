דיווח :  נתניהו ידע מראש על החיסול בדובאי
העיתון  " סאנדיי טיימס "  דיווח כי ראש הממשלה נפגש בלשכתו בתחילת חודש ינואר עם חלק מחברי החוליה ובירך אותם : " עם ישראל סומך עליכם .  בהצלחה "
 ראש הממשלה בנימין נתניהו ידע כבר בתחילת חודש ינואר על הכוונה לחסל את בכיר חמאס מחמוד אל מבחוח בדובאי ואף נתן את ברכתו לאנשי חוליית החיסול ,  כך דיווח הבוקר  ( ראשון ) העיתון  " סאנדיי טיימס ".  על פי הדיווח ,  נתניהו בירך חלק מחברי החוליה במהלך פגישה בלשכתו ואמר : " עם ישראל סומך עליכם .  בהצלחה ". 
על פי הדיווח ,  נתניהו הגיע בתחילת ינואר למטה המוסד ,  שם עבר תדרוך בנוכחות ראש המוסד ,  מאיר דגן וכן מספר חברים מחוליית החיסול .  בתדרוך נמסר ,  כי התקבל מידע מודיעיני על פיו מבחוח ישהה במלון בדובאי ,  שם תבצע החוליה את החיסול .  עוד דווח ,  כי הצוות כי עבר אימונים במלון בתל אביב ללא ידיעתם של בעלי המלון .  
לאחר התדרוך נתניהו נתן את אישורו למבצע החיסול .  בהתאם למשימות מסוג זה ,  בירך נתניהו את חברי הצוות ואמר להם : " עם ישראל סומך עליכם .  בהצלחה ". 
בתוך כך ,  דיווח הלילה העיתון  " דיילי טלגרף ",  כי דרכוניהם של ששת האזרחים הבריטים שזהותם נגנבה בידי אנשי החולייה האחראית לחיסולו של בכיר חמאס מחמוד אל מבחוח בדובאי ,  נלקחו מהם בעת ששהו בישראל .  ככל הנראה ,  האזרחים עוכבו בשדה תעופה בישראל ודרכוניהם נלקחו מהם לזמן קצר בידי אנשי רשות ההגירה הישראלית .  הדרכונים שנלקחו כחלק מבדיקה ביטחונית שגרתית ,  צולמו לצורך הנפקת הדרכונים המזויפים ששימשו את חברי חוליית החיסול ,  כך מסרו לעיתון מקורות דיפלומטיים .  
על פי הדיווח ,  הדרכונים לא היו בעלי אמצעי זיהוי ביומטרי ולא היו עליהם שבבים אלקטרונים .  לדברי מומחים ,  עובדה זו הפכה את זיוף הדרכונים לפשוט באופן יחסי ,  כך שיצריך אך ורק את צילום הדרכון והעתקת המספר הסידורי שלו .  חשיפה זו היא הפעם הראשונה בה דיפלומטים בריטים מזכירים את ישראל כמעורבת ישירה בחיסול בדובאי .
 
דיווח :  נתניהו ידע מראש על החיסול בדובאי
העיתון  " סאנדיי טיימס "  דיווח כי ראש הממשלה נפגש בלשכתו בתחילת חודש ינואר עם חלק מחברי החוליה ובירך אותם : " עם ישראל סומך עליכם .  בהצלחה "
 
