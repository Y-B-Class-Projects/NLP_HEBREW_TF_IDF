ביבי יסדר ? 
אחרי ההפגנות והמודעות בעיתונים הגיע תורו של המכתב לראש הממשלה . " אסור שישלחו אלפי אנשים שמתפרנסים מהערוץ למעגל האבטלה "
 עובדי ערוץ 10 פנו היום  ( רביעי )  במכתב לראש הממשלה בנימין נתניהו וביקשו ממנו להתערב למציאת פתרון למשבר שפקד את הערוץ : " אנחנו פונים אליך כמוצא אחרון ,  ובלית ברירה ,  לאחר ששרי התקשורת והאוצר לא לוקחים אחריות ולא 'סופרים' אותנו .  שר התקשורת נסע לחופשה משפחתית בחו"ל ,  שר האוצר לא מוכן להקשיב לנו וכעת נותרת רק אתה ,  ראש הממשלה ,  שממונה על שני השרים הללו ,  יכול וחייב להביא לפתרון מיידי ". 
על פניו נראה שהזמן להשיג פתרון בנושא ערוץ 10 הולך ואוזל .  יושבת ראש הרשות השניה נורית דאבוש אמרה בישיבת ועדת הכלכלה בתחילת השבוע כי הרשות ערוכה לפרסם את המכרז החדש להפעלת הערוץ כבר ביום שני הקרוב .  העובדים כותבים לראש הממשלה כי בגלל רשלנות ובריחה מאחריות יאבדו מאות עובדים את מקום עבודתם : " אסור שישלחו אלפי אנשים שמתפרנסים מהערוץ למעגל האבטלה ,  כאשר הערוץ  על כל 'חובותיו' לכאורה  ממשיך דווקא להכניס כסף למדינה .  מי כמוך מבין בדיוק את המאזן הכלכלי הזה ..  .  פרסום מכרז על הבית שלנו על ידי מועצת הרשות השנייה ביום שני הקרוב משמעותו נזק בלתי הפיך .  מהלך זה יקרה במידה והאוצר לא ילך לקראתנו ויתעקש לא להביא לפתרון הבעיה .  בסיכום הדברים פנו העובדים אל ראש הממשלה : " אל תהיה ראש הממשלה שיחתום על סגירת ערוץ 10 וחדשות 10 ".  

ביבי יסדר ? 
אחרי ההפגנות והמודעות בעיתונים הגיע תורו של המכתב לראש הממשלה . " אסור שישלחו אלפי אנשים שמתפרנסים מהערוץ למעגל האבטלה "
 
