מקורבי נתניהו : " אין משבר עם אובמה "
 לאחר שבועיים מתוחים ,  ניאותו בבית הלבן להזמין את נתניהו לפגישה עם הנשיא האמריקאי ,  פחות מיממה לפני מועד קיומה .  מקורבי נתניהו : " לא ברור מהיכן הגיעו השמועות על משבר ,  הכל מתנהל כשורה "
 בכיר בבית הלבן אישר כי נשיא ארה"ב ברק אובמה וראש הממשלה בנימין נתניהו ייפגשו הערב  ( שני )  על מנת לנסות ולהתניע את תהליך השלום במזרח התיכון .  הבכיר לא פירט על אילו נושאים ידברו שני המנהיגים .  
בישראל חיכו זמן רב להודעה רשמית על קיום הפגישה ,  אך זו הגיעה רק הלילה ,  כיממה לפני מועד קיום הפגישה .  לפי מספר דיווחים ,  פנו גם בכירים בקהילה היהודית בארה"ב ליועציו של הנשיא אובמה וביקשו ממנו לקיים את הפגישה ,  ובכך הצטרפו ללחץ הישראלי בנושא .
 על פי הערכות ,  הסיבה למתן הודעה רשמית זמן כה קצר לפני עצם קיום הפגישה ,  נועדה לבטא חוסר נחת מצד הממשל בוושינגטון כלפי מדיניות ישראל ,  ואף מתיחות מסויימת ביחסי שני המנהיגים .  
בסביבתו של ראש הממשלה מכחישים את התיאורים כאילו יש משבר בין ישראל לארצות הברית .  לטענת מקורבי נתניהו ,  ראש הממשלה יקיים סדרת פגישות בארצות הברית כשבבוקר שעון ארצות הברית הוא יתכונן לפגישתו עם אובמה . " לא ברור מהיכן הגיעו השמועות על משבר ,  הכל מתנהל כשורה ובאווירה טובה "
 נתניהו יצא אמש לביקור כשהוא מלווה בשר הביטחון ברק .  מלבד הפגישה עם אובמה ,  צפוי נתניהו לנאום בפני העצרת הכללית של הארגונים היהודיים בוושינגטון .  גם אובמה עצמו אמור היה לנאום באירוע ,  אך ביטל את הגעתו בשל השתתפותו בטקס זיכרון לקורבנות הירי בבסיס הצבא האמריקאי בפורט הוד שבטקסס .  במקומו יינאם ראש הסגל שלו ,  רם עמנואל .
 נתניהו צפוי להתייחס בנאומו בפני האירגונים היהודיים לאיום האירני ,  להודעת הפרישה של אבו מאזן ולאימוץ דו"ח גולדסטון בעצרת האו"ם .  ביום שלישי בלילה ימריא ראש הממשלה לצרפת וביום רביעי בבוקר ייפגש עם הנשיא ניקולא סרקוזי .  מספר שעות לאחר שיעזוב את פריז ,  צפוי לנחות בה נשיא סוריה בשאר אסד .
 עדכון ראשון :  00:34

מקורבי נתניהו : " אין משבר עם אובמה "
 לאחר שבועיים מתוחים ,  ניאותו בבית הלבן להזמין את נתניהו לפגישה עם הנשיא האמריקאי ,  פחות מיממה לפני מועד קיומה .  מקורבי נתניהו : " לא ברור מהיכן הגיעו השמועות על משבר ,  הכל מתנהל כשורה "
 
