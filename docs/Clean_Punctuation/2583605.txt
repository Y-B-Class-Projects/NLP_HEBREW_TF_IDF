הממים של ניצחון אובמה :  ביבי מתאבל
משיחות טלפון חמוצות בין אובמה לנתניהו ועד לפרפרזות על רצח רבין :  כך הגיבו יצרני הממים הישראלים לניצחון הנשיא האמריקאי
זמן קצר לאחר היוודע תוצאות הבחירות בארצות הברית ונצחונו של הנשיא המכהן ברק אובמה ,  החל הפייסבוק הישראלי להתייחס לנושא בשורה של ממים .  התמה המרכזית :  הו ,  כמה מבואס ראש הממשלה בנימין נתניהו מנצחונו של הנשיא ומהפסדו של המועמד הרצוי לו - מיט רומני הרפובליקאי .
 אחד הממים הבולטים הוא זה שפרסם שחר קוטני ,  המשלב את תמונת הניצחון שפרסם אובמה  ( ושזכתה בינתיים למספר לייקים ושיתופים חסרי תקדים )  יחד עם תמונה של נתניהו 'חמוץ' .  בעוד על התמונה של אובמה כתוב  " עוד ארבע שנים ",  על זו של ביבי כתוב  " עוד שלושה חודשים ".  
מים נוסף שמראה את הצמד שלא ממש סובל אחד את השני הוא זה שפורסם באתר 10gag ומדמה שיחה בין אובמה לביבי .
 - "  מה נשמע ,  בי ",  שואל נתניהו .-   " שום דבר ,  מנצח בבחירות ,  שותה בירה באד "-   " אמת ,  אמת ,"  ,  עונה נתניהו בפרפרזה על הפרסומת המפורסמת לבירה באדווייזר .  
בשיחה אחרת  ( מבית ג'ון בראון )  שמנהלים השניים אומר אובמה לביבי  " ייפי קאייה ,  בן זונה "   ( משפט המזוהה עם ברוס וויליס בסרט  " מת לחיות ")  וביבי מחמיץ פנים .  
אבל אלו עוד המקרים הטובים ,  בהם אובמה מוכן לתקשר עם נתניהו .  במים של עמיר שיבי מורה אובמה למזכירתו לשים ראש הממשלה על המתנה ולהשמיע לו מוסיקה עד שיתפנה .  
עמיר שיבי דווקא מאפשר לשניים גם לתקשר ,  אבל לא בטלפון - אלא בפייסבוק .  
 - " ביבי "-   " מה ?  "-   " זכיתי"אומר הדיאלוג הקצר .  
חלק מהממים גם מתייחסים ל"ישראל היום ",  העיתון שנחשב כשלוחה הלא רשמית של ראש הממשלה ,  ולכן גם מעוניין בנצחונו של רומני .  שני ממים כאלו מאזכרים את רצח רבין . " אובמה ניצח .  ישראל היום כואבת ובוכה ",  נכתב על השער המפוברק במים של עמיר שיבי ,  המאזכר את הכותרת של  " ידיעות אחרונות "  ביום שלאחר רצח רבין .  
ג'ון בראון ,  מצידו ,  לוקח את ה"שלום חבר "  המפורסם ושם אותו בהקשר קצת אחר .  

הממים של ניצחון אובמה :  ביבי מתאבל
משיחות טלפון חמוצות בין אובמה לנתניהו ועד לפרפרזות על רצח רבין :  כך הגיבו יצרני הממים הישראלים לניצחון הנשיא האמריקאי

