 " מחייב בחינה מעמיקה ":  חוק הגיוס לא יאושר במושב הנוכחי
יו"ר הקואליציה הודיע למזכיר הממשלה כי  " נדרשים עוד מספר חודשים להשלמת הליכי החקיקה "  של חוק הגיוס .  המשמעות - המדינה תבקש מבג"ץ דחייה במועד פקיעת החוק הנוכחי . " התהליך עשוי לארוך זמן ",  נטען
יו"ר הקואליציה ח"כ דוד אמסלם הודיע הערב  ( רביעי )  למזכיר הממשלה צחי ברוורמן כי הליך החקיקה של חוק הגיוס יימשך עוד כמה חודשים .  המשמעות היא כי המדינה תבקש בשבוע הבא מבג"ץ דחייה במועד פקיעת החוק הנוכחי .  גורם פוליטי אמר היום כי  " הבקשה תוגש ביום שני ". 
במכתב ששלח אמסלם נכתב : " הוועדה המיוחדת בראשותי שואפת לגבש הסדר מקיף וראוי ,  על בסיס הסכמה רחבה ,  ובהתייחס לקביעות בית המשפט העליון בפסקי הדין שניתנו במהלך השנים .  נוכחתי כי לעת עתה לא ניתן לגבש מתווה סדור וסופי מה גם שניסיון העבר מלמד כי הטיפול בסוגיה זו חייב להיות זהיר ומכבד .  אני צופה כי התהליך עשוי לארוך זמן ונדרשים עוד מספר חודשים להשלמת הליכי החקיקה ".  
עוד כתב אמסלם כי ההצעה  " מעוררת שאלות חברתיות עקרוניות ,  רגישות ומורכבות ,  המצויות בליבו של שיח ציבורי נוקב מזה עשרות שנים "  והוסיף : " במהלך הטיפול בהצעת החוק נוכחתי כי ההסדרים המוצעים בהצעת החוק אינם בשלים דיים ומחייבים בחינה וליבון מעמיקים של הסוגיות הרלוונטיות ". 
ראש הממשלה בנימין נתניהו טרם נתן את ההחלטה הרשמית לפנות לבג"ץ ,  אך זו צפויה להינתן בימים הקרובים .  המשמעות של בקשה כזו ,  ככל שתתקבל ,  היא שחוק הגיוס לא יקודם במושב הנוכחי והדיונים עליו יידחו למושב החורף של הכנסת .  אם אז לא יצליחו לגבש עליו הסכמות ,  צפויות להתקיים בחירות חדשות .  
בתחילת המושב הנוכחי דרשו המפלגות החרדיות להשלים את אישור החוק בשלוש קריאות .  עם פרסום תזכיר החוק ,  שבין היתר קבע סנקציות כלכליות לישיבות שלא יעמדו ביעדי הגיוס ,  החליטה מועצת גדולי התורה של סיעת  " אגודת ישראל "  כי לפני אישור החוק צריכים להיעשות בו שינויים משמעותיים .  בהמשך החליטו ב"דגל התורה "  ובש"ס ליישר קו עם דרישה זו .  סגן שר הבריאות יעקב ליצמן וחבריו לסיעת  " אגודת ישראל "  החליטו לדחות את אישור החוק למושב הבא בשל הקושי להכניס שינויים כל כך משמעותיים בתקופת הזמן הקצרה שנותרה עד לסיום המושב ,  בסוף שבוע הבא .
 מהנוסח החדש של ההצעה עולה כי החוק שונה כך שיכיר בלימוד התורה כ"ערך ".  מטרתו של הנוסח החדש ,  שהופץ היום לחברי הכנסת בוועדה המכינה את חוק הגיוס לקריאה שנייה ושלישית ,  היא  " לעגן בחוק הסדר לדחיית שירות לתלמידי ישיבות אשר תורתם אומנותם ,  תוך הכרה בערך לימוד התורה ,  וכן הגברת שילובם של בוגרי ישיבות ומוסדות חינוך חרדים במעגל התעסוקה ".  עוד צוין כי הדבר נעשה על מנת להגביר את השתלבותם בשירות סדיר של תלמידי הישיבות  " בתהליך הדרגתי ומדוד על יסוד הסכמה רחבה ".   

" מחייב בחינה מעמיקה ":  חוק הגיוס לא יאושר במושב הנוכחי
יו"ר הקואליציה הודיע למזכיר הממשלה כי  " נדרשים עוד מספר חודשים להשלמת הליכי החקיקה "  של חוק הגיוס .  המשמעות - המדינה תבקש מבג"ץ דחייה במועד פקיעת החוק הנוכחי . " התהליך עשוי לארוך זמן ",  נטען

