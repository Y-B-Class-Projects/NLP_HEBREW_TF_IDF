זעם במטה שליט : " למה נתניהו לא הזכיר את גלעד ?  "
 במטה לשחרור שליט התאכזבו מהעובדה שבניגוד לנשיא אובמה ,  נתניהו בחר שלא להזכיר את גלעד בנאומו המדיני . " צריך היה לשרת את ההסברה ולחשוף את חמאס במערומיו "
 במטה המאבק לשחרורו של החייל החטוף גלעד שליט זועמים על נאומו של ראש הממשלה בנימין נתניהו אמש ( שישי )  בקונגרס האמריקאי .  יו"ר הארגון שמשון ליבמן אמר כי  " הנאום הוא דבר עצוב .  אין מצופה כי נתניהו יתייחס לגלעד בכל נאום ,  אך כיוון שגם הנשיא אובמה הזכיר את גלעד בנאומו החשוב - היה מצופה שגם ראש הממשלה יעשה זאת .  בכך ,  היה ניתן לשרת את ההסברה שנתניהו מדגיש כל כך את חשיבותה ,  ולחשוף את אכזריות החמאס במערומיה ".  
בני משפחת שליט שיגרו לקראת הנאום באמצעות עורך הדין גלעד שר ,  מכתב ובו דרישה מהממשל האמריקני להפסיק כל סיוע לרשות הפלסטינית עד לשחרורו של גלעד .  בני המשפחה שיגרו מספר מכתבים ,  בין היתר ,  ליו"ר בית הנבחרים בוושינגטון ג'והן בוהנר ולמנהיג הרוב הדמוקרטי בסנאט ,  הסנטור הארי רייד . " אנו פונים לראשי הקונגרס בכדי שיפעילו את מלוא כובד משקלם למניעת סיוע כלכלי לרשות הפלסטינית ולחמאס עד לשחרורו המיידי של גלעד .  אנו מצרים על כך שממשלת ישראל והעומד בראשה שיחררו כספים רק לאחרונה לרשות הפלסטינית ולחמאס בעוד גלעד עדיין נותר כבר 1,793 ימים בשבי החמאס ",  אמר נועם שליט ,  אביו של גלעד .
 בנאומו מול ועידת איפא"ק בליל ראשון התייחס נשיא ארה"ב ברק אובמה לסוגיית החייל החטוף גלעד שליט . " אנחנו נמשיך לדרוש שחמאס יאמץ את האחריות הבסיסית לשלום  יכיר בישראל ,  ידחה את האלימות ויקבל את כל ההסכמים הקיימים .  על חמאס לשחרר את גלעד שליט שמוחזק בשבי כבר חמש שנים ",  אמר אובמה .
 לפנות בוקר נשא נתניהו דברים בפני ועידת איפא"ק ,  שם דווקא מצא לנכון להתייחס לגלעד .  נתניהו אמר כי"על חמאס להשיב את חיילנו החטוף גלעד שליט באופן מידי ,  מדובר בחייל שכלוא בחשכה במשך חמש שנים ללא ביקור אחד מהצלב האדום ,  אני קורא לחמאס לשחרר אותו מיד ". 
עדכון ראשון :  20:51

זעם במטה שליט : " למה נתניהו לא הזכיר את גלעד ?  "
 במטה לשחרור שליט התאכזבו מהעובדה שבניגוד לנשיא אובמה ,  נתניהו בחר שלא להזכיר את גלעד בנאומו המדיני . " צריך היה לשרת את ההסברה ולחשוף את חמאס במערומיו "
 
