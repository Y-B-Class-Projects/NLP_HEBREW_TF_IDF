ריבלין : " מלחמת יום הכיפורים לימדה אותנו לא להיכנע לשאננות "
 בטקס הזיכרון שנערך בהר הרצל פנה נשיא המדינה למשפחות השכולות : " העם בישראל כולו חב לחללים ולמשפחות חוב של כבוד ושל זכות ".  נתניהו : " המלחמה פרצה לא רק בשל אויבינו ,  אלא גם בשל כשלים מנהיגותיים "
 נשיא המדינה ראובן ריבלין אמר היום  ( חמישי )  בטקס הזיכרון הממלכתי לחללי מלחמת יום הכיפורים שנערך בהר הרצל כי  " מלחמת יום הכיפורים הייתה ועודנה מהאירועים המכוננים של מדינת ישראל ".  לדבריו , " היא הכתה אותנו בתדהמה והותירה אותנו מיוסרים .  טראומות מהסוג הזה אינן נשכחות ,  לא מזיכרונן של משפחות ,  לא מזיכרונן של מדינות ".  בטקס נכחו גם ראש הממשלה בנימין נתניהו ,  שר הביטחון אביגדור ליברמן והרמטכ"ל רב-אלוף גדי איזנקוט . 
" אין לנו את הפריבילגיה להפסיד באף מערכה ",  הוסיף ריבלין . " אמת ,  מדינת ישראל אינה מאוימת על ידי שכנותיה כפי שהייתה באותה העת .  ועדיין ,  חובה עלינו לזכור להיות מודעים לסכנות הרובצות לפתחנו ולהיערך לקדם אותם ".  לדברי הנשיא , " מלחמת יום הכיפורים לימדה אותנו לא להיכנע לשאננות ,  להיות דרוכים ,  להביט היטב בחזיתות השונות בצפון הארץ ובדרומה ,  ולהיות נחושים להגן על הקווים האדומים שחצייתם מהווה עבורנו איום .  אנו צריכים להיות מוכנים בו זמנית למלחמות העבר ,  אתגרי ההווה ואיומי העתיד ". 
עוד בוואלה !  NEWS:נסראללה : " המתח באזור גואה ,  אין פתרון מדיני למשבר בסוריה "" איגרת חיה מהעבר ":  כשנתניהו הקשיב להקלטה עם הלוחם שיוני הציל"המצב קשה ,  כל הקודקודים פצועים ":  הקלטות נדירות מהמערכה בסיני 
ריבלין פנה למשפחות השכולות ,  ואמר : " כאב השכול הוא כאב פרטי ,  יומיומי ,  עמוק ומטלטל .  אך משפחת השכול הישראלית שגדלה לבלי הכר במלחמת יום הכיפורים פוגשת בתוכה את כולנו .  לא רק משום שדומה שאין מי מאתנו שאינו מכיר מרחוק או מקרוב חלל אחד וחלילה יותר ,  אלא משום שהעם בישראל כולו חב להם ,  לחללי מערכות ישראל ,  ולכם בני המשפחות היקרים ,  חוב של כבוד ושל זכות ".  
נתניהו נשא אף הוא נאום ,  ואמר : " בחיי מדינה יש רגעי מבחן עליונים שדורשים גיוס של כל הכוחות הלאומיים ".  לטענתו , " המלחמה פרצה לא רק בשל כוונות אויבינו ,  אלא גם בשל כשלים מנהיגותיים ". 
נתניהו מנה את  " חוסר היכולת לזהות את הסכנה בזמן ",  ואת  " חוסר היכולת לפעול נגדה ".  הוא הבהיר : " המחדל זעק לשמיים ".  עם זאת ,  הוסיף : " לוחמינו לא נשברו תחת משקלה של מהלומת הפתע והשקיעו מאמץ עילאי אדיר .  למרות הזעזוע הגדול שספגנו ,  שהיה כרוך במחיר כבד ,  הבית נותר על תילו ,  ונשאר עומד בזכות דבר אחד :  תעוזתם של בנינו היקרים שנלחמו כאריות ".  

ריבלין : " מלחמת יום הכיפורים לימדה אותנו לא להיכנע לשאננות "
 בטקס הזיכרון שנערך בהר הרצל פנה נשיא המדינה למשפחות השכולות : " העם בישראל כולו חב לחללים ולמשפחות חוב של כבוד ושל זכות ".  נתניהו : " המלחמה פרצה לא רק בשל אויבינו ,  אלא גם בשל כשלים מנהיגותיים "
 
