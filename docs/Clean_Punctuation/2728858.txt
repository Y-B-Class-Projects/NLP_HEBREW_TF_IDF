הוצאות נתניהו נחשפות :  כמה כסף הוציא על טיסות ? 
לשכת ראש הממשלה פרסמה את הנתונים לאחר פניית התנועה לחופש המידע .  הביקור הכי יקר :  בארה"ב וקנדה ,  לפני שנתיים ,  שהסתכם ב-7.7 מיליון שקל .  ומהו סעיף ההוצאות הגדול ביותר ? 
לשכת ראש הממשלה הוציאה כ-19 מיליון שקלים על ביקוריו של בנימין נתניהו בחו"ל בשנת 2013 - כך עולה מנתונים שפרסמה אמש  ( רביעי )  הלשכה ,  בתגובה לפנייה מטעם התנועה לחופש המידע .  מדובר בירידה של כמיליון שקלים לעומת שנת 2012 ,  במהלכה הוציאה לשכת ראש הממשלה כ-20 מיליון שקלים על טיסות לחו"ל .
 הביקור הממלכתי היקר ביותר של נתניהו בשנתיים האחרונות היה זה שערך בקנדה וארצות הברית ,  במרץ 2012 .  נסיעה זו עלתה למשלם המסים כ-7.7 מיליון שקלים .  ביקורו של ראש הממשלה בסין לפני כשנה עלה כ-6 מיליון שקלים ,  ואילו ביקורו של נתניהו בניו יורק בספטמבר 2012 - במהלכו נשא את הנאום המפורסם על הפצצה האיראנית - עלה כ-6.9 מיליון שקלים .  ביקורו של נתניהו בניו יורק בספטמבר 2013 ,  גם הוא לרגל עצרת האו"ם ,  עלה כ-6.5 מיליון שקלים - כלומר ,  היה זול מן הביקור בשנה הקודמת בכמעט חצי מיליון שקלים .
 לרשימת ההוצאות של נתניהו
עוד כותרות בוואלה !  חדשות:חוק יסוד :  משאל העם אושר בקריאה שנייה ושלישיתכך נראה העולם המושלם של נתניהו ,  לפיד ובנטבנט מאיים על נתניהו :  לא מציע לנסות לשחרר מחבלים ישראלים 
רוב טיסותיו של נתניהו היו עם חברת אל-על ,  אולם שתיים מהן - טיסה לקפריסין בפברואר 2012 וטיסה לפולין ביוני 2013 - היו עם חברת ארקיע .  סעיף ההוצאות הגדול ביותר בכל אחת מנסיעותיו של נתניהו הייתה הטיסה עצמה .  בניסיון לצמצם את עלויות הטיסה של ראש הממשלה ונשיא המדינה ,  החליטה הממשלה לאחרונה להקים ועדה שתבחן רכישת מטוס רשמי עבור נושאי התפקידים הבכירים במדינה .  הוועדה תבחן אם ההוצאה הגבוהה אך החד-פעמית של רכישת מטוס אכן תחסוך כסף לקופת המדינה .  
בסך הכול ,  הנתונים שפרסמה לשכת ראש הממשלה כוללים פירוט לגבי 14 נסיעות רשמיות של נתניהו בשנתיים האחרונות  שבע נסיעות ב-2013 ושבע נוספות בשנה שלפניה .  לגבי כל נסיעה נמסר מה הייתה עלות הטיסה עצמה ומה היו העלויות הנוספות ,  החל מסידורי לינה ועד לעלויות על אכילה במסעדות .
 את המידע להוצאת פירוט עלויות טיסות ראש הממשלה לחו"ל הגישה התנועה לחופש המידע באמצעות הסטודנט לירון בריזל ,  מהקליניקה לחופש המידע שמפעילה התנועה לחופש המידע בבית הספר למשפטים במכללה למינהל .  
מוקדם יותר אתמול פרסם מעון נשיא המדינה ,  שמעון פרס ,  את הוצאות בית הנשיא לשנה החולפת ,  שעומדות על כ-57 מיליון שקלים .  כך עולה ממסמך שהעבירה לאחרונה לשכת נשיא המדינה לידי התנועה לחופש המידע .  מתוך סכום זה ,  כ-55 מיליון שקלים הוקצו להוצאות בית הנשיא ולשכת נשיא המדינה ,  ועוד כשני מיליון שקלים לנושאים הקשורים לנשיאי המדינה בעבר .  סעיף ההוצאה הגדול ביותר של בית הנשיא היה הוצאות התפעול ,  שעמדו על כ-11 מיליון שקלים .  
בדברי ההסבר של לשכת הנשיא לסעיף ,  נכתב כי  " סעיף זה כולל את טקסי קבלת פנים ואירוח מנהיגים מכל העולם ,  אירועים וטקסים לחברה הישראלית ,  בדיקות בטיחות וכיבוי אש ,  ביטוחים ,  חשבונות שוטפים ועוד ". 
לרשימת ההוצאות המלאה של בית הנשיא
 ( עדכון ראשון :  23:43 )  

הוצאות נתניהו נחשפות :  כמה כסף הוציא על טיסות ? 
לשכת ראש הממשלה פרסמה את הנתונים לאחר פניית התנועה לחופש המידע .  הביקור הכי יקר :  בארה"ב וקנדה ,  לפני שנתיים ,  שהסתכם ב-7.7 מיליון שקל .  ומהו סעיף ההוצאות הגדול ביותר ? 

