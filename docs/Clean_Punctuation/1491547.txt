נתניהו :  הסכנה האירנית קודמת למאחזים
רה"מ רמז לחברי סיעת הליכוד כי ייתכן שיוסרו מאחזים כדי לא לפגוע במאבק לבלימת הגרעין האירני . " הסכנה הולכת ודוהרת אלינו "
  ( באדיבות ערוץ הכנסת ) 
ראש הממשלה בנימין נתניהו קרא היום  ( שני )  לחברי סיעת הליכוד להימנע מביקורת על פינוי המאחזים הלא-חוקיים ,  כדי לא לפגוע במאבק נגד האיום האירני . " אנחנו לא נמצאים בזמנים רגילים ",  אמר . " הסכנה הולכת ודוהרת אלינו .  הדבר הכי מסוכן לאורגניזם חי הוא לא לזהות סכנה .  תפקידי הוא קודם כל בראש ובראשונה להבטיח את עתידה של מדינת ישראל .  זה הדבר הראשון לפני כל דבר אחר ".  עוד הדגיש נתניהו את חשיבות היחסים בין ישראל וארה"ב .  לדבריו , " מצבנו בבין 1996 ל-1999 לא דומה למצב היום ".   נתניהו הבהיר לחברי סיעת הליכוד ,  כי סדר העדיפויות הלאומי צריך להיות מוכפף לצרכים הקיומיים של המדינה . " צריך להגיע לאחדות לאומית רחבה ככל האפשר כדי להדוף את הסכנה ",  אמר . " במציאות קלה לא צריך מנהיגות .  הדבר הכי קשה הוא לשנות כיוון בזמן שרצים לקצה המצוק ".  
ראש הממשלה התייחס גם ליחסיו עם שר הביטחון אהוד ברק .  לדבריו , " שר הביטחון ואני עובדים בתיאום .  הוא אינו מנהל מדיניות עצמאית .  גם במהלך מערכת הבחירות אמרתי שאנחנו מדינה שומרת חוק ושנטפל במאחזים הבלתי חוקיים .  אם אפשר  בהידברות ".  נתניהו סיכם את דבריו בקריאה לאחדות ואמר כי  " עלינו לאחד את הכוחות .  אני מבקש את הבנתכם ,  אמונכם ותמיכתכם .  כמו שאמר פעם מי שהמציא את המשפט המדהים :  'שעון החול מתקתק' ". 
ח"כ דני דנון ,  שהשתתף בישיבת הסיעה ,  אמר לאחר מכן ,  כי  " רה"מ התבטא בנוסח שרון .  אני חושש שהוא מתכוון ללכת לפשרות תחת האצטלה של האיום האירני .  נושא המאחזים זה רק קצה הקרחון .  משתמע שנתניהו הולך לעשות מהלכים דרסטיים .  אפעל למנוע את זה ואדאג שערכי הליכוד יישמרו ,  כדי שלא נחזור לטראומת שרון .  האיום האירני הוא לא סיבה לנסיגות ולביצוע מדיניות הפוכה ממדיניות הליכוד ". 
מוקדם יותר התייחס שר הביטחון ברק בישיבת סיעת העבודה לפינוי המאחזים הבלתי חוקיים . " ממשלת שרון התחייבה לפנות את המאחזים וממשלת אולמרט חידשה את ההתחייבות .  העניין טופל על ידינו בשנתיים האחרונות כדי להגיע להסדר .  פונו ארבעה מאחזים והגענו להסדר על המאחז הגדול ביותר  מגרון .  מדינה חפצת חיים חייבת לקיים מרות על אזרחיה ,  ולכן הדברים יטופלו ". 

נתניהו :  הסכנה האירנית קודמת למאחזים
רה"מ רמז לחברי סיעת הליכוד כי ייתכן שיוסרו מאחזים כדי לא לפגוע במאבק לבלימת הגרעין האירני . " הסכנה הולכת ודוהרת אלינו "
 
