לבני תוקפת : " ממשלת נתניהו היא תמצית הרע "
 יו"ר האופוזיציה ניצלה את הדיון של מועצת קדימה בנוגע למצב החברתי-כלכלי כדי לבקר בחריפות את הממשלה והעומד בראשה . " רה"מ לא עוסק בשינוי סדרי העדיפויות ,  רק בצמצום המחאה "
 יו"ר האופוזיציה ציפי לבני תקפה הבוקר  ( שישי )  בחריפות את ראש הממשלה בנימין נתניהו .  במהלך ישיבת מועצת קדימה אמרה לבני כי  " הצענו לראש הממשלה לפתוח מחדש את תקציב 2012 .  אפשר לייצר תקציב חדש .  נתניהו מתנגד לזה כי הוא לא עסוק בשינוי סדרי העדיפויות ,  אלא באיך הוא מצמצם את המחאה ,  זה כל מה שמעניין אותו .  תיקון יבוא קודם כל בשינוי שיטת הממשל בישראל .  ממשלות שהעומד בראשן לא מייצג את טובת כלל הציבור אלא משלם את כל הכספים והאידיאולוגיה שאמורה להיות לו למפלגות סקטוריאליות קטנות - מייצר אי-אמון מוחלט במערכת ". 
עוד בנושא המחאה החברתית - הכותרות האחרונות :
 המחאה לא עוצרת :  הפגנת ענק תתקיים במוצ"ש בת"אההסתדרות מצטרפת למחאה : " איבדנו את החמלה"מסמך דרישות המוחים : " חינוך חינם והפחתת מע"מ "
 לבני הוסיפה כי  " הממשלה הזו היא תמצית הרע הזה .  היא הגדילה את תקציב המדינה כדי לממן את עצמה .  הדירה מתרחקת ,  ילדים חושבים לחפש את עתידם במדינות אחרות והממשלה הזו מנופחת .  השיח הוא לא בין עניין ועשירים ,  הוא שיח של צדק לא של צדקה .  אנשים עובדים ,  משרתים ,  משלמים מסים וחשים שעתיד ילדיהם לא מובטח כאן .  הם יודעים שכשהם משרתים יש כאלה שלא .  הם הולכים לעבודה ויש כאלה שלא .  הם משלמים מסים ,  ויש עשירים שמשלמים הרבה פחות .  אפשר לשנות את זה בשינוי סדרי העדיפויות הלאומיים ".  
עוד אמרה לבני כי  " התחומים המדיני והכלכלי קשורים זה בזה .  המחאה יצאה החוצה כי מצבה הכלכלי של ישראל טוב והמצב החברתי גרוע ,  וככל שנידרדר במדרון המדיני הוא יתורגם לכלכלי .  המצב מאפשר לעשות את השינוי ויש ממשלה שלא רוצה לעשות אותו .  יש היום בעיה קשה בהגדרת סדר העדיפויות של הממשלה הזו - הפתרונות יבואו רק מתוך המערכת הפוליטית ". 
בנוגע לפתרונות אפשריים של מפלגתה אמרה לבני כי  " סדרי העדיפויות של קדימה אחרים .  אנחנו בעד תחרות אבל בתנאי שהיא לטובת האזרח .  שוק חופשי לאזרחים חופשיים ולא שוק חופשי כאידיאולוגיה שאין בה תועלת לאזרחים .  מפה יוצאים לדרך - שוויון בנטל מתחיל בדרישה לתרומה של כל אזרח לחברה בישראל - בשירות צבאי ,  אזרחי או לאומי .  שוויון בנטל זה גם במיסוי הוגן - לשנות את צידי המשוואה .  יש להפסיק להוריד את המסים הישירים ולהתחיל להוריד את המסים העקיפים .  את זה צריך לעשות עכשיו .  המע"מ על המים הוא בלתי מוצדק ובלתי הגיוני וצריך לבטל אותו,מס הבלו מיותר לחלוטין .  זה נועד לממן את ההתעקשות של נתניהו לייצר חור בקופת המסים ". 
ח"כ שאול מופז אמר בישיבה כי  " הסכנה הגדולה שמציב קברניט לאזרחיו היא חוסר התמצאות במרחב - היא תסמונת ורטיגו .  ביבי נמצא בוורטיגו .  זו לא טענה אלא אבחנה ברורה ".  עוד אמר מופז כי ראש הממשלה ,  בנימין נתניהו  " כשל בהבנת המחאה ,  לא הבין את גודלה וסיפק פתרונות לא נכונים אליה .  אין פתרונות קסם למציאות בישראל .  ראש הממשלה פועל בשיטתיות להפוך את הצעירים לאוכלוסייה חלשה ,  ולצערי הוא עושה זאת בהצלחה ".   
" קדימה בפאניקה אל מול נטישת המצביעים שלה בסקרים ,  כיוון שמדובר במפלגה חלולה ,  שאנשיה עוזבים אותה ",  כך התייחסו בליכוד לדבריה של ציפי לבני .  מהליכוד נמסר עוד כי  " בניגוד לממשלת נתניהו ,  קדימה היא זו שעצרה את הבנייה במרכז הארץ ,  היא זו שלא סללה כבישים לפריפריה ,  והיא זו שלא השקיעה בהשכלה הגבוהה ובחינוך .  ממשלת נתניהו יודעת לטפל במצוקה בצורה אמיתית ". 
לפניות לכתב :  pinhas_wolf@walla.co.il

לבני תוקפת : " ממשלת נתניהו היא תמצית הרע "
 יו"ר האופוזיציה ניצלה את הדיון של מועצת קדימה בנוגע למצב החברתי-כלכלי כדי לבקר בחריפות את הממשלה והעומד בראשה . " רה"מ לא עוסק בשינוי סדרי העדיפויות ,  רק בצמצום המחאה "
 
