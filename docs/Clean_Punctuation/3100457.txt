משלחת החילוץ הישראלית שבה : " כשהטבע מתאכזר - מגיע זמן האנושיות "
 משלחת החילוץ הישראלית חזרה ממקסיקו והתקבלה בטקס מרגש בנתב"ג בו נכחו ראש הממשלה ,  סגן הרמטכ"ל והשגריר המקסיקני . " כולנו גאים בכם ומצדיעים לכם .  הייתם הראשונים שהגיעו והאחרונים לעזוב ",  אמר נתניהו
משלחת החילוץ הישראלית שבה היום  ( חמישי )  ארצה לאחר עשרה ימים במקסיקו וזכתה לקבלת פנים חמה בטקס בנתב"ג ,  שבו השתתפו ראש הממשלה בנימין נתניהו ,  סגן הרמטכ"ל האלוף אביב כוכבי ,  שגריר מקסיקו בישראל ונספח ההגנה של מקסיקו שהגיע בשם הממשלה להודות לצוות .  ברעידת האדמה נהרגו 318 בני אדם ,  180 מתוכם בבירה מקסיקו סיטי ,  ונגרם הרס רב .  שיקום נזקי רעש האדמה מוערכים ביותר משני מיליארד דולר .
 המשלחת שמנתה כ-70 חיילים וקצינים בשירות סדיר ובמילואים מפיקוד העורף ומחיל האוויר עזבה את ישראל לפני ראש השנה ונחתה בבירה מקסיקו סיטי ,  שם עסקה בפעולות חילוץ והצלת לכודים ,  איתור נעדרים וסקירת 158 מבנים ,  ביניהם בתי חולים ,  בתי ספר ,  גני ילדים ומשרדי ממשלה .  
עוד בוואלה NEWS :  ברקע השמועות על מותו :  דאעש פרסם הקלטה של מנהיג הארגון התקווה הישראלית לסיכול  " הרשימה השחורה "  של האו"ם :  חקיקה אמריקנית שגריר ארה"ב בישראל : " הממשל יציג את תכנית השלום בתוך כמה חודשים " 
" כולנו גאים בכם ומצדיעים לכם .  אתם הזרוע הארוכה האנושית של ישראל אשר מראה את פניה האמיתיות של המדינה ",  אמר נתניהו והוסיף  " כשהטבע מתאכזר מגיע הזמן של האנושיות ,  במבחן הזה פעם אחר פעם צה"ל מצליח בצורה מרשימה ".  
נתניהו הוסיף והתייחס גם לתגובות הציבור המקסיקני לעזרה הישראלית ולשיחתו בשולי עצרת האו"ם עם נשיא מקסיקו אנריקה פניה נייטו לו הבטיח סיוע ישראלי , " הייתם הראשונים שהגעתם והאחרונים שעזבתם ",  שיבח נתניהו .  
גם שגריר מקסיקו בישראל הודה לחברי המשלחת . " אני מבקש להודות לכם בשם כל העם המקסיקני על המעשה האמיץ שעשיתם .  כבשתם את ליבם של בני עמי ואני כולי תקווה שגם תזכו להנות מהמדינה שלי ",  אמר . " אל תשכחו ,  היום יש לכם עוד בית ".  

משלחת החילוץ הישראלית שבה : " כשהטבע מתאכזר - מגיע זמן האנושיות "
 משלחת החילוץ הישראלית חזרה ממקסיקו והתקבלה בטקס מרגש בנתב"ג בו נכחו ראש הממשלה ,  סגן הרמטכ"ל והשגריר המקסיקני . " כולנו גאים בכם ומצדיעים לכם .  הייתם הראשונים שהגיעו והאחרונים לעזוב ",  אמר נתניהו

