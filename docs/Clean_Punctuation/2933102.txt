שיחה ממתינה :  העליון יכריע האם לחשוף את שיחות נתניהו-אדלסון
ביממה הקרובה צפוי בית המשפט העליון להכריע האם להורות לרה"מ לחשוף את שיחותיו עם מו"ל ועורך ישראל היום ,  לבקשת רביב דרוקר וערוץ 10 ,  בעקבות הערעורים שהגישו פרקליטות המדינה וישראל היום
בית המשפט העליון צפוי להכריע ביממה הקרובה האם יש להורות לרה"מ בנימין נתניהו לחשוף את שיחותיו עם שלדון אדלסון לעיתונאי רביב דרוקר וחדשות 10 .
 היום  ( שני )  התקיים דיון בבית המשפט העליון בערעורים שהגישו פרקליטות המדינה ומו"ל ועורך  " ישראל היום ",  בעקבות החלטת בית המשפט המחוזי בירושלים לחשוף את השיחות בין נתניהו לבין אדלסון ורגב .  החלטת ביהמ"ש התקבלה לפני כחודשיים ,  בעקבות עתירה שהגישו דרוקר וחדשות 10 באמצעות עו"ד יונתן ברמן .  בהחלטתו קבע השופט דוד מינץ כי יש לחשוף את מועדי השיחות ומשך הזמן שהתקיימו והוסיף כי רגב ואדלסון יוכלו להביע את התנגדותם בפני הממונה על חופש המידע .
 לאחר שהתקבלה ההחלטה הגיש  " ישראל היום "  ערעור לבית המשפט המחוזי בירושלים בטענה כי היא התקבלה מבלי שהובאו נימוקי העורך הראשי עמוס רגב ומו"ל שלדון אדלסון בפני בית המשפט ומבלי שניתנה להם הזכות להתנגד .  בית המשפט דחה את הערעור אולם היום שוב נפגשו הצדדים.בערעור שהוגש לבית המשפט העליון טענו רגב ואדלסון באמצעות עו"ד אביגדור קלגסבלד כי  " היה על בית המשפט להעניק להם את זכות הטיעון לפני מתן פסק הדין "  וכי נפל פגם בהליך קבלת ההחלטה ועל כן יש לבטלה .
 לערעור שהגישו רגב ואדלסון ,  התווסף הערעור שהגישה פרקליטות המדינה נגד החלטת בית המשפט המחוזי בירושלים .  בערעור נטען כי אדלסון ורגב הם חבריו הפרטיים של רה"מ והחלטת בית המשפט פוגעת במרחב הפרטיות שלו .  כמו כן נטען כי שיחות הטלפון שמקיים נתניהו הן במסגרת תפקידו וכן שיחות אישיות ,  והן מתועדות על ידי מזכירותיו .  חשיפת רישום השיחות ,  כך נטען ,  תחשוף את התנהלותו של נתניהו ברובד האישי ותחשוף את כל השיחות כולן ללא סיווג אילו מהן מסווגות מבחינה ביטחונית .  

שיחה ממתינה :  העליון יכריע האם לחשוף את שיחות נתניהו-אדלסון
ביממה הקרובה צפוי בית המשפט העליון להכריע האם להורות לרה"מ לחשוף את שיחותיו עם מו"ל ועורך ישראל היום ,  לבקשת רביב דרוקר וערוץ 10 ,  בעקבות הערעורים שהגישו פרקליטות המדינה וישראל היום

