נתניהו בבואנוס איירס :  להטיל על איראן אחריות לפיגועים בשנות ה-90
בביקור בבניין הקהילה היהודית בבואנוס איירס בירך ראש הממשלה את הנשיא מאוריסיו מקרי על חידוש חקירת הפיגועים . " הגיע הזמן לעשות צדק עם הקורבנות .  הגיע הזמן להוקיע את הנאשמים ",  אמר
ראש הממשלה בנימין נתניהו אמר אמש  ( שני )  כי  " הגיע הזמן להטיל על איראן את האחריות המלאה באופן פומבי וסופי "  לפיגועים נגד הקהילה היהודית בארגנטינה בשנות ה-90 .  בביקור בבניין האמי"א של הקהילה היהודית בבואנוס איירס ,  בו נרצחו 85 בני אדם על ידי מכונית תופת ב-1994 ,  בירך נתניהו את נשיא ארגנטינה ,  מאוריסיו מקרי ,  על חידוש חקירת הפיגועים ואת  " נכונותו למצות את בירור האמת עד תום ".  
זאת לאחר שבמשך שנים קודמיו של מקרי בתפקיד טייחו את חקירת הפיגועים ואת מעורבותן של איראן וחיזבאללה . " הגיע הזמן לעשות צדק עם הקורבנות .  הגיע הזמן להוקיע את הנאשמים ",  אמר .  
נתניהו ,  שנחת בבואנוס איירס אתמול בביקור היסטורי של ראש ממשלה מכהן באמריקה הלטינית ,  הוא ראש הממשלה הישראלי הראשון שמבקר באתרי הפיגועים הקשים של שנות ה-90 .  לנסיעה הצטרפו גם בני משפחות של דיפלומטים ישראלים שנספו בפיגוע בשגרירות ב-1992 .
 לקריאה נוספת:עקב המהומות בטוגו :  נדחתה פסגת מדינות אפריקה בהשתתפות נתניהו"נתניהו הוא היטלר ":  מחאה נגד ראש הממשלה בביקורו בארגנטינהעל רקע החקירות :  נתניהו המריא לביקור היסטורי באמריקה הלטינית 
לפני הביקור בבניין האמי"א ,  נתניהו ורעייתו השתתפו בטקס הנחת זר בכיכר השגרירות ,  וחשפו שלט הנצחה בשם ממשלת ישראל .  בשני האירועים נתניהו הביע הזדהות וצער עם משפחות והודה לנשיא מקרי על מחויבותו  " להילחם בטרור ,  להילחם באנטישמיות ,  לזכור את לקחי העבר ולעשות הכול כדי שטרגדיות כאלו לא יישנו ". 
איראן ,  שעמדה מאחורי שני הפיגועים בבואנוס איירס ,  הייתה הנושא המרכזי בנאומיו של נתניהו ,  בהם הזהיר כי טהראן היא עדיין המקור העיקרי והמרכזי לטרור העולמי . " כאז גם היום איראן מחוללת טרור בכל רחבי תבל וגם לפני שני עשורים וחצי ,  איראן הייתה זו שהבעירה את פתיל הנפץ שפגע פעמיים בארגנטינה .  איראן יזמה ,  תכננה וביצעה את הפיגועים הנוראיים באמצעות השליח שלה ,  חיזבאללה ",  אמר נתניהו . 
" האיום האיראני הוא איום ואתגר מתמשך ,  זהו איום שפורץ מן המזרח התיכון והוא שולח זרועות לכל עבר ,  כולל לכאן ,  לאמריקה הלטינית ,  וביתר שאת בשנים האלה ",  הוסיף .  בטקס בכיכר השגרירות נתניהו שב והזהיר מפני התחזקותה של איראן בצל המאבק הבינלאומי להביס את דאעש בסוריה ואמר כי  " אנו נחושים להילחם בטרור של איראן ,  אנו נחושים למנוע ממנו להתבסס ליד גבולנו ". 
היום נתניהו צפוי לקיים פגישה מדינית ופסגה כלכלית עם מארחו הנשיא מקרי ,  וגם ייפגש עם נשיא פרגוואי הורסיו קרטס שיגיע לבואנוס איירס לפגישה עם ראש הממשלה .  בהמשך השבוע נתניהו יבקר גם בקולומביה ובמקסיקו ,  ויקיים פגישות ואירועים עם מנהיגיהן .  בסוף השבוע צפוי נתניהו להמשיך לארצות הברית ,  לקראת נאומו השנתי בעצרת הכללית של האו"ם בשבוע הבא ופגישתו השלישית עם הנשיא דונלד טראמפ .  

נתניהו בבואנוס איירס :  להטיל על איראן אחריות לפיגועים בשנות ה-90
בביקור בבניין הקהילה היהודית בבואנוס איירס בירך ראש הממשלה את הנשיא מאוריסיו מקרי על חידוש חקירת הפיגועים . " הגיע הזמן לעשות צדק עם הקורבנות .  הגיע הזמן להוקיע את הנאשמים ",  אמר

