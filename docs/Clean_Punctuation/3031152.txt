שרה נתניהו בחקירתה על בקבוקי השמפניה : " חילופי מתנות לגיטימיים "
 רעיית ראש הממשלה טענה בעדותה ,  על פי דיווח בחדשות 2 ,  כי גם משפחתה רכשה מתנות עבור איש העסקים מילצ'ן .  עוד נחשף כי בשנים 2012-2010 מילצ'ן רכש אלכוהול בשווי 57 אלף שקלים .  דרעי : " אם נתניהו יפרוש ,  נלך לבחירות "
 שרה נתניהו ,  רעייתו של ראש הממשלה בנימין נתניהו ,  אמרה בעדותה בנוגע לפרשה 1000 ,  שעניינה חשד לטובות הנאה במעורבותו של ראש הממשלה ,  כי בקבוקי השמפניה שהעביר למשפחה איש העסקים ארנון מילצ'ן הם בגדר  " חילופי מתנות לגיטימיים בין חברים "   כך דווח אמש  ( חמישי )  בחדשות 2 .  על פי הדיווח ,  נתניהו טענה בעדותה כי גם משפחת ראש הממשלה רכשה מתנות עבור מילצ'ן ,  וכי במהלך עדותה על ידי חוקרי היחידה הארצית לחקירות הונאה  ( יאח"ה )  היא  " איבדה משלוותה מעת לעת ".  
עוד נחשף הערב בחדשות 2 כי בשנים 2012-2010 הזמין איש העסקים מילצ'ן משקאות בסך כולל של יותר מ-57 אלף שקלים .  על פי הדיווח ,  אנשיו של מילצ'ן ריכזו את כרטיסיות הזמנת המשקאות האלכוהוליים שרכש בחנות ברחוב גלגלי הפלדה בהרצליה פיתוח לאחר שהחלה החקירה המשטרתית בפרשה בחודש שעבר .  
עוד בוואלה !  NEWS:חקירת נתניהו-מוזס :  כל יוזמי חוק  " ישראל היום "  יזומנו למסור עדותשרה נתניהו נתנה עדות בפרשת המתנות ;  ח"כ כבל העיד בתיק מוזססקר וואלה !  NEWS :  יש עתיד עם 27 מנדטים ,  הליכוד עם 24 
על פי הכרטיסיות ,  שהועברו לידי המשטרה לפי בקשתה ,  מילצ'ן רכש משקאות בשווי ממוצע אלפי שקלים מדי חודש ,  לעתים בהפרש של כמה חודשים בין כל רכישה ולעתים בימים סמוכים .  כעת מתבקשים חוקרי המשטרה לקבוע אם כל המשקאות שנרכשו נשלחו לבית משפחת נתניהו .
 שר הפנים ויו"ר ש"ס אריה דרעי העריך היום כי החקירות בפרשות ראש הממשלה יימשכו עוד כמה חודשים .  בהתייחסות לגישושים מצד גורמים פוליטיים להרכבת ממשלה חלופית ,  הבהיר : " אם זה יוביל לפרישת נתניהו ,  ש"ס לא תתמוך באף ממשלה חלופית ,  נלך לבחירות ".  בכך למשל נפלה האפשרות של הקמת ממשלה חלופית ,  שלא תוכל לקום ללא ש"ס .  
בתוך כך ,  ראש הממשלה לשעבר אהוד ברק התייחס אמש לפרשה 2000 ,  שעניינה הקשר בין נתניהו למו"ל  " ידיעות אחרונות "  נוני מוזס ,  בדף הפייסבוק שלו ,  וקרא למוזס  " לחדול מלכהן כעורך האחראי של 'ידיעות אחרונות' וכלל שיקדים  כן ייטב ".  לדבריו , " כמי שנחשף ,  על פני 25 שנה ,  לעתים מקרוב ,  אל התהומות ששכרון הכוח יכול להוביל אליהם אדם כמר מוזס - אני משוכנע שהיפרדות מתפקיד העורך הראשי הוא מהמעט שמר מוזס יכול לעשות היום כדי להציל את כבודו ואת מורשת שני הדורות שקדמו לו בכינון אחד מחשובי אמצעי התקשורת במדינה ".  
ברק קרא גם לפרסום הקלטות השיחות בין ראש הממשלה למו"ל ידיעות אחרונות ,  והבהיר : " כל יום שעובר מבלי שהקלטות מושמעות לכלל הציבור מעבה יותר ויותר את העננה הכבדה הנקשרת והולכת מעל ראשו של היועץ ",  בהתייחסות ליועץ המשפטי לממשלה אביחי מנדלבליט . " מי יעז לטעון שאין בהקשבה לקלטות שיחות השוחד כל עניין לציבור ?  ",  הוסיף .
 להערכתו של ראש הממשלה לשעבר , " בעוד זמן לא ארוך יתבהרו רוב פרטי פרשת ביבי-נוני ".  הוא הוסיף : " יהיו ,  אני מעריך ,  גם כתבי אישום .  יהיה גם שיח ציבורי .  זכרו ,  אנו האזרחים זכאים לתבוע דין וחשבון לא רק מהחוטאים .  גם מהשותקים .  מהו פשר 'מנזר השתקנים' של שחקני המפתח בפוליטיקה הישראלית ב-20 השנים האחרונות ?  הייתכן כי חלקם 'פונקו' בעבר באופן שמעיק עליהם בבואם לומר היום אמת ?  ". 
 ( עדכון ראשון :  21:05 )  

שרה נתניהו בחקירתה על בקבוקי השמפניה : " חילופי מתנות לגיטימיים "
 רעיית ראש הממשלה טענה בעדותה ,  על פי דיווח בחדשות 2 ,  כי גם משפחתה רכשה מתנות עבור איש העסקים מילצ'ן .  עוד נחשף כי בשנים 2012-2010 מילצ'ן רכש אלכוהול בשווי 57 אלף שקלים .  דרעי : " אם נתניהו יפרוש ,  נלך לבחירות "
 
