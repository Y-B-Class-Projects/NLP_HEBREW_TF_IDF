השופט הורה להסיר סרטון תעמולה שהפר זכויות ,  הליכוד צפצף על ההחלטה
פרסום ראשון :  ביהמ"ש הורה כבר לפני 23 ימים לליכוד להסיר מיידית סרטון תעמולה מהרשת ,  לאחר תביעת במאית על הפרת זכויות ויצירת פייק ניוז ,  אך הליכוד לא ציית להוראת השופט והבוקר הוצג עדיין בעמוד הפייסבוק של רה"מ .  הבמאית : " האם הליכוד מעל לחוק ומותר לו לעשות הכל ?  "
 פרסום ראשון :  בית משפט השלום בתל אביב הוציא צו זמני המורה לליכוד להסיר מיידית מכל הרשתות ,  האתרים וכלי התקשורת סרטון תעמולה שהעלה ושיתף ברשת ,  עליו נטען כי הפר זכויות יוצרים ויצר  " פייק ניוז ".  הליכוד אמנם הודיע לבית משפט שהוא מסכים להוראת השופט ,  אבל למרות שחלפו כבר 23 ימים מאז ההוראה ,  נכון להבוקר  ( רביעי )  - המפלגה עדיין לא הסירה את הסרטון מהאוויר ,  והוא הוצג בין השאר בעמוד הפייסבוק של ראש הממשלה .  הצו של השופט יצא במסגרת תביעה של הבמאית ,  המפיקה ויוצרת הסרטים הדוקומנטריים ענת הלחמי נגד הליכוד בסכום של 300 אלף שקלים על הפרת זכויות ,  שנחשפה בוואלה !  תרבות ,  לאחר שבסרטון התעמולה נלקח ללא רשותה קטע בו תיעדה את היועץ המשפטי מנדלבליט נכנס לבית כנסת ,  תוך עריכה מגמתית והשתלת מפגין עם מגאפון שבכלל לא נכח במקום .
 בעקבות התעלמות הליכוד מהוראת השופט ,  הגישה הבמאית הלחמי ,  באמצעות עו"ד דרור דוד נחום ,  בקשה לפי פקודת בזיון בית המשפט להורות על קנס או מאסר על האחראים בליכוד . " האם שלטון החוק חל ונאכף גם נגד מפלגת השלטון או שמפלגת השלטון היא מעל לחוק ומותר לה לעשות כל העולה על רוחה ?  ",  שאלה התובעת את בית המשפט , " על אחת כמה וכמה ,  כאשר הסרטון משמש את המפלגה לשם קמפיין בחירות פעיל .  בעל דין אחר לא היה מעז לפעול בזילות ובהתרסה כה בוטה וחמורה כלפי החלטות בית המשפט ". 
תחילת הסיפור במוצאי שבת ,  20 בינואר 2018 .  היועץ המשפטי לממשלה אביחי מנדלבליט הגיע להתפלל בבית הכנסת הסמוך לביתו בפתח תקווה .  על פי כתב התביעה ,  מנדלבליט נכנס לבית הכנסת ללא כל הפרעה .  בתום התפילה יצאו מתפללים והחלו להתעמת עם קומץ אנשי מחאה ,  שבאו לעשות טקס הבדלה אלטרנטיבי .  העימות תועד על ידי אחד מהנוכחים והתיעוד הועבר לתקשורת ,  ולטענת התובעת יצר רושם מוטעה לפיו היועמ"ש הותקף בידי מפגינים זועמים כשניסה להכנס לבית הכנסת ,  בעוד שהדברים לא קרו ומנדלבליט כלל לא נכח שם בעת העימות .  בעקבות זאת התעוררה סערה תקשורתית ,  שכללה גינויים מהמערכת הפוליטית על  " ההמון הזועם "  וגם דברי זעזוע של הנשיא ריבלין שגינה את האירועים וכינה אותם  " רמיסת זכויות הפרט ",  כשבדיעבד הסתבר שכלל לא קרו .  
הבמאית ענת הלחמי ,  שיוצרת בימים אלה את הסרט  " לכל שבת יש מוצ"ש ",  נכחה במקום ותיעדה את האירועים .  בעקבות הסערה שהתעוררה ,  היא מסרה לחדשות 2 קטע מצולם שתיעדה ,  ובו נראה מנדלבליט נכנס לבית כנסת ללא כל הפרעה ,  בעודו חולף על פני קבוצת אנשים שלא התייחסו אליו ולא פנו אליו ,  ורק לאחר מכן הם התעמתו עם מתפללים אחרים .  הקטע שודר בחדשות 2 ב-21 בינואר ,  ובו לצד קטע הווידאו הבהיר הכתב יאיר שרקי את מה שנראה בו : " אין שום חיכוך בין אביחי מנדלבליט לקבוצת המפגינים ". 
בחודש שעבר העלה ראש הממשלה בנימין נתניהו לעמוד הפייסבוק שלו סרטון תעמולה ,  תחת ההפניה  " האם הם יצליחו ?  ",  הסרטון הופץ בתקשורת וברשתות החברתיות ,  ורבים צפו בו .  הסרטון נפתח בכיתובים הדרמטיים שטוענים : " שלוש שנים השמאל והתקשורת רודפים את היועמ"ש שיגיש כתב אישום בכל מחיר .  במכולת ,  ברחוב ,  בבית הכנסת ".  בשלב שבו נכתבו המילים  " בבית הכנסת "  נראה מסך מפוצל ,  שבחלקו העליון קטע מתיעודה של הלחמי בו נראה מנדלבליט נכנס לבית הכנסת ,  ובחלקו התחתון שתלה תנועת הליכוד צילומים של מפגין זועם באמצעות מגאפון ,  שצולם בכלל באירוע אחר .  בכתב התביעה צוין כי אותו אדם כלל לא נכח באותו אירוע מחוץ לבית הכנסת .  
הבמאית הלחמי ,  על פי כתב התביעה ,  נדהמה מכך כי תנועת הליכוד לקחה ללא רשותה את הקטע שצילמה מתוך הכתבה של חדשות 2 ושילב אותו בסרטון תעמולה . " חמור מכך ",  מוסיפה הלחמי בכתב התביעה , " באמצעות עריכה מגמתית הוציאה הליכוד את האירועים המופיעים בו מהקשרם ויצרה מצג כוזב ,  הפוך לחלוטין מזה שהתרחש ,  בכוונה להחזיר ולהטמיע את הנרטיב השקרי לפיו היועמ"ש הותקף בכניסתו לבית הכנסת לתפילה ". 
סרטון התעמולה של הליכוד ,  שהפר את זכויותה של הלחמי ,  נערך לטענתה בכוונה ליצוג  " מצג שקרי לפיו מתנגדיו של נתניהו חסרי מוסר ועכבות והם תוקפים את היועמ"ש והם לא בוחלים לעשות זאת - גם בעת שנכנס לתפילה בבית הכנסת - בעוד שבפועל לא כך היו הדברים ".  הלחמי תובעת מהליכוד 300 אלפי שקלים - מחציתם על הפרת זכויות היוצרים שלה ,  ומחציתם על הפרות זכויות מוסריות .  בנוסף היא דורשת כי מפלגת הליכוד תסיר את הסרטון .
 טרם התקבלה תגובת הליכוד 

השופט הורה להסיר סרטון תעמולה שהפר זכויות ,  הליכוד צפצף על ההחלטה
פרסום ראשון :  ביהמ"ש הורה כבר לפני 23 ימים לליכוד להסיר מיידית סרטון תעמולה מהרשת ,  לאחר תביעת במאית על הפרת זכויות ויצירת פייק ניוז ,  אך הליכוד לא ציית להוראת השופט והבוקר הוצג עדיין בעמוד הפייסבוק של רה"מ .  הבמאית : " האם הליכוד מעל לחוק ומותר לו לעשות הכל ?  "
 
