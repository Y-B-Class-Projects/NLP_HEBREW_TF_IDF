 " הם רוצים לעצב את כל החצר ":  הקלטות ניר חפץ נחשפות
בקלטות שפורסמו בחדשות 2 משנת 2010 ,  נשמע ניר חפץ בשיחה עם היועצת המשפטית של משרד ראש הממשלה שלומית ברנע פרגו .  השיחות בין השניים חושפות כמה דרישות חריגות של שרה נתניהו בהם :  ניקוי יבש למזוודות בחו"ל ,  מתנות מהמלון ומימון שיפוץ בקיסריה
שלושה ימים לאחר הגשת כתב האישום נגד רעיית ראש הממשלה שרה נתניהו ,  הערב  ( ראשון )  נחשפו לראשונה במהדורה המרכזית ב"חדשות 2 "  הקלטות שביצע עד המדינה ניר חפץ בשנת 2010 ,  בזמן ששימש שראש מערך ההסברה הלאומי במשרד ראש הממשלה .  חפץ ,  שחש בהתערערות ביחסים עם מי שכיהן אז כראש לשכת רה"מ נתן אשל ,  החל להקליט את שיחותיו ,  בהן גם אלו שקיים עם היועצת המשפטית הוותיקה של משרד ראש הממשלה ,  עו"ד שלומית ברנע פרגו .  בשיחות נדונו בין השאר ,  ניסיונותיהם לכאורה של בני הזוג נתניהו לגלגל הוצאות פרטיות במעון הפרטי על קופת המדינה . 
" אני רוצה לגלגל את האחריות ממני .  שיהודה  ( וינשטיין ,  היועץ המשפטי לממשלה לשעבר )  יגיד שידין קיסריה כדין בלפור ",  נשמעת ברנע-פרגו באחת השיחות . " שייקח את האחריות .  זו לא חוכמה שתגיע אלינו בקשה ,  אנחנו נגיד לא ,  והוא יגיד כן .  אני לא רוצה .  אני רוצה לפעול לפי ההנחיות שלו .  הוא היועץ המשפטי לממשלה .  אמרתי את זה גם לנתן  ( אשל )  ,  אני רוצה שהיועץ ינחה אותי איך לפעול ,  שיהודה יגיד 'דין קיסריה כדין בלפור .  
חפץ הזהיר את ברנע-פרגו כי  " הסיפור של קיסריה במאה אחוז יהיה ביאח"ה ולכן את חייבת לדעת שאת תהיי ביאח"ה ,  ואת תאמרי דברים שאת יכולה לעמוד מאחוריהם .  אני ממש אומר לך שתשמרי כל ניירת וכל דבר שאת עושה ".  היועצת השיבה : " כבר הייתי ביאח"ה בסיפור של המתנות .  בקדנציה הקודמת .  נתתי שם עדות .  יישרתי את ההדורים עם דוד שמרון כשהם נכנסו ".  
בהמשך השיחות עולות כמה מדרישות בני הזוג נתניהו . " הם רוצים לסדר את כל החצר  ( בקיסריה )  לפי תכנית אדריכלית שהם בנו לעצמם ,  אז אנחנו אומרים  " כן ,  מה ..  .  לא ?  ",  אמרה ברנע-פרגו . " יש תכנית עם הדמיה .  הם רוצים שהמשרד ישלם .  הם אמרו שיש נזקים כתוצאה מעבודות ביטחון .  אנחנו אומרים בסדר מה שהביטחון פגע - אנחנו נחזיר את המצב לקדמותו .  אבל בואו נראה באופן סביר מה צריך להחזיר ..  .  הכול צריך לעשות בהיגיון ..  .  למה אנחנו צריכים להשתתף ?  בלענו את זה ".  כששמע חפץ כי עלות השיפוץ מוערכת בעשרות אלפי שקלים ,  אמר : " בשביל מה צריך את כל החזירות הזו .  קיבינימט ".  
בהמשך תיארו השניים כיצד יתר עובדי הלשכה עושים לכאורה עבודות פרטיות עבור בני הזוג . " נתן  ( אשל )  שם כל הזמן בעבודות ",  סיפר חפץ לעמיתתו . " בחודשים האחרונים הוא מסתובב עם מתווכי דירות בגבעתיים ,  והראה להם דירה של שרה ומכר לה אותה .  כדי שלא יזהו שהוא ראש לשכת ראש הממשלה .  הוא נסע עם האוטו של אשתו .  שרה גם אובססיבית לגבי פרטים ישנים .  יש את ארונות האמבטיה האלו הישנים של פעם .  לבן כזה מפלסטיק שעולה 60 שקלים .  אורזים ,  שמים את זה בניילון עם פצפצים ושולחים את העובדים מפה להביא .  ברנע-פרגו השיבה :  תקשיב ,  זה בדיוק אותו סיפור כמו שהיה עם המתנות ,  ו הייתי במשטרה .  אמרו לי הדברים שתפסו שם זה כף חול מפלסטיק של ילד .  ארוזה שלוש פעמים בפצפצים ".  
חפץ סיפר בשלב זה כי גיל שפר שהיה ראש הסגל פתח בעבר את אחת החבילות הללו מתוך סקרנות ,  ונדהם מתכולתן .  ברנע-פרגו השיבה : " גיל ?  אני במו עיניים ראיתי את נתן אשל ועזרא סיידוף עומדים בקיסריה ומנקים את המזגן ".  
בשלב מסוים ,  חלק מהסיפורים דולפים לתקשורת .  ברנע-פרגו מספרת לחפץ כיצד הצליחה  " למרוח "  לדבריה ,  בקשת עיתונאים לקבל מידע אודות הוצאות בית ראש הממשלה בקיסריה . " הצלחנו למרוח אותו אבל למחרת יכול להגיע עוד פעם ,  אנחנו צריכים לשמור על ראש הממשלה שלא יסתבך בדברים האלה ואנחנו צריכים לשמור גם על עצמנו ",  הזהירה . " מחר יבואו וישאלו איך אישרנו דברים כאלה ".  
אלא שמלבד סקנות העיתונאים השניים הבינו כי עליהם להתמודד עם בעיה גדולה בהרבה .  חפץ מספר לברנע-פרגו כי  " יש סודות גדולים בנושא הכסף ".  הוא מציין בשיחתו עם עמיתתו כי  " נתת לי רק דוגמה אחת בנושא המתנות  ( כאן מדובר על קנקן התה של מרקל )  ,  אבל ידעתי שהיו הרבה מקרים של מתנות שהגיעו ישירות לבלפור ".  
חפץ ,  משוחח בשלב זה עם ברנע פרגו על חיבתה של רעיית ראש הממשלה למכבסות ולניקוי יבש . " אני חושב שבחשבונות המלונות בחו"ל היא עושה חכל מיני תרגילים כדי להסתיר כל מיני הוצאות ",  אמר . " עדנה חלבני מתאמת הנסיעות סיפרה לי שבכל נסיעה מגיעות לפחות ארבע חמש מזוודות לניקוי יבש ..  .  אין דבר כזה בחשבונות ,  הם איכשהו מסתירים את זה .  אני אומר לעיתונאים שבדקתי בחשבונות ובדקתי עם משרד החוץ שהחשבונות עוברים דרכם ..  .  אבל בוודאות בכל נסיעה יש ארבע-חמש מזוודות ניקוי יבש ".  היועצת השיבה כי  " זה שימוש לרעה בכספי ציבור - להביא כביסה שלא משתמשים בה שם רק כדי להביאה לניקוי ".  בשלב זה העיד חפץ : " תקשיבי ,  באחת הנסיעות אמר לי גיל שפר ,  'הגיעו שמונה מזוודות לניקוי יבש' .  עכשיו שתביני ,  יש פה תקציב לניקוי יבש במכבסבה שהוא לא ממש מוגבל .  לפי מה ששפר אומר ,  היא פשוט אוהבת את הריח ".  
חפץ ,  ששירת בנאמנות את בני הזוג נתניהו שוחח לאחר מכן עם היועצת המשפטית ששירתה תחת כמה ראשי ממשלה ,  על סוגיית המתנות . " את יודעת מה מתאמת הנסיעות סיפרה פעם ?  ",  שאל חפץ את ברנע-פרגו . " היא סיפרה שנתן אשל שלח אותה בניו אורלינס למלון להגיד למנהלי המלון שיש לשרה בדיוק יום הולדת והיא מאוד תשמח שיתנו לה מתנה ,  אבל מה ?  הם רצו לכוון אותם שהיא תקבל קרמים ,  דברים של קוסמטיקה ".   
" נתן אשל אמר למנהלת המלון 'אל תביאו לה פרחים ,  כי היא אלרגית לפרחים' ",  המשיך חפץ . " זה שטויות כי הבית בבלפור מלא בפרחים .  הוא אמר גם לא שוקולדים כי היא לא אוכלת אותם .  אז אמרו 'מה כן ? ' ,  אמרו שהיא שאוהבת קרמים .  היא קיבלה סלסלה ענקית של קרמים מהמלון ".  -"אתה יודע שזו מתנה אסורה ",  שאלה ברנע-פרגו . " בוודאי ".  
מתוכן שיחותיהם של השניים ,  לא ברור אם ראש הממשלה נתניהו אכן ידע על קבלת המתנות או על החריגות המדוברות .  פרגו-ברנע אף רמזה בשיחתה עם חפץ כי יתכן שנתניהו בוחר שלא לדעת . " אני מרגישה שיש פה בעיות שחורגות מהבעיות שאנחנו בדרך כלל פגשנו ",  אמרה .  היא הוסיפה כי דיברה עם היועץ המשפטי לשעבר יהודה וינשטיין בנושא . " הוא אמר לי 'מה זאת אומרת לכי לרה"מ ותדברי איתו' .  אמרתי לו יהודה ,  אתה לא מבין איפה אני חיה .  אם אלך ,  יום למחרת אני לא במשרד .  הוא חשדני מאוד ולא מוכן לשמוע דברים כאלה .  הוא שואל 'אז מה את עושה ? ' אמרתי תראה ,  בדרך כלל אני מונעת את הדברים האלה ,  עשינו נוהל עבודה .  
מטעם ראש הממשלה נמסר : " עד עכשיו התעסקתם באוכל וחמגשיות וכעת עברתם לרכילות שקרית על אריזה בפצפצים וניקוי מזגנים .  עוד לא שמענו גיבוב כזה של רכילות שקרית שאין לה שום קשר לאמת ".   

" הם רוצים לעצב את כל החצר ":  הקלטות ניר חפץ נחשפות
בקלטות שפורסמו בחדשות 2 משנת 2010 ,  נשמע ניר חפץ בשיחה עם היועצת המשפטית של משרד ראש הממשלה שלומית ברנע פרגו .  השיחות בין השניים חושפות כמה דרישות חריגות של שרה נתניהו בהם :  ניקוי יבש למזוודות בחו"ל ,  מתנות מהמלון ומימון שיפוץ בקיסריה

