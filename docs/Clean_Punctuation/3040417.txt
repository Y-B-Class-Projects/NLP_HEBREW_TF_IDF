כש"לא "  היא לא תשובה ,  נתניהו חייב שההצגה עם טראמפ תעבור חלק
מצוידים בעמדות הדומות ביותר שהיו לראש הממשלה עם נשיא אמריקני אי פעם בכהונתו ,  ייפגשו שני המנהיגים ליריית הפתיחה של המופע .  אבל כדי שהוא יהיה שווה את זה ,  על נתניהו לא להסתפק בשפה הדומה ובאהדה לישראל  ולהישאר עם האצבע על הדופק כל העת
 ( צפו בדיווח המיוחד מוושינגטון )  
עם צאתו של ראש הממשלה בנימין נתניהו מהלימוזינה השחורה אתמול  ( שני )  בצהריים בנמל התעופה בן גוריון ,  ניתן אות הפתיחה לתחילת המופע . " אני אנווט ואוביל ",  אמר נתניהו בפתח המטוס לעיתונאים ,  במונולוג הפתיחה של מסע הבכורה שלו לארצות הברית של עידן טראמפ .  הרחק מהניחוחות המעיקים של החקירות המשטרתיות והמשחקים הפוליטיים של יו"ר הבית היהודי השר נפתלי בנט ,  המריא נתניהו לארצות הברית ,  וב-72 השעות הקרובות הוא יעשה הכול כדי להראות שהוא נשאר בעננים .
 זה רגע היסטורי עבורו - לראשונה בחייו כראש ממשלה נתניהו יתקבל בבית הלבן על ידי נשיא רפובליקני .  במקום המרורים שאכל מביל קלינטון ומברק אובמה ,  נשיאים דמוקרטיים הרחוקים מהשקפת עולמו המדינית והכלכלית ,  נתניהו יפגוש את דונלד טראמפ ,  נשיא שמוקף ביועצים אוהדי ישראל ,  משמיע עמדות נחרצות נגד האויבים הגדולים - איראן והאסלאם הרדיקלי - מבלה עם מקורבו שלדון אדלסון ואפילו התגייס בעבר לקמפיין הבחירות שלו עצמו .  חלום שהתגשם .
 עוד בוואלה !  NEWS:נתניהו לשרי הקבינט : " אסור להתעמת עם טראמפ בשל אופיו ומורכבותו "" מתייצבים לימינך ":  הליכוד מתכונן לפגישת נתניהו-טראמפנתניהו המריא לפגישתו עם טראמפ : " אנווט לטובת האינטרס הלאומי "  
נתניהו התכונן למסע הזה היטב .  שעות של דיונים והתייעצויות הושקעו בלשכת ראש הממשלה לקראת המפגש עם טראמפ ביום רביעי ,  כולל הצגת תרחישים שונים וסימולציות של שיחות אפשריות עם הנשיא .  בתוך כך ,  התפטרותו הפתאומית של היועץ לביטחון לאומי מייקל פלין עלולה להשפיע על הפגישה ,  שכן פלין היה אחד מאנשי הקשר העיקריים של כהן ונגל בביקוריהם בוושינגטון .  נגל עצמו שהה בוושינגטון מיום שישי ונועד עם פלין במטרה להכין את הפגישה .
 לפגישה הראשונה בכל מערכת יחסים חדשה בין ראש ממשלה ישראלי ונשיא אמריקני יש חשיבות מכרעת ,  לא רק להשגת הבנות והסכמות על סדר היום האסטרטגי המשותף של שתי בעלות הברית ,  אלא גם  ואולי בעיקר  ליצירת דינמיקה וכימיה אישית בין המנהיגים שיעצבו את היחסים בין המדינות בשנים הבאות .  לכן חשוב שכל מילה וכל מסר יתואמו ,  ולא יישאר מקום להפתעות .
 עם הנשיא אובמה זה קצת פחות עבד .  במאי 2009 ,  כשנתניהו נכנס לחדר הסגלגל לפגישה הראשונה ,  הוא נדהם לגלות שהממשל דורש הקפאה מלאה של הבנייה בהתנחלויות . " אפילו לא לבנה אחת ",  אמר אובמה לנתניהו ברגע שעברו לשיחה בארבע עיניים - אף שהדרישה הזו כלל לא עלתה בשיחות ההכנה בין לשכת נתניהו ואנשי הממשל .  בסוף הפגישה אמר נתניהו ליועציו שהוא הרגיש כאילו עשו לו  " אמבוש ".  בדיעבד ,  החמיצות וחוסר האמון שנולדו בפסגת המנהיגים הראשונה נתנו את הטון לשמונה השנים שבאו אחריה .  
כחלק מלקחי העבר ,  כבר שבועות שיועציו ומקורביו של נתניהו לומדים את המפגש ומתאמים עם אנשי טראמפ את הנושאים והמסרים העיקריים  איראן ,  סוריה והפלסטינים  כדי לא להשאיר שום פתח להפתעות .  ראש המועצה לביטחון לאומי ,  יעקב נגל ,  וראש המוסד ,  יוסי כהן ,  ביקרו בוושינגטון פעמיים מאז הבחירות ושגריר ישראל בארצות הברית ,  רון דרמר ,  והשליח המיוחד של נתניהו ,  יצחק מולכו ,  ביססו קשר יומיומי ושוטף עם אנשי הבית הלבן החדשים .  בשבוע שעבר הקדיש נתניהו חלק ניכר מפגישתו הראשונה עם ראשת ממשלת בריטניה ,  תרזה מיי ,  כדי לשמוע על רשמיה ועמדותיה בעקבות פגישתה עם טראמפ ,  והוא ככל הנראה שוחח גם עם פטרונו שלדון אדלסון שסעד בבית הלבן בסוף השבוע לתדרוך נוסף .
 על הנייר ,  טראמפ ונתניהו אמורים להיות זיווג מהחלומות .  נשיא רפובליקני וראש ממשלת ימין ,  שחולקים עמדות כמעט זהות בנוגע לעוצמת האיום האיראני וההתמודדות עם הטרור האסלאמי .  נראה שלא יהיה להם קשה ליישר קו גם על החזון לפתרון הסכסוך הישראלי-פלסטיני ,  לפחות אם לשפוט על פי הריאיון הראשון שנתן הנשיא החדש לתקשורת הישראלית בסוף השבוע בעיתון  " ישראל היום ".  הימין הישראלי נרעש לגלות שטראמפ חושב שההתנחלויות אינן מועילות לשלום ושוקל מחדש את הבטחת הקמפיין להעביר את השגרירות לירושלים ,  אבל חדי האוזן יגלו שטראמפ לא בהכרח נצמד לנוסחה המוכרת של שתי מדינות לשני עמים ,  מילים שגם נתניהו ניסה בשבועות האחרונים להתחמק מהן .  
במקום זה ,  אנחנו שומעים הרבה יותר על שלום כלכלי ושלום אזורי ,  נוסחאות שראש הממשלה משנן בפה מלא .  לפי דיווחים בארצות הברית ,  טראמפ שוקל  " להרחיב את העסק "  בעניין המשא ומתן הישראלי-פלסטיני ולהביא לשולחן שתי חברות קרובות של נתניהו באזור  סעודיה ומצרים . " ישראל צריכה להיות הגיונית בקשר לשלום ",  טראמפ אמר בריאיון ,  נשמע קצת כמו הביטוי השגור  " אחריות ומנהיגות "  שנתניהו משנן לשרי הבית היהודי בכל פעם שהם מנסים לאגפו מימין .
 אבל כל שיעורי הבית וההכנות עשויים להתייתר ,  כי מה ערכן של תחזיות לגבי טראמפ ,  שהוא כנראה האיש הכי בלתי צפוי שנצפה בפוליטיקה העולמית מזה שנים ?  אפילו נתניהו הודה בפני שרי הקבינט שיש לו  " אופי מורכב "  ומוטב לא לעצבן אותו .  תחת אובמה ,  נתניהו התרגל לעשות ככל העולה על רצונו בארצות הברית - הוא נתן הרצאות לנשיא בפתח פגישות בחדר הסגלגל ,  הגיע לנאום בקונגרס מבלי שאפילו עדכן את הבית הלבן והתגייס כנער פוסטר בקמפיינים הפוליטיים של יריביו .  אובמה רטן וגינה ,  תדרך ולכלך ,  אך לא ממש העניש אותו .  אם נתניהו ינהג כך כלפי טראמפ  הוא יזרוק אותו מכל המדרגות .  אם הנשיא יגבש עמדה על משהו וראש הממשלה יחליט אחרת  הוא לא יסכים לקבל שום התייחסות שאינה הסכמה .  ממה שנראה עד כה ,  אצל הנשיא החדש ,  ייתכן ש"לא ",  זו בכלל לא תשובה .  בפגישה הראשונה ,  יותר מאי פעם ,  נתניהו צריך שהכול יעבור חלק ,  אחרת ההצגה שתכנן לשנים הבאות עם דונלד טראמפ ממש לא תהיה ההצגה הטובה בעיר .  

כש"לא "  היא לא תשובה ,  נתניהו חייב שההצגה עם טראמפ תעבור חלק
מצוידים בעמדות הדומות ביותר שהיו לראש הממשלה עם נשיא אמריקני אי פעם בכהונתו ,  ייפגשו שני המנהיגים ליריית הפתיחה של המופע .  אבל כדי שהוא יהיה שווה את זה ,  על נתניהו לא להסתפק בשפה הדומה ובאהדה לישראל  ולהישאר עם האצבע על הדופק כל העת

