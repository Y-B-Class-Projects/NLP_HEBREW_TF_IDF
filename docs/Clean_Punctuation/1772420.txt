נתניהו מתנער מליברמן :  רק אני מבטא עמדת הממשלה
בעקבות ההתבטאויות החריפות של שר החוץ נגד טורקיה והפלסטינים ,  פרסמה לשכת רה"מ הבהרה ,  לפיה דבריו של ליברמן משקפים את עמדתו האישית .  קדימה : " נתניהו הוא לא באמת רה"מ "
  ( צילום :  גדעון צנטנר ,  עריכת וידאו :  גדי וינסטוק ) 
לשכת ראש הממשלה בנימין נתניהו פרסמה אמש  ( ראשון )  את תגובתה בעקבות ההתבטאויות החריפות של שר החוץ אביגדור ליברמן נגד טורקיה והפלסטינים .  בנאום שנשא בצהריים בפני סגל שגרירי ישראל בעולם תקף ליברמן את אנקרה ואמר בין היתר כי  " אינני יכול לסבול שקרים של הטורקים והאשמות שווא כלפי ישראל ".  על הפלסטינים אמר ליברמן כי  " גם אם היינו מציעים את תל אביב כבירת פלסטין ושבים לגבולות 1948 ,  הפלסטינים היו מוצאים סיבה לא לחתום על הסכם ".  בתגובה לדברים נמסר הערב מלשכת נתניהו כי  " דברי שר החוץ משקפים את הערכותיו ועמדותיו האישיות ,  כפי שיש לשרים שונים בממשלה עמדות שונות זו מזו .  עמדת ממשלת ישראל היא אך ורק זו שמבטא ראש הממשלה בנימין נתניהו ". 
גם בחודש ספטמבר האחרון ,  נזעקה לשכת ראש הממשלה להגיב באופן דומה על דברים שאמר שר החוץ .  בנאומו במהלך העצרת הכללית של האו"ם ,  התייחס אז ליברמן למשא ומתן עם הפלסטינים ואמר כי  " יש להגיע להסכם ביניים ארוך-טווח ,  משום שהשגת הסכם שלום כולל בשנים הקרובות איננה ריאלית ".  בלשכת נתניהו התנערו אז מהדברים ומסרו בתגובה כי  " תוכן נאומו של שר החוץ באו"ם לא תואם עם ראש הממשלה .  נתניהו הוא זה שמנהל את המשא ומתן המדיני בשם מדינת ישראל .  נושאי הסדר השלום השונים יידונו וייקבעו אך ורק סביב שולחן המשא ומתן ולא בשום מקום אחר ". 
שר הרווחה יצחק  ( בוז'י )  הרצוג תקף הערב את ליברמן על דבריו נגד טורקיה והפלסטינים ובמסר שהעביר לראש הממשלה נתניהו ציין כי  " צריך לנהוג בבגרות ,  למצוא את הערוצים מולם ,  גם אם זה אומר לכפות מסלול עוקף על ליברמן ,  אשר כשר חוץ שוכח שתפקידו לפתוח דלתות ולא לסגור אותן באופן סדרתי במיוחד בכל מה שקשור לטורקיה . " ליברמן לוקה באי הבנה של דקויות המצב ועושה נזק גדול ",  אמר הרצוג .  בעניין דברים של ליברמן על הרשות הפלסטינית ,  קבע הרצוג שדבריו של שר החוץ מנוגדים לעקרונות הבסיסיים ביותר של המו"מ עם הפלסטינים .  לדברי הרצוג , " הרעשים הבלתי פוסקים שמשמיע ליברמן מעידים על מצוקה פוליטית .  זה הזמן שבו ראש הממשלה צריך להציג עקרונות למפה על הסדר קבע .  הגיע הזמן שראש הממשלה יבין סוף סוף שעליו להוציא את ישראל ביתנו ,  להכניס את קדימה ולהתקדם במהירות להסדר מול הפלסטינים ". 
גם בקדימה מיהרו להגיב לדבריו של ליברמן .  מהמפלגה נמסר כי  " ליברמן אמר היום את מה שכל אזרח בישראל יודע :  בישראל יש ממשלה שאין לה מדיניות ,  ממשלה שאין לה דרך וממשלה שאין לה ראש .  בפעם המי יודע כמה ,  הוכח שהפה של ממשלת ישראל אומר בקול רם את ההפך ממה שראש ממשלתה רוצה שיחשבו עליו .  נתניהו הוא לא באמת ראש ממשלת ישראל ".  עוד נמסר בהודעת קדימה כי  " ממשלת נתניהו ,  ליברמן ,  ישי ,  ברק ,  שכדברי שר החוץ ,  אין שום דבר שמחבר ביניהם ,  פוגעת במדינת ישראל ומדרדרת אותה לתהומות מדיניים ,  כלכליים וחברתיים שלא היתה בהם ומוטב שיגאלו את את עם ישראל ממנה .  הממשלה הזאת סיימה את תפקידה ואם אכפת לראשיה מהציבור בישראל ,  מוטב שיכירו באמת ויחזירו את המנדט ". 
בנאומו בצהריים העריך ליברמן כי במצב הנוכחי אין אפשרות להגיע להסדר עם הפלסטינים ,  וכי יש לקדם הסדר ביניים ארוך טווח .  ליברמן הדגיש בדבריו כי הוא מאמין ששיטת הממשל בישראל לא תאפשר השגת הסכמה רחבה . " אמרתי לראש הממשלה כי יש רק דרך אחת להשיג גושפנקא ,  והיא הליכה למשאל עם .  אני תמכתי בחוק מפני שזו הדרך להשיג תמיכה ורוב ",  אמר ליברמן .  כמו כן ,  התייחס שר החוץ למשבר ביחסי ישראל-טורקיה .  לדבריו , " צריך להבין שהשינוי בטורקיה לא קשור לישראל .  קורה שם שינוי פנימי עמוק שאינו קשור לישראל ,  כמו שמהפכת חומייני באירן לא הייתה קשורה לישראל ".  הוא דחה את דברי הביקורת שהשמיע אתמול שר החוץ הטורקי ,  אחמט דאווט אולו ,  לפיהם בניגוד לטורקיה ,  ישראל הייתה מהססת לעזור לישראל במקרה אסון .
" רק באוגוסט 99' הייתה רעידת אדמה בטורקיה וישראל שלחה משלחת של 240 איש מפיקוד העורף ",  הוסיף ליברמן . " שיתוף הפעולה האזורי לא קשור לשום נושא מדיני .  להגיד שהיה לוקח לנו ימים להחליט ?  זה רק מורה על האנשים שאיתם אנחנו צריכים להתעסק .  אם יהיה אסון בטורקיה ,  נוציא משלחת תוך יום ".  כמו כן דחה שר החוץ את דרישת טורקיה להתנצלות על אירועי המשט : " זה חוצפה ומעבר לה ,  הם צריכים להתנצל על תמיכה בטרור .  לא תהיה שום התנצלות ,  אם כבר שלהם בפנינו ". 
 ( עדכון ראשון :  26.12.2010 ,  20:25 ) 

נתניהו מתנער מליברמן :  רק אני מבטא עמדת הממשלה
בעקבות ההתבטאויות החריפות של שר החוץ נגד טורקיה והפלסטינים ,  פרסמה לשכת רה"מ הבהרה ,  לפיה דבריו של ליברמן משקפים את עמדתו האישית .  קדימה : " נתניהו הוא לא באמת רה"מ "
 
