נתניהו מזהיר : " התפטרות ר"מ לבנון - קריאת השכמה נגד איראן "
 ראש הממשלה אמר כי פרישתו המפתיעה של אל-חרירי מחזקת את הצורך לפעול נגד נגד התוקפנות האיראנית , " שמנסה להפוך את סוריה ללבנון 2 ".  מוקדם יותר דווח כי ראש ממשלת לבנון נמלט לאחר נסיון התנקשות שכשל
ראש הממשלה בנימין נתניהו אמר הערב  ( שבת )  כי  " התפטרות ראש ממשלת לבנון סעד אל-חרירי ודבריו הם קריאת השכמה לקהילה הבינלאומית לנקוט פעולה נגד התוקפנות האיראנית ,  שמנסה להפוך את סוריה ללבנון 2 .  תוקפנות זו מסכנת לא רק את ישראל ,  אלא את המזרח התיכון כולו .  הקהילה הבינלאומית צריכה להתאחד ולהתייצב נגד תוקפנות זו ". 
מוקדם יותר היום הודיע אל-חרירי במפתיע על התפטרותו אחרי כשנה בתפקיד ,  כשהוא תוקף בחריפות את איראן ואת חיזבאללה ואומר כי רצו להתנקש בחייו - כפי שקרה לאביו לפני 12 שנה .  לאחר התפטרותו ,  דיווחה רשת  " אל-ערביה "  כי סוכל השבוע ניסיון להתנקש בחייו בביירות .  באיראן אמרו כי ההחלטה נרקמה על ידי ארצות הברית וערב הסעודית .
 עוד בוואלה !  NEWS:ראש ממשלת לבנון התפטר במפתיע : " איראן רוצה להרוס את האזור"גיליוטינת המנהרות :  הטכנולוגיה שמחסלת את האיום התת-קרקעי מעזהצפון קוריאה על הפרק :  טראמפ יצא למסע ממושך ברחבי אסיה 
מלשכת נשיא לבנון מישל עאון מסרו כי אל-חרירי הודיע על כך  " מחוץ למדינה "  וכי הם מחכים לשובו כדי ללמוד על ההחלטה שצפויה להוביל למשבר מחודש במדינה .  יו"ר הפרלמנט נביה ברי קטע את ביקורו במצרים כדי לשוב לביירות ,  שעשויה להיכנס לתקופה של חוסר ודאות .
" האווירה במדינה מזכירה את זו שקדמה לרצח אבי ",  מסר אל-חרירי בהצהרה מריאד ,  בירת ערב הסעודית ,  שם ביקר פעמיים בשבוע האחרון ונפגש עם יורש העצר מוחמד בן סלמאן .  אביו רפיק ,  ראש ממשלה לשעבר שהתנגד למעורבות הסורית בלבנון ,  נהרג בפיצוץ מטען רב-עוצמה ב-2005 ,  בהתנקשות שיוחסה לחיזבאללה והציתה גל מחאה נרחב נגד דמשק שהסתיימה ביציאת הכוחות הסוריים מהמדינה .  

נתניהו מזהיר : " התפטרות ר"מ לבנון - קריאת השכמה נגד איראן "
 ראש הממשלה אמר כי פרישתו המפתיעה של אל-חרירי מחזקת את הצורך לפעול נגד נגד התוקפנות האיראנית , " שמנסה להפוך את סוריה ללבנון 2 ".  מוקדם יותר דווח כי ראש ממשלת לבנון נמלט לאחר נסיון התנקשות שכשל

