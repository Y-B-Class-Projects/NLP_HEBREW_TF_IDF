בירושלים מאשימים : " הפלסטינים הם סרבני המשא ומתן "
 גורם ישראלי בכיר התבטא בחריפות בעקבות הדיווחים לפיהם ישראל סירבה לענות להצעה פלסטינית קונקרטית בנושא ביטחון וגבולות למדינה פלסטינית . " הפלסטינים צריכים להפסיק עם המשחקים "
" הפלסטינים מסרבים לקיים מפגש ישיר עם ישראל על אף שהדבר אמור היה להתקיים כבר לפני כחודש ",  כך מאשים היום  ( שבת )  גורם ישראלי בכיר ,  על רקע דיווחים שפורסמו בשבוע האחרון לפיהם הפלסטינים הגישו לקוורטט הצעה חדשה בנושא ביטחון וגבולות המדינה הפלסטינית ,  וישראל סירבה לדרישת הקוורטט להגיש הצעה נגדית .  עד לרגע זה ,  הוסיף הגורם ,  לא נענו הפלסטינים לשלב הראשון במתווה הקוורטט ,  שהוצג בסוף ספטמבר ,  לקיים מפגש הכנה דו צדדי תוך חודש להנעת התהליך .  
בשבוע שעבר דווח בעיתון  " הארץ "  כי הפלסטינים הגישו הצעה חדשה בנושא ביטחון וגבולות ,  הכוללת מפה עם חילופי שטחים בשיעור 1.9% משטחי הגדה .  כמו כן ,  דווח כי נציגי הקוורטט ביקשו מישראל להגיש הצעה נגדית ,  אך ישראל סירבה והדגישה כי כל הצעה תוגש רק לפלסטינים ורק במסגרת משא ומתן ישיר ללא תנאים מוקדמים . " ראש הממשלה בנימין נתניהו מוכן לפגוש את הנשיא עבאס כבר מחר ובכל מקום ",  חזר והדגיש הגורם הבכיר ,  והזכיר כי נתניהו הציע לאבו מאזן להיפגש כבר בתוך בניין עצרת האו"ם ובמספר נוסף של הזדמנויות אך בכל הפעמים נענה בשלילה .  כמו כן ,  הוסיף ,  ההצעה של הפלסטינים היא  " הצעה ממוחזרת ",  שכבר הוגשה בעבר לממשלות קודמות ונדחתה . " הפלסטינים צריכים להפסיק עם המשחקים ",  אמר הגורם הבכיר .  
לפי מתווה הקוורטט ,  שהוצג על ידי נציגי הרביעייה הבינלאומית  ( ארה"ב ,  אירופה ,  רוסיה והאו"ם )  בסוף ספטמבר באו"ם ,  תוך חודש הייתה אמורה להתקיים פגישה ישירה בין שליחי ישראל והפלסטינים ,  ותוך שלושה חודשים אמורים היו שני הצדדים להגיש הצעות מפורטות בנושאי ביטחון וגבולות .  ישראל קיבלה את מתווה הקוורטט עם פרסומו ,  אך הפלסטינים דרשו להגדיר את המשא ומתן בגבולות 1967 וכן להקפיא הבנייה בהתנחלויות כתנאי לחזרה לשולחן המשא ומתן .  מאז ,  הגיעו שליחי הקוורטט לשני סבבי פגישות בישראל ,  אך טרם הצליחו להביא את נציגי שני הצדדים ,  השליח הישראלי עו"ד יצחק מולכו וראש צוות המשא ומתן הפלסטיני סאאב עריקאת ,  לפגישת ההכנה לפי המתווה .
 במקביל ,  דובר מחלקת המדינה האמריקאית ,  מרק טונר ,  הביע אתמול מורת רוח מהדלפות פרטי המשא ומתן בתקשורת והגדיר אותם כ"לא מדויקים ",  ובפרט התייחס לדיווח לפיו הקוורטט העביר את פרטי ההצעה הפלסטינית לישראל . " אנחנו ממשיכים לפעול לפגישה ישירה בין הצדדים  פגישת ההכנה פנים מול פנים ,  שם נוכל לדון בהצעות הביטחון והגבולות ",  אמר טונר ,  והדגיש כי עד שלא תתקיים פגישת ההכנה בין הצדדים לא יוחלפו הצעות בנושא ביטחון וגבולות .  
גם שר ההגנה האמריקאי ,  לאון פנטה ,  הביע אתמול תסכול מהניסיון המדשדש להניע את המשא ומתן  " הגוסס ",  לדבריו . " פשוט תגיעו לשולחן המשא ומתן ,  לעזאזל ",  אמר בנאומו בפני פורום סבן ,  אך הוא דווקא הפנה את המסר להנהגה הישראלית . " במקום לפגוע ברשות הפלסטינית ,  זה האינטרס של ישראל לחזק אותה באמצעות העברת כספי המסים וקידום ערוצי שיתוף פעולה נוספים ". 
לקריאה נוספתשר ההגנה פנטה נזף בישראל :  אתם תורמים לבידודכםאולי הפעם ?  נציגי הקוורטט יפגשו במולכו ועריקאתנתניהו : " מוכן להיפגש עם אבו מאזן בכל תנאי"הקוורטט יזמן את ישראל והפלסטינים לפגישה משותפת 

בירושלים מאשימים : " הפלסטינים הם סרבני המשא ומתן "
 גורם ישראלי בכיר התבטא בחריפות בעקבות הדיווחים לפיהם ישראל סירבה לענות להצעה פלסטינית קונקרטית בנושא ביטחון וגבולות למדינה פלסטינית . " הפלסטינים צריכים להפסיק עם המשחקים "
 
