ליברמן מאיים לא להצביע עם הקואליציה בחוק ההשעיה : " אין מתנות חינם "
 יו"ר ישראל ביתנו איים בישיבת סיעתו שלא לתמוך בחוק ההשעיה ,  שיעלה היום לקריאה ראשונה במליאה חרף העובדה שלא מובטח לו רוב ,  ועקץ את נתניהו : " יתנו - יקבלו ,  לא יתנו - לא יקבלו ".  נתניהו : " מצפה שמי שאמר שיתמוך בחוק יצביע בעדו "
 יו"ר סיעת ישראל ביתנו ,  חבר הכנסת אביגדור ליברמן ,  אמר היום  ( שני )  בפתח ישיבת סיעתו כי הוא לא מתכוון להצביע יחד עם הקואליציה בחוק ההשעיה ,  שיעלה מאוחר יותר היום להצבעה בקריאה ראשונה .  זאת ,  על אף שאין לו רוב . 
" ראש הממשלה ראוי לפרס בשרלטנות פוליטית .  זה חוק שבא להעניק חסינות לנציגי ארגוני הטרור ,  שיושבים בכנסת .  ראש הממשלה יודע שאי אפשר לעולם לרכז 90 ח"כים .  אם רוצים תמיכה של ישראל ביתנו ,  זה יקרה רק אם ראש הממשלה יתמוך בהצעה שלי להפרדת רשויות ,  קרי העליון לא יכול להתערב בהחלטות ועדת הבחירות המרכזית .  מתנות חינם לא יהיו :  יתנו - יקבלו ,  לא יתנו  לא יקבלו ". 
ליברמן הוסיף כי נתניהו לא מצליח למשול . " גם לגבי מתווה הגז ,  שלא יהיו פה אשליות .  לא יפתרו בעיות קואליציוניות על חשבוננו .  ראש ממשלה שלא יודע לשלוט ,  לא יודע לקבל החלטות ,  החברים שלו לא תומכים בהצעות חוק שהוא מביא  שלא יצא שאנחנו נציל אותו ",  תקף .  
לקריאה נוספת :" הכול כאן הצגה ,  זה ביזיון ":  סערה בדיון המחודש על חוק ההשעיהנתניהו ליו"ר ועדת החוקה :  כל סיעות הקואליציה יתמכו בחוק ההשעיהההתכתשות על חוק ההשעיה :  מגלגלים את תפוח האדמה הלוהט לעבר נתניהו 
גם נתניהו התייחס להצבעה על החוק ואמר : " חוק ההשעיה אמור להשעות מהכנסת את הח"כים שמתייצבים לצד הטרור .  אני מצפה שאלה שאומרים שהם בעד החוק יצביעו בעדו ,  ולא יתנו רווח לתומכי הטרור ".  
הקואליציה נמצאת בקושי מספרי בשל מאבק המתחולל בתוכה על רקע עיכוב העלאת יהודי אתיופיה ארצה .  שני חברי כנסת מהליכוד ,  אברהם נגוסה ודודי אמסלם ,  צפויים להיעדר בכוונה תחילה מההצבעה במסגרת מאבקם בנושא .  העלאתם ארצה מתעכבת בשל אילוצים כספיים ,  לטענת הממשלה ,  חרף החלטתה החיובית בנושא .
 בקואליציה מבקשים להביך את ישראל ביתנו ,  שלא צפויה להצביע נגד ,  לכן ההצעה תעלה חרף אי הוודאות .  במקביל ,  בכנסת קיימת מחלוקת משפטית אם צריך 61 חברי כנסת גם לקריאה הראשונה .  היועץ המשפטי לכנסת ,  איל ינון ,  שלח היום מכתב ליו"ר הכנסת יולי אדלשטיין ,  ובו הדגיש כי רצוי שחוק ההשעייה יעבור ברוב של 61 ח"כים .  
חוק ההשעיה אושר בסוף החודש שעבר בוועדת חוקה ,  חוק ומשפט בהכנה לקריאה ראשונה .  לפי נוסח החוק ,  ניתן יהיה להדיח חבר כנסת בשל תמיכה בשלילת קיומה של מדינת ישראל כיהודית ודמוקרטית ,  הסתה לגזענות או תמיכה במאבק מזוין נגד ישראל .  על פי ההצעה ,  אם 61 חברי כנסת יבקשו להשעות ח"כ מסוים ,  תתכנס ועדת הכנסת לישיבה שבה יוכל חבר הכנסת המועמד להשעיה להשמיע את טיעוניו .  אם הוועדה תחליט כן ,  תתכנס המליאה להצביע על כך ,  ויידרש רוב של 90 ח"כים כדי לאשר את המהלך .
 עשרה ימים לאחר האישור במליאה ,  ייכנס במקומו של אותו ח"כ הבא בתור ברשימה לכנסת .  לחבר הכנסת תינתן האפשרות לערער על המהלך לבית המשפט העליון .  

ליברמן מאיים לא להצביע עם הקואליציה בחוק ההשעיה : " אין מתנות חינם "
 יו"ר ישראל ביתנו איים בישיבת סיעתו שלא לתמוך בחוק ההשעיה ,  שיעלה היום לקריאה ראשונה במליאה חרף העובדה שלא מובטח לו רוב ,  ועקץ את נתניהו : " יתנו - יקבלו ,  לא יתנו - לא יקבלו ".  נתניהו : " מצפה שמי שאמר שיתמוך בחוק יצביע בעדו "
 
