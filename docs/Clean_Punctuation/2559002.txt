רה"מ לאבו מאזן : " השלכת בקבוקי התבערה - אירוע חמור "
 בעקבות אירוע זריקת בקבוקי התבערה לעבר פלסטינים ליד בת עין אתמול ,  בו נפצעו שישה בני משפחה פלסטינית שנסעו במונית מדרום לבית לחם ,  העביר היום  ( שישי )  ראש הממשלה בנימין נתניהו מסר ליו"ר הרשות הפלסטינית אבו מאזן ולראש הממשלה סלאם פיאד ,  בו ביקש להדגיש את חומרת האירוע .  שליחו המיוחד של ראש הממשלה ,  עו"ד יצחק מולכו ,  שוחח בטלפון עם ראש צוות המו"מ הפלסטיני ,  סאיב עריקאת ,  והדגיש בשמו של נתניהו כי הוא בהחלט רואה בהשלכת הבקבוק אירוע חמור שמצריך תגובה חמורה . " כוחות הביטחון עושים מאמצים נרחבים לאתר את האחראים כדי להביא אותם לדין ",  מסר נתניהו .  עוד מסר כי הוא  " יעקוב אחרי הטיפול הרפואי שמקבלים הפצועים בישראל ",  והציע כל עזרה נוספת שתידרש .  נתניהו הגיב במהרה גם אמש ,  כאשר שעות ספורות בלבד לאחר האירוע פירסם הודעת גינוי חריפה בה הדגיש כי הנחה את שב"כ לפעול בנחישות לתפיסת מבצעי הפיגוע . " זה מעשה חמור ביותר ",  אמר נתניהו , " נעשה הכול לתפוס את האחראים ולהביא אותם לדין ".  

רה"מ לאבו מאזן : " השלכת בקבוקי התבערה - אירוע חמור "
 nan
