ליברמן : " האיש מקיסריה מאשים את האיש מנוקדים שהוא שמאלני "
 אחרי האשמות שהוא  " חלק מהשמאל ",  יו"ר ישראל ביתנו תקף את נתניהו על כך ש"זה היה דווקא הוא שהצביע בעד ההתנתקות ".  הוא הוסיף כי גנץ אינו המועמד שלו לראשות הממשלה ומפלגתו תתמוך בממשלת ימין .  על הלחץ מצד הליכוד אמר : " אתם חייבים לגייס פסיכיאטר בעל שם טוב "
 ליברמן : " האיש מקיסריה מאשים את האיש מנוקדים שהוא שמאלני"על המתקפה מהליכוד : " אתם חייבים לגייס קודם כל פסיכיאטר בעל שם טוב"על גנץ : " הוא לא המועמד שלנו לראשות ממשלה ,  נתמוך בממשלת ימין"על הליכוד : " לא מיצג את הימין - אלא פולחן אישיות"על נתניהו : " מי שיהיה מועמד מטעם הליכוד איתו אנחנו נדבר "  
אחרי ההצבעה הדרמטית על פיזור בכנסת לאור כישלון המשא ומתן הקואליציוני ,  יו"ר ישראל ביתנו אביגדור ליברמן תקף היום  ( חמישי )  בחריפות את ראש הממשלה בנימין נתניהו וטען כי הליכוד לא מייצגת את הימין - אלא פולחן אישיות .  ליברמן ,  שהתקבל במחיאות כפיים על ידי פעילי ישראל ביתנו בהצהרה שאותה הוא מוסר בבית העיתונאים בתל אביב ,  הודה לכולם על ש"עמד ובמבחן לא פשוט "  ואמר כי הוא גאה בחבריו לסיעה על שנתנו לו את הביטחון לקבל את החלטותיו .  הוא טען כי מתנהל נגדו  " מסע דיסקרדיטציה "  החל מאתמול ש"נמשך בקצב מסחרר הבוקר ",  שאותו כינה  " מכונה אדירה של פרופגנדה ושטיפת מוח ". 
לדבריו ,  לא ראוי ש"האיש מקיסריה מאשים את האיש מנוקדים שהוא שמאלני .  אני רוצה להזכיר שזה היה דווקא הוא שהצביע בעד ההתנתקות בכנסת ישראל ,  שהוביל את ההתנצלות בפני הדיקטטור ארדואן ,  שמנע את חוק עונש מוות למחבלים ושמנע ומונע עד היום את פינוי חאן אל-אחמר ". 
ליברמן אמר כי  " לדבר על שמאל וימין זו הגזמה פראית ,  וזה שיח שלא מוביל לשום מקום .  אני מציע להישאר בגבולות שיח עניני ועובדות .  לא מדובר בימין ,  אין לזה שום קשר בימין או שום קשר לתפיסה פוליטית כלשהי ,  אלא פולחן אישיות ".  הוא אף תקף את  " ישראל היום ",  שאותו כינה  " כלי תקשורת פרסונלי שנקרא כביכול עיתון "  ומבצע פולחן אישיות .
 עוד בוואלה !  NEWS:74 נתינים של נתניהו :  תיאטרון האבסורד של הפוליטיקה הישראליתיאיר נתניהו :  ליברמן דרש למנות את וינשטיין כדי שיסגור את תיקיושלב אחר שלב :  היום הדרמטי שהסתיים בפיזור הכנסת 
עוד אמר ליברמן כי דבריהם של ח"כ יריב לוין וח"כים נוספים  " סכיזופרניה "  וכי  " העצה החברית שלי לאנשי מטה הליכוד - אתם חייבים לגייס קודם כל פסיכיאטר בעל שם טוב וניסיון ".  הוא הכחיש גם את הטענות שהושמעו מצדו של בנו של ראש הממשלה יאיר נתניהו ,  על כך שדרש למנות את יהודה וינשטיין ליועץ המשפטי לממשלה כדי שיסגור את תיקיו הפליליים .
 גם על הטענות מצד על הליכוד על דרישתו לחמישה תיקים ועל כך שהוא בדק את האפשרות להתמזג לתוך הליכוד ,  אמר ליברמן בתשובה לשאלת וואלה !  NEWS כי הן  " לפסיכיאטר המחוזי ,  לא קשורות לפוליטיקה הטענות האלה ".  לדבריו ,  בין הדברים שאותם ביקש במו"מהקואליציוני - תיק הביטחון ותיק הקליטה ,  ועדת הפנים והכנסת מינימום בפנסיה לכל הגמלאים .
 על הטענות ל"החלטה נקמנית אישית "  מצדו והמניע לכישלון המשא ומתן אמר ליברמן כי  " בחיים הכי חשוב לקחת עובדות ולהתייחס לעובדות וכל אחד מספיק חכם כדי להגיע למסקנות .  העובדות הן שאת עמדתנו בנושא חוק הגיוס קבענו כשהבחירות לא היו באופק .  המשבר התחיל בפברואר 2018 ,  בלי קשר לבחירות .  במהלך הבחירות ,  חזרנו ואמרנו שנמליץ אך ורק על נתניהו כמועמד לראשות הממשלה .  כך אכן היה .  גם כשהתבקשנו על ידי הליכוד לתמוך בכל מיני יוזמות בחודש וחצי האחרון ,  כולל שינוי חקיקה בנושא כמות השרים והמבקר ,  וגם התאריך לפיזור הכנסת ,  תמכנו בכל בקשות הליכוד .  מי אשם שהגענו לסיטואציה הזו ?  ". 
ליברמן אמר כי זה  " היה המו"מ הקואליציוני הכי מוזר שראיתי "  והסביר כי  " נתניהו מלכתחילה לא רצה את ישראל ביתנו בממשלה .  בליכוד כנראה בטוחים היו שנוותר נמצמץ ונישבר ונקבל תכתיבים .  מי שאשם בעובדה שישראל הולכת לבחירות חוזרות זה אך ורק הליכוד ".  
הוא הוסיף כי  " מהיום הראשון אנשי הליכוד ניסו לקנות אנשים במפלגות אחרות .  המגעים לרכש שחקן זר התחילו מיד אחרי הבחירות ".  לדבריו ,  המגעים נמשכו עד יום שלישי : " יושבים פה ארבעה ח"כים - אין אחד שלא קיבל הצעה מפתה מטעם הליכוד לעזוב את ישראל ביתנו ולעבור לליכוד .  היה ניסיון לפרק את המפלגה ". 
הוא ציין את חוק המרכולים ,  חרם הצרכנים על פניציה ,  העבודות על בניית גשר יהודית ,  הניסיון להפסקת מכרית הכרטיסים בשבת לגן החיות התנ"כי ,  ואמר כי  " הציבור מבין שיש מכירת חיסול מהליכוד לחרדים ". 
על הבחירות הבאות אמר  - " נקבל 17 מנדטים ":   " בבחירות האחרונות המפלגות החרדיות הביאו 16 מנדטים .  אני קורא לרוב הדומם לא לשבת על הכורסה ,  אלא ביום בחירות לבוא ולהצביע ואכן נכתיב מי יהיה ראש ממשלה ".  לגבי המועמד לראשות הממשלה ,  הוא אמר כי  " בני גנץ אדם מצוין הוא ממש לא המועמד שלנו להרכבת הממשלה לא עכשיו ולא בעתיד .  אנחנו נתמוך בממשלת ימין שפויה ולא בממשלה חרדית ".  
עם אישור ההצעה ללכת לבחירות חדשות ברוב של 74 תומכים מול 45 מתנגדים ,  הסביר אתמול ליברמן כי נתניהו והמפלגות החרדיות סירבו להצביע על חוק הגיוס בקריאה שנייה ושלישית בנוסח המקורי והאשים את הליכוד ב"כניעה לחרדים ".  נתניהו תקף אתמול בחריפות את ליברמן שלדבריו  " הוליך שולל את המצביעים שלו ",  ולא הייתה לו כוונה מהרגע הראשון להיכנס לממשלה . " הוא הציב עוד דרישה ועוד דרישה ,  ובכל פעם הייתה דרישה חדשה ",  אמר נתניהו . " הוא לא התכוון להגיע להסכמות .  הוא רצה בצורה הכי ברורה להפיל את הממשלה הזאת והוא עושה את זה משיקולים של לקושש כמה קולות .  ככה הוא חושב ,  אבל הוא לא יצליח ". 
עוד אמר נתניהו כי  " ליברמן הוא עכשיו חלק מהשמאל "  מאחר ש"הוא לא נותן את קולו לממשלת הימין ".  על טענותיו של ליברמן ,  שלפיהן האחריות לבחירות מוטלת על הליכוד ,  אמר נתניהו כי מדובר ב"קשקוש ".  נתניהו הוסיף כי  " ליברמן גורר מדינה שלמה לעוד חצי שנה של בחירות .  בשמונה חודשים אביגדור ליברמן גורר את המדינה פעמיים לבחירות בגלל גחמות אישיות בגלל הרצון והניסיון לקבל עוד כמה מנדטים פשוט לא יאומן ,  פשוט לא יאומן ".  
במקביל ,  ביהדות התורה צפויים לקיים דיון פנימי בשאלה האם לפסול ישיבה עם יו"ר ישראל ביתנו אביגדור ליברמן בממשלה הבאה .  ח"כ משה גפני אמר היום בגל"צ כי ימליץ לשאר חבריו  " לא לשבת בממשלה עם ליברמן ".  
גפני הסביר אתמול כי  " היה לנו שיתוף פעולה עם ליברמן הרבה פעמים .  יש לו בעיה והציבור צריך לדעת את זה - הוא שונא את ראש הממשלה נתניהו .  נקודה .  הוא רכב על הציבור שלנו עם כל מיני סיפורים של חוק הגיוס כתרנגול כפרות ".  גפני הוסיף כי הוא  " מכיר היטב את המנטליות הישראלית - אביגדור ליברמן לא יעבור את אחוז החסימה .  הציבור לא יסלח לו ".  
גם יו"ר ש"ס אריה דרעי תקף אתמול את ליברמן . " ביקשתי הערב סליחה מנתניהו על שבמשך חודש שיכנעתי אותו שליברמן ייכנס לממשלה ",  אמר דרעי ,  דקות לפני ההצבעה על פיזור הכנסת . " נתניהו אמר לי כל הזמן שליברמן פועל באופן אישי נגדו ולא ייכנס לממשלה .  לצערי ראש הממשלה צדק ". 
 ( 11:49 )  

ליברמן : " האיש מקיסריה מאשים את האיש מנוקדים שהוא שמאלני "
 אחרי האשמות שהוא  " חלק מהשמאל ",  יו"ר ישראל ביתנו תקף את נתניהו על כך ש"זה היה דווקא הוא שהצביע בעד ההתנתקות ".  הוא הוסיף כי גנץ אינו המועמד שלו לראשות הממשלה ומפלגתו תתמוך בממשלת ימין .  על הלחץ מצד הליכוד אמר : " אתם חייבים לגייס פסיכיאטר בעל שם טוב "
 
