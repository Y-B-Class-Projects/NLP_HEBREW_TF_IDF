אחרי השיחה עם טראמפ - נתניהו הבהיר לימין : " זה לא הזמן לשליפות מהמותן "
 ראש הממשלה התייחס בעקיפין לביקורת שהופנתה כלפיו עם דחיית הדיון בהחלת החוק הישראלי על מעלה אדומים . " זה לא זמן להפתעות ,  אלא לדיפלומטיה מושכלת בין ידידים ",  אמר בישיבת סיעת הליכוד .  הוא הוסיף כי טראמפ  " מאמין בשלום רק על ידי מו"מ ישיר "
 ראש הממשלה בנימין נתניהו אמר היום  ( שני )  בפתח ישיבת סיעת הליכוד כי שוחח במשך חצי שעה עם נשיא ארצות הברית הנכנס דונלד טראמפ לאחר השבעתו . " אני מייחס חשיבות גדולה לגידול האמון בינינו .  אני מרגיש את הציפייה שמגיעה מרבים מאזרחי ישראל ,  שאחרי שמונה שנים שבהן עמדנו בלחצים אדירים בשורה של נושאים ובראשם איראן וההתיישבות ,  אני מברך על שינוי הגישה ",  אמר נתניהו בהתייחס לממשל אובמה היוצא . 
" זה לא הזמן לשליפות מהמותן ולא הזמן להפתעות ,  אלא לדיפלומטיה אחראית ומושכלת בין ידידים שתחזק את שיתוף הפעולה בינינו ולכן ,  לטובת ביטחון ישראל ולטובת ההתיישבות אני מציע לכולם להניח בצד כל שיקול אחר ולתת לי להוביל את המהלכים ",  הוסיף נתניהו ,  בהמשך לביקורת שהופנתה כלפיו מהקואליציה על דחיית הדיון בהצעת החוק להחיל את החוק הישראלי על מעלה אדומים . 
" הודיתי לטראמפ על תמיכתו הבלתי מסויגת במדינת ישראל .  טראמפ מאמין ששלום יושג אך ורק באמצעות מו"מ ישיר .  הוא ציין שיש לו מחויבות חסרת תקדים לביטחון ישראל ולמלחמה נגד הטרור של האסלאם הקיצוני ",  המשיך נתניהו .
 כמו כן ,  ראש הממשלה התייחס להסכם הגרעין עם איראן ולנכונות של טראמפ לערוך בו שינויים . " הוא דיבר איתי באריכות על האיום שנשקף מאיראן .  גם הוא חושב שהסכם הגרעין עם איראן הוא הסכם רע וזה גם מצלצל לכם מוכר ",  אמר .  

אחרי השיחה עם טראמפ - נתניהו הבהיר לימין : " זה לא הזמן לשליפות מהמותן "
 ראש הממשלה התייחס בעקיפין לביקורת שהופנתה כלפיו עם דחיית הדיון בהחלת החוק הישראלי על מעלה אדומים . " זה לא זמן להפתעות ,  אלא לדיפלומטיה מושכלת בין ידידים ",  אמר בישיבת סיעת הליכוד .  הוא הוסיף כי טראמפ  " מאמין בשלום רק על ידי מו"מ ישיר "
 
