 " רה"מ הופך את רשות השידור לשופר פוליטי "
 בקדימה זועמים על כוונתו של נתניהו להעביר את הטיפול במשבר ברשות השידור למנכ"ל משרדו אייל גבאי . " נתניהו הופך את המעט שנותר מהשידור הציבורי לשידור פוליטי מטעמו "
 בקדימה זועמים על כוונתו של ראש הממשלה בנימין נתניהו למנות את מנכ"ל משרדו אייל גבי לממונה על רשות השידור על לטפל במשבר הקשה בה היא נמצאת . 
" נתניהו הופך את המעט שנותר מהשידור הציבורי לשידור פוליטי מטעמו .  מדובר במהלך בוטה וחמור שכל תכליתו השארת הכתבים ,  העורכים וכלל עובדי הרשות תלויים בחסדיו ומרותו ומתוך כוונה ברורה להפוך את רשות השידור לשופרה הפוליטי של ממשלתו ,  תוך התכחשות לתפקידה כשופר ציבורי הנותן ביטוי לכלל הרבדים בחברה ".   
" קדימה קוראת לנתניהו להמשיך לאלתר באישור חוק רשות השידור אותו הניחה קדימה על שולחן הכנסת הקודמת ,  ועבר בקריאה ראשונה ,  המנתק את הזיקה בין הפוליטיקאים לרשות - במקום להמשיך ולשמר את הזיקה הישירה והמסוכנת אותה נתניהו בחר להעמיק במודע .  קדימה תגיש בשבוע הבא הצעת אי אמון בממשלה על ההתנהלות בכל נושא השידור הציבורי ". 
בעיתון הארץ פורסם היום כי פחות משבוע לאחר שהשר הממונה על ביצוע חוק רשות השידור ,  יולי אדלשטיין ,  החזיר את התיק לראש הממשלה ,  החליט נתניהו שלא למנות לתפקיד את אחד משריו ,  אלא את מנכ"ל משרדו ,  איל גבאי .  זאת על אף שממשלתו של נתניהו מונה 30 שרים ולפחות שלושה שרים מהליכוד - בני בגין ,  מיכאל איתן ויוסי פלד - הם שרים ללא תיק ,  שאינם עסוקים במיוחד .  
נתניהו זימן אליו אתמול את גבאי והודיע לו כי בנוסף לשלל עיסוקיו הוא יהיה מעתה גם האחראי על המתרחש ברשות השידור שנמצאת על סף קריסה וסגירה .  גורמים בלשכת ראש הממשלה הסבירו כי מינויו של גבאי לתפקיד הוא זמני בלבד ,  וכי הוא נועד לסייע לראש הממשלה להבין מה באמת קורה ברשות ומה הם צרכיה .  
לדברי הגורמים  " רק ראש הממשלה מסוגל לפתור את הבעיה שם ,  רק הוא מסוגל לסגור עניינים עם יו"ר ההסתדרות עופר עיני ולגייס כסף מהאוצר ".  עם זאת ציינו אנשיו של ראש הממשלה כי הוא עדיין לא החליט כיצד לטפל במשבר החריף ברשות שמאיים על קיומו של השידור הציבורי בישראל .

" רה"מ הופך את רשות השידור לשופר פוליטי "
 בקדימה זועמים על כוונתו של נתניהו להעביר את הטיפול במשבר ברשות השידור למנכ"ל משרדו אייל גבאי . " נתניהו הופך את המעט שנותר מהשידור הציבורי לשידור פוליטי מטעמו "
 
