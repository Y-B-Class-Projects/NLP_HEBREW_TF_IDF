לבני :  לחקור את רה"מ על המשט בוועדה ישראלית
יו"ר האופוזיציה קראה לראש הממשלה להפסיק להסס ולהקים ועדה ישראלית לחקירת אירועי המשט לעזה .  לדבריה , " לא מספיק לומר שלא נרשה לחיילים להיחקר .  רה"מ צריך להיות נכון להיחקר בוועדת חקירה פנימית "
  ( באדיבות ערוץ הכנסת ) 
יו"ר האופוזיציה ציפי לבני קראה היום  ( שני )  לראש הממשלה בנימין נתניהו להקים ועדה ישראלית לחקירת אירועי המשט .  במסגרת דיון בהצעת אי אמון שהגישה סיעת קדימה נגד הממשלה ,  אמרה לבני : " הגיע הזמן להפסיק את ההיסוס וההתלבטות שמלווים את הממשלה הזאת בכל דבר .  לא מספיק לומר שלא נרשה לחיילים להיחקר .  ראש הממשלה צריך להיות נכון להיחקר בוועדת חקירה פנימית ". 
בנאומה מעל דוכן הכנסת אמרה לבני כי  " כולנו שותפים לכך שאין לאפשר לעולם לחקור את חיילי צה"ל .  ישראל לא יכולה להעמיד את חייליה למשפט העולם אחרי כל משפט צבאי ".  
לדברי יו"ר האופוזיצה , " היעדר יוזמה תוביל למעורבות בינלאומית .  ועדה בינלאומית שתחקור את האירוע היא האופציה הרעה מכולן ,  ואני מקווה שניתן יהיה לעצור אותה .  במובן הזה קדימה תשתף פעולה עם הצורך למנוע ועדת חקירה בינלאומית .  יש דרך למנוע ועדת חקירה בינלאומית ,  וזה דורש חקירה פנימית ". 
לבני הוסיפה ,  כי  " הסברה היא לא תחליף למדיניות .  ביקורת על הסברה זה הפתרון הקל .  הבנתי את עומק הבעיה שישראל נמצאת בה כששמעתי את רה"מ מדבר בעברית .  הבנתי שבעצם גם ראש הממשלה לא בעצם מבין לעומק מה מהות הסגר על עזה .  למה הוא קורה ,  מה צריך להגיד ,  מהי המדיניות הכוללת של הממשלה ".  
עוד אמרה יו"ר האופוזיצה ,  כי  " אולי לא הבנתי כי דברי ראש הממשלה לא נועדו להסביר לעולם הם נועדו פנימה .  העולם צבוע ,  אבל העולם צבוע זו לא מדיניות ולא תוכנית פעולה .  זו חולשה והרמת ידיים ". 
מוקדם יותר היום תקף ראש הממשלה ,  בנימין נתניהו ,  את קדימה בפתח ישיבת סיעת הליכוד ואמר כי  " אני מצפה מעמיתיי באופוזיציה לנהוג באיפוק ,  אחריות והתייצבות של ממש מאחורי מדינת ישראל ,  כי המשט הבא באופק ".   
" מדינת ישראל נמצאת תחת מתקפה ",  אמר ראש הממשלה . " מטרת המתקפה היא לפרוץ את הסגר על שלטון החמאס בעזה אשר הוטל בצדק על ידי הממשלה הקודמת .  זאת על מנת למנוע הכנסת טילים ,  רקטות ונשק אחר לידי החמאס .  המתקפה לא החלה עכשיו והיא נמשכת כמה וכמה שנים ". 
נתניהו המשיך ואמר כי  " אנו זוכרים את 'עופרת יצוקה' ואת דו"ח גולדסטון שהגיע בעקבותיה .  זוכרים את מלחמת לבנון השנייה ואת ההתקפה הבינלאומית הגדולה שהיתה על מדינת ישראל .  באותם אירועים המצב היה שונה והאופוזיציה התייצבה באופן ברור לצד הממשלה .  בזמן 'עופרת יצוקה' היינו בזמן מערכת בחירות ,  עצרנו את מערכת הבחירות והתראיינו מעומק השכנוע הפנימי על מנת להגן על ישראל בעת צרה .  אותו הדבר קרה בזמן מלחמת לבנון השנייה .  אני מצפה מעמיתיי באופוזיציה את מה שדרשתי מעצמי .  דרושה אחדות ואחריות .  ביחד אנו יכולים להדוף את זה ". 

לבני :  לחקור את רה"מ על המשט בוועדה ישראלית
יו"ר האופוזיציה קראה לראש הממשלה להפסיק להסס ולהקים ועדה ישראלית לחקירת אירועי המשט לעזה .  לדבריה , " לא מספיק לומר שלא נרשה לחיילים להיחקר .  רה"מ צריך להיות נכון להיחקר בוועדת חקירה פנימית "
 
