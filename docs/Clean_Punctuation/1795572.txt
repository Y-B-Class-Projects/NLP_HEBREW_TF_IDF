ברגמן :  צריך היה להדיח את אשכנזי באוגוסט
העיתונאי רונן ברגמן התארח בוואלה !  Live לרגל צאת ספרו החדש  " הבור "  והתייחס לפרשת הרפז .  לדבריו ,  שהב"ט צריך היה להדיח את אשכנזי כבר באוגוסט ,  בגלל הפרשה .  צפו בראיון המלא
העיתונאי רונן ברגמן התארח אמש  ( ראשון )  באולפן וואלה !  Live ,  ונשאל אודות ספרו החדש , " הבור ",  אותו כתב עם עמיתו דן מרגלית .  ברגמן התייחס ל"פרשת הרפז ",  אליה הספר מתייחס בהרחבה ,  וציין כי כשליו הנורמטיביים של אשכנזי חייבו את הדחתו עוד באוגוסט בשנה שעברה .  בנוסף ,  ברגמן התייחס לסיקור העיתונאי של הפרשה ,  ואמר כי  " הגיבוי שמעניקים עיתונאים לאשכנזי מהווה סכנה לדמוקרטיה ". 
ברגמן התייחס לפרשת הרפז ,  ושאל : " ממתי דרג בטחוני מרגל אחר דרג מדיני ?  זה פוטש ,  זה מרד ,  זה דבר שלבדו מצדיק את סיום כהונתו של אשכנזי כבר באוגוסט .  אני מאמין שכל מנהיג בעל שיעור קומה היה מסיים את כהונתו של הרמטכ"ל על ניסיון מרד שכזה ,  ואני לא חושב שברק ונתניהו נופלים בקטגוריה הזו ,  לפחות בעניינים אלה ". 
בהמשך התייחס ברגמן גם לסיקור העיתונאי של  " פרשת הרפז ",  ואמר כי  " בפרשה זו עיתונאים חצו את הקו האדום ,  המפריד בין מדווחי החדשות למייצרי החדשות ,  באופן מסוכן .  העובדה שכל התקשורת מהדהדת אחד אחרי השני את הספינים של דובר צה"ל  זוהי סכנה לדמוקרטיה ".  
בשבוע שעבר ,  בעיצומם של טקסי הפרידה מהרמטכ"ל היוצא ,  פורסם  " הבור ",  ספרם של העיתונאים דן מרגלית ורונן ברגמן .  הספר מגולל שורת טענות קשות ומעלה סימני שאלה רבים בנוגע לקרב הגרסאות בין גבי אשכנזי לשר הביטחון ,  אהוד ברק .  פרסום הספר לווה בפולמוס ציבורי ער ,  וכן עורר מחלוקת שונות באשר לתפקודו והתנהלות לשכתו של הרמטכ"ל ה-19 של צה"ל ,  וכמו כן לגבי מועד פרסום הספר ומניעי כתיבתו .
  ( עדכון ראשון :  21:00 ) 

ברגמן :  צריך היה להדיח את אשכנזי באוגוסט
העיתונאי רונן ברגמן התארח בוואלה !  Live לרגל צאת ספרו החדש  " הבור "  והתייחס לפרשת הרפז .  לדבריו ,  שהב"ט צריך היה להדיח את אשכנזי כבר באוגוסט ,  בגלל הפרשה .  צפו בראיון המלא

