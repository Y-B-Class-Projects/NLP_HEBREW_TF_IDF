ישראל תשלח לאיטליה משלחת מומחים לטראומה
בשיחה שערך נתניהו עם ברלוסקוני ,  סיכמו השניים כי ישראל תשלח לאזור שפקד רעש האדמה משלחת של מומחים בתחום הטראומה
 ( צילום :  רויטרס ,  עריכה :  גדי וינסטוק ) 
ראש הממשלה בנימין נתניהו שוחח היום  ( רביעי )  בטלפון עם ראש ממשלת איטליה סילביו ברלוסקוני .  נתניהו הביע את תנחומיו על רעש האדמה שגבה מאות קורבנות .  נתניהו אמר לברלוסקוני שישראל מוכנה להגיש סיוע בכל דרך שתידרש .  השניים סיכמו כי בימים הקרובים תישלח לאזור האסון משלחת של מומחים ישראלים בתחום הטראומה .  
207 בני אדם נהרגו ו-1,500 נפצעו כתוצאה מרעש האדמה שפקד ביום שני את העיר ל'אקווילה שבמרכז איטליה .  רעשי משנה המשיכו לפקוד את האזור למחרת בעוד אלפי בני אדם מצאו מקלט במכוניותיהם ובמחנות אוהלים זמניים שהוקמו באצטדיון שבשולי העיר . 
" זהו אסון רציני מאד .  עלינו להשתקם ודבר זה יעלה כסף רב ",  אמר ראש הממשלה האיטלקי סילביו ברלוסקוני ,  שממשלתו סובלת כבר עתה מגירעון עצום .  ברלוסקוני הכריז על מצב חירום במדינה שיאפשר הפניית תקציבים לכוחות הסיוע ולבנייה מחדש של המבנים שנהרסו .  בתי מלון באזור התבקשו להקצות את חדריהם לטובת מקלט לניצולי הרעש .  הממשלה קיימה דקת דומייה לזכר הנספים .
 
ישראל תשלח לאיטליה משלחת מומחים לטראומה
בשיחה שערך נתניהו עם ברלוסקוני ,  סיכמו השניים כי ישראל תשלח לאזור שפקד רעש האדמה משלחת של מומחים בתחום הטראומה

