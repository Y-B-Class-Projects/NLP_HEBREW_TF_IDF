יחימוביץ' : " אין סיכוי שנחבור לנתניהו וליברמן "
 יושבת ראש העבודה פסלה אפשרות של כניסה לממשלה בראשות נתניהו ,  שהכריז על איחוד עם ישראל ביתנו .  יאיר לפיד הגיב גם הוא על האיחוד : " זה יום גרוע למדינה ,  וטוב ליש עתיד "
 יושבת ראש העבודה ,  שלי יחימוביץ' ,  הגיבה הערב  ( חמישי )  על האיחוד של מפלגת הליכוד עם מפלגת ישראל ביתנו .  בתשובה לשאלה האם תצטרף לממשלה בראשות המפלגה המשותפת לנתניהו וליברמן אמרה : " חיבור נתניהו וליברמן זו לא קואליציה ,  זו מפלגה חדשה קיצונית ,  גזענית וימנית .  לא עולה על דעתי חבירה אליהם ,  צריך לפעול להפלת האופציה הזאת ".  
יחימוביץ' הוסיפה כי היא קוראת  " לכל הכוחות המרכזיים במפה הפוליטית בישראל לחבור למפלגת העבודה בראשותי ,  המפלגה המרכזית הגדולה במפה הפוליטית כדי לא לאפשר לממשלת ליברמן נתניהו למשול ".  באירוע פתיחת קמפיין של המשמרת הצעירה של מפלגת העבודה ,  בבר אברקסס בתל אביב ,  חזרה יחימוביץ חזרה על קריאתה למפלגות להתאחד סביבה .  היא התקבלה בקריאות  " הו הא מי זה בא ראש הממשלה הבא ".  באירוע ,  אליו הגיעו גם רבים מהמתמודדים בפריימריז במפלגה - סתיו שפיר ,  איציק שמולי ,  חילי טרופר ,  מיכל בירן ,  נינו אבסדזה ועוד - קראה יחימוביץ' למצביעי הליכוד לחבור לעבודה . " היום רבים מכם איבדו בית ,  וחשים סלידה וזעזוע מהחיבור בין מפלגתכם שהייתה אמורה להיות מפלגה ממלכתית של העם ,  הפכה למפלגה אנטי-חברתית קפיטליסטית חזירית וכעת גם התחברה לשוליים גזעניים ומושחתים ". 
מנהיג מפלגת יש עתיד ,  יאיר לפיד ,  הגיב גם הוא על האיחוד המפתיע . " זה יום מצוין ליש עתיד אבל זה יום לא טוב למדינה .  נמשך תהליך ההקצנה שהמערכת הפוליטית עוברת ",  אמר לפיד . " אחרי שמפלגת העבודה שברה חזק שמאלה ,  עכשיו הליכוד נטוע היום עמוק בימין המאוד קיצוני .  זה טוב ליש עתיד כי היום אין לרוב הציבור הישראלי כתובת אחרת .  רוב הציבור נמצא במרכז ,  הוא יצטרך לבוא ליש עתיד אם הוא רוצה שדעותיו ייוצגו ".  
יושב ראש האופוזיציה ,  שאול מופז ,  אמר כי  " זה סוף נשף המסכות של נתניהו ".  יושב ראש קדימה ,  שרק לפני חודשים אחדים עזב עם מפלגתו את ממשלת נתניהו חודשיים לאחר שהצטרף אליה ,  אמר כי  " הליכוד יצא מהארון .  המהלך הזה מוביל למפלגה רדיקאלית קיצונית שאינה מאמינה בהסכמי שלום .  הרבה מאוד מצביעי ליכוד היום מתביישים במהלך הזה .  הם לא יהיו שם במפלגה הקיצונית הזאת ". 
יושבת ראש קדימה לשעבר ,  ציפי לבני ,  הגיבה גם היא על הודעתו הדרמטית של ראש הממשלה . " היום ברור שהמאבק הוא על עתיד דמותה ומהותה הערכית של מדינת ישראל ",  כתבה לבני בדף הפייסבוק שלה . " הבחירות הן בין מדינה קיצונית ומבודדת לבין מדינה ציונית ושפויה .  נולדתי בתנועת החירות ,אני יודעת מה הערכים שהליכוד אמור היה לייצג וזנח .  הבחירה לא חייבת להיות בין קצוות וקיצוניות אלא בין הקיצונים למרכז ציוני שמאמין בישראל יהודית דמוקרטית ומאוזנת ". 
ראש הממשלה ,  בנימין נתניהו ,  מסר הערב את הודעתו המשותפת עם שר החוץ ,  אביגדור ליברמן ,  על ריצתם המשותפת בבחירות לכנסת ה-19 . " זה יחזק מאוד את הממשלה ,  את ראש הממשלה ,  ואת המדינה ",  אמר נתניהו בפתח דבריו .  השותף הטרי ,  אביגדור ליברמן ,  אמר בפתח דבריו כי  " האיומים שישראל מתמודדת איתם ,  גם בתחום הביטחוני וגם בתחום הכלכלי ,  מחייבים משילות ויציבות .  הממשלה הזאת ,  הקואליציה הזאת ,  הוכיחה שזו לא רק סיסמה ".  

יחימוביץ' : " אין סיכוי שנחבור לנתניהו וליברמן "
 יושבת ראש העבודה פסלה אפשרות של כניסה לממשלה בראשות נתניהו ,  שהכריז על איחוד עם ישראל ביתנו .  יאיר לפיד הגיב גם הוא על האיחוד : " זה יום גרוע למדינה ,  וטוב ליש עתיד "
 
