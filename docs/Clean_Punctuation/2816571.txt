השר הבכיר נכנס לוואקום המדיני של נתניהו
הפגישות בין השר לבין יריבו של אבו מאזן ,  שנחשפו בוואלה !  חדשות ,  מוכיחות שוב את חוסר התפקוד של הממשלה .  לפי דיווחים פלסטיניים מדובר בליברמן ,  ולכל ברור שנתניהו חושש מעימות עם שר החוץ שלו ,  וכי על פחות מזה היה ממהר לפטר את לבני או לפיד
הפגישות הסודיות שקיים שר בכיר בממשלת ישראל עם מוחמד דחלאן ,  יריבו הפוליטי המר של אבו מאזן ,  אשר נחשפו אתמול  ( ראשון )  בוואלה !  חדשות ,  מעוררות בשעות האחרונות עניין עצום בתקשורת הערבית .  עשרות אתרי אינטרנט ערביים ופלסטיניים ציטטו את הדיווח ,  וכמעט כולם מיהרו לקבוע כי השר המדובר הוא שר החוץ אביגדור ליברמן .  יש לציין כי ליברמן עצמו מכחיש כל קשר לדברים ,  אך הדבר מדגיש את חוסר התפקוד של הממשלה .
 הסיבה העיקרית לכך שליברמן סומן בתור  " החשוד המידי "  בקשרים עם דחלאן היא העובדה ששני האישים  שר החוץ הישראלי והאופוזיציונר הפלסטיני  נחשבו בעבר מקורבים לטייקון האוסטרי ,  מרטין שלאף .  שמותיהם של ליברמן ושלאף הצטלבו בכמה מהחקירות שהתנהלו נגד ליברמן לאורך השנים האחרונות .  בזירה הפלסטינית ,  שלאף עשה עסקים בעבר עם מוחמד רשיד ,  שהיה איש הכספים של יאסר ערפאת ,  וכיום נחשב לבעל בריתו הקרוב ביותר של דחלאן .  
מעניין לציין אגב ,  שכאשר ראש הממשלה בנימין נתניהו כינס בשבוע שעבר דיון מיוחד בנושא הפנייה הפלסטינית לבית הדין הפלילי בהאג ,  שר החוץ ליברמן  שלכאורה אמור להיות לו תפקיד מפתח בנושא  כלל לא הוזמן להשתתף .  ייתכן שהכול צירוף מקרים ,  וליברמן ,  כאמור ,  מכחיש כל קשר לדחלאן ,  אבל בצד הפלסטיני ,  וגם במערכת הפוליטית בישראל ,  יש מי שמשוכנעים כי הוא ודחלאן עושים יד אחת כדי לפגוע באבו מאזן .  
עוד בוואלה !  חדשותהותר לפרסום :  נעצרה חוליה המזוהה עם דאעש בחברוןתיעוד :  דחף יצאנית אל מותה מהמרפסת והלך לאכול פיצהאבסורד :  הגדלת הקצבה פגעה בהכנסת ניצולי שואה 
בממשלה מתפקדת ,  אילו לראש הממשלה היו עדויות על כך ששר בכיר בממשלתו - בין אם מדובר בליברמן או בכל שר אחר - פועל בניגוד לקו המדיני המוצהר של הממשלה ,  ועושה זאת ללא אישורו או ידיעתו ,  הרי שהיה עליו לקרוא את השר לסדר באופן מידי ,  ואף לאיים לפטרו במקרה הצורך .  נתניהו נהג כך פעמיים בקדנציה הנוכחית שלו  פעם אחת כאשר שר הכלכלה נפתלי בנט תקף אותו בעקבות תכניתו להשארת מתנחלים במדינה פלסטינית עתידית ,  ופעם שנייה כאשר ציפי לבני ,  שהייתה השרה הממונה על המשא ומתן ,  נפגשה ללא אישורו עם אבו מאזן בלונדון .  
בחודשים האחרונים נראה שהנחישות של נתניהו נחלשה או ליתר דיוק הפכה מסוגיה מנהיגותית לסוגיה פוליטית .  הדוגמה הבולטת ביותר לכך הייתה במהלך מבצע  " צוק איתן ",  כאשר ליברמן ובנט תקפו בבוטות את הקו שהובילו ראש הממשלה ושר הביטחון משה יעלון ,  ושיגרו איומים שהזיקו למאמץ ההסברתי הבינלאומי .  בשיחות סגורות עם עיתונאים באותה תקופה ,  נתניהו הרבה להתלונן על ה"ירי בתוך הנגמ"ש ",  אבל למעט עקיצה אחת ששיגר לעבר ליברמן ,  על נטייתו להיעדר מישיבות הקבינט המדיני-ביטחוני ,  הוא אפשר לשרים הסוררים להמשיך לעשות כרצונם .  לבני ויאיר לפיד פוטרו על הרבה פחות מכך .  
הפער בין התגובה של ראש הממשלה לבין התנהלות השרים חושף תופעה רחבה ומורכבת יותר :  לנתניהו אין למעשה קו מדיני .  הוא בעד מדינה פלסטינית ,  אבל גם נגד .  הוא ולבני שוחחו עם האמריקנים בחורף שעבר על קווי 67' ,  אבל כיום הוא מתנער מכך לחלוטין .  הוא סייע בפריימריז בליכוד לחבר כנסת שתמך פומבית בחלוקת ירושלים - צחי הנגבי - אבל מפחיד את הציבור שיצטרך להגיע לכותל בנגמ"שים .  
בתוך הריק הזה של עמדות סותרות ולא ברורות ,  שרים בממשלתו מעלים יוזמות ,  בודקים חלופות ועושים ככל העולה על רוחם .  כאשר זה נוח לו פוליטית ,  הוא מאיים לפטר אותם ,  ואילו כשהוא חושש מעימות ,  הוא פשוט מתעלם .  בשורה התחתונה ,  כפי ששר החוץ ליברמן אמר רק לאחרונה  מי שלא יוזם בזירה המדינית ,  סופו שימצא את עצמו במגננה .  
יו"ר מרצ ח"כ זהבה גלאון כבר התייחסה לדיווחים ודרשה מהיועץ המשפטי לממשלה יהודה וינשטיין  " לבחון את טיב המפגשים "  בין השניים .  עוד נכתב בפנייתה כי  " שמותיהם של דחלאן וליברמן נכרכו יחד בעבר במספר מקרים ,  הקשורים לידידם המשותף ,  איש העסקים מרטין שלאף .  הנסיעות העלומות של שר החוץ ליברמן הן לא דבר חדש :  בספטמבר האחרון דווח על נסיעה של שלושה ימים לווינה שהושמטה מלוח הזמנים הרשמי ובהם ליברמן לא נפגש עם אף גורם ממשלתי אוסטרי ,  אלא עם מרטין שלאף ואנשים נוספים ששמם לא פורסם .  אני מבקשת לבדוק אם מתקיים קשר כזה בעקיפין ,  מתוך רצון לשמור על טוהר המידות של נבחרי הציבור ושל ממשלת ישראל ". 
לפניות לכתב אמיר תיבון :  amir.tibon@walla.co.il
 ( עדכון ראשון :  22:41 )  

השר הבכיר נכנס לוואקום המדיני של נתניהו
הפגישות בין השר לבין יריבו של אבו מאזן ,  שנחשפו בוואלה !  חדשות ,  מוכיחות שוב את חוסר התפקוד של הממשלה .  לפי דיווחים פלסטיניים מדובר בליברמן ,  ולכל ברור שנתניהו חושש מעימות עם שר החוץ שלו ,  וכי על פחות מזה היה ממהר לפטר את לבני או לפיד

