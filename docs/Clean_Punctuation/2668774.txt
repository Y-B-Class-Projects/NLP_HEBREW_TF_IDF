בניתוח דחוף ?  בהרדמה מלאה ?  איך מטפלים בבקע טבורי
ראש הממשלה הובהל הלילה לניתוח בבטנו בשל הבקע שהתגלה בטבורו .  לדברי פרופ' מרדכי גוטמן מבית החולים שיבא מדובר בתופעה שכיחה אך תיתכן סכנת חיים אם לא מטפלים בבעיה כראוי
 ( הרופאים של ראש הממשלה מסבירים על ההליך הכירורגי שעבר )  
ראש הממשלה ,  בנימין נתניהו ,  מתאושש הבוקר  ( ראשון )  מהניתוח לטיפול בבקע טבורי בבטנו שעבר בשעות הלילה בבית החולים הדסה עין-כרם בירושלים .  הכאבים שחש במהלך השבת ובדיקת הסי.טי שעבר הצביעו על כך שיש לבצע בו הליך כירורגי מזורז מחשש להיווצרות סיבוכים .  לדברי פרופסור מרדכי גוטמן ,  מנהל מחלקה כירורגית ב' בבית החולים שיבא בתל השומר ויו"ר איגוד הכירורגים בישראל ,  קיים חשש לנמק  ואף לסכנת חיים ,  במקרה שבו נוצרת כליאה של חלק מהמעי בבקע אך הבעיה לא מטופלת . 
" בקע זו פריצה של מעטפת הבטן המאפשרת התבלטות של תוכן הבטן ,  כולל מעיים ,  דרך ההתבקעות ",  הסביר פרופ' גוטמן , " התופעה עשויה להיווצר בכל גיל  אצל ילדים ובקרב אוכלוסייה מבוגרת ,  גברים ונשים ".  לדבריו ,  הופעת בקע באזור הטבור שכיחה יותר בקרב נשים כתוצאה מהיריון ,  אך גם גברים סובלים מהבעיה . " בקרב גברים המקומות השכיחים להימצאות בקע הם במפשעות ,  בטבור או בנקודות חלשות בדופן הבטן ,  שנוצרות באזורי צלקות מניתוחים קודמים ",  הוסיף פרופ' גוטמן .  לדבריו , " ניתן לבצע את ההליך הכירורגי בהרדמה חלקית או מלאה ,  וההחלטה על כך נתונה לשיקול הרופא המנתח והרופא המרדים ".  הוא ציין כי ההחלטה על ביצוע ניתוח בהרדמה מלאה אינה קשורה לחומרת המצב של המטופל .
 פרופסור יורם וייס ,  מנהל מחלקת הרדמה בבית החולים הדסה עין כרם ,  אמר הבוקר בתדרוך לעיתונאים כי נתניהו סבל מכליאה של המעי בבקע ,  ולכן הובהל לניתוח דחוף בשעות הלילה . " ראש הממשלה הגיע במצב רוח טוב ובמצב יציב .  הוא עבר את הניתוח ללא כל סיבוכים .  היום בבוקר מצבו טוב והוא נינוח .  הוא חזר לעצמו לחלוטין והוא חש בטוב ",  אמר פרופ' וייס .  לדבריו ,  ההחלטה על הרדמה מלאה במהלך הניתוח של ראש הממשלה נבעה משיקולים מקצועיים בלבד .  
ההליך הכירורגי בטיפול בבקע כולל חשיפה של ההתבקעות ובדיקה שהמעי הכלוא לא נפגע . " אם יש פגיעה באיבר ,  מתקנים את הדרוש וכן את הבטן עצמה ,  באמצעות תפרים או רשת ",  אמר פרופ' גוטמן והסביר כי מדובר ברוב המקרים בניתוח פשוט יחסית . " סיכויי ההחלמה גבוהים מאוד וההסתברות שבקע נוסף יופיע באותו מקום נמוכה מאוד ,  אם מטפלים כראוי ",  הוסיף .
 לדברי פרופ' גוטמן , " הסכנה העלולה להיווצר במקרה של בקע היא שמעי העובר דרך הפגם בדופן הבטן ייכלא ,  ואספקת הדם לאיבר תיפגע .  כתוצאה מכך ,  אם לא מטפלים בבעיה ,  תיתכן היווצרות של נמק  מה שעלול להוביל לסכנת חיים ".  הרופא המומחה הדגיש כי במרבית המקרים הבקע לא מהווה סכנה ,  אך במקרה של כליאה בבקע ,  כפי שאירע במקרה של ראש הממשלה ,  יש לטפל בבעיה בהקדם .  

בניתוח דחוף ?  בהרדמה מלאה ?  איך מטפלים בבקע טבורי
ראש הממשלה הובהל הלילה לניתוח בבטנו בשל הבקע שהתגלה בטבורו .  לדברי פרופ' מרדכי גוטמן מבית החולים שיבא מדובר בתופעה שכיחה אך תיתכן סכנת חיים אם לא מטפלים בבעיה כראוי

