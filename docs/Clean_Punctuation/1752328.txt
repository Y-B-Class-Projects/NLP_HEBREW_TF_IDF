ישי לרה"מ :  פעל לשחרור פולארד בביקורך בארה"ב
שר הפנים פנה לרה"מ בבקשה לפעול לשחרורו של ג'ונתן פולארד במהלך ביקורו בארה"ב .  רה"מ הבטיח כי הוא מחויב לנושא ,  אך סירב לקחת עימו מכתב עליו חתומים 109 ח"כים הקורא לשחרור פולארד
יו"ר ש"ס השר אלי ישי פנה הערב  ( שבת )  לראש הממשלה בנימין נתניהו בבקשה לפעול לשחרורו של ג'ונתן פולארד ,  במהלך שהותו בארצות הברית השבוע .  נתניהו ימריא הלילה לארצות הברית ,  ובמהלך השבוע ישתתף וינאם בכינוס של וועידת הקהילות היהודיות של צפון אמריקה .  
השר ישי כתב לראש הממשלה : " פניתי אליך בימים אלו ,  בהם אנו מתוודעים לעדותם של בכירים בישראל ובארה"ב ,  על כך שמאסרו הממושך של פולארד הוא לכאורה לשווא .  ג'ונתן פולארד מציין בימים אלו 25 שנה למאסרו ,  חצי יובל שנים בהם הוא נמצא מאחורי סורג ובריח במצב בריאותי לא יציב .  הלב נכמר לאור העובדות על מצב בריאותו ,  ובהתחשב בעדויות האחרונות על סיבת מאסרו ".  
" ארה"ב היא ידידתנו החשובה ,  ולכן בטוחני כי הממשל בארה"ב יגלה הבנה לדרישותינו ,  לשחרר את פולארד לאחר תקופה כל כך ארוכה בכלא .  דרישת שחרורו של פולארד מוצדקת בימים בהם אנו נדרשים לבצע מחוות וויתורים למען השלום .  אני תפילה לבורא עולם שיסייע בעדך בשליחות חשובה זו ,  ובקיום נפש אחת מישראל המשוועת לאור יום מחוץ לכותלי הכלא ",  הוסיף ישי .  בתוך כך ,  נתניהו החליט שלא לקחת עמו מכתב עליו חתומים 109 חברי כנסת בדרישה מהאמריקאים לשחרר את פולארד .
 מלשכת ראש הממשלה נמסר הערב ,  כי  " ראש הממשלה בנימין נתניהו העלה בשנה וחצי האחרונות פעמים רבות את נושא פולארד בשיחותיו עם הממשל האמריקאי ,  והוא מחויב לנושא ואינו זקוק לשם כך למכתב כלשהו .  ההליך המקובל להעברת מכתב זה הוא למוסרו באופן רשמי לשגרירות ארצות הברית בישראל ". 
יוזם המכתב ,  ח"כ אורי אריאל  ( האיחוד הלאומי )  אמר בתגובה ,  כי  " ראש הממשלה לא עשה את הצעד המינימלי ולא הורה לשגריר ישראל בארצות הברית לבקר את פולארד בכלאו אפילו פעם אחת .  חלה עליו החובה להסביר איך זה שפולארד עדיין נמק בכלאו ,  או לפחות מה הוא בכלל עשה למען שחרורו ". 
במהלך שהותו בארצות הברית ,  ייפגש נתניהו עם סגן נשיא ארצות הברית ג'ו ביידן ועם צמרת הממשל האמריקאי ,  וידון עימם בנושאים מדיניים ,  בהם המשא ומתן עם הפלסטינים .  נשיא ארה"ב ברק אובמה ,  לא נמצא בארצות הברית ,  ומשום כך לא נקבעה פגישה ביניהם .  ראש הממשלה צפוי לשוב לישראל ביום חמישי .
 נתניהו הודיע בישיבת הממשלה בשבוע שעבר ,  כי  " אחד הנושאים עליהם אדבר בכנס ,  הוא הצעדים שהעולם התרבותי והעולם החופשי צריכים לנקוט אותם כדי לעצור את הגל הזה שמאיים על כולנו ".  ראש הממשלה אמר את הדברים על רקע הידיעות על ניסיון הפיגוע בקהילה היהודית בשיקגו לפני שבוע .
 
ישי לרה"מ :  פעל לשחרור פולארד בביקורך בארה"ב
שר הפנים פנה לרה"מ בבקשה לפעול לשחרורו של ג'ונתן פולארד במהלך ביקורו בארה"ב .  רה"מ הבטיח כי הוא מחויב לנושא ,  אך סירב לקחת עימו מכתב עליו חתומים 109 ח"כים הקורא לשחרור פולארד

