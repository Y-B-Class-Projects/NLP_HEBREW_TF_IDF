נתניהו המריא לפגישתו עם טראמפ : " אנווט לטובת האינטרס הלאומי "
 ראש הממשלה המריא לביקור בן ארבעה ימים בוושינגטון שם יפגוש את הנשיא האמריקני ,  סגנו ,  שר החוץ טילרסון ומנהיגים בקונגרס ובסנאט .  בעלייתו למטוס סירב נתניהו להשיב לגבי עמדתו בפתרון שתי המדינות : " תשמעו ממני בבירור בפגישה "
 ראש הממשלה בנימין נתניהו יצא היום  ( שני )  לביקורו הרשמי הראשון בארצות הברית מאז היבחרו של הנשיא דונלד טראמפ ,  שיימשך ארבעה ימים .  רגע לפני עלייתו למטוס נשאל לגבי תמיכתו בנאום בר אילן ב-2009 ,  אז הודיע כי הוא תומך בפתרון שתי המדינות ,  אך לא השיב . " אתם תשמעו ממני בבירור בפגישה ",  אמר .
" אני יוצא עכשיו לביקור חשוב בוושינגטון ,  שם אפגש עם נשיא ארצות הברית דונלד טראמפ ,  סגן הנשיא מייק פנס ,  מזכיר המדינה רקס טילרסון ומנהיגים בקונגרס ובסנאט ",  אמר נתניהו בפתח המטוס . " הברית עם ארצות הברית תמיד היתה איתנה מאודה והיא עומדת להתחזק עוד יותר .  הנשיא טראמפ ואנוכי רואים עין בעין את האיומים וההזדמנויות באזור ,  ואנחנו נדבר כמובן על שני הדברים ,  וגם על שדרוגה של הברית החזקה הזאת בין ישראל לארה"ב בהרבה מאוד תחומים .
" היה דיון יסודי מעמיק בקבינט .  בסוף הדיון אמרתי משהו שאני רוצה לשתף אתכם .  אני אעשה לו פרפראזה .  אמרתי בפשטות :  'אני אוביל ואני אנווט' .  זה מה שאני מתכוון לעשות  להוביל ולנווט את הברית ההיסטורית לטובת האינטרס הלאומי ולטובת כל אזרחי ישראל ",  אמר נתניהו .
 לקריאה נוספת:במרכז פגישת נתניהו-טראמפ :  סנקציות על איראן ומאבק בחיזבאללההחיבוקים והמחלוקות :  תקוות נתניהו יפגשו את האינטרסים של טראמפנתניהו לשרי הקבינט : " אסור להתעמת עם טראמפ בשל אופיו ומורכבותו "  
לפני הטיסה חזר שר החינוך נפתלי בנט על דרישתו מראש הממשלה ,  כי יקבע בביקורו שישראל אינה תומכת בפתרון שתי המדינות . " אנחנו סומכים עליך ,  אנחנו מגבים אותך במאה אחוז בשמירה על מדינת ישראל כמדינת העם היהודי .  עם לא יכול להיות כובש בארצו .  מצויד בטיעונים אלו ובגב חסר תקדים של עם ישראל כולו מקיר לקיר ,  ראש הממשלה יוצא לשליחות היסטורית ובשם עם ישראל אני מאחל לו חזק ואמץ ",  אמר יו"ר הבית היהודי בכנס ירושלים של עיתון  " בשבע ".  
גם שר התחבורה והמודיעין ישראל כץ חזר על עמדה זו . " ישראל צריכה להגיד בקול רם וברור .  לא למדינה פלסטינית ,  כן לירושלים המורחבת ,  השלמה והמאוחדת בריבונות ישראל .  לא להקפאה ,  כן להרחבת ,  פיתוח וחיזוק ההתיישבות היהודית ביו"ש .  בראש ובראשונה צריך לממש ההבטחה להעברת שגרירות ארה"ב לירושלים ",  אמר כץ בכנס .  
בישיבת הקבינט אתמול אמר נתניהו לנוכחים כי תהיה זו טעות לחשוב שלישראל יד חופשית ביהודה ושומרון עתה כשטראמפ בבית הלבן .  הוא קרא להתנהלות  " זהירה ורגישה "  עם הממשל החדש ואמר כי  " אסור להתעמת עם הנשיא החדש ,  בגלל אופיו ומורכבותו ". 
הישיבה נמשכה כארבע שעות .  לדברי גורמים שנכחו בה ,  היא התנהלה על מי מנוחות ,  למרות הקולות הפוליטיים הרמים שהשמיעו שרי הבית היהודי בימים האחרונים ,  שהציגו דרישה נוקשה מנתניהו להודיע בפגישה עם טראמפ על ביטול רעיון שתי המדינות .  במהלך הישיבה הציגו בנט ושרת המשפטים איילת שקד את אותה עמדה ,  והחמיאו ליכולות השכנוע של ראש הממשלה בניסיון ללחוץ עליו לשכנע את ממשל טראמפ לרדת מרעיון המדינה הפלסטינית .
 לדברי גורמים שנכחו בישיבה ,  נתניהו סיפר לשרים על שיחת הטלפון שלו ושל טראמפ מיד לאחר כניסתו לבית הלבן לפני כשלושה שבועות .  בשיחה ,  ניסה נתניהו לשכנע את טראמפ שהפלסטינים הם אלה שמסרבים להגיע לשולחן המשא ומתן ,  והוא אמר לשרים שהנשיא השיב לו : " אני מאמין שהם ירצו ושאפשר להגיע להסדר ".  בהמשך ,  יועצו המדיני של נתניהו ,  יונתן שכטר ,  סיפר כי בלשכת ראש הממשלה בדקו את ההתבטאויות של מקורביו של טראמפ ,  שבמהלך הקמפיין ואחריו יצאו בהצהרות לגבי תמיכה שלו בהתנחלויות ובריבונות ישראלית ,  והגיעו למסקנה כי אלה לא דברים שטראמפ בעצמו אמר .  

נתניהו המריא לפגישתו עם טראמפ : " אנווט לטובת האינטרס הלאומי "
 ראש הממשלה המריא לביקור בן ארבעה ימים בוושינגטון שם יפגוש את הנשיא האמריקני ,  סגנו ,  שר החוץ טילרסון ומנהיגים בקונגרס ובסנאט .  בעלייתו למטוס סירב נתניהו להשיב לגבי עמדתו בפתרון שתי המדינות : " תשמעו ממני בבירור בפגישה "
 
