היועמ"ש למשפחת ההרוגה בכרמל :  נתניהו לא ייחקר
כחודש לאחר האסון שגבה 44 קורבנות הודיע היועמ"ש וינשטיין לקרובי משפחתה של טופז קליין ,  כי יפתח בחקירה רק אם בדיקת המבקר תעלה חשד להיבטים פליליים
היועץ המשפטי לממשלה ,  יהודה וינשטיין הודיע היום  ( שני )  לקרובי משפחתה של טופז קליין שנספתה באסון הכרמל ,  כי הוא לא יפתח בעקבות האסון בחקירה פלילית נגד ראש הממשלה בנימין נתניהו והשרים אלי ישי ,  יובל שטייניץ ואהוד ברק .  
בהודעה שהועברה לאביה של טופז ,  ניצב בדימוס זאב אבן-חן וחמיה ,  ניצב בדימוס חיים קליין ,  הפנה וינשטיין את השניים למאבק בזירה הציבורית והפרלמנטרית : " דיון זה יוכל להתקיים גם במסגרת ועדות שונות שניתן להקים מכוח החוק  ועדת חקירה ממלכתית ,  ועדת בדיקה ממשלתית ,  ועדת בירור שמקים שר או שרים רלבנטיים ,  או ועדת חקירה פרלמנטרית ". 
עוד הדגיש היועץ המשפטי ,  כי אם יעלה מבדיקת מבקר המדינה ,  מיכה לינדנשטראוס ,  חשד להיבטים פליליים ,  ייבחן החשד על ידיו בהתאם החוק .  לדבריו , " הוועדות האמורות יכולות לבדוק גם את האחריות של ראש הממשלה והשרים כנגדם הוגשה התלונה וכי הדבר ייעשה בכל מקרה על ידי מבקר המדינה ". 
אבן חן וקליין הודיעו כי הם מכבדים את החלטתו של וינשטיין בעת הזו ,  ומעריכים את החלטתו המהירה והרגישה ,  אף שאינה עולה בקנה אחד עם השקפתם .  בהודעה שפרסמו בתגובה להחלטת וינשטיין נכתב : " אנו סבורים כי היועמ"ש מכוון ומצפה לבדיקת מקיפה ויסודית של האסון כולל האחריות של ראש הממשלה והשרים הנ"ל .  הצרה היא שהכוח הפוליטי-פרלמנטרי שלהם מונע הקמת ועדה חקירה ממלכתית שתבחן את הכשלים שגרמו לאסון השריפה והאחראים לתוצאותיה הטרגיות ". 

היועמ"ש למשפחת ההרוגה בכרמל :  נתניהו לא ייחקר
כחודש לאחר האסון שגבה 44 קורבנות הודיע היועמ"ש וינשטיין לקרובי משפחתה של טופז קליין ,  כי יפתח בחקירה רק אם בדיקת המבקר תעלה חשד להיבטים פליליים

