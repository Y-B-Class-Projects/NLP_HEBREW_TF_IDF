משפחת שליט :  עוקבים בדאגה אחר הדיווחים
במשפחת שליט עוקבים בדאגה אחר הדיווחים האחרונים ,  לפיהם רה"מ נתניהו מעכב את ההחלטה על העסקה .  פעיל במטה המאבק : " ביבי חייב להפסיק לזגזג "
 הדיווחים האחרונים על גיבוש העסקה להשבתו של החייל החטוף גלעד שליט מדאיגים את הוריו ובני משפחתו .  יו"ר מטה המאבק להחזרת גלעד שליט ,  שמשון ליבמן ,  אמר הערב  ( שבת )  כי  " אנחנו בתוך ימים לא פשוטים ועוקבים בדאגה לנוכח השמועות .  משפחת שליט נמצאת בקשר שוטף עם כל הגורמים ".  
פעיל מטה המאבק יואל מרשק אמר לוואלה !  חדשות כי  " הכול מונח עכשיו על הכתפיים של ביבי .  אחרי שקיבל החלטה אסטרטגית משר הביטחון ברק על החזרתו של גלעד שליט הביתה ,  בעסקה שתגובש על ידי המתווך הגרמני ,  הוא לא יכול להתחיל לזגזג .  הוא חייב להפגין מנהיגות ונחישות ולקדם באופן חיובי את הצעת המתווך הגרמני ".  
מרשק הוסיף כי  " סירוב שלו יביא לכישלון של העסקה וזה יהיה פעם שנייה תוך חצי שנה ששתי ממשלות בישראל מסרבות לשלם את המחיר ובכך סותמות את הגולל לתקופה ארוכה לשובו של גלעד שליט חיי הביתה .  התוצאה :  המחיר יעלה וגלעד שליט הולך ונעלם ועומד להפוך להיות רון ארד מספר 2 .  אני קורא לראש הממשלה להתעשת ולהחליט היום ולא מחר .  ידועים חילוקי הדעות בשביעייה וקולו של ביבי כרגע הוא זה שיקבע ". 
אתמול דיווחה רשת הטלוויזיה האמריקאית  " פוקס "  דיווחה כי ראש הממשלה ,  בנימין נתניהו ,  הוא שמעכב את הוצאתה לפועל של עסקת שליט .  על פי הדיווח ,  נתניהו הסתייג מהחתימה על עסקה שהוצגה לפני שלושה שבועות ,  במסגרתה היה אמור להשתחרר החייל החטוף גלעד שליט .  מקור מצרי אישר לרשת שהשיחות תקועות מזה שלושה שבועות וכי הצדדים ממתינים במהלך הזמן הזה לתשובת ישראל .  
הרשת דיווחה עוד כי חברי הממשלה הבכירים חלוקים בדעותיהם לגבי העסקה שהוצעה ,  וכי בין ההסתייגויות שהועלו עמדה העובדה שישראל עלולה לעמוד מול מצב כזה בדיוק בעתיד .  מקור ישראלי שמעורב במשא ומתן סיפר לרשת כי  " המתווך הגרמני משחק בישראל ".  הוא הוסיף כי  " נראה שהמתווך הגרמני מעדיף את הצד של חמאס ,  ככל הנראה בשל הקשרים הכלכליים של ממשלת גרמניה עם אירן ,  שידועה בתור מגבה של חמאס מבחינה כלכלית ואידיאולוגית ".  המקור הוסיף כי  " הזמן מחסל את כל העסקאות ",  והביע את חששו שההזדמנות לשחרורו של שליט עומדת להסתיים .
 מחר צפוי ראש המודיעין המצרי עומאר סלימאן לבקר בישראל ולהיפגש עם ראש הממשלה בנימין נתניהו .  על פי הדיווחים ,  השניים צפויים לדון בשורה של נושאים שונים ,  וככל הנראה גם בעסקת שליט .
 
משפחת שליט :  עוקבים בדאגה אחר הדיווחים
במשפחת שליט עוקבים בדאגה אחר הדיווחים האחרונים ,  לפיהם רה"מ נתניהו מעכב את ההחלטה על העסקה .  פעיל במטה המאבק : " ביבי חייב להפסיק לזגזג "
 
