מסתמן :  הבחירות לנשיאות הליכוד ב-12 במרץ
ראש הממשלה נתניהו ,  שבאופן תמוה מתמודד על התפקיד ,  ינסה להוכיח כי הוא ראוי מח"כ דנון ומהשר איתן .  בפתח הוועידה יכריז כנראה נתניהו כי אין בכוונתו לשריין את השר ברק
מסתמן :  הבחירות לנשיאות ועידת הליכוד ,  התפקיד הביורוקרטי שבאופן נדיר ותמוה מתמודד עליו גם ראש הממשלה ,  בנימין נתניהו ,  ייערכו בעוד כשבועיים ,  ב-12 במרץ .  מול נתניהו מתמודדים על התפקיד גם ח"כ דני דנון ,  שחרט על דגלו את מניעת שריונו של שר הביטחון אהוד ברק וחבריו לסיעת  " עצמאות "  ברשימת המפלגה לבחירות לכנסת ,  והשר מיכאל איתן .  
כפי הנראה ,  הוועידה תיפתח ב-11 או ב-12 בחודש ,  בישיבה חגיגית .  לוואלה !  חדשות נודע כי נתניהו מתכוון ככל הנראה להכריע בנאומו שאין בכוונתו לשריין מקום לאיש בבחירות לכנסת ה-19 ,  בניגוד לשמועות מבוססות בצמרת מפלגתו ,  לפיהן בכוונתו להציע לחברי הכנסת דיל :  הם יאפשרו לו לשריין 2-3 מקומות ברשימת הליכוד לכנסת ,  ובתמורה הוא יפעל להגדלת המקומות השמורים לרשימה הארצית  ( ובה מרבית חברי הכנסת המכהנים ,  המתחרים על מספר מצומצם של מקומות )  ,  על חשבון המקומות השמורים למחוזות המפלגה  עד למקום ה-25 ברשימה ,  במקום עד המקום ה-19 ,  כנהוג כיום .  
יום אחרי כינוס הוועידה ייערכו בחירות לראשות ארבעת המוסדות של הליכוד :  נשיאות ועידה ויושבי ראש של המרכז ,  המזכירות והלשכה .  ככל הנראה שר התחבורה ישראל כץ יהיה אחד המועמדים לתפקיד יו"ר המזכירות ,  והשר כחלון יתמודד לתפקיד יו"ר המרכז .  השלב הבא יהיה בחירת ועדת חוקה למפלגה שתביא - כנראה עד פסח - את שינויי החוקה שיוצעו .  הוועידה תוכל לשנות כל סעיף ברוב רגיל .  ראש הממשלה ,  מצדו ,  מכוון את פסח כיעד סופי לנעילת הוועידה .  אחת האפשרויות הקיימות היא שאם הוועידה לא תספיק לאשר את הסעיפים שנתניהו יבקש ,  הוא יסמיך את מרכז הליכוד  ( אותו פורום של הוועידה שמתחיל להתקיים מרגע נעילתה ,  ובאופן רגיל יכול לשנות סעיפי חוקה רק ברוב של שני שליש מחבריו )  לשנות סעיפים בחוקה ברוב רגיל למשך שנה ,  כפי שבעבר עשה השר כץ כנשיא הוועידה האחרונה .
 ח"כ דני דנון ,  שכאמור מתמודד מול נתניהו על נשיאות הוועידה אמר הערב כי  " אני מתמודד לתפקיד נשיא ועידת הליכוד ומתחייב לפעול לפי הספר  לפי חוקי התנועה .  בנוסף לא אאפשר שריונים לברק וחבריו או הצנחות‎ ‎לנפילי קדימה ".  לדברי גורמים בכירים בליכוד , " סיום ההליכים הפנימיים בליכוד מסמנים מהלך דמוקרטי טוב .  לאחריהן ניתן לקדימה ולעבודה להמשיך לריב ,  בעוד הליכוד יתמקד בניהול המדינה ,  ויהיה מוכן יותר לכל התרחשות פוליטית שתהיה ". 
מניעי ההתמודדות של נתניהו על התפקיד ,  הזוטר יחסית לתחומי האחריות הכבדים המוטלים על כתפיו ,  אינם ברורים .  הוועידה היא הגוף העליון של המפלגה ,  המתכנס לעיתים רחוקות ,  אך בכוחה לבצע שינויים מהותיים בחוקת הליכוד  לרבות שריונים ,  וחיזוק מרכז הליכוד  הגוף שעשוי לבחור לבסוף את נציגי הליכוד ברשימה לקראת הבחירות לכנסת הבאה .  נתניהו ,  שחושש מהתחזקות גורמים קיצוניים במפלגתו ,  לרבות אנשיו של משה פייגלין ,  חושש שאלה יבצעו  " מחטף "  במהלך הוועידה .
 השר איתן ניסה להניא את נתניהו מלרוץ לתפקיד . " לאור המשימות הלאומיות המוטלות על כתפיך לא תוכל לנהל כראוי את ענייני המדינה וגם את ועידת הליכוד ",  הוא ניסה לשכנע . " ענייני המדינה קודמים וענייני הליכוד יכולים להתנהל גם על ידי מועמדים אחרים ".  איתן המשיך ואמר : " אם ראש הממשלה יבחר לתפקיד יו"ר הוועידה ,  הוא ינהל אותה באמצעות עוזריו ,  בשלט רחוק ,  לא יתקיימו דיונים בסוגיות השונות העומדות להכרעה והועידה תתרוקן מכל תוכן ותהפוך לחותמת גומי .  כיו"ר הנשיאות אאפשר לכל ציר בוועידה למצות את זכותו להציע הצעות ,  לנמקן ולהביאן להכרעה .  בבחירת יו"ר הנשיאות יהיו חייבים צירי הוועידה להחליט :  האם יש להם משקל ציבורי ועמדה בדיון הוגן או שוועידת הליכוד תהפוך לכלי ריק לביצוע הנחיות מלמעלה ".  דנון ,  מצדו ,  הצהיר : " אשמור על ערכי הליכוד ולא אאפשר פזילות לשמאל .  אשמור על הליכוד חזק לקראת הבחירות הכלליות ".  
עוד על הנעשה בליכודהפחדים של נתניהו :  יתמודד על נשיאות ועידת הליכודנתניהו :  ברק לא יוצנח לליכוד ,  לא מהאוויר ולא מהיםמכשול לנתניהו :  עצומה בליכוד נגד שריון אהוד ברקהפריימריז בליכוד :  נתניהו ניצח בפער גדול 

מסתמן :  הבחירות לנשיאות הליכוד ב-12 במרץ
ראש הממשלה נתניהו ,  שבאופן תמוה מתמודד על התפקיד ,  ינסה להוכיח כי הוא ראוי מח"כ דנון ומהשר איתן .  בפתח הוועידה יכריז כנראה נתניהו כי אין בכוונתו לשריין את השר ברק

