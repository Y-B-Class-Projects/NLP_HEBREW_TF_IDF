עם אצבע משולשת ,  יאיר נתניהו השתלח בפייסבוק ב"קרן להשמדת ישראל "
 בנו של ראש הממשלה הגיב באופן נדיר לפוסט בפרויקט  " 61 "  שכוון נגדו : " הצד שלכם תמיד מבלבל את המוח על הסתה ודמוניזציה ,  מה עם תחקיר על הבן של שרון שנכנס לכלא ?  ",  כתב .  לארגון  " מולד "  קרא  " אנטי ציוני ",  וחתם באימוג'ים של צואה ואצבע משולשת
יאיר נתניהו ,  בנו של ראש הממשלה ,  הגיב ביום שני באופן חריף ונדיר בפייסבוק לפוסט שעסק בעניינו בעמוד פרויקט התחקירים  " 61 ",  המשתייך למכון המחקר  " מולד ".  נתניהו הפנה האשמות כלפי בנים של ראשי ממשלה בעבר ,  ושלח  " מסר לכל חברי הקרן להשמדת ישראל וגרורותיהם ",  והוסיף שני סמלי אימוג'י ,  של אצבע משולשת ושל צואה .
" הי 61 ,  אני לא אתייחס לכל השקרים וההשמצות ",  כתב נתניהו ,  המזדהה בחשבונו האישי כ-"Yair Hun "  ולא בשמו המלא . " כמה נחמד שהצד שלכם תמיד מבלבל את המוח על הסתה ,  דמוניזציה ,  רצח אופי וחציית קוים אדומים .  מה עם איזה תחקיר על מקורות המימון השונים והמשונים והזרים של המפעילים של הדף ההזוי הזה ?  מה עם תחקיר על 'הבן של כולנו' ,  של רה"מ שרון שנכנס לכלא ?  ".  נתניהו תקף גם את בניהם של ראשי הממשלה לשעבר אהוד אולמרט ושמעון פרס ,  בטענה שמעשים שביצעו בעבר הוצנעו .  
שעה אחרי שהגיב לפוסט ,  שיתף נתניהו את התגובה בעמוד הפייסבוק שלו וכתב : " ראיתי שאיזה עמוד מטונף שממומן בכבדות על ידי ארגון מולד הרדיקלי והאנטי ציוני ,  הממומן על ידי הקרן להשמדת ישראל והאיחוד האירופי ,  לכלך עליי .  לא יכולתי להתאפק והגבתי ". 
פרויקט 61 הוא תוכנית של מכון המחקר  " מולד ",  המגדיר עצמו  " פרויקט מידע שנועד לחשוף בפני הציבור הישראלי את מה שהימין מנסה להסתיר מפניו ".  הוא נוהג לפרסם על בסיס קבוע טקסטים ביקורתיים כלפי מדיניות הממשלה ועל נושאים שונים על סדר היום .
 ביום ראשון בצהריים פורסם בעמוד הפרויקט פוסט תחת הכותרת  " חמישה דברים שלא ידעתם על יורש העצר יאיר נתניהו ",  שבו פורטו שורה של ממצאים של תחקירים עיתונאיים שנעשו על נתניהו הבן בשנים האחרונות .  בין היתר צוינו פרטים על אורחות חייו ועל מידת מעורבותו בפעילותו של אביו - כמו העובדה שהוא זוכה לאבטחה אישית צמודה ,  בארץ ובחו"ל ,  באופן חריג ביחס לכל ילדי ראש הממשלה הקודמים שעברו את גיל 18 .
 ממכון מולד נמסר : " אנחנו מקווים שעורכי הדין של משפחת נתניהו לא עסוקים מדי בימים אלה ,  משום שבמידה שיאיר לא יפרסם התנצלות על הפוסט רצוף השקרים שלו ,  הם יאלצו להתמודד עם תביעת דיבה ". 
מהקרן החדשה לישראל נמסר : " ביום שבו העם היהודי מתאבל על חורבנות בתי המקדש בגלל שנאת חינם ראוי שראש הממשלה יחנך את בנו להפצת אהבת ישראל ".  
בפוסט הוזכרו קשריו של נתניהו הבן עם המיליארדר האוסטרלי ג'יימס פאקר ,  העומד במרכז תיק 1000 שנחקרו בימים אלה במשטרה ,  ואורחות חייו בארץ ובחו"ל הכוללים בילויים וחופשות מפנקות .  בפוסט נטען ,  בין היתר ,  כי נתניהו מחזיק בהשקפת עולם ימנית קיצונית המשפיעה על מדיניותו של אביו : " לפי מקורבים ,  יאיר הוא זה ששכנע את אביו להפוך את עמדתו בנוגע לאלאור אזריה ולהתקשר לאביו של החייל שהורשע בהריגה ",  נכתב .
 יצוין כי בעוד נתניהו ייחס ל-61 קשרים עם הקרן החדשה לישראל ,  היא הייתה בעבר תורמת מרכזית של מכון מולד אך בשנה שעברה המכון משך את בקשתו למימון מהקרן ,  בשל מה שהוגדר  " חילוקי דעות אסטרטגיים מתמשכים ".  כמו כן ,  מכון מולד מעולם לא נתמך על ידי האיחוד האירופי ,  אלא קיבל תרומות ממשלת שוויץ בלבד .
 זו הפעם השניה בשבוע האחרון שנתניהו הבן מגיב לפוסטים בפייסבוק :  בסוף השבוע ,  לאחר שהואשם כי לא אסף את צרכיה של הכלבה המשפחתית קאיה בפוסט שהפך ויראלי ,  הוא הציג את גרסתו לאירוע ,  וטען : " מדובר באישה שכדרך קבע - בכל פעם שהיא רואה את יאיר נתניהו או בן משפחה אחר מטיילים עם הכלבה קאיה - פונה אליהם ללא כל סיבה ,  מטרידה ,  מעירה הערות פוגעניות ונוהגת באגרסיביות ללא כל אינטראקציה מצדם ".  בתגובה נכתב כי  " יאיר כלל אינו יודע אם קאיה עשתה את צרכיה כטענת האישה ,  או לאו ,  שכן היה עסוק בשיחת טלפון במכשיר הסלולארי כאשר היא פנתה אליו באגרסיביות כהרגלה .  לאור ניסיונו המר איתה ,  יאיר ניתק מיד מגע ועזב את המקום ". 
 ( עדכון ראשון :  13:40 )  

עם אצבע משולשת ,  יאיר נתניהו השתלח בפייסבוק ב"קרן להשמדת ישראל "
 בנו של ראש הממשלה הגיב באופן נדיר לפוסט בפרויקט  " 61 "  שכוון נגדו : " הצד שלכם תמיד מבלבל את המוח על הסתה ודמוניזציה ,  מה עם תחקיר על הבן של שרון שנכנס לכלא ?  ",  כתב .  לארגון  " מולד "  קרא  " אנטי ציוני ",  וחתם באימוג'ים של צואה ואצבע משולשת

