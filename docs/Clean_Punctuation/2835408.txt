מני נפתלי פנה לווינשטיין :  ספק הגנה לי ולמשפחתי
עורכי דינו של אב הבית לשעבר במעון ראש הממשלה העבירו מכתב שבו נכתב כי נפתלי חושש מפגיעה בו .  בשבוע שעבר פנו פרקליטיו למפכ"ל בבקשה להציב סביבו אבטחה צמודה בשל איומים על חייו ,  שהתגברו לטענתו מאז פרסום דוח המבקר ומתן עדותו במשטרה
 ( צפו במני נפתלי מוסר הצהרה לתקשורת לאחר עדותו במשטרה לפני כשבוע )  
עורכי דינו של מני נפתלי ,  אב הבית לשעבר במעון ראש הממשלה ,  העבירו היום  ( חמישי )  מכתב ליועץ המשפטי לממשלה יהודה וינשטיין בדרישה לספק לו הגנה .  זאת ,  לאור החשש של נפתלי ושל בני משפחתו מפני פגיעה בהם .
 זו אינה הפעם הראשונה שבה נפתלי טוען כי הוא חושש לחייו .  פרקליטיו ,  עו"ד עופר אלמוג ועו"ד אסף שרעף ,  הגישו בשבוע שעבר מכתב דומה למפכ"ל המשטרה ,  רב-ניצב יוחנן דנינו ,  וביקשו להציב סביבו אבטחה צמודה .  במכתב נטען כי מאז שהחלה המערכה המשפטית שמנהל אב הבית לשעבר מול ראש הממשלה ,  בנימין נתניהו ,  ורעייתו ,  הוא קיבל איומים רבים על חייו .  כמו כן ,  נכתב כי האיומים נגדו התגברו מאז פרסום דוח המבקר בנושא ומתן עדותו במשטרה .
 לקריאה נוספת:הוצאות נתניהו :  וינשטיין מכנס את בכירי הפרקליטות לדיון מיוחדנציגי נפתלי פרסמו הקלטה של עובד לשעבר : " הזוג נתניהו משקר"אב הבית הגיש תביעת דיבה : " שרה ניפחה את ההוצאות - לא אני "
 לטענת עורכי הדין ,  האיומים התגברו מאז פרסום דוח המבקר בשבוע שעבר ועדותו במשטרה .  בין השאר ,  קיבל נפתלי איומים בפייסבוק ,  שבהם נאמר לו : " נשחט אותך אם לא תעזוב את ביבי "  ו"נוריד לך את הראש כמו דעאש ".  כמו כן ,  טוענים עורכי הדין כי אדם צעק לעברו של נפתלי בעיר מגוריו ,  עפולה : " רד מהסיפור של ביבי או שנגמור אותך ".  לטענת השניים ,  מדובר באיומים משמעותיים ולכן נדרשת התערבות מצדה של המשטרה .  
בסוף השבוע הגיש נפתלי תלונה במשטרה לאחר שדירתו בעפולה נפרצה .  נפתלי לא שהה בדירה בימים שקדמו לאירוע ולטענתו ,  כששב אליה ,  מצא בה אי-סדר .  חוקרי המשטרה הגיעו לדירה ,  אך לפי שעה לא נראה שנגנב ממנה דבר .
" נפתלי הגיע אמש לדירתו בעפולה וגילה שהדירה נפרצה ",  סיפר פרקליטו ,  עו"ד גמליאל . " הוא הגיש תלונה בתחנת משטרת עפולה .  חוקרי משטרה ותחנת עפולה וחוקרי המעבדה לזיהוי פלילי הגיעו למקום .  ככל הידוע ,  במקום לא מותקנות מצלמות אבטחה .  בדירה שרר אי-סדר רב ונראה שנגנבו מסמכים ,  אך טרם ברור איזה מסמכים בדיוק .  גמליאל אמר כי בימים האחרונים מציקים לנפתלי ומדובר במצב מאוד לא נעים ". 
לפניות לכתבת גלי גינת :  gali.gnt@walla.com 

מני נפתלי פנה לווינשטיין :  ספק הגנה לי ולמשפחתי
עורכי דינו של אב הבית לשעבר במעון ראש הממשלה העבירו מכתב שבו נכתב כי נפתלי חושש מפגיעה בו .  בשבוע שעבר פנו פרקליטיו למפכ"ל בבקשה להציב סביבו אבטחה צמודה בשל איומים על חייו ,  שהתגברו לטענתו מאז פרסום דוח המבקר ומתן עדותו במשטרה

