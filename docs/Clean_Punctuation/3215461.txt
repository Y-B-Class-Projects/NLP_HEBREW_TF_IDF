דיווח :  נתניהו לוחץ על טראמפ לשמור על נוכחות צבאית בדרום סוריה
גורמים אמריקניים וישראליים אמרו לבלומברג כי ראש הממשלה ובכירים אמריקנים סבורים כי המשך השהיה בבסיס א-תנף ישמש אמצעי הרתעה מול איראן . " נתניהו עושה כמיטב יכולתו ,  יש לו אוזן קשבת אצל טראמפ "
 ישראל לוחצת על ארצות הברית לשמור על נוכחות צבאית בדרום סוריה גם אחרי הנסיגה על מנת להרתיע את איראן - כך אמרו גורמים אמריקניים לסוכנות הידיעות בלומברג .  עתידו של המוצב האמריקני הקטן בא-תנף שבדרום סוריה ,  שבתחילה הוקם כמאחז נגד ארגון  " המדינה האסלאמית ",  הוא אחד המכשולים העיקריים ביישום התכנית השנויה במחלוקת של נשיא ארצות הברית לסגת .  
לפי הדיווח שפורסם ביום שבת ,  ראש הממשלה בנימין נתניהו וגורמים אמריקניים סבורים כי נוכחות אמריקנית קבועה היא חיונית לשיבוש קווי האספקה של איראן ללבנון ,  שם היא מחמשת את חיזבאללה .  גורמים ישראליים בכירים שצוטטו על ידי בלומברג אמרו כי על אף שהמספרים של החיילים האמריקנים בא-תנף קטנים מאלו של איראן ,  עצם נוכחותם תשמש אמצעי הרתעה מול טהראן .
 עוד בוואלה !  NEWS:פיגוע שני בתוך ימים :  דאעש תקף כוחות אמריקניים בסוריההשליח המיוחד של טראמפ לשעבר :  הנסיגה מסוריה החייתה את דאעשאחרי הפיגוע של דאעש :  לחץ גובר על טראמפ לדחות את הנסיגה מסוריה 
א-תנף נמצא בסמוך לגבולות עיראק וירדן .  הכוחות האמריקניים בבסיס הקימו  " אזור בטוח "  ברדיוס של 55 ק"מ ,  הכולל חלק מהכביש האסטרטגי המחבר את דמשק לבגדאד .  בטריטוריה שמקיפה את המובלעת הזו שולטים כוחות הנאמנים למשטרו של בשאר אסד ,  הזוכה לתמיכת רוסיה ואיראן .  
המשימה העיקרית של ארצות הברית בסוריה היא הבסת דאעש ,  ולפי טראמפ ,  היא כבר בוצעה .  עם זאת ,  בממשל גם רוצים לרסן את התבססותה של איראן באזור ,  ולכן זה מסבך את תכנית הנסיגה של טראמפ .  קשה להעריך מה תהיה החלטתו של הנשיא ההפכפך ,  אך דיפלומט אמריקני בכיר אמר לבלומברג כי נתניהו עושה כמיטב יכולתו ויש לו  " אוזן קשבת "  אצל טראמפ .  
אחד הגורמים הבכירים ביותר בממשל שתומכים בהמשך הנוכחות האמריקנית בדרום סוריה הוא היועץ לביטחון לאומי ג'ון בולטון .  האחרון ,  כמו גם בכירים אחרים בממשל ,  מיהרו להבהיר אחרי ההכרזה המפתיעה של הנשיא כי הנסיגה לא תהיה מידית וכוללת בשלב הראשון ,  אלא תתמקד בהחזרת הכוחות מצפון-מזרח סוריה .  
עם זאת ,  גם היציאה מאזור הגבול עם טורקיה היא מקור לדאגה בממשל ,  בשל החשש שהנשיא רג'פ טייפ ארדואן יצא למבצע נוסף נגד המיליציה הכורדית ,  המסייעת לארצות הברית במאבק בדאעש .  ארדואן סירב לפגוש את בולטון ,  שביקר בישראל ובטורקיה בתחילת החודש ,  בשל התמיכה שלו בכורדים ,  שאותם הוא מגדיר  " טרוריסטים ". 
רוסיה ,  שבירכה על החלטת טראמפ לסגת ,  מביעה ספק באותה נשימה ביישום המהלך . " אני לא מאמין שהאמריקנים יעזבו ",  אמר לבלומברג פרנץ קלינטסביץ' ,  חבר בוועדת הביטחון וההגנה בבית העליון של הפרלמנט הרוסי . " כל עוד הם שם ,  הם נשאים ".  עם זאת ,  הוא העריך כי בסופו של דבר הנוכחות האמריקנית תסתכם בבסיס בא-תנף .  לדבריו ,  כשזה יקרה , " רוסיה וסוריה יגבירו את הלחץ על ארצות הברית לסגת ". 
 ( עדכון ראשון ,  26.1 ,  23:27 )  

דיווח :  נתניהו לוחץ על טראמפ לשמור על נוכחות צבאית בדרום סוריה
גורמים אמריקניים וישראליים אמרו לבלומברג כי ראש הממשלה ובכירים אמריקנים סבורים כי המשך השהיה בבסיס א-תנף ישמש אמצעי הרתעה מול איראן . " נתניהו עושה כמיטב יכולתו ,  יש לו אוזן קשבת אצל טראמפ "
 
