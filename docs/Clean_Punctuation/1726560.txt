נתניהו הציג את נוסחת ניהול המ"ומ הישיר
ראש הממשלה בנימין נתניהו הציג בפני הממשל בוושינגטון את נוסחתו לניהול המו"מ הישיר עם הפלסטינים .  לפי הנוסחה ,  נתניהו ייפגש עם אבו מאזן מדי שבועיים וינסה לגבש עימו הבנות עקרוניות .  לאחר מכו ידונו צוותי המו"מ בפרטים
ראש הממשלה בנימין נתניהו גיבש הלילה  ( שישי )  את הנוסחה לפיה הוא מציע לנהל את השיחות הישירות עם הפלסטינים :  מדי שבועיים ייפגשו שני המנהיגים ,  נתניהו ויו"ר הרשות הפלסטינית אבו מאזן .  במהלך פגישותיהם ,  השניים ינסו להגיע להבנות שקטות בנושאים עקרוניים ,  ולאחר מכן צוותי המשא ומתן של ישראל ושל הפלסטיניים ידונו בפרטים .  נתניהו הציג את ההצעה בפני הממשל האמריקאי .  
מוקדם יותר הלילה נערך דיון הכנה של צוות יועציו של נתניהו לקראת תחילת השיחות הישירות עם הפלסטינים בשבוע הבא בוושינגטון .  בדיון השתתפו השליח המיוחד למשא ומתן ,  עורך הדין יצחק מולכו ,  היועץ לביטחון לאומי עוזי ארד ,  ראש לשכת נתניהו נתן אשל ,  היועץ לתכנון מדיניות רון דרמר וראש מערך ההסברה ניר חפץ .  נתניהו הודיע כי בכוונתו לנהל באופן אישי את המשא ומתן ,  בסיוע של צוות דיסקרטי .  בעת הצורך יתוגבר הצוות המצומצם באנשי מקצוע בתחומים שונים על פי נושאי הדיון .  הנושא והנותן הראשי מטעמו יהיה מולכו .  
בשיחות סגורות אמש אמר נתניהו כי , " משא ומתן רציני במזרח התיכון זה רק משא ומתן ישיר ,  שקט ורצוף בין המנהיגים על הנושאים העקרוניים .  לכן הצעתי לקיים את השיחות במתכונת זאת ". 
אמש התייחסה לשכת ראש הממשלה לדיונים המקדימים ,  ומסרה כי  " הדיונים נועדו לבנות צוות מו"מ מצומצם והדוק ,  בפיקוחו הצמוד של רה"מ ,  וכדי לאפשר מו"מ מהיר ,  יסודי ורציני ".  עוד נמסר מלשכת רה"מ ,  כי  " אנחנו רואים חשיבות רבה בעובדה שהמו"מ הישיר נפתח ללא תנאים מוקדמים ".  
על רקע פגישתם הראשונה של חברי הצוות המצומצם ,  גורמים מדיניים מישראל ומארה"ב ערכו אמש שיחות הכנה לקראת השקת המו"מ בוושינגטון .  את השיחות המקבילות יוביל ככל הנראה דן שפירו ,  האחראי למדור המזרח התיכון וצפון אפריקה במועצה לביטחון לאומי האמריקאי .  שיחות ההכנה יתקיימו פנים אל פנים בישראל ,  ומטרתן העיקרית היא לתאם ציפיות בין הצדדים כדי להביא להשקה מוצלחת ככל הניתן של המו"מ .
 
נתניהו הציג את נוסחת ניהול המ"ומ הישיר
ראש הממשלה בנימין נתניהו הציג בפני הממשל בוושינגטון את נוסחתו לניהול המו"מ הישיר עם הפלסטינים .  לפי הנוסחה ,  נתניהו ייפגש עם אבו מאזן מדי שבועיים וינסה לגבש עימו הבנות עקרוניות .  לאחר מכו ידונו צוותי המו"מ בפרטים

