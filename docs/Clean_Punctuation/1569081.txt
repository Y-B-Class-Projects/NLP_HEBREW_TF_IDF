רה"מ : " נוריד מסים כדי להוביל המשק לצמיחה "
 ראש הממשלה נתניהו קרא בנאום בתל אביב לצמצום הסקטור הציבורי ולהמשך הרפורמות וטען : " ללא צמיחה לא נוכל לממן את הצרכים הבטחוניים בעשור הקרוב "
  ( צילום :  נעם כהן ) 
ראש הממשלה בנימין נתניהו אמר הערב  ( שלישי )  כי  " לא ניתן לממן את הוצאות הביטחון של מדינת ישראל בעשור הקרוב ללא צמיחה במשק ".  בדברים שנא בכנס  " 100 המשפיעים של עיתון דה מרקר "  בתל אביב ,  אמר נתניהו כי  " צמיחה היא המפתח לכל והיא הדרך היחידה לייצור המשאבים להם אנו זקוקים ולשיפור רמת החיים ".  
" יש לצמצם את הסקטור הציבורי שכיום הינו בעל מימדים מבהילים שאין להם אח ורע ",  אמר נתניהו , " אנחנו לא צריכים להיות בממוצע של המדינות המפותחות ,  כדי להיות תחרותיים ומצוינים צריך לשאוף להיות יעילים יותר ".  הוא הוסיף כי  " עלינו להמשיך במדיניות הורדת המסים כדי לסייע לשוק הפרטי להוביל את הכלכלה לצמיחה ". 
נתניהו זכה במהלך הכנס בתואר  " האיש המשפיע ביותר על הכלכלה בישראל "  ופתח בכך את רשימת  " 100 המשפיעים "  שנחשפה באירוע .  אחריו דורג הנגיד סטנלי פישר ,  במקום השלישי איש העסקים נוחי דנקנר ובמקום הרביעי - שר האוצר שטייניץ .
 נתניהו הדגיש בנאומו בפתח האירוע את חשיבות הרפורמות במשק ,  ואמר כי  " זהו גורם לצמיחה פנימית שלא תלוי בתנודות בשווקים בעולם והוא רווח נקי של כולנו - לא חשוב מה קורה בסין או בהודו ,  זוהי התייעלו שמוסיפה לנו אחוזים ניכרים לצמיחה ומתניעה את המשק ".  בנוסף התחייב להמשיך את הרפורמה בתחום היתרי הבנייה וכן להקל את נטל הביורוקרטיה הכרוך במערכת המיסוי בישראל .  הוא אף חידד והדגיש את כוונת ממשלת ישראל להשלים בתוך זמן קצר את התנאים הנדרשים להצטרפות ישראל לארגון המדינות המפותחות - ה-OECD .
 בנאומו התייחס נתניהו גם לפיתוח התחבורה בישראל .  לדבריו ,  בכוונת הממשלה להמשיך את הרפורמות בשונות במשרד התחבורה . " בקרוב ניתן יהיה להגיע ברכבת מבאר שבע לתל אביב בארבעים דקות ,  ובאמצעות כביש 6 המלא להגיע מראש פינה לת"א בשעה ",  אמר .  בנוסף התייחס לצורך לכונן  " מהפיכה חברתית "  לצד מהפיכה כלכלית והצדיק את הרפורמה במנהל מקרקעי ישראל על רקע זה באומרו : " הפער העיקרי בין צעירים בישראל הוא ביכולת לקנות דירה - ואנו עומלים כדי לשנות זאת ". 
בסוף נאומו הודה ראש הממשלה לשר האוצר יובל שטייניץ ,  וכינה את נגיד בנק ישראל סטנלי פישר  " אי של יציבות בסופה הבינלאומית ". 
עדכון ראשון :  20:46

רה"מ : " נוריד מסים כדי להוביל המשק לצמיחה "
 ראש הממשלה נתניהו קרא בנאום בתל אביב לצמצום הסקטור הציבורי ולהמשך הרפורמות וטען : " ללא צמיחה לא נוכל לממן את הצרכים הבטחוניים בעשור הקרוב "
 
