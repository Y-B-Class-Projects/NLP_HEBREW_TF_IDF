עובדת מעון רה"מ מעידה :  לשרה היה חשוב לראות שאני שוטפת ידיים
שירה רבן שהועסקה בעבר במעון ראש הממשלה והגישה תביעה בסך 225 אלף שקלים בה טענה כי עברה התעללות מצד רעייתו ,  מעידה לראשונה בבית הדין לעבודה .  היא נחקרה על ידי עו"ד יוסי כהן המייצג את נתניהו ,  שטען כי שיקרה בנוגע לאמירותיה בכתב בתביעה 
" לנתניהו היה חשוב לראות שאני מקפידה לשטוף ידיים לפני ואחרי כל פעולה"על שעות העבודה : " לא הייתי אחראית על עצמי ,  כשיצאנו שם אחרי חמש שעות עבודה זה לא היה על דעתי ,  זו היתה בריחה"על הדרישה להחליף בגדים : " זה חלק מההתעמרות "  
בבית הדין לעבודה בירושלים מתקיים היום  ( שלישי )  דיון בתביעה שהגישה עובדת מעון ראש הממשלה לשעבר שירה רבן נגד אשת ראש הממשלה שרה נתניהו .  רבן הועסקה במעון ראש הממשלה במהלך ספטמבר 2017 .  כחודש לאחר מכן הגישה באמצעות עו"ד נעמי לנדאו תביעה על סך 225 אלף שקלים ,  בה טענה כי עברה התעללות מצד אשת ראש הממשלה .  העובדת לשעבר מתארת בכתב התביעה שורת התעמרויות ,  ואף מקרה אחד בו לטענתה כמעט הוכתה על ידי נתניהו - ואז ברחה ולא שבה עוד למעון ראש הממשלה .
 עו"ד יוסי כהן ,  המייצג את נתניהו חקר את רבן מעל לדוכן העדים .  הוא ביקש לעמת אותה עם אמירות שונות מכתב האישום .  הוא ביקש שתתייחס לדבריה לפיהם  " שירתתי את גב' נתניהו בקומה השנייה מה-27.8 ,  ועבדתי מה-3.9 ".  היא הסבירה שההסכם איתה נחתם ב-24.8 ,  והיא היתה אמורה להתחיל לעבוד ב-27.8 ,  אולם בימים שבין לבין התקשרה מזכירתה של נתניהו ,  אמרה שרעיית רה"מ בחו"ל ,  ולכן תתחיל לעבוד בפועל רק ב-3.9 . " שירתתי זה מלשון משרתת ,  שזה מה שהייתי .  והתואר שלי כמשרתת היה מה-27.8 ",  אמרה רבן .  כהן טען כי מדובר ב"שקר מתועב ".  
כתב התביעה התייחס לדברים שאמרה רבן ביחס לעבודה בקומה השנייה במעון ראש הממשלה .  רבן טענה כי ביום הראשון לעבודתה ,  נתניהו הייתה איתה בקומה לאורך כל היום ,  למעט הפסקות שהיא נכנסה לחדרה . " היה חשוב לה שאבין את הכללים של הקומה השנייה ",  הסבירה רבן בבית הדין . " היה חשוב לה לראות שאני מקפידה לשטוף ידיים לפני ואחרי כל פעולה .  היה לה חשוב לראות שנ'  ( עובדת נוספת במעון )  מדריכה אותי בצורה טובה על כל פרט ופרט ".  
כהן ,  מצדו ,  הטיח בה כי היא אינה דוברת אמת . " אני אומר לך שביום הראשון של העבודה שלך ,  ב-3 בחודש ,  מה לעשות ,  גב' נתניהו היתה בכיכר המדינה עם גב' ניקול  ( ראידמן )  ",  אמר . " את לא אומרת אמת ".  רבן דחתה את טענותיו .
 אחר כך כהן שאל את רבן על הטענה לפיה המתח בינה לבין שרה נתניהו היה סביב זה שדרשו ממנה לעבוד מעבר למכסת השעות אשר לה התחייבה .  עם זאת ,  מדוח השעות עולה כי במהלך החודש היא עבדה כ-100 שעות ,  בעוד היא התחייבה ל-186 . " כשאני נכנסתי לשם סוכם עד שמונה שעות עבודה  ( ביום )  ",  אמרה רבן . " אני לא הייתי אחראית על עצמי .  כשיצאנו שם אחרי חמש שעות עבודה זה לא היה על דעתי ,  זו היתה בריחה .  היתה שם את נ' ,  שעבדה שם ,  היא היתה מפורקת .  אני הייתי צריכה לעשות מה שהיא עושה .  היא ,  אני לא יודעת למה ,  פיתחה לעצמה כמה נתיבי בריחה באמצע יום העבודה כדי לא להגיע ל-11 שעות עבודה שהיא טוענת שהיא הגיעה אליהם מדי יום .  אז אני הייתי צריכה לצאת איתה .  זה לא אומר שלא חטפנו על זה למחרת .  מספר פעמים גב' נתניהו אמרה לי 'אני מחכה שאת תהיי טובה ,  ואז נ' תצא מפה ואת תישארי ויהיה לך הזדמנות לתת את ה-11 שעות שצריך' ".  
גם היקף המפגשים בין נתניהו לרבן עלה בתשאול .  בעוד שרבן שבה על טענותיה כי פגשה את הגב' נתניהו מדי יום למעט בימים בהם שהתה בחו"ל ,  כהן הטיח בה כי בתצהיר נכתב שנפגשו בתדירות פחותה .  הוא אף ציין כי מעיון בדוח הנוכחות שלה עולה כי לפחות בשמונה מהימים ,  נתניהו עזבה את המעון לפני שרבן הגיעה לעבודה .  
בכתב התביעה טענה רבן כי בין היתר נאסר עליה לאכול במהלך יום העבודה ,  וכי היא נאלצה להשתמש בשירותי המאבטחים הגברים שנמצאים מחוץ למבנה .  לדבריה ,  היא נדרשה להביא לעבודה שישה סטים של בגדים בשקיות סטריליות נפרדות ,  ואף אולצה להתחייב כי ילדיה לא יבואו במגע עם בגדי עבודתה , " כדי לא להעביר זיהומים ".  לפי כתב התביעה ,  יאיר נתניהו ,  בנו של ראש הממשלה ,  היה עורך  " מסדרי ניקיון "  במעון ואף מעביר את אצבעו על רהיטים וקורא לאמו בטענה ש"לא ניקו פה ". 
עו"ד כהן ביקש לעמת את רבן עם הטענות .  היא השיבה כי נאלצה להחליף בגדים 35-20 פעמים ביום ." כמה פעמים שטפת את חדרי הכביסה ביום כביסה ?  ",  שאל כהן . " ביום כביסה שוטפים אותו לפני ואחרי ",  השיבה . " כמה ימי כביסה היו ?  ",  הקשה עורך הדין . " כמעט כל יום מכבסים ",  ענתה רבן , " זה גם נתון לשיקול דעת של הגברת ". 
כהן ביקש לדעת כמה זמן ארכה החלפת פרטי הלבוש . " עם לשטוף ידיים והכל בערך ארבע דקות .  רצים כי הגברת הרבה פעמים מחכה מחוץ לדלת ",  השיבה .  רבן .  כהן המשיך : " ארבע דקות החלפת בגדים 35 פעמים ביום ?  זה 140 דקות .  זה שעתיים ועשרים ,  רק על החלפת בגדים ,  עוד לפני שהתחלנו את העבודה ".  על כך ענתה רבן : " זה חלק מההתעמרות אבל ,  זה חלק מההתעללות ". 
כהן גם ביקש להתעכב על טענתה של רבן בדבר שטיפת הידיים עד שעורה נסדק .  הוא חקר אותה באגרסיביות וטוען שזה מספר לא הגיוני . " גברת רבן ,  אני במקומך לא הייתי מחייך ,  מה שעשית כאן ילווה אותך כל החיים ..  .  מי אמר לך לכתוב בתצהיר ששטפת ידיים מאות פעמים ?  היחצ"ן ?  יש לך בעיות נפשיות ?  כמה שילמו לך לומר את השקרים האלה לבית הדין ולתקשורת ?  ".  רבן השיבה : " שטפתי פעמים רבות ,  אף אחד לא שילם לי כלום ".  
עו"ד כהן שאל את רבן מדוע המשיכה לעבוד במעון ראש הממשלה ,  אף על פי שטענה כי כבר ביום הראשון הבחינה כי מדובר ב"מקום לא אנושי ".  בין נימוקיה ,  הליך הקבלה לעבודה שכלל מבחנים רבים ,  וכן התלות במקור פרנסה כאם עובדת . " חשתי כבוד עצום לעבוד ולשרת את ראש הממשלה ואת רעייתו ",  סיפרה . " זה המקום הכי חשוב במדינת ישראל בעיניי .  התביישתי לספר לבעלי מה קורה איתי שם .  ומעבר לכך ,  אין לי את החירות כאם לשלושה ילדים ,  ובתור אישה מפרנסת ..  .  שברוך השם זכינו שבעלי ילמד ויהיה אברך בכולל ,  לא היה לי את החופש להישאר רגע ללא פרנסה .  אז אחרי היום הראשון אמרתי שאני צריכה לעשות חושבים ולא יכולה לזרוק את זה ברגע ". 
עם הגשת התביעה ,  בסוף אוקטובר 2017 ,  נחשפו התכתבויות בין רבן לבין נ' - העובדת הנוספת שאיתה עבדה בקומה השנייה של מעון ראש הממשלה .  בין היתר כתבה נ' על רעיית ראש הממשלה : " מאה שקלים לשעה לא שווה את מה שעוברים עם החולת נפש הזו ". 
נ' מסרה בעבר ,  באמצעות מקורבי נתניהו ,  כי רבן היתה עובדת בעייתית וכי מטרתן היחידה של ההתכתבויות היתה לעודד אותה לעזוב את העבודה במעון .  כעת ,  משתזומן לעדות ,  היא צפויה להישאל על דוכן העדים גם על הרקע למסרונים .  ההתכתבויות שצורפו לתביעה לא היו רק עם נ' .  ב-28 בספטמבר כתבה רבן לאחותה : " עשר שעות בלי הפסקה וגם רק חרפות וגידופים !  נאצית ". 
כשלושה שבועות קודם לכן ,  ב-10 בספטמבר ,  התכתבה רבן עם אחותה באמצע היום .  בשעה 14:36 כתבה לה : " יצאתי מהעבודה קודם ,  צריכה לחזור ב-16:00 .  מיררה את חיי !  הרגשתי שאני לא בן אנוש .  מ-8:30 בבוקר רוצה להיכנס לשירותים או לאכול ".  כמה דקות לאחר מכן הוסיפה רבן : " אני לא מאמינה שאני צריכה לחזור לשם היום .  סיוט סיוט סיוט מזל שב-18:00 היא נכנסת לאיפור-שיער ,  נתבטל קצת ".  בהמשך היום כתבה : " איזה כיף !  אוכל ,  שתיה ,  אסלה .  זה לא ברור מאליו !  תודה להשם !  ". 
 ( עדכון ראשון :  11:20 )  

עובדת מעון רה"מ מעידה :  לשרה היה חשוב לראות שאני שוטפת ידיים
שירה רבן שהועסקה בעבר במעון ראש הממשלה והגישה תביעה בסך 225 אלף שקלים בה טענה כי עברה התעללות מצד רעייתו ,  מעידה לראשונה בבית הדין לעבודה .  היא נחקרה על ידי עו"ד יוסי כהן המייצג את נתניהו ,  שטען כי שיקרה בנוגע לאמירותיה בכתב בתביעה

