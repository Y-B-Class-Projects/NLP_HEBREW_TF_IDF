בעקבות הוראת וינשטיין :  בוטלה פסילת שופטי פרס ישראל
היועץ המשפטי לממשלה דרש מראש הממשלה לחזור בו מהחלטתו לפסול שלושה משופטי הוועדות בשל נטייתם הפוליטית .  נתניהו פעל בהתאם : " מכבד את הנחיית היועמ"ש שלא לעסוק במינוי שופטים בתקופת הבחירות "
 סערת פרס ישראל :  היועץ המשפטי לממשלה ,  יהודה וינשטיין ,  דרש אתמול  ( חמישי )  מראש הממשלה בנימין נתניהו לחזור בו מפסילת השופטים מוועדות פרס ישראל ,  שהציתו את הסערה .  נתניהו פעל בהתאם להנחיית היועמ"ש והודיע כי בכוונתו לפעול לשינוי שיטת הבחירה של השופטים בעתיד .
 וינשטיין כתב לנתניהו כי בשל העובדה שמדובר בתקופת בחירות ,  אין לקבל החלטות בעניין שופטים לפרס ישראל .  זאת ,  לאחר שבימים האחרונים החליט ראש הממשלה לפסול שלושה מחברי הוועדות  הפרופסורים אבנר הולצמן ואריאל הירשפלד בתחום הספרות וחיים שריר בתחום הקולנוע ,  על רקע נטייתם הפוליטית .  בתגובה ,  החליטו כל השופטים מוועדות הספרות וחקר הספרות לפרוש מהוועדות ,  והותירו אותן בלא שופטים ,  ואת קבלת הפרס בספק .
 עוד על סערת פרס ישראל:מזוהה עם הימין - ופרש מהוועדה : " התערבות פוליטית היא עלבון"לא נותרו שופטים בוועדות הספרות וחקר הספרותנתניהו :  שופטי פרס ישראל הם  " קיצוניים ואנטי ציוניים "
 וינשטיין הפנה את נתניהו לדוח מבקר המדינה מלפני כמה שנים שבו הייתה התייחסות לפרוצדורה הנכונה לעשות שינויים בכל הקשור לפרס ישראל .  יצוין כי גם על פי הנחיות היועמ"ש לממשלה בדבר  " מינויים בתקופת בחירות ",  יש להימנע בתקופה זו ממינויים אלא במקרים חריגים שבהם קיימת חיוניות באיוש מידי של המשרה באופן קבוע .  נראה כי ההתערבות המיוחסת למשרד ראש הממשלה בפיטורי השופטים אינה עולה בקנה אחד עם הנחיות אלה .
 הבוקר השיבה היועצת המשפטית של משרד ראש הממשלה ,  עורכת הדין שלומית ברנע פרגו ,  למכתבו של וינשטיין .  במכתבה ציינה כי נתניהו  " ביקש למסור שהוא מכבד את הנחיית היועמ"ש שלא לעסוק במינוי שופטי פרס ישראל בעת הזו של תקופת הבחירות ".  עוד כתבה כי ראש הממשלה  " ביקש למסור ,  כי היה ויעמוד בראשות הממשלה הנכנסת ,  הוא יקים ועדה לגיבוש קריטריונים למינוי שופטים לפרס ישראל ,  בהתאם להמלצתך ולהצעת מבקר המדינה בדוח מבקר המדינה משנת 2010 ".  גורמים במשרד ראש הממשלה אמרו לוואלה חדשות כי  " החלטת היועמ"ש תקפה גם בדיעבד ,  והמשמעות היא כי מי שיטפל השנה בפרס הוא משרד החינוך ולא שר החינוך ".  משמעות הדברים היא כי וינשטיין ביטל הלכה למעשה את פסילתם של השופטים הירשפלד והולצמן ".  
מהליכוד נמסר בתגובה לפניית היועמ"ש כי נתניהו  " משוכנע כי הליך בחירת כמה מהמועמדים לשופטים בפרס ישראל ,  כפי שהוגש לו לעיון מקדמי ,  נתן עדיפות מובהקת לבעלי דעות קיצונית מאוד ושנויות במחלוקת עזה - כולל תמיכה בסרבנות לשירות בצה"ל .  הליך זה לא נתן ייצוג הולם לחלקים נרחבים וחשובים בחברה ,  בתרבות ובהוויה הישראלית לרבות אי ייצוג מגדרי ומגזרי הולם .  אם ראש הממשלה בנימין נתניהו ירכיב את הממשלה הבאה ,  הוא יפעל להקים ועדה ציבורית חיצונית ,  א-פוליטית ובלתי תלוייה בראשות שופט בכיר בדימוס או אישיות ציבורית אחרת מהמעלה הראשונה ,  לפי המלצת מבקר המדינה והיועץ המשפטי לממשלה .  ראש הממשלה סמוך ובטוח שוועדה כזו תקבע קריטריונים שיבטיחו כי לא תהיה פוליטיזציה לשום כיוון ולשום צד בהליך בחירת השופטים לפרס ישראל ,  ושהשופטים יגיעו מכל חלקי ורבדי החברה בישראל ". 
במחנה הציוני בירכו על על מכתבו של וינשטיין . " ברכות ליועץ המשפטי שהבין את מה שכולנו הבנו :  נתניהו לא סופר את הסופרים ,  לא סופר את התרבות הישראלית ולא סופר את הציבור בישראל ",  נמסר מהמפלגה . " אם נתניהו רוצה לריב על מנדטים עם אורית סטרוק אז שלא יעשה את זה על גבם של אנשי התרבות שבניגוד אליו תרמו דבר או שניים לאזרחי ישראל .  בעוד חודש כהונתו הכושלת של נתניהו תיכנס לספרי ההיסטוריה כתקופה חשוכה בתולדותיה של מדינת ישראל ".  
ביום רביעי התייחס נתניהו לסערה והודה בעקיפין בהתערבות במינוי השופטים . " הרכב הוועדה שבוחרת את הזוכים בפרס ישראל חייב להיות מאוזן ולשקף נאמנה את מגוון הזרמים ,  העמדות והרבדים המרכיבים את החברה הישראלית ",  כתב בעמוד הפייסבוק שלו . " ואולם ,  במשך השנים מונו לוועדה הבוחרת יותר ויותר גורמים קיצוניים בעמדותיהם ,  ובהם גורמים אנטי ציוניים - למשל כאלה התומכים בסרבנות לשרת בצה"ל - ופחות מדי נציגים אותנטיים של חלקים נרחבים אחרים בעם ". 
לדבריו , " לעיתים קרובות מדי ,  נדמה היה שחברי הוועדה הקיצוניים מחלקים את הפרסים לחבריהם ,  בשיטת חבר מביא חבר .  מי שלא מזוהה עם הקו שלהם ,  מי שלא שייך לקליקה שלהם ,  התקשה מאוד להשתלב בוועדת הפרס או לקבל את הפרס .  מצב זה ,  שבו קבוצה קטנה וסגורה בעלת עמדות קיצוניות מעבירה את המקל מיד ליד ושומרת על השליטה בבחירת מקבלי פרס ישראל ,  חייב להשתנות ".  
הסערה סביב פרס ישראל החלה כאמור עם החלטת גורמים בלשכת ראש הממשלה לפסול את הולצמן ,  הירשפלד ושריר .  בתגובה החל גל פרישות של שופטים .  בשלב זה ,  לא נותרו חברים בוועדות הספרות וחקר הספרות ,  ובוועדת הקולנוע נותרו רק היו"ר יהורם גאון וומנכ"ל רשות השידור לשעבר ,  מרדכי  ( מוטי )  שקלאר .  מחמש הוועדות האחרות לא פרש אף שופט .
 לצד התפטרויות השופטים ,  פרשו גם מועמדים לקבלת הפרסים .  אמש הסיר הסופר דויד גרוסמן את מועמדותו לקבלת פרס ישראל לספרות . " זה בא בתגובה לפסילת השופטים בפרס ישראל לספרות וגם למסע ההסתה  אין לי מילה אחרת לזה - של ראש הממשלה נגד בכירי המדענים והיוצרים בישראל ",  הסביר גרוסמן בראיונות למהדורות החדשות בערוצים 2 ו-10 . " המהלך של בנימין נתניהו הוא מחטף ציני ,  דורסני ופוגע בחופש הרוח ,  המחשבה והיצירה של ישראל .  ואני מסרב לשתף עם זה פעולה ". 
מוקדם יותר אתמול הסירה גם הפעילה החברתית רות דיין את מועמדותה לפרס ישראל על מפעל חיים .  גם הסופרים חיים באר וסמי מיכאל ,  שהיו מועמדים לפרס ישראל לספרות ,  הודיעו אתמול כי הם מושכים את מועמדותם .
  ( עדכון ראשון :  7:55 )  

בעקבות הוראת וינשטיין :  בוטלה פסילת שופטי פרס ישראל
היועץ המשפטי לממשלה דרש מראש הממשלה לחזור בו מהחלטתו לפסול שלושה משופטי הוועדות בשל נטייתם הפוליטית .  נתניהו פעל בהתאם : " מכבד את הנחיית היועמ"ש שלא לעסוק במינוי שופטים בתקופת הבחירות "
 
