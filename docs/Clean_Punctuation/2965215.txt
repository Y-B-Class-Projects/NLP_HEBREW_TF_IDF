נתניהו הציע פשרה לבית היהודי ;  בנט : " לא מוכן שימותו חיילים "
 בניסיון לפתור את המשבר מול מפלגת הבית היהודי ,  הדורשת למנות מזכיר צבאי לקבינט ,  מינה ראש הממשלה צוות שיבחן את הדרכים להעברת מידע לשרים .  אלא שבבית היהודי דחו את התכנית ,  ובנט הבהיר : " הקבינט לוקה בעיוורון מכוון בשל אגו "
 ראש הממשלה בנימין נתניהו מינה אתמול  ( שישי )  צוות שימליץ על הדרכים להעברת מידע לשרי הקבינט המדיני-ביטחוני ,  והכנתם לישיבות תוך שמירה על ביטחון המידע .  זאת ,  במטרה לפתור את המשבר מול מפלגת הבית היהודי ויושב ראשה נפתלי בנט ,  הדורש לקיים שינויים בנהלי העבודה של הקבינט ולמנות מזכיר צבאי שיהיה אמון על עדכון השרים החברים בו בנעשה בזירה הביטחונית .  עם זאת ,  עם פרסום דבר הקמת הצוות הגיבה מפלגת הבית היהודי לתכנית וכינתה אותה  " חד-צדדית וחסרת משמעות ",  ובנט עצמו הבהיר : " שבענו ועדות ".  
בראש הצוות שאותו מינה נתניהו יעמוד ראש המועצה לביטחון לאומי לשעבר ,  אלוף  ( במיל' )  יעקב עמידרור ,  וחברים בו אלוף  ( במיל' )  יוחנן לוקר ,  המזכיר הצבאי לשעבר ,  ויוסף צ'חנובר ,  שכיהן כיועץ המשפטי למערכת הביטחון וכמנכ"ל משרד החוץ .  הצוות אמור להגיש את המלצותיו בתוך שלושה שבועות .
" לא מוכן שימותו חיילים בגלל קבינט הלוקה בעיוורון מכוון בשל אגו של מישהו ",  מסר יו"ר הבית היהודי נפתלי בנט לפעילים וחברים במפלגתו ,  במה שנראה כהחרפה של הטון בעימות המתמשך .  בנט הבהיר כי דרישתו  " עומדת בעינה ",  והוסיף : " אין שם כלום .  הקמת ועדה .  שבענו ועדות .  ועדת לוקר שמונתה על ידי ראש הממשלה בעצמו פעלה שנה והדוח נגנז ולא נדון פעם אחת .  איבדנו חיילים בגלל קבינטים מנוטרלים ,  באתי לפוליטיקה אחרי מלחמת לבנון השנייה בדיוק כדי למנוע הישנות של זה .  כפי שאסור לכסות עיני נהג אוטובוס ,  כך אסור לכסות עיני קבינט - כך מסכנים חיי אדם ".  
עוד כתבות בנושא :  המכשול בדרך להרחבת הממשלה :  רה"מ יצטרך לפתור את המשבר עם בנטקיצור הדרך לעונש מוות למחבלים וזכות הצבעה בחו"ל :  עיקרי ההסכםנתניהו וליברמן חתמו על ההסכם הקואליציוני : " שותפים חדשים-ישנים "  
מוקדם יותר התייחסה לתכנית של נתניהו מפלגת הבית היהודי ,  ודחתה אותה בתוקף . " שום ספין של ראש הממשלה לא יציל חיי אדם ,  ובטח לא עוד הקמת ועדה חסרת חשיבות ,  כפי שהוא נוהג להקים מעת לעת ",  נמסר . " מומלץ לשאול את יוחנן לוקר היכן מונח דוח הוועדה שעליו שקד במשך שנה ,  כמה פעמים נדון בקבינט ,  ומה מתוכו יושם עד היום ",  הוסיפו בהתייחס לוועדה לבחינת תקציב הביטחון שבראשה עמד לוקר . 
" אנו מציעים שבמקום לעסוק בפוליטיקה קטנה ובתדרוכים כל היום נגד הבית היהודי ,  שראש הממשלה יפתח פשוט את דוח 'צוק איתן' ,  שם ימצא מסקנות הכתובות בדם ,  שזועקות למימוש .  נטרול הקבינט מסכן חיי אדם באופן ברור ומידי ,  ושום ספין לא יכסה על כך .  הדרישה לתיקון כשלי צוק איתן ותיקון הקבינט עומדת בעינה ".  
כיום ,  מי שאחראי לתדרך את שרי הקבינט הם אנשי המועצה לביטחון לאומי במשרד ראש הממשלה  ( מל"ל )  ,  שבראשו עמד בעבר חבר הוועדה החדשה עמדירור .  בשיחה עם וואלה !  NEWS אמר אתמול עמידרור : " כל פתרון שנוגע לעבודת הקבינט חייב להתבצע אך ורק דרך המל"ל .  הרי בדיוק בשביל זה הקימו את הגוף הזה בזמנו ".  עמידרור אמר כי אין לו עמדה חד-משמעית לגבי הדרישה של בנט למינוי מזכיר צבאי לשרי הקבינט ,  אבל  " גם אם יוחלט בסוף למנות קצין בדרגת אלוף-משנה ,  למשל ,  שזו תהיה אחריותו ,  תהליך העבודה והעדכון עצמו חייב להתבצע דרך המל"ל ,  שכן הוא גוף עצמאי ונפרד משאר חלקי מערכת הביטחון ויש לו את היכולת להסתכל על כלל השיקולים והעמדות השונות ". 
עמידרור ,  שנחשב גם כיום מקורב לראש הממשלה ,  כיהן כראש המל"ל בין 2011 ל-2013 והחודשים האחרונים לכהונתו חפפו את הקמת ממשלת נתניהו השלישית ,  שבה שימש בנט שר וחבר בקבינט .  לדבריו , " לא שמעתי אף פעם תלונה מאחד השרים שחסר לו מידע .  כל השרים ידעו ,  ולהערכתי עדיין יודעים ,  שאם הם רוצים להעמיק את הידע שלהם בנושא מסוים ,  הם פונים למל"ל ותמיד יקבלו מענה רציני .  אפשר לארגן השתלמויות ,  ביקורים ושיחות עם אנשי המקצוע .  אני זוכר פעם אחת ספציפית שאחד השרים פנה אליי בבקשה מסוימת ,  הכנו לו דוח ואני ישבתי ועברתי אתו בצורה מסודרת על הדברים .  לא נתקלתי בשר שאמר שהייתה לו בעיה לקבל את כל מה שהוא צריך ". 
עמידרור הוסיף כי עם השבעת הממשלה החדשה ב-2013  " עשינו להם סדרת השתלמויות שהמל"ל ארגן ,  כולל ביקורים ותדרוכים שהם עצמם ביקשו .  לצערי ,  בחלק מאותן השתלמויות ,  חלק ניכר מהשרים לא הגיעו .  לזכותו של בנט ייאמר שהוא היה 'תלמיד' מאוד שקדן בנושא הזה .  השרים מתעסקים בסופו של דבר בניהול המשרדים שלהם ,  בעניינים פוליטיים וכדומה ,  אבל אין מצב שבו שר רוצה לקבל תדרוך או מידע מסוים ואין לו איך לקבל מענה ". 
 ( עדכון ראשון :  16:13 )  

נתניהו הציע פשרה לבית היהודי ;  בנט : " לא מוכן שימותו חיילים "
 בניסיון לפתור את המשבר מול מפלגת הבית היהודי ,  הדורשת למנות מזכיר צבאי לקבינט ,  מינה ראש הממשלה צוות שיבחן את הדרכים להעברת מידע לשרים .  אלא שבבית היהודי דחו את התכנית ,  ובנט הבהיר : " הקבינט לוקה בעיוורון מכוון בשל אגו "
 
