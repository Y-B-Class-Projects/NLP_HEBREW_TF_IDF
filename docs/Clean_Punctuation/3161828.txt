הוריו של הדר גולדין עתרו לבג"ץ נגד שחרור גופת מחבל חבר חמאס
משפחתו של חלל צה"ל שגופתו נמצאת בידי הארגון ברצועת עזה תובעת למנוע את שחרור גופתו של עזיז עויסאת .  בני המשפחה אף דרשו כי צוות השרים לענייני השבויים והנעדרים ייתכנס וידון בעניינו
משפחתו של הדר גולדין ,  קצין צה"ל שגופתו נמצאת בידי חמאס ,  הגישה הבוקר  ( שלישי )  עתירה לבג"ץ ,  שבמסגרתה היא דורשת להוציא צו ביניים נגד הממשלה ולא לשחרר לקבורה את גופת מחבל חמאס עזיז עויסאת .  בכך ,  מצטרפת המשפחה להנחייתו של השר לביטחון הפנים גלעד ארדן כי שירות בתי הסוהר  ( שב"ס )  לא יעביר את הגופה למשפחתו של המחבל .
 עוד דורשת המשפחה בעתירה ,  שהוגשה באמצעות יועציה המשפטיים פרופ' אביעד הכהן ועו"ד עודד סבוראי ,  כי צוות השרים לענייני שבויים ונעדרים שבו חברים ראש הממשלה בנימין נתניהו ,  שר האוצר משה כחלון ושר הפנים אריה דרעי ,  יתחיל לפעול לאחר שלא התכנס מאז סוף שנת 2016 ." החלטנו לעמוד לצדו של השר ארדן ,  שמוכיח את מחויביותו ליישום החלטות הקבינט להפעלת לחץ על חמאס עד להשבת החיילים והאזרחים ",  אמרו בני משפחת גולדין . " אנו מצפים שיתר חברי הממשלה והקבינט יפעלו כמו השר ארדן .  שחרור הגופה לקבורה היא כניעה נוספת לטרור ולחמאס וברור גם לגורמי הביטחון השונים כי הלוויה הזו תהפוך ,  אם תתקיים ,  לאירוע תודעתי ופסטיבל תקשורתי של חמאס ".  
לאחרונה פנה מבקר המדינה ,  השופט  ( בדימוס )  יוסף שפירא ,  אל ראש הממשלה נתניהו כדי לקבל את התייחסותו לטענות משפחת גולדין על טיפול המדינה בהשבת גופתו .  כמו כן ,  פנתה לאה גולדין ,  אמו של הדר ,  במכתב פתוח לנתניהו ,  וכן לכלל שרי הממשלה וחברי הכנסת והאשימה את הדרג המדיני בכך שאינו עושה די על מנת להשיב את בנה ואת גופתו של חלל צה"ל אורון שאול לישראל .  

הוריו של הדר גולדין עתרו לבג"ץ נגד שחרור גופת מחבל חבר חמאס
משפחתו של חלל צה"ל שגופתו נמצאת בידי הארגון ברצועת עזה תובעת למנוע את שחרור גופתו של עזיז עויסאת .  בני המשפחה אף דרשו כי צוות השרים לענייני השבויים והנעדרים ייתכנס וידון בעניינו

