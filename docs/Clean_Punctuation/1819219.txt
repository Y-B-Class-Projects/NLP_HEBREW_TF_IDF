ההסכם בין פתח לחמאס טוב לישראל
מרבית הפרשנים הביעו פסימיות בעקבות הסכם הפיוס בין חמאס לפתח .  אורי סביר חושב שההסכם דווקא מהווה הזדמנות וכי על ממשלת ישראל לנצל אותה ולחתור לשלום
כשקורה לפתע אירוע מדיני בלתי צפוי ,  אנו מצטיינים בדרך כלל בפרשנות מדינית ,  אך לעיתים קרובות אנחנו נכשלים בחיזוי מדיני ובעיקר בעשיה מדינית .  בנושא הפיוס הפנים פלסטיני מרבית הפוליטיקאים והפרשנים מציינים את אופיו הקיצוני והטרוריסטי של חמאס כגורם בו יש להתחשב כאשר מנסים לחזות את העתיד הפלסטיני ואת משמעות ההסכם לישראל .  חמאס הוא אכן ארגון טרור ,  אך לא משיכה של אבו מאזן לאידיאולגיה קיצונית גרמה להסכם ,  אלא השאיפה העממית של הפלסטינים לאיחוד ביו הגדה לרצועה בטרם תקום מדינתם היא שעומדת ביסוד ההסכם .
 כמו כן ,  רצוי להבין שכפי שאבו מאזן התקדם לעבר החמאס  ,  החמאס התקדם עבר אבו מאזן .  הוא אף חתם על הסכם קהיר מתוך עמדת חולשה ,  על רקע קריסת בת בריתה סוריה ,  התפוררות הכלכלה העזתית ,  שאוכלוסייתה מובטלת וממורמרת וכאשר אבו מאזן מוביל בסקרים .
 על ישראל להפסיק לפרשן ולהתחיל לעשות .  ראשית ,  עלינו להתעקש על מה קיום הסכמי אוסלו ,  כי בנושאי חוץ ושלום את הפלסטינים מייצג רק אש"ף  קרי ,  אבו מאזן .  עלנו לגלות אומץ ולשאוף ולהגיע עמו להסכם פשרה היסטורי של שתי מדינות לאום החיות זו לצד זו בשלום וביטחון .  אז יהיה מוטל על אבו מאזן למכור ההסכם לרוב הציבור הפלסטיני .  זו הדרך היחידה להחליש את חמאס .  אבו מאזן אחרי הסכם קהיר מסוגל להגיע להסכם כזה יותר מתמיד כי הוא זוכה עתה ליותר לגיטימציה כלל פלסטינית .
 לצערי ,  נתניהו לא ילך בדרך זו .  הוא נוהג כאליביסט סידרתי ,  פעם הוא מסרב להסכם ללא הכרה באופיה היהודי של ישראל ,  היום בגלל הסכם קהיר ,  מחר יהיה זה אליבי אחר .  פלסטין היא יחידה אחת ,  מפולגת לא פחות מאתנו .  אך כפי שהפלסטינים לא מתנים משא ומתן אתנו בסילוק חזית הסירוב הישראלית מהממשלה ,  כך עלנו להשלים עם האחדות המגומגמת הפלסטינית .  אם לא נגיע השנה להסכם עם אבו מאזן ,  אז נהיה זה אנחנו שנחזק את חמאס ,  לא אבו מאזן .  אז ניאלץ לדבר עם חמאס .  עדיין לא מאוחר .
 
ההסכם בין פתח לחמאס טוב לישראל
מרבית הפרשנים הביעו פסימיות בעקבות הסכם הפיוס בין חמאס לפתח .  אורי סביר חושב שההסכם דווקא מהווה הזדמנות וכי על ממשלת ישראל לנצל אותה ולחתור לשלום

