אובמה לנתניהו :  מו"מ ישיר לפני תום ההקפאה
נשיא ארה"ב נועד הערב בבית הלבן עם רה"מ והצהיר : " נפתח פרק נוסף ביחסים המופלאים בין שתי המדינות ".  הוא הביע תקווה שהמו"מ הישיר עם הפלסטינים ייפתח עוד לפני תום הקפאת הבנייה בשטחים וגם רמז שלא יפגע במדיניות העמימות הגרעינית של ישראל
 ( באדיבות הערוץ הראשון ) 
ראש הממשלה בנימין נתניהו נועד אמש  ( שלישי )  בוושינגטון עם נשיא ארצות הברית ברק אובמה .  בתום הפגישה שארכה כשעה וחצי אמר אובמה לעיתונאים כי הוא מאמין שישראל מעוניינת בשלום ורצינית בכוונתה לפתוח בשיחות ישירות עם הפלסטינים .  הוא אף הביע תקווה ששיחות כאלה יחלו עוד לפני תום הקפאת הבנייה בשטחים .  
לדברי נשיא ארצות הברית ,  הפגישה עם נתניהו היתה מצוינת ו"נפתח פרק נוסף ביחסים המופלאים בין שתי המדינות ".  הוא גם התייחס למדיניותו בנוגע לאי הפצת נשק גרעיני בעולם והבהיר : " אין שינוי במדיניות שלנו .  אנו מאמינים כי בהתחשב באיומים שיש על ישראל ,  יש לה דרישות ביטחוניות מיוחדות ,  ולכן אנו נשארים מחויבים לביטחונה של ישראל .  ארה"ב לא תבקש לנקוט בצעדים שיסכנו את ביטחונה שלישראל ".  אובמה גם התחייב להמשיך בלחץ על אירן לגבי תוכנית הגרעין שלה .
 ראש הממשלה נתניהו אמר לאחר הפגישה ,  כי הוא מעריך את המחויבות של הנשיא האמריקאי למניעת הגרעין האירני וכי ישראל מחויבת לשלום . " דיברנו כיצד להתקדם באופן מעשי לכיוון השלום .  אני מחויב לשלום .  הישראלים מוכנים לעשות הרבה ",  אמר נתניהו שאף הזמין את נשיא ארה"ב לביקור בישראל .
 עם כניסתו לפגישה בבית הלבן אמר נתניהו לכתבים כי  " אין דרך אחרת לקדם את תהליך השלום מלבד משא ומתן ישיר .  אני מקווה שזו תהיה אחת מהתוצאות של הביקור הזה בוושינגטון ". 
לאחר פגישת המנהיגים נערכה ארוחת צהרים משותפת .  נראה כי בבית הלבן מאותתים שהם מבקשים להעביר את הביקור הפעם בצורה חיובית ולכן רעיית הנשיא ,  מישל אובמה ,  הזמינה את רעיית ראש הממשלה שרה נתניהו ,  לביקור מיוחד ב"אגף רעיית הנשיא "  בבית הלבן .  הפגישה בין השתיים התקיימה זמן קצר לאחר סיום הפגישה בין בעליהם .  לאחר מכן נפגש נתניהו עם מזכירת המדינה האמריקאית הילרי קלינטון .  
בתוך כך ,  ההנהגה הפלסטינית איננה תולה תקוות רבות בפגישת נתניהו-אובמה ,  אך מעריכה כי ראש ממשלת ישראל ייאלץ להכריע בעניין המשך הקפאת הבנייה בהתנחלויות .  בכיר פלסטיני העריך בשיחה עם וואלה !  חדשות כי הפגישה תתמקד בהצעה אמריקאית לכרוך בין מעבר משיחות קרבה למשא ומתן ישיר לבין המשך הקפאת ההתנחלויות . " מעבר למשא ומתן ישיר תלוי בתשובות נתניהו ",  ציין .
 בינתיים מקבל נתניהו מסרים משר החוץ אביגדור ליברמן ,  שנפגש הערב בהלסינקי עם נשיאת פינלנד ,  טריה הלונן .  השניים שוחחו על המו"מ בין ישראל לפלסטינים לקראת הפגישה בבית הלבן .  לדברי ליברמן , " חשוב שהשיחות הישירות עם הפלסטינים יחודשו וכל ממשלת ישראל תומכת בכך ,  אך לא נסכים לשום תשלום בעבור זה .  אין סיכוי שההקפאה תוארך .  ב-26 בספטמבר יחזרו החיים ביהודה ושומרון להיות חיים נורמליים ואם הפלסטינים רוצים חיים נורמליים גם בעבור אנשיהם ,  הדרך היחידה היא לשוב למו"מ ישיר ללא תנאים מוקדמים ". 
עדכון ראשון - 20:15 6.7

אובמה לנתניהו :  מו"מ ישיר לפני תום ההקפאה
נשיא ארה"ב נועד הערב בבית הלבן עם רה"מ והצהיר : " נפתח פרק נוסף ביחסים המופלאים בין שתי המדינות ".  הוא הביע תקווה שהמו"מ הישיר עם הפלסטינים ייפתח עוד לפני תום הקפאת הבנייה בשטחים וגם רמז שלא יפגע במדיניות העמימות הגרעינית של ישראל

