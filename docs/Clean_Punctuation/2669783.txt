קרי אותת לנתניהו :  הבנייה בהתנחלויות פוגעת במו"מ
שר החוץ האמריקני ערך עם ראש הממשלה  " שיחה פתוחה וכנה "  לגבי הבנייה ,  אותה יכלה ארה"ב לקבל לולא כותרות הענק ותמונות הניצחון .  היום יחודשו השיחות בישראל ,  תחת עננת חשדנות
 ( צפו בקרי מדבר נגד הבנייה בהתנחלויות ,  השבוע )   
" שיחה כנה ופתוחה "  - כך תיאר אמש  ( שלישי )  שר החוץ האמריקני ג'ון קרי את השיחה שניהל עם ראש הממשלה נתניהו בנוגע לבנייה בהתנחלויות .  בז'רגון הדיפלומטי האמריקני ,  המילים הללו מעידות לא רק על קירבה ואמון ,  אלא גם על מחלוקות ואולי אפילו כעס בין הצדדים .  קרי גינה כבר אתמול בחריפות את הבנייה ,  והמילים שאמר מול המצלמות היו בוודאי רכות ועדינות יותר מהמילים ה"כנות "  שנאמרו בשיחה הטלפונית בינו לבין ראש הממשלה .  
כדי להבין את ה"כנות "  ששרתה על השיחה ,  כדאי לחזור לדברים שאמר לוואלה !  חדשות גורם שמעורה במשא ומתן לפני כשבוע וחצי .  הגורם הסביר כי האמריקנים אמנם קיבלו בהבנה את העובדה שישראל תמשיך לבנות בגושי ההתנחלויות תוך כדי המשא ומתן ,  אבל ציין שהם ביקשו מהצד הישראלי במפורש לשמור על פרופיל תקשורתי נמוך בכל הנוגע לבנייה מעבר לקו הירוק ,  כדי לא להביך את אבו מאזן .  
בצמוד לציטוט של אותו גורם ,  כתבנו אז בהערכה זהירה : " על פניו ,  מדובר בדרישה בעייתית בשל העובדה שבמשרד השיכון יושב נציג הבית היהודי ,  השר אורי אריאל ,  שיש לו לפי שעה אינטרס מובהק להצדיק את הישארותו בממשלה על ידי הבלטת המשך הבנייה בהתנחלויות ".  שלשום ,  תמונות ה"ניצחון "  של השר אריאל בטקס לחנוכת עשרות יחידות דיור חדשות במזרח ירושלים ,  הקפיצו את האמריקנים .  הם הסכימו שנמשיך לבנות ,  אבל רצו שנעשה זאת בשקט - ולא בכותרות ענק .  
הדינמיקה שהדאיגה את האמריקנים מתגלגלת ב-48 השעות האחרונות כמו במחזה תיאטרון ידוע מראש :  מכרזי הבנייה החדשים בירושלים ,  בגוש עציון ובאריאל ,  שפורסמו לראשונה בוואלה !  חדשות ,  גרמו לזעם ברשות הפלסטינית והובילו לכך שהפלסטינים איימו לא להתייצב לסבב השיחות השני בין הצדדים .  בשעה שהשליח המדיני האמריקני מרטין אינדיק ויועצו פרנק לוונסטיין ניסו להוריד את גובה הלהבות ,  יצאו דוברי הימין בישראל - החל מהשר אריאל ,  דרך סגן שר החוץ זאב אלקין ועד לאחרון חברי הכנסת של הבית היהודי - בהצהרות על כך שהבנייה רק תתרחב .  
מן הצד השני ,  מתנגדי המשא ומתן ברחוב הפלסטיני ,  ובראשם חמאס ,  לגלגו על אבו מאזן שבתמורה ל-26 אסירים  " סוג ב' "  מכשיר 1,200 יחידות דיור להתנחלויות .  אפילו כמה מחברי הכנסת הערבים בישראל הצטרפו למקהלת הגינויים ליו"ר הרשות .  אבו מאזן ראה את הכותרות משני הצדדים ,  והתקשר בזעם לקרי .  השיחה ביניהם ,  שהייתה גם היא בוודאי  " כנה ופתוחה ",  הובילה בתורה לשיחה הכנה והפתוחה בין שר החוץ האמריקני לבין נתניהו .  
עם האווירה העכורה הזו ברקע ,  יחזרו היום נציגי שני הצדדים לשולחן המשא ומתן .  זה יקרה בירושלים ,  עדיין לא ברור באיזו שעה .  מן הצד הישראלי יישבו ציפי לבני והשליח המדיני יצחק מולכו ,  מן הצד הפלסטיני סאיב עריקאת ,  וביניהם הנציגים האמריקנים אינדיק ולוונסטיין .  השיחה בין הצדדים צפויה להיות כנה ופתוחה ,  ההצהרות לתקשורת בסיום השיחות - הרבה פחות .  

קרי אותת לנתניהו :  הבנייה בהתנחלויות פוגעת במו"מ
שר החוץ האמריקני ערך עם ראש הממשלה  " שיחה פתוחה וכנה "  לגבי הבנייה ,  אותה יכלה ארה"ב לקבל לולא כותרות הענק ותמונות הניצחון .  היום יחודשו השיחות בישראל ,  תחת עננת חשדנות

