רומני : " מניעת גרעין אירני - אינטרס אמריקאי עליון "
 המועמד הרפובליקני לנשיאות ארצות הברית שב והדגיש את מחויבותו לביטחון ישראל נוכח איום הגרעין האירני .  הוא גם שלח ביקורת מרומזת לאובמה : " ריחוק מדיני מחזק אויבי ישראל "
" היהודים היו עדים לאחד הפשעים המפלצתיים בהיסטוריה והפכו את ישראל לאחת הדמוקרטיות המפוארות עלי אדמות .  והיום ,  כשמנהיגי אירן מכחישים את השואה ורוצים למחוק את ישראל מהמפה - רק התמימים יטענו שמדובר באמירה חסרת משמעות "  - כך אמר הערב  ( ראשון )  המועמד הרפובליקני לנשיאות ארצות הברית ,  מיט רומני ,  במסיבת עיתונאים במשכנות שאננים בירושלים ,  במסגרת ביקור בן יומיים בישראל .  רומני,הבהיר כי הוא שמח לשהות ב"ירושלים בירת ישראל "  - זאת על רקע ביקורת הולכת וגוברת כלפי הממשל האמריקאי שאינו מכיר רשמית בירושלים כבירת ישראל .  נתניהו אימץ את ברכתו של רומני ובארוחת הערב שקיימו השניים לאחר מכן ,  אמר ראש הממשלה לידידו האמריקאי : " כפי שאמרת - ירושלים היא בירת ישראל וירושלים תמיד תהיה בירת ישראל ".  
רומני הדגיש כי  " האירנים רוצים לראות מי יתנגד להם ומי יפנה מבטו .  המסר שלי לעם בישראל ולעם באירן הוא זהה :  'אנחנו לא נפנה את מבטנו ,  שכן אנחנו מחויבים לישראל' .  לדבריו ,  אירן מממנת את הטרור והיא הגורם העיקרי לאי-היציבות בעולם ,  ולנו המחויבות לפעול נגד מטרותיה .  אין לנו שום סיבה לסמוך על משטר אירני שברשותו נשק גרעיני ,  עלינו למנוע זאת וזה חייב להיות האינטרס הביטחוני העליון שלנו ". 
מיט רומני בישראל - כותרות אחרונות:נתניהו : " דרוש איום צבאי על אירן ";  רומני : " מאמץ עמדותיך"למה ביטל רומני פגישה עם יחימוביץ' ברגע האחרון ?  
רומני הדגיש כי  " ריחוק דיפלומטי וביקורת פומבית מחזקת את אויבי ישראל ",  אמירה שמהווה ביקורת מרומזת על המתיחות הפומבית והמתוקשרת שאפיינה יחסי ממשל אובמה עם ממשלת נתניהו ,  שהיו חלוקים בסוגיית ההתנחלות ,  הסוגיה המדינית וכן ,  על פי דיווחים ,  נחלקו בדרך ההתמודדות עם הגרעין האירני .  הביקורת המרומזת על אובמה מנוגדת לכלל בלתי כתוב בפוליטיקה האמריקאית ,  לפיו לא תוקפים נשיא מכהן בנושאי מדיניות חוץ על אדמה זרה .  
ברקע פתיחת המשחקים האולימפיים בלונדון ,  אמר רומני כי  " כולנו זוכרים את 11 הספורטאים הישראלים שנרצחו בטבח באולימפיאדת מינכן 72' ".   " בין האומות שלנו מפרידים 5,000 מיילים ",  הסביר רומני , " אבל אני לא יכול למצוא מקום שקרוב יותר לעמדותיי וערכיי מאשר ישראל ". 
רומני ורעייתו המשיכו לסעודה לציון סיום צום תשעה באב ,  יחד עם ראש הממשלה נתניהו ורעייתו שרה ,  בסיומה של מסיבת העיתונאים אליה הגיע גם המיליארדר היהודי-אמריקאי ,  שלדון אדלסון ,  יחד עם רעייתו .  אדלסון ,  בעלי החינמון  " ישראל היום ",  הוא מתורמיו העיקריים של ראש הממשלה בנימין נתניהו ,  ובחודשים האחרונים תרם מעל למאה מיליון דולרים לקמפיין של רומני .  
לפניות לכתבת :  tal_sh@walla.net.il 

רומני : " מניעת גרעין אירני - אינטרס אמריקאי עליון "
 המועמד הרפובליקני לנשיאות ארצות הברית שב והדגיש את מחויבותו לביטחון ישראל נוכח איום הגרעין האירני .  הוא גם שלח ביקורת מרומזת לאובמה : " ריחוק מדיני מחזק אויבי ישראל "
 
