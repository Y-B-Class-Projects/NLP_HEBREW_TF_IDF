נתניהו על דברי הרצוג לגבי פתרון שתי המדינות : " בוקר טוב בוז'י "
 ראש הממשלה עקץ בכנסת את יו"ר האופוזיציה והמחנה הציוני ,  שטען כי לא ניתן להיפרד מהפלסטינים בשלב זה . " ברוכים הבאים למזרח התיכון ",  אמר לו .  הרצוג : " שבע שנים אתה בשלטון וקיימת אפס הבטחות "
 ראש הממשלה בנימין נתניהו נאם היום  ( רביעי )  בכנסת בדיון בנושא  " שתי מדינות לשני עמים ",  לבקשתם של 40 חברי כנסת בדיון שיזמה סיעת מרצ ,  ועקץ את יו"ר האופוזיציה יצחק הרצוג באומרו כי הוא זיהה ראשון את סכנת הטרור . 
" בתחילת השבוע נפל דבר :  חברי תנועת מפלגת העבודה קבעו שלא ניתן לממש את פתרון שתי המדינות לשני עמים .  בוקר טוב בוז'י ,  שמח שהתעוררת .  בוקר טוב מפלגת העבודה ,  ברוכים הבאים למזרח התיכון .  אתם מוכרחים להבין איפה אנחנו חיים .  אתם האחרונים לזהות את המציאות .  אז נכון ,  מוטב מאוחר מאשר אף פעם .  אבל איך אפשר לסמוך על שיקול הדעת שלכם להתמודד עם האיומים סביבנו ?  תקפתם אותי ,  ועכשיו אתם מאמצים את מה שטענתי ",  אמר .  
לדברי נתניהו ,  הרצוג ועמיתתו לסיעה ,  חבר הכנסת ציפי לבני ,  צבועים . " 'אני וציפי נבהיר לערבים שהמשחק החד צדדי נגמר' ,  אמרתם בשנה שעברה ,  ועכשיו אתם אומרים שדווקא כן צריך צעדים חד צדדיים ?  אני מציע לכם ,  תחליטו מה אתם רוצים ,  אבל למען השם תנסו לדבוק בזה לפחות שבוע אחד ",  אמר .  
לקריאה נוספת:בשורה להורים לעתיד :  אושרה בקריאה טרומית חופשת לידה לאבותבעקבות סימון המוצרים :  מגעים עם האיחוד האירופי לשיקום היחסיםהמדינה על מינוי דרעי : " עבירת שוחד איננה ייחודית למשרד הפנים "  
לאחר דברים אלו של נתניהו עלה הרצוג לנאום . " הבטחת שאתה ,  'מר ביטחון' ,  חזק מול הטרור ,  הבטחת שתחסל את חמאס ,  הבטחת הרים וגבעות .  מה מזה קיימת ?  אפס .  אנו בעיצומה של אינתיפאדה שלישית עם עשרות הרוגים ומאות פצועים .  התרעתי על זה גם כאן בפניכם חברות וחברי הכנסת שוב ושוב .  אבל אדוני ראש הממשלה ,  אתה לא זז .  אתה משותק מפחד .  אתה לא יוזם .  אתה רק משחק על זמן .  והזמן פועל לרעתנו ",  אמר .  
לדברי הרצוג ,  נתניהו לא מתכוון להיפרד מהפלסטינים . " אולי נקיף את המדינה בגדרות ,  אבל הפלסטינים יישארו בתוכנו .  אתה לא רוצה להיפרד מהם .  אתה פוחד מבנט ואלקין .  גם 'בחיים עצמם' כשלת .  המדינה תקועה וטובעת בבוץ כבר שבע שנים מאז שנבחרת .  אין תקווה ואין סיכוי ,  רק ייאוש ",  אמר .  
הוא הוסיף : " מדינה נפרדת לפלסטינים היא הסיכוי היחידי של ישראל להישאר מדינה יהודית ודמוקרטית עם גבולות בני הגנה .  זה אינטרס יהודי ישראלי וקיומי שלנו .  רק הפרדה בינינו לבינם תשמור על הביטחון ".  
במהלך הדיון פנתה יו"ר מרצ ,  ח"כ זהבה גלאון ,  לנתניהו ואמרה : " כבר שנים שאתה מנפק לנו מופע נודד של אפס עגול במנהיגות ופחדנות ,  ומציע לנו 'כדי להתמודד עם חיות הטרף' להקיף את עצמנו בחומות ומכשולים שמשמעותם סיפוח של 150 אלף פלסטינים שחיים בשטח C .  הממשלה שלך ממשיכה להצהיר שהיא תומכת בפתרון שתי המדינות ,  אבל אין אפילו חבר ממשלה אחד שבאופן אישי תומך בו ".  בהמשך ,  אמרה : " ההתנהלות הדיפלומטית של הממשלה שלך היא כמו של מישהו שמנסה למכור מכונית על בלוקים ,  לא מצליח במשך עשור ,  וממשיך לחשוב שהבעיה היא שהוא לא מצלם את האוטו בזווית הנכונה ". 
לאחר מכן פנתה להרצוג והוסיפה : " קראתי את התוכנית המדינית החדשה שהצגת .  אני לא מסכימה עם חלקים רחבים בה .  אתה באמת מאמין ,  שניתן לקדם מהלך של הוצאת 28 כפרים ערבים מירושלים המזרחית ,  ללא תיאום והסכמה עם הצד הפלסטיני ?  האם אתה לא קולט שמהלך כזה יתפרש בעולם כהנצחת הסיפוח לישראל של שאר חלקי העיר המזרחית ,  כולל האגן הקדוש ?  ומה אתה מצפה שיעשו אותם פלסטינים שימצאו את עצמם מעבר לגדר ,  שיצטרפו לחמאס ולג'יהאד האיסלאמי ?  ".  כמו כן ,  אמרה : " מה שמתסכל הוא שאתה הרי יודע שאין שום סיכוי שראש הממשלה נתניהו ישקול אפילו לאמץ את התוכנית .  באופן שאתה מתנהל לאחרונה ,  לא נראה לי שיהיה לך סיכוי להגיע לעמדת ביצוע שבה תוכל לנסות ליישם אותה ".  

נתניהו על דברי הרצוג לגבי פתרון שתי המדינות : " בוקר טוב בוז'י "
 ראש הממשלה עקץ בכנסת את יו"ר האופוזיציה והמחנה הציוני ,  שטען כי לא ניתן להיפרד מהפלסטינים בשלב זה . " ברוכים הבאים למזרח התיכון ",  אמר לו .  הרצוג : " שבע שנים אתה בשלטון וקיימת אפס הבטחות "
 
