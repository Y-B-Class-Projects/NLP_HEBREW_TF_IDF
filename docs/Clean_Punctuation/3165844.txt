צריך למלא את האקווריום :  הכרעות המינויים שממתינות לנתניהו
על שולחנו של ראש הממשלה מונחת זה זמן מה שורה של החלטות על מינויי בעלי תפקידים בכירים ,  בהם מזכיר צבאי ויו"ר הסוכנות היהודית .  גם מנכ"ל משרד ראש הממשלה והיועץ המדיני פרשו ,  והוסיפו עוד שתי משרות לאיוש הכוורת
 ( בני הזוג נתניהו מתייחסים להאשמה בתקיפת מנכ"ל משרד ראש הממשלה הפורש ,  בחודש שעבר )  
בעוד הארץ גועשת ורוגשת סביב שאלת הארכת כהונתו של מפכ"ל המשטרה רוני אלשיך ומתגברות הקריאות להאריך את כהונתו של הרמטכ"ל גדי איזנקוט לשנה חמישית ,  על שולחנו של ראש הממשלה בנימין נתניהו מונחים שורה של מינויים בכירים נוספים שעליו לקבל לגביהם החלטה בקרוב .
 עוד בוואלה !  NEWS:עוד תעמולה למשטר :  טראמפ תועד מצדיע לגנרל צפון קוריאניהחשודים ברצח ביפו :  בתה בת ה-18 של אלמנת ראש העדה הנוצרית ובן זוגהמועצת גדולי התורה :  לפרוש מהממשלה אם חוק הגיוס לא ישתנה 
נתניהו נוהג להתלונן על קשיים במשילות ,  ולהתרעם על מגבלות משפטיות על מינויים בשירות המדינה ,  אך גם את המינויים המונחים לפניו הוא מתקשה למלא .  כמיטב המסורת אצל נתניהו ,  הוא מקפיד בדרך כלל לחכות עד הרגע האחרון .  אלה כמה מהתפקידים הבכירים שעל איושם יידרש נתניהו להחליט בתקופה הקרובה .  
אחרי תשע שנים בראשות הסוכנות היהודית ,  בעוד כשבועיים נתן שרנסקי עומד לסיים את תפקידו ,  אך ראש הממשלה טרם הכריע מי המועמד שאותו הוא מעונין להושיב בכיסא במקומו .  ההתייעצויות בנושא נמשכות כבר למעלה מחצי שנה - זהותו של יו"ר הסוכנות נקבעת באופן רשמי על ידי חבר הנאמנים שלה ,  אך לפי הנוהג ראש הממשלה מציג בפניהם מועמד המוסכם על יהדות ארצות הברית ,  שלרוב מאושר באופן אוטומטי על ידם .  
בבורסת השמות לתפקיד נכללו בחודשים האחרונים השר יובל שטייניץ ,  ראש עיריית מעלה אדומים בני כשריאל והשגרירים לשעבר רון פרושאור ומייקל אורן .  נתניהו רצה מאוד למנות את ראש האופוזיציה יצחק הרצוג לתפקיד ,  במעין דיל פוליטי בין המפלגות במוסדות הלאומיים ,  אך ככל הנראה הפוליטיקה התגברה והמהלך אינו מתקדם .  
לדברי גורמים פוליטיים ,  מועמדותו של שטייניץ עדיין נמצאת על השולחן ,  וגם שמה של נשיאת קרן ירושלים יוהנה ארביב פרוג'ה מוצף כמועמדת שנתניהו היה שמח לראות תפקיד .  בסוף החודש יגיעו חברי חבר הנאמנים לירושלים לפגישת פרידה משרנסקי ,  והם ממתינים לסימן מנתניהו בדבר זהות יורשו .  
למעלה משנה חלפה מאז שנציב שירות המדינה הקודם משה דיין עזב את תפקידו ,  ומינויו הזמני של ממלא מקומו אהוד פראוור מוארך שוב ושוב ,  בזמן שנתניהו מנהל קרב עיקש על מינויה לתפקיד של עפרה ברכה - ראש אגף במשרד הפנים שנחשבת מקורבת אליו ובתה ואחותה אף עובדות בלשכת ראש הממשלה .  מינוי נציב שירות המדינה ,  תפקיד החולש על כל המשרות והמינויים בשירות הממשלתי ,  מייצר את אחת הסאגות המעייפות בממשלה בימינו לנוכח קשיים ששבים ועולים בהליך המינוי וסימני שאלה לגבי התאמתה של ברכה לתפקיד .  
נציב שירות המדינה ממונה על ידי ועדת מינויים מיוחדת - שגם היא ממונה על ידי הממשלה - אך ראש הוועדה התפטר באמצע הדרך ,  ולאחר מכן גם הוועדה כולה בוטלה בעקבות עתירה לבג"ץ שטענה שנציגי הציבור בוועדה מקורבים לראש הממשלה .  
בחודש שעבר הממשלה בחרה שני נציגים חדשים לוועדה המיוחדת ,  והיא התכנסה השבוע לדיון ראשון .  ברכה צוטטה כמי שאומרת למקורביה כי בתוך שבועות יושלם המינוי ,  אך לפי ההערכה המינוי עדיין עשוי להיתקל בקשיים משפטיים ועתירות לבג"ץ .  
מזכירו הצבאי הנוכחי של ראש הממשלה תת-אלוף אליעזר טולדנו כבר מחכה להיכנס לתפקידו הבא כמפקד אוגדת עזה ,  אך זהותו של מחליפו מתעכבת מזה חודשים .  לפי הנוהג ,  ראש הממשלה בוחר מזכיר צבאי מבין מועמדים שמציג בפניו הרמטכ"ל ,  אך נתניהו לא היה מעוניין באף אחד מהמועמדים שאיזנקוט הציג בפניו וביקש לפגוש מועמד אחר - תת-אלוף עופר וינטר ,  שמשמש כיום כראש מטה פיקוד מרכז ונחשב לקצין המזוהה מאוד עם המגזר הדתי-לאומי .  
אולם ,  הרמטכ"ל הבהיר לנתניהו ולווינטר כי הוא מתנגד למינויו של האחרון לתפקיד המזכיר הצבאי כי הוא צריך להשלים שלוש שנים בתפקיד המטה .  השבוע נודע כי וינטר לא קודם גם במסגרת סבב המינויים האחרון של הרמטכ"ל אך מקורבים לנתניהו אמרו כי לא ידוע להם שמועמדותו שבה להיות על הפרק .  טולדנו היה אמור כבר לצאת לחפיפה ולחופשה לקראת התפקיד הבא ,  אך לנוכח העובדה שטרם מונה לו מחליף בינתיים הוא ממשיך בתפקידו .  
לוואלה !  NEWS נודע כי נתניהו קיים סבב ראיונות נוסף בחודשים האחרונים ,  ולדברי גורמים המעורים בנושא ,  הוא עשוי לבחור בתת-אלוף איתי וירוב לתפקיד .  וירוב ,  ששימש בתפקידו האחרון כראש מטה זרוע היבשה ,  הוא גם מינוי שעשוי לקרוץ למצביעי הימין :  כשהיה מפקד חטיבת כפיר עמד וירוב בלב סערה לאחר שגיבה קצין שהואשם בתקיפת פלסטיני .
 גורמים בלשכת ראש הממשלה אמרו לוואלה !  NEWS כי החלטת נתניהו לגבי מינוי מזכיר צבאי נמצאת בישורת האחרונה אך סירבו לציין מי המועמד .  
משרד ראש הממשלה ,  ובמיוחד לשכת נתניהו ,  ידעו במרוצת השנים לא מעט מתיחויות ,  יריבויות ,  ופרישות ,  אך מזמן לא הייתה סערה כמו זו שפרצה כשהתבררו נסיבות עזיבתו של אלי גרונר את תפקיד מנכ"ל משרד ראש הממשלה בתחילת החודש .  באופן רשמי ,  גרונר  " ביקש לעזוב את תפקידו "  אחרי קדנציה של שלוש שנים ,  אך בפועל הוא התפוטר ,  ועזב אחרי שבמשך זמן רב הראו לו בבלפור את הדרך החוצה לאחר שנקלע לעימותים ומחלוקות עם רעיית ראש הממשלה סביב הוצאות אחזקת הבית בקיסריה והמעון הרשמי בירושלים .  
שיא המתיחות היה בתחילת השנה ,  אז ,  כך לפי דיווח ב"הארץ ",  ניסתה שרה נתניהו לתקוף את גרונר פיזית .  מנכ"ל משרד ראש הממשלה אמון על ריכוז עבודת משרדי הממשלה ,  ועל ניהול ,  תכנון וביצוע מדיניות בשורה ארוכה של תחומים חברתיים וכלכליים ,  אך מתוקף תפקידו ,  הוא גם נדרש לבוא במגע ולפקח על הוצאות המעונות של ראש הממשלה ורעייתו ,  מה שמוסיף לתפקיד גורם חיכוך גבוה .  גרונר יסיים את תפקידו בסוף יולי ,  ועד עכשיו נתניהו לא הזכיר אף מועמד לתפקיד .  
שבוע אחרי ההודעה של גרונר והחשיפות הדרמטיות שנלוו לו ,  יועץ בכיר נוסף של נתניהו הודיע כי הוא עוזב את הלשכה .  יונתן שכטר ,  היועץ המדיני של נתניהו ,  ביקש לסיים את תפקידו אחרי חמש שנים ,  בנימוק שהוא מעוניין להקדיש יותר זמן למשפחתו .  נתניהו הודה לשכטר בחום ,  אך שוב ,  לא הסגיר מי מועמד לתפקיד .  
לוואלה !  NEWS נודע כי סגן השגריר בוושינגטון ,  ראובן עזר ,  שסיים את תפקידו באחרונה ,  ימונה לסגן ראש המל"ל למדיניות חוץ ובמסגרת זאת הוא ייקח על עצמו חלק מסמכויותיו של שכטר .
 באקווריום הקרוב של נתניהו יש עוד שתי משרות שעומדות ריקות זה למעלה משנה :  ראש מערך ההסברה הלאומי ,  תפקיד שפנוי מאז שרן ברץ עזב בינואר 2017 ,  ומנהל לשכה ,  שאחראי על ארגון לוח הזמנים וסדר היום של ראש הממשלה .  בעבר ,  מנהלי לשכה התחלקו בסמכויות ואחריות עם ראש הסגל ,  אך ראש הסגל הנוכחי יואב הורביץ ממלא כיום את שני התפקידים .  
שגריר ישראל בארצות הברית ,  רון דרמר ,  אחד האישים המקורבים ביותר לראש הממשלה ,  צפוי לסיים את תפקידו בוושינגטון בספטמבר הקרוב אחרי חמש שנות שליחות .  דרמר מונה ב-2013 לתפקיד ,  ובשנה שעברה הממשלה האריכה את מינויו בשנה אחת נוספת .  לדברי גורמים המעורבים בנושא ,  דרמר הביע רצון לחזור כבר בקיץ הקרוב ,  אך לפי ההערכה ,  נוכח הקשרים הקרובים שלו עם הבית הלבן ,  נתניהו מעוניין שדרמר יישאר בתפקידו ויבקש ממנו להישאר בתפקיד לשנה שישית .  
מינוי פוליטי נוסף של נתניהו ,  שגריר ישראל באו"ם דני דנון ,  שמכהן בתפקידו מאז אוקטובר 2015 ,  מעוניין גם הוא להישאר שנה נוספת בתפקיד והוא צפוי לשוחח על הנושא עם ראש הממשלה בשבועות הקרובים .  
אולם ,  גורמים פוליטיים אמרו לוואלה !  NEWS כי הארכת המינוי עשויה להיתקל במכשול משפטי ,  לנוכח הבדיקה המשטרתית המתנהלת נגד דנון בעניין החשדות לחלוקת משכורות ותפקידים לפעילי ליכוד מכספי ציבור בזמן שעמד בראש הליכוד העולמי .  גם שגריר ישראל באונסק"ו ח"כ לשעבר כרמל שאמה צפוי לסיים את תפקידו בסוף הקיץ ,  אך לא ברור אם התפקיד יאוייש במינוי פוליטי או פנים משרדי מתוך משרד החוץ .
 גם קונסול ישראל בלוס אנג'לס ,  סם גרונדוורג ,  מסיים את תפקידו בקיץ הקרוב ,  ולפי ההערכה נתניהו ירצה להמשיך למלא את המינוי במסגרת מכסת המינויים הפוליטיים ולא לשחרר את המינוי לסגל משרד החוץ .  גרונדוורג מסיים קדנציה של שנתיים בלבד וביקש לחזור לארץ מסיבות אישיות .  

צריך למלא את האקווריום :  הכרעות המינויים שממתינות לנתניהו
על שולחנו של ראש הממשלה מונחת זה זמן מה שורה של החלטות על מינויי בעלי תפקידים בכירים ,  בהם מזכיר צבאי ויו"ר הסוכנות היהודית .  גם מנכ"ל משרד ראש הממשלה והיועץ המדיני פרשו ,  והוסיפו עוד שתי משרות לאיוש הכוורת

