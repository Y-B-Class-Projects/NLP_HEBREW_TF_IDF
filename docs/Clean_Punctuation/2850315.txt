ש"ס בדרך לממשלה : " נתניהו הסכים לחוק מע"מ אפס "
 ראש הממשלה שוחח עם דרעי והשניים סיכמו להיפגש בשעה 17:00 .  לדברי גורם בש"ס ,  נתניהו קיבל את התנאי שהציב יו"ר המפלגה לכניסה לקואליציה ,  שוויתר על תיק הפנים .  אתמול נחתמו הסכמים עם יהדות התורה וכולנו
הרכבת הקואליציה נמשכת :  ראש הממשלה בנימין נתניהו שוחח הבוקר  ( חמישי )  עם יו"ר ש"ס אריה דרעי .  לפי גורם בש"ס ,  נתניהו הודיע לדרעי שהוא מקבל את התנאי שהציב לכניסה לממשלה ולפיו יוחל מע"מ 0 על מוצרי בסיס .  השניים ייפגשו היום בשעה 17:00 .  זאת אחרי שבין שתי המפלגות היה נתק ממושך בימים האחרונים .  
בתוך כך ,  דרעי הודיע היום כי הוא מוותר על תפקיד שר הפנים כדי  " למנוע לזות שפתיים ".  בריאיון לגלי צה"ל אמר כי  " בשביל התיקון החברתי הייתי צריך לחזור למשרד הפנים ,  אבל אני קשוב גם לביקורת ציבורית ולא אכנס למשרד על רגל שמאל ,  אז אני לא נאבק על הפנים ".  
אתמול חתמה מפלגת הליכוד על הסכמים קואליציוניים עם יהדות התורה וכולנו .  עם זאת ,  עם מפלגת הבית היהודי נותרו עדיין מחלוקות ,  חלקן מהן נוגעות לתיק הדתות .  בליכוד מנסים לפשר במשבר בתיק שנוצר בין ש"ס לבית היהודי ,  ובין ההצעות שעלו היא שדרעי יכהן כשר עם שני סגנים ,  ממפלגתו ומהבית היהודי .  בש"ס התעקשו עד כה לקבל את תיק הדתות כולו ,  לכן ,  טרם ברור אם ההצעה תתקבל .  נוסף לכך ,  דרעי מעוניין בתיק הכלכלה ,  ומעוניין להרחיב אותו באמצעות תיק נוסף - הרווחה או המשרד לפיתוח הנגב והגליל .  בש"ס גם מנסים למנות את חבר הכנסת יצחק כהן לתפקיד שר או סגן שר במשרד האוצר .  
לקריאה נוספת על ממשלת נתניהו הרביעיתהישגי יהדות התורה :  חוק הגיוס ישונה ,  השר יקבע את היעדיםקריאה לנתניהו :  הפסק את מעורבות נתן אשל במו"מ הקואליציוני 
על פי ההסכם עם יהדות התורה ,  יועלו קצבאות הילדים לרמתן הקודמת ,  יבוטלו הסנקציות הפליליות בחוק הגיוס ,  רפורמת טיפולי שיניים תוכנס לסל הבריאות ,  ויישמר הסטטוס קוו בנושאי דת ומדינה .  כמו כן ,  תוקפא הרפורמה בגיור ,  יוחזר חוק נהרי שמאפשר לרשויות מקומיות לתקצב מוסדות חינוך שלא מלמדים לימודי ליב"ה ,  ותופעל רפורמת סיעוד לקשישים .
 בהסכם עם כולנו נקבע כי יו"ר המפלגה משה כחלון יכהן כשר האוצר ,  יהיה אחראי על מנהל מקרקעי ישראל ועל מנהל התכנון ויעמוד בראש קבינט הדיור .  יואב גלנט צפוי להתמנות לשר הבינוי ולמשקיף בקבינט המדיני ביטחוני .  לפי המסתמן ,  הקבינט המדיני ביטחוני יכלול 11 שרים ,  שבעה מהם מהליכוד וארבעת הנוספים יהיו ראשי ש"ס ,  ישראל ביתנו ,  הבית היהודי וכולנו .  מקורבו של כחלון ומנכ"ל בזק לשעבר ,  אבי גבאי ,  יתמנה ככל הנראה לשר להגנת הסביבה .  
עוד נקבע בהסכם כי הסיעה תקבל תפקיד של סגן שר ,  מבלי שנקבע באיזה משרד ,  ואותו ימלאו יפעת שאשא-ביטון או אלי אלאלוף .  האחרון מועמד גם לכהן כיו"ר ועדת העבודה והרווחה .  נוסף לכך ,  תוקם ועדת רפורמות עצמאית שתטפל ברפורמות בדיור ובבנקים ,  ובראשה יעמוד ככל הנראה חבר הכנסת אלי כהן .  אנשי המפלגה יעמדו בראש הוועדה לפניות הציבור בכנסת או בראשות הוועדה לשלום הילד .
 במסגרת פרטי ההסכם ,  יישום מסקנות ועדת אלאלוף למלחמה בעוני יתוקצבו בכמיליארד שקלים בשנה ,  על פני שבע שנים כאמור .  כמו כן ,  200 מיליון שקלים בשנה יוקצו לטובת דמי אבטלה לעצמאיים ,  ויקודם חוק לתשלום שכר לעצמאיים בפרק זמן שלא יעלה על שוטף פלוס 30 .  נוסף על כך ,  הוחלט כי תקציב המדינה יאושר רק בעוד 160 ימים - אחרי חגי תשרי - ולא בתוך 100 ימים ,  כפי שנקבע בחוק .  התקציבים עד לשנת 2018 יהיו דו-שנתיים .  
בהסכם עם יהדות התורה נקבע כי יעקב ליצמן ימונה לסגן שר הבריאות ,  משה גפני ימונה ליו"ר ועדת הכספים ,  וחבר כנסת נוסף ,  ככל הנראה מאיר פרוש ,  ימונה לסגן שר החינוך .  כמו כן ,  חבר כנסת אחר ,  ככל הנראה אורי מקלב ,  יכהן כיו"ר ועדת המדע ,  וח"כ ישראל אייכלר צפוי לאייש את תפקיד סגן יו"ר הכנסת במשך חצי קדנציה .
 בהסכמים הקואליציוניים לא נכתב מפורשות כי מספר השרים יגדל ,  אך בהסכם עם יהדות התורה נכתב כי יישום הסעיף שהיה אמור להקטין את מספר השרים ל-18 יידחה ,  כך ש"יחול החל מהבחירות לכנסת ה-21 ".  בכך ,  נתניהו יוכל להגדיל את מספר השרים מבלי לשנות את חוק יסוד :  הממשלה .  
ההסכם גם קובע כי ניתן יהיה להגדיל את מספר סגני השרים וכי ניתן יהיה למנות יותר משר אחד באותו משרד ממשלתי .  הסעיף נועד ככל הנראה לשמור לליכוד את האפשרות למנות שני שרי דתות או שרי אוצר ,  כפיצוי עתידי לאריה דרעי .  סעיף 12 בטיוטה הסופית של ההסכם עם יהדות התורה ,  קובע כי  " במסגרת הניסיון להגברת המשילות ,  תיבחן הצעה להגדלת משרות אמון במשרדי הממשלה לשם טיוב עבודתם של משרדי הממשלה ". 
בנוגע לשירות בצה"ל ,  נכתב בהסכמים כי הממשלה תקצה סכום של מיליארד עד 1.3 מיליארד שקלים לטובת הגדלת פיקדון השחרור או שכר החיילים בשנה השלישית לשירותם .  חוק הגיוס עצמו ישתנה גם הוא ,  כצפוי ,  כך שלמעשה יבוטלו הסנקציות הפליליות בחוק .  בידי שר הביטחון תישאר הסמכות לקבוע מדיניות גיוס חדשה באמצעות צוות חדש שיוקם וידון בעניין ,  ויגיש את מסקנותיו בתוך חמישה חודשים .  
ההסכם עם יהדות התורה קובע עוד כי יישמר הסטטוס קוו בנושאי דת ומדינה ,  וכי לא תקודם חקיקה פרטית שיש בה משום שינוי בסטטוס קוו .  עוד צוין בהסכם כי  " הממשלה תפעל לכיבוד השבת ומועדי ישראל ". 
כמו כן ,  נקבע בהסכם עם יהדות התורה כי יועלו קצבאות הילדים לרמתן הקודמת ורפורמת טיפולי שיניים תוכנס לסל הבריאות .  הרפורמה בגיור תוקפא ,  יוחזר  " חוק נהרי "  שמאפשר לרשויות מקומיות לתקצב מוסדות חינוך שלא מלמדים לימודי ליבה ,  ותופעל רפורמת סיעוד לקשישים .
 בכל הנוגע לרפורמה במערכת המשפט ,  בטיוטה הסופית של ההסכם עם יהדות התורה נכתב כי בג"ץ יוכל לפסול חוקים רק ברוב של שמונה שופטים מתוך הרכב של 15 ,  ולא בכל הרכב .  הכנסת תוכל לשוב ולחוקק את אותו החוק שנפסל ברוב של 61 חברי כנסת כך שיחול במשך כל אותה קדנציה .  עם זאת ,  סעיף דומה לא מופיע בהסכם הקואליציוני עם כולנו ,  כך שלקואליציה לא בהכרח יהיה רוב של 61 חברי כנסת כדי להעביר אותו כחוק .  
יתרה מזו ,  סעיף 28 בטיוטה הסופית של ההסכם עם יהדות התורה קובע כי שינוי בחוקי יסוד לא ייעשה אלא אם כן כל הסיעות החברות בקואליציה מסכימות לו .  הסעיף מעניק למעשה לסיעת כולנו זכות וטו בכל הנוגע לשינויים במערכת המשפט .
 סעיף מעניין נוסף ,  שנכנס להסכמים ברגע האחרון ,  כונה  " חוק נורווגי קטן ".  לפיו ,  חברי כנסת מסיעה שמונה עד 12 ח"כים אשר יתמנו לשרים ,  יוכלו להתפטר מהכנסת אך לא מהממשלה ,  ובמקומם ייכנסו הח"כים הבאים בתור .  אם השר יעזוב את תפקידו ,  הוא יוכל לשוב לכנסת .  בליכוד הקפידו שהחוק לא יחול על סיעות של יותר מ-12 ח"כים ,  כך שלא יהיה רלוונטי לליכוד ,  ככל הנראה מחשש שיופעל לחץ מצד הבאים בתור ברשימת הליכוד על השרים שהתמנו להתפטר מהכנסת .
 בנוגע לתקציבים למערכת החינוך החרדית ,  הוסכם כי  " סכום התמיכה במוסדות התורניים לא יפחת מהסכום שנקבע בהסכם הקואליציוני בשנת 2009 ".  ההסכמים גם מתייחסים לנושא הקריטריונים לזכאות לסיוע בדיור הציבורי .  בהסכם עם יהדות התורה נרמז כי יבוטל סעיף מיצוי כושר ההשתכרות .  בהסכם נכתב : " הממשלה תפעל לביטול אפליה בקריטריונים לדיור ,  ותשוב לקריטריונים שהיו נהוגים בשנת 2012 ".  סעיף אחר בהסכם קובע כי במקרה שיימצאו עצמות אדם במהלך חפירות ארכיאולוגיות , " הרי חידוש העבודות באתר יהא על פי הסדר שתקבע הממשלה ".  

ש"ס בדרך לממשלה : " נתניהו הסכים לחוק מע"מ אפס "
 ראש הממשלה שוחח עם דרעי והשניים סיכמו להיפגש בשעה 17:00 .  לדברי גורם בש"ס ,  נתניהו קיבל את התנאי שהציב יו"ר המפלגה לכניסה לקואליציה ,  שוויתר על תיק הפנים .  אתמול נחתמו הסכמים עם יהדות התורה וכולנו

