לו הייתי הרצוג
טוב עשה הרצוג שגדע באיבם את הניסיונות המאולצים של נתניהו להזמינו להצטרף לקואליציה ,  אך היה עושה טוב יותר לו היה מציג לנתניהו תנאי יחיד לכניסה לקואליציה  חקיקת חוק פינוי מרצון ופיצוי למתנחלים הגרים מחוץ לגושי ההתנחלויות
הנה חודשו להן הקריאות לממשלת אחדות לאומית ,  על רקע אירועי הטרור המתרחשים בירושלים ובמקומות אחרים .  כאילו שלחברי האופוזיציה יש מרשם להפסקת האלימות במצב המדיני הנוכחי ,  וכאילו האחדות היא הפתרון .
 טוב עשה הרצוג שגדע באיבם את הניסיונות המאולצים של נתניהו להזמינו להצטרף לקואליציה ,  אך היה עושה טוב יותר לו היה מציג לנתניהו תנאי יחיד לכניסה לקואליציה  חקיקת חוק פינוי מרצון ופיצוי למתנחלים הגרים מחוץ לגושי ההתנחלויות .
 נתניהו הודיע על תמיכתו בשתי מדינות ,  ואחרי הבחירות אף חזר והדגיש את תמיכתו זו .  לאחרונה חזר וקרא לנשיא הפלסטיני לחזור למו"מ על מנת להתקדם לכיוון פתרון שתי המדינות .  כלומר ,  לכאורה ,  נתניהו מבין שיהיה על ישראל לאפשר ריבונות פלסטינית על האזורים שמחוץ לגושי ההתנחלויות .  
אך למרות הצהרותיו ,  נתניהו הרי לא תומך בהקמת מדינה פלסטינית .  דבריו בתקופת מערכת הבחירות  שבשנות כהונתו כראש הממשלה לא תקום מדינה פלסטינית  הם אלה המעידים על כוונותיו האמתיות .  
הצבת נושא חקיקת חוק פינוי מרצון כתנאי לכניסתו של המחנה הציוני לממשלה תסיר את המסכה מפרצופו של נתניהו ,  שהרי משמעות חוק כזה היא שלישראל אין תביעת ריבונות על השטחים שעליהם הוא חל ,  ואת זה נתניהו יסרב לומר .
 לחוק כזה יתרונות רבים :  הוא לא מרע כהוא זה את מצבה הביטחוני של ישראל ,  שהרי רק חלק מהמתנחלים שיבחר להתפנות יעשה זאת ,  כלומר אין פינוי כפוי של מתנחלים וממילא אין נסיגה של צה"ל או פגיעה כלשהי בחופש הפעולה הנתון לו .  החוק גם יוביל לשיקום דרמטי במעמדה של ישראל בעולם ,  מכיוון שהוא יחזיר את האמינות לרטוריקה של תמיכה בשתי מדינות שעד כה לא גובתה במעשים .
 חקיקת חוק כאמור גם תזרז את הממשלה להתחיל בהכנת תכנית לאומית לקליטת המתנחלים על-פי המלצות ועדת מצא שהוקמה לאחר הכשלים בפינוי גוש קטיף .  הרצוג גם יוכל לומר למתנחלים ,  ובצדק ,  שהוא זה אשר דואג באמת לעתידם ,  לאחר שממשלות ישראל בנו גדר המפרידה אותם ממדינת ישראל .  
הרצוג גם יוכל להסביר לבוחריו שהוא לא מציע להיכנס לממשלה כדי להוות עלה תאנה למדיניות סרבנית ,  אלא שהוא מוודא את עלייתה של ישראל על המסלול שמוביל בהכרח ליציאה מרוב רובם של השטחים ,  ושיתכן שאף ישפר באופן משמעותי את הסיכוי להשיג הסדר קבע בשנים הקרובות ,  וכי צעד זה עשוי להיות מנוף להתחלת שיחות עם העולם הערבי המתון על בסיס היוזמה הערבית .  כך יוכל הרצוג להציג לציבור בוחריו אלטרנטיבה מעשית במקום הבטחות סרק של  " חידוש התהליך המדיני ". 
לו היה נחקק כזה חוק ,  הוא היה מעביר מסר לפלסטינים כי עדיף להם לשוב לשולחן המו"מ ,  כי אחרת הקו שתקבע ישראל ע"י החוק ,  ולא קווי 67 ,  עשוי להפוך לגבול הבינלאומי המוכר ע"י העולם .  וחשוב מכל  בתחומי הקו הזה ישראל תוכל לשמור על זהותה כמדינה יהודית ודמוקרטית בלי לתת לפלסטינים זכות ווטו על זהותה .
 עידוד שיבת מתנחלים מההתנחלויות הנמצאות מחוץ לגושים ,  עם או בלי פרטנר פלסטיני ,  הוא המבחן האמתי לגבי כוונותיה של הממשלה .  חקיקת חוק פינוי-פיצוי היא הדרך לבחון את כוונותיו של נתניהו ,  והרצוג יכול להניח בפניו את האתגר .  במקרה הצפוי שנתניהו יסרב ,  הרי חוסר כנותו ייחשף שוב ,  והדבר רק ידגים את הסיבה מדוע המחנה הציוני לא צריך להיכנס לממשלה .  
לפרסום מאמרים בוואלה דעות לחצו כאן
המאמרים המתפרסמים במדור הדעות משקפים את עמדת הכותבים בלבד .  

לו הייתי הרצוג
טוב עשה הרצוג שגדע באיבם את הניסיונות המאולצים של נתניהו להזמינו להצטרף לקואליציה ,  אך היה עושה טוב יותר לו היה מציג לנתניהו תנאי יחיד לכניסה לקואליציה  חקיקת חוק פינוי מרצון ופיצוי למתנחלים הגרים מחוץ לגושי ההתנחלויות

