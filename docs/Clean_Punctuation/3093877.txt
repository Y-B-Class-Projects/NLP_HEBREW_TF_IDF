פרשת הצוללות :  מפקד השייטת לשעבר ובכיר לשעבר בלשכת רה"מ עוכבו
יחד עמם עוכבו עוד 4 חשודים ,  בהם גם אלוף במיל' צ'ייני ,  בפרשה שבה נרכשו לכאורה הצוללות באמצעות תיווך של כספי שוחד .  עיכובם התאפשר לאחר חקירת עד המדינה גנור ,  ששימש מתווך בעסקה מטעם התאגיד  " טיסנקרופ "
 - שישה חשודים ,  בהם בכיר בלשכת ראש הממשלה וקצינים במיל' ,  נעצרו הבוקר במסגרת פרשת הצוללות- המשטרה עורכת חיפושים בבתיהם- מעצרם התאפשר בעקבות חקירת עד המדינה מיקי גנור 
שישה חשודים ,  בהם אלוף  ( במיל' )  אליעזר  ( צ'ייני )  מרום ,  מפקד שייטת 13 לשעבר ובכיר לשעבר בלשכתו של ראש הממשלה בנימין נתניהו ,  עוכבו הבוקר  ( ראשון )  לחקירה במסגרת פרשת הצוללות ,  המכונה תיק 3000 .  מעצרם של השישה התאפשר לאחר חקירתו של עד המדינה מיקי גנור ,  שתיווך בעסקת הצוללות מטעם התאגיד הגרמני  " טיסנקרופ ". 
המשטרה ערכה חיפושים בבתיהם של השישה ובמשרדיהם ,  במטרה להגיע למסמכים הרלוונטיים לחקירה .  בכוונת היאל"כ בלהב 433 ,  היא לזמן בהמשך נחקרים ועדים נוספים .
 גיוסו של גנור הגיע במסגרת מאמציה של המשטרה להתמקד בחשיפת מנגנון העברת הכספים והאנשים המרכזיים במערכת הביטחון והממשלה שנהנו לכאורה מכספי השוחד בקניית הצוללות מהתאגיד הגרמני .  ההבנה הייתה שגם אם רק חלק מן החשדות נכונים מדובר בפרשה חמורה ביותר ,  שכן רכישת הצוללות והספינות מהקונצרן הגרמני  " טיסנקרופ "  היא מהלך אסטרטגי שצריך להיות נקי מכל אינטרס זר .  
גנור היה צפוי למסור בחקירתו מידע על קצינים בעבר ובהווה ,  שהיו מעורבים בפרשה .  בין השמות שכבר עתה חשודים בתיק הם סגן ראש המל"ל לשעבר תת-אלוף  ( במיל' )  אבריאל בן יוסף ומפקד חיל הים לשעבר אלוף  ( במיל' )  אליעזר מרום .
 ההערכה היא כי גנור אישר במסגרת החקירה את האופן שבו החליף בתפקיד נציג התאגיד בישראל את ישעיהו ברקת ,  רב-סרן במילואים בחיל הים שייצג את  " טיסנקרופ "  במשך 25 שנים .  ברקת טען בעבר כי מנכ"ל התאגיד קיבל הבהרה מגורם ישראלי כי המדינה לא תזמין צוללות נוספות אם הוא יישאר בתפקיד ,  וכי הייתה התעקשות על מינויו של גנור .  
שתי עסקאות רכש נמצאות בבסיס הפרשה .  העסקה הראשונה עוסקת ברכישת שלוש צוללות מסוג  " דולפין "  בעלות של 1.2 מיליארד אירו מתאגיד  " טיסנקרופ "  הגרמני .  צוללות אלו אמורות להגדיל את מספר הצוללות בצי של חיל הים הישראלי לתשע .  אלא ששר הביטחון לשעבר משה יעלון טען כי אין לישראל צורך בתשע צוללות .
 העסקה השנייה עוסקת ברכישת ספינות טילים שנועדו להגן על אסדות הגז .  על רקע גילוי מאגרי הגז ב-2012 עלה הצורך ברכישת ספינות מסוג  " סער 6 "  שיגנו על האסדות .  אלה נקנו בעלות של 430 מיליון אירו מחברת טיסנקרופ הגרמנית בעסקה שנחתמה ב ? 2015 .  ממשלת גרמניה מימנה 115 מיליון אירו מתוך העסקה .
 עסקה זו עוררה שאלות ,  בין היתר כיוון שטיסנקרופ כלל אינה מייצרת ספינות כאלה ושכרה לשם כך שירותים של חברה אחרת .  בעקבות זאת ,  עלה צורך לבצע התאמות בין המערכת האזרחית של החברה הגרמנית לזו הצבאית הישראלית ,  בעלות של עוד כ ? 50 מיליון אירו .  הטענה היא כי במשרד ראש הממשלה ובמועצה לביטחון לאומי  ( מל"ל )  לחצו על משרד הביטחון לסכל את המכרז לקניית הספינות שנפתח עבור כמה חברות ,  כך שההתקשרות תבוצע עם טיסנקרופ הגרמנית ,  המיוצגת בידי גנור ,  שעורך דינו הוא דוד שמרון - עורך הדין של נתניהו ובן דודו .
  ( עדכון ראשון :  07:45 )  

פרשת הצוללות :  מפקד השייטת לשעבר ובכיר לשעבר בלשכת רה"מ עוכבו
יחד עמם עוכבו עוד 4 חשודים ,  בהם גם אלוף במיל' צ'ייני ,  בפרשה שבה נרכשו לכאורה הצוללות באמצעות תיווך של כספי שוחד .  עיכובם התאפשר לאחר חקירת עד המדינה גנור ,  ששימש מתווך בעסקה מטעם התאגיד  " טיסנקרופ "
 
