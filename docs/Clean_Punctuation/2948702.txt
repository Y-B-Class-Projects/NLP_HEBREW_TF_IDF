נתניהו שוחח עם אב החייל : " מבין ללבך ,  מבטיח שהבדיקה תהיה מקצועית "
 ראש הממשלה דיבר עם אביו של החייל בהריגת מחבל פצוע בחברון ,  ואמר לו כי הוא בטוח שבדיקת בנו תתחשב במכלול הנסיבות שנוגעות להחלטות בזמן אמת  " בלחץ ובאי-ודאות ".  ח"כ בר-לב : " נתניהו עבר לאריות של הצל ?  "
 ראש הממשלה בנימין נתניהו שוחח הערב  ( חמישי )  עם אביו של החייל החשוד כי ירה למוות במחבל פצוע בחברון ,  לבקשת משפחתו . " שמעתי את הדברים שאמרת וכאבא לחייל אני מבין את המצוקה שאתם מצויים בה ",  אמר נתניהו לאב .  בהמשך ,  הסביר כי החקירה תתחשב בנסיבות הנוגעות לפעילות החיילים באזורי החיכוך . " החיילים שלנו עומדים בחודשים האחרונים ,  באומץ לב ובנחישות מול התקפות טרור ומול מרצחים שבאים להרוג אותם .  הם נדרשים לקבל החלטות בזמן אמת ,  בתנאי שטח ,  בלחץ ובאי וודאות .  זו מציאות לא פשוטה ואני בטוח שהבדיקה מתחשבת במכלול הנסיבות הללו .  אני משוכנע שהיא תהיה מקצועית והוגנת כלפי הבן שלך ". 
לאחר מכן ,  ביקש ממנו לסמוך על הגורמים האחראיים ,  שיבצעו בדיקה אובייקטיבית ואמינה . " אני סומך על צה"ל ,  על הרמטכ"ל ועל הבדיקה ב-100% ואני חושב שגם אתה צריך לסמוך על המפקדים ועל הבדיקה .  עם ישראל חייב להישאר מלוכד ומאוחד סביב הצבא משום שיש לנו רק צבא אחד ויש לנו עוד הרבה מבחנים גדולים לפנינו ",  אמר . " רציתי לומר לך את זה מלב אל לב .  את כל מה שיש לכם להציג ,  תעשו במסגרת הבדיקה .  היא אמיתית ,  מקצועית והוגנת .  אני מבקש ממך להבין את זה ,  שלא תחשוב לרגע שלא יתנו את הבדיקה האובייקטיבית וההגונה ביותר לבן שלך .  אני מבקש שתעביר את זה לכל המשפחה ".  
ח"כ עמר בר-לב  ( המחנה הציוני )  התייחס לשיחה בין נתניהו לאביו של החייל ואמר כי  " מאחורי שיחת הטלפון של נתניהו לאבי החייל מחברון מסר מסוכן ומתסיס ".   " האם ביבי חייל באריות של הצל ,  או שמא נגרר אחרי חזן ?  ",  תמה . " נתניהו הוריד את החליפה של ראש הממשלה ולבש את חולצת פעיל הליכוד הבלתי מרוסן .  לא יתכן שראש הממשלה יבטא בסאב-טקסט כי יש מקום למחאה נגד צה"ל והרמטכ"ל ".  
היום הובא החייל בפעם השלישית לדיון בהארכת מעצרו - שם שונתה העבירה שבה הוא חשוד מרצח להריגה .  העדים המרכזיים בתביעה יהיו המ"פ והמג"ד של החייל החשוד ,  והיא תסתמך כמובן גם על הסרטון שתיעד את האירוע .  המג"ד הוא דוד שפירא ,  שירה במחבל שהוציא לפועל את הפיגוע במרכז הרב בחברון בשנת 2008 .  ח"כ אורן חזן  ( הליכוד )  הגיע להשתתף בדיון ולתמוך בחייל .
 בתחילת הדיון אמר התובע הצבאי ,  סא"ל אדורם ריגלר ,  כי החשד שמיוחס לחייל הוא הריגה .  לדבריו ,  לוחם חטיבת כפיר  " ירה ללא צורך מבצעי במחבל ששכב על הקרקע לאחר שנורה קודם לכן על ידי חיילי צה"ל והיה עדיין בחיים ".   
" בסרטון ניתן לראות את המחבל שכוב על הקרקע לאחר שנורה על ידי חבריו של החשוד ",  תיאר התובע את הלך הדברים שתועדו . " בשעה שהמחבל שכוב על הקרקע במשך מספר דקות ,  ניתן לראות כמה חיילים ומפקדים מטפלים בחייל הפצוע .  גם החשוד מגיע בשלב מסוים ומטפל בפצוע .  בהמשך ,  בלי שקורה דבר מיוחד ,  בלי שניתן להבחין בבהילות ובסימני סכנה מהסביבה ,  החשוד עצמו דורך את הנשק ובקור רוח יורה מטווח קצר ירי מכוון לעבר ראשו של המחבל ".  

נתניהו שוחח עם אב החייל : " מבין ללבך ,  מבטיח שהבדיקה תהיה מקצועית "
 ראש הממשלה דיבר עם אביו של החייל בהריגת מחבל פצוע בחברון ,  ואמר לו כי הוא בטוח שבדיקת בנו תתחשב במכלול הנסיבות שנוגעות להחלטות בזמן אמת  " בלחץ ובאי-ודאות ".  ח"כ בר-לב : " נתניהו עבר לאריות של הצל ?  "
 
