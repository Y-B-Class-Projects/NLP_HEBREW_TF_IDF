רה"מ : " מגבה החלטת ברק בנוגע לישיבת ההסדר "
 ראש הממשלה נתניהו ניצב לימינו של שר הביטחון ברק והביע תמיכה בהחלטה להפסיק את ההתקשרות של צה"ל עם ישיבת ההסדר הר ברכה .  לשכת נתניהו : " עמדתו נגד סרבנות ידועה "
  ( צילום :  שי מכלוף .  עריכת וידאו :  רן צימט ) 
ראש הממשלה בנימין נתניהו ,  הודיע הערב  ( שני )  כי הוא מגבה את החלטת שר הביטחון אהוד ברק ,  בעניין ישיבת ההסדר בהר ברכה .  מלשכת ראש הממשלה נמסר כי  " עמדתו הנחרצת של ראש הממשלה נגד תופעת הסרבנות ידועה לכל .  ראש הממשלה לא יתערב בנושא ישיבת 'הר ברכה' ,  ומגבה את החלטת שר הביטחון .  עם זאת ,  ראש הממשלה מקווה כי העניין ייפתר בסופו של דבר בהבנה ". 
גם נשיא המדינה שמעון פרס מתח הערב ביקורת על רבני ישיבת ההסדר הר ברכה שקראו לסירוב פקודה . " צה"ל חייב להמשיך ולהיות בית הספר לאחדות האומה .  בישראל מותר להתפלג פוליטית אך אסור בתכלית האיסור להתפלג צבאית ",  אמר פרס . 
" צבא ללא שרשרת פיקוד ברורה ועצמאית לא יכול לנצח ביום הקרב ".  הנשיא הוסיף כי  " מהרמטכ"ל ועד החייל הפשוט צריכה להיות רק שרשרת פיקוד אחת .  אין מקום לשני מפקדים בשטח ,  את זה למדתי היטב מימי שירותי לצידו של בן גוריון ".  
החלטת נתניהו שלא להתערב בפרשת ישיבת הר ברכה איכזבה את יו"ר הבית היהודי השר דניאל הרשקוביץ שדרש את התערבותו של ראש הממשלה .  לדבריו , " יש לפעול נגד סרבנות ,  אך לאפשר את קיום ההסדר עם הר ברכה תוך התנערות גורפת ונחרצת מהפגנות בתוך צה"ל ". 
הבוקר דווח כי הרב אליעזר מלמד ,  פרסם מכתב בערוץ 7 ,  בו הוא התייחס להחלטת שר הביטחון .  בתגובתו כתב מלמד כי  " אף שידעתי שבעקבות גסותו של שר הביטחון ,  הדברים יכולים להגיע להפסקת ההסדר עם ישיבת הר ברכה ,  עם כל המשמעויות הקשות הכרוכות בזה ,  הייתי מחויב לשמור על העקרון של עמדה עצמאית ולא להיכנע לעריצותו .  ולכן גם לא הסכמתי לבוא 'לשימוע' או 'זימון' תחת אולטימטום ,  ביטויים שאינם מכובדים כלפי מי כלפי מי שזכאי ומחויב לחירות מחשבה וביטוי ". 

רה"מ : " מגבה החלטת ברק בנוגע לישיבת ההסדר "
 ראש הממשלה נתניהו ניצב לימינו של שר הביטחון ברק והביע תמיכה בהחלטה להפסיק את ההתקשרות של צה"ל עם ישיבת ההסדר הר ברכה .  לשכת נתניהו : " עמדתו נגד סרבנות ידועה "
 
