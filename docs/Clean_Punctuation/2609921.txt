בימין מברכים על הצהרת לפיד ,  בשמאל מתעלמים
חבריו לגוש המרכז-שמאל של יו"ר יש עתיד סירבו להתייחס לדבריו בדבר סירובו להקים גוש חוסם עמם ,  אך בבית היהודי מיהרו לאמץ את דבריו .  מקורביו : " הוא הרג את הספין של שלי "
 דבריו של האיש הכי מחוזר במערכת הפוליטית ,  על כך שלא יפעל להקמת גוש חוסם עם מפלגות השמאל ,  זוכים לאהדה בקרב אנשי הימין ,  אך חבריו של יאיר לפיד בגוש המרכז-שמאל בוחרים להתעלם מהם .  מפלגת העבודה סירבה הערב  ( רביעי )  להגיב להצהרה של יו"ר יש עתיד ,  לפיה הוא מסרב להיעתר לדרישתה של יו"ר המפלגה שלי יחימוביץ' שלא להיכנס לממשלה בראשות בנימין נתניהו .  יו"ר מפלגת התנועה ,  ציפי לבני ,  שניסתה להקים גוש חוסם עם לפיד ויחימוביץ' עוד לפני הבחירות ,  סירבה להגיב גם כן למהלך של לפיד ,  וכך גם במרצ .  
גם במפלגת השלטון ,  הליכוד ביתנו ,  לא התייחסו באופן ישיר לדברי לפיד ,  אך גורמים בליכוד הביעו שביעות רצון מהאמירה .  היחיד שהגיב באופן רשמי הוא ראש הצוות למשא ומתן הקואליציוני בבית היהודי ,  ח"כ אורי אריאל ,  שכתב בדף הפייסבוק שלו כי הוא  " מברך את יאיר לפיד על כך שאינו נוהה אחר יצר ההרס של השמאל אשר מעוניין להקים גוש חוסם עם חנין זועבי ואחמד טיבי ".  לדברי ח"כ אריאל , " הציבור אמר את דברו למען שוויון בנטל ,  כלכלה צודקת וחברה חזקה .  הבית היהודי התחייב לעקרונות אלה במערכת הבחירות ואנחנו נפעל בכל כוחנו לשם כך ".  
במפלגתו של לפיד מתכוננים כבר עתה לקראת המשא ומתן הקואליציוני ,  והיום הוחלט כי מנהל הקמפיין ,  הלל קוברינסקי ,  יעמוד בראש הצוות .  אורי שני ,  איש  " פורום החווה "  מימי כהונת ראש הממשלה אריאל שרון ,  יצטרף אל קוברינסקי .  שני נחשב גם לידידו של השר גדעון סער ,  שצפוי לעמוד בראש צוות המשא ומתן של הליכוד .  ייתכן כי בסופו של דבר יוביל מקורבו של נתניהו ,  נתן אשל ,  את הצוות מטעם הליכוד .  נתניהו ,  שמנסה לקרב אליו את לפיד ,  אימץ באופן מוחלט את תכניתו של יו"ר יש עתיד לשוויון בנטל וקרוב לוודאי שהוא יפעל לעגן זאת בחוק בהקדם .  
ראש הממשלה ושותפו לרשימת הליכוד-ביתנו ,  אביגדור ליברמן ,  דיברו היום כאילו מפיו של לפיד ,  ושבו על המסר כי נושא השוויון בנטל יהיה אחד מאבני היסוד של הממשלה .  גורמים ביש עתיד הבהירו הערב כי הדבר מהווה קו אדום של  " ייהרג ובל יעבור "  עבורם .  גם מינוי של ליברמן לשר ביטחון - דבר שבכל מקרה לא יתרחש - מהווה קו אדום עבור לפיד .  בליכוד גברו היום הקולות שהסבירו כי תכניתו של לפיד מאוזנת ואין סיבה שלא לאמצה .
" לפיד הרג את הספין ששלי ניסתה לעשות ",  אמרו גורמים בסביבת לפיד בשיחה עם וואלה !  חדשות .  זו הייתה הסיבה להחלטתו לצאת למצלמות ולהבהיר כי אין סיכוי לגוש חוסם בשמאל .  הספין הראשון שחיסל החודש לפיד היה עם יחימוביץ' - הניסיון של לבני להבטיח גוש חוסם .  תוצאות הבחירות מראות כי הניסיון הכושל של לבני היה גורם מרכזי לקריסת התנועה בבחירות . " יחימוביץ' ניסתה לגרום ללפיד להקים ממשלה שהיא בעצמה הייתה מקימה - ממשלה שתהיה הסחטנית ביותר בתולדות ישראל ,  שלא תביא לא לשוויון בנטל ולא לשיפור מעמד הביניים ",  תקפו גורמים בסביבת לפיד . " הרעיון היה להרוג את הספין כמה שיותר מהר ".  לטענתם ,  אם המצב היה הפוך ,  ויחימוביץ' הייתה זוכה ב-19 מנדטים ,  היא הייתה מנסה להרכיב ממשלה עם החרדים כדי ליצור גוש חוסם - מה שהיה מונע את חקיקת החוק לשוויון בנטל שלפיד כבר ניסח .  

בימין מברכים על הצהרת לפיד ,  בשמאל מתעלמים
חבריו לגוש המרכז-שמאל של יו"ר יש עתיד סירבו להתייחס לדבריו בדבר סירובו להקים גוש חוסם עמם ,  אך בבית היהודי מיהרו לאמץ את דבריו .  מקורביו : " הוא הרג את הספין של שלי "
 
