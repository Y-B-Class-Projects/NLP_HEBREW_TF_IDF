בגלל איראן :  ישראל הקפיאה הדיאלוג עם ארה"ב על סיוע ביטחוני
ההחלטה ,  שמקורה גם במתיחות בין הבית הלבן לממשלת נתניהו ,  נובעת מרצון להמתין לחתימת הסכם הגרעין עם טהראן ,  אז עשויה ישראל לשנות את דרישותיה הביטחוניות .  מומחים אמריקנים לאובמה :  ההסכם לא קשוח מספיק .  דיווח מאולפן וואלה ! NEWS
איתות לארצות הברית :  בתום פגישה משולבת בין נציגים בכירים של משרד הביטחון ,  של משרד החוץ ושל משרד ראש הממשלה הוחלט להקפיא את הדיאלוג עם הממשל האמריקני ,  בנוגע לסיוע הביטחוני שארצות הברית מעניקה לישראל  וזאת ,  לכל הפחות עד תום המגעים מול איראן בנוגע לתכנית הגרעין שלה .
 עוד בוואלה ! NEWS:משפחת החקלאי : " הרקע לאומני ".  המשטרה בודקת עוד כיווניםמשכילים פחות ,  מרוויחים פחות :  מאבק יוצאי אתיופיה עוד ארוךאושר עונש המוות למחבל מבוסטון : " מצטער על החיים שלקחתי "  

הסיבה להקפאה ,  כך לפי פקידים בכירים ,  נעוצה במתיחות הגוברת בין הבית הלבן לבין ממשלת נתניהו .  לדברי גורם ביטחוני בכיר ,  שאישר את הפרסום ,  הקפאת המגעים נועדה לאפשר לישראל להציג בקשה מחודשת בהתאם להסכמות מול איראן ,  כדי לשמור על עליונותה הצבאית בעקבות ההתפתחויות .  לטענתו ,  ישראל ממתינה לתום התהליך בין המערב לאיראן על מנת לראות על מה ארצות הברית חותמת ,  ועל מנת לקבל ממנה ערבויות להבטחת יתרונה של ישראל באזור .  בהתאם להסכם ,  אמר הגורם הביטחוני ,  תגיש ישראל את הדרישות המתאימות .  גורמים אחרים אמרו כי ההקפאה עשויה להתמשך עד אחרי כניסתו של נשיא אמריקני חדש לבית הלבן בתחילת 2017 .  
הסכם הסיוע הביטחוני ,  שעליו חתם ראש הממשלה אהוד אולמרט בשנת 2007 היה לפרק זמן של עשר שנים ובהיקף של 30 מיליארד דולר .  הסיוע אמריקני לרכש צבאי יפוג בשנת 2018 ,  וכולו מוצה כבר בידי ישראל .  עוד בתקופת שר הביטחון אהוד ברק קיוו בירושלים לקבל אישור מהאמריקנים לרכוש על חשבון תקציב הסיוע העתידי ,  זה שטרם אושר .  
ממשל אובמה נתן אישור עקרוני לרכש של מטוסי וי-22 ,  טילים מתקדמים ,  מטוסי תדלוק ,  מכ"מים ומערכות מתקדמות נוספות - אך בנושא היקף התקציב הצדדים לא הגיעו להבנות ,  כמו גם על התוספת שישראל רוצה .  באוגוסט 2013 החלו שוב שיחות בין הצדדים במטרה לבקש מהממשל האמריקני להקדים את השימוש בתקציב החדש לפני שנת 2018 ולרכוש באמצעותו רכש נרחב בארצות הברית ,  אך שוב ישראל והאמריקנים לא הגיעו להסכמות .  
רמז ברור ללחץ שהפעילה ישראל על וושינגטון במסגרת המו"מ בין הצדדים סיפק הרמטכ"ל האמריקני מרטין דמפסי בעת ביקורו בישראל .  בשיחה עם כתבים זרים בירושלים אמר הגנרל דמפסי כי לאור מה שמתרחש במזרח התיכון ישראל לא מבקשת רק כמות אלא גם איכות של אמצעי לחימה .
 עוד ידיעות בוואלה ! NEWSקצין בכיר :  לא ניתן היה למנוע את הלינץ' - כי לא היה מודיעיןהאסון בחתונה :  מהנדס הבטיחות ומנהל התפעול של האולם נעצרו"ברכה אמר לי :  'אתה יודע מי זה הרב פינטו ?  לא חוקרים אותו' "  
הלחץ מהסכם הגרעין משפיע גם על גורמים בארה"ב .  קבוצה של מומחים אמריקנים בנושאי ביטחון ומדיניות חוץ שלחו הלילה מכתב לנשיא אובמה ,  בו ביקשו להזהיר מפני הסכם הגרעין המתגבש .  במכתב ששלחו כתבו הבכירים כי ייתכן שההסכם לא יספק אמצעי הגנה נאותים מפני איראן וכי לא יעמוד בסטנדרטים שהציבה ארצות הברית .  לדבריהם ,  ההסכם צריך להכיל  " עמדה קשוחה יותר בכל הנוגע לפיקוח על מתקני הגרעין ". 
בין החותמים על המסמך גם דניס רוס ,  שימש בשנות ה-90 שליח מיוחד של הנשיא קלינטון למזרח התיכון .  לדבריו ,  המשא ומתן צריך להתנהל על פי  " מה שנכון "  ולא על פי לוחות זמנים . " האיראנים צריכים להבין שאם הם ירמו  אנחנו נתפוס אותם ,  והמחיר שהם ישלמו יהיה גבוה ,  אפילו לעומת עבירות פחותות ",  הוסיף רוס .  על המכתב חתמו גם דיוויד פטראוס ,  ראש ה- CIA לשעבר והמפקד האמריקני בעיראק ,  רוברט איינהורן .  

בגלל איראן :  ישראל הקפיאה הדיאלוג עם ארה"ב על סיוע ביטחוני
ההחלטה ,  שמקורה גם במתיחות בין הבית הלבן לממשלת נתניהו ,  נובעת מרצון להמתין לחתימת הסכם הגרעין עם טהראן ,  אז עשויה ישראל לשנות את דרישותיה הביטחוניות .  מומחים אמריקנים לאובמה :  ההסכם לא קשוח מספיק .  דיווח מאולפן וואלה ! NEWS

