מו"מ ישיר - להסתפק בניהול הסכסוך
המשא ומתן המדיני הישיר מעלה מן האוב את הפרשנים על מכלול הספקולציות הידועות ,  כולל ההפצרה ברה"מ  " לעשות מעשה היסטורי "  ולזכות  ( לפחות אצלם )  בתהילת עולם .  תקוותם היא שנתניהו יתגלה כבגין ,  וכדברי פרשן אחד : " יפנה עורף לעמדותיו הקודמות בלי לספוג גינויים ,  ביקורת וזעזועים בקואליציה ".  
אבל ההשוואה שגויה בעליל .  נתניהו נמצא בנקודת זמן אחרת :  מאחוריו הסכם אוסלו האומלל ,  אינתיפאדת אל ? אקצה ,  פיגועי הדמים ,  אי הכרה  " אפילו "  של פתח בזכות כלשהי של העם היהודי על חלק כלשהו מארץ ישראל - כלומר :  אי הכרה בישראל כמדינה יהודית ,  פינוי מלא של רצועת עזה מנוכחות יהודית בתמורה לעליית חמאס וטרור הקסאמים ועוד .  נוסף על כך צברנו עד כה אלפי שעות מו"מ ,  שבו הפלסטינים דרשו עוד ונתנו בתמורה מאומה ,  שכן הם מומחים בהצגת עצמם כ"קורבנות הסכסוך "  בלי לשאת באחריות למצבם .  
השוואה נוספת נשענת על רכיב נוסף :  הקטסטרופה הבלתי נמנעת שתביא את הצדדים להתגמשות .  במקרה הישראלי ? מצרי ,  טוענים האוחזים בדעה זו ,  הביאה מלחמת יום כיפור להתפכחות שני הצדדים וסללה את הדרך למו"מ המיוחל .  בשבוע שעבר שמעתי מאישיות תקשורתית ,  שליוותה את הסכם אוסלו מתחילתו ,  סברה דומה :  הישראלים והפלסטינים  " זקוקים "  לקטסטרופה דומה ,  שאחריה לא תיוותר להם ברירה אלא להגיע להסכם שלום סופי .  
קשה להאמין ,  אבל הדעה הזאת משותפת לרבים בתוכנו ,  והיא מתעלמת מהאופי הלאומי והפסיכו ? היסטורי של הסכסוך בינינו לפלסטינים - אופי שונה באופן מהותי מזה שיש עם שאר מדינות ערב .  אבל על מה מסתמכת המחשבה שהסכם שלום ייתכן ,  לבד מהרהורי לב רומנטיים ?  
חייבים לחזור לא אל שני העשורים ,  אלא אל מאה השנים האחרונות ,  ולהגיע למסקנה הפשוטה והכואבת :  הפלסטינים אינם מעוניינים בהסכם שלום שיותיר לתמיד את המדינה היהודית באזור .  משהבינו שבמלחמה כוללת לא ינצחו אותנו ,  הם פועלים בדרכים שונות כדי להתיש אותנו ולכרסם ביכולת ההגנה והלגיטימציה הבינלאומית שלנו .  
אבל מסקנה כזאת אינה די מתוחכמת עבור החלק הליברלי בישראל ובעולם .  אנחנו שבים ומביאים אל המו"מ במזרח התיכון מסורת חשיבה רציונלית בת כ ? 2,500 שנה ,  ולפיה לכל בעיה יש פתרון ,  וכל סכסוך אישי ולאומי אפשר לסיים במו"מ .  ההיסטוריה שבה ומוכיחה שמדובר בהטחת הראש בקיר .  למזרח התיכון  ( כמו גם לאזורים אחרים )  יש מסורת חשיבה נוספת ,  אחרת ,  דתית ,  מיתולוגית ,  עם אורך נשימה שונה מהמקובל בעולם המערבי .  
שני הצדדים נפגשים למו"מ ומדברים לכאורה בשפה בינלאומית ,  בעוד המילים המופרחות לחלל האוויר מייצגות בכל צד קצה קרחון אחר לגמרי ,  שונה באופן מהותי .  כדי להבין זאת ,  נחשוב על האישיות שלנו המורכבת ממעט מודע ומהרבה מאוד לא ? מודע .  הפסיכולוג הנודע ,  יונג ,  השווה את היחס ביניהם ליחס שבין אי  ( מודע )  לאוקיינוס  ( לא ? מודע )  .  ברור שיהיה לא מקצועי לנתח אישיות כלשהי רק על סמך האלמנטים המודעים שלה ,  שהרי קיים אוקיינוס של רכיבים לא מודעים הפועלים ומכוונים את התנהלותה והתנהגותה .  
ואם ביחידים כך ,  בקולקטיב לאומי על אחת כמה וכמה .  הסכסוך בינינו לפלסטינים חורג מעבר לסכסוך טריטוריאלי או לאומי  " רגיל ".  מדובר בהתנגשות קיומית ,  חובקת כל .  משום כך מדובר במו"מ עקר שכל סיכום פומבי שלו יהיה עבור הפלסטינים פתח ומבוא להתנגשות הבאה .  
הסתכלות כזאת עשויה לייאש ,  ולכן אינה פופולרית בקרב מעצבי דעת הקהל וגם בקרב חלק מהפוליטיקאים ,  אבל כל זמן שלא נפנים זאת ,  נחזור ונטיח את ראשנו בקיר בדרך לאכזבה הבאה .  אז מה עושים ?  כן ,  אופייני לנו לשאול זאת .  אז זהו ,  שאין מה לעשות לפחות בטווח הנראה לעין .  יש לנסות לנהל את הסכסוך ולהמשיך במה שעשינו כה טוב במאה האחרונה :  הגנה ובניין ,  זהירות ופיתוח .  את פתרון הסכסוך יש להשאיר לדורות הבאים .  

מו"מ ישיר - להסתפק בניהול הסכסוך
nan
