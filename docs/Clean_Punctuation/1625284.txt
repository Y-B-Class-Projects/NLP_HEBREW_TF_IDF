לבני נדחקה לפינה
ההצעה שהעלה אתמול בנימין נתניהו באוזני ציפי לבני ,  לצרף את קדימה לממשלה בתנאים הדומים לאלה שקיבל על עצמו מנחם בגין לפני מלחמת ששת הימים ב ? 1967 ,  היתה תרגיל מבריק בשחמט הפוליטי המתנהל ביניהם .  זה רחוק מ"מט ",  אבל איום ישיר על המלך היריב .  על המלכה היריבה .
 בגין ויוסף ספיר צירפו את 26 ח"כי מפלגתם לקואליציה ברגע של דכדוך שרווח בארץ .  זה היה קץ תקופת ההמתנה הקודרת והיציאה ל"מלחמת הישועה ",  כפי שבגין כינה אותה .  הצטרפותו לממשלה איפשרה למנות שר ביטחון אגדי בדמותו של משה דיין .  מה תקבל קדימה ?  מעט מאוד ,  אם בכלל .
 מי ייצא וידו על העליונה מן ההצעה של נתניהו ,  שבתגובה ראשונה לא נדחתה על ידי לבני ?  ראש הממשלה העניק דלק פוליטי יקר לשבעת מורדי קדימה השוקלים לחבור אליו .  זה לא יקרה עד יום שני הקרוב ,  כפי שתיכננו בליכוד הנעזר גם באהוד ברק ,  אבל זה יקדם את סיבוב המגעים הבא שבו תקרום פרישתם מהאופוזיציה עור וגידים .
 לבני נדחקה לפינה ,  ונראה כי היא תצא קירחת מכאן ומכאן .  לא ברור כלל כי נתניהו מעוניין שהיא תענה בחיוב .  לעומת זאת ,  ברור כי לבני אינה יכולה לומר  " לאו ".  כפי שגם אינה יכולה להיענות לתביעת שאול מופז להכריז על בחירות מוקדמות ,  פריימריז ,  במפלגה .  הרי אף הוא מועמד לחזור הביתה לליכוד ,  גם אם היוזמים נרתעו מלשתפו במשא ומתן .  הרי  " בית לא עוזבים ",  או שעוזבים וחוזרים .
 בפועל ,  לבני מרוויחה משהו ברמה הטקטית ,  שכן עצם הנכונות להידבר עם נתניהו על הצטרפות לממשלה בתנאים גרועים ממה שהציע לה במקור והיא סירבה - ידחה את הפרישה .  היא תסביר לשבעת היושבים על הגדר כי עליהם להמתין לבירור הסוגיה בדרג נתניהו ? לבני ,  בטרם ישילו מעליהם את המפלגה שנולדה בחטא .
 אתמול גם הגיעה קדימה לשפל פתטי . " ידיעות אחרונות "  ציטט בכותרתו הראשית את גלעד שרון מפציר במורדים להישאר במפלגה למען אבא ,  ששוהה בבית החולים שיבא במצב אין אונים ,  והוא חי  ( עד 120 )  אבל חשוב כמת .
 כאילו יד של במאי חד וערמומי העלתה את ההצגה על קרשי הבימה הציבורית לא רק כדי לתאר את הסבך שאליו נקלעה המפלגה של אבא ,  אלא גם כדי להכלימה .  המשך יבוא .
 
לבני נדחקה לפינה
nan
