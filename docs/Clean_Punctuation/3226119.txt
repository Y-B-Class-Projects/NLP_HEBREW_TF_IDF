דיווח :  המסמך הרשמי על הכרה בגולן ייחתם בעת ביקור נתניהו
בכיר בממשל האמריקני אמר כי בשבוע הבא טראמפ צפוי לחתום על מסמך רשמי המאשר את ההכרה של ארצות הברית בריבונות ישראל ברמת הגולן .  לפי הדיווח ,  המסמך ייחתם בזמן ביקור ראש הממשלה בוושינגטון
- טראמפ הכריז כי מדינתו תכיר בריבונות ישראל בגולן- ההכרזה הובילה לגינויים ברחבי העולם הערבי- באיחוד האירופי הודיעו כי לא ישנו עמדתם , " רמת הגולן אינה שטח ישראל "-  דיווח :  בשבוע הבא בעת ביקור נתניהו בארה"ב ,  טראמפ יחתום על מסך רשמי 
בכיר בממשל האמריקני אמר הערב  ( שישי )  כי בשבוע הבא נשיא ארצות הברית דונלד טראמפ צפוי לחתום על מסמך רשמי שיאשר את ההכרה של ארצות הברית בריבונות ישראל ברמת הגולן .
 ההערכה היא כי טראמפ יחתום על ההסכם בעת ביקורו של ראש הממשלה בנימין נתניהו בוושינגטון שבמהלכו הוא צפוי להיפגש עם טראמפ פעמיים וכן לנאום בוועידת אייפא"ק .  
עוד בוואלה !  NEWS :" רמת הגולן אינה שטח ישראלי ":  בעולם מגנים את הצהרת טראמפלמרות הכרזת טראמפ :  ריבונות ישראל בגולן מנוגדת להחלטת האו"םהגחמה של טראמפ ונתניהו :  נפתחה ההרשמה למלחמת שלום הגולן 
אתמול קרא טראמפ להכרה בשטח שבשליטת ישראל .  בעקבות ההצהרה ,  האיחוד האירופי אמר היום כי הוא איננו מכיר בריבונות ישראל בגולן . " עמדת האיחוד האירופי לא השתנתה בנושא זה ",  אמרה דוברת מטעם האיחוד האירופי . " אנחנו לא מכירים בריבונות ישראל בשטחים שנכבשו ביוני 1967 ואיננו מחשיבים אותם כשטח ישראלי ". 
דוברת ממשלת גרמניה גינתה את הצהרתו של טראמפ וטענה גם כן כי רמת הגולן היא שטח שנכבש על ידי ישראל . " אם יש צורך בשינוי גבולות ,  יש לעשות זאת בדרכי שלום בהשתתפות כלל המעורבים .  הממשל דוחה צעדים חד-צדדיים ".  
צרפת הודיעה גם כן כי היא לא מכירה בסיפוח הישראלי של רמת הגולן ,  המנוגד לטענתה לחוק הבינלאומי . " הגולן הוא שטח כבוש מאז 1967 .  צרפת לא מכירה בסיפוח הישראלי משנת 1981 ",  נכתב בהודעה מטעם משרד החוץ . " ההכרה בריבונות הישראלית על הגולן תהיה מנוגדת לחוק הבינלאומי ,  במיוחד לאור חובתן של מדינות שלא להכיר במצב בלתי חוקי ". 
גם בבסוריה תקפו את הצהרתו של טראמפ וכינו אותה  " חסרת אחריות ".  לדבריהם ,  עמדת האמריקנים בנושא רמת הגולן משקפת הפרה בוטה של החלטת מועצת הביטחון של האו"ם והיא תישאר ערבית וסורית למרות הודעתו של טראמפ . " האומה הסורית נחושה לשחרר את השטח הסורי היקר בכל האמצעים האפשריים ",  מסר גורם רשמי בסוריה .  

דיווח :  המסמך הרשמי על הכרה בגולן ייחתם בעת ביקור נתניהו
בכיר בממשל האמריקני אמר כי בשבוע הבא טראמפ צפוי לחתום על מסמך רשמי המאשר את ההכרה של ארצות הברית בריבונות ישראל ברמת הגולן .  לפי הדיווח ,  המסמך ייחתם בזמן ביקור ראש הממשלה בוושינגטון

