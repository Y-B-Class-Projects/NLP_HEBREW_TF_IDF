נתניהו הורה על הפחתת המס על הדלק ב-10 אגורות לליטר
מחיר ליטר אוקטן 95 אמור היה לטפס הלילה ב-38 אגורות אך הוא יעלה  " רק "  ב-28 ויתייצב על 7.74 שקלים בתדלוק עצמי . " לא חייבים לגבות תוספת על כל העלאת מחיר ",  אמר נתניהו
ראש הממשלה בנימין נתניהו הורה הערב  ( רביעי )  על הפחתה של עשר אגורות מהמס שיוטל על הדלק בישראל ,  זאת נוכח המחאה הגוברת לקראת עלייה נוספת שתחול הלילה בחצות במחיר הדלק . " המדינה אינה שולטת על מחיר הנפט בעולם ",  אמר ראש הממשלה , " אבל לא חייבים לגבות תוספת מס על כל העלאת מחיר ".  בחודשים הקרובים משרד האוצר יגבש הצעות במטרה למצוא מקורות מימון לטיפול בנושא מחיר הדלק .  משמעות ההחלטה של ראש הממשלה היא שליטר בנזין 95 אוקטן יעלה 7.74 שקלים  ( בתדלוק עצמי )  .
 זו הפעם השלישית בשנה האחרונה שנתניהו הורה על הפחתת מיסי הדלק ,  כדי להקל על עליית מחירי הנפט בעולם .  הפעמים הקודמות היו במרץ 2011 ובינואר 2012 .  עם זאת ,  הפעם הפחתת המסים היא צעד שלא ממש יורגש בכיס של האזרח .
 מוקדם יותר היום פנה שר הפנים ,  אלי ישי ,  במכתב לנתניהו ,  בדרישה שזה יפעל להורדת מחיר הדלק . " העם היושב בציון ,  הנאנק חדשות לבקרים תחת יוקר המחייה ,  לא יוכל עוד להמשיך בסדר יומו הרגיל לאור העלייה האחרונה במחירי הדלק ",  כתב ישי במכתב . " עלינו לעצור את הסחף מהפיכת ישראל למדינת 'כל עשירייה' ולחזור לתת תקווה כלכלית איכותית למעמד הביניים ,  כמו גם ,  לשאר המעמדות הנמוכים בחברה הישראלית ,  דבר שאיננו מתיישב עם מחיר הדלק .  ברצוני לבקש את התערבותך ,  'לדפוק על השולחן' ,  ולקדם פתרון אנושי ואפשרי לשימור רמת חיי האזרחים ".  
החל מהיום בלילה מחיר ליטר אוקטן 95 אמור היה לטפס ב-38 אגורות ולהתייצב על תעריף של 7.84 שקל בתדלוק עצמי .  במקום זאת ,  בעקבות הודעת נתניהו ,  המחיר יעלה ב-28 אגורות .  עד כה לא התערב בהחלטות האוצר ,  ובכך נתן אור-ירוק להעלאת מחירי הדלק גם בחודש מרץ .  זאת בניגוד לחודש אוגוסט הקודם ,  אז בחר לקחת חלק בהחלטות על הפרשי המיסוי ,  ומנע את עליית המחירים .
 מחיר ליטר אוקטן בישראל מושפע ישירות מעליות במחירי הנפט באירופה ,  שלאחרונה נרשם בהם זינוק של 10 אחוזים .  בסוף חודש מרס יצטבר היקף הגדילה במחיר מתחילת השנה ב-65 אגורות על הדלק בתחנות ,  כאשר היד עוד נטויה כשמשבר איראן פתח ,  ועוד צפויים שינויים בשווקים באירופה .
 בראיון לגלי צה"ל ,  אמר בבוקר שר האנרגיה והמים עוזי לנדאו ,  כי לא ייתכן שהמיסוי על הדלק יעבור 50 אחוזים . " היום רכב הוא כלי עבודה לכל דבר ,  בוודאי כשמדובר באזרחים שלא היו מסוגלים לרכוש דירה במרכזי הערים ועברו לגור בפריפריה ועתה משלמים מחיר מוגזם על הדרך לעבודה .  צריך להבין שמכונית היא אמצעי ייצור שתורם לצמיחת המשק ". 
עוד באותו נושאהיום בלילה :  8 שקלים לליטר בנזיןסופית :  הדלק יתייקר ב-38 אגורות ,  יעמוד על 7.84 שקל לליטר
לפניות לכתב :  pinhas_wolf@walla.com 

נתניהו הורה על הפחתת המס על הדלק ב-10 אגורות לליטר
מחיר ליטר אוקטן 95 אמור היה לטפס הלילה ב-38 אגורות אך הוא יעלה  " רק "  ב-28 ויתייצב על 7.74 שקלים בתדלוק עצמי . " לא חייבים לגבות תוספת על כל העלאת מחיר ",  אמר נתניהו

