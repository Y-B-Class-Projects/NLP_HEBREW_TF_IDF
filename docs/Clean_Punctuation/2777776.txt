לנדאו :  נתניהו מוביל אותנו למלחמת התשה יקרה
שר התיירות התארח באולפן וואלה !  חדשות ,  ודחה את הביקורת של נתניהו נגד השרים : " אנחנו לא מתריסים ,  אלא מזהירים מקונספציה ".  על החיסולים הבוקר : " מוריד את הכובע בפני צה"ל "
 שר התיירות עוזי לנדאו מזהיר מפני מלחמת התשה ברצועת עזה ,  שעלולה להסב נזקים כבדים למשק .  לנדאו ,  שהתארח הבוקר  ( חמישי )  באולפן וואלה !  חדשות ,  קרא לממשלה להורות על  " מבצע קרקעי נועז "  ברצועת עזה .  בתגובה להודעה על חיסולם של שלושת בכירי הזרוע הצבאית של חמאס ,  אמר לנדאו כי  " זו הדרך הנכונה ".  
לנדאו הגיב לביקורת הקשה שמתח אמש ראש הממשלה בנימין נתניהו על שרי הממשלה ובפרט על חברי הקבינט ,  כאשר טען שהם אינם תומכים במדיניותו ואף מדליפים פרטים לתקשורת .  
השר לנדאו ,  שאינו חבר הקבינט ,  אמר : " אנו לא מתריסים  ( נגד נתניהו )  .  אנו פועלים כדי להביא את מקבלי ההחלטות להעריך מחדש את המצב ולצאת מהקונספציה .  במבצע 'עופרת יצוקה' צה"ל הגיע עד חוף עזה ,  וכשזה נעצר נתניהו מתח ביקורת חריפה על ציפי לבני ועל צה"ל ". 
בכיר  " ישראל ביתנו "  חלק שבחים למערכת הביטחון ,  ואמר כי פעולות צה"ל במבצע בעזה היוו  " נקודת אור "  עבור המדינה . " צריך להסיר בפני צה"ל את הכובע ,  בשל ההצלחה הגבוהה בפגיעת בצמרת הפיקוד של חמאס ",  אמר .  עם זאת ,  לנדאו הדגיש כי  " צריך לנצל את ההצלחה ולהגיע למבצע קרקעי נועז ,  שעשוי לכלול גם את כיבוש הרצועה כדי להביא למיטוט חמאס ".  
ואולם ,  השר לנדאו גם קרא לממשלה לפעול בנחישות רבה יותר . " הנגמ"ש לא ירה - הנגמ"ש עצר .  צריך לעדכן את המטרות ,  כי גם אחרי חודש תושבי הדרום עדיין אינם חשים בטוחים לשוב לבתיהם .  עוד 10 ימים חוזרים ללימודים ואי אפשר לעשות זאת כאשר יש סכנה ".  
לדברי לנדאו , " צריך להפוך את השקט להכרעה ולפרז את חמאס מנשקו ".  הוא אמר כי  " אסור לנו ,  בשום פנים ואופן ,  להיכנס למלחמת התשה .  נתניהו הרי אמר זאת בעצמו אחרי מבצע עופרת יצוקה .  במשוואת ההתשה ,  המחיר שאנחנו משלמים גבוהים וכבדים ".  
" התשה של שלושה שבועות זה דבר אחד ,  אבל אח"כ זה דבר אחר ",  אמר שר התיירות . " ענף התיירות משלם מחיר כבד .  יש נפילה חדה ,  ובחודש האחרון כבר הייתה נפילה של 25%-20% ,  ואנחנו כבר מתכוננים למה שיהיה בחודשים הבאים ".  

לנדאו :  נתניהו מוביל אותנו למלחמת התשה יקרה
שר התיירות התארח באולפן וואלה !  חדשות ,  ודחה את הביקורת של נתניהו נגד השרים : " אנחנו לא מתריסים ,  אלא מזהירים מקונספציה ".  על החיסולים הבוקר : " מוריד את הכובע בפני צה"ל "
 
