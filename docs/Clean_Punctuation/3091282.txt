נתניהו בפתח הפגישה עם פוטין : " איראן מאיימת על קיומה של ישראל "
 ראש הממשלה הזהיר עם תחילת שיחותיו עם נשיא רוסיה מפני התבססותה של טהראן בסוריה ובמקומות אחרים במזרח התיכון . " נדאג להגן על עצמנו בכל אמצעי נגד האיום הזה ובכלל ",  הבהיר
ראש הממשלה בנימין נתניהו אמר היום  ( רביעי )  בפתח פגישתו עם נשיא רוסיה ולדימיר פוטין בעיר סוצ'י כי  " איראן מאיימת על קיומה של מדינת ישראל ".  זאת ברקע החשש מפני התבססותה של טהראן בסוריה ,  חשש שבגללו מקיים נתניהו את פגישתו עם פוטין . " ארגון המדינה האסלאמית מובס במאמצים משותפים ,  וזה עניין חשוב ,  אך צריך חשוב לזכור שבכל מקום שבו דאעש מובס - איראן נכנסת ".   
" אסור לשכוח לרגע שאיראן מאיימת בכל יום להשמיד את ישראל ",  אמר נתניהו . " היא מחמשת ארגוני טרור ,  מממנת אותם ,  ויוזמת טרור בעצמה ".  עוד אמר נתניהו כי  " איראן כבר נמצאת בדרכה לשלוט עיראק ,  בתימן ובמידה רבה כבר שולטת בלבנון ". 
הוא ישהה בסוצ'י שעות ספורות בלבד ,  הביקור התחיל בפגישה מצומצמת ואחר כך עברו לפורום מורחב בהשתתפות ראש המוסד ,  יוסי כהן ,  וראש המל"ל החדש ,  מאיר בן שבת ,  המזכיר הצבאי אליעזר טולדנו ,  ראש הסגל יואב הורביץ והשגריר ברוסיה גרי קורן .  השר זאב אלקין שהתלווה לכל ביקוריו האחרונים של נתניהו ברוסיה משתתף גם הוא בפגישה .
 לקריאה נוספת בנושאבצל התבססות איראן בסוריה :  תשעת מטוסי ה-F-35 יוכרזו כמבצעייםבמקביל לפגישת נתניהו-פוטין :  שליח ארה"ב לסוריה מבקר בישראל 
זאת פגישתם השישית של נתניהו ופוטין בשנתיים האחרונות ,  מאז הגבירה רוסיה את נוכחותה הצבאית ומעורבותה במלחמת האזרחים בסוריה ,  והשנייה מאז תחילת השנה .  הסוגיה האיראנית עומדת במרכז סדר היום של הפגישה ,  על רקע ביקורת בישראל על הסכם הפסקת האש הזמנית שהוכרז בדרום סוריה בחודש שעבר ודאגה מיצירת רצף יבשתי טריטוריאלי בשליטת איראן בין טהראן והים התיכון במסגרת הסכם כולל לסיום הלחימה באזור .  
אנחנו מנצחים כולנו במאמץ בינלאומי אדיר את דאעש וזה דבר מבורך ,  אבל מה שלא מבורך הוא שבמקומות שדאעש יוצא - איראן נכנסת ",  אמר . " אנחנו לא שוכחים לרגע שאיראן מוסיפה לאיים כל יום בהשמדת ישראל ,  היא מחמשת ארגוני טרור והיא מחוללת טרור בעצמה ,  היא מפתחת טילים בין-יבשתיים עם כוונה לחמש אותם בנשק גרעיני ".  
לכן ,  אמר ראש הממשלה , " ישראל מתנגדת להמשך התבססותה של איראן בסוריה .  אנחנו נדאג להגן על עצמנו בכל אמצעי נגד האיום הזה ובכלל ".  
נתניהו הודה לפוטין על הסכם הפנסיות של עולים ממדינות ברית המועצות לשעבר . " זה מועיל לאזרחים בשתי המדינות וגם על ההחלטה האישית שלך לסייע לווטרנים שלנו ,  של הצבא האדום ,  במלחמת העולם השנייה ",  אמר .  אנחנו ואני אף פעם לא שוכחים את התפקיד ההיסטורי שמילאו רוסיה והצבא האדום בניצחון על הנאצים .  אנחנו אומרים את זה בכל מקום ,  לאחרונה זה נאמר שוב בכנסת ".  
הפגישה היא חלק ממאמץ אסטרטגי מרוכז שירושלים משקיעה בשבועות האחרונים בנושא הסורי-איראני ,  במסגרתו ישראל מנסה להבהיר את עמדותיה לגבי מצב הסיום של הלחימה בסוריה ולדרוש כי כל מהלך בינלאומי בנושא יכלול פינוי של הכוחות האיראניים ,  לוחמי חיזבאללה ,  ומיליציות שיעיות אחרות שפועלות בסוריה .  הסכם הפסקת האש הזמנית עליו הכריזו רוסיה וארצות הברית בחודש שעבר ,  במסגרתו הוסכם על הקמת אזורי חיץ בגבול סוריה-ירדן ובגבול סוריה-ישראל ,  לא כלל סעיף שדרש את פינוי הכוחות האיראנים ,  למרות דרישתה של ישראל .  
החשש בירושלים ,  שמוגדר על ידי גורמים מדיניים כ"בעיה הדחופה ביותר על סדר היום האסטרטגי בישראל "  הוא שהמאמץ הבינלאומי להביס את דאעש מוביל להתחזקות דרמטית של איראן וגרורותיה במרחב ,  וליצירת  " סהר אירני "  שנמצא תחת שליטת טהרן וחולש בפועל על שטח רצוף בין טהראן דרך עיראק ,  סוריה ולבנון עד הים התיכון .  במסגרת המאמץ הדיפלומטי ,  שממוקד בעיקרו בוושינגטון ובמוסקבה ,  ישראל מציגה ,  בין היתר ,  חומר מודיעיני שממחיש כיצד איראן מתבססת צבאית בסוריה - בים וביבשה - במקומות בהם דאעש מובסת ומזהירה כי ההתפשטות האירנית עשויה להוביל להידרדרות אזורית .  
שגריר רוסיה בישראל ,  אלכסנדר שיין ,  התייחס אתמול בראיון ב"כאן "  לחשש בירושלים מהתבססותה של איראן בסוריה ואמר כי  " אנחנו רוצים שבסוריה לא יישארו כוחות זרים ,  לא רק של איראן ,  אלא שלא תהיה שם נוכחות צבאית זרה בכלל ",  אמר שיין . " בשביל זה צריך לתמוך בתהליך השלום ,  לתמוך בממשלתו של אסד ובמלחמתה נגד הטרור ".  
בטרם המראתו לעיר שלחופי הים השחור ,  מסרו גורמים בלשכתו כי וושינגטון עודכנה מראש על פגישתו של נתניהו עם פוטין .  אתמול קיבל נתניהו סקירה מהמשלחת הביטחונית שחזרה מהפגישות עם המועצה לביטחון לאומי בוושינגטון . 
" המשלחת הביעה סיפוק רב מכך שארצות הברית הבינה לחלוטין את עמדות ישראל ביחס להתבססות האיראנית בסוריה וסוכם שיעמדו בקשר רציף בעניין זה ",  אמרו הגרומים .  לדבריהם ,  הפגישה עם פוטין היא  " חלק ממאמץ בינלאומי רחב שמוביל ראש הממשלה כדי להחדיר בתודעה הבינלאומית את הסכנה בהתבססות איראנית בסוריה ". 
אתמול הביעו גורמים בירושלים אכזבה מרמת הקשב של הממשל האמריקני לאינטרסים הישראליים . " האמריקנים מגלים סימפתיה ,  אבל אפס נכונות לגבות בפועל .  אנחנו לא בסדר העדיפויות של הממשל ,  הם עסוקים בנושאים אחרים ,  ויש תחושה שתשומת הלב שלהם כלפינו מוגבלת מאוד ",  אמר לוואלה !  NEWS גורם ישראלי בכיר . " ברטוריקה נגד איראן הם חזקים - אבל המרחק ממוכנות לצעדים מעשיים הוא גדול ",  הוסיף גורם בכיר אחר .  
הוואקום האמריקני לגבי סוריה - שנוצר עוד בימי ממשלו של ברק אובמה אך התגלגל בצורה אחרת גם לממשלו של דונלד טראמפ - ייצר בשנתיים האחרונות חשיבות מוגברת לדיאלוג האסטרטגי מול הקרמלין ,  במיוחד לאחר שרוסיה הגבירה את מעורבותה הצבאית בסוריה ונדרש תיאום צבאי הדוק מול הרוסים כדי למנוע חיכוכים . 
" הרוסים ממלאים את הוואקום האמריקני והם אלה שקובעים בסוריה את העובדות בשטח ",  אמר לוואלה !  NEWS בכיר ישראלי . " אנחנו רוצים לוודא שהעובדות בשטח לא מפריעות לנו ". 
שר התחבורה ישראל כץ התייחס גם הוא היום לנושא האיראני ,  בטקס חנוכת מטוסים חדשים בנמל התעופה בן גוריון ,  ואמר כי  " אסור לאפשר לאיראן להתבסס צבאית בסוריה .  ארצות הברית חייבת לחזור לעמדת הובלה והנהגה באזור .  מדיניות ההנהגה של הממשל האמריקני היוצא נכשלה ,  ואפשרה לציר הרשע האיראני ,  בגיבוי רוסיה ,  להגיע לעמדת השפעה מכרעת שמאיימת על בנות בריתה של ארצות הברית באזור ". 
 ( עדכון ראשון :  10:40 )  

נתניהו בפתח הפגישה עם פוטין : " איראן מאיימת על קיומה של ישראל "
 ראש הממשלה הזהיר עם תחילת שיחותיו עם נשיא רוסיה מפני התבססותה של טהראן בסוריה ובמקומות אחרים במזרח התיכון . " נדאג להגן על עצמנו בכל אמצעי נגד האיום הזה ובכלל ",  הבהיר

