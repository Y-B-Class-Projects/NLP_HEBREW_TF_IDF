כלכלה תמורת שלום
החברה האמריקאית לא מקדשת את היחסים עם ישראל כבעבר .  ד"ר מתיו סילבר ממליץ לנתניהו לא להיגרר אחר הימין שתוקף את אובמה
נשיא ארצות הברית ברק אובמה יקציב כשנתיים למאמץ למימוש הפתרון של שתי מדינות לשני עמים ,  אולם ספק אם תזדמן לו תקופה ארוכה כל כך .  פתיל הסבלנות של האמריקנים מתקצר מיום ליום ,  וכל עוד חלק הולך וגדל מהאוכלוסייה האמריקנית מתקשה לעמוד בתנאי תשלומי משכנתאות ,  וחברות המכוניות הגדולות  ,  סמל למעצמה הכלכלית האמריקאית ,  פושטות רגל ,  יתחזקו בוושינגטון הקריאות לחשוב מחדש על הסכום הבלתי פרופורציונאלי בסיוע חוץ ,  שמקבלת מדינת ישראל .  
התשתית לקיצוץ המדאיג הזה בסיוע התגבשה בשנים האחרונות .  היא מושתת על הדינאמיקה התרבותית של התקינות הפוליטית ,  בה התקשורת ומתדיינים בשיח הציבורי שומרים על  " איזון "  בהצגת התביעות השונות של עמים מסוכסכים כשוות-ערך ,  ועל הרתיעה הגוברת ממורשת הנשיא בוש ,  שבה העולם הערבי הוצג בפשטנות כישות מרושעת .  שכלול בפריסת הנרטיב הפלסטיני באקדמיה ובמוסדות אחרים תורם גם הוא לאווירה .  אבל כל התהליכים הרוחניים-החינוכיים האלה מתגמדות בחשיבותם למול האיום ,  שהמשבר הכלכלי מציב על החברה האמריקאית .
 בישראל מכהן כעת ראש ממשלה ,  שיותר מכל קודמיו במשרד דוגל בסוג של דטרמיניזם כלכלי .  נתניהו מבין בהשלכות החמורות ,  מבחינתנו ,  שעלולות להתחולל בפוליטיקה העולמית כתוצאות לוואי מהמשך ההאטה הכלכלי .  כקודמיו בליכוד ,  לנתניהו אין ציפיות גדולות לגבי ההתייחסויות בעולם כלפי המפעל הציוני ,  אך הוא מביא את הכלים הנחוצים לסילוק תפל ההתבכיינות בדברים שנשמעים כעת על ידי אנשי הימין על נטיות פרו-פלסטיניות ,  כביכול ,  בהשקפתו של נשיא אובמה .  למרות שאובמה הוא דמות ייחודית וכריזמטית בזירה הפוליטית ,  הסוגיה האמיתית ,  מבחינתנו ,  אינו דעותיו של איש זה או אחר ,  אלא פתיל האהדה האמריקנית שעלול להתקצר בשל תהליכים גלובליים שמסתכמים כעת ,  וכתמיד ,  בדאגות לחם וחמאה של הציבור .
 אפשר לסמוך על אנשי ימין בקואליציה אצלנו :  הם ימשיכו להציג את טענותיהם נגד הנשיא האמריקני הפופולארי ביותר בחמישים השנים האחרונות ,  כאינטרס ישראלי חיוני .  אבל לנתניהו עצמו אין פנאי לעיסוק באיוולת דיפלומטית מסוג זה .  השבוע ,  כאשר אובמה יעמוד בקהיר וישמיע דברי פיוס לעולם הערבי ,  יתקצר בהרבה פתיל ההזדמנויות לנתניהו .  דבריו של אובמה ידרבנו קריאות לפתרון של שתי מדינות כעוגן לכל הסדר דמוקרטי חדש באזור ,  מהמפרץ הפרסי ועד ביירות .  
בשעת כושר זו ,  לנתניהו יש סיכוי להביא סחורה שתתקבל בסוף על ידי אותו המרכז בציבור שהעלה אותו ,  בדוחק ,  לראשות הממשלה .  על נתניהו לחתור להסכם שימסגר את הפתרון של שתי מדינות בלי לחייב וויתורים על שכונות בירושלים ומספר התנחלויות בגדה .  המשוואה לשם זה פשוטה למדי :  על ממשלת נתניהו להציע לוותר על העיקרון של ריבוי טבעי בהתנחלויות תמורת חידוש המחויבות האמריקנית למכתבו של בוש באפריל 2004 ,  שביטא הכרה בעובדות דמוגרפיות ישראליות מסוימות בשטחים .  
לאחר המפץ הגדול ,  המרכז בארץ נראה אבוד בחלל ,  נטול עקרונות פעולה ,  בו בזמן שהאמריקנים בחרו מנהיג ,  שיידע השבוע לפרש את מטרות ממשלו באזור ,  תוך שימוש במונחים בהירים שמשמעותם לא תחמוק מהסונים בקהיר ,  מהשיעים בטהרן ומהמובטלים בדטרויט .  על נתניהו לפעול בתבונה ולנטוש את הקיטורים של אנשיו בימין באובמה .  מוטב יהיה אם ראש הממשלה יציב את המטרה של הסדר מדיני עם הפלסטינים ,  ללא נסיגה מוחלטת לקו הירוק ,  כמטרה משלו .  טקטיקה אחרת של התלהמות על ריבוי התנחלויות תביא למשוואת החמורות שהוכתבו אי-פעם לראש ממשלה ישראלי מוושינגטון ,  בהן הלוגיקה הכלכלית המקובלת על נתניהו תחתור תחת כל מעייניו .  
 *  ד"ר מתיו סילבר הינו ראש החוג ללימודים רב תחומיים במכללה האקדמית עמק יזרעאל

כלכלה תמורת שלום
החברה האמריקאית לא מקדשת את היחסים עם ישראל כבעבר .  ד"ר מתיו סילבר ממליץ לנתניהו לא להיגרר אחר הימין שתוקף את אובמה

