הרבנים הראשיים :  לא נכיר בגיורים החדשים
ראש הממשלה נפגש עם הרבנים הראשיים מתוך ניסיון לפתור את המשבר סביב חוק הגיור ,  אך הם הבהירו כי לא יכירו בגיורים שבמסגרת החוק והדגישו כי  " החלטת הממשלה הרסנית ".  ארגון רבני  " צהר ":   " לא ייתכן שהם לא יכבדו החלטות הכנסת והממשלה "
 ראש הממשלה בנימין נתניהו נפגש בצהריים  ( שלישי )  עם הרבנים הראשיים ,  הרב יצחק יוסף והרב דוד לאו ,  מתוך ניסיון לפתור את המשבר סביב חוק הגיור שקובע כי יוקמו בתי דין לגיור באופן שיאפשר לרבני ערים לבצע את הליך הגיור .  נתניהו זימן את הרבנים הראשיים ללשכתו לאחר שאתמול כשלו ניסיונותיו  " לקבור "  את החוק .
 נתניהו אמר כי לנוכח העובדה שיש בכנסת רוב לחוק ,  נותרה רק אפשרות להעביר החלטת ממשלה חמורה פחות .  מנגד ,  הרבנים אמרו כי  " הצעת הממשלה כפי שהיא כיום הרסנית ומפלגת את עם ישראל ,  היא חמורה לא פחות מהחוק ומרבית הרבנים בעולם היהודי לא יכירו בגיורים שיבוצעו על פיה ". 
למרות שלפי החלטת הממשלה ,  הרבנים הראשיים יחתמו ויאשרו הליך גיור של רבני ערים ,  סירבו לאו ויוסף לקבלה . " אנחנו לא מעוניינים להיות חותמת גומי ",  אמרו , " מערך הגיור של ישראל פועל בצורה מושלמת ולמעשה הוקם בעקבות מעשי שחיתות רבים שנגרמו כתוצאה מהאפשרות שניתנה בעבר לרבני ערים ויישובים לגייר ללא כל פיקוח .  הפקעת הפיקוח ממערך הגיור הממלכתי והפרטתו תעשה עוול למתגיירים הן בשל העובדה שהם לא יוכרו כיהודים והן בשל הפתח לשחיתות שעלול להיווצר ".  
גורמים בכירים ברבנות הראשית לישראל הוסיפו ואמרו לוואלה !  יהדות כי  " תהליך החקיקה של חוק הגיור הוא חסר תקדים ,  הממשלה או הכנסת מתכוונת לאשר חוק בניגוד גמור לעמדתה של הרבנות הראשית שממונה על נושא זה .  הדבר דומה לכך שהממשלה הייתה מאשרת חוק בניגוד לעמדת משרד התחבורה או כל משרד אחר .  הרבנים הבהירו לנתניהו כי ההתערבות בגיור ,  בניגוד לעמדתם ועמדתה של הרבנות הראשית לישראל זו פגיעה חמורה ". 
הם הדגישו כי  " יש לעשות כל שניתן כדי לשפר את השירות למתגיירים ,  אך אין להתפשר על דרישות ההלכה בנושא הגיור .  הצעת חוק הגיור מעניקה את שיקול הדעת בנושא הגיור לפקידים בלתי מוסמכים ,  ומסכנת את התוקף ההלכתי של הגיורים בישראל ". 
בתגובה ,  ארגון רבני  " צהר "  קורא לראש הממשלה שלא להיכנע לעסקנות החרדית ולהביא לישיבת הממשלה הקרובה את הצעת המחליטים שתמנע התבוללות בעם ישראל .  בהתייחס להודעתם של הרבנים הראשיים אמרו רבני הארגון כי  " לא ייתכן שהרבנים הראשיים המייצגים את כל עם ישראל לא יכבדו את החלטות הכנסת והממשלה ". 
בנוסף הם ציינו כי הם נדהמו לשמוע שהרבנים הראשיים מטילים דופי בציבור גדול של רבנים מהעבר מאחר וגילו בפגישתם עם נתניהו כי בעבר היו מקרי שחיתות ברבנות .  בצהר קוראים לרבנים הראשיים כי במידה והדברים נכונים לגשת למשטרה ולהגיש תלונה נגד אותם רבנים בודדים .  
הפגישה של נתניהו עם הרבנים הראשיים מתקיימת יממה אחרי הנאום בכינוס פתיחת מושב החורף של הכנסת - שהיה בגוון ימני מהרגיל ,  ומספר שעות לאחר שהעניק ריאיון לרדיו החרדי  " קול ברמה ",  שבו הבהיר כי לא הוא התנגד לצירוף המפלגות החרדיות לקואליציה ברשותו ,  אלא  " שותפיו "  לממשלה .  בכך נתניהו ממשיך להתקרב לחרדים .
 לעומתו ,  ח"כים חרדים לא מיהרו להתלהב מההתקרבות של נתניהו ודחו אותה תוך שהצהירו כי הם לא יצטרפו לקואליציה .  יו"ר ש"ס אריה דרעי אמר הבוקר כי בשנה הקרובה לא יהיו בחירות והממשלה הנוכחית מוכנה למכור כמעט כל דבר אפשרי כדי לשרוד ,  למרות שאין שום יחסים של אמון ושל שיתוף פעולה ביניהם .  אין כוונה להכניס את החרדים ,  ולחרדים אין כוונה להיכנס .  שכולם יהיו רגועים ,  מה שהיה הוא שיהיה ".  על כך הוסיף ח"כ משה גפני מיהדות התורה שסיפר כי נתניהו פנה אליהם לפני מספר חודשים , " הוא שאל אותנו אם אנחנו מוכנים להצטרף לקואליציה ,  אבל אנחנו באופוזיציה ,  התשובה שלנו הייתה שלילית ".  

הרבנים הראשיים :  לא נכיר בגיורים החדשים
ראש הממשלה נפגש עם הרבנים הראשיים מתוך ניסיון לפתור את המשבר סביב חוק הגיור ,  אך הם הבהירו כי לא יכירו בגיורים שבמסגרת החוק והדגישו כי  " החלטת הממשלה הרסנית ".  ארגון רבני  " צהר ":   " לא ייתכן שהם לא יכבדו החלטות הכנסת והממשלה "
 
