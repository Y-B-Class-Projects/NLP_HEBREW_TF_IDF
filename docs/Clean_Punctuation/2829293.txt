זעם בבית היהודי : " נתניהו מריח דם - ומנסה לחסל אותנו "
 אחרי שהסכימו להימנע מתקיפות הדדיות ,  הליכוד החלה לפנות ישירות לקהל המצביעים של הבית היהודי ואף לבדוק אם חברי ועידת המפלגה יחתמו על תמיכה בנתניהו .  נתניהו דחה את הטענות : " הבית היהודי יהיה שותף בכיר בממשלתי הבאה "
 עד לפני שבועיים ,  הליכוד והבית היהודי הקפידו שלא לתקוף אחת את השנייה כחלק מהפקת לקחים מהבחירות הקודמות .  עד אז ,  תקפו המפלגות זו את זו באינטנסיביות רבה ,  שגרמה מבוכה לשני הצדדים .  שר הכלכלה ,  נפתלי בנט ,  אף הודה בריאיונות פומביים כי סיכם עם ראש הממשלה בנימין נתניהו על  " הסכם אי-התקפה ".  אלא שבשבועות האחרונים ,  ההסכם הזה הולך ומתפורר :  בליכוד החלו לפנות לקהל המצביעים המובהק של הבית היהודי ,  עם הקמתו של מטה פעיל שתפקידו לפנות למצביעי יהודה ושומרון שבראשו עומד מומו פילבר ,  מראשי מועצת יש"ע לשעבר .  במקביל ,  המפלגה הקימה מטה פוליטי שמיועד לאותו פלח אוכלוסייה ,  עליו אמונים זאב אלקין וציפי חוטובלי .  לאחר מכן ,  נתניהו צייץ בטוויטר כי  " אם הבית היהודי תרד בכמה מנדטים ,  זה לא ישנה דבר ".  אבל חציית קו אדום מובהקת עבור המפלגה ,  הייתה ביקורו של ראש הממשלה השבוע בהתנחלות עלי ,  אשר נחשבת למעוז הבית היהודי .
 בחירות 2015 בוואלה חדשות:גלנט מצטרף לוויכוח : " לא ליברמן ולא יעלון יכולים להיות שרי ביטחון"למה יהדות התורה נמנעת מלהכריז על תמיכתה הצפויה בנתניהו ? צפו :  פעילי ש"ס הזמינו אמבולנסים כדי לפוצץ כנס של  " יחד " 
" מרגע שקרה 'אירוע אוחנה' ,  נתניהו הריח את הדם וזיהה הזדמנות לחסל אותנו ",  אמרו לוואלה חדשות גורמים בבית היהודי .  לדבריהם , " הליכוד הולך למהלך אסטרטגי גדול שלא מכוון למפלגות המרכז .  הם לא תוקפים את כחלון ולפיד ,  אלא מנסים לגמור את הבית היהודי .  זה נראה כאילו נתניהו נרתע מההשפעה והכוח שהיו לבית היהודי בקדנציה היוצאת ,  והחליט ללכת לממשלת אחדות ". 
גורמים במפלגה הצביעו על פעילויות רבות מטעם הליכוד ,  אשר מופנות ישירות אל קהל הבוחרים של הבית היהודי .  דוגמה לכך היא ההחלטה של הליכוד לפרסם בעלוני השבת מודעות שבהן מופיע ציטוט של העיתונאי קלמן ליבסקינד ,  שהצהיר כי יצביע הפעם לליכוד .  הדבר ממשיך בפנייה לחברי ועידת המפלגה ,  בשאלה אם יסכימו לחתום על הצהרת תמיכה בליכוד .  
אמנם בנט תקף שלשום חזרה את נתניהו ,  ואמר בתיכון בליך ברמת גן כי  " יש כאלה שבזמן קמפיין הבחירות הולכים ליהודה ושומרון ולאחר מכן עושים הקפאה ",  אך טרם התקבלה במפלגה החלטה עקרונית על שבירת הכלים . " יש הרבה כעס על ההתנהלות של בוגי ונתניהו ב'צוק איתן' ,  והיינו יכולים בקלות לעשות מזה קמפיין .  אנחנו בולמים את זה כרגע ",  אמרו במפלגה ,  ורמזו לאחד הרעיונות שנשקלים כעת . " אנחנו באמת חושבים שמתקפה הדדית היא דבר גרוע שיבריח קולות מהגוש ולכן בינתיים אנחנו מבליגים ,  אבל ההתנהלות של נתניהו היא לא פחות ממדהימה ,  ונצטרך לשקול בימים הקרובים מה לעשות ",  הוסיפו .
 ראש הממשלה בנימין נתניהו דחה את הטענות . " עיתונות החצר של השמאל רוצה לייצר תמונה  ( פיקטיבית )  של פיצול במחנה הלאומי ולסכסך בינינו כדי להמליך את ציפי ובוז'י אחר הבחירות ",  כתב בפייסבוק ובטוויטר . " זה לא יעבוד להם .  לליכוד ולבית היהודי שותפות אידיאולוגית רבת שנים המבוססת על עקרונות של אהבת הארץ ושמירה על ביטחון ילדינו .  הבית היהודי יהיה שותף בכיר בממשלתי הבאה על אפם ועל חמתם של אלו הרוצים לראות שתי מפלגות ימין בינוניות באופוזיציה וממשלת שמאל קיצונית בשלטון ". 
גם חברת הכנסת איילת שקד התייחסה היום בדף הפייסבוק שלה לטענות : " בלי בית יהודי גדול תקום ממשלת שמאל .  הספין של הליכוד בשבועיים האחרונים אינו נכון ,  הנשיא יטיל את מלאכת הרכבת הממשלה על מי שיש לו סיכוי רב יותר ,  זאת אומרת ,  יותר ממליצים .  אני מציעה לראש הממשלה לנסות ולהגדיל את הגוש על חשבון מפלגות המרכז ולא לפגוע בשותפה הטבעית והימנית - הבית היהודי ."  
 ( עדכון ראשון :  7:00 ) 
לפניות לכתב עמרי נחמיאס :  omri_n@walla.net.il 

זעם בבית היהודי : " נתניהו מריח דם - ומנסה לחסל אותנו "
 אחרי שהסכימו להימנע מתקיפות הדדיות ,  הליכוד החלה לפנות ישירות לקהל המצביעים של הבית היהודי ואף לבדוק אם חברי ועידת המפלגה יחתמו על תמיכה בנתניהו .  נתניהו דחה את הטענות : " הבית היהודי יהיה שותף בכיר בממשלתי הבאה "
 
