 " תעמולת בחירות ":  התגובות ל"הצהרה הדרמטית "  של נתניהו
גורם במשטרה אמר בתגובה לדברי נתניהו ,  לפיהם סורב לעימות מול עדי המדינה ,  שלא היה צורך בעימות בחקירותיו .  משרד המשפטים : " התהליך לא אמור להתנהל באמצעי התקשורת ".  במערכת הפוליטית מתחו ביקורת : " נאום בחירות ציני ועלוב ,  של מי שמנסה בכל כוחו להימלט מהדין "
 גורם במשטרה דחה הערב  ( שני )  את דברי ראש הממשלה בנימין נתניהו ,  שלפיהם סורב פעמיים לעימות מול עדי המדינה בחקירותיו . " לא היה צורך בעימות במהלך החקירה ",  אמר אותו גורם בתגובה להצהרת ראש הממשלה ממעונו בירושלים .  
במשרד המשפטים אמרו כי  " אין זה ראוי "  שרשויות אכיפת החוק יתייחסו לפעולות חקירה בשלב זה ,  אך אמרו כי אמרו כי  " כל פעולות החקירה שבוצעו בתיקי החקירה הנוגעים לראש הממשלה נעשו באופן מקצועי ויסודי בליווי פרקליטת מחוז ת"א  ( מיסוי וכלכלה )  ובפיקוחם של פרקליט המדינה והיועץ המשפטי לממשלה ,  והכל על פי שיקולים מקצועיים של ניהול חקירה וחתירה לחקר האמת בלבד ". 
עוד בוואלה !  NEWS:לא רק מומו פילבר :  עוד יועץ לשעבר של נתניהו ייעץ לבנט ושקדפרשת הטרור היהודי :  השרה שקד נפגשה עם משפחות הנערים שנעצרוהאיש שהזניק את נתניהו וברק :  פרידה משובר המוסכמות מהקריה  
" בחינת ממצאי החקירה מתבצעת כעת בידי היועץ המשפטי לממשלה ,  פרקליט המדינה ואנשי צוותם במסגרת תהליך עבודה סדור ומקצועי ,  שאיננו מתנהל ולא אמור להתנהל באמצעי התקשורת ",  הוסיפו במשרד המשפטים .  
במערכת הפוליטית מתחו הערב ביקורת חריפה על נתניהו וכינו את  " ההצהרה הדרמטית "  שמסר כ"תעמולת בחירות ".  יו"ר האופוזיציה ח"כ שלי יחימוביץ אמרה כי  " ראש הממשלה אינו כשיר עוד למלא את תפקידו "  וכינתה את דבריו  " נאום בחירות ציני ועלוב ,  של מי שמנסה בכל כוחו להימלט מהדין ".  
יחימוביץ הוסיפה כי מדובר ב"התערבות גסה ובוטה של נתניהו בהליך המשפטי שלו ,  תוך יצירת דרמה מזויפת מלא כלום ,  והשתלטות על זמן המסך כאחרון הדיקטטורים .  האיש הזה ,  הטובע עד צוואר בפלילים ,  טרם הפנים כי לא הוא יקבע איך תתנהל החקירה ,  וכי יש שוטרים פרקליטים ושופטים בירושלים ".  

יו"ר מפלגת העבודה אבי גבאי אמר כי  " במדינה נורמלית ראש ממשלה לא מתנהג ככה .  במדינה נורמלית ,  ראש הממשלה לא תוקף את רשויות החוק .  במקום לעסוק בביטחון של תושבי הדרום ,  ביוקר המחיה ,  או במערכת הבריאות שקורסת ,  נתניהו עסוק בלהציל את עצמו מהחקירות ".  
גבאי ניצל את הדברים כדי לפנות לשאר ראשי המפלגות וקרא להם שלא להיות שותפים של נתניהו . " לפיד וגנץ ,  אתם אנשים טובים ,  ראיתם הערב את נתניהו שוב תוקף בפראות את רשויות החוק .  אני אומר לכם כאן :  אסור לנו להיות שותפים לזה .  הערב ,  יותר מתמיד ,  הגיע הזמן שתודיעו שבשום מקרה לא תהיו שותפים של נתניהו .  מדינת ישראל צריכה דרך אחרת ,  דרך של שינוי .  אנחנו צריכים לחזור להיות שוב מדינה נורמלית ". 
מפלגת  " חוסן לישראל ",  של הרמטכ"ל לשעבר בני גנץ ,  מסרה כי  " הגיע הזמן למנהיגות העוסקת באזרחי המדינה ולא בעצמה ".  
יו"ר מפלגת התנועה ציפי לבני אמרה כי מדובר ב"עוד נסיון שקוף לדחות עשיית צדק בישראל במתקפה קורבנית והיסטרית על גורמי אכיפת החוק לצרכים אישיים .  נותנת גיבוי מלא לפרקליטות המדינה והיועץ המשפטי לממשלה .  במקום לצפות במופעי נתניהו - צריך להילחם כדי להציל את ישראל מידי נתניהו ". 
יו"ר מרצ ח"כ תמר זנדברג אמרה כי  " על הצהרה 'דרמטית' כזאת באמת אפשר להגיד 'אין כלום כי לא היה כלום' .  הדבר הדרמטי היחיד שהיה פה זה ראש ממשלה שממשיך לכהן תחת המלצה של שלושה תיקי שוחד .  עד שנתניהו לא מתפטר זאת תעמולת בחירות שלא ראויה לשידור ".  
בנוסף אליהם ,  ח"כ עופר שלח  ( יש עתיד )  אמר כי  " החרים את זמן החדשות לטובת נאום בחירות גרוע ",  ואילו ח"כ רויטל סויד  ( המחנה הציוני )  אמרה כי הוא הפך את ההליך המשפטי ל"קרקס ריאליטי "  והוסיפה כי  " אולי יש שופטים בירושלים - אבל ראש הממשלה כבר מזמן אין ". 
מנגד ,  שרת התרבות והספורט מירי רגב גיבתה את נתניהו . " אם ראש הממשלה טוען כי הוא מוכן לעימות מול כל עד מדינה והמשטרה מסרבת ,  זה רק מעיד עשרות מונים שהחוקרים אולי לא באמת חפצים באמת ,  אלא דבקים בגרסה שנוחה להם .  מיום ליום מגלים עוד יותר עד כמה הצדק לא מצוי בתיקי החקירה נגד ראש הממשלה ",  אמרה רגב . 

" תעמולת בחירות ":  התגובות ל"הצהרה הדרמטית "  של נתניהו
גורם במשטרה אמר בתגובה לדברי נתניהו ,  לפיהם סורב לעימות מול עדי המדינה ,  שלא היה צורך בעימות בחקירותיו .  משרד המשפטים : " התהליך לא אמור להתנהל באמצעי התקשורת ".  במערכת הפוליטית מתחו ביקורת : " נאום בחירות ציני ועלוב ,  של מי שמנסה בכל כוחו להימלט מהדין "
 
