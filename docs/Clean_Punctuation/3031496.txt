עורך  " ידיעות אחרונות ":   " לא היינו שורדים את רעידת האדמה "
 בטור שפרסם בעמוד השער של העיתון ,  התייחס רון ירון לפרשת נתניהו-מוזס ולסחר המיוחס לשניים בעיתונאים לטובת אינטרסים אישיים . " עשינו גם טעויות ",  הודה .  לדבריו ,  אילו הייתה נרקמת עסקה בין מו"ל העיתון לראש הממשלה , " כאיש אחד היינו עוזבים למקום אחר "
 עורך  " ידיעות אחרונות ",  רון ירון ,  פרסם הבוקר  ( ראשון )  טור בעמוד השער של העיתון ,  שבו הציג את עמדתו בפרשת ההקלטות של ראש הממשלה בנימין נתניהו ומו"ל העיתון ועורכו האחראי ,  נוני מוזס . " אין מצב שהעיתון הזה היה שורד את רעידת האדמה הזו .  כולנו ,  כאיש אחד ,  היינו עוזבים ומחפשים בית אחר .  ואז ,  ממילא 'ידיעות אחרונות' כבר לא היה העיתון שאתם מחזיקים כרגע ביד ",  כתב ירון .  ברקע הדברים ,  הגיע היום מוזס לחקירה שלישית במשרדי להב 433 .
 על פי הפרסומים אמש בחדשות 2 ,  ראש הממשלה נתניהו שוחח עם מוזס על שינוי קו העיתון כך שיהיה אוהד יותר כלפי נתניהו - ואף נקב בשמות ספציפיים של עיתונאים .  בתמלילי השיחות שפורסמו ,  אמר מוזס לנתניהו בשיחה שניהלו השניים בשנת 2014 : " תהיה פה רעידת אדמה ,  צריך לחשוב איך עושים את זה ".   
" שלום ,  קוראים לי רון ואני העורך הראשי של 'ידיעות אחרונות' כבר חמש שנים ",  פתח ירון . " קודם לכן הייתי המשנה לעורך הראשי ,  ולפני כן עורך המוסף הפוליטי וראש מערכת החדשות "  אני עובד כבר כמעט 25 שנים בבית 'ידיעות אחרונות' .  ואני מתעקש על המילה בית .  אתמול בערב התברר לי שאני לא רק העורך הראשי של העיתון החשוב והמשפיע במדינה .  אני גם זה שמחזיק ביד את סולם ריכטר .  אני אחראי על 'רעידת האדמה שתהיה פה' .  או יותר נכון על זו שהייתה יכולה להיות פה ,  ב"ידיעות אחרונות ",  אם מישהו היה מנסה לשנות את הקו של העיתון .
" סולם ריכטר ,  שמודד את השפעת רעידות האדמה ,  נע בין 2 ל ? 10 .  כאשר 2 היא רעידה קלה שאינה מורגשת בכלל ,  5 עלולה לגרום לנזק רק למבנים שבנויים בצורה גרועה ,  ו ? 10 ,  לפי מומחים ,  'מעולם לא תוארה בכתב' .  בית 'ידיעות אחרונות' ,  גם הישן בתל ? אביב ובטח זה החדש בראשון לציון ,  בנוי היטב .  ולא רק הבניין ,  אלא בעיקר האנשים שעובדים בו .  ולכן ,  אני מעריך את הרעידה שעליה דיבר מוזס ב ? 10 בסולם ריכטר .  כזו ש'לא תוארה עדיין בכתב' .  בטח לא מעל דפי 'ידיעות אחרונות' .  ובמילים אחרות :  אין מצב שהעיתון הזה היה שורד את רעידת האדמה הזו .  כולנו ,  כאיש אחד ,  היינו עוזבים ומחפשים בית אחר .  ואז ,  ממילא 'ידיעות אחרונות' כבר לא היה העיתון שאתם מחזיקים כרגע ביד . 

" המו"ל שלי ידע זאת ,  ולכן לא סתם הוא בחר במילים 'רעידת אדמה' .  גם אתם ,  קוראינו היקרים ,  חייבים לדעת זאת .  אנחנו ,  העורכים והכותבים ,  נאמנים קודם כל לכם  ורק אחר כך למי שמשלם לנו את המשכורת .  נוני מוזס נאמן עד בלי די לקוראי העיתון ולמפעל חייו ,  זה שייסדו אביו וסבו לפני 77 שנים .  ועדיין ,  אני לא מתכוון לייפות את הדברים או לרכך אותם .  הפרסומים ,  אם הם מדויקים ,  בנוגע לפגישות שלו עם ראש הממשלה  קשים מאוד .
" אני רוצה רק לומר דבר אחד :  על העיתון שאתם קוראים עבדו מאות אנשים כדי שיהיה הטוב ,  המעניין ,  החשוב והמקצועי ביותר .  אני גם יכול להבטיח בשם כולנו שעשינו ונעשה את עבודתנו העיתונאית בצורה הטובה ביותר ובאופן הכי נקי ,  הגון וישר .  נכון ,  עשינו גם טעויות ,  אבל זו האחריות שלי שהעיתונות החופשית והטובה שנעשית כאן  גם תיראה .
" לכל מי שמנסה להבין בתוך מבוך הפרסומים הללו מי נגד מי ,  אני רוצה להשוות את עבודת העיתון לגלריה של אמנות .  בעל הגלריה הוא המו"ל .  מנהל הגלריה הוא העורך .  את התמונות שתלויות בגלריה מציירים הכתבים .  אנחנו העורכים מחליטים באיזה סדר הן יוצגו בחלל הגלריה .  מי יקבל בולטות גדולה יותר ,  מי פחות .  לעיתים חסר לנו איזה ציור מסוים .  נניח ,  משהו בצבעים עזים יותר ,  כי יתר הציורים קצת קודרים .  ואז אנחנו מזמינים ציור חדש .  אבל ,  וזה אבל גדול מאוד ,  לבעל הגלריה אין באמת השפעה על התמונות או על מיקומן על הקיר .  המקסימום שהוא יכול זה לפטר את המנהל ואת כל הציירים ולהחליפם באנשים אחרים .  וכל עוד זה לא קרה ,  היו סמוכים ובטוחים שהגלריה הזו נראית ומנוהלת מצוין . 
" אתמול בלילה נכנסתי לדסק החדשות של העיתון ,  דקות ספורות אחרי מהדורות הטלוויזיה .  כל העורכים ,  הכתבים והמעצבים עמלו כבכל לילה על העיתון שאתם קוראים כרגע .  ואחרי שלושת העמודים שמוקדשים לפרשת נתניהו-מוזס תמצאו עוד עשרות ידיעות ,  בשלל תחומים ,  ועוד ארבעה מוספים :  '24 שעות' ,  'ממון' ,  'ספורט' ו'זמנים בריאים' .  כולם עמוסים בחומר עיתונאי מצוין ,  מעניין ומקצועי .
" אני לא מנסה לומר ש'עסקים כרגיל' ,  וגם לא מסתיר שיש באוויר ובלב של כולנו תחושת מועקה קשה .  עם זאת ,  אנחנו ממשיכים לעבוד מתוך אמונה פנימית חזקה ,  שאנחנו מציירים עבורכם בכל יום מחדש ,  וגם היום ,  את ה'מונה ליזה' ".  
על פי תמלולי ההקלטות ,  החלה השיחה בין נתניהו ומוזס בבקשתו של ראש הממשלה  " להוריד את סף העוינות כלפיו ".  מוזס השיב לו :  זה ברור לי ,  עזוב ,  צריך לדאוג שתהיה ראש ממשלה .
 נתניהו :  אני חושב שבשביל המדינה צריך לדאוג .
 מוזס :  אמרתי לך ,  לשמחתך ,  אתה המשוגע שרוצה להיות ראש ממשלה .  אז לבריאות ,  תהיה .
 מוזס :  תן לי ימני ,  אני אומר לך את זה כבר הרבה זמן .
 נתניהו :  אני לא יכול להמציא .  חגי סגל ,  שלדון לקח אותו לערוך את  " מקור ראשון ". 
מוזס :  זה מקצוע ,  לנווט תקשורת .
 נתניהו :  אני מדבר עם רב אומן ,  בתור רב אומן .
 מוזס :  לא ,  אתה .
 נתניהו :  אתה רב אומן כזה ..  .
  ( עדכון ראשון :  07:38 )  

עורך  " ידיעות אחרונות ":   " לא היינו שורדים את רעידת האדמה "
 בטור שפרסם בעמוד השער של העיתון ,  התייחס רון ירון לפרשת נתניהו-מוזס ולסחר המיוחס לשניים בעיתונאים לטובת אינטרסים אישיים . " עשינו גם טעויות ",  הודה .  לדבריו ,  אילו הייתה נרקמת עסקה בין מו"ל העיתון לראש הממשלה , " כאיש אחד היינו עוזבים למקום אחר "
 
