הממשלה אישרה גיוס תרומות :  קמפיין מימון המונים לחגיגות ה-70 למדינה ? 
לאחר שלא הוקצה לכך תקציב ממשלתי ,  השרים אישרו הצעה המסמיכה את ראש הממשלה לגייס תרומות מבעלי הון ומגופים עסקיים .  רגב תקפה את כחלון וטענה כי מדובר ב"ברירת מחדל ".  כחלון : " שרת התרבות לא דרשה תקציב בזמן "
  ( ההצבעה במליאת הכנסת על תקציב המדינה ,  לפני כשבועיים )  
שרי הממשלה אישרו היום  ( ראשון )  הצעה המסמיכה את ראש הממשלה בנימין נתניהו לגייס תרומות מבעלי הון ומגופים עסקיים לטובת חגיגות יום העצמאות ה-70 של מדינת ישראל ,  בצל ביקורת מצד גורמים בממשלה ,  בהם השרים יובל שטייניץ ,  אופיר אקוניס וסופה לנדבר ,  ובמערכת הפוליטית על כך שעלות הפקת האירועים לא כלולה בתקציב המדינה .  במקביל ,  אושרה הקמת מנהלת מיוחדת תחת ועדת הסמלים והטקסים להפקת אירועי יום העצמאות ,  שיצוין בחודש אפריל 2018 .
 מדובר בפעם הראשונה בתולדות המדינה שבה חגיגות עשור לעצמאות ,  שעלותן מוערכת על ידי משרד התרבות ב-100-70 מיליון שקלים ,  לא ימומנו מתקציב המדינה .  במסגרת ההחלטה ,  שרת התרבות והספורט מירי רגב שאחראית על האירועים כיו"ר ועדת הסמלים והטקסים ,  תדווח לממשלה תוך שלושה חודשים על התקדמות פרויקט גיוס התרומות ,  ובעקבות כך תיבחן האפשרות של הפניית משאבים ממשלתיים נוספים לנושא .
 עוד בוואלה !  NEWS:ליברמן התעקש  והממשלה אישרה מינוי יאיר שמיר ליו"ר התעשייה האוויריתנתניהו על החקירה :  מציע לאופוזיציה לשלוח צפירת הרגעה לחייטים"סיכול ממוקד ":  הקואליציה התנגדה להידוק הפיקוח על מבקר המדינה 
לטענת רגב ,  מדובר ב"בברירת מחדל בהיעדר תקציב ממשלתי ייעודי לאירועים ".  שרת התרבות הטילה את האחריות על שר האוצר משה כחלון ,  שלטענתה סירב לתקצב את הקמת המנהלת מתקציב המדינה .  בתגובה לכך ,  אמר כחלון כי  " כל הסיכומים התקציביים לשנתיים הקרובות נקבעו ערב אישור תקציב הממשלה ,  ושרת התרבות כנראה לא מצאה לנכון באותו ערב לדרוש כסף לחגיגות ה-70 ".  
שר המדע אופיר אקוניס סירב להשתתף בהצבעה ,  וטען שמשרד האוצר הוא שאמור לתקצב את הפרויקט .  לדבריו ,  גיוס תרומות  " זה מתכון לצרות ,  וגם לא ראוי ". 
לוואלה !  NEWS נודע כי במהלך הדיון ,  שרת המשפטים איילת שקד הציעה לפתוח בקמפיין מימון המונים ,  שיקרא ליהודי העולם לתרום לחגיגות ,  וסוכם כי הרעיון ייבחן .  
בתוך כך ,  אושר נוהל מיוחד לגיוס התרומות שגובש על ידי היועצים המשפטיים במשרד ראש הממשלה ,  משרד המשפטים ומשרד התרבות .  לפני כשבועיים דווח כי ההצגה לגיוס תרומות פרטיות למימון האירועים נולדה במהלך דיוני התקציב בממשלה ,  כשנתניהו הציע לרגל לגייס תרומות מהעולם לכיסוי העלויות ,  נוכח הקיצוצים בתקציב ,  ואף התחייב כי יירתם לעזור בגיוס התרומות . " גם אני ,  ראש הממשלה ,  אעמוד בראש המגייסים ",  אמר .  
בשבוע שעבר פנה חבר הכנסת יואל חסון  ( המחנה הציוני )  ליועץ המשפטי לממשלה אביחי מנדלבליט במכתב חריף ,  שבו דרש ממנו להתנגד להצעת ההחלטה . " הסמכת ראש ממשלה לקושש מבעלי הון ברחבי העולם כסף לטובת אירוע שנמצא בלב לבה של הממלכתיות הישראלית היא החלטה שערורייתית וחסרת תקדים ",  טען חסון .  
ח"כ חסון טען כי  " מעבר לשאלה הערכית אם ראוי שמדינה עוצמתית כמו מדינת ישראל 'תקבץ נדבות' לטובת אירועי יום עצמאותה ",  הצעד מעורר שורה של קשיים משפטיים ,  בהם חשש לניגוד עניינים .  לדבריו , " אין זה מופרך שאותו בעל הון שנעתר 'באדיבותו' לנדב כסף לראש הממשלה מצפה גם לקבל טובות הנאה בתמורה ".  בהתייחסות לחקירות שבהן מעורב נתניהו ,  הוסיף : " יש להקפיד כעת הקפדה יתרה שאינטרסים פרטיים לא יזלגו לתוך מערכת השיקולים הלאומית שצריכה להנחות את הנהגתנו ".  
חברת סיעתו ,  ח"כ רויטל סויד ,  טענה היום כי  " זה מביך ובעיקר מביש שהמדינה החזקה ביותר במזרח התיכון פונה לקישוש מעות מסביב לגלובוס כדי לחגוג את יום הולדתה ה-70 ".  לדבריה , " אם כבר קיבוץ נדבות יש מטרות דחופות בהרבה - נכים ,  קשישים ,  ניצולי שואה ,  דיירי הדיור הציבורי ,  החקלאות הקורסת ועוד ועוד .  אם המדינה לא מסוגלת לממן בעצמה את יום חגה במלאת לה 70 ,  כנראה שלא צריך לחגוג ". 
מפלגת המחנה הציוני מסרה בתגובה להצעה כי  " מדובר בהחלטה שערורייתית שמבזה את מדינת ישראל ומורידה אותה למעמד של פושטת יד .  אותו נתניהו שאומר שישראל אינה זקוקה לאף אחד בעולם - הופך את ישראל למדינה מקבצת נדבות כדי לממן את חגיגות עצמאותה .  נתניהו צריך להבין - הנורמות האישיות של עירוב בעלי הון בעניינים ממלכתיים ,  פסולות אצל פוליטיקאים ופסולות גם במקרה של חגיגות העצמאות .  יש גבול למה שאפשר להפריט ולמכור ".  

הממשלה אישרה גיוס תרומות :  קמפיין מימון המונים לחגיגות ה-70 למדינה ? 
לאחר שלא הוקצה לכך תקציב ממשלתי ,  השרים אישרו הצעה המסמיכה את ראש הממשלה לגייס תרומות מבעלי הון ומגופים עסקיים .  רגב תקפה את כחלון וטענה כי מדובר ב"ברירת מחדל ".  כחלון : " שרת התרבות לא דרשה תקציב בזמן "
 
