מאחורי אשת הצללים :  סיפור חייה של אם ראש הממשלה
נישואים שנוצרו ממשולש רומנטי ,  ילדים שהפכו לסיפור הצלחה ,  בעל שהיה שותף לדרך וקנאות עיקשת לפרטיות .  שיר שנכתב לפני 90 שנה חושף טפח מאישיותה הבלתי נשכחת של צילה נתניהו
בינואר 1927 ירד אבל כבד על היישוב היהודי בארץ ישראל ,  עם מותו של אחד העם ,  מההוגים הרוחניים והאינטלקטואליים של התנועה הציונית בראשית דרכה .  מילותיו ,  מסותיו ומאמריו של הסופר והעיתונאי היו לאבן יסוד גם במערכת החינוך העברית ,  אז בחיתוליה ,  וכך - גם תלמידי בית הספר פיק"א במושבת העובדים פתח תקווה ,  ביכו את לכתו והקדישו לזכר את גיליון העלון הבית-ספרי שהוציאו באותה שנה .
" מתעטפים שמי מרוםבלבוש ענני אבלכי נסתלקה הנשמה ,  נתק נים הנבל "
" אבדנו ,  אבדנו !  !  האמה בוכיה .  נסתלק הזהרהספרות הומיה "
" העברית מתאבלתעזובה מבלי אביתומה היא הספרותמת 'אחד העם השב' "
" עלי הפרח הספריםהם נשארו לנו,אך הפרח הוא שנקטףנבל ואינו עוד איתנו "  
שיר זה ,  תחת הכותרת  " מוקדש לאחד העם ",  אשר מתפרסם לראשונה בוואלה !  חדשות ,  נכתב על ידי צילה סגל ,  אחת מתלמידות בית הספר פיק"א - שהוקם ב-1885 על ידי הברון רוטשילד והיה לבית הספר העברי המעורב הראשון - והוא נמצא באוסף פרטי שהיה ברשות אחת מבנות אם המושבות ,  מרים גיסין ,  שנמסר לארכיון לתולדות העיר בשנים האחרונות .  אז בת 15 ,  הייתה סגל בת למשפחה ליטאית-ציונית שעלתה לישראל בתחילת המאה ,  אך לימים ,  ייחקק שמה בדפי ההיסטוריה הישראלית ,  כאמו של ראש הממשלה ,  בנימין נתניהו .
 אין ספור מילים נכתבו בשנים האחרונות על דמותו של אביו של נתניהו ,  בנציון ,  מראשי התנועה הרביזיוניסטית ומחשובי ההיסטוריונים של יהדות ספרד ,  שהלך השנה לעולמו .  כותרות העיתונים דיווחו אז בהבלטה על פועלו של מי שהיה מזכירו של זאב ז'בוטינסקי ועורך האנציקלופדיה העברית ,  ופרשנויות רבות הוקדשו לניתוח השפעתו האידיאולוגית של האב על השקפותיו של ראש הממשלה ושני אחיו  יוני ועידו .  עם זאת ,  קולה של האם לא נשמע ,  וסיפורה של הצלע השנייה שהקימה את  " שבט נתניהו ",  צילה ,  שבחודש שעבר צוינו מאה שנים להיוולדה ,  כמעט ולא סופר .  
ב-28 באוגוסט 1912 נולדה בפתח תקווה בתם השביעית של בני הזוג בנימין וחנה מלכה סגל ,  שנה לאחר שהמשפחה ,  ליטאית במקורה ,  הצטרפה להוריו של בנימין שהתגוררו בראשון לציון ,  ועלתה לישראל ממיניאפוליס שבארצות הברית .  בימי העלייה השנייה הייתה אם המושבות מרכז פוליטי ואידיאולוגי בו חיו זה לצד זה איכרים ,  אנשי עסקים וחלוצים .  משפחת סגל התגוררה בבית גדול מוקף דקלים ב"פרדסי רייספלד ",  והתעקשה להישאר בישראל ולשלוט בפרדסים גם בזמן תלאות מלחמת העולם הראשונה ,  ולמרות התנכלויות וגזירות קשות של השלטון הטורקי .
 בגיל שמונה התייתמה צילה מאביה ,  בנימין  ( שעל שמו נקרא ראש הממשלה )  ,  אך שמחת החיים הבסיסית שבה לא נפגמה .  בשנות ילדותה ונעוריה השתייכה לחבורת בנות פופולרית שהסעירה את הלבבות העלומים בפתח תקווה הצעירה ,  ובמקביל ללימודים בבית הספר היסודי פיק"א ,  העבירו בנות החבורה  כולן דמויות מוכרות בתולדות העיר  את זמנן בטיולי צופים למבצר אנטיפטרוס וטיולי שבת בשדרות האקליפטוסים .  
צילה זכורה כילדה ונערה כריזמטית ,  חייכנית ,  חריפה וחברותית ,  וכמי שניחנה ביכולות ביטוי וניתוח מרשימות ;  הייתה מהנשים הראשונות שהתקבלו לאוניברסיטה העברית ,  שם החלה בלימודי ספרות בתחילת שנות ה-30 .  צילה ,  שהייתה אמנם גדולת ממדים אך נודעה ביופייה ובקסמה ,  הפנטה גם את גברי האוניברסיטה העברית ,  שהתחרו על לבה .  כך היא נתקלה גם בזוג חברים מירושלים - נח בן טובים ,  בן למשפחה ציונית בולטת ממקימי  " הפועל המזרחי ",  ובנציון מיליקובסקי  ( ששינה את שמו מאוחר יותר לנתניהו )  ,  שאביו נתן עלה לישראל אחרי פעילות ציונית בולטת בוורשה .  
בנציון ונוח  ( עמינדב )  היו חברי ילדות ,  שרדפו יחד אחר חתולים וביצעו יחד תעלולים משותפים בירושלים של שנות ה-20 .  בבגרותם ,  נסחפו יחד ברוח הרביזיוניסטית של אב"א אחימאיר והחלו לפעול במסגרת  " ברית הבריונים ",  התנועה הראשונה שפעלה באופן אקטיבי נגד הבריטים ודגלה במאבק מזוין לשיבת העם היהודי לארצו .  התנועה ארגנה פעולות מחאה והפרעה להרצאות אקדמיה וכנסים של תנועת העבודה ותנועת ברית שלום ,  שדגלו בהקמת אוטונומיה דו-לאומית ,  ובנציון ונוח היו שותפים גאים לפעילות באוניברסיטה העברית .
 צילה ,  בנצי ונוח הפכו במהרה לחברים קרובים ,  אך נוח היה זה שזכה ראשון בידה ,  וב-1932 השניים נישאו ובמהרה פנו לניכר .  עם התגברות איומי הבריטים על פעילות התנועה הרביזיוניסטית ,  נסעו השניים לשליחות בפינלנד ,  ובהמשך עברו לבריטניה ,  שם נרשמו ללימודי משפטים ,  ככיסוי אקדמי להמשך פעילות גיוס הכספים והתמיכה של נוח בתנועה הרביזיוניסטית ,  שבגינה אף נחקר בשנות ה-40 בידי השירות החשאי הבריטי .  
עם פרוץ מלחמת העולם השנייה ,  הורחקו נשות וילדי לונדון מהעיר המופגזת ,  וצילה  שככל הנראה כבר הייתה בהליך גירושים מנוח  נסעה לניו יורק ,  שם קיבל את פניה הידיד הוותיק בנציון ,  שכבר שהה מספר שנים בארצות הברית במסגרת פעילותו הפוליטית .  כעבור שנתיים התחתנו בני הזוג בניו יורק .  מרבית פרטי המשולש הרומנטי חלוקים בין מסורות משפחתיות ונותרו רק לדמיון ,  ובקרבתו של בנציון המנוח נהגו לספר כי מוכן היה להישבע שחיכה לה כל העת ,  ובשום שלב לא  " הפסיד "  במאבק על ידה ".  מה שבטוח הוא שצילה ובנציון נותרו נשואים 56 שנים ,  ואילו נוח נותר שבור לב .
 סיפורי המורשת של צאצאי משפחת בן טובים  שעוד זוכרים את העשור בהן צילה הייתה דודה שלהם  יודעים לספר כי נוח נפגע עד עמקי נשמתו ,  התבייש לחזור לישראל אחרי המקרה ,  התחתן רק שנים אחר כך ,  ומעולם לא הביא לעולם ילדים .  
בנציון המתין לצילה ,  ומהרגע שנפגשו שוב ,  ניצתה אש של אהבה סוחפת וסוערת בין השניים .  צילה כרכה את חייה המקצועיים והאישיים בבעלה ,  ובמהלך שנות ה-40 התגייסה למאבקו לגיוס יהדות ארצות הברית לקידום הציונות והצורך הבהול בהקמת מדינה עברית ובצבא עברי לוחם ,  בה הציג לראשונה את רעיון  " הקול היהודי "  בזירה הפוליטית האמריקאית .  עד לידתו של בנם הבכור ,  יוני ,  ב-1946 ,  עבדה כמזכירה במועצת החירום הציונית ,  ולאחר מכן  בנוסף לגידול הבנים  שימשה כיד ימינו המקצועית ועוזרת אקדמית לבעלה . " צילה שימשה 'עזר כנגדו' לבנציון ",  מספר יוסי אחימאיר ,  בנו של אבא אחימאיר וכיום מנכ"ל מכון ז'בוטינסקי .
" היא ייצרה בשבילו את כל התנאים לעבודה ולפעילות בדיוק כמו שרצה ,  בודדה את הסחות הדעת ,  תמללה וערכה את מסמכיו ,  והייתה מהיחידות שידעו לפענח את כתב ידו .  היא בעצמה הייתה אישה מאוד דעתנית אבל היא אף פעם לא שמה את עצמה בפרונט ,  ותמיד ניצבה מאחורי בעלה ".  צילה השלימה את בנציון  שהיה שקוע באנציקלופדיה ובמחקריו - ביכולותיה האנושיות והחברתיות   " היא הבינה את היכולות שלה ושהיא נשואה לגאון אינטלקטואלי ,  אבל היו לה יכולות חריפות משל עצמה ;  יכולת הסתכלות חדה מאוד על אנשים ומצבים ,  מבלי להגיד הרבה ",  כפי שמעיד הבן ,  עידו .  
יותר מכל ,  צילה הייתה  " בעלת הבית "-  היא זו שלקחה פיקוד על משק הבית ,  וחינכה את יוני ,  ביבי  ( שנולד שלוש שנים אחרי יוני )  ועידו  ( יליד 1952 )  ביד רמה ,  ושמרה על תנאי העבודה של בעלה כך שיוכל להתפנות לעיסוקיו האקדמיים והמחקריים .  חדר העבודה עטור הכותרים של צ'רצ'יל ,  שפינוזה וז'בוטינסקי בבית המשפחה בשכונת קטמון בירושלים ,  היה מקום מפגש קבוע לחבורת אינטלקטואלים עמם נפגש בנציון בקביעות בשנות ה-50 ,  עת שערך את האנציקלופדיה העברית ,  ובמקביל ,  שלושת הבנים אירחו את ילדי השכונה למשחקי קונדס ותעלולים .
 צילה הייתה זו שהקפידה לחלק את הבית לשניים - החלק הקדמי היה למבוגרים והחלק האחורי הוקדש לילדים ,  שם הייתה היציאה לחצר ,  ושם יכלו הילדים לשחק במשחקי כריות . " הבית התנהל לפי דברה ,  היא הייתה הדומיננטית ,  והיא זו שבנתה את שבט נתניהו ",  סיפר דורון גיסין ,  בנה של מרים ,  אחת מחברות הילדות של צילה . " אי אפשר היה להתעלם מנוכחותה ",  נזכר דני ליטני ,  אחד מחברי הילדות של יוני ,  שבדומה לחברים רבים של הילדים זוכר במיוחד חוש הומור בריא . " היופי של הבנים בהחלט מגיע ממנה ,  והיא הייתה אישה מוכשרת בצורה בלתי רגילה - בדחנית ,  שנונה ,  דעתנית ובעלת כושר ביטוי .  היא הייתה הכוח המארגן במשפחה ,  המפיקה ".  
צילה הייתה שותפה לרביזיוניזם החריף של בעלה ,  שהוביל בין היתר לבידודו מהזירה האקדמית הישראלית ,  אך מעדויות מכרים עולה כי בחיי היומיום ובארוחות המשפחתיות ,  העזות האידיאולוגית של השניים לא באה לידי ביטוי ,  וכהורים  נהגו לתת חופש רב ולתמוך בילדיהם בכל אשר יפעלו .  באופן טבעי ,  השפעתו של בנציון כהיסטוריון ואינטלקטואל צוינה יותר במשך השנים ,  אך צילה ,  חריפה אידיאולוגית גם היא ,  היא שהופקדה בפועל על עיצוב אופיים של הילדים ,  ועל גיבוש התא המשפחתי שהורכב משלושת האחים ,  שהקשר החזק ביניהם ניכר בדבריהם עד היום . 
" בזכותה של צילה הבית היה שוקק ועליז ",  מספרת נירה דורון ,  בתה של לאה כרמלי ,  מחברותיה הקרובות של נתניהו  ( שצפויה לחגוג השנה גם היא 100 שנים )  . " היא זו שיצרה את השילוש המיוחד של האחים ,  שהייתה ביניהם אהבה מיוחדת וחסרת גבולות ". 
מלבד המפגשים האקדמיים ,  הקפידה צילה גם לשמור על קשרי חברות עמוקים עם חברות ילדותה ,  והמשפחה אירחה מדי קיץ את החברות בביקורים בירושלים . " יש לי חברה מגיל ארבע ",  הייתה מציינת בגאווה .  גם כשהמשפחה נדדה לארצות הברית בעקבות חיפושי הגג האקדמיים של בנציון ,  מעברים שהותירו חותם טראומתי על הבנים ,  הקפידה צילה לשמור על קשר הדוק עם בנות החבורה ,  בהן מרים גיסין ,  יהודית סימקין ולאה כרמלי .  במהלך שירותם הצבאי שימשו בתי החברות מפתח תקווה בית לשלושת החיילים הבודדים ,  ששירתו בישראל בזמן שהוריהם נותרו בארצות הברית ומיעטו לבקר בישראל ,  ובחופשות התקופתיות היו מתארחים אצל חבריהם  ולא פעם היו קופצים לביקורים ממחנה סירקין הסמוך ,  בו התאמנה סיירת מטכ"ל .  
ב-4 ביולי 1976 ,  התקשר עידו נתניהו לאחיו הגדול ביבי ובישר לו על נפילתו של יוני ,  אז כבר מפקד סיירת מטכ"ל ,  שנהרג במהלך מבצע החילוץ של החטופים הישראליים באנטבה .  ביבי ,  ששהה באותה עת בבוסטון ,  נסע להוריו  שהתגוררו בצפון מדינת ניו יורק ,  בקמפוס אוניברסיטת קורנל  כדי לספר לאביו ואמו על שקרה . " הם גרו בבית שהיה לו חלון גדול בכניסה ,  וראיתי את אבי פוסע הלוך וחזור ,  ושקוע במחשבה ",  מספר נתניהו על אותו יום . " פתאום הוא הסתובב ,  הוא זיהה אותי ,  ומבט של פליאה התפשט על פניו .  'ביבי מה אתה עושה פה ? ' ,  כהרף עין הוא הבין וזעקה פרצה ממנו .  נכנסתי פנימה ואחר כך אמי שמעה .  ואלה זעקות שאני שומע אותן ועד עכשיו אני מזדעזע .  זה היה יותר קשה מלשמוע על מותו של יוני ".  
האבל הכואב של משפחת נתניהו ליווה את בני הזוג עד יומם האחרון ,  אך הוא היה מאופק וסגור . " אנחנו כאן לא בוכים .  נקודה ",  נזכר דורון גיסין במילים שאמרה צילה בהלווייתו של יוני ,  שנערכה כמה ימים אחר כך בהר הרצל בירושלים . " זה היה שבר נוראי לכולנו ,  אבל לא בכו שם .  היה ברור שמאוד כואב לכולם ",  סיפרה נירה דורון ,  בתה של לאה כרמלי .  מותו של יוני  אותו ייעדה צילה לרמטכ"לות - טלטל את חיי המשפחה ,  אך חייהם נמשכו .  בהובלת צילה ,  שהייתה  " הכתבנית "  שניהלה את קשר המכתבים העמוק בין יוני ומשפחתו בשנות מרחקם ,  המשפחה כולה התפנתה למפעל ההנצחה ולליקוט ופרסום המכתבים הרבים פרי עטו לספר .
 לצד פסל פנים מתכתי של בנו ,  שניצב בחדר העבודה עמוס הספרים ,  המשיך בנציון להקדיש מדי יום שעות למחקריו האקדמיים ואף השלים את מפעל חייו האקדמיים על מקורות האינקוויזיציה הספרדית .  ביבי ,  לעומת זאת ,  שינה את כיוון חייו המקצועיים ,  נטש את עולם העסקים ופנה לפוליטיקה ,  נישא בין היתר על משנתו ללוחמה בטרור ,  שהתעוררה כחלק מניסיונו להנציח את אחיו .  גם האח הצעיר ,  עידו ,  פרסם שורה של ספרים הנוגעים לפועלו של אחיו וחלקו במבצע .  
עם שובם מארצות הברית בסוף שנות השבעים ,  חזרו בנציון וצילה להתגורר בבית המשפחה בשכונת קטמון עד סוף חייהם ,  והמשיכו לארח את בני ונכדי המשפחה ,  כמו גם את החברים ,  במרפסת הביתית ,  ובין היתר שמרו גם על קשר הדוק עם אשתו הראשונה של נתניהו ,  מיקי ,  ובתו הבכורה נועה ,  גם לאחר גירושיו של בנימין .  אולם עם התקשורת לא ניהלו בני הזוג כל מערכת יחסים והקפידו לשמור על ריחוק מעיתונאים .  במעט הראיונות שהעניק בנציון ,  פרש בעיקר את משנתו ההיסטורית והאידיאולוגית ותקף בחריפות כל רצון לדיאלוג או שאיפה לשלום עם הפלסטינים ,  המבוסס על נסיגה טריטוריאלית ,  שנגררו לא אחת לביקורת על בנו .  
על עלייתו המטאורית של בנם לצמרת הפוליטיקה הישראלית מיעטו להתבטא ,  אך צילה התגאתה בפני חברותיה בכך שבנה נבחר לראשונה לראשות הממשלה ב-1996 ,  וגם בנציון הביע שביעות רצון מחידוש המסורת הרביזיוניסטית בשלטון ,  אולם לא שכח למנות את חסרונותיו של בנו ,  ובפרט ציין כי אינו יודע  " לטפח גינונים ודברי שבח "  ו"לא תמיד מצליח לבחור את האנשים הנכונים ",  כפי שאמר בראיון ל"הארץ "  ב-1998 . " לא ממני רכש ביבי את סגולותיו כפוליטיקאי ,  לי אין את הנדרש לעבודה מסוג זה .  אבל מבחינה אידיאולוגית הוא רכש במידה מסוימת מן הבית ,  ודאי מאמו ,  מאחיו ובמידה ידועה גם ממני ".  צילה עצמה נכוותה גם היא מהתקשורת ,  כאשר ב-1997 פורסמה בוושינגטון פוסט שיחה בה היא צוטטה לכאורה כמי שמעידה שהיא מתקשה להאמין בשלום עם ערבים ,  פרסום שעורר זעם גדול במשפחת ולשכת נתניהו לנוכח הפרות התחייבויות מוקדמות בנוגע לנושא הכתבה .  
בפברואר 2000 ,  בגיל 87 ,  אחרי ששכלה בן אחד וליוותה בן נוסף בעלייתו ונפילתו הראשונה בפסגת הפוליטיקה הישראלית ,  הלכה צילה לעולמה . " חייתי פ"ז שנים מספיק ",  אמרה לאחת מקרובות משפחה כמה שבועות לפני מותה ,  בעוד נתניהו סיים את כהונתו הראשונה כראש ממשלה ,  והיה נתון בחקירת משטרה בחשד לקבלת טובות הנאה מהקבלן אבנר עמדי ,  חקירה שנסגרה בסופו של דבר ללא כתב אישום . " יש שלושה שלבים לזקנה  קשיש ,  ישיש ,  מפיש  ( "אין ",  בערבית - ט"ש )  ",  אמרה לחברה אחרת ,  בהשלמה עם סיום דרכה בעולם .  בנציון נתקף באבל כבד ,  ולטענת מקורבי המשפחה שהה בעצב עמוק ,  והפך סנטימנטלי במיוחד .  את הכיתוב על מצבתה ,  המנציח את חייה ,  חיבר בעצמו ,  והשנה ,  בסוף אפריל ,  נקבר לצדה .
" תפארת משפחתה ומסד כל הישגיה,בחן הליכותיה ,  יפי תארהישרה וחוכמתה שבתה לב כל יודעיהבגבורת רוחה ואהבת מולדתהשימשה מופת ומקור השראה לבניה.בגאון ובהדר נשאה את יגוניהבנפול בנה יונתן ,  מאצילי גיבוריהשל מדינת ישראל בכל מלחמותיה.סגולה ומופלאה היתה עד אחרית ימיה ".  

מאחורי אשת הצללים :  סיפור חייה של אם ראש הממשלה
נישואים שנוצרו ממשולש רומנטי ,  ילדים שהפכו לסיפור הצלחה ,  בעל שהיה שותף לדרך וקנאות עיקשת לפרטיות .  שיר שנכתב לפני 90 שנה חושף טפח מאישיותה הבלתי נשכחת של צילה נתניהו

