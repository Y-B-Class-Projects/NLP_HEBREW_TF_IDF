השר לשעבר אבי גבאי : " נתניהו סיים את דרכו ההיסטורית בממשלה "
 גבאי ,  שהצטרף לאחרונה למפלגת העבודה ,  טען : " הפרשה עם מוזס היא החמורה ביותר שהייתה לנתניהו ".  ח"כ מאיר כהן : " בליכוד אמרו לי שהם מריחים את הסוף ".  ח"כ נחמן שי קרא לפרסם את תמלילי שיחות נתניהו-מוזס : " הציבור לא יודע מה בדיוק קרה "
 השר לשעבר אבי גבאי ,  שהתפקד לאחרונה למפלגת העבודה ,  טען היום  ( שבת )  כי  " הליכוד ברח מהמצביעים שלו ".  לדבריו ,  באירוע  " שבתרבות "  בבאר שבע בהנחיית העיתונאי רועי כ"ץ ,  בהתייחסות לפרשה 2000 שעניינה הקשר בין ראש הממשלה בנימין נתניהו ומו"ל ידיעות אחרונות נוני מוזס , " נתניהו סיים את דרכו ההיסטורית בממשלה ,  הפרשה עם מוזס היא החמורה ביותר שהייתה לנתניהו .  הוא ניהל עם מוזס משא ומתן על התודעה שלנו  קנו ומכרו בכסף את התודעה שלנו ".  
" הצטרפתי כדי להגיע לעמדת השפעה ,  אבל עדיין לא החלטתי אם אתמודד לראשות העבודה ",  הוסיף גבאי ,  על רקע הקריאות במפלגת העבודה לקביעת מועד לבחירות הפנימיות לראשות המפלגה ,  בצל האפשרות כי הבחירות הכלליות יוקדמו בשל חקירות ראש הממשלה .  גבאי ,  שפרש ממפלגת כולנו ,  הוסיף כי ראש המפלגה משה כחלון  " לא התקשר לברך אותי על ההצטרפות לעבודה ". 
עוד בוואלה !  NEWS :" מוזס :  'מה השורה התחתונה ? ' ;  נתניהו :  'אפשר לחוקק את זה'"שרה נתניהו בחקירתה על בקבוקי השמפניה : " חילופי מתנות לגיטימיים"חקירת נתניהו-מוזס :  כל יוזמי חוק  " ישראל היום "  יזומנו למסור עדות 
באותו האירוע טען ח"כ מאיר כהן  ( יש עתיד )  כי  " אני לא ממהר לצאת בהכרזות ,  אולם זו הפעם הראשונה מאז כינון הממשלה שריח בחירות נישא באוויר .  אני מקבל את הרוח הזו מכיוונם של ח"כים ממפלגת השלטון ,  מהליכוד אמרו לי  מאיר ,  אנחנו מריחים שזה הסוף ".  עם זאת ,  בהתייחסות לסקר וואלה !  NEWS האחרון הצופה יתרון בבחירות ליש עתיד ,  הוסיף : " זה לא עניין של החקירות ,  זו מגמה .  הציבור חש שזוהי ממשלה ללא דרך וללא תכנית ". 
ח"כ כהן הוסיף כי היועץ המשפטי לממשלה אביחי מנדלבליט  " צריך להגיד שהוא לא מטפל בנושא הזה .  הוא היה איש של נתניהו ,  ונתניהו מינה אותו ".  הוא הבהיר : " אני לא מטיל ספק ביכולותיו וביושרו של מנדלבליט ,  אבל בגלל המבוכה שבה הוא נמצא ובגלל הרקע שלו ,  אני מצפה ממנו שיגיד ,  'אני מושך את ידיי מהטיפול בתיק ,  הייתי תחתיך במשרת אמון ,  ואני מבקש להשתחרר מהתיק הזה' ". 
לדבריו , " אם השיח וההקלטות משקפות את מה שהיה בשיחות בין מוזס לנתניהו ,  זוהי אחת הפרשות הקשות שהיו במדינת ישראל ".  ח"כ כהן עוד טען כי  " כמורה להיסטוריה לשעבר ,  אני חייב להגיד שכשמדברים על רודנות ועל תהליכים של פשיזם ,  הבסיס הוא השתלטות על אמצעי התקשורת ".  
ח"כ נחמן שי  ( המחנה הציוני )  דיבר באירוע  " שבתרבות "  בראשון לציון ,  בהנחיית חגי גולן ,  וקרא לפרסם באופן מידי את התמלילים המלאים של שיחות נתניהו ומוזס .  לדבריו , " מדי לילה מתנהל מעל מסכי הטלוויזיה מסע הזוי של הדלפות והדלפות שכנגד .  הציבור אינו יודע ואינו מסוגל להבין מה התרחש בדיוק ,  ולכן גם אינו יכול לגבש את דעתו ".  הוא הוסיף כי  " הפרשיות השונות שבהן מעורב ראש הממשלה לא יאפשרו לה למלא את מלוא כהונתה ". 
ח"כ יעל גרמן  ( יש עתיד )  התייחסה גם היא לפרשה 2000 באותו האירוע ,  וטענה כי  " יושב מו"ל עיתון שחולש לא רק על העיתון עצמו ,  אלא על הרבה מאוד אמצעי תקשורת אחרים גם כן ,  ומוכן למכור את היושרה של העיתון ולהטות סיקור לטובת ראש הממשלה תמורת כסף ".  לדבריה , " זה דבר פשוט בלתי נתפס .  זו הזניה של התקשורת .  אני מאוד מקווה שיתברר שזה לא היה ,  אבל אם היה  זה מאוד חמור ".  

השר לשעבר אבי גבאי : " נתניהו סיים את דרכו ההיסטורית בממשלה "
 גבאי ,  שהצטרף לאחרונה למפלגת העבודה ,  טען : " הפרשה עם מוזס היא החמורה ביותר שהייתה לנתניהו ".  ח"כ מאיר כהן : " בליכוד אמרו לי שהם מריחים את הסוף ".  ח"כ נחמן שי קרא לפרסם את תמלילי שיחות נתניהו-מוזס : " הציבור לא יודע מה בדיוק קרה "
 
