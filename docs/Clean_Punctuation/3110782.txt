העובדת שתובעת את שרה נתניהו : " היא כינתה אותי גוש של כלום "
 בריאיון לחדשות 2 סיפרה שירה רבן כי רעיית ראש הממשלה הייתה  " משתוללת "  כשעבודות הניקיון לא היו לרוחה .  עוד סיפרה על מקרה שבו נאלצה לקנות מכיסה גרביונים ,  לאחר שאלה התרחבו בכביסה .  משפחת נתניהו : " שקרים בוטים "
  ( עו"ד יוסי כהן ,  פרקליטה של שרה נתניהו ,  בדיון בבית הדין האזורי לעבודה בירושלים ,  השבוע )  
שירה רבן ,  העובדת לשעבר במעון ראש הממשלה שהגישה בחודש שעבר תביעה בגין העסקה פוגענית נגד רעיית ראש הממשלה שרה נתניהו ,  סיפרה הערב  ( שבת )  בריאיון לחדשות 2 על תחושותיה בתקופה שבה הועסקה במעון במהלך חודש ספטמבר ועד לראשית אוקטובר .  בין היתר סיפרה רבן כי נתניהו נהגה  " להשתולל ",  כהגדרתה ,  ולנופף בידיה כשזעמה על דברים שלא היו לרוחה בעבודת הניקיון במעון ואף כינתה אותה במקרה אחד  " גוש של כלום ".  לדבריה , " אני לא יודעת מה היה קורה אם הייתי נשארת שם עוד שנייה ". 
רבן סיפרה עוד על מקרה שבו אמרה לה נתניהו כי עליה לרכוש עבורה גרביונים לאחר שכמה זוגות התרחבו בכביסה .  לדבריה ,  נתניהו ציינה בפניה כי עובדת אחרת במעון יודעת לעשות זאת מבלי שתצטרך לקבל הוראה מפורשת .  בכתב התביעה שהוגש בחודש שעבר ,  על סך 225 אלף שקל כפיצויים ,  כונתה רבן  " שפחה ",  ביטוי שיוחס גם לעובדות נוספות במעון .  
בדיון בבית הדין האזורי לעבודה בירושלים שהתקיים ביום רביעי השבוע ביקר השופט אייל אברהמי את ניסוח כתב התביעה ואמר כי נראה שהוא  " נועד לאוזניים אחרות ולא רק להליך הזה ".  כשנשאלו בריאיון על השימוש במונח השיבו פרקליטיה של רבן ,  עו"ד נעמי לנדאו ועו"ד אורן גרוס ,  כי מדובר בביטוי שבו השתמשה רבן בעצמה כדי לתאר את הנעשה במעון .
 עוד בוואלה !  NEWS:בצל ההתעצמות :  ישראל מסמנת קווים אדומים לציר הרדיקלי בסוריההולך רגל כבן 50 נהרג מפגיעת כלי רכב בכניסה ללודמחר שביתה :  איפה לא לומדים וכמה זמן היא תימשך ?  המדריך המלא 
מפרקליטה של נתניהו עו"ד יוסי כהן נמסר : " לאחר שנחלו מפלה ניצחת בבית הדין ,  ממשיכים שירה רבן ועורכי דינה הנואשים להכפיש את הגברת נתניהו באמצעות שקרים ממוחזרים ומרושעים וכן לסחוט כספים שלא ביושר .  הם מנסים באופן הזוי וכוזב לסחוט סכום אסטרונומי של כרבע מיליון שקלים על העסקה של פחות מחודש ימים במעון ראש הממשלה ,  שמתוכם שהתה רבן במחיצת הגברת נתניהו שעות בודדות בלבד ". 
עוד מסר כהן כי  " נשיא בית הדין כבר קבע נחרצות שכתב התביעה שהם הגישו כולל טענות לא רלוונטיות והוא מנוסח בלשון מכפישה ולא עניינית וזאת רק לצורכי תקשורת .  כך גם דבריה השקריים של שירה רבן בריאיון שניתן כאן .  עיתוי הריאיון ערב החלטת נשיא בית הדין ,  הצפויה להינתן מחר ,  אינו מקרי .  זהו ניסיון פסול נוסף להטות משפט ולהשפיע על בית המשפט בתביעה שהיא כולה תקשורתית ופוליטית .  אנו בטוחים שהאמת תנצח והצדק יצא לאור ".  
בתגובה שמסרה משפחת נתניהו לריאיון נטען כי דבריה של רבן הם  " מניפולציה רגשית "  וצורפה רשימה של  " הוכחות לשקרים הבוטים "   כך ,  במקור  שהוצגו בריאיון .  בין היתר נטען כי :
" רבן עבדה בפועל 22 ימים ובכל משמרת בממוצע פחות מחמש שעות .  בכתב התביעה היא טוענת שכל יום נטלה ידיים מעל 100 פעמים עד שעורה נסדק .  זה לבדו לקח לפחות 300 דקות שהן חמש שעות .  מתי הספיקה לעבוד ?  ".  בנוסף נטען בתגובה כי  " היא גם טוענת בכתב התביעה שבנוסף לכך בכל יום החליפה בגדים עשרות פעמים .  גם זה לוקח לפחות שעתיים .  והכל בפחות מחמש שעות עבודה בממוצע ?  איך ?  ".  
עוד נמסר כי  " שקרים אלה הם בסך הכול דוגמאות בודדות מתוך עשרות הכזבים בתביעה המרושעת ,  הזדונית וההזויה שמטרתה לפגוע בראש הממשלה ורעייתו .  כל אדם בר דעת מבין שאי אפשר להתייחס לשקרים אלה ברצינות ".  

העובדת שתובעת את שרה נתניהו : " היא כינתה אותי גוש של כלום "
 בריאיון לחדשות 2 סיפרה שירה רבן כי רעיית ראש הממשלה הייתה  " משתוללת "  כשעבודות הניקיון לא היו לרוחה .  עוד סיפרה על מקרה שבו נאלצה לקנות מכיסה גרביונים ,  לאחר שאלה התרחבו בכביסה .  משפחת נתניהו : " שקרים בוטים "
 
