נתניהו לפנס :  אם יהיו רק שינויים קלים בהסכם הגרעין - נמליץ לפרוש
בהצהרה לצדו של סגן נשיא ארה"ב אמר ראש הממשלה כי איראן מוסיפה להיות איום משמעותי במזרח התיכון .  פנס : " הימים הטובים של ארה"ב וישראל עדיין לפנינו ".  נתניהו : " ביום שפגשתי אותך ידעתי שאתה חבר אמת "
  *  נתניהו : " האתגר העיקרי במזרח התיכון מגיע מאיראן "*  פנס : " העם האמריקני מעריך את מערכת היחסים עם ישראל "*  בתום ההצהרה לעיתונות פרשו השניים לסעודה משותפת עם נשותיהם 
סגן נשיא ארצות הברית מייק פנס ורעייתו קארן הגיעו אמש  ( שני )  למעון ראש הממשלה בירושלים לארוחת ערב רשמית עם ראש הממשלה בנימין נתניהו ורעייתו שרה .  נתניהו בירך את פנס ואת רעייתו על ביקורם וסיפר כי הוא זוכר בחיוב את פגישתם בוושינגטון בשנת 2009 .
" אני רוצה להביע את הערכת ישראל לנשיא טראמפ ולך על ההכרה בירושלים בבירתנו וגם על הנאום יוצא הדופן שלך בכנסת ",  הוסיף נתניהו . " זה היה ביטוי עוצמתי של הקשר בין המדינות ושל המחוייבות שלכם לישראל .  אני שותף לאמונה שלך שהמשטר באיראן ייפול בסופו של דבר ושהעם איראני יקבל את ההנהגה שלה הוא ראוי ".  הוא ציין כי בפגישה בארבע עיניים שקיימו מוקדם יותר דן עם פנס ב"אתגרים ובהזדמנויות במזרח התיכון ". 
לדבריו , " האתגר העיקרי מגיע מאיראן "  ו"כמו הנשיא טראמפ ,  ישראל מאמינה שהסכם הגרעין הוא אסון ".  נתניהו הוסיף כי  " למשטר כזה אסור שיהיה נשק גרעיני .  עדיין יש זמן לתפוס את ההזדמנות שהנשיא טראמפ מציג ולבטל את הפגמים בהסכם .  עמדתנו ברורה :  צריך לתקן אותו או לבטל אותו ". 
עוד בוואלה !  NEWS:בגלל הריאיון אצל אופירה וברקוביץ' :  מני נפתלי נגד אלדד יניביפן מתכוננת :  תרגיל התגוננות ממתקפת טילים נערך בטוקיותיעוד :  החשודים ברצח מאור מלול בקוסמוי - בידי השוטרים בתאילנד 
עוד אמר נתניהו כי  " ישראל תמשיך לעבוד עם נציגי ממשל טראמפ כדי לקדם שלום עם כל שכניה ,  כולל הפלסטינים .  ברגע שהפלסטינים יכירו בקשר בין אלפי השנים של העם היהודי לארצו ולעיר הזו נוכל להתקדם ". 
פנס הודה לנתניהו על דבריו ואמר כי  " העם האמריקני מעריך את מערכת היחסים שלנו עם ישראל ".  הוא הוסיף כי שוחח עם הנשיא טראמפ וכי זה ביקש  " להודות לך על המילים שלך בכנסת ,  על המחויבות שלך לקשר בין ארצות הברית וישראל ".  
פנס התייחס לפגישותיו בימים האחרונים עם עבדאללה מלך ירדן ועם נשיא מצרים עבד אל-פתאח א-סיסי ואמר כי שניהם מזהים את איראן כאיום משותף . " היום אני בישראל כדי לחגוג את הקשר בין שני העמים שלנו ",  הוסיף . " אנחנו עומדים ביחד ,  בקרב מול האסלאם ובתקווה לעתיד בהיר ומשותף ".  
לפני כן באותו יום נפגשו נתניהו ופנס בארבע עיניים .  ראש הממשלה הביע בפני סגן הנשיא את הערכתו לקשר המיוחד בין ארצות הברית וישראל והודה לו על  " תמיכתו האיתנה "  של ממשל טראמפ .  הנושא העיקרי בפגישתם היה ההתמודדות עם התוקפנות האיראנית באזור ושאיפותיה של איראן להחזיק בנשק גרעיני .  נתניהו שב בפגישה על קריאתו למדינות אירופה  " לקחת ברצינות "  את דבריו של טראמפ על כך שצריך לתקן את הסכם הגרעין .  
לדברי גורמים מדיניים נתניהו העלה בפני סגן הנשיא גם את סוגיית גופותיהם של הדר גולדין ואורון שאול המוחזקות בידי חמאס ,  ואת האזרחים הישראלים המוחזקים בעזה ,  אברה מנגיסטו ,  הישאם א-סייד וג'ומעה אבו גנימה .  
מוקדם יותר אמר פנס בישיבה מיוחדת במליאת הכנסת כי וושינגטון תעביר את השגרירות מתל אביב לירושלים עד לסוף השנה הבאה וקרא לפלסטינים לשוב לשולחן המשא ומתן .  פנס אמר בנאומו בכנסת כי הנשיא טראמפ הורה למחלקת המדינה להתחיל בהכנות להעברת השגרירות וכי הממשל יקדם בשבועות הקרובים את התכנית לפתיחתה בירושלים עד לסוף 2019 . " ארצות הברית לעולם לא תתפשר על ביטחונה של ישראל ",  הוסיף . " כל הסכם שלום צריך להכיל את היכולת של ישראל להגן על עצמה באופן עצמאי ". 
בנאומו הבהיר פנס כי ארצו לא תאפשר לאיראן להשיג נשק גרעיני והוסיף כי  " אם הסכם הגרעין לא יתוקן ארצות הברית תמשוך את השתתפותה בו ".  פנס ניצל את הבימה שניתנה לו ופנה מעל דוכן הכנסת לאזרחי איראן : " יום אחד תשתחררו מהמשטר שחונק אתכם .  וכשיום החירות יגיע ,  אנחנו אומרים לאנשים הטובים באיראן ,  הידידות בין עמינו תשגשג שוב ". 
לאחר הנאום בירכו בלשכת ראש הממשלה על  " נאומו החם "  של סגן הנשיא ועל  " האמירות הברורות שנאמרו בו ".  בהודעת הלשכה ציינו לחיוב את  " העמידה האיתנה נגד הסכם הגרעין ,  שסגן הנשיא הגדירו 'אסון' ",  וכן את  " עמדת ממשל טראמפ על העברת השגרירות ;  התמיכה הבלתי מסויגת בצורכי הביטחון של ישראל והמאמצים לשלום ,  והנכונות לעבודה משותפת מול האתגרים במזרח התיכון ". 
 ( עדכון ראשון :  19:50 )  

נתניהו לפנס :  אם יהיו רק שינויים קלים בהסכם הגרעין - נמליץ לפרוש
בהצהרה לצדו של סגן נשיא ארה"ב אמר ראש הממשלה כי איראן מוסיפה להיות איום משמעותי במזרח התיכון .  פנס : " הימים הטובים של ארה"ב וישראל עדיין לפנינו ".  נתניהו : " ביום שפגשתי אותך ידעתי שאתה חבר אמת "
 
