בקוורטט מתעקשים :  עובדים על ההזמנה למו"מ
מחלקת המדינה של ארה"ב טוענת כי הקוורטט עדיין שוקד על ניסוח ההצהרה שצפויה להוות בסיס למו"מ בין ישראל והרשות .  אך לאור העיכוב בפרסום המסמך ,  הפעם קראולי נמנע מלנקוב בתאריך מדויק
ארצות הברית מתעקשת :  מאמצי הקוורטט הבינלאומי למזרח התיכון לניסוח הצהרה שתשמש כבסיס למו"מ הישיר בין ישראל והפלסטינים לא עלו על שרטון .  דובר מחלקת המדינה האמריקאית פיליפ קראולי אמר אמש  ( רביעי )  כי  " לא נוצר כל מחסום "  בגיבוש המסמך .  דבריו של קראולי הגיעו על רקע העיכוב בפרסום ההצהרה ,  אשר אמורה היתה לצאת כבר בתחילת השבוע .  לדברי קראולי , " כרגע קשה לומר מה יהיה תוכנה של ההצהרה .  נפרסם אותה אם היא תוכל לסייע לצדדים ". 
קראולי הדגיש כי הקוורטט  המורכב מארה"ב ,  האו"ם ,  האיחוד האירופי ורוסיה  עדיין מתכוון לפרסם את ההצהרה ,  ואולם לא התחייב בנוגע לתאריך הדבר יתרחש .  קראולי אמר עם זאת ,  כי בקוורטט מאמינים שמועד הפרסום הולך ומתקרב . " אנו מאמינים שאנו קרובים לכך ",  אמר ,  אך הוסיף כי  " אינני יכול להגיד שהיום אנו קרובים לפרסום המסמך יותר מאשר אתמול .  ואולם אנו מקווים מאוד שאנו בדרך הנכונה ".  קראולי הוסיף כי הקוורטט  " עדיין עובד על ניסוח הפרטים ",  שיקבעו בדיוק מה תהיה משמעות ההצהרה ".  
הצהרת הקוורטט הבינלאומי תהווה מסמך אשר ישמש כבסיס לפתיחת המו"מ הישיר בין ישראל והפלסטינים .  קתרין אשטון ,  שרת החוץ של האיחוד האירופי ,  כתבה בסוף השבוע לעמיתיה באיחוד כי ההצהרה תפורסם כבר בתחילת השבוע הנוכחי ,  אך פרסום ההצרה הלך והתעכב לאור סירובה של ישראל לפתוח במו"מ תחת תנאים מקדימים .  שרי השביעייה הודיעו בתחילת השבוע כי בכוונתם להתעלם מהצהרת הקוורטט ולהמתין לזימון אמריקאי לפתוח בשיחות בוושינגטון או בקהיר .  השרים הגדירו את ההצהרה כ"עלה תאנה "  של הפלסטינים לדחות את המהלך .  
מנגד ,  בכיר פלסטיני אמר במהלך סוף השבוע לעיתון  " א-שרק אל- אווסט "  כי כבר התקבלה החלטה לפתוח במגעים הישירים וכי מדובר רק בשאלה של זמן .  במסגרת ההכרזה מצפים הפלסטינים כי הקוורטט יחזור על קריאתו לישראל להפסיק את הבנייה בהתנחלויות ,  ובכלל זה בירושלים ,  ולהגיע תוך שנתיים להסכם שלום כולל שיוביל להקמת מדינה פלסטינית בגבולות 67' .
 
בקוורטט מתעקשים :  עובדים על ההזמנה למו"מ
מחלקת המדינה של ארה"ב טוענת כי הקוורטט עדיין שוקד על ניסוח ההצהרה שצפויה להוות בסיס למו"מ בין ישראל והרשות .  אך לאור העיכוב בפרסום המסמך ,  הפעם קראולי נמנע מלנקוב בתאריך מדויק

