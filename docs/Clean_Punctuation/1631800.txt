בנימין נתניהו הורה לשלוח סיוע להאיטי
ראש הממשלה בנימין נתניהו הורה על שליחת כח חלוץ להאיטי שיכין את הקרקע למשלחת הסיוע הישראלית שיגיע לאי .  חשש לחייהם של אלפי אנשים
 ( צילום :  רויטרס ,  עריכת וידאו :  יאיר דניאל ,  קריינות :  אילן שניג ) 
בעוד נמשכים מאמצי החילוץ וההצלה בהאיטי ,  מלשכת ראש הממשלה בנימין נתניהו נמסר היום  ( רביעי )  כי בעקבות רעידת האדמה ,  ראש הממשלה נתניהו הורה לגורמים המקצועיים במשרדי הביטחון ,  החוץ וביטחון הפנים לפעול בדחיפות כדי לבחון הגשת סיוע הומניטרי למדינה .  
בשעות הקרובות תצא משלחת מקצועית על בסיס אנשי פיקוד העורף למיאמי ,  כדי לקצר את זמן ההגעה להאיטי .  זאת על מנת להבין את המצב בשטח שנפגע וכדי שהסיוע הישראלי יתאים לצרכים .  שגריר ישראל ברפובליקה הדומינקנית הונחה לצאת ברכב להאיטי ,  כדי לדווח על המצב באזורים שנפגעו מרעידת האדמה .  שגרירות ישראל בוושינגטון הונחתה לעמוד בקשר עם גורמי הסיוע האמריקאים כדי לאסוף מידע נוסף על הצרכים בהאיטי ולתאם את פעולות הסיוע ההומניטרי וההצלה .
 האיטי היא המדינה הענייה ביותר בחצי הכדור המערבי ,  והתשתית הלקויה שלה לא ערוכה להתמודדות עם אסון בהיקף כזה . " אני פונה לעולם ,  במיוחד לארצות הברית ,  לעשות מה שהם עשו עבורנו ב-2008 כשארבע סופות הוריקן פגעו בהאיטי "   ,  אמר שגריר האיטי בארצות הברית אליסידה ג'וזף לרשת CNN . " ארצות הברית שיגרה באותו זמן בית חולים צף סמוך לחופי האיטי .  אני מקווה שזה ייעשה שוב ויעזור לנו במצב הנוראי הזה שבו מצאנו את עצמנו ",  הוסיף ג'וזף .  
מוקד הרעש ,  בעוצמה של 7 דרגות בסולם ריכטר ,  היה כ-15 קילומטרים מעיר הבירה פורט או פראנס .  כמיליון בני אדם מתוך תשעה מיליון תושבי האי ,  גרים בבירה .  בין הבניינים שנפגעו קשות ברעש הן ארמון הנשיאות ומטה האו"ם בעיר ,  בניין של חמש קומות .  
מהאו"ם נמסר שרבים מעובדיו באי נעדרים . " כל העיר נמצאת בחשיכה .  ישנם אלפי אנשים שישובים ברחובות מבלי שיהיה להם היכן ללכת ",  אמר ראחמני דומרסאנט ,  מנהל הפעילות של אחד מארגוני הצדקה בהאיטי . " האנשים הללו רצים ,  בוכים וצורחים ."  
דן דן בולוטין ,  בעל ניסיון רב בחילוץ מאזורי אסונות טבע ,  אמר לוואלה !  חדשות כי צוותי החילוץ שיגיעו לאיזור ייתקלו בבעיות קשות .  לדבריו ,  האזור אינו מפותח ותשתיות החשמל והמים קרסו .  בולוטין אמר כי האיטי היא מדינה הררית וטרופית שגם כך סובלת מבעיות אקולוגיות קשות ולכן צפויים צוותי החילוץ להיתקל במפולות בוץ ושיטפונות .  כמו כן ,  במקום אין תשתית טלפונית . " מדובר במדינה שהיא מראש אחת המדינות העניות בעולם ואי אפשר לבנות על הטכנולוגיה המקומית ".  בולוטין הוסיף כי יש חשיבות לטפל במכה השנייה  מגפות . " האזור הוא טרופי ולח ויש סיכון רב למחלות טרופיות כגון כולרה ". 

בנימין נתניהו הורה לשלוח סיוע להאיטי
ראש הממשלה בנימין נתניהו הורה על שליחת כח חלוץ להאיטי שיכין את הקרקע למשלחת הסיוע הישראלית שיגיע לאי .  חשש לחייהם של אלפי אנשים

