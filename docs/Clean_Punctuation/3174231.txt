 " בושה ":  נתניהו הצביע נגד פונדקאות לגברים - ועורר סערה במליאה
ראש הממשלה הצביע נגד ההסתייגות להצעת החוק שבה הביע תמיכה בתחילת השבוע ,  כך שחוק הפונדקאות עבר במליאה אך לא יחול על אבות יחידנים .  לדבריו ,  בהמשך יתמוך בהצעה של ח"כ אוחנה בנושא .  ארגוני הלהט"בים :  חברי הקהילה ישבתו ביום ראשון
 *  חוק הפונדקאות אושרה בקריאה שנייה ושלישית *  החוק לא יתיר פונדקאות לגברים יחידנים  ( אבות גאים )  *  נתניהו הודיע כי הוא תומך בפונדקאות לגברים ,  אך הצביע נגד *  הקהילה הלהט"בית הודיעה :  חברי הקהילה ישבתו ביום ראשון 
ראש הממשלה בנימין נתניהו הביע השבוע תמיכה בפונדקאות לאבות יחידנים אך יומיים אחרי תמיכתו ,  הצביע היום  ( רביעי )  במליאה נגד ההסתייגות להצעת החוק שהייתה אמורה לאפשר זאת .  לאחר ההצבעה ,  אושר חוק הפונדקאות בקריאה שנייה ושלישית ,  אך הוא לא יחול על אבות יחידנים שכן ההסתייגות לא עברה .  
מהליכוד נמסר בתגובה כי  " בהמשך ,  כפי שראש הממשלה אמר בישיבת סיעת הליכוד השבוע ,  הוא יתמוך בהצעת החוק שיגיש ח"כ אמיר אוחנה ,  שתאשר פונדקאות גם לאבות יחידנים ".  אוחנה ,  וגם חברות הכנסת מהקואליציה שרן השכל  ( הליכוד )  מרב בן ארי  ( כולנו )  הצביעו בעד ההסתייגות .
 אחרי ההצבעה על ההסתייגות ,  התפרצו חברי כנסת לעבר נתניהו וקראו לעברו  - " בושה וחרפה "  ו"תתבייש לך ".  ח"כ יאיר לפיד  ( יש עתיד )  קרא לנתניהו  " שקרן ",  ואילו ח"כ יואל חסון  ( המחנה הציוני )  הוצא מהמליאה לאחר שצעק לעבר נתניהו .  
אחרי אישור החוק אמר חסון כי  " חוק הפונדקאות השאיר מחוץ לדלת ההיסטוריה את קהילתה הלהט"ב .  אני רוצה לבקש סליחה בשם הקואליציה ,  סליחה בשם הממשלה ,  סליחה בשם זה שמדינת ישראל תקועה מאחור עם אפליה וחושך של מדינת עולם שלישית .  כשאנחנו נהיה בממשלה אנחנו נביא את השינוי המיוחל ונצעיד את ישראל קדימה לעבר האור ".  
בתגובה הכריזו ארגוני להט"ב בישראל כי ביום ראשון יפתחו חבריה בשביתה כללית ,  וקראו לחברות וחברי הקהילה להיעדר ממקומות העבודה ,  לסגור את בתי העסק ולקחת חלק בפעילויות מחאה במרחב הציבורי . " מאסנו בפוליטיקאים שמטיפים נגד שנאת חינם ",  אמרה חן אריאלי יושבת ראש האגודה למען הלהט"ב , " מאסנו בפער שבין התמיכה הציבורית במשפחות הלהט"ביות לבין כניעת הקואליציה לתכתיבים של הסמוטריצ'ים והליצמנים ". 
ח"כ סתיו שפיר  ( המחנה הציוני )  הביעה תמיכה בשביתת קהילת הלהט"ב . " הצביעות של הממשלה הזו חוצה כל גבול .  כשהם בחו"ל הם יודעים להתפאר בקהילה אבל כאן בארץ הם מצביעים נגדה שוב ושוב ,  דורסים את זכויותיה ומשפילים את אנשיה ",  אמרה שפיר . " אי אפשר יותר לסבול את הדו פרצופיות הזו .  חברי כנסת הפחדנים מהקוליציה שמבהירים שוב ושוב ,  מחוץ למליאה ,  בשקט ,  כי הם תומכים בקהילה ואז מרימים את ידם נגדה הם האויבים הכי גדולים של הקדמה והסיכוי לשינוי ". 
ביומיים האחרונים ,  מאז הביע תמיכה נתניהו באפשרות של פונדקאות לאבות יחידנים ,  ח"כים בקואליציה ,  ובעיקר חברי סיעת כולנו איימו לתמוך בהסתייגות שמאפשרת זאת .  החרדים זעמו על כך ,  דרשו לדחות את ההצבעה להיום ועד אז ביקש יו"ר הקואליציה דוד אמסלם מנתניהו להצביע נגד פונדקאות לאבות יחידינים אחרת הקואליציה תתפרק .  
ח"כ מיכל בירן  ( המחנה הציוני )  ,  שהובילה את ההסתייגויות לחוק הפונדקאות ,  העניקה לנתניהו ספר בשם  " אבא ואבא "  עם הקדשה אישית לפני ההצבעה . " אפילו ילדים כבר יודעים שמשפחות מגיעות בכל הצורות והצבעים .  מקווה שהספר יעורר בך השראה לעמוד בהבטחתך לקהילה הגאה ",  כתבה בירן .
 ח"כ יעל גרמן  ( יש עתיד )  ,  שכיהנה כשרת הבריאות בממשלה הקודמת ואף העבירה חוק בנושאה בקריאה ראשונה ציינה כי  " בממשלה הקודמת ,  ראש הממשלה הצביע בעד חוק הפונדקאות שלנו שכלל את הקהילה ,  רק שעכשיו הליכוד ,  כולנו וישראל ביתנו רוקדים לחלילו של ליצמן והחרדים ,  נגד הקהילה הגאה ,  נגד עקרונות הצדק והשוויון  ,  נגד החברה הישראלית ".  
" מאחורי כל אחד מהקהילה הגאה יש משפחה גאה וחברים גאים ",  הוסיפה . " אני פונה לראש הממשלה בשפה שהוא מבין ,  מנדטים .  שלא יטעה ויחשוב שמדובר רק בקהילה ,  מדובר בעשרות אלפים שיזכרו מי לא ייצג אותם ,  מי הדיר והפלה אותם מהחברה ומזכותם הבסיסית לשוויון גם בהורות ". 
חוק הפונדקאות נועד לאפשר לנשים ללא בן זוג שסובלות מבעיה רפואית שלא מאפשרת להן לשאת היריון ,  ללדת באמצעות אם פונדקאית .  לפי החוק ,  אישה תוכל לשמש פונדקאית כל עוד עברה לכל היותר חמש לידות ,  במקום שתי לידות בגרסה הקודמת של החוק .  אימהות נושאות יוכלו לקחת חלק בשני תהליכי פונדקאות לכל היותר .  
תיקון החוק הגיע בעקבות בג"ץ שהגישו איתי פנקס ארד מעמותת  " אבות גאים "  ואמהות יחידניות בדרישה לתקן את האפליה בחוק .  בג"ץ הורה למדינה לבצע תיקון בחוק .  אלא שהחוק המתוקן נתפס כלא שיווני כיוון שהוא מונע מגברים את הליך האבהות .  פנקס ארד אמר בעקבות דבריו של נתניהו כי דבריו  " דבריו החד-משמעיים עשויים להיות היסטוריים ".  
עשרות מפגינים חסמו שלשום את רחוב קפלן בתל אביב במחאה על החוק שעתיד לעבור .  מהמשטרה נמסר כי ציבור הנהגים מתבקש שלא להגיע לצומת ולבחור בדרכים עוקפות  ." חוק הפונדקאות שעומד לעבור ,  בחסות ראש הממשלה הוא חוק שמדיר את ההורות הגאה בכוונה ברורה .  אם ראש הממשלה תומך בתיקון החוק שיעצור אותו עכשיו ,  אין שום בהילות להעביר אותו במתכונת הנוכחית ",  אמרו מארגני המחאה . " השנה היא 2018 ,  זו שנה שבכל העולם להטב"ים מתקדמים לשוויון ורק במדינת ישראל מחוקקים נגד הקהילה הגאה ".   

" בושה ":  נתניהו הצביע נגד פונדקאות לגברים - ועורר סערה במליאה
ראש הממשלה הצביע נגד ההסתייגות להצעת החוק שבה הביע תמיכה בתחילת השבוע ,  כך שחוק הפונדקאות עבר במליאה אך לא יחול על אבות יחידנים .  לדבריו ,  בהמשך יתמוך בהצעה של ח"כ אוחנה בנושא .  ארגוני הלהט"בים :  חברי הקהילה ישבתו ביום ראשון

