עו"ד ויינרוט על הריאיון בעובדה :  נערך מגמתית כדי לפגוע ברה"מ
עורך הדין שליווה בעבר את נתניהו ורעייתו התראיין לתכנית  " עובדה "  ודיבר באופן חופשי על אודות השניים .  בין השאר הגן על שרה נתניהו בפרשת המעונות ואמר כי בעלה  " איש ישר ".  בתגובתו לריאיון הוסיף כי  " דברים חיוביים רבים לא שודרו "
  ( חוקרי המשטרה מגיעים למעון ראש הממשלה כדי לחקור את נתניהו בפעם החמישית ,  היום )  
עו"ד יעקב ויינרוט הגיב הערב  ( חמישי )  לריאיון עמו ששודר בתכנית  " עובדה "  בקשת ,  שבו שוחח עם אילנה דיין על אודות ראש הממשלה בנימין נתניהו ורעייתו שרה ,  ודחה את מה שכינה  " ניסיון לצייר באור שלילי "  את השניים .  מוקדם יותר הערב נחקר נתניהו בפעם החמישית ,  במעון ראש הממשלה ,  על אודות מעורבותו בפרשות 1000 ו-2000 .  לאחר כחמש שעות חקירה יצאו החוקרים את המעון ונתניהו פרסם בחשבון הטוויטר שלו את תגובתו הקבועה לנושא החקירות נגדו לפיה : " לא יהיה כלום - כי לא היה כלום ".  ויינרוט ייצג בעבר את ראש הממשלה בכמה תיקים וכן את שרה נתניהו בפרשת המעונות .
 בתגובתו לריאיון כתב ויינרוט כי הוא  " מצר על כך שעשרות שעות של שיחותיו עם אילנה דיין ,  במשך ימים ארוכים של צילומים ,  נחתכו ונערכו באופן מגמתי על מנת לנסות לפגוע בראש הממשלה בנימין נתניהו וברעייתו להם הוא רוחש הערכה עצומה וחיבה עמוקה .  מיותר לציין כי דברים חיוביים רבים שנאמרו על ידו - לא שודרו .  מר ויינרוט דוחה בשאט נפש כל ניסיון לצייר באור שלילי את ראש הממשלה או רעייתו ". 
עוד בוואלה !  NEWS:בעקבות העדויות על הטרדות מיניות :  גבי גזית יוצא לחופשה מרדיו 103הפרקליטות חזרה בה מהאישום נגד רב החתונות שנאשם באונס תלמידה"מועמד רפובליקני לסנאט ביצע מעשים מגונים בנערה בת 14 ב-1979 "  
בריאיון עצמו אכן נכללו דברים חיוביים שציין ויינרוט לגבי בני הזוג .  בין היתר כינה את ראש הממשלה  " איש ישר "  ואף הדף את הטענות נגד שרה נתניהו ,  בגין שימוש במשאבי מדינה לשימוש פרטי .  על האישום נגדה בפרשת המעונות ,  בגין מרמה והפרת אמונים בהיקף 359 אלף שקל מקופת המדינה ,  אמר : " אי אפשר להתעשר מאוכל .  מה עושים עם אלפי ארוחות ?  זה לא איזה עושר מסוים שאני צברתי ".  על ראש הממשלה עצמו אמר לדיין כי  " כשאת מסתכלת על האיש ,  ותבקשי ממנו רזומה של ההצלחות שלו מול הכישלונות שלו אני אומר לך שאת תעמדי עם פה פעור ". 
יחד עם זאת ,  בריאיון ציין ויינרוט גם דברים הנוגעים לאורחות חייו של נתניהו העשויים להתפרש כביקורת .  כך למשל אמר ש"ביבי מעריץ ממון כהשקפת עולם .  אני מכיר את החולשה לבעלי הון ".  בנושא הרגלי העישון של נתניהו אמר ויינרוט לדיין : " אם תשאלי את ביבי כמה עולה מסטיק ,  או כמה עולה לחם ,  טווח הפספוס שלו נורא ואיום .  הוא לא חי את העולם של המחירים .  הוא קנה סיגרים בהון תועפות של כסף במהלך השנים ".  ויינרוט הוסיף כי  " לכן כעסו עליו בבית - גם בגלל העישון ,  וגם בגלל המחירים ".  

עו"ד ויינרוט על הריאיון בעובדה :  נערך מגמתית כדי לפגוע ברה"מ
עורך הדין שליווה בעבר את נתניהו ורעייתו התראיין לתכנית  " עובדה "  ודיבר באופן חופשי על אודות השניים .  בין השאר הגן על שרה נתניהו בפרשת המעונות ואמר כי בעלה  " איש ישר ".  בתגובתו לריאיון הוסיף כי  " דברים חיוביים רבים לא שודרו "
 
