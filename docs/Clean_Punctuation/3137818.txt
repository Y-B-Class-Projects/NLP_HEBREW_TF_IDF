 " הייתה לו אובססיה לתיעוד ":  מרוץ המשטרה למציאת  " יומני ניר חפץ "
 במשטרה מנסים לאתר את תיעוד הפגישות על ידי המקורב לראש הממשלה ,  שבימים האחרונים נעשים מגעים אינטסיביים להפוך אותו לעד מדינה . " המאמץ מתמקד במציאת היומנים .  אנו מניחים שיש בהם ראיית זהב "
 המשטרה מנסה לאתר את יומניו של ניר חפץ ,  מקורבו של ראש הממשלה בנימין נתניהו ,  החשוד בפרשת בזק ובפרשת השופטת הילה גרסטל - כך אמר היום  ( שישי )  גורם בכיר במערכת אכיפת החוק .  לדבריו ,  החוקרים יודעים שחפץ ,  שמעצרו הוארך עד יום שני ,  תיעד כל פגישה - והם מנסים כעת למצוא את מאגר התיעוד . 
" אנחנו יודעים שלניר חפץ הייתה אובססיה לתעד כל שיחה וכל פגישה שקיים ",  אמר הגורם . " אנחנו יודעים שיש לו יומנים או רשומות שבהם הוא תיעד את הדברים ורשם את עיקרי השיחות והמועדים שלהן בזמן אמת ,  וכיצד התבצעו .  כרגע המאמץ שלנו הוא לנסות ולמצוא את אותן רשומות ואותם יומנים .  אנחנו מניחים שיש בהם ראיית זהב ".  
הגורם אמר כי חפץ ניהל יומנים בדומה לאלה שכתבה שולה זקן ,  מי שהפכה לעדת מדינה נגד ראש הממשלה לשעבר אהוד אלמרט ,  שהורשע בשורת מעשי שחיתות .  בעת מעצרו לקחו החוקרים את המחשב האישי שלו וכן שורה של מסמכים שאותם הם בודקים בניסיון להבין אם הם מכילים את  " יומני חפץ ". 
חקירות נתניהו | כל הכותרות האחרונות"חפץ לא משתף פעולה ":  מעצרם של יועצו של נתניהו ואלוביץ' הוארךטלוויזיה בשירות נתניהו :  הפגישה החשאית וההצעה מהאחיין של שרה 
במשטרה וברשות לניירות ערך ממשיכים במאמצים להפוך את חפץ לעד מדינה .  מבחינתם זהו יעד אסטרטגי בחקירות תיק 4000 ותיק גרסטל . " אין לנו ספק שהוא עשוי להרים מסך על הרבה מאוד דברים שטרם פתורים אצלנו .  הוא אמור לספק תמונה רחבה יותר של הדברים שנאספו ",  אמר הגורם .
 עבודות החקירה מתבצעות בשני נתיבים :  האחד הוא דרך משרדי להב 433 ,  והשני במשרד הרשות לניירות ערך . " צוותי החקירה נמצאים בשני המוקדים כל הזמן ,  וגם בשעה זו אנחנו מבצעים את החקירות בצורה אינטנסיבית ",  הוסיף הגורם במערכת אכיפת החוק . " עם כניסת השבת אנחנו נפסיק את התשאולים של העצורים אבל מיד לאחר צאת השבת אנחנו נמשיך אל תוך הלילה בחקירת החשודים כאשר במהלך השבת אנחנו נבצע את הפעולות שלנו על מנת לקדם את החקירות ".  
אתמול הוארך מעצרו של מקורבו של ראש הממשלה ומנכ"ל משרד התקשורת שלמה פילבר ב-15 ימים נוספים .  הארכת המעצר אושרה לאחר שלפני יומיים חתם פילבר על הסכם עד מדינה .  מהדברים שאמר למקורביו על הסכם עד מדינה ,  טוען פילבר כי הופעלו עליו לחצים גדולים . " היום אני מבין שניצלו אותי ",  אמר . " באתי לעבוד באמונה ומצאתי את עצמי בצבת של לחצים שגרמו לי לדחק גדול מאוד ".   

" הייתה לו אובססיה לתיעוד ":  מרוץ המשטרה למציאת  " יומני ניר חפץ "
 במשטרה מנסים לאתר את תיעוד הפגישות על ידי המקורב לראש הממשלה ,  שבימים האחרונים נעשים מגעים אינטסיביים להפוך אותו לעד מדינה . " המאמץ מתמקד במציאת היומנים .  אנו מניחים שיש בהם ראיית זהב "
 
