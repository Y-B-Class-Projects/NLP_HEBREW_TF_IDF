במרכז כיכר רבין :  פסל מוזהב של נתניהו הוצב בחשאי
האמן איתי זלאיט מיקם את המיצג ,  שמתנשא לגובה ארבעה וחצי מטרים ,  בסמוך לעיריית תל אביב ,  במטרה לעורר דיון על חופש הביטוי .  בשיחה עם וואלה !  NEWS אמר כי לא פעל ממניעים פוליטיים : " חלק ישמחו ואחרים ירצו לנפצו ".  אדם שהיה במקום הפיל את הפסל לאחר כמה שעות
תושבי תל אביב הופתעו לגלות הבוקר  ( שלישי )  פסל מוזהב של ראש הממשלה בנימין נתניהו ,  המתנשא לגובה של ארבעה וחצי מטרים ,  מוצב בכיכר רבין בסמוך לעירייה .  הפסל הוצב על ידי האמן איתי זלאיט ,  שטען כי לא מדובר במיצג פוליטי ,  אלא נועד לעורר שיח על גבולות חופש הביטוי .  זמן קצר לאחר מכן הדביקו פקחי העירייה דרישת פינוי על הפסל וכמה שעות אחר כך הוא הופל על ידי אדם שהיה במקום . 
" ההצבה של הפסל באה לבחון את חופש הביטוי ב-2016 - האם זה יסתיים בהסרתו ,  או אפילו יגרור מאסר ממושך או סנקציות שעלולות להגיע במקרים כאלה ",  אמר זלאיט בשיחה עם וואלה !  NEWS . " אני מבקש לעורר מחשבה ושאלה על ידי פעולה אחת תמציתית ,  שחושפת פער עצום בין חלקים בעם .  חלק גדול יהלל וישמח לנוכח הצבת פסל כזה ,  וישאב ממנו עוצמה והשראה ,  וחלק אחר יזדעזע מהמחשבה וירצה לנפץ אותו ".  
לקריאה נוספת:מנהל תיכון בתל אביב זומן לשימוע עקב הרצאת  " שוברים שתיקה"המלצת משרד הפנים :  לאחד את תל אביב-יפו ובת ים בתוך שנתייםבת 18 נמצאה מוטלת במצב קשה בחניון בתל אביב ;  הנסיבות בבדיקה 
זלאיט ציין כי הוא פעל על דעת עצמו ומבלי שקיבל אישורים לכך . " העירייה לא אישרה את הפסל ,  אבל יכול להיות שתהיה עצימת עין וירצו להשאיר אותו ",  אמר זלאיט .  הוא הוסיף כי  " ייתכן שזאת יוזמה שתתחיל ואני אראה את הנולד ונראה פסלים נוספים בכיכרות אחרות בארץ ". 
זלאיט הוסיף כי עבודתו משקפת את המציאות החברתית בישראל . " אני לא ליכודניק ,  חס וחלילה .  כל העניין הפוליטי לא רלוונטי .  אני בא לבחון איך זה ישפיע ,  אני מנסה להתחבר לזרם שקורה פה ,  אני בסך הכול שם מראה על תהליכים שקורים פה .  יכול להיות שזה מה שאנשים רוצים - אני מציב את המלך בכיכר מלכי ישראל ".  
סגן ראש העיר אסף זמיר אמר בתגובה כי המקרה הפסל לא קיבל את אישור העירייה . " הדבר הזה יטופל כמו כל דבר שהונח במרחב ציבורי ללא אישור .  המסר עובר ,  אבל הפסל לא יכול להישאר שם ",  סיפר ממלא מקומו של רון חולדאי ,  ששוהה בחו"ל .  עם זאת ,  הוא הוסיף כי  " תל אביב היא מרכז פוליטי ,  בירה של הפגנות ושל מחאות ,  ואנחנו מעודדים כל סוג של מחאה והבעת דעה ". 
 ( עדכון ראשון :  08:15 )  

במרכז כיכר רבין :  פסל מוזהב של נתניהו הוצב בחשאי
האמן איתי זלאיט מיקם את המיצג ,  שמתנשא לגובה ארבעה וחצי מטרים ,  בסמוך לעיריית תל אביב ,  במטרה לעורר דיון על חופש הביטוי .  בשיחה עם וואלה !  NEWS אמר כי לא פעל ממניעים פוליטיים : " חלק ישמחו ואחרים ירצו לנפצו ".  אדם שהיה במקום הפיל את הפסל לאחר כמה שעות

