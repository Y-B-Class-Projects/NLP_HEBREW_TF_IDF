הורי אורון שאול לנתניהו :  כלול השבת בננו בהסכם עם טורקיה
הוריו של החייל הנעדר אורון שאול ,  זהבה והרצל ,  שוחחו אמש  ( חמישי )  עם ראש הממשלה בנימין נתניהו ודרשו כי במסגרת המגעים לחתימת הסכם פיוס עם טורקיה תיכלל תביעה להשבת גופותיהם של בנם ושל הדר גולדין ,  המוכרז גם הוא נעדר .  גולדין ושאול לחמו במבצע  " צוק איתן "  בקיץ 2014 ומוגדרים חללים שמקום קבורתם לא נודע .  בשיחה עם נתניהו אמרו הוריו של שאול כי  " לא יתכן שתיתן לטורקים הישגים ותענה לדרישותיהם בעוד שהבנים שלנו עדין מוחזקים בעזה ,  זה חייב להיות תנאי ראשון במעלה לעסקה !  זה ערך בעל חשיבות רבה לנו כעם ,  כחברה כמשפחות וכהורים השולחים את ילדיהם להגן על המולדת בשליחות המדינה והצבא ".  במוצאי שבת יערכו בני הזוג מסיבת עיתונאים בביתם ביישוב פוריה עילית שבצפון .  

הורי אורון שאול לנתניהו :  כלול השבת בננו בהסכם עם טורקיה
nan
