שער היסטורי בישראל היום : " נתניהו חסר אונים ,  רופס ומבוהל "
 בעשר שנות קיומו של העיתון לא זכור שער שניצב נגד ראש הממשלה .  ברקע :  החלטת הקבינט להסיר את המגנומטרים ;  מאז חשיפת פרשת 2000 ,  היחסים בין אדלסון לנתניהו נמצאים בשפל חסר תקדים - ונראה כי בעיתון סימנו את בנט כיורש 
" ישראל היום "  פרסם בשער העיתון טור היוצא נגד ראש הממשלה בנימין נתניהו ,  זאת בעקבות החלטת הקבינט להסיר את המגנומטרים .  מדובר בצעד יוצא דופן ,  כאשר עד כה העיתון לא הבליט בצורה כה משמעותית ביקורת כלפי נתניהו .  
כתב המפלגות של העיתון ,  מתי טוכפלד ,  טוען בכותרת טורו : " כניעת המגנומטרים :  הוצבו בבהלה ,  הוסרו ברפיסות ".  בכותרת המשנה נכתב כי  " לא היה ספק שכל תנועת התנגדות מצד הערבים ואנשי הוואקף תוביל לכניעה של מדינת ישראל ;  נתניהו הוא לא ראש הממשלה הראשון שמוביל קו של חוסר אונים ישראלי אל מול הזרמים האיסלאמיים החזקים השולטים במקום הקדוש ליהודים ביד רמה ". 
טוכפלד סבור כי  " זו לא רק הרפיסות שבהסרת המגנומטרים .  הבעיה החלה עוד קודם ,  בשפלות הרוח שליוותה את הצבתם .  התגובה הישראלית לפיגוע שבו נרצחו שני שוטרים על הר הבית היתה כה אפסית ומבוהלת ,  עד כי לא היה כל ספק שכל תנועת התנגדות מצד הערבים ואנשי הוואקף תוביל לכניעה של מדינת ישראל שמ ? 1967 ועד היום מתנהלת על הר הבית כעלה נידף ". 
הוא מוסיף כי  " נתניהו הוא לא ראש הממשלה הראשון שמוביל קו של חוסר אונים ישראלי אל מול הזרמים האיסלאמיים החזקים השולטים במקום הקדוש ליהודים ביד רמה .. .בניגוד לראשי ממשלה קודמים ,  הצעד שהוביל נתניהו שלשום בקבינט ,  הוא כזה המכוון באופן ישיר נגד הבסיס הפוליטי שלו ".  
השער מתפרסם לאחר שמערכת  " ישראל היום "  עברה בחודשים האחרונים שינויים רבים :  העורך הראשי עמוס רגב הוחלף בבועז ביסמוט ,  שפיטר את דן מרגלית ומוטי גילת .  השניים טענו כי הסיבה לפיטורים היא רצונו של נתניהו בהפסקת עבודתם בעיתון בשל הביקורת שפירסמו נגדו ,  כאשר בעיתון טענו כי מדובר בצימצומים בלבד .
 כזכור ,  בחודשים האחרונים - מאז חשיפת פרשת 2000 - היחסים בין בעלי  " ישראל היום "  שלדון אדלסון לבין רה"מ נתניהו נמצאים בשפל חסר תקדים - וכפי שפורסם לראשונה בוואלה ברנז'ה - נראה כי בעיתון אף סימנו את שר החינוך בנט כיורש .  
מבדיקת וואלה ברנז'ה שפורסמה לפני כחודש עולה כי הדבר מקבל ביטוי בראש ובראשונה בירידה הדרמטית בכמות החשיפות אותן מקבלים בני הזוג נתניהו שהיו נחשבים עד כה לבעלי הבית בחינמון .  מגמה שהחלה לפני מספר חודשים אך הואצה מאז נכנס ביסמוט לתפקידו .  

שער היסטורי בישראל היום : " נתניהו חסר אונים ,  רופס ומבוהל "
 בעשר שנות קיומו של העיתון לא זכור שער שניצב נגד ראש הממשלה .  ברקע :  החלטת הקבינט להסיר את המגנומטרים ;  מאז חשיפת פרשת 2000 ,  היחסים בין אדלסון לנתניהו נמצאים בשפל חסר תקדים - ונראה כי בעיתון סימנו את בנט כיורש

