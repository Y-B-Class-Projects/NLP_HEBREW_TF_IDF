בעקבות התחקיר :  יעלון הורה לחקור הוצאת מידע מסווג מחיילים משוחררים
לאחר התחקיר בערוץ 2 ,  ולפיו  " שוברים שתיקה "  אוסף מידע מסווג מחיילים ,  שר הביטחון הנחה את צה"ל לפתוח בבדיקה .  אמש הבהיר ראש הממשלה : " הגופים הביטחוניים בודקים את הנושא ".  תגובת הארגון : " צה"ל הוא צבא העם ,  לא צבא נתניהו ויעלון "
 שר הביטחון משה יעלון הורה היום  ( שישי )  לצה"ל לפתוח בחקירה לבדיקת הוצאת מידע מסווג מחיילים משוחררים על תקופת שירותם .  זאת בעקבות התחקיר שפורסם אתמול בערוץ 2 ,  ולפיו ארגון  " שוברים שתיקה "  אוסף לכאורה מידע מסווג על פעילות צה"ל כשהוא גובה עדויות מחיילים על שירותם .  שר הביטחון הנחה כבר בעבר לעצור שיתופי פעולה של צה"ל עם הארגון .
 אמש התייחס ראש הממשלה בנימין נתניהו לתחקיר ,  ומסר : " ארגון 'שוברים שתיקה' חצה קו אדום נוסף ,  כך על פי התחקיר הערב ".  הוא הוסיף כי  " גופי החקירה הביטחוניים בודקים את הנושא ". 
מארגון  " שוברים שתיקה "  נמסר כי  " ראש הממשלה ושר הביטחון הופכים את שירותי הביטחון של ישראל וצה"ל לכלי פוליטי - זו חציית הקו האדום האמיתית והמסוכנת ,  ואת זה צריך לחקור .  ל'שוברים שתיקה' אין מה להסתיר או ממה לחשוש ,  שכן אנו מקפידים לפרסם אך ורק חומרים שאושרו על ידי הצנזורה הצבאית .  ממשלת הימין מנסה להשתיק לוחמים ואזרחי מדינת ישראל שמתנגדים לכיבוש ולמדיניות הממשלה בשטחים ,  וזה צריך להדאיג מאוד את כל מי שחרד לדמוקרטיה ועתיד מדינת ישראל .  צה"ל הוא צבא העם ,  לא צבא נתניהו ויעלון ". 
עוד בוואלה !  NEWS:תחקיר : " שוברים שתיקה "  אוסף לכאורה מידע מסווג על צה"לעקב חשיפת וואלה !  NEWS :  משרד המשפטים בודק מימון פרויקט  " השתולים"ריבלין בביקורת מרומזת על שוברים שתיקה : " דרך מעוותת לנהל דיון "  
בתחקיר דווח כי לפי עדויות מוקלטות שהגיעו לידי חדשות 2 ,  הראיון שנוגע לפעילות צה"ל בשטחים גולש לנושאים צבאיים מסווגים .  כמו כן ,  אחת מפעילות הארגון ,  פרימה ביבס ,  סיפרה שנשלחה על ידי פעיל עבר בולט בארגון לשירות בצה"ל .  
בעקבות הדברים מתחו ראש השב"כ לשעבר אבי דיכטר ואלוף פיקוד המרכז לשעבר אבי מזרחי ביקורת נוקבת על התנהלות הארגון . " הבאתה של חיילת בכדי לדלות מידע על הנעשה בצבא היא אירוע חמור ",  אמר מזרחי . " אם התרחשו עוד מקרים שכאלה ,  הדבר חמור בהרבה ".  

בעקבות התחקיר :  יעלון הורה לחקור הוצאת מידע מסווג מחיילים משוחררים
לאחר התחקיר בערוץ 2 ,  ולפיו  " שוברים שתיקה "  אוסף מידע מסווג מחיילים ,  שר הביטחון הנחה את צה"ל לפתוח בבדיקה .  אמש הבהיר ראש הממשלה : " הגופים הביטחוניים בודקים את הנושא ".  תגובת הארגון : " צה"ל הוא צבא העם ,  לא צבא נתניהו ויעלון "
 
