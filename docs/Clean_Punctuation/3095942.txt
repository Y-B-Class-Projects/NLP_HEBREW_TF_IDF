בעקבות ההתקפות :  יאיר נתניהו הסיר את הפוסט שעורר סערה
בנו של ראש הממשלה הסיר את הקריקטורה בעלת הניחוח האנטישמי שפרסם בעמוד הפייסבוק שלו ,  לאחר ההתקפות הנרחבות שהיא גררה .  גם הרמטכ"ל לשעבר בני גנץ תקף : " הפוסט לא היה צריך להיכתב "
 - בנו של ראש הממשלה פרסם בפייסבוק קריקטורה שכינה  " שרשרת המזון "-  בציור נראים בין היתר המיליארדר סורוס ,  איש לטאה ,  דמות שמזכירה ציורי יהודים בתקופה הנאצית- בהמשך השרשרת ,  לשיטת נתניהו הבן ,  נראים אהוד ברק ,  אלדד יניב ומני נפתלי- ראש ה-KKK לשעבר ,  דייויד דיוק ,  שיתף את הפוסט של נתניהו בהבעת תמיכה- גנץ ופירון : " הפוסט לא היה צריך להיכתב "-  נתניהו הסיר את הפוסט  
" הפוסט שפרסם אמש לא היה צריך להיכתב ",  כך כתבו היום  ( ראשון )  מייסדי תנועת פנימה ,  הרב שי פירון והרמטכ"ל לשעבר בני גנץ ,  בהודעה משותפת שפרסמו בעמוד הפייסבוק של התנועה . " לא רק כבנים לשורדי השואה ,  אלא כל מי שערכים הם נר לרגליו ,  ללא שיוך מגזרי ופוליטי מתקומם על התוכן והסגנון .  את הימים שלפני ראש השנה יש להקדיש לבקשת סליחה והפסקת השיח המשניא ,  המסית והמפלג ". 
בעקבות הסערה הסיר הערב נתניהו את הפוסט מעמוד הפייסבוק שלו .  עם זאת ,  הוא הותיר בעמוד את הפוסטים שכתב לאחר מכן ,  ובהם התגאה בתגובות שגרר .
 פוליטיקאים ואישים גינו אמש את הפוסט שפרסם בנו של ראש הממשלה ,  ובו מוצגת  " שרשרת "  שבה המיליארדר היהודי-אמריקני ג'ורג' סורוס מוביל בחכה לטאה ,  שמובילה דמות המזכירה איורי יהודים בביטאונים נאצים-אנטישמיים ,  שמובילה את ראש הממשלה לשעבר אהוד ברק ,  את מוביל ההפגנות בפתח תקווה אלדד יניב ואת אב הבית לשעבר במעון ראש הממשלה מני נפתלי .
 עוד בוואלה !  NEWS:לא רק ניחוח אנטישמי :  הקריקטורה עלולה לסבך את יאיר נתניהוהפוליטיקאים זועמים על יאיר נתניהו : " קיבל חיבוק מהקו קלוקס קלאן "" אירמה "  מתקדמת לפלורידה והפוסט של יאיר נתניהו | כותרות השבת 
הערב התייחס לראשונה חבר כנסת מהליכוד לסערה ,  כשאורן חזן צייץ בטוויטר כי  " יאיר נתניהו היקר ,  תקשיב לסחבק וקח איזו חופשה קצרה לצרכי התאווררות .  אם צריך  אני יכול להמליץ על כמה יעדים שיעזרו לנקות את הראש ". 
מי שהביע תמיכה בפוסט של נתניהו הבן הוא דיוויד דיוק ,  ראש ארגון הימין הקיצוני הקו קלוקס קלאן לשעבר ,  כששיתף את הכתב בעניין .  בתגובה לפוסט צייץ ברק : " זה מה שהילד שומע בבית ?  מה זה ,  גנטיקה או מחלת רוח עצמונית ?  לא משנה .  בכל מקרה כדאי מאוד שנממן לו פסיכיאטר ,  ולא אבטחה ונהג צמוד ". 
יאיר נתניהו הגיב לכך בעמוד הפייסבוק שלו ,  וכתב : " אני מקווה שאהוד ברח לא צייץ עלי ממקום מושבו בבוסטון  ( בין עסקה מפוקפקת אחת לשנייה )  כשהוא שיכור מוויסקי  ( כמו שזכור לי היטב )  .  הגיע הזמן לגריאטר אהוד ".  
יו"ר המחנה הציוני ,  אבי גבאי ,  אמר כי זהו  " יום עצוב במיוחד לכל עם ישראל כשמבית ראש הממשלה של מדינת היהודים יוצאת קריקטורה שראש ה-kkk מסכים לה ".  יו"ר האופוזיציה יצחק הרצוג ,  גינה גם הוא ואמר : " כל יהודי צריך לחוש חלחלה ובושה מכך שקריקטורה סטייל דר שטירמר יצאה ממעון ראש הממשלה הישראלי ומקבלת חיבוק מגדול האנטישמים .  למחוק ,  להתנצל ולגנות ".  

בעקבות ההתקפות :  יאיר נתניהו הסיר את הפוסט שעורר סערה
בנו של ראש הממשלה הסיר את הקריקטורה בעלת הניחוח האנטישמי שפרסם בעמוד הפייסבוק שלו ,  לאחר ההתקפות הנרחבות שהיא גררה .  גם הרמטכ"ל לשעבר בני גנץ תקף : " הפוסט לא היה צריך להיכתב "
 
