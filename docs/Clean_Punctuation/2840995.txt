כחלון : " מחלקים את כלי העבודה החברתיים בחוסר היגיון "
 בצל הדיווחים על סיכום עקרוני למסירת ראשות ועדת הכספים ליהדות התורה ,  אמר יו"ר מפלגת כולנו : " במקום לעסוק בטיפול במצוקת הדיור והורדת יוקר המחיה ,  מישהו חושב שדחוף יותר לחלק את כלי העבודה ".  היום ייפגש צוות הליכוד עם נציגי הסיעות
יו"ר מפלגת כולנו משה כחלון התייחס אמש  ( רביעי )  לדיווחים שלפיהם ראש הממשלה בנימין נתניהו ימסור את תפקיד יו"ר ועדת הכספים לידי מפלגת יהדות התורה .  זאת ,  בניגוד לדרישותיו של כחלון ,  שמעוניין להתמנות לשר האוצר ולקבל לידיו גם את תפקיד יו"ר הוועדה . 
" שמעתי הערב שבמקום לעסוק בטיפול במצוקת הדיור והורדת יוקר המחיה ,  מישהו חושב שדחוף יותר לחלק את כלי העבודה הנדרשים לשם כך באופן פוליטי וחסר היגיון חברתי ",  כתב כחלון בדף הפייסבוק שלו . " איש לא ניהל עמנו עדיין משא ומתן ,  ולכן איש לא יכול היה להסכים בשמנו לדבר ,  ולחצי דבר . " לפני שקוראים כותרות - האזינו לדברים שאני אומר בקולי או על ידי מי שהוסמכו לכך .  כל היתר זה ספינים של בעלי עניין ". 
צוות המשא ומתן של הליכוד להרכבת הממשלה ייפגש היום במשכן הכנסת עם הסיעות השותפות לקואליציה המתגבשת ,  כשהפגישה הראשונה תתקיים עם נציגי כולנו ,  בשעה 9:30 .
 עוד בוואלה חדשות:נתניהו ירכיב ממשלה : " אפעל לאיחוי הקרעים שנפערו בבחירות"יש סיכום עקרוני :  תיק הבריאות וועדת הכספים - ליהדות התורהנתניהו נפגש עם כחלון וימנה אותו לשר האוצר בממשלתו 
לאחר שקיבל מהנשיא ראובן ריבלין את המנדט להרכיב ממשלה ייפגש הצוות הפועל מטעם ראש הממשלה נתניהו גם עם נציגי הבית היהודי ואחר כך עם סיעות ש"ס ,  ישראל ביתנו ולבסוף יהדות התורה .  עם זאת ,  כבר הבוקר נפגש נתניהו עם חברי הכנסת יעקב ליצמן ומשה גפני מיהדות התורה .  כאמור ,  הצדדים סיכמו באופן עקרוני כי המפלגה תקבל לידיה את ראשות ועדת הכספים של הכנסת ואת תיק הבריאות .  
הפגישה בין השלושה הוגדרה כהכנה למשא ומתן הרשמי בין ראש הממשלה למפלגה .  היום כאמור ייפגשו צוותי המשא ומתן .  מדובר בשני תפקידים שמילאו השניים בעבר :  גפני צפוי לשוב לתפקיד יו"ר ועדת הכספים ,  ואילו ליצמן יעמוד שוב בראש משרד הבריאות .  מלבד יהדות התורה ,  גם משה כחלון ,  יו"ר מפלגת כולנו ,  מעוניין בראשות ועדת הכספים .
 בסביבת גפני הוסיפו כי בפגישה נתניהו אמר שישמח לראות אותם בתפקידים שבהם שירתו את הציבור בעבר ,  אך הדגישו כי לא ניתנה התחייבות בפגישה . " לא ייסגר דבר עד שנקבל את שאר הדרישות במשא ומתן הקואליציוני ",  נמסר .
 נתניהו נפגש שלשום עם יו"ר ישראל ביתנו ,  אביגדור ליברמן ,  לראשונה מאז הבחירות .  גורם המעודכן בפרטי הפגישה אמר לוואלה חדשות : " זו הייתה פגישה טובה שעסקה בכמה נושאים ,  ובהם גם הרכבת הממשלה ". 
 ( עדכון ראשון :  23:33 )  

כחלון : " מחלקים את כלי העבודה החברתיים בחוסר היגיון "
 בצל הדיווחים על סיכום עקרוני למסירת ראשות ועדת הכספים ליהדות התורה ,  אמר יו"ר מפלגת כולנו : " במקום לעסוק בטיפול במצוקת הדיור והורדת יוקר המחיה ,  מישהו חושב שדחוף יותר לחלק את כלי העבודה ".  היום ייפגש צוות הליכוד עם נציגי הסיעות

