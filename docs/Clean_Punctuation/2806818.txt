נתניהו ללפיד :  הקפא את חוק מע"מ אפס והפסק את החתרנות
ראש הממשלה הציג לשר האוצר בפגישתם 5 תנאים - שיקשו על המשך קיום הקואליציה ,  ובהם תמיכה בחוק הלאום והעברת 6 מיליארד שקל לתקציב הביטחון .  מסתמן כי הליכוד יתמוך מחר בהצעות האופוזיציה לפיזור הכנסת
אחרי שבועות ארוכים של נתק ,  ראש הממשלה ,  בנימין נתניהו ,  ויו"ר יש עתיד ,  שר האוצר יאיר לפיד ,  נפגשו אמש  ( שני )  בבית ראש הממשלה בירושלים .  הפגישה ,  שהוגדרה על ידי גורמים בליכוד כ"הזדמנות האחרונה למנוע בחירות ",  נועדה לגבש הסכם שיאפשר את המשך עבודת הקואליציה ,  אולם נראה שמטרה זו לא צלחה .  במהלך הפגישה ,  כך נמסר מטעם גורמים בסביבתו של ראש הממשלה ,  אמר נתניהו ללפיד כי לא ניתן להמשיך לקיים את הממשלה במציאות שבה הוא וחברי מפלגתו תוקפים ללא הרף את הממשלה שבה הם בעצמם חברים .  לדברי אותם גורמים ,  ראש הממשלה הציג לשר האוצר חמישה תנאים להמשך קיום הממשלה הנוכחית ,  שנדחו על ידי יש עתיד .
" הכול היה תרגיל ,  ההודעה של ראש הממשלה הייתה מוכנה מראש ",  נמסר מצד גורמים ביש עתיד . " התנאים שהציב היו תנאים שהבהרנו מראש שלא נוכל להסכים להם ,  וישראל הולכת לבחירות במקום להעביר תקציב חברתי ".  עוד נמסר כי  " ראש הממשלה בחר ,  גם הערב ,  לנהוג בחוסר אחריות לאומי ולשים את הצרכים של הציבור הישראלי בסוף סדר העדיפויות שלו .  נתניהו מעדיף דיל שרקם עם החרדים לגבי הקדמת הבחירות ,  על פני האינטרסים של כלל אזרחי ישראל .  אזרחי ישראל מבינים היום שבראש המדינה ניצב ראש ממשלה שלא עומד בהתחייבויותיו .  ראש ממשלה שמעדיף את האינטרס האישי וההישרדותי שלו על פני טובתו של הציבור ". 
כמו כן ,  מסתמן כי חברי סיעת הליכוד יתמכו בהצעת החוק לפיזור הכנסת שיעלו סיעות האופוזיציה לקריאה טרומית מחר .  אם אכן ההצעות יעברו ,  הן צפויות להתאחד לנוסח אחד אחרי משא ומתן על תאריך מוסכם לבחירות .
 ריח בחירות באוויר - עוד כותרות:חשדנות בקואליציה :  הח"כים נדרשו להצביע בשמם בעד הממשלהנתניהו תוקף את לפיד ולבני : " להפסיק את החתרנות"יורים ומדליפים :  המשבר שדרדר את הממשלה לשפל חסר תקדים 
התנאי הראשון שאותו הציג ראש הממשלה ללפיד ,  הוא להפסיק את ההשתלחות והחתרנות נגד הממשלה שהוא חבר בה ,  לרבות הביקורת על הבנייה בירושלים והיחסים עם ארצות הברית .  התנאי השני ,  הוא להעביר ,  כפי שסוכם בעבר ,  שישה מיליארד שקלים לתקציב הביטחון המיועדים לאימונים ולהצטיידות ,  בין השאר בכיפות ברזל ונגמ"שים ממוגנים .  התנאי שלישי שהציג נתניהו ,  הוא לשחרר את התקציב עבור הירידה של בסיסי צה"ל דרומה ,  כפי שתוכנן מראש .  כמו כן ,  הבהיר נתניהו ללפיד כי עליו ועל חברי מפלגתו לתמוך ב"חוק הלאום "  שניסח .  נוסף על כך ,  דרש נתניהו משר האוצר להקפיא את הצעת  " חוק מע"מ אפס ".   
" אזרחי ישראל הטילו עליי אחריות ועם הממשלה הזאת אי אפשר לנהל את המדינה באופן שבו אזרחי ישראל מצפים מאיתנו ",  מסר נתניהו בתום הפגישה . " אם ההתנהלות חסרת התקדים של חלק משרי הממשלה תימשך לא יהיה מנוס לבקש שוב את אמונו של הבוחר .  זאת לא החלופה שאני מעוניין בה ,  אך אפשרות גרועה יותר היא קיום ממשלה שבה שרים בממשלה מכשילים את פעולותיה ומדיניותה של הממשלה בניגוד לאינטרסים של הציבור .  גרירת המדינה בתוך המציאות הזאת שבה שרים בממשלה מכשילים את פעולותיה היא חלופה גרועה יותר ". 
כבר שלשום הבהירו גורמים ביש עתיד שלא יסכימו להתפשר על חוק  " מע"מ אפס ",  והבהירו כי אם נתניהו יקפיא את קידומו , " המשמעות ברורה ".  הערב ,  בתום הפגישה בין לפיד לבין נתניהו ,  מסרו גורמים במפלגה בתגובה לדרישות שהציב ראש הממשלה כי  " הכול היה תרגיל ".  לטענתם , " ההודעה הייתה מוכנה מראש ,  נתניהו הציב תנאים שידע שלא יעברו ,  וישראל הולכת לבחירות במקום להעביר תקציב חברתי ".  
אתמול בשעות אחר הצהריים הגיעה לשיאה המתיחות בתוך הקואליציה .  במליאת הכנסת נערכו סדרה של הצבעות אי אמון בממשלה ,  ובשל החשדנות בין הסיעות ,  ובאופן חסר תקדים בקדנציה הנוכחית ,  ביקשה הממשלה לקיים הצבעה שמית על ההצעות ,  כך שכל חבר כנסת יצטרך לומר בקולו האם הוא בעד או נגד הממשלה .  גורמים בכירים בליכוד אישרו כי הסיבה להצבעה השמית היא חשש מפני תרגיל של חברי יש עתיד ,  שלכאורה זממו להפיל יחד עם האופוזיציה את הקואליציה .
 מוקדם יותר ,  במהלך ישיבת סיעת הליכוד בצהריים בכנסת ,  החריף ראש הממשלה את הטון כלפי שותפיו הקואליציוניים ,  ורמז שפניו אינם לעבר פיוס . " יש שרים שמשתלחים בממשלה ",  אמר נתניהו . " אני דורש מהשרים האלה להפסיק את החתרנות ואת ההתקפות ,  ולעמוד מאחורי המדיניות הנכונה להובלת המדינה .  אם יסכימו נוכל להמשיך יחד ,  אם יסרבו ,  נסיק את המסקנות ונלך אל הבוחר .  ממשלה אינה יכולה לתפקד כששרים בתוכה פועלים כל הזמן נגדה .  על זה לא נוכל להתפשר ".  
לפיד מצדו נשמע דווקא מפויס ונכון יותר להתפשר ,  והצהיר כי בכוונתו לומר לנתניהו בשיחה שהמטרה היא להמשיך לעבוד ביחד . " בחירות ישתקו את המשק ויעכבו תהליכים שהתחלנו לטובת הציבור .  עדיין אפשר לתקן ",  אמר לפיד בישיבת סיעת יש עתיד .  בתגובה לביקורת שלפיה משרד האוצר אינו נותן יד להגדלת תקציב הביטחון ,  אמר : " אנחנו לא חוסכים אפילו אגורה אחת בכל מה שקשור בהגנה על הלוחמים שהגנו עלינו ".  עוד הוסיף ,  כי הממשלה אישרה את התקציב ואת  " חוק מע"מ אפס "  וטען כי נתניהו לא רק הצביע בעד ,  אלא גם התחייב לסייע לקדם את שניהם . " אני לא מעלה בדעתי ששיקולים פוליטיים ישנו את דעתו .  הציבור מצפה מאיתנו לנהוג באחריות ובממלכתיות ",  אמר .  
השרה לבני ,  שפגישתה עם ראש הממשלה נדחתה לבסוף מאתמול להיום ,  אמרה בישיבת סיעת התנועה כי  " ממשלת ישראל הגיעה לצומת דרכים .  או לעצור את ההקצנה ,  להילחם יחד נגד האלימות הגזענות ולהפסיק עם הצעות החוק הקיצוניות - או ללכת לבוחר ולתת לו לבחור בין שתי השקפות עולם ".  לדבריה , " הדרך שלנו בתנועה ברורה :  שמירה על ישראל יהודית ודמוקרטית כפי שנקבע במגילת העצמאות ,  ובמידת הצורך נחזור לבוחר ".   
" מה שלא בסדר זה גם לא ללכת לבחירות וגם להמשיך עם ההתלהמות והרכיבה על גל הגזענות ",  הוסיפה עקיצה לעבר נתניהו . " צריך לעצור את הקיצונים שמיוצגים גם בכנסת וגם בממשלה .  מול ההקצנה יש צורך בממשלה אחראית ,  ציונית ,  ולא קיצונית ".  
 ( עדכון ראשון :  21:30 ) 
 לפניות לכתב עמרי נחמיאס :  omri_n@walla.net.il 

נתניהו ללפיד :  הקפא את חוק מע"מ אפס והפסק את החתרנות
ראש הממשלה הציג לשר האוצר בפגישתם 5 תנאים - שיקשו על המשך קיום הקואליציה ,  ובהם תמיכה בחוק הלאום והעברת 6 מיליארד שקל לתקציב הביטחון .  מסתמן כי הליכוד יתמוך מחר בהצעות האופוזיציה לפיזור הכנסת

