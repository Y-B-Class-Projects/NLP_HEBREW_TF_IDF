מזכיר הממשלה האוזר פורש : " פונה לדרך חדשה "
 לאחר ארבע שנים בתפקידו הודיע צבי האוזר לראש הממשלה נתניהו על כוונתו לפרוש .  נתניהו הודה לו : " בטוח שימשיך לתרום למדינה ".  הוא יישאר בתפקיד עד לסיום החפיפה עם מחליפו
צבי האוזר ,  מזכיר הממשלה בארבע השנים האחרונות ,  הודיע היום  ( חמישי )  לראש הממשלה בנימין נתניהו על כוונתו לסיים את תפקידו .  מלשכת ראש הממשלה נמסר כי נתניהו הודה להאוזר על עבודתו וביקש ממנו להישאר בתפקיד עד לסיום חפיפתו של מזכיר הממשלה הבא שיבחר . " האוזר ליווה את עבודת הממשלה בשנים מאתגרות ומרתקות למדינת ישראל ,  ואני בטוח שהוא ימשיך לתרום למדינת ישראל'' ,  אמר נתניהו .  עם פרישתו צפוי האוזר לשוב לעיסוקו כעורך דין בשוק הפרטי .  
האוזר הודה היום לנתניהו  " על האמון והתמיכה שנתן בי בשנים הרבות שעבדתי לצדו "  ועל כך  " שזיכה אותי ליטול חלק חשוב בניהולה ועיצובה של מדינת ישראל בארבע השנים האחרונות .  פעלתי בארבע שנות כהונתי כמזכיר הממשלה מתוך תחושת שליחות ואחריות ולמדתי רבות מדרכו ",  אמר .  הוא הסביר כי  " אחרי השלמת המשמרת אני פונה לדרך חדשה .  תמיד אהיה נכון לסייע בידי ראש הממשלה ולפעול לטובתה של המדינה ככל שאדרש'' .  
האוזר ,  בן 44 ,  שימש כיועץ התקשורת של נתניהו לפני 20 שנה ,  ובבחירות 1996 היה חבר בצוות האסטרטגי של ראש הממשלה .  הוא מילא שורה של תפקידי ייעוץ וניהול בשירות הציבורי ,  ובין היתר שימש כיו"ר המועצה לשידורי כבלים ולוויין וניהל את מחלקת המדיה במשרד עורכי הדין גולדפרב-לוי-ערן-מאירי .  עם כניסת ממשלת נתניהו השנייה לתפקידה בשנת 2009 ,  מונה האוזר לתפקיד מזכיר הממשלה .  במסגרת תפקידו הוא היה אחראי לסדר היום של ישיבות הממשלה ,  הקבינט וועדות השרים ,  וקישר בין הממשלה לבין הכנסת ונשיא המדינה .  כמו כן שימש האוזר מתווך מטעמו של נתניהו מול המתנחלים בשורה של מחלוקות הנוגעות להתיישבות בלתי חוקית ,  ונחשב ל"מוח "  שעומד מאחורי אחת מתכניות הדגל של ממשלת נתניהו  תכנית המורשת הלאומית  במסגרתה הושקעו מאות מיליוני שקלים בשיקום ושימור אתרים היסטוריים ונכסי תרבות לאומיים .  
האוזר הוא אחד מאנשי הלשכה היחידים של נתניהו שהשלימו את הכהונה במלואה ,  וזאת על אף שהיה אחד משלושת הבכירים שהתלוננו וחשפו את פרשת הטרדת העובדת ר' על ידי ראש הסגל ומקורבו של נתניהו ,  נתן אשל .  נתניהו הביע אז חוסר אמון גדול בבכירים שהתלוננו ולא את החשדות ישירות אליו ,  אך בעוד לראש מערך ההסברה הלאומי ,  יועז הנדל ,  הוא הראה את הדרך החוצה ,  והמזכיר הצבאי ,  יוחנן לוקר ,  סיים מאז את תפקידו ,  האוזר סיים את כהונתו כמתוכנן אחרי ארבע שנים .  
לקריאה נוספת:שלוש שנים ל"תכנית מורשת ":  אז מה היה לנו ? פרשת אשל :  הקריירה הפוליטית של האוזר בסימן שאלהמתח בלשכה ?  נתניהו נזף בהאוזר לעיני המצלמות
לפניות לכתבת טל שלו :  tal_sh@walla.net.il 

מזכיר הממשלה האוזר פורש : " פונה לדרך חדשה "
 לאחר ארבע שנים בתפקידו הודיע צבי האוזר לראש הממשלה נתניהו על כוונתו לפרוש .  נתניהו הודה לו : " בטוח שימשיך לתרום למדינה ".  הוא יישאר בתפקיד עד לסיום החפיפה עם מחליפו

