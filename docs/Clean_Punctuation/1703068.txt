נתניהו : " זו הייתה טעות לא לעדכן את ליברמן "
 ראש הממשלה אמר כי  " זו הייתה טעות לא לעדכן את שר החוץ "  על קיומה של הפגישה בין שר התמ"ת לשר החוץ הטורקי .  לדבריו ליברמן קיבל את דבריו ולא היה משבר ביחסים ביניהם
ראש הממשלה בנימין נתניהו התייחס הערב  ( שישי )  למשבר ביחסים בינו ובין שר החוץ אביגדור ליברמן עקב קיומה של פגישה בין שר התמ"ת בנימין בן אליעזר עם שר החוץ הטורקי אחמט דאווט אולו עליה לא עודכן שר החוץ .  בראיון לערוץ הראשון אמר נתניהו כי  " זו הייתה טעות לא לעדכן את שר החוץ על קיומה של הפגישה ".  ראש הממשלה הוסיף כי לא היה משבר בינו ובין שר החוץ וכי שר החוץ קיבל את דבריו והם ימשיכו הלאה .  
ראש הממשלה אמר עוד כי  " חשיבות הפגישה בין בן אליעזר ושר החוץ הטורקי היא בקיומה .  אפילו אם אין עדיין הסכמות בינינו ובין טורקיה ,  טוב לאינטרס הישראלי והטורקי לנסות לעצור את ההידרדרות ביחסים ".  
מוקדם יותר היום נפגשו ראש הממשלה ושר החוץ בביתו של ליברמן בירושלים .  ליברמן הבהיר לנתניהו כי  " מדובר בעניין מהותי ולא אישי והחלטה מסוג כזה חייבת להתקבל בשיקול דעת ,  תוך שיתוף כל הגורמים המקצועיים ".  ליברמן הבהיר גם כי התנצלות בפני טורקיה או הסכמה לתשלום פיצויים ,  יביאו לפגיעה קשה במעמדה של ישראל באזור .  השניים הסכימו שההתנהלות בעניין היתה טעות .  עוד נמסר מלשכת ליברמן כי השניים ישובו לעבוד בשיתוף פעולה מלא .
  ( עדכון ראשון :  13:54 ) 

נתניהו : " זו הייתה טעות לא לעדכן את ליברמן "
 ראש הממשלה אמר כי  " זו הייתה טעות לא לעדכן את שר החוץ "  על קיומה של הפגישה בין שר התמ"ת לשר החוץ הטורקי .  לדבריו ליברמן קיבל את דבריו ולא היה משבר ביחסים ביניהם

