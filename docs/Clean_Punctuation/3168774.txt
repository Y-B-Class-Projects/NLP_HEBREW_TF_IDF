בצל המתיחות בעזה :  שליח האו"ם למזרח התיכון נועד עם נתניהו
בפגישה בה לקח חלק גם המתאם לענייני שבויים ונעדרים עסקה בסוגיות אזוריות ובהתרחשויות ברצועת עזה .  מלאדנוב מקדם בשבועות האחרונים יוזמות הומניטריות להקלת המצב ברצועה ,  בהם יוזמות בתחום התשתית שכבר אושרו ע"י המדינות התורמות אך לא יושמו בשל מחלוקות פנים פלסטיניות
 ( בווידאו :  מלאדנוב בריאיון מיוחד לוואלה !  NEWS לפני כשבועיים )  
ראש הממשלה בנימין נתניהו נפגש היום  ( שלישי )  בלשכתו בירושלים עם שליח האו"ם למזרח התיכון ניקולאי מלאדנוב .  השניים דנו בסוגיות אזוריות ובמצב ברצועת עזה .  בפגישה השתתפו גם המתאם המיוחד לענייני שבויים ונעדרים ירון בלום ,  המזכיר הצבאי אליעזר טולדנו ,  ראש המטה לביטחון לאומי מאיר בן שבת ,  ומנכ"ל משרד החוץ יובל רותם .
 מלאדנוב מקדם בשבועות האחרונים שורה של יוזמות הומניטריות דחופות להקלה על המשבר ברצועת עזה .  על רקע ההסלמה באזור ,  קיים מגעים אינטנסיביים עם ישראל ומצרים בניסיון לקדם צעדים מידיים ופרויקטים בתחומי המים ,  התשתיות והביוב ברצועה .  מדובר בפרויקטים שכבר אושרו על ידי המדינות התורמות לרשות הפלסטינית ,  אך לא התקדמו עד כה ,  בין היתר בשל מחלוקות פנים פלסטיניות בין הרשות וחמאס .
 לקריאה נוספת:חתנו של טראמפ מאיים :  אם אבו מאזן לא ישוב למו"מ - נפרסם את תכנית השלוםבגלל תקלה טכנית במטוס :  שליחי טראמפ נשארו לילה נוסף בישראלשליח האו"ם למזרח התיכון :  המלחמה הבאה בעזה תהיה קשה יותר מ"צוק איתן "  
הפגישה התקיימה על רקע ביקורם של שליחי טראמפ - ג'ארד קושנר וג'ייסון גרינבלט במזרח התיכון בשבוע שעבר ,  שחלקו הגדול עסק בעזה .  נתניהו התייחס אתמול בפתח ישיבת הממשלה לפגישה שקיים עם השניים ביום שישי ואמר כי היא עסקה בתהליך המדיני ,  המצב בעזה וסוגיות נוספות באזור . " אני חייב להגיד שהייתה תמיכה מוחלטת בעמדותינו ובפעולותינו להבטיח את ביטחון מדינת ישראל ואזרחיה בתחום יישובי עזה ,  דברים שנאמרו גם באופן פומבי על-ידי נציגי הממשל האמריקני ",  אמר . " עלתה גם השאלה כיצד אפשר לפתור את הבעיה ההומניטרית בעזה מבלי לחזק את חמאס .  הדברים האלו ברורים - קודם כל איך שומרים על הביטחון ,  ואיך מונעים התלקחות רחבה ,  אם הדבר בכלל אפשרי ". 
בתוך כך ,  ‏הבוקר התייחסה קלליה וסיליו ,  דוברת מטעם ממשלת קפריסין ,  לדיווחים לפיהם הושגה הסכמה על הקמת נמל עבור רצועת עזה בשטח המדינה . " אין הסכמות בנושא ",  הבהירה וסיליו . " ישראל העלתה הצעה כזו ואנחנו בוחנים זאת ".  
לפני כשבועיים התריע מלאדנוב כי ההסלמה הביטחונית בגבול רצועת עזה עשויה להידרדר למלחמה שתהיה קשה יותר ממבצע צוק איתן . " אסור שתהיה מלחמה נוספת בעזה ,  כי אם תהיה עוד מלחמה היא תהיה קטלנית יותר מהמלחמה ב-2014 ",  אמר מלאדנוב בריאיון מיוחד לוואלה !  NEWS.שליח האו"ם קרא בראיון לכל הצדדים להתגייס ולשפר את התיאום והדיאלוג כדי לקדם שורה של צעדי חירום מידיים ודחופים בתחומי המים ,  החשמל והתברואה . " המצב בעזה גורם לכולם להיראות רע .  אף אחד לא יכול לטעון שהוא עושה הכול ",  הוסיף . " כולם צריכים לרדת מהמדוכה .  המנהיגים צריכים לרדת מהמדוכה ואז יש סיכוי קטן ,  אם נתמקד בצעדי חירום ,  להימנע ממלחמה ".  
" בשנה האחרונה ,  המצב בתוך עזה הידרדר באופן דרמטי ",  המשיך מלאדנוב . " המשק נותר כמעט ללא מזומנים ,  האבטלה גואה ,  מצב אספקת המים והחשמל נואש - וכשאני אומר נואש אני מתכוון לנואש .  לתושבים יש שלוש שעות חשמל ביום ,  אם בכלל .  הם לא נהנים מאספקת מי שתייה ומערכת הביוב הפסיקה לפעול .  בנוסף ,  סגירת הגבולות עם ישראל ומצרים ,  החמירו את המצב ".  

בצל המתיחות בעזה :  שליח האו"ם למזרח התיכון נועד עם נתניהו
בפגישה בה לקח חלק גם המתאם לענייני שבויים ונעדרים עסקה בסוגיות אזוריות ובהתרחשויות ברצועת עזה .  מלאדנוב מקדם בשבועות האחרונים יוזמות הומניטריות להקלת המצב ברצועה ,  בהם יוזמות בתחום התשתית שכבר אושרו ע"י המדינות התורמות אך לא יושמו בשל מחלוקות פנים פלסטיניות

