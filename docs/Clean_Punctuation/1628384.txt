רה"מ : " רציניים בכוונה להגיע להסדר שלום "
 ראש הממשלה הכחיש את הפירסומים אודות התוכנית המדינית המצרית-אמריקאית ,  לפיהם יעניק מחוות נוספות לפלסטינים .  עם זאת ציין נתניהו כי  " אמרתי בעבר שישראל מוכנה להיכנס למשא ומתן מיידי עם הרשות הפלסטינית ללא תנאים מוקדמים "
  ( צילום :  גדעון צנטנר ,  ערוץ הכנסת ) 
ראש הממשלה בנימין נתניהו אמר היום  ( שני )  בפתח ישיבת סיעת הליכוד כי  " מאז כינון הממשלה אני קורא לחידוש המו"מ עם הפלסטינים ללא תנאים מוקדמים .  אני מאמין שהמו"מ על עצם הכניסה למו"מ עיכב אותנו די והותר .  בשבועות האחרונים אני מתרשם שיש שינוי מסוים באווירה .  אני מקווה שקיימת הבשלה שתאפשר את הנעת התהליך המדיני .  בהקשר הזה אני רואה בתקשורת כל מיני עמדות מדיניות ,  תוכניות וקווי גבול שכביכול מיוחסים לי .  אני קובע חד משמעית כי אין בזה אמת .  
נתניהו הוסיף כי  " אני רוצה להבהיר בצורה חד משמעית כי עמדותיי לא השתנו .  אמרתי בעבר שישראל מוכנה להיכנס למשא ומתן מיידי עם הרשות הפלסטינית ללא תנאים מוקדמים .  בהמשך המשא ומתן כל צד חופשי להעלות את עמדותיו .  אנחנו רציניים בכוונתנו להגיע להסדר שלום .  נעמוד על כך שתוצאות המשא ומתן יקבעו סביב שולחן הדיונים בסופו של התהליך ובוודאי לא בתחילתו ". 
מוקדם יותר נועד שר החוץ אביגדור ליברמן עם שליח הרביעייה למזרח התיכון ,  טוני בלייר .  ליברמן אמר בפגישה כי חשוב לקיים עם הפלסטינים דיאלוג גלוי וכנה מבלי לזרוע אשליות שאין להן כיסוי במציאות ושבסופו של דבר יוצרות תסכול המביא לאלימות .  ליברמן התייחס לתוכנית האמריקאית המגובה על ידי המצרים ואמר כי לא ניתן להגיע להסדר על גבולות הקבע בתוך תשעה חודשים ולהסכם מלא בתוך שנתיים .
 לדברי ליברמן , " זהו יעד לא ריאלי ולכן מה שצריך לעשות הוא להתחיל בשיחות ישירות מבלי להתחייב ולקדש שום מועד ".  ליברמן הזכיר כי  " בעבר כבר נקבעו מספר פעמים מועדים ויעדים שלא עמדו בהם והדבר הוביל להקצנה ולאלימות מחודשת ".  
בתוך כך ,  נועדו יו"ר הרשות הפלסטינית אבו מאזן ונשיא מצרים חוסני מובארק בשארם א-שייח' .  השניים דנו בין היתר בפגישתו של מובארק לפני כשבוע עם ראש הממשלה בנימין נתניהו ,  ובמאמצים לחידוש תהליך השלום .
 עדכון ראשון :  13:15

רה"מ : " רציניים בכוונה להגיע להסדר שלום "
 ראש הממשלה הכחיש את הפירסומים אודות התוכנית המדינית המצרית-אמריקאית ,  לפיהם יעניק מחוות נוספות לפלסטינים .  עם זאת ציין נתניהו כי  " אמרתי בעבר שישראל מוכנה להיכנס למשא ומתן מיידי עם הרשות הפלסטינית ללא תנאים מוקדמים "
 
