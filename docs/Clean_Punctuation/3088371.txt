 " ביבי הביתה ":  אלפים הפגינו מול בית היועמ"ש בפתח תקווה
לאחר שזכתה לכינוי  " הפגנת שמאל "  מפי נתניהו ,  ההפגנה מול ביתו של מנדלבליט התקיימה בפעם ה-38 ,  לאחר שנדחתה עתירה נגד קיומה .  מנגד ,  מאות אנשי ליכוד הגיעו לתמוך בראש הממשלה
כ-2,000 בני אדם הגיעו אמש  ( שבת )  להפגנה השבועית בפתח תקווה ,  מול ביתו של היועץ המשפטי לממשלה אביחי מנדלבליט ,  במחאה על התנהלותו בחקירות ראש הממשלה בנימין נתניהו .  זה השבוע ה-38 שבו התקיימה ההפגנה בשכונת כפר גנים בעיר ,  בקריאה לזרז את החקירות בתיקים 1000 ו-2000 שבהם חשוד נתניהו .
 בשבועיים האחרונים מתקיימת במקום הפגנה נגדית - מטעם הליכוד - שמטרתה להביע תמיכה בראש הממשלה .  ההפגנה הנגדית נערכת גם הערב בהשתתפות כ-500 בני אדם ,  בדומה לשבוע שעבר .  הפגנות דומות נערכו אמש גם בנהריה ,  ראש פינה ,  חיפה ,  עפולה ,  חדרה ,  נתניה ,  כפר סבא ,  תל אביב ,  רמת גן ,  חולון ,  נס ציונה ,  מודיעין ,  ירושלים ,  אשדוד ,  קריית גת ובאר שבע .
 עוד בוואלה !  NEWS"אין לנו עמונה ":  מפוני ההתנחלות עדיין מחכים להבטחת נתניהוצנחן רחיפה בן 65 נהרג בהתרסקות בשטח פתוח בגליל התחתוןבנו של הרודן שרצח אלפים ואירח את מחבלי אנטבה מגן על אביו - ומתנצל בשמו 
אלדד יניב ,  ממארגני ההפגנות השבועיות נגד מנדלבליט ,  נאם בפנים המוחים במקום ואמר : " תכניסו לעצמכם לראש .  רק בזכות ההפגנות בפתח תקווה התחילו החקירות .  גייסו שני עדי מדינה רק בזכותנו .  ביבי צריך ללכת הביתה ".  קהל המפגינים השיב בצעקות  " ביבי הביתה ".  
דפני ליף ,  ממנהיגות המחאה החברתית ,  אמרה כי  " לא באתי לכאן להחליף את נתניהו ולא באתי לכאן להכתיר ראש חדש למפלגת העבודה .  איבדנו את הדרך ".  היא ביקרה את יניב ,  בטענה שהוא חלק מהמערכת הפוליטית ,  וספגה קריאות בוז על כך מקרב חלק מהקהל .  
יו"ר הקואליציה דוד ביטן שארגן את הפגנת הנגד של הליכוד דיבר עם הפעילים במקום ומחה על חוסר הצדק ,  לטענתו ,  בחקירות נתניהו . " אולמרט אהב עטים יקרים מאוד ",  אמר . " הסכום של העטים שלו בטוח עובר את המתנות שקיבל נתניהו .  היועץ המשפטי לשעבר מזוז החליט לסגור לו את התיק על מתנות של עטי יוקרה .  למה דין אחד לאולמרט ודין אחר לנתניהו ?  ". 
עוד הוסיף ביטן : " על מה חוקרים את נתניהו בתיק 2,000 ?  אמרו לו שהוא רוצה לקבל 'תקשורת טובה' מידיעות אחרונות .  אתם יודעים מאיזה עמוד אני מתחיל לקרוא את העיתון ?  מעמוד 8 ,  כי עד עמוד 8 הכל נגד הליכוד .  למה לא חוקרים את מי שתמך בחוק ישראל היום ?  איפה החקירה נגד ציפי לבני שהייתה שרת המשפטים והעבירה את החוק בניגוד לדעתו של היועץ המשפטי ?  לא חקרו אותה ולא שאלו אותה ".  
ביטן התייחס להפגנות הרבות שמתקיימות ליד ביתו של מנדלבליט ואמר כי  " במשך 40 שבועות מפגינים נגד היועץ המשפטי ומצדיקים זאת בחופש ההפגנה .  איזה חופש הפגנה יש בלהגיד שנתניהו אשם עד שהוכח שהוא זכאי ?  הם יודעים שהם לא יכולים להפיל את נתניהו בבחירות ,  אז אומרים שיפילו אותו באמצעים אחרים .  לא יעזור לשמאל שום דבר .  נתניהו ימשיך להיות ראש הממשלה והליכוד ימשיך לשלוט במדינה עוד שנים רבות ".  
ח"כ נאוה בוקר  ( הליכוד )  השתתפה בהפגנת הנגד של מפלגתה . " הגענו לכאן גם הערב כי הגיע זמן להגיד די להקנטות ולהטרדות של ראש הממשלה והיועץ המשפטי לממשלה ",  אמר . " אין לי ספק שהאירוע התמיכה המרגש בראש הממשלה שהתקיים השבוע בגני התערוכה ייתן רוח גבית למחנה הלאומי .  בטוחה שבקרוב יגיעו לכאן מפגינים רבים תומכי ליכוד ". 
עתירה שהוגשה נגד קיום ההפגנה בפתח תקווה אתמול ,  מטעם ועד תושבי שכונת כפר גנים ,  נדחתה שלשום על ידי בג"ץ .  בעתירה נגד ההפגנה ,  נטען בין השאר לפגיעה ברגשותיהם הדתיים של חלק מהתושבים בשכונה ולפגיעה בסחר בקניון הסמוך .
 בית המשפט קבע כי העתירה תידחה בכל הקשור להפגנה אתמול ,  המתקיימת במתכונת זו תקופה ארוכה ולדברי המשטרה פועלת בהתאם להוראות בית המשפט בעניין .  אולם ,  בפסיקתו הביע בית המשפט נכונות לבחון מחדש את העתירה ,  על פי הנסיבות .  
דיון בהמשך ההפגנות צפוי להתקיים במהלך השבוע הקרוב .  עוד נמסר כי  " בהינתן כל אלה ,  והיות שהבקשה הוגשה ביום שישי לקראת השעה 12:00 כדי למנוע הפגנה מחר  סד הזמנים לא מאפשר בירור העניין כנדרש ". 
בשבוע שעבר ,  בעוד שאלפיים מפגינים בכיכר גורן בפתח תקווה ,  התקיימו הפגנות דומות ב-15 מוקדים נוספים ברחבי הארץ .  המפגינים קראו  " שוחד ,  שוחד ",  ימים ספורים לאחר שנחשף כי נתניהו חשוד בעבירות שוחד והפרת אמונים ,  ודרשו ממנדלבליט להאיץ את התקדמות החקירה במטרה להגיש כתב אישום נגד ראש הממשלה . 
" ההפגנות יתקיימו כרגיל ,  למרות הקריאות הפוליטיות וניסיונות ההפחדה שנועדו להפריע למהלכן התקין ,  בפתח תקווה ובשאר המוקדים ",  נמסר מ"מטה המאבק נגד השחיתות ובעד הדמוקרטיה ",  שעומד מאחורי ההפגנות .
 עוד נמסר ,  כי  " הפוליטיקאים שקוראים לעצור את ההפגנות בפתח תקווה ,  מעוניינים להפעיל בעצמם לחץ על היועמ"ש לחדול מחקירות השחיתות ,  בלי שישמע מנגד קולו של הציבור הקורא שלא למסמס את החקירות ".  
בעצרת התמיכה שקיים בשבוע שעבר הליכוד ,  התבטא נתניהו בנאומו נגד  " רוח פתח תקווה ",  כך כינה את ההפגנות השבועיות מול בית מנדלבליט . 
" ראיתם את השלט בהפגנות השמאל בפתח תקווה :  'נתניהו אשם עד שתוכח חפותו' .  תקשיבו טוב למה שאמר יוזם הפגנות השמאל שם בפתח תקווה .  'לא נוכל להפיל את נתניהו בבחירות ,  אז נפיל אותו בחקירות' ,  אני מצטט אותו .  אין לנו רוסים ,  אין לנו מזרחים ,  אין לנו פריפריה ,  אין לנו נושא דגל .  אנחנו בצרות ",  אמר נתניהו .  
הנאום הביא לגל תגובות מצד חברי כנסת וראשי סיעות באופוזיציה ,  כאשר בין המגיבים היה גם ראש הממשלה לשעבר אהוד ברק ,  שאותו כינה נתניהו  " אדם ישן עם זקן חדש ".  
" ביבי-ביטן כיכבו הערב במופע בכיינות פתטי .  החברים מגלים אהדה מרגשת ,  אבל כשתפורסם עדותם של עדי המדינה ייגמר המשחק ",  ענה ברק . " ביבי עומד לסיים את דרכו ,  אם הוא יתעשת וייזום סיכום מכובד ,  ייזכרו לו גם הישגיו .  אם ימשיך להתמהמה ,  הוא יתרסק אל התהום וחבל ",  הוסיף .
  ( עדכון ראשון 20:03 )   

" ביבי הביתה ":  אלפים הפגינו מול בית היועמ"ש בפתח תקווה
לאחר שזכתה לכינוי  " הפגנת שמאל "  מפי נתניהו ,  ההפגנה מול ביתו של מנדלבליט התקיימה בפעם ה-38 ,  לאחר שנדחתה עתירה נגד קיומה .  מנגד ,  מאות אנשי ליכוד הגיעו לתמוך בראש הממשלה

