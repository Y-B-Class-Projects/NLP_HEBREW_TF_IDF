בדואים נגד עמידרור :  גזען יבדוק התיישבותנו בנגב ? 
פוליטיקאים ובכירים בקהילה הבדואית הביעו התנגדות נחרצת למינויו של היועץ לביטחון לאומי לבדוק את התוכנית להסדרת התיישבות הבדואים בנגב . " זו סוגיה אזרחית ,  ולכן ההחלטה תמוהה "
 הודעתו של ראש הממשלה ,  בנימין נתניהו ,  לפיה ראש המטה לביטחון לאומי ,  יעקב עמידרור ,  יבחן את התוכנית להסדרת התיישבות הבדואים בנגב ,  עוררה תגובות נסערות בקרב הקהילה הבדואית ובמערכת הפוליטית .  ח"כ טלב א-סנע  ( רע"מ-תע"ל )  אמר כי  " סוגיית הסדרת ההתיישבות הבדואית היא סוגיה אזרחית ,  ולכן ההחלטה למנות את עמידרור לבחון את הנושא היא החלטה תמוהה ומצביעה על תפישה מוטעית ".  לדבריו , " מינוי אדם זה ,  הידוע בדעותיו הקיצוניות והגזעניות ,  כולל מסר שלילי .  פני הממשלה אינן לפתרון או להידברות ,  אלא להסלמה ולעימות .  הקהילה הבדואית לא תיתן יד להחלטה חד צדדית או לפתרון כפוי ,  המתעלם מרצון התושבים ". 
ח"כ אורית זוארץ  ( קדימה )  ,  המשמשת כיו"ר הצוות להעברת הבסיסים לדרום בוועדת חוץ וביטחון של הכנסת ,  אמרה כי  " מינוי עמידרור לבחינת מסקנות התכנית הן בבחינת מכת מוות לפרויקט העברת הבסיסים לדרום ולפיתוח הנגב .  תהליך קבלת ההחלטות החרדתי של נתניהו הינו בלתי נסבל ".  היא הוסיפה כי  " החלטתו למנות את היועץ לביטחון לאומי לבחון את הרפורמה היא מגוחכת .  למדינת ישראל יש די סוגיות בתחום הביטחון הלאומי לטפל בהן ". 
ד"ר תאבת אבו ראס ,  מנהל פרויקט הנגב של ארגון  " עדאלה ",  אמר כי  " מדובר בהחלטה תמוהה ומקוממת ,  שמעבירה את המסר הלא-נכון לציבור האזרחים הבדואים החיים בנגב ".  לדבריו ,  פתרון סוגיית קרקעות הבדואים וההכרה בכפרים הלא מוכרים הבדואים ,  הן סוגיות אזרחיות ותכנוניות ואין להן כל קשר לשיקולי ביטחון לאומי ".  עוד הוסיף אבו ראס ,  כי  " במקום לבחון מחדש את הדו"ח על ידי שיתוף והתייעצות עם התושבים הבדואים של הנגב ,  דבר שלא נעשה בעבר ,  ראש הממשלה מעביר את יישומו לידיו של אדם ששיקולים ביטחוניים נמצאים בראש מעייניו ואשר אינו בקיא בנושא התכנוני .  מינוי עמידרור מהווה הדרדרות נוספת בהתייחסות הממשלה לבדואים ולבעיותיהם ופוגע במרקם היחסים העדין בין יהודים לערבים בנגב ". 
במועצת הכפרים הבדואים הלא-מוכרים ובארגוני זכויות האדם  עמותת  " במקום "  והאגודה לזכויות האזרח  אמרו כי נדהמו לשמוע על מעורבותם של יעקב עמידרור והמועצה לביטחון לאומי בסוגיית הטיפול בהתיישבות הבדואית בנגב .  לדבריהם , " מעורבות המועצה לביטחון לאומי בטיפול בנושא הכפרים הבלתי מוכרים מראה כי הממשלה מתנהלת כמו בימי הממשל הצבאי ,  ומתעקשת לראות בבדואים איום ביטחוני ". 
הוועדה העממית לזכויות הערבים בנגב , " הכרה עכשיו ",  אמרה כי  " אנו קוראים לעמידרור לאמץ את התוכנית האלטרנטיבית שהוכנה על ידי הקהילה ואנשי מקצוע ,  המאפשרת שילוב ושגשוג של הקהילה הערבית בנגב ". 
התגובות הנזעמות הגיעו בעקבות הודעתו של ראש הממשלה על כך שעמידרור יבחן את תכנית להסדרת התיישבות הבדואים בנגב ,  ואולם מלשכת ראש הממשלה נמסר כי לעמידרור אין כוונה לערוך שינוי מהותי בתוכנית ,  וכי היא תובא בשבועות הקרובים לאישור הממשלה .  התוכנית ,  שנכתבה בידי האחראי על התכנון הממשלתי במשרד ראש הממשלה ,  אודי פראוור ,  תחת הנחייתו של מנכ"ל המשרד אייל גבאי ,  מציעה להרוס את בתיהם של כ-30 אלף בדואים ,  ולהכשיר את יתרתם .  הכוונה היא להפוך חלק מהכפרים הלא מוכרים לכפרים רשמיים ,  ולצופף לתוכם חלק מהכפרים הלא מוכרים שיהרסו .  בתמורה יקבלו הבדואים לידיהם חלק מהקרקעות עליהם הם יושבים כיום .
 עוד באותו נושא :  המלל תבחן הסדרת התיישבות הבדואים בנגבאושרה הקמת קרית חינוך שיקומית לבדואיםצווי פינוי לבדואים שחיו בערבה מעל 60 שנה
לפניות לכתב :  nir_yah@walla.com

בדואים נגד עמידרור :  גזען יבדוק התיישבותנו בנגב ? 
פוליטיקאים ובכירים בקהילה הבדואית הביעו התנגדות נחרצת למינויו של היועץ לביטחון לאומי לבדוק את התוכנית להסדרת התיישבות הבדואים בנגב . " זו סוגיה אזרחית ,  ולכן ההחלטה תמוהה "
 
