הרשימה :  כשביבי החליט להפוך את רותם סלע לאויבת המדינה
בזמן שטום אביב לא שתק ונכנס באלי ישי ,  ביבי החליט שמשעמם לו בחיים ושם למטרה להפוך את רותם סלע לאויבת המדינה - כל האירועים שעשו לכם את השבוע האחרון .  וואלה !  סלבס רושמת בהקפה
את הרשימה נפתח עם אירוע מרגש ,  אחרי הכל ג'ניפר לופז מאורסת בפעם החמישית ,  מתוכם רק שלוש הצעות הבשילו לכדי נישואים של ממש .  אז זהו ,  שהפעם ,  כך טוענים החברים - זה נראה כמו הדבר האמיתי .  אז תגידו מזל טוב לג'יי לו שקיבלה הצעת נישואים משחקן הבייסבול לשעבר ,  אלכס רודריגז .  
נמשיך לאחד האירועים היותר נוצצים שמתרחשים בישראל כבר שבע שנים - שבוע האופנה שמשך אליו לא מעט פאשניסטיות ,  מפורסמים ,  מפורסמות וסתם וואנ בי ,  אבל נראה שמי שגנבה את ההצגה היא ללא ספק נטע ברזילי שעלתה על הבמה בבגד ים צהוב זרחני בתצוגה של מותג בגדי הים בננהוט של נטע אלחמיסטר ונועה בני .  
ואם באירועים סוערים עסקינן אז במקום השלישי נמצא סכסוך חדש ומעניין בין הבסטיז - אסף גורן ובן זיני .  כולם זוכרים את האהבה הגדולה בין השניים שהבשילה לכדי הבטחה שיקליטו ביחד דואט ואף כתבו בתים חדשים שיתאימו למידותיו של גורן .  אממה ,  בית לחוד ומציאות לחוד ,  כך שלאחר שיצאו מהבית המפורסם ,  הודיע אסף לחברו זיני כי הוא לא יקליט איתו את הדואט .  אאוצ' . " אני מאוד מאוכזב מההחלטה שלו ",  אמר זיני לוואלה !  סלבס .  
הגענו כבר למקום השני ,  עדיין בגזרת הסכסוכים כי השף טום אביב לא ממש אהב את מה שהיה לשר לשעבר ,  אלי ישי להגיד .  השניים הגיעו לאירוע התרמה של עמותת אהבה ,  אלא שאז ישי החל לספר שהוא ומפלגתו אוהבים ומקבלים את כולם ,  מה שהדליק את הפתיל במוחו של השף שהחל לצעוק לעברו של ישי כי הוא גזען והומופוב כי הוא ומפלגתו לא מקבלים את הקהילה הלהט"בית .  
ובמקום הראשון ,  איך לא ,  הסכסוך שהסעיר את כל מהדורות החדשות ואפילו את המערכת הפוליטית .  הכל החל כשרותם סלע צפתה בראיון של מירי רגב אצל רינה מצליח וכתבה פוסט בסטורי בו תהתה למה רגב מתייחסת לערבים כאילו ולא היו אזרחי המדינה .  התגובה לא איחרה לבוא אלא שהפעם היא הגיעה מכיוון מפתיע - ראש הממשלה ביבי נתניהו .  כן ,  אותו אחד שאמור לדאוג ענייני בטחון ,  חינוך ,  רווחה ולהביא שלום ,  החליט לקחת פסק זמן ולהקדיש לגברת סלע פוסט פלוס הקדשה בישיבת הממשלה .  

הרשימה :  כשביבי החליט להפוך את רותם סלע לאויבת המדינה
בזמן שטום אביב לא שתק ונכנס באלי ישי ,  ביבי החליט שמשעמם לו בחיים ושם למטרה להפוך את רותם סלע לאויבת המדינה - כל האירועים שעשו לכם את השבוע האחרון .  וואלה !  סלבס רושמת בהקפה

