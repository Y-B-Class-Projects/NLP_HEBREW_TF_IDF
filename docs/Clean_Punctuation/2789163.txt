נתניהו מוטרד :  ארה"ב תצליח להוריד את אבו מאזן מהעץ ? 
ראש הממשלה ,  שינאם היום בעצרת הכללית של האו"ם ,  יתמקד אמנם באיראן ובדאעש ,  אך גם המהלך החד צדדי של הרשות מעסיק אותו לא מעט .  כעת ,  הוא תולה תקוות במאמצי אובמה וקרי
ראש הממשלה ,  בנימין נתניהו ,  ינאם הערב  ( שני ,  שעון ישראל )  בעצרת הכללית של האו"ם בניו יורק .  נתניהו יתמקד בנאומו בסכנת הגרעין האיראני ובאיום הטרור האיסלאמיסטי במזרח התיכון ,  כאשר הנושא הפלסטיני יתפוס מקום יחסית שולי בנאומו .  אולם מאחורי הקלעים ,  ישראל מקיימת מגעים אינטנסיביים עם מדינות שונות כדי לצמצם את נזקי המהלכים המדיניים שמובילה הרשות הפלסטינית .
 עוד בוואלה !  חדשות:משלבים כוחות : " ג'בהת א-נוסרה ודאעש ישתפו פעולה בסוריה"הימין הקיצוני בצרפת זכה לראשונה למושבים בסנאטצפו :  הקהל נלכד תחת ה"מונסטר טראק "  שסטה מהמסלול
נתניהו נפגש אמש במלונו בניו יורק עם שר החוץ האמריקני ,  ג'ון קרי ,  כדי לדון בהצעת ההחלטה שהפלסטינים מקווים להעלות להצבעה במועצת הביטחון .  על פי ההצעה הפלסטינית ,  שצפויה לעלות להצבעה מטעם ירדן ,  מועצת הביטחון תדרוש מישראל לסגת לגבולות 1967  ( עם חילופי שטחים )  בתוך שלוש שנים .  ארה"ב צפויה להטיל וטו על הצעת החלטה בנוסח כזה ,  והיא מנסה להיעזר במדינות ערב כדי  " להוריד את אבו מאזן מהעץ "  - עד כה ,  ללא הצלחה .  
גם שר החוץ אביגדור ליברמן ,  שהגיע לניו יורק שעות ספורות לפני ראש הממשלה ,  מתמקד בסוגיה הזו בפגישותיו עם שרי חוץ בשולי עצרת האו"ם .  ליברמן יכנס היום מסיבת עיתונאים במטה האו"ם ,  כשעתיים לפני נאומו של נתניהו ,  שבה יתייחס למאמצים הללו .  יש לציין כי למרות המתיחות הפוליטית בין השניים ,  אמש הם השתתפו יחדיו בפגישת עבודה עם ראש ממשלת הודו ,  נרנדרה מודי ,  ובכירי ממשלתו .  
בסביבתו של ראש הממשלה הביעו שביעות רצון מהפגישה עם מודי ,  שהייתה הפגישה הראשונה מזה כעשור בין ראשי ממשלות מהודו וישראל .  בהצהרות הפומביות שהתקיימו לפני הפגישה דיברו השניים בעיקר על המורשת המשותפת של המדינות  ( "שני עמים עתיקים ,  שתי דמוקרטיות "  במילותיו של נתניהו )  ,  אולם על פי תדרוך שהעניקה לשכתו של מודי לעיתונאים הודים בתום הפגישה ,  השיחה בין שני המנהיגים התמקדה בסוגיות ביטחוניות .  
הודו תחת הנהגתו של מודי יכולה להיות בעלת ברית משמעותית לישראל ,  אולם למרות עלייתו של מנהיג הנחשב פרו-ישראלי ,  הודו הצביעה לטובת הפלסטינים ונגד ישראל בהצבעה על הקמת ועדת חקירה למבצע  " צוק איתן ".  טרם ברור כיצד תצביע אם הפלסטינים יעלו הצעה בנוסח שמקדם כעת אבו מאזן .  גורמים מדיניים מודים כי למרות שמדינות רבות מעוניינות להדק את קשריהן עם ישראל על רקע סוגיות כמו מאבק בטרור ,  אין ודאות שאותן מדינות ישנו עמדות מדיניות  " מסורתיות "  של תמיכה בפלסטינים במוסדות בינלאומיים .
 הדוגמה שאליה נושאים עיניים בירושלים היא אוסטרליה ,  מדינה חשובה החברה במועצת הביטחון של האו"ם ,  שכבר העבירה מסרים ברורים הן לישראל והן לפלסטינים ,  כי היא תתנגד לכל הצעה שמציבה לוח זמנים  " חד צדדי "  לנסיגה ישראלית מהשטחים .  השאלה הגדולה היא כמה מדינות יצטרפו בימים הקרובים לעמדה נחרצת זו .  נתניהו ,  כאמור ,  ייאלץ להתעסק בימים הקרובים לא רק בסוגיות המרכזיות מבחינתו  ( איראן ודאעש )  ,  אלא גם בשאלה הזו .  
לפניות לכתב אמיר תיבון :  amir.tibon@walla.co.il 

נתניהו מוטרד :  ארה"ב תצליח להוריד את אבו מאזן מהעץ ? 
ראש הממשלה ,  שינאם היום בעצרת הכללית של האו"ם ,  יתמקד אמנם באיראן ובדאעש ,  אך גם המהלך החד צדדי של הרשות מעסיק אותו לא מעט .  כעת ,  הוא תולה תקוות במאמצי אובמה וקרי

