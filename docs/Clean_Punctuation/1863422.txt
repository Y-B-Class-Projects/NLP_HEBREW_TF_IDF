פרשנות :  החלטת הרביעייה הבינלאומית היא הזדמנות
צפויים לנו עוד הרבה ימים של נאומים שאינם מובילים לשום מקום והקזת דם .  שלום קיטל מציע לחבק בשתי ידיים את הצעת הקוורטט לחידוש המו"מ . " אם שני הצדדים ירצו - יהיה הסכם "
 כבר צפינו בנאומים מבריקים יותר של ביבי נתניהו ,  כבר שמענו נאומים מתונים יותר של אבו מאזן .  אם שם המשחק היה  " הכל דיבורים ",  היינו מסכמים שהאירוע בעצרת היה אירוע סרק ,  לכל היותר התרחשות תקשורתית .  אבל החיים ,  כידוע ,  נמשכים גם אחרי מצעד הנאומים בעצרת .  עכשיו נדרשת חוכמת הדיפלומטיה ויותר ממנה חוכמת המדיניות ותבונת המנהיגים .
 הפלסטינים רוצים מדינה - סיקור מיוחד בוואלה !  חדשות
ליברמן :  לאמץ את הצעת הקוורטט ולחדש המשא ומתןנתניהו יתייעץ עם שרי הממשלה בנוגע להצעת הקוורטטמהנאומים להצעת הקוורטט :  סוף שבוע היסטורי באו"ם
מה אבו מאזן חושב עלינו שמענו בנאום הקיצוני ,  המתריס ,  הנאום שאיננו רחוק מדברי הבלע של אחמדיניג'ד על אותה במה .  נו אז מה ?  זה יעזור לו לכונן מדינה פלסטינית ?  לא ,  וגם לא הנייר שנפנף בו בגאווה ,  נייר הפנייה למועצת הביטחון .  כי במועצת הביטחון לא יהיה לו רוב ,  ואם יהיה ,  יבוא אוטומטית וטו אמריקני .  
מה ביבי נתניהו רצה להשיג ?  גם את זה הבנו .  סימפטיה אמריקנית וקצת הסברה שמבהירה למה העולם כולו נגדנו ואיך רצפת האו"ם עקומה .  חזרנו לימי בן גוריון והכרזתו  " או"ם שמום ".  אלא שאלה היו ימים אחרים ,  העולם היה אחר והאתגרים היו שונים .  את מה שבן גוריון אמר בביטול ,  בשקט ,  בירושלים ,  נאם בקול גדול נתניהו מעל הדוכן בעצרת .  אז מה זה יועיל ?  לא הרבה .  
יתכן מאוד שאבו מאזן באמת לא רוצה ,  או לא מסוגל להכיר במדינת ישראל כמדינה יהודית לצד המדינה הפלסטינית ואיננו מצטרף לשום מועדון שמוכן לקבל את הפתרון הזה .  וייתכן מאוד שנתניהו איננו רוצה ,  או לא מסוגל לוותר על הרוב המכריע של יהודה ושומרון ולהוריד התנחלויות .
 אם זה המצב ,  צפויים לנו ,  במקרה הטוב ,  עוד הרבה ימים של נאומים שאינם מובילים לשום מקום ,  ובמקרה הרע עוד הקזת דם משני הצדדים .  המזרח התיכון מלא וגדוש החמצות היסטוריות של מאמצי שלום ,  רוב ההחמצות ,  אגב ,  בצד הפלסטיני ,  אבל גם אנחנו איננו חפים מאחריות .
 התוצאה הממשית היחידה בניו יורק היא ההחלטה של הקוורטט לפתוח בהקדם במשא ומתן שיסתיים בתוך שנה במסגרת להסכם שלום .  בסרט הזה היינו כבר פעמים רבות .  בשני מקרים גם היו הסכמים על השולחן מוכנים לחתימה ,  פעם בשנת 2000 סרב ערפאת לברק וב-2008 התחמק אבו מאזן מאולמרט .  גם מנהיגינו ידעו להתעקש ולהימנע ,  במקרים שונים מגמישות והימנעות מצעדים חד-צדדיים שיכולים היו להגביר את האמון בצד השני .  
לכן ,  החלטת הקוורטט היא הזדמנות ,  שיש להתייחס אליה ביחס של כבדהו וחשדהו .  אם שני הצדדים ירצו - יהיה הסכם .  ההיסטוריה מלמדת שראוי להצטייד במידה רבה של סקפטיות .  הפלסטינים יצטרכו לוותר על זכות השיבה ,  לקבל את העובדה שהפתרון הוא של שתי מדינות לאום ולא מדינת כל אזרחיה ושסידורי הביטחון שתובעת ישראל חיוניים ואי אפשר להתפשר עליהם .  ישראל תאלץ לקבל את העובדה שפתרון שתי המדינות מחייב נסיגה לגבולות 67' ,  עם גושי התיישבות הנותרים בידי ישראל וחילופי שטחים ,  הורדת התנחלויות וחלוקת ירושלים .  זו המסגרת ,  אין אחרת .  נאום מוצלח כזה או אחר באו"ם ,  או ניסיון לצעדים חד-צדדיים יותירו אותנו במבוי סתום .
 
פרשנות :  החלטת הרביעייה הבינלאומית היא הזדמנות
צפויים לנו עוד הרבה ימים של נאומים שאינם מובילים לשום מקום והקזת דם .  שלום קיטל מציע לחבק בשתי ידיים את הצעת הקוורטט לחידוש המו"מ . " אם שני הצדדים ירצו - יהיה הסכם "
 
