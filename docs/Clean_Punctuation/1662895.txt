עונת הרחצה בפתח - החופים מזוהמים במי ביוב
דו"ח של עמותת  " צלול "  מתריע כי חופי ישראל נמצאים תחת  " איום מתמשך של זיהום במי ביוב ".  ח"כ חנין ,  ממובילי החקיקה הנוגעת לחופי הים : " כשל עמוק במדיניות ובתכנון "
 בחורף 2010 חלה ירידה של כ-50% במשך זמן סגירת החופים בעקבות זיהום ים לעומת אשתקד  כך עולה מדו"ח פתיחת עונת הרחצה של עמותת  " צלול ".  עוד עולה מהדו"ח כי מספר אירועי סגירת החופים נותר זהה .  
לפי נתוני הדו"ח ,  במהלך החורף אירעו 12 מקרים של סגירת חופים לרחצה עקב זיהום מי ים ,  אשר למעלה מ-50% מאירועים אלה התרכזו בחיפה ובתל אביב ,  כאשר בחיפה היו סגורים החופים למשך 25 ימים ובתל אביב למשך 10 ימים .  החופים ,  אשר נכון לשעה זו עדיין סגורים לרחצה עקב זיהום הם :  החוף השקט בחיפה ,  חוף בת גלים בחיפה וחוף הצוק בתל אביב
בעמותה ביקשו להביא לתשומת לבו של הציבור את תמונת המצב של איכות מי הים בחופי הרחצה בחורף האחרון ,  לקראת הנהירה ההמונית של מיליוני תושבי ישראל לחופי הים התיכון הצפויה בקיץ .  בדו"ח נטען כי הדבר עקרוני ביותר ,  לאור כך ש"החופים נמצאים תחת איום מתמשך של זיהום במי ביוב ". 
עוד עולה מהדו"ח כי ככל הנראה ,  הסיבה לסגירת מרבית חופי הרחצה הינה הצפות במערכת הביוב בעת גשמים חזקים ,  אשר היו בלתי נמנעות לאור מצבה של מערכת הביוב . " חשוב להדגיש כי מערכת ביוב תקינה הינה מערכת הובלה סגורה ומוגנת ",  מזהירים בדו"ח . " על כן ,  כל ערבוב בין מי גשם למי ביוב מקורו בהשקעה בלתי מספקת של משאבים מצד הרשות האחראית על תחזוקת מערכות התשתית ". 
ח"כ ד"ר דב חנין  ( חד"ש )  ,  ממובילי החקיקה הנוגעת להגנה על חופי הים ויוזם חוק ההגנה על חופי מפרץ אילת וחוק הגנת הכנרת ,  אמר בתגובה לדו"ח כי  " זיהום חופי ישראל מעיד על כשל עמוק במדיניות ובתכנון .  ללא מדיניות מתקדמת של ניהול מערכת הביוב והשפכים בישראל וללא תשתית מספקת לכך ,  אל לנו להתפלא כשאנו שומעים על עוד ועוד מקרים של סגירת חופים וזיהום חופי רחצה ". 
חנין הוסיף ותלה את האשם במצב החופים בממשלת נתניהו . " רפורמת התכנון והבנייה שמקדם עתה נתניהו ,  תחריף מאוד את הבעיות ותמנע מהציבור את היכולת להתנגד ולהגן על החופים ",  אמר חנין .  הוא טען עוד כי  " בחופי ישראל נפגשים אינטרסים של מפעלים מזהמים עם כאלה של כרישי הנדל"ן באיום על הסביבה ועל הבריאות של כולנו ". 

עונת הרחצה בפתח - החופים מזוהמים במי ביוב
דו"ח של עמותת  " צלול "  מתריע כי חופי ישראל נמצאים תחת  " איום מתמשך של זיהום במי ביוב ".  ח"כ חנין ,  ממובילי החקיקה הנוגעת לחופי הים : " כשל עמוק במדיניות ובתכנון "
 
