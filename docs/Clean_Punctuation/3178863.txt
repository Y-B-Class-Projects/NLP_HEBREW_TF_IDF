 " יהיו הדחות ":  5 שרים בלבד הגיעו לדיון הוועדה לענייני הדרוזים
למרות ששרים רבים ביקשו להיכלל ברשימת המשתתפים בדיוני הוועדה שהוקמה בעקבות המחאה על חוק הלאום ,  לוואלה !  NEWS נודע כי נרשמה נוכחות מועטה בדיון הראשון .  השר איוב קרא אמר בישיבה : " סוגיות הבניה והקרקעות גרמו להתפרצות המחאה ,  לא חוק הלאום "
 ועדת השרים החדשה לעניני הדרוזים והצ'רקסים בראשות ראש הממשלה בנימין נתניהו קיימה היום  ( שני )  את ישיבתה הראשונה .  לוואלה !  NEWS נודע כי רק חמישה שרים הגיעו לדיון ,  למרות שאתמול ,  כשהוקמה הוועדה ,  נרשמו בה 13 שרים מלבד נתניהו ,  והרשימה הורחבה לבקשת שרים שלא נכללו ברשימה המקורית .  בתום הדיון נתניהו ביקש לגבש מסמך המלצות משותף שיוגש בסופו של דבר לאישור ועדת השרים .
 לדיון ,  שאותו הוביל נתניהו ,  הגיעו שרת המשפטים איילת שקד ,  שר התקשורת איוב קרא ,  שר התיירות יריב לוין ,  שר החקלאות אורי אריאל והשרה לשוויון חברתי גילה גמליאל .  ראש הממשלה התייחס לנושא במהלך הדיון ואמר  " היה מאבק גדול להשתתף בוועדה .  היום זה מקצה שיפורים ,  בפעם הבאה יהיו הדחות ". 
עוד בוואלה !  NEWS:איראן לקראת החזרת הסנקציות :  ארה"ב ,  ישראל וסעודיה מבודדותסבב מינויים בצה"ל :  מפקדים חדשים לחטיבות החי"ר ולשייטות חיל היםלאור האלימות :  האחיות הודיעו על שביתה ממחר בכל מערכת הבריאות 
עוד שמונה שרים שרשומים כחברים בוועדה נעדרו :  שר האוצר משה כחלון ,  שר הביטחון אביגדור ליברמן ,  שר הפנים אריה דרעי ,  שרת התרבות והספורט מירי רגב ,  השר לביטחון פנים גלעד ארדן ,  שר הבינוי והשיכון יואב גלנט .  השר לשיתוף פעולה אזורי צחי הנגבי ושר החינוך נפתלי בנט נמצאים שניהם בחו"ל .
 על פי גורמים שהשתתפו בפגישה ,  ניתנה סקירה של כל המשרדים על הפעילות במגזר הדרוזי .  ראש הממשלה הנחה את כל המשרדים להגיע לישיבה הבאה בשבוע הקרוב עם רשימת נושאים דחופים וניתנים לפיתרון מיידי ,  ובעיות מתמשכות שיש לנסות לפתור .  התברר שיש פערים ממשיים בביצוע של החלטות ממשלה קיימות .  לפי נתונים שהציג ראש הסגל יואב הורביץ ,  המגזר הדרוזי לא ניצל את תוכנית החומש ובסך הכל ניצל 20% בלבד ברוב הישובים .  המשרדים נתבקשו לתת הסברים לפערים בישיבה הבאה .  שר התיירות יריב לוין אמר שינסו לקדם חקיקה במהלך הפגרה כך שניתן יהיה לסיים אותה עם פתיחת מושב החורף .  החקיקה תכלול מעמד חוקתי לחיילים משוחררים מכל העדות .  שרת המשפטים איילת שקד אמרה במהלך הדיון כי  " במשרד המשפטים בוחנים כעת אם לעשות תיקון בחוק יסוד הצבא הקיים או אופציה לחקיקה נפרדת שתכלול את כל המיעוטים שמשרתים בכוחות הביטחון והצבא ".  
השר איוב קרא דרש לפתור באופן נקודתי את בעיית תכנון הקרקעות והבניה הלא חוקית בקרב החיילים המשוחררים בהחלטת ממשלה שתקפיא משפטים וקנסות בהוראת שעה ולבחון הכשרה של בניה בלתי חוקית כזו . " סוגיית הדיור,קרקעות ותוכניות מתאר הם קריטיות והן שגרמו להתפרצות המחאה הדרוזית .  לא חוק הלאום .  צריך לתת לזה מענה בהקדם ",  אמר בדיון .  
השרה גילה גמליאל הציעה להודיע במיידי כצעד בונה אמון מול ההנהגה הדרוזית על הקמת יישוב חדש לדרוזים . " אם נצא מכאן עם הבשורה של הקמת יישוב דרוזי חדש הנמצא כבר בשלבים מתקדמים של אישורים יהיה בכך כדי לתת מענה משמעותי למצוקות הקריטיות של העדה ",  אמרה .
 אתמול הודיע נתניהו בישיבת הממשלה על הקמת ועדת השרים המיוחדת שנועדה  " לטפל ולקדם את ענייניהם של אזרחי ישראל מקרב העדה הדרוזית והצ'רקסית "  יום אחרי עצרת ההזדהות עם בני העדה שהתקיימה בכיכר רבין שבתל אביב .
" הקשר העמוק עם בני העדה הדרוזית והמחויבות שלנו כלפיה חיוניים אף הם ",  אמר אתמול ראש הממשלה . " לכן אנחנו נקים היום ועדת שרים מיוחדת שתקדם את הקשר והמחויבות הללו ובמקביל תוקיר גם את אלה המשרתים בצה"ל ובכוחות הביטחון מבני כל הדתות ומבני כל העדות ".  
מחאת העדה הדרוזית נגד החוק הגיעה לשיאה במוצאי שבת ,  אז השתתפו רבבות בעצרת בכיכר רבין נגד חוק הלאום ובהם ראש מועצת דליית אל-כרמל רפיק חלבי ,  המנהיג הרוחני של העדה השיח מואפק טריף ,  תת-אלוף במיל' אמל אסעד וראש השב"כ לשעבר יובל דיסקין .  בעצרת לקחו חלק גם ראש עיריית תל אביב-יפו רון חולדאי לצד אנשי צבא לשעבר ופעילים חברתיים נוספים .  
חרף המחאה ,  ראש הממשלה נתניהו הבהיר כי אין בכוונתו לבטל את החוק .  בדבריו בישיבת הממשלה אתמול ,  טען נתניהו כי חוק הלאום  " ביצר את חוק השבות ,  הוא מונע את ניצול סעיף איחוד המשפחות שבמסגרתו נקלטו בארץ רבבות פלסטינים מאז הסכמי אוסלו וייתכן שהחוק יוכל לסייע לנו לבלום כניסת מסתננים .  הדבר הזה נחוץ לא רק לדורנו - אלא לדורות הבאים ".  הוא הוסיף כי  " אף אחד לא מתכוון לפגוע בזכויות הפרט - אבל בלי חוק הלאום אי אפשר להבטיח לדורות את עתידה של ישראל כמדינה יהודית ".  
בשבוע שעבר הציג ראש הממשלה מתווה לעיגון מעמד העדה הדרוזית והצ'רקסית ,  להוקרת תרומתם לביטחון המדינה לתמיכה במוסדותיה לצד חיזוק היישובים הדרוזיים ושימור המורשת הדרוזית והנחלתה .  עם זאת ,  פגישתו באשר למתווה עם נציגי הדרוזים הסתיימה בפיצוץ לאחר שהתעורר ויכוח בינו לבין תת-אלוף במיל' אמל אסעד ,  אחד ממובילי המאבק ,  בשל השימוש במונח  " מדינת אפרטהייד ". 
ח"כ סאלח סעד  ( המחנה הציוני )  אמר כי  " העובדה ששמונה שרים נעדרו מישיבת ועדת השרים בנושא הדרוזים מראה כמה הממשלה לא רצינית בהבטחותיה לציבור הדרוזי .  מקווה שלדיון ברביעי בכנסת יתייחסו הקואליציה וראש הממשלה ביותר רצינות ".   

" יהיו הדחות ":  5 שרים בלבד הגיעו לדיון הוועדה לענייני הדרוזים
למרות ששרים רבים ביקשו להיכלל ברשימת המשתתפים בדיוני הוועדה שהוקמה בעקבות המחאה על חוק הלאום ,  לוואלה !  NEWS נודע כי נרשמה נוכחות מועטה בדיון הראשון .  השר איוב קרא אמר בישיבה : " סוגיות הבניה והקרקעות גרמו להתפרצות המחאה ,  לא חוק הלאום "
 
