ח"כ רוזנטל : " ברנע לא יודע שידיעות מנהל רשימות שחורות ?  "
 חבר הכנסת מגיב לטורו של הפרשן הבכיר של ידיעות אחרונות הבוקר בו הגן על מו"ל עיתונו נוני מוזס אשר נחקר בעסקת השוחד : " האם ברנע לא יודע שמשך עשרות שנים כל שרי התקשורת של מדינת ישראל  ( מלבד ביבי )  זכו לסיקור אוהד ומלטף ?  "
 
חבר הכנסת מיקי רוזנטל  ( המחנה הציוני )  מגיב לטור שפרסם הבוקר  ( רביעי )  הפרשן הפוליטי הבכיר נחום ברנע בו הגן האחרון על מו"ל עיתונו נוני מוזס הנחקר במסגרת  " תיק 2000 "  תחת האפשרות שניסה לשחד את ראש הממשלה .  בטור שפורסם בשער  " ידיעות אחרונות "  טען נחום ברנע כי  " כולם חשודים בפרשת נתניהו-מוזס ;  גם אני חשוד ,  משום שיש לי הערכה למי שבמקום לשקוע ברחמים עצמיים נאבק בשיניים על פרנסתו ופרנסת עובדיו ".  
" יתכן שאני יורה לעצמי בראש .  בהחלט יש אפשרות שמישהו ב"ידיעות אחרונות "  יבחין במה שאתם עומדים לקרוא ,  יחליט שהגזמתי ויורה לפרסם עלי 'תחקיר' .  ואם לא יימצאו מספיק 'חומרים' ,  יפרסמו 'ידיעה עסיסית' "  - פתח ח"כ רוזנטל את דבריו . 
" זה אולי לא הצעד החכם עבורי אבל לאחר שקראתי את מאמרו של נחום ברנע ב'ידיעות אחרונות' היום ,  אני חש שהאצבעות שלי מתעקשות לרוץ כמעט מעצמן למקלדת .  לא מצליח לעצור אותן .  אני אוהב את ברנע ,  אני מכיר ומוקיר אותו .  עבדנו שנים בצמידות .  הוא אחד האנשים הנבונים שאני מכיר ,  ממנסחי הישראליות .  אבל כל הסגולות הללו ונוספות שיש לו אינן מבטיחות שהוא מתבונן על מקום עבודתו בעיניים מפוקחות ".  
בהמשך משיב ח"כ רוזנטל גם לטענת ברנע כי  " מעולם נוני מוזס לא הורה לי על מי לכתוב ועל מה ".  לדבריו , " אני מאמין לו ,  אבל ברנע יש אחד ,  ובידיעות יש מאות אחרים שמקבלים הוראות ומבצעים אותן .  לא מנוני ,  אלא משלוחיו ".   
" תגידו 'רגע ,  רגע ,  מיקי ,  אתה עבדת שנים רבות בעתון הזה והתפרנסת מנוני מוזס ,  אתה רוצה להגיד ש'ידיעות' מחסל חשבונות באמצעות מערכת העיתון ? ' "  - ממשיך רוזנטל , " התשובה לצערי היא כן .  זה לא קרה בתקופות שאני הייתי אחראי על עמודי החדשות של העיתון  ( פרשתי לפני שנים רבות )  ,  נדיר שהשתמשו בשער העיתון שערכתי באופן בלתי ענייני  ( אפרט בפוסט נפרד )  ,  אבל זה מתרחש בשנים האחרונות מאז נוני השתלט לחלוטין על העיתון ".  

לדברי רוזנטל ,  גם בעת צילומי  " שיטת השקשוקה ",  כאשר  " ניסתה משפחת עופר לטנף עלי .  עורך ?  דינה ,  שהיה בקשר גם עם נוני מוזס ,  העביר למו"ל של 'ידיעות אחרונות' פסק דין ישן שבו שופטת הזכירה אותי וביקרה את התנהגותי .. .ההשמצה פורסמה ובענק ,  נוני סירב לתקן את הפירסום השגוי והמגמתי למרות שהעובדות המלאות הובאו בפניו והיו ידועות לו .. .פרסום הנבזי היה נקמה גרידא .  ההתנהלות של  " ידיעות אחרונות "   ( גניזת תחקירים ,  קידום אינטרסים כלכליים של העיתון )  היו חלק אינטגרלי ממה שנחשף ב"שיטת השקשוקה ".  נוני לא אהב את הסרט .  נוני התנקם .  נוני ניצל את עיתונו לחיסול חשבונות אישי ,  שקרי ..  ."  .
" האם ברנע לא יודע שמשך עשרות שנים כל שרי התקשורת של מדינת ישראל  ( מלבד ביבי )  זכו לסיקור אוהד ומלטף  ( בלי קשר ליכולתם )  ,  מפני שהחלטותיהם השפיעו על הרווח של קבוצת ידיעות אחרונות ?  הוא יודע .  האם ברנע לא יודע ש"ידיעות "  ניסה לחסל את רביב דרוקר ב"תחקיר "  שכולו גיבובי שקרים ?  ".  
" האם ברנע לא יודע שבתקופה שבה העיתון עוד היה אימפריה ,  פוליטיקאים  " הועלמו "  מעמודיו מפני שפגעו באינטרסים הכלכלים של 'המשפחה' ?  אני משער שהוא שמע על כך .  האם ברנע לא יודע שלצד 'רשימות שחורות' של אישים ופוליטיקאים שמודרים באופן מכוון מדפי העיתון יש אחרים שזוכים לסיקור אוהד באופן קבוע מפני ששירתו את האינטרסים הכלכליים של העיתון ?  האם ברנע לא יודע על הסיקור המוטה שקיבל בעיתון אהוד אולמרט ?  ברנע יודע .  הוא מכיר את כל רשימת המיוחסים ,  גם אם מעולם לא קיבל פתק ישיר מנוני ".  
" ברנע יודע ש'ידיעות' הוא עיתון של עורכים .  חשוב מה כותבים העיתונאים ,  אבל שבעתיים חשוב מה עושים העורכים עם הידיעה .  הם שקובעים מה לפרסם ,  איך ובאיזה צבע לצבוע את המציאות .. .רגע ,  רגע ,  אני יודע שב"ישראל היום "  קופצים עכשיו משמחה .  אל תעלוזו ,  מבחינת אתיקה עיתונאית ויושרה מקצועית אתם עושים דברים הרבה יותר גרועים מאלה שנעשים ב'ידיעות אחרונות' ".  

ח"כ רוזנטל : " ברנע לא יודע שידיעות מנהל רשימות שחורות ?  "
 חבר הכנסת מגיב לטורו של הפרשן הבכיר של ידיעות אחרונות הבוקר בו הגן על מו"ל עיתונו נוני מוזס אשר נחקר בעסקת השוחד : " האם ברנע לא יודע שמשך עשרות שנים כל שרי התקשורת של מדינת ישראל  ( מלבד ביבי )  זכו לסיקור אוהד ומלטף ?  "
 
