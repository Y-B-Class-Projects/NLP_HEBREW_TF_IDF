אסד : " ישראל אינה פרטנר לשלום "
 נשיא סוריה אמר את הדברים במסיבת עיתונאים משותפת עם נשיא יוון בדמשק . " החלטות האו"ם אינן מתירות את המשך הכיבוש הישראלי "
 נשיא סוריה בשאר אסד אמר היום  ( רביעי )  כי לסוריה אין פרטנר ישראלי לשלום .  במסיבת עיתונאים משותפת עם עמיתו היווני בדמשק אמר אסד : " על מנת להשיג שלום ,  יש צורך בפרטנר בצד הישראלי שימלא אחר החוק הבינלאומי והחלטות האו"ם ויממש את רעיון 'שטחים תמורת שלום' .  אין כרגע פרטנר כזה ". 
אסד אמר כי הוא ועמיתו היווני הסכימו על כך שיש צורך בכינון שלום צודק וכולל במזרח התיכון , " שיהיה מבוסס על החלטות האו"ם ,  שאינן מתירות את המשך הכיבוש הישראלי על אדמות ערביות ,  ובראשן רמת הגולן הסורית הכבושה ".  הנשיא הסורי אמר עוד כי הם דנו גם בצורך לחזק את הקשר בין ארצות המזרח התיכון לבין ארצות אירופה  " ובכך להביא ליציבות במזרח התיכון - דבר שישפיע על המזרח התיכון ,  על אירופה ועל העולם כולו ". 
במהלך ביקורו באיטליה אמר אתמול ראש הממשלה בנימין נתניהו כי הוא מוכן לחדש את המו"מ עם סוריה . " שר החוץ האיטלקי פרנקו פרטיני אמר לי שהוא קיים שיחות בדמשק ,  והם הציעו ללכת לאפיק הטורקי .  לא הצלחתי להבין אם הם דורשים תנאים נוספים .  אנחנו מוכנים לנהל מו"מ ללא תנאים מוקדמים ",  אמר נתניהו .
 
אסד : " ישראל אינה פרטנר לשלום "
 נשיא סוריה אמר את הדברים במסיבת עיתונאים משותפת עם נשיא יוון בדמשק . " החלטות האו"ם אינן מתירות את המשך הכיבוש הישראלי "
 
