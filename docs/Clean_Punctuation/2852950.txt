האוצר נגד הרחבת הממשלה : " פוגע ביעילות המגזר הציבורי "
 הממשלה אישרה הבוקר את הרחבת הממשלה ,  והממונה על התקציבים באוצר הבהיר כי הדבר פוגע במגזר הציבורי .  הוא לא התייחס להגדלת מספר השרים ,  אך אמר כי אין צורך ב-27 משרדי ממשלה : " במדינות יעילות יש 14 בלבד ".  דיווח לאולפן וואלה !  NEWS
מליאת הממשלה אישרה היום  ( ראשון )  את הגדלת מספר השרים ,  ובמשרד האוצר לא נלהבים מהמהלך .  במכתב ששלח הבוקר הממונה על התקציבים באוצר ,  אמיר לוי ,  למזכיר הממשלה ,  אביחי מנדלבליט ,  הוא כותב : " עמדתנו היא כי כדי לייעל את פעילות הממשלת יש לצמצם את מספר משרדי הממשלה ". 
לוי לא הביע עמדה מפורשת על הגדלת מספר השרים ,  אך כתב כי  " אם יחול שינוי במספר השרים וסגני השרים מעבר לאמור בחוק ,  העלות תעמוד על 2.8-3.9 מיליון שקלים לכל שר  ( 11.2-15.6 מיליון שקלים לתקופת הכהונה של הממשלה )  ,  וכ-1.5 מיליון שקלים לכל סגן שר  ( שישה מיליון שקלים לתקופת הכהונה של הממשלה )  .  
בכל הנוגע למספר משרדי הממשלה ,  כתב לוי למנדלבליט כי  " בעבודת מטה שנעשתה במשרד ראש הממשלה ובמשרד האוצר עולה כי נושא משמעותי יותר ממספר השרים ,  הינו ריבוי מספר משרדי הממשלה הקיים בישראל ".  לדברי הממונה על התקציבים באוצר , " מספר המשרדים בישראל עומד על כ-27 לעומת 14 משרדים בלבד במדינות בעלות מגזר ציבורי יעיל ב-OECD ".  עוד כותב לוי ,  כי  " אחד הגורמים לכך שריבוי משרדים פוגע ביעילות המגזר הציבורי הוא העובדה כי במשרד טיפוסי ,  כ-35-40% מכוח האדם של המשרד משמש מטה וכלליות ,  אשר אינו מוביל בהכרח להגדלת היקף השירותים הניתן לאזרח ".  לוי ציין גם כי  " ריבוי משרדי ממשלה מוביל להגברת הפעילות הרגולטיבית ובכך ,  במקרים מסויימים ,  לפגיעה בפעילות המשקית ".  
בנוסף לסוגיית מספר משרדי הממשלה ,  קובעים ההסכמים הקואליציוניים שחתמה סיעות הליכוד עם סיעות הקואליציה האחרות ,  כי  " במסגרת הניסיון להגברת המשילות ,  תיבחן הצעה להגדלת משרות אמון במשרדי הממשלה לשם טיוב עבודתם של משרדי הממשלה .  במסגרת הצעה זו יוגדרו כמשרות אמון ,  גם משרות כגון :  משנים למנכ"לים ומקביליהם וסמנכ"לים ומקביליהם ".  בהסכמים נכתב מפורשות כי סיעות הקואליציה יתמכו בהצעת חוק שכזו ,  במידה ויצליחו להגיע להסכמה על הנוסח שלה .  

האוצר נגד הרחבת הממשלה : " פוגע ביעילות המגזר הציבורי "
 הממשלה אישרה הבוקר את הרחבת הממשלה ,  והממונה על התקציבים באוצר הבהיר כי הדבר פוגע במגזר הציבורי .  הוא לא התייחס להגדלת מספר השרים ,  אך אמר כי אין צורך ב-27 משרדי ממשלה : " במדינות יעילות יש 14 בלבד ".  דיווח לאולפן וואלה !  NEWS

