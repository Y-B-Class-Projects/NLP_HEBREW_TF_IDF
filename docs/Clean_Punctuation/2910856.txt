נתניהו לשרי הליכוד : " לא תהיה העברת שטחים לפלסטינים "
 ראש הממשלה הזים בשיחה עם בכירי מפלגתו את הפרסומים שלפיהם הוא מקדם תכנית להעברת עשרת אלפים דונמים משטחי C בגדה ,  הנמצאים בשליטה ישראלית מלאה ,  לידי הרשות . " לא יקבלו אפילו לא מטר אחד "
  ( נתניהו מתייחס לגל הטרור במהלך פגישתו עם קרי ,  בשבוע שעבר )  
ראש הממשלה ,  בנימין נתניהו ,  אמר הבוקר  ( ראשון )  בישיבת שרי הליכוד כי  " לא תהיה שום העברת שטחים לפלסטינים .  לא 40 אלף דונם ,  לא עשרת אלפים - ואפילו לא מטר אחד ".  
דברים אלו של ראש הממשלה מגיעים על רקע דברים שפורסמו בימים האחרונים ,  שלפיהם הוא הורה למנהל האזרחי לקדם תכנית להעברת עשרת אלפים דונמים משטחי C בגדה ,  הנמצאים בשליטה ישראלית מלאה ,  לידי הרשות הפלסטינית ,  כחלק מחבילת מחוות בונות אמון .  
עוד בוואלה !  NEWS:פיגוע שני היום בירושלים :  אזרחית זרה נפצעה קל מדקירות ,  המחבל נעצרמשרד החוץ מציג :  כך יתמודדו חיילי 8200 עם ההסתה ברשתות החברתיותסאו הודיע על פרישה מהמשטרה : " מנסים לשפר את התרבות הארגונית "  
לפני כמה ימים הביע השר אורי אריאל התנגדות נחרצת למהלך ,  והיום שני חברי ממשלה נוספים - שר המדע אופיר אקוניס ושר הרווחה חיים כץ ,  צפויים להביע את התנגדותם לקידום המהלך בישיבת הממשלה .
" אחרי הרעיון ההזוי להעביר נשק לפלסטינים ,  אנחנו שומעים על יוזמת מתאם הפעולות בשטחים להעברת עשרת אלפים דונם ",  אמר אקוניס . " אסור שדבר כזה יקרה .  נעניתי לפניית ראש המועצה האזורית שומרון ,  יוסי דגן ,  ואעלה מחר את היוזמה הזאת בפורום שרי הליכוד לפני ישיבת הממשלה ".  
השר חיים כץ ,  שמתכוון אף הוא להעלות את הנושא בישיבה ,  הוסיף כי  " קידום התוכנית מעניק פרס לטרור ולאלימות הפלסטינית .  אין שום הגיון בנתינת שליטה אזרחית נוספת ביהודה ושומרון לרשות הפלסטינית ,  בטח כאשר הטרור מרים ראש .  הודעתי ליוסי דגן ,  שפנה אלי בנושא ,  שאעלה את דאגתי ואדרוש הבהרות ודיון על כך בישיבת שרי הליכוד ". 
דגן אף פנה ישירות לנתניהו ,  והעביר לו דרישה להפסיק את קידום התוכנית למסירת שטחים אלו ,  השייכים ,  לדבריו ,  למדינת ישראל .  לדברי דגן ,  דרישה זו הועברה לאחר שנודע לו שהמנהל האזרחי החל לקדם את התוכנית . " אנחנו דורשים להפסיק לאלתר כל פעילות תכנונית של מסירת שטחי מולדת ,  בוודאי ובוודאי כאשר מהלכים כאלו כלל לא קיבלו את אישור הממשלה כנהוג במדינה דמוקרטית ",  מסר דגן לנתניהו והוסיף : " הדברים הללו נעשים במחשכים ,  במחתרת כמו גנבים בלילה ,  יש מפות שהוכנו והכול ללא אישור הממשלה למהלך ".  

נתניהו לשרי הליכוד : " לא תהיה העברת שטחים לפלסטינים "
 ראש הממשלה הזים בשיחה עם בכירי מפלגתו את הפרסומים שלפיהם הוא מקדם תכנית להעברת עשרת אלפים דונמים משטחי C בגדה ,  הנמצאים בשליטה ישראלית מלאה ,  לידי הרשות . " לא יקבלו אפילו לא מטר אחד "
 
