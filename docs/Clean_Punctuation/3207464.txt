 " אל תחרטט ",   " שמענו את האולטימטומים שלך ":  עימות חריף בממשלה
השרים בנט ושקד נמנעו בהצבעה על אישור מינוי קבע נתניהו לשר הביטחון ,  ועוררו סערה כשטענו כי  " צריך שר ביטחון במשרה מלאה ".  נתניהו קרא למהלך  " ניסיון פוליטי נואל ",  ובנט השיב : " הלוואי והיית מפעיל אותה עוצמה כלפי האויב ".  הליכוד בתגובה : " מופע איימים ילדותי של בנט "
 עימות חריף בממשלה התרחש היום  ( ראשון )  בזמן אישור ההצעה על מינויו של ראש הממשלה בנימין נתניהו לשר ביטחון במינוי קבע .  מההצבעה נמנעו שר החינוך נפתלי בנט ושרת המשפטים איילת שקד .  במהלך הדיון שקדם לישיבת הממשלה אמר בנט כי  " צריך שר ביטחון במשרה מלאה ",  והשרה שקד הוסיפה כי היא  " חושבת שצריך שר ביטחון במשרה מלאה וזה בנט .  אמנע בהצבעה ".  שר החינוך הוסיף כי  " איבדנו את ההרתעה ,  צריך לשחרר את ידי צה"ל מאזיקים של פייק משפט ופייק מוסר .  ישראלים נהרגים בגלל שהמחבלים הפסיקו לפחד ".  
ראש הממשלה תקף את דברי השרים מהבית היהודי ואמר כי זהו  " ניסיון פוליטי נואל ,  היו הרבה שרי ביטחון וראשי ממשלה בעבר .  שמענו את האולטימטומים שלך ".  שר החינוך השיב כי  " הלוואי ואת אותה עוצמה שאתה מפעיל כלפינו תפעיל כלפי האויב ,  הפיגוע בבית אל קרה לא בגלל בג"ץ אלא כי צה"ל כבול ,  שלא באשמתו ,  בידי משפטיזציה ".  
השר להגנת הסביבה זאב אלקין תקף את שקד על דבריה והטיח בה כי היא שרת המשפטים . " הלוואי שבביטחון היו עושים את מה שאיילת עשתה במשפטים ",  השיב בנט לדברי אלקין .  השר להגנת הסביבה השיב כי  " אתה הופך את הדיון לפוליטי במקום עקרוני .  לקשור לפרצה בחומה בבית אל זו בדיחה .  היא התרחשה כשהיה שר ביטחון במשרה מלאה  ( אביגדור ליברמן )  .  לגלגל את האחריות לראש הממשלה זו בדיחה כשתיק המשפטים נמצא אצל שקד ".  
שר התחבורה ישראל כץ הצטרף גם הוא לעימות והגן על נתניהו כשאמר שהוא  " יכול להיות גם שר ביטחון וגם ראש ממשלה ".  השרה שקד השיבה לדבריו ואמרה לכץ  " אל תחרטט ,  אתה מתחנף כדי לקבל את תיק החוץ ".  עם זאת ,  מקורבי כץ מכחישים שהשר התייחס לתיק החוץ וטוענים כי שקד גם לא התייחסה לכך .  בהמשך פנה כץ לשקד ושאל למה אתם תוקפים את ראש הממשלה ?  הוטל עלייך לטפל בקיצור משך זמן ההריסה ".  
מהליכוד נמסר לאחר ישיבת הממשלה כי  " בנט פתח את הבוקר בהפגנה נגד הממשלה שבה הוא חבר ,  ולאחר מכן המשיך למופע אימים ילדותי בישיבת הממשלה בניסיון נואש לקבל את תיק הביטחון .  ביטחון ישראל הוא מעל לפוליטיקה ותיק הביטחון הוא לא סידור עבודה או ג'וב לנפתלי בנט ". 
בבית היהודי הגיבו גם כן לעימות ומסרו כי  " ראש הממשלה נתניהו משותק מאימת המשפטנים והאג .  האויב מזהה זאת ולכן הפסיק לפחד .  במקום להילחם בבית היהודי ,  הגיע הזמן שרוה"מ ייחלץ מאזיקי הפייק משפט והפייק מוסר ,  ויילחם בטרור ". 
לפני ישיבת הממשלה תקף בנט את נתניהו בהפגנה שיזמו ראשי רושיות מיהודה ושומרון ואמר כי  " שר הביטחון וראש הממשלה עמד לפני שבועיים להבטיח שינוי מדיניות להחזיר את העוצמה .  זה עוד לא קרה .  אנחנו שבעי הבטחות .  עוד לא הרסו את בית רוצחי ארי פולד והמחבלים שביצעו את הפיגוע בעופרה .  ראש הממשלה ,  הבטחת להרוס תוך 48 שעות ,  תקיים ". 
אחרי העימותים הקשים בישיבת הממשלה ,  הקבינט המדיני ביטחוני יתכנס היום אחר הצהריים לישיבה השבועית שלו ,  במהלכה יימסר עדכון על מבצע מגן צפוני בגבול לבנון וכן על ההסלמה ביהודה ושומרון ומאמצי צה"ל ומערכת הביטחון בגזרה .  בישיבה ידונו השרים גם בהצעת חוק גירוש משפחות מחבלים אותה מקדם בנט ,  למרות התנגדות נחרצת של היועץ המשפטי לממשלה לחוק .
  ( עדכון ראשון :  11:57 )   

" אל תחרטט ",   " שמענו את האולטימטומים שלך ":  עימות חריף בממשלה
השרים בנט ושקד נמנעו בהצבעה על אישור מינוי קבע נתניהו לשר הביטחון ,  ועוררו סערה כשטענו כי  " צריך שר ביטחון במשרה מלאה ".  נתניהו קרא למהלך  " ניסיון פוליטי נואל ",  ובנט השיב : " הלוואי והיית מפעיל אותה עוצמה כלפי האויב ".  הליכוד בתגובה : " מופע איימים ילדותי של בנט "
 
