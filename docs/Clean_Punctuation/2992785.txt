 " יחסר למדינת ישראל ":  השר לשעבר בנימין בן אליעזר הובא למנוחות
בן אליעזר ,  שהלך לעולמו בגיל 80 ,  נטמן בבית העלמין בחולון בנוכחות מאות אנשים .  ראש הממשלה נתניהו ספד לו : " איש מלא פטריוטיות ".  יו"ר האופוזיציה הרצוג אמר שנלחם על חפותו עד הסוף : " עננה ליוותה את שלהי חייו ".  אשתו דולי נפרדה בכאב : " הוא היה תחנת כח ".  דיווח מהאולפן
השר לשעבר בנימין בן אליעזר הובא היום  ( שלישי )  למנוחות בבית העלמין בחולון .  בן אליעזר ,  בן 80 ,  הלך לעולמו ביום ראשון לאחר שמצבו הבריאותי הידרדר בשבועות האחרונים .  בהלוויה השתתפו מאות בני אדם ,  ובהם ראש הממשלה בנימין נתניהו ,  שר הביטחון אביגדור ליברמן ,  יו"ר האופוזיציה ח"כ יצחק הרצוג  ( המחנה הציוני )  ,  אנשי ציבור וצבא ובני משפחה .  בנו אופיר השוהה בארצות הברית לא הגיע לטקס מאחר שהוא מבוקש לחקירה בחשד להלבנת הון . 
" פואד לא היה נטול חולשות ,  אבל אפשר להגיד את זה על כולם ",  ספד לו נתניהו . " אהבתי את פואד ,  כפי שאני יודע שגם אתם אהבתם אותו .  אני נושא עמי הרבה זיכרונות ממנו .  הם צפים ועולים בי היום ".  ראש הממשלה הוסיף וסיפר כי בן אליעזר היה  " איש מלא חיוניות ופטריוטיות .  הוא ידע לשלב את העממי והגבוה ,  ומדי פעם היה נותן גם איזו צ'פחה הגונה ",  נזכר בחיוך .
 עוד בוואלה !  NEWS:הפרק בהיסטוריה שתלמידי ישראל לא ילמדו השנה :  קריסת הדמוקרטיות באירופה"לא פליטים ,  מסתננים ":  עימות בממשלה סביב בית ספר בדרום ת"אחשד :  עובד שנפל אל מותו באתר בנייה בתל אביב - נדחף בידי חברו 
יו"ר הכנסת יולי אדלשטיין סיפר על איש שמאופיין ב"עממיות בלי פופוליזם ,  בדרך לצמרת העשייה הציבורית ".  הנשיא לשעבר שמעון פרס התייחס לפועלו וסיפר איך הגן על הגבולות ,  ובנה את הארץ ב"רוחב לב ,  וישירות עממית כובשת ". 
גם יו"ר האופוזיציה יצחק הרצוג נזכר בחוויותיו האישיות מביקוריו אצל בן אליעזר ,  אותו היה מגיע לבקר אחת לחודש . " היית מתחיל בדחיפת סמבוסק לוהט לצלחת ,  ומזיגת תה חזק .  מכאן עברנו לענייני דיומא ,  ענייני מדינה ולכאב העננה שליוותה את שלהי חייך ".  הרצוג נזכר איך בן אליעזר הגן על עצמו באומרו כי  " טענת בלהט לחפותך ,  ותמיד הקרנת עוצמה וחוזק של אריה .  בפגישתנו האחרונה התקשית ללכת ,  אבל קולך הרועם נותר פורץ חדרי לב ובטן ".   
" ברור שאי אפשר לאמוד ולתאר את עוצמת הכאב הבלתי נתפס ",  ספד בכאב בנו יריב , " ברור לי שאני בהכחשה ,  ולא מסוגל עדיין להבין .  אני יושב במשרד הקטן שלך בבית ,  ורואה תמונות שהן היסטוריה של המשפחה ושל המדינה  כמוך .  סיפור חיים מלא ועמוס ".  בבכי סיפר על אבא שחי  " חיים עמוסים ,  מלח הארץ בכל רמ"ח איבריך .  היית איש של אנשים ,  ואדם אוהב אדם .  אבא אהוב ונערץ שלי ,  תנוח על משכבך בשלום ותשמור עלינו מלמעלה ",  סיים בדמעות .
 דולי אלמנתו סיפרה על כוחו של בעלה : " כל אחד היה מוזמן לשאוב אנרגיה מתחנת הכוח פואד ".  היא סיפרה על היציבות של בן אליעזר המנוח ,  וכיצד חיזק את הנמצאים סביבו . " בגיל 67 ,  אני צריכה לעשות את צעדיי הראשונים ".  
בן אליעזר הועבר ביום ראשון לבית החולים איכילוב בתל אביב ,  לאחר שעבר ניתוח חירום בבית החולים אסף הרופא שבבאר יעקב ביום שישי האחרון .  בן אליעזר ,  שכיהן בעבר כשר הביטחון ובעוד שורת תפקידים בממשלה ,  הותיר אחריו אישה וחמישה ילדים .  משפחתו הסכימה לתרום את קרניות עיניו .
 מתחילת השנה אושפז בן אליעזר ,  שכונה גם פואד ,  שמו המקורי ,  כמה פעמים לפרקי זמן קצרים בשל הידרדרות במצבו הרפואי .  בתחילת החודש שעבר אושפז בן אליעזר ,  תת-אלוף  ( במיל' )  ,  באסף הרופא לאחר שעבר אירוע מוחי קל בעקבות טיפול דיאליזה ,  אך שוחרר לאחר מכן .
 בן אליעזר נולד בשנת 1936 בעיר בצרה שבעיראק בשם פואד  כינוי שליווה אותו משך כל הקריירה הפוליטית שלו .  בשנת 1950 ,  בהיותו נער בן 14 ,  עלה עם משפחתו לישראל .  בשנת 1954 התגייס לשירות צבאי בחטיבת גולני ובהמשך יצא לקורס קציני יבשה .  במלחמת ששת הימים שירת כמפקד סיירת שקד והתקדם לאחריה בתפקידים במעלה שרשרת הפיקוד .  
במלחמת יום הכיפורים היה סגן מפקד חטיבה ולאחריה התמנה למפקד חטיבה מרחבית בגזרת לבנון .  בן אליעזר היה למפקדה הראשון של מפקדת אזור דרום לבנון והיה אחראי לפתיחת  " הגדר הטובה "  ולהקמת צבא דרום לבנון  ( צד"ל )  .  בשנים 1978 ועד 1982 היה בן אליעזר מפקד אוגדת יהודה ושומרון  ( איו"ש )  ,  בדרגת תת-אלוף .  
עם סיום תפקידו השתחרר מצה"ל ,  אך נקרא כעבור כשנה לחזור לשירות בידי שר הביטחון דאז ,  משה ארנס ,  והתמנה לתפקיד מתאם פעולות הממשלה בשטחים  ( מתפ"ש )  .
 בשנת 1984 ,  לאחר שחרורו הסופי משירות צבאי ,  נכנס בן אליעזר לחיים הפוליטיים ,  כחבר במפלגת  " יחד "  שהתאחדה לאחר הבחירות עם מפלגת העבודה .  בשנת 1992 כיהן כשר הבינוי והשיכון בממשלתו של יצחק רבין .  בשנת 1999 ,  התמנה לשר התקשורת בממשלתו של אהוד ברק ואף שימש סגן ראש הממשלה .  
בשנת 2001 מונה לתפקיד שר הביטחון בממשלתו הראשונה של אריאל שרון ובהמשך נבחר לראשות מפלגת העבודה ,  במינוי זמני למשך כשנה ,  בשל טענות לזיופים בבחירות המקדימות .  כשנה אחר כך הפסיד בבחירות החוזרות לעמרם מצנע .
 בממשלתו השנייה של שרון התמנה בן אליעזר לתפקיד שר התשתיות והמשיך לכהן במשרד זה גם תחת אהוד אולמרט כראש ממשלה .  בשנת 2009 היה בן אליעזר ממובילי הצטרפותה של מפלגת העבודה לממשלת נתניהו ומונה לתפקיד שר התעשייה ,  המסחר והתעסוקה .  כשנתיים לאחר מכן התפטר מתפקיד זה ,  בשל התפלגות מפלגת  " עצמאות "  מתוך העבודה ,  בהובלתו של אהוד ברק .
 לקראת הבחירות לכנסת ה-19 ,  שנערכו בינואר 2013 ,  הוצב בן אליעזר במקום החמישי ברשימת מפלגת העבודה .  לאחר הבחירות הוא שימש בתפקיד יושב ראש הכנסת בפועל ,  שכן היה זקן חברי המשכן .  באוגוסט אותה השנה הודיע כי הוא מעוניין להתמודד על תפקיד נשיא המדינה .
 חברי מפלגת העבודה בחרו בו להיות מועמדה הרשמי לבחירות לנשיאות ,  אף שעננת החשדות לפלילים כבר ריחפה מעליו .  ארבעה ימים לפני הבחירות ,  שנערכו ב-10 ביוני 2014 ,  בן אליעזר זומן לחקירה באזהרה .  ב-7 ביוני הוא החליט לפרוש מהמרוץ לנשיאות . " מרגע שהודעתי על התמודדותי לתפקיד לא פסק מסע השמצות והכפשות אגרסיבי ומתוזמן נגדי ,  מסע שכל מטרתו למנוע ממני מלהתמודד ומלכהן כנשיא המדינה ",  הסביר בן אליעזר במכתב שהפיץ אז לכלי התקשורת .
 בסוף 2014 ,  בעודו מאושפז בבית החולים אסף הרופא בשל זיהום ,  הודיע על התפטרותו מהכנסת ופרישתו מהחיים הפוליטיים בשל מצבו הבריאותי .  במכתב שהגיש ליו"ר הכנסת יולי אדלשטיין כתב : " היום ,  בגיל 78 ,  אני בוחר לעזוב את החיים הציבוריים ,  להקדיש את מרב זמני לטיפול בבריאותי ולבלות בחיק משפחתי ". 
כשנה לאחר פרישתו הוגש נגדו כתב אישום ,  שגולל את מעורבותו בחמש פרשות שעיקרן עבירות שוחד ,  איסור הלבנת הון ,  מרמה והפרת אמונים ועבירות מס .  החודש קבע בית המשפט שבשל מצבו לא יתנהל משפט נגדו ,  שכן הוא מפאת בריאותו הוא אינו יכול לקחת בו חלק פעיל .
  ( עדכון ראשון :  15:25 )   

" יחסר למדינת ישראל ":  השר לשעבר בנימין בן אליעזר הובא למנוחות
בן אליעזר ,  שהלך לעולמו בגיל 80 ,  נטמן בבית העלמין בחולון בנוכחות מאות אנשים .  ראש הממשלה נתניהו ספד לו : " איש מלא פטריוטיות ".  יו"ר האופוזיציה הרצוג אמר שנלחם על חפותו עד הסוף : " עננה ליוותה את שלהי חייו ".  אשתו דולי נפרדה בכאב : " הוא היה תחנת כח ".  דיווח מהאולפן

