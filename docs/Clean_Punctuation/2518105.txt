לראשונה מזה חצי שנה :  אובמה ואבו מאזן שוחחו
בשיחת הטלפון שערכו אמר יו"ר הרשות הפלסטינית לנשיא ארה"ב כי הפלסטינים עומדים בכל התחייבויותיהם לעומת ישראל שממשיכה לבנות בהתנחלויות .  אובמה הדגיש חשיבות חידוש המו"מ
יו"ר הרשות הפלסטינית ,  אבו מאזן ,  ונשיא ארצות הברית ,  ברק אובמה ,  שוחחו אמש  ( שני )  בטלפון בפעם הראשונה מזה חצי שנה .  בשיחה התלונן אבו מאזן בפני אובמה על כך שבעוד הפלסטינים ממלאים אחר כל התחייבויותיהם ,  ישראל ממשיכה לבנות בהתנחלויות ,  המתנחלים ממשיכים להתקיף פלסטינים בגדה וצה"ל ממשיך לבצע פשיטות ומעצרים .  
בנוסף ,  עדכן אבו מאזן את אובמה בפרטי האיגרת שהוא מתכוון להעביר בימים הקרובים לראש הממשלה נתניהו ,  כמו גם בפרטי המגעים לגיבוש ממשלת אחדות פלסטינית .  השניים שוחחו בפעם האחרונה כשהגיע אבו מאזן לעצרת הכללית של האו"ם בניו יורק ,  בספטמבר האחרון .
 מהבית הלבן נמסר כי אובמה אמר לאבו מאזן כי יש לחדש את המשא ומתן : " שני המנהיגים הסכימו על נחיצות פתרון שתי המדינות ,  ואובמה ציין כי המאמצים של ירדן לארח שיחות ישירות בין ישראל לפלסטינים מהווים תרומה חשובה לשלום ".  עוד אמר אובמה בשיחה כי על ישראל והפלסטינים לגייס את המאמצים להפסקת המתיחות הנוכחית וכן להימנע מפרובוקציות .  
בתחילת החודש נפגש אובמה עם ראש ממשלת ישראל ,  בנימין נתניהו וכשהתייחס לסוגיית המשא ומתן עם הפלסטינים אמר כי  " אני יודע שזהו נושא קשה .  אני יודע שראש הממשלה נתניהו ממשיך להיות מחויב להמשיך ולהגיע לשלום ". 
בעקבות ההסלמה בדרום שוחח בשבוע שעבר אבו מאזן גם עם ראש הלשכה המדינית של חמאס ,  חאלד משעל ,  ועם מזכ"ל הג'יהאד האסלאמי ,  רמדאן שלח .  בהודעה מטעם לשכת אבו מאזן נמסר כי הן משעל והן שלח אמרו כי הם מעוניינים לשמור על הפסקת האש ברצועה  " כדי לא לתת לישראל תירוץ להמשיך במתקפותיה בעזה וכדי להימנע מהרג נוסף ".  בנוסף שוחח אבו מאזן עם מזכ"ל הליגה הערבית ,  נביל אל-ערבי ,  בכירים מצרים ,  בכירים בקוורטט ובאיחוד האירופי ,  וקרא להם להתערב כדי להפסיק את המתקפות הישראליות על עזה .
 לקריאה נוספתנתניהו ואובמה נפגשו בוושינגטון : " טובה וחיובית"ביום שישי :  ירי הרקטות נמשך ;  200 אלף תלמידים בבתיםעקב חוסר סיוע : " הכלכלה ברשות הפלסטינית קורסת "
 לפניות לכתב :  nir_yah@walla.com 

לראשונה מזה חצי שנה :  אובמה ואבו מאזן שוחחו
בשיחת הטלפון שערכו אמר יו"ר הרשות הפלסטינית לנשיא ארה"ב כי הפלסטינים עומדים בכל התחייבויותיהם לעומת ישראל שממשיכה לבנות בהתנחלויות .  אובמה הדגיש חשיבות חידוש המו"מ

