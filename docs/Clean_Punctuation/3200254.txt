כחלון מזלזל בחשיבות יעד הגירעון - נחשו מי ישלם על זה
אם נקשיב לשר האוצר אז החריגה מיעדי הגירעון אינה אסון גדול והכלכלה צומחת .  אבל כשמסתכלים על דרכי קביעת המדיניות אפשר להבין שלשר האוצר הבא לא תהיה ברירה אלא לשלוח את היד לכיס שלנו .  פרשנות
שר האוצר מרבה לטעון בזמן האחרון כי כל הטענות על כך שהגירעון חורג מהיעד הן לא יותר מהתקפה של כלכלנים שיש להם אג'נדה פוליטית .  נראה שלדעתו של שר האוצר ,  אם הגירעון המתוכנן היה 2.9% והגירעון בפועל יהיה 3.2% או 3.3% ,  זה ממש לא נורא .  יותר מזה ,  שר האוצר מזכיר שהמדיניות שלו הובילה לצמיחה כלכלית :  האבטלה נמוכה ,  השכר עולה ,  ולכן ,  בממוצע ,  רמת החיים עולה .  אבל הצמיחה הכלכלית לא מצדיקה חריגה מיעד הגירעון .  להיפך .  החריגה של הגירעון מהיעד היא מדאיגה בדיוק בגלל שהיא מגיעה בזמן של פריחה כלכלית .  
היא מדאיגה ממספר סיבות .  ראשית ,  בגלל שמראש הממשלה קבעה יעד גירעון גבוה למדי .  למי ששכח ,  כדאי להזכיר שבמדינת ישראל יש חוקים ,  ועל פי חוק משנת 1992 ,  יעד הגירעון של ממשלת ישראל אמור להיות אפס .  כלומר ,  לפי החוק ,  לממשלה אסור להוציא יותר מכפי שהיא מכניסה .  אבל כפי שיודע כל מי שנמצא באוברדראפט ,  זה מאד לא נוח לשמור על גירעון של אפס ,  ולכן החוק תוקן מדי פעם .  ב-2012 ,  הממשלה בראשותו של נתניהו ,  וכחלון כשר התקשורת ,  החליטה לשים קץ להפקרות ,  וקבעה שיש לחזור ולקבוע יעדי גרעון די נמוכים .  לפי החוק שהם העבירו אז ,  הגירעון ב-2018 היה אמור להיות לא יותר מ-2% ,  וב-2019 ,  לא יותר מ-1% .  
רוצים לקבל את חדשות העסקים ישירות לסמארטפון ?  עכשיו גם בטלגרם - הצטרפו כאן
לקריאה נוספת:מלחמה בדרום :  כך יכולים התושבים לקבל פיצוי על הנזקאמזון בחרה בניו יורק וצפון וירג'יניה למטות הנוספים שלהאירוקה מקימה אתר למשקפי שמש מעונות קודמות של מותגי יוקרה 
אבל כשכחלון עבר מתיק התקשורת למשרד האוצר ,  הוא היה מודאג ש-2% זה קצת יותר מדי נמוך ,  ולכן הוא הוא העלה את היעד ל-2.9% כדי להיות בטוח שבסוף השנה הוא ייוכל להכריז שהוא עמד ביעדים .  כך שגירעון של 3.3% זה לא פספוס קטן .  כי כשקודם מעלים את הרף כדי לודא שנשאר מתחתיו ,  ואחר כך בכל זאת מצליחים לעבור אותו ,  משהו מתנהל לא נכון .  
אבל זה לא הכל .  כי כחלון מרבה להזכיר שגם אם השנה יהיה גירעון גדול מהמתוכנן ,  זה לא נורא ,  בגלל שהוא דאג להפעיל  " נומרטור ".  הרעיון מאחורי הנומרטור הוא אכן רעיון יפה ,  כי מאז שיש נומרטור ,  כל הוצאה תקציבית עתידית נרשמת ומשרד האוצר מחוייב למצוא מקורות למימון שלה ,  כדי להבטיח שבשנים הבאות יהיה מספיק כסף לכל הצרכים .  
מה שכחלון שוכח להזכיר זה שהוא גם המציא את השיטה לעקוף את הנומרטור .  כחלון רושם הוצאות בסכומים גדולים מאד כהתחייבויות של רשות מקרקעי ישראל ושל גופים חצי ממשלתיים אחרים .  זה לא יותר מטריק ,  בגלל שלגופים האלה אין באמת מאיפה לשלם ,  ולכן בסופו של דבר ,  מי שישלם זה משרד האוצר .  אבל מכיוון שכרגע ההתחייבויות האלה רשומות על החשבון של גופים אחרים ,  כחלון יכול לישון בשקט ,  כי על הנייר שהוא מסתכל עליו ,  החובות האלו פשוט לא מופיעים .
 אבל אתם יודעים מה הכי מדאיג ?  מה שהכי מדאיג זה שמבטיחים לנו שאין מה לדאוג .  החשב הכללי באוצר הבטיח השבוע שאין מה לדאוג ,  בגלל שכל הדיבורים על גירעונות גדולים הם רק דיבורים ,  ואת האמת יודעים רק במשרד האוצר .  החלק האחרון של המשפט הוא נכון :  את האמת יודעים רק במשרד האוצר ,  ואם בחשב הכללי יחליטו להשתמש בחשבונאות יצירתית ,  הם יכולים להקטין את הגירעון של השנה בצורה משמעותית .  הבעיה היא שחשבונאות יצירתית יכולה להסתיר בעיות ,  לא לפתור אותן .  ולכן אם בחשב הכללי יבחרו בפתרון הזה ,  הגירעון של השנים הבאות יהיה יותר גדול .  
להתחיל את השנה הבאה עם גירעון גדול זה ממש לא טוב ,  בגלל שהשנה הבאה היא שנת בחירות ,  ובגלל שלשר האוצר אין כנראה כוונה לחזור לקדנציה נוספת בתפקיד .  כשזה המצב ,  אין סיכוי ששר האוצר יבטל את ההטבות שהוא נתן לציבור רק בגלל שיתברר שאין איך לממן אותן .  לדוגמא ,  ההחלטה לבטל את המכסים במסגרת  " נטו משפחה "  אמורה להיבחן מחדש בסוף דצמבר ,  אבל מישהו באמת חושב שכחלון יחזיר את המכסים רק בגלל שחסרים מיליארד או שניים בצד ההכנסות ? 
אז מעכשיו ועד לבחירות ,  אני בטוח שבאוצר ימשיכו להודיע שאין מה לדאוג .  אבל תהיו מוכנים גם לזה שאחרי הבחירות ,  כשיכנס לתפקיד שר אוצר חדש ,  פתאום יתברר לו שחסר הרבה כסף ,  ושמישהו מוכרח לשלם עוד מסים .  
ד"ר אביחי שניר - המכללה האקדמית נתניה וכלכלן בכיר בקבוצת ההשקעות אינפיניטי-אילים 

כחלון מזלזל בחשיבות יעד הגירעון - נחשו מי ישלם על זה
אם נקשיב לשר האוצר אז החריגה מיעדי הגירעון אינה אסון גדול והכלכלה צומחת .  אבל כשמסתכלים על דרכי קביעת המדיניות אפשר להבין שלשר האוצר הבא לא תהיה ברירה אלא לשלוח את היד לכיס שלנו .  פרשנות

