צפו :  כשביבי פגש את נטע ברזילי
מתנות ,  ריקודים ,  חיקויים - וכמובן גם שלל מחמאות ו"כפרה עלייך "  אחד .  זה מה שקרה כשביבי ושרה אירחו את נטע ברזילי ויואב צפיר
 ( וידאו :  רועי אברהם ,  לע"מ .  סאונד :  ניר שרף ,  לע"מ )  
לאחר הזכייה באירוויזיון ,  המסע עטור התהילה חזרה לארץ וההופעה בכיכר רבין ,  הגיעה היום נטע ברזילי גם למעון ראש הממשלה בנימין נתניהו ,  שקיבל את פניה יחד עם רעייתו שרה ועם שרת התרבות והספורט מירי רגב .
 הפעם ,  בניגוד לשבת בערב ,  לא היו שם מסרים שהלכו לאיבוד בתרגום של טוויטר .  נתניהו החל את המפגש בברכת  " כפרה עלייך ",  אלא מה ,  ואז החמיא לזמרת המנצחת : " גם מוכשרת ,  גם מתוקה ,  גם הביאה לנו כבוד ".  רעייתו הוסיפה  " ומלאת כריזמה וכישרונות ",  וכאות הוקרה קיבלו השניים שי צנוע מברזילי .
 גם הבמאי מאחורי  " Toy ",  יואב צפיר ,  נכח במפגש ,  ואף החליף כמה מילים עם נתניהו על החיקויים של אביו טוביה ,  וכמובן שראש הממשלה ונטע ברזילי לא נפרדו לפני שפצחו יחדיו בריקוד התרנגולות .
 זה היה יום עמוס במפגשי פסגה לברזילי :  מוקדם יותר פגשה את תום יער במסגרת מערכון של  " ארץ נהדרת ".  נתניהו ,  מצדו ,  היה טרוד בזמן האחרון בניסיון להכריע מה בדיוק תהיה חלוקת הסמכויות בין שרת התרבות מירי רגב ושר התקשורת איוב קרא בכל הקשור לטיפול באירוח תחרות הזמר האירופאית בירושלים בשנה הבאה .  

צפו :  כשביבי פגש את נטע ברזילי
מתנות ,  ריקודים ,  חיקויים - וכמובן גם שלל מחמאות ו"כפרה עלייך "  אחד .  זה מה שקרה כשביבי ושרה אירחו את נטע ברזילי ויואב צפיר

