רכילות עסקית :  איך הגיעו נציגי הממשלה לחגוג בהוואי
וגם :  בכירי האופנה משיקים מגזין חדש ,  החגיגה הכפולה של מנהלי טיב טעם ,  מי הגיעה עד בירת הפיליפינים כדי להציג במוזיאון והזוג החדש שמצפה
בסוף השבוע נפתח הוואי פארק - פארק הטרמפולינות הגדול בעולם בהיכל שלמה בתל אביב .  קפצו וקיפצו :  נדב גרינשפן ,  מנכ"ל חברת היכלי הספורט ומשפחתו המורחבת ;  דוד רגב ,  נציב פניות הציבור ברשות השנייה ;  נורית דאבוש ,  מרצה לתקשורת בקריה האקדמית אונו ודירקטורית בבנק יהב ובתה ליאב ,  שסיפרה חוויות מחופשת קיץ בשוויץ ;  אוה מדז'יבוז ,  יו"ר הרשות לקידום מעמד האישה ובנה אריאל ;  הפרשן הצבאי אלון בן-דוד והתאומות אלה ומיקה ;  ישראל אדם ,  מפיק ויזם הוואי פארק .  
אמיר מימון ,  שגריר ישראל בליטא ורעייתו ,  טל מימון ,  מעצבת פנים במקצועה ,  אירחו את ראש הממשלה בנימין נתניהו ורעייתו שרה ,  הנמצאים בביקור בבירת ליטא ,  וילנה .  במהלך הביקור נפגש ראש הממשלה עם עמיתו הליטאי ,  סאוליוס סקברנאלס ,  ועם נשיאת ליטא ,  דליה גריבוסקייטה ,  ודן עימם על הדרכים והאמצעים להעמקת מכלול היחסים בין המדינות ,  בדגש על היחסים הכלכליים .  
ביום שישי התקיימה בפעם הראשונה פסגת B 3+1 - מפגש של כל ראשי ממשלות של המדינות הבלטיות  ( ליטא ,  לטביה ואסטוניה )  עם נתניהו .  בסיומה נענו עמיתיו מהמדינות הבלטיות לקיים מפגש המשך בישראל במהלך השנה הבאה ,  שיכלול גם פורום עסקי בהשתתפות אנשי עסקים מכל המדינות .  
הביקור כלל טקס אזכרה בפונאר ,  מקום בו נרצחו 70 אלף מיהודי וילנה והסביבה על ידי הנאצים ועוזריהם המקומיים .  במהלך הטקס המרגש העניק נתניהו את אות חסידי אומות עולם לבירוטה שסבה וסבתא הצילו את חייו של ארונס היהודי .  בני הזוג נתניהו ביקרו גם בבית הכנסת היהודי ,  היחידי מתוך 106 בתי הכנסת בעיר ששרד את מלחמת העולם השנייה .  
ב"מטרופוליטן ",  חלל אירועים אורבני שנפתח בימים אלה בתל אביב ,  נערכה הרמת כוסית לחג והשקת גיליון החג של מגזין הלייף סטייל טופממברס  ( TOPMEMBERS )  ,  אותו מוציא לאור חביב שמעוני .  המוזמנים נהנו מקייטרינג של פלפל פרודקשן ,  מוזיקה ,  הופעה של הסקסופניסט איתי בן-חיים ,  מבעלי יקב בן-חיים .  
במשיקים :  אורן רווח ,  מנכ"ל קבוצת החברות אסתי לאודר ;  גילי ואיתן אירני ,  מנכ"ל אירני השקעות ומסחר ;  שוש ויעקב גולברי ,  מבעלי רשת גולברי ;  בני רנבי ,  מבעלי רשת רנבי לעיצוה הבית ואחייניתו המעצבת ליאת טופל ;  המעצב אריק בן-שמחון ;  הפרסומאית טובית שלומי .  
קבוצת טיב טעם חגגה חגיגה כפולה ,  פתיחת סניף סיטי חדש בחולון ,  ה-20 ברשת ,  והרמת כוסית לראש השנה .  הסניף לבש חג וקושט בסממני החג :  רימונים ,  תפוחים ,  תמרים ועוד .  
עדי כהן ,  מנכ"ל קבוצת טיב טעם ,  אמר שהוא שמח להשיק סניף סיטי חדש ,  שיפעל במתכונת 24/7 במיקום אסטרטגי לרווחת תושבי חולון וסביבותיה ויעניק ללקוחות איכות ,  שירות ,  חווית קניה ,  התמחות קולינרית ,  מוצרים ייחודיים ומוצרי מעדניה ,  קצביה ומאפיה לצד מוצרי צריכה בסיסיים והכל במחיר תחרותי .  
הסניף שנפתח בהשקעה של כ-3 מיליון שקל ,  משתרע על שטח של כ-250 מ"ר .  בתוכנית :  קוקטייל ,  טקס קביעת מזוזה ,  גזירת סרט והרמת כוסית שמפנייה לשנה החדשה .  
בחוגגים :  חגי שלום ,  מבעלי טיב טעם ;  יוסי שלו ,  ראש אגף הסחר ;  רוני גרין ,  מנהל מועדון הלקוחות ;  אורן מילר ,  סמנכ"ל כספים ;  משה נקים ,  ראש אגף התפעול ;  תומר לוי ואייל בר-קיימא ,  בעלי המתחם ,  עובדי הקבוצה וספקים .  
במשרדי איקאה הושק אתמול קטלוג 2019 תחת הקונספט : " Celebrating different needs - אנשים שונים ,  צרכים שונים ,  בתים שונים ".  הקונספט מבוסס על 7 בתים ,  כשבכל בית מוצג סיפור חיים שונה ,  אבל כולם מתחילים מאותה נקודה .  הקטלוג מתורגם ל-38 שפות ומופץ ב-55 מדינות .  סביר שבקרוב תמצאו אותו בתיבת הדואר שלכם - ואם לא אז באחת מ-4 חנויות הרשת ובמהדורה הדיגיטלית באתר החברה .
 במשיקים :  שוקי קובלנץ ,  מנכ"ל איקאה ,  אפרת צור סמנכ"לית השיווק ,  ואבי בר ,  משנה למנכ"ל וסמנכ"ל מגוון ומכירות איקאה ישראל .  
בקניון אביב ברמת אביב הושק מתחם פופ-אפ של מותג הדרמו-קוסמטיקה לה רוש-פוזה המשמש לאבחון העור ולהתאמת מוצרים לסוג המתאים .  אילן נפתלי ,  מנכ"ל חטיבת הדרמו-קוסמטיקה בלוריאל ,  סיפר כי המתחם נפתח בעקבות בדיקה שערכו ובו זיהו כי רוב האוכלוסייה מטפחת את עור הפנים אך לא תמיד יודעת לטפל בו נכון ,  לכן נולד הצורך במתחם שיעניק אבחון מקצועי לעור פנים בהתאמה אישית חינם .  
במשיקים :  דוד בן-משה ,  מנכ"ל הקניון ,  שסיפר כי הוא גאה ושמח לארח את מתחם הבריאות הראשון מסוגו בקניון ;  סטיב גולדשטיין ,  מנהל סניף סופר פארם בקניון ;  דורית וידבסקי ,  מנהלת יחסי ציבור ותקשורת שהתנסתה במכשור ;  שהם כוכבי ,  מנהלת שיווק בחטיבת הדרמו-קוסמטיקה ;  עינב דנון ,  מנהלת מותג לה רוש-פוזה .  
כ-2,000 איש הגיעו למתחם ביג פאשן אשדוד בציפייה דרוכה לפתיחת החנות החדשה של רשת עדיקא .  החנות נפתחה בהשקעה של כ-2 מיליון שקל והיא משתרעת על שטח כ-300 מ"ר .  עיצב את החנות טום רום ,  הקריאטיב דירקטור של החברה .  
בפותחים :  דדי שוורצברג ,  מייסד ומנכ"ל עדיקא ;  אורנה אלוביץ' ,  מבעלי הרשת ;  בועז דריקס ,  מנכ"ל ביג פאשן אשדוד ;  אילן דביר ,  מנהל קניונים ארצי ביג ;  שירן מרקוביץ ,  מנהלת הרשת ;  ליבר בלילתי ,  פרזנטורית הרשת .  
ענת חפץ ,  מעצבת אופנה ומרצה בכירה בשנקר ,  הוזמנה לפתוח את עונת הקיץ בלא פחות מאשר מוזיאון ההיסטוריה  " אילה "  שבמנילה ,  בירת הפיליפינים ,  בה מוצגת התערוכה  " דרך הבמבוק תל אביב-מנילה ".  התערוכה מציגה עבודות קני במבוק בהשראת עיצובי טקסטיל אותם יצרה חפץ בזמנה הפנוי .  לכבוד המעמד קושטה מנילה בדגלי ישראל ,  ובעקבות הביקורות החיוביות והיענות הקהל המקומי התערוכה תימשך עוד מספר שבועות .  
באמנותיים :  אבי בן-מתתיהו ,  שגריר ישראל בפיליפינים ,  ורואל מרנן ,  יו"ר קרן אילה .  
2,300 חברי הסתדרות המעו"ף ומועדון הצרכנות  " שלך "  של עובדי הרשויות המקומיות חגגו בהיכל התרבות בתל אביב את סוף הקיץ הקרב .  חיים ביבס ,  יו"ר השלטון המקומי וראש עיריית מודיעין וארנון בר-דוד ,  יו"ר הסתדרות המעו"ף ,  בירכו ועומר אדם הרים את ההיכל .  
במזמרים :  ארי שטיינברג ,  משנה למנכ"ל השלטון המקומי ;  עו"ד אופיר אלקלעי  ,  מנכ"ל הסתדרות המעו"ף ;  והילה קניסטר בר-דוד ,  המשנה למנכ"ל .  
ליוסי שור ,  מנכ"ל יקב 1848 ,  יש סיבה להרים כוס יין .  שני יינות מסדרת  " דור 6 "  של היקב זכו בשתי מדליות זהב בתחרות היין הנחשבת בגרמניה , " Berlin Wine Trophy ".  שור אמר שזו גאווה גדולה ליקב וכי הזכייה תוסיף תנופה למערך היצוא של יינות היקב באירופה .  
גדי שטרן ,  מנכ"ל מתחם מול החוף וילג' בחדרה ,  נח בסוף השבוע לאחר שהפעיל במהלך השבוע מתחם  " וייפאאוט "  הכולל מסלול מכשולים של מתנפחים ענקיים באורך 50 מטר .  בכל יום התקיימה תחרות נושאת פרסים בין המשתתפים במסלול ,  כשבסיומה הכריזו כוכבי הנוער עומר דרור ,  אסף הרץ ודניאל מורשת על אלוף הווייפאאוט של המתחם .  המאסטר שף יהודה עמר ורחלי בן-אלול ממשתפי התכנית ,  הפעילו את משאיות המזון .  
שמוליק שטרנשוס ,  מנכ"ל חברת מולטילוק ,  המייצרת מערכות מיגון ,  התבשר שהחברה זכתה במכרז להתקנת כל מערכות הנעילה והמיגון של בית חולים  " סנגקנג "  - בית החולים הגדול ביותר בסינגפור .  מולטילוק תמגן את בית החולים באמצעות מערכות מאסטר הכוללות כ-7,000 צילינדרים ו-10,000 מפתחות ותתבצע תכנון בקרת כניסה במספר רמות של הרשאות כניסה לבית החולים כשכל המערכות הן בתקנים בינלאומיים .  שווי הפרויקט - כמיליון שקל .  
אתר הקניות של קבוצת עזריאלי ,  עזריאלי.קום  ( AZRIELI.COM )  חתם על הסכם שיתוף פעולה ארוך טווח עם קבוצת מותגי האופנה MGS .  במסגרת שיתוף הפעולה יציע האתר למכירה אונליין את מגוון מותגי קבוצתMGS המייבאת ומייצגת מותגי ספורט ולייף-סטייל ביניהם :  סקצ'רס ,  אדידס ,  קונברס ,  סופרגה ,  דיאדורה ,  ריפליי ,  גס ,  סטיב מאדן ,  מיזונו ,  ארנה ,  קאפה ועוד .  שיתוף הפעולה בין הקבוצות יתבצע גם בפעילות בקניוני עזריאלי באמצעות חנויות פופ-אפ ובקמפיינים עתידיים משותפים .  
בחותמים :  דור טננבאום מנהל וון פרוג'קט  ( ONE PROJECT )  ;  אלה מוליוב ,  מנהלת וון פרוג'קט ;  ארנון תורן ,  מנכ"ל קניוני עזריאלי ;  עופר ירום ,  מנכ"ל עזריאלי.קום ;  וסער ביטון ,  סמנכ"ל הלקוחות .  
אחרי שדיווחנו כי שיר אלמליח תמשיך להוביל את קמפיין לי-קופר ,  היא זכתה לביקור של דן איתמר ,  סמנכ"ל שיווק ואסטרטגיה קבוצת בריל ,  שהפתיע אותה על הסט עם ארוחה מפנקת .  
שמחה גדולה בפרויקט אקירוב :  חן טיקוצקי  ( 42 )  ואיש יחסי הציבור יוליאן לוינסון  ( 28 )  מצפים לילד ראשון .  טיקוצקי היא בתו של איש העסקים ואיל הביטוח הוותיק מוטי טיקוצקי ,  שביטח בין היתר את אולפני הרצליה ,  נווה אילן ועוד מוסדות וארגונים במשק הישראלי .  האם בקרוב החתונה ?  

רכילות עסקית :  איך הגיעו נציגי הממשלה לחגוג בהוואי
וגם :  בכירי האופנה משיקים מגזין חדש ,  החגיגה הכפולה של מנהלי טיב טעם ,  מי הגיעה עד בירת הפיליפינים כדי להציג במוזיאון והזוג החדש שמצפה

