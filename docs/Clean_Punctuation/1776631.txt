ח"כים בש"ס : " ההסתה נגד ישי כמו נגד רבין "
 ח"כ דוד אזולאי ממפלגתו של שר הפנים הסביר כי הקריאות של המשפחות השכולות מאסון הכרמל לסילוקו של ישי מטקס האזכרה נבע מהסתה נגדו ,  כי הוא  " ש"סניק ,  הוא חרדי והוא ספרדי "
 בש"ס ,  מפלגתו של שר הפנים אלי ישי ,  הגיבו אמש  ( רביעי )  בחריפות על קריאות המשפחות השכולות בטקס האזכרה הממלכתי להרוגי אסון הכרמל נגד שר הפנים .  ח"כ דוד אזולאי מסר לאחר התקרית המביכה אשר במהלכה נאלץ ישי בלחץ המשפחות לעזוב את אולם הטקס כי האירוע נבע מהסתה דומה לזו שהיתה בתקופה לפני רצח רבין . " כיום מסיתים נגד איש ציבור ,  שהוכח כי עשה ככל יכולתו כדי למנוע את האסון ,  אך יש את כל הנתונים הטובים כדי לפגוע בו  הוא ש"סניק ,  הוא חרדי והוא ספרדי .  אני קורא לכולם לעצור את כל ההסתה ,  אחים אנחנו ",  אמר .
 השר ישי עצמו אמר בתגובה למהומה בטקס האזכרה ,  כי  " אובדנם של המשפחות השכולות כבד מנשוא .  מתוך כאבם הם אומרים את אשר על ליבם .  ליבי עמם ושינוחמו מהשמיים ". 
גם הרב האשכנזי הראשי ,  יונה מצגר ,  התייחס לאירוע אותו כינה כ"הלבנת פניו "  של ישי . " ראינו שבחוץ ישנה התכתשות עם המשפחות ויצאנו על מנת להרגיע את הרוחות ",  סיפר מצגר , " כאב המשפחות הוא עצום והיה לנו חשוב לפייס אותן ".  עוד הוסיף הרב ואמר :   ? כאבתי מאוד את הלבנת הפנים של השר ישי - באירוע שכזה בו אנו באים לחבק את המשפחות ולהזדהות עם כאבן ".  
מלשכת ראש הממשלה ,  בנימין נתניהו ,  שבמהלך נאומו התפרצו המשפחות נמסר בתגובה לתקרית כי  " לנתניהו חשוב היה לשאת את דבריו בפני המשפחות השכולות ,  הוא מודע לכאבן ולאבדן והדבר הוביל מלכתחילה את רצונו בטקס האזכרה הממלכתי .  נתניהו מכיר את הכאב ומודע לגודל האבדן והחלל שנפער בחיי המשפחות השכולות ".  גם יו"ר הכנסת ,  ראובן ריבלין שנכח בטקס אמר כי הטקס היה מעמד קשה ביותר . " אי אפשר לתפוס את המשפחות על צערן ולא להקפיד איתן בשעת כאבן ",  הוסיף .
  ( עדכון ראשון :  5.1 23:02 ) 

ח"כים בש"ס : " ההסתה נגד ישי כמו נגד רבין "
 ח"כ דוד אזולאי ממפלגתו של שר הפנים הסביר כי הקריאות של המשפחות השכולות מאסון הכרמל לסילוקו של ישי מטקס האזכרה נבע מהסתה נגדו ,  כי הוא  " ש"סניק ,  הוא חרדי והוא ספרדי "
 
