נתניהו בטקס לציון גירוש היהודים מפריז : " מנסים להרוס אותנו ואתכם "
 ראש הממשלה נתניהו היה לראש הממשלה הישראלי הראשון שהשתתף בטקס זה . " אתה עומד בצורה חזקה אל מול הגל הזה .  אתה מגנה בבהירות אנטישמיות ואת האסלאם הרדיקלי ",  אמר נתניהו למקרון ,  שעלה לנאום אחריו
טקס הזיכרון לציון 75 שנה לגירוש יהודי צרפת בפריז מתקיים היום  ( ראשון )  בבירת צרפת בהשתתפות ראש הממשלה בנימין נתניהו ונשיא צרפת עמנואל מקרון .  הטקס נערך באתר זיכרון שנבנה על חורבות אצטדיון שממנו ריכזו שוטרי משטר וישי את יהודי פריז ב-16 וב-18 ביולי 1942 ,  לקראת גירושם .  יותר מ-13 אלף יהודים ,  רבים מהם פליטים ממדינות מזרח אירופה ,  רוכזו וגורשו באותו יום .  זו הפעם הראשונה שבה ראש ממשלה ישראלי ישתתף בטקס .
" לאחרונה ראינו קולות קיצוניים שמחפשים להשמיד לא רק את מדינת היהודים אלא את היהודים ואת כל מי שמתנגד לדרכים ",  אמר נתניהו בנאומו .  הוא פנה לנשיא מקרון והוסיף : " אמרת לפני יומיים בניס שזו מלחמת ציוויליזציות ,  אתה צודק .  האסלאם המיליטנטי של איראן ודאעש מחפש להשמיד אותנו ולהשמיד את אירופה ולמחוק את הציוויליזציה האירופית .  ישראל היא המטרה הראשונה שעומדת בדרכם ".  
" הם לא שונאים את המערב בגלל ישראל אלא שונאים את ישראל בגלל המערב ",  הדגיש נתניהו . " "הם מנסים להרוס אותנו אבל גם אתכם וצרפת היא מעצמה מובילה בעולם ,  ולכן לא פסחו עליה ".   
" אתה עומד בצורה חזקה אל מול הגל הזה ",  אמר נתניהו לנשיא מקרון . " אתה מגנה בבהירות אנטישמיות ואת האסלאם הרדיקלי .  הערכתי מאוד שביקורך הראשון מעבר לים היה במאלי .  המאבק שלנו משותף - קנאי האסלאם שמחפשים להשמיד אותך ,  מחפשים להשמיד אותנו .  עלינו לעמוד מולם יחדיו ולהביסם יחדיו ,  הבה נבטיח את הניצחון של ערכי המהפכה הצרפתית  חירות ,  אחווה ושוויון ". 
עוד בוואלה !  NEWS:שנה להפיכה : " המתנה מאלוהים "  שקיבל ארדואן שינתה לנצח את טורקיהנערה הרה בת 18 נדקרה ונפצעה בינוני בנצרת ;  מצוד אחר בן זוגהבמהלך ניסיון מעצר :  המחבל שחשוד בביצוע פיגוע בבנימין נורה למוות 
הטקס התחיל בתפילת  " אל מלא רחמים "  של הרבנים הראשיים של צרפת .  לאחר מכן הניחו מקרון ונתניהו זרי זיכרון על האנדרטה .  עוד קודם לטקס סייר מקרון עם בכירי הקהילה היהודית באירוע חניכת גן זיכרון לזכרם של 4,000 היהודים שגורשו בגירוש .  נתניהו לא השתתף באירוע .
 אחרי נתניהו עלה מקרון לנאום . " בזמן האחרון אמיתות שחשבנו שהן אוניברסליות ולא מפלגתיות אותגרו על ידי פוליטיקאים צרפתים ",  אמר מקרון בהתייחסו ליריבתו מהימין הקיצוני מארין לה פן שטענה כי צרפת לא אחראית לגירוש ,  אלא ממשלת וישי שעמדה בראש המדינה במלחמת העולם השנייה . " אסור לשתוק על זה כי זה כמו שיתוף פעולה .  לכן חובה להבהיר :  צרפת ארגנה את הגירוש שהחל כאן של 13 אלף יהודים ,  בתוכם 4,115 ילדים בגיל 2-16 ,  שהיום אנו מציינים את זכרם . 
" אני מתנגד לאלה שאומרים היום שווישי אינה צרפת .  וישי לא הייתה כל צרפת אבל היא בהחלט הייתה הממשלה והמנהל הצרפתי .  אף גרמני אחד לא לקח חלק בגירוש .  עם הזמן החברה התגברה ,  הארכיונים נפתחו ,  והאמת התגלתה ,  אמת ברורה ,  התעלמות מהאמת הזו היא עלבון לזיכרון הקולקטיבי שלנו .  מאוד נוח לראות בווישי מפלצת שנולדה מכלום וחזרה לכלום ,  אבל זה לא מה שקרה במציאות .  אי אפשר לבנות גאווה על שקר .  דוקטרינת וישי הייתה רגע שבו שתי רעות שכבר היו קיימות התחברו - אנטישמיות לגזענות ".  
אחרי הטקסט נערכה פגישת עבודה ראשונה של ראש הממשלה בנימין נתניהו עם נשיא צרפת עמנואל מקרון בפריז ,  במסגרת ביקור מדיני בן חמישה ימים בצרפת ובהונגריה ,  שם ישתתף נתניהו בפסגה של מדינות מזרח אירופה ויפגוש את מקבילו ההונגרי ויקטור אורבן על רקע חשש גובר בקהילה היהודית במדינה מהתגברות האנטישמיות . 
" הערב אני יוצא לפריז ,  אפגש עם מקרון ואשתתף בטקס מרגש לציון גירוש יהודי צרפת ,  ומשם אצא לבודפשט ",  אמר אמש נתניהו לפני שהמריא . " אנחנו מחזקים את הקשרים עם מדינות בחמש יבשות ,  אוסטרליה ,  אסיה ,  אפריקה ,  צפון ודרום אמריקה ,  אבל חשוב לנו להדק את הקשרים גם עם אירופה ". 
את מסעו באירופה נתניהו היה אמור להתחיל כבר בסוף השבוע ,  אך לנוכח ההתפתחויות הדרמטיות בשבוע החולף  מעצרם וחקירתם של עורך דינו ובן דודו דוד שמרון בפרשת הצוללות ושל נאמנו מנכ"ל משרד התקשורת שלמה פילבר בפרשת בזק  בלשכת ראש הממשלה החליטו שעדיף שהוא ישהה בארץ הקודש בסוף השבוע ודחו את היציאה מיום שישי למוצאי שבת .
 נתניהו ומקרון כבר נפגשו בחטף לפני כשבועיים ,  בהלווייתו של קנצלר גרמניה לשעבר הלמוט קוהל בשטרסבורג ,  אך הפעם הזו תהיה הראשונה מאז היבחרו של מקרון לנשיאות צרפת שהם ישבו לדבר על מדיניות ואסטרטגיה .  מקרון ,  שיארח את נתניהו בארמון האליזה יומיים בלבד אחרי שאירח בו את נשיא ארצות הברית דונלד טראמפ ,  צפוי להעניק קבלת פנים ידידותית וחמה גם לראש ממשלת ישראל .
 בשונה מקודמו ,  פרנסואה הולנד ,  מקרון לא מגלה עד כה עניין רב בנושא הישראלי-פלסטיני .  מקרון אמנם פגש את יו"ר הרשות הפלסטינית אבו מאזן לפני כשבועיים והוא צפוי להביע את המחאה הצרפתית המסורתית על הקיפאון המדיני ועל המשך הבנייה בהתנחלויות ,  אבל אין הרבה סימנים שהוא מתכוון להכניס את הראש לתוך נבכי הסכסוך .  בראש סדר היום של מקרון במזרח התיכון ניצבת סוריה והמלחמה בדאעש ובטרור .  גם מבחינת נתניהו ,  הנושא הסורי הוא הנושא האסטרטגי הבוער ביותר  ובפרט ,  התבססותה של איראן במרחב והמשך התחמשותה של חיזבאללה בלבנון .
  ( עדכון ראשון :  10:42 )  

נתניהו בטקס לציון גירוש היהודים מפריז : " מנסים להרוס אותנו ואתכם "
 ראש הממשלה נתניהו היה לראש הממשלה הישראלי הראשון שהשתתף בטקס זה . " אתה עומד בצורה חזקה אל מול הגל הזה .  אתה מגנה בבהירות אנטישמיות ואת האסלאם הרדיקלי ",  אמר נתניהו למקרון ,  שעלה לנאום אחריו

