ארה"ב :  נשקול אם להגן על ישראל באו"ם עקב דברי נתניהו
דובר הבית הלבן ג'וש ארנסט הבהיר : " פעלנו באו"ם על בסיס הידיעה כי ישראל מחויבת לפתרון שתי המדינות ,  אולם ניאלץ לבחון זאת מחדש ".  מוקדם יותר היום ביקש נתניהו לחזור בו מהצהרתו ,  בריאיון ראשון שהעניק לתקשורת האמריקנית לאחר הבחירות
דובר הבית הלבן ,  ג'וש ארנסט ,  התייחס אמש  ( חמישי )  לדברי נתניהו נגד עיקרון שתי המדינות ,  ואמר כי  " ארצות הברית פעלה באו"ם על בסיס הידיעה כי ישראל מחויבת למדיניות הזאת .  אם היסוד הזה נשחק ,  ניאלץ לבחון מחדש את המדיניות שלנו ".  ארנסט הוסיף : " עוד לא קבענו שינוי מדיניות ,  אולם ההתבטאויות של נתניהו מחייבות אותנו לשקול מחדש את האסטרטגיה שלנו .  נתניהו לא רק נטש עמדת מדיניות של הנשיא אובמה ,  אלא התחייבויות שניתנו לנשיאים דמוקרטיים ורפובליקנים בעבר ". 
אתמול ובמהלך הלילה ,  העניק ראש הממשלה ריאיונות עבור רשתות החדשות האמריקניות MSNBC המזוהה עם המפלגה הדמוקרטית ,  ובלילה ל"פוקס ניוז ".  הראיון לרשת MSNBC היה ריאיון ראשון לתקשורת לאחר הבחירות ,  והבחירה בכלי תקשורת אמריקני עשויה להתפרש כניסיון לזכות באהדתו של השמאל הליברלי בארצות הברית .
 בשיחה עם כתבת הערוץ אנדריאה מיטשל הוא הכחיש את התנגדותו להקמתה של מדינה פלסטינית ,  וכך גם עשה ב"פוקס ניוז ".   " מעולם לא שיניתי את המדיניות שלי לגבי הפלסטינים ",  אמר נתניהו . " אני לא רוצה פתרון של מדינה אחת ,  אני רוצה פתרון של שתי מדינות ",  הוסיף אך הסתייג כשאמר כי כדי שיוכל להיות הסכם ,  על הפלסטינים להכיר במדינה יהודית ולהפסיק את תמיכתם בחמאס .  לדבריו ,  אחד מתפקידיו הוא למנוע טרור במדינה וכן את כניסתו של ארגון  " המדינה האיסלאמית "   ( דאעש )  אל שטחי ישראל .
 עוד בוואלה חדשות:מתחילים לחלק את עוגת הקואליציה :  מה ידרשו השותפות מנתניהו ? שבטי ישראל - גם בקלפי :  מדוע ברגע האמת אנו  " חוזרים הביתה "? מפלגת יחד טוענת לזיופים : " הועלמו פתקים שלנו מהקלפיות "  
בתגובה לדברים שציין נתניהו במהלך הריאיון ,  הבהיר דובר הבית הלבן ארנסט כי  " התבטאויותיו של ראש הממשלה ביום הבחירות מטילות בספק את מחויבותו לעיקרון של פתרון שתי המדינות ".  בתגובה לסרטון שפרסם ראש הממשלה ביום הבחירות בקריאה לתומכיו להצביע מכיוון ש"הערבים נעים בכמויות אדירות אל הקלפי ",  הוסיף ארנסט כי התבטאויות מסוג זה  " נוגדות את הערכים המשותפים של מדינותינו ".  
בריאיון לרשת MSNBC ,  דחה נתניהו את ההאשמות כי מדובר בגזענות . " אני מאוד גאה להיות ראש הממשלה של כל ישראל ,  ערבים ויהודים כאחד ",  אמר והוסיף כי בוחרי ליכוד רבים הם ערבים .  לדבריו ,  הוא גאה על כך שבישראל הערבים מעורבים בכל התחומים ברפואה ,  בחינוך ובהייטק . 
" שר החוץ ג'ון קרי התקשר לברך אותי ,  ואני בטוח שאדבר עם הנשיא אובמה בזמן הקרוב ",  אמר נתניהו בנוגע לקשריו עם ארצות הברית ,  והוסיף : " נעבוד יחד ,  אנחנו חייבים .  יכולים להיות לנו חילוקי דעות ,  אבל יש לנו כל כך הרבה דברים שמאחדים אותנו .  המצב במזרח התיכון מסוכן מאוד ,  ומציב לנו אתגר משותף ".  הוא הוסיף : " ישראל וארצות הברית ימשיכו לעבוד ביחד כי אין לנו אלטרנטיביות .  אנחנו בעלי ברית ,  אנחנו תומכים אחד בשני ,  לישראל אין בעלת ברית טובה מארצות הברית - ולהפך "  
נתניהו התייחס גם לסערת הנאום בקונגרס ,  ואמר : " יש לנו חילוקי דעות בנוגע לאיראן ,  אבל בביקור בארצות הברית ,  כוונתי לא הייתה להביע חוסר כבוד או לעורר מתח בין המפלגות .  רק דיברתי על משהו שאני רואה כסיכון להישרדותה של ישראל ,  והרגשתי מחויב לדבר על כך ".  לדבריו ,  הוא קיבל תגובות טובות עם הנאום הן מהרפוליקנים והן מהדמוקרטים וכן מנציגי מדינות שונות בעולם .
  ( עדכון ראשון :  17:27 )  

ארה"ב :  נשקול אם להגן על ישראל באו"ם עקב דברי נתניהו
דובר הבית הלבן ג'וש ארנסט הבהיר : " פעלנו באו"ם על בסיס הידיעה כי ישראל מחויבת לפתרון שתי המדינות ,  אולם ניאלץ לבחון זאת מחדש ".  מוקדם יותר היום ביקש נתניהו לחזור בו מהצהרתו ,  בריאיון ראשון שהעניק לתקשורת האמריקנית לאחר הבחירות

