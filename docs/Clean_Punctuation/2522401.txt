ליברמן במסר לרה"מ :  הפינוי בחברון - שגיאה קואליציונית
שר החוץ משגר שורה של אזהרות לראש הממשלה ,  ומבהיר : " ישראל ביתנו אינה בת ערובה בקואליציה ,  למרות ענייני המשפטיים ".  עם זאת ,  ליברמן מבהיר :  אנו לא רוצים להקדים את הבחירות
 ( צילום :  קובי נתן ;  עריכה :  אמיר קוטיגרו )  
שר החוץ ,  אביגדור ליברמן ,  מזהיר כי אם המדיניות שהכתיבה מפלגתו לממשלה בנושא גיוס החרדים לצבא לא תיושם ,  הסיעה עשויה לפרוש מהקואליציה . " כשאתה דוחה את הבעיות ,  הן לא נעלמות ,  הן פשוט מתפוצצות בעיתוי הכי לא נוח ",  אמר אתמול  ( שלישי )  ליברמן .  כמו כן ,  הזהיר ליברמן כי פינויו הצפוי של  " בית המכפלה "  בחברון ,  המתעכב כעת בהוראת ראש הממשלה נתניהו ,  מהווה  " שגיאה קואליציונית חמורה ".  
ליברמן ,  שדיבר בהרמת כוסית של ישראל ביתנו בירושלים ,  אמר כי  " ידענו שהמועד להארכת חוק טל היה אוגוסט 2012 ,  וידענו את זה .  למה היה צריך לחכות שלוש שנים ?  היום אין שום דרך חזרה ".  כהישג למפלגתו ,  הוא הזכיר את  " חוק דוד רותם "   חוק ברית הזוגיות ,  ואמר כי  " אם מישהו חושב שאנחנו בני ערובה בגלל סיבות קואליציונית או בגלל תהליכים משפטיים בנושאים שלי  הוא טועה ".  ליברמן אמר כי  " אנחנו מאוד מאוד לא רוצים בחירות עכשיו .  זה לא נכון ולא ענייני ,  אבל אנחנו דורשים שתהיה הכרעה ".  
השר אמר כי  " יש לי רושם שכמה גורמים מנסים למשוך עד הרגע האחרון ,  ואז לנסות לעשות תרגיל ותמרון פוליטי ,  להאריך לשנה ,  שנתיים ושלוש .  אני אומר בפעם המאה :  זה לא יהיה  ( ביטול חוק טל  פ.ו )  .  זאת חובתו של כל אזרח ,  וחייב להיות שוויון בין יהודים לערבים ,  בין חילוניים לדתיים ,  ואין פטור לאיש .  בלי נאמנות אין אזרחות ,  ובלי נאמנות אין קצבאות ,  ומי שרוצה ליהנות מהחברה ,  חייב גם לתרום ".  
בהתייחסו לצו הפינוי שהוצא למתנחלים שפלשו ל"בית המכפלה "  בחברון ,  ליברמן קשר את ההוראה להוציאם מהבית להוראת בג"ץ לפנות את המאחז הלא-חוקי במגרון .  
ליברמן אמר כי  " עברנו שלוש שנים ,  ומפלגת ישראל ביתנו תרמה תרומה מכרעת לשמירת הקואליציה ,  אבל כשאני רואה את הדיסוננס בין מגרון לחברון - זה אבסורד .  הישוב במגרון קיים כבר 13 שנים .  למה מפנים את התושבים ?  בגלל זכות הקניין .  ולמה מפנים בחברון ?  יש שם זכות הקניין .  לא יכול להיות שתהיה החלטה של שר הביטחון שלא קיבלה שום תימוכין ושום החלטה .  על רקע מה שהיה במגרון ,  זו החלטה יותר מצורמת .  מבחינה קואליציונית מדובר בשגיאה חמורה ,  ואני מקפיד להתנסח בצורה דיפלומטית ".  
לקריאה נוספתליברמן ,  בסוף 2011 :  למה שנפרוש מהקואליציה ? האם כתב אישום נגד ליברמן יפיל את הממשלה ? החרדים על ביטול חוק טל : " העליון נגדנו בכל תחום "
 לפניות לכתב :  pinhas_wolf@walla.co.il
 ( עדכון אחרון :  19:44 )  

ליברמן במסר לרה"מ :  הפינוי בחברון - שגיאה קואליציונית
שר החוץ משגר שורה של אזהרות לראש הממשלה ,  ומבהיר : " ישראל ביתנו אינה בת ערובה בקואליציה ,  למרות ענייני המשפטיים ".  עם זאת ,  ליברמן מבהיר :  אנו לא רוצים להקדים את הבחירות

