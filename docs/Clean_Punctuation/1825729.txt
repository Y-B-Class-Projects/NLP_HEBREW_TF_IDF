אובמה : " המו"מ יתנהל על גבולות שונים מ-67' "
 נשיא ארה"ב ,  ברק אובמה ,  אמר בפני השדולה הפרו-ישראלית איפא"ק כי  " משמעות התייחסותי לקווי 67' ,  היא שהצדדים ינהלו מו"מ על גבול שונה מאשר ה-4 ביוני 1967 .  זו משמעות חילופי השטחים "
  ( צילום :  רויטרס .  עריכה :  יותם בן-דוד ) 
בפעם הראשונה מאז נבחר לנשיא ,  נאם הערב  ( ראשון )  ברק אובמה בפני השדולה הפרו-ישראלית בארה"ב ,  איפא"ק . " ביום שישי נפגשתי עם רה"מ נתניהו ואישררנו מחדש את האמת הבסיסית שהדריכה נשיאים וראשי ממשלות במשך שנים ארוכות ",  אמר הנשיא אובמה . " גם כשיש לפעמים חילוקי דעות ,  הקשר בין ארה"ב וישראל הוא בלתי ניתן לשבירה והמחויבות של ארה"ב לישראל מוצקה כברזל ".   
" ההתייחסות שלי לגבולות 67' ,  עם החלפת שטחים ,  קיבלה הרבה תשומת לב .  אז היות ונאמרו כמה דברים לא מדויקים ,  הרשו לי להסביר :  משמעות הדברים היא שהצדדים עצמם ינהלו מו"מ על גבול שהוא שונה מאשר ה-4 ביוני 1967 .  זוהי המשמעות של חילופי שטחים ".  
" אם יש מחלוקת היא לא מבוססת על משהו מהותי .  מה שאמרתי ביום חמישי באופן פומבי ,  הם דברים שנאמרו זמן רב באופן פרטי .  עשיתי את זה כי אי אפשר כבר לחכות .  העולם זז מהר מידי ",  אמר אובמה .
" גם במילים וגם במעשים ,  לא היססנו לתמוך בביטחונה של ישראל .  ולכן בדיוק עבדנו לקדם את תהליך השלום עם הפלסטינים .  אמרתי שוב ושוב ,  נושאי הליבה יידונו רק בשיחות ישירות ואמרתי בנאומי ביום חמישי שההסכם האחרון בין פתח לחמאס הוא מכשול גדול .  אין לצפות מאף מדינה שתנהל מו"מ עם ארגון טרור שמנסה להשמיד אותה .  נמשיך לדרוש שחמאס יקבל את האחריות הבסיסית - הכרה בקיומה של ישראל והפסקת האלימות ".  
" אנחנו יודעים שבשביל שלום דרוש שותף כן .  אי אפשר לצפות מישראל לנהל מו"מ עם פלסטינים שלא מכירים בה .  אבל הניסיון לבודד את ישראל מבחינה בינלאומית ימשיך לתפוס תאוצה אם לא יהיה תהליך שלום .  שום הצבעה באו"ם לא תייצר מדינה פלסטינית וארה"ב תתייצב תמיד למנוע גינויים של ישראל בכל פורום בינלאומי .  הלגיטימיות של ישראל איננה נושא לדיון ".  
" ישראל חזקה ובטוחה היא אינטרס לאומי של ארה"ב .  לא רק בגלל שיש לה אינטרסים אסטרטגיים ולא רק בגלל סכנות הטרור המשותפות לשתי מדינותינו .  המחויבות לישראל מגיעה ממקום עמוק יותר .  אלה ערכים משותפים לנו כשני עמים שנאבקו לזכות בחופש שלהם כנגד כל הסיכויים .  אנחנו מחויבים למולדת חזקה ובטוחה לעם היהודי ".  
" למרות משבר כלכלי קשה כאן ,  הגדלנו את הסיוע הכלכלי לישראל הכולל תמיכה מיוחדת עבור מערכת כיפת ברזל .  זוהי דוגמה חזקה לשיתוף פעולה שכבר עובד והפיל רקטות בגבול עזה .  אל תטעו ,  אנחנו נשמור על היתרון האיכותי של ישראל ".   
" אתם רואים את המחויבות שלנו למנוע מאירן להשיג נשק גרעיני .  כאן בארה"ב מוטלות סנקציות קשות ביותר על השלטון האירני .  באו"ם הנהגנו החלטת עיצומים על אירן והיא מנותקת היום למעשה מחלק ניכר של המערכת הכלכלית העולמית .  אני אומר באופן ברור :  אנו מחויבים לכך שאירן לא תשיג נשק גרעיני ".  
" האתגרים העצומים מול ישראל רק גדלים .  עיכובים רק יחבלו בביטחון ישראל ובשלום שמגיע לעם ישראל .  אני יודע שכמה מכם יחלקו עליי ,  ואני מכבד את זה .  אבל בסופו של דבר זו האחריות של הממשלה בישראל לקחת החלטות קשות כדי לשמור על מדינה דמוקרטית חופשית אחרי כל כך הרבה שנים של סבל .  כידיד ישראל אני מחויב לעשות כל מה שאפשר כדי להגיע למטרה הזאת ". 
נאומו של אובמה מגיע לאחר סופ"ש מדיני מתוח שכלל את דבריו של אובמה בפני מחלקת המדינה האמריקאית על ההתפתחויות במזרח התיכון ,  ולאחר מכן מפגש פסגה טעון עם רה"מ בנימין נתניהו בבית הלבן .  
בנאומו בפני מחלקת המדינה אמר אובמה כי הפתרון לסכסוך הישראלי-ערבי חייב לכלול מדינה פלסטינית מפורזת ,  וחזרה לגבולות 1967 עם חילופי שטחים מוסכמים וסידורי ביטחון .  נתניהו דחה את עמדה זו במפגש שקיים עם אובמה בבית הלבן ביום שישי .
 
אובמה : " המו"מ יתנהל על גבולות שונים מ-67' "
 נשיא ארה"ב ,  ברק אובמה ,  אמר בפני השדולה הפרו-ישראלית איפא"ק כי  " משמעות התייחסותי לקווי 67' ,  היא שהצדדים ינהלו מו"מ על גבול שונה מאשר ה-4 ביוני 1967 .  זו משמעות חילופי השטחים "
 
