סערת הפגישה הלילית :  מה בדיוק אמר נתניהו ? 
האם באמת נתניהו השווה את פינוי התושבים למעבר למלון פלאזה ?  ראש מועצת בית אריה ,  שהיה בישיבה הלילית עם נתניהו בעמונה : " הדברים הוצאו מהקשרם ".  גורם ב"ידיעות אחרונות "  לוואלה ברנז'ה : " עומדים מאחורי כל מילה שמופיעה בעיתון "
 האם הכותרת הראשית היום  ( רביעי )  ב"ידיעות אחרונות "   לפיה ראש הממשלה בנימין נתניהו אמר לתושבי עמונה : " אני מבין מה זה לאבד בית .  אחרי בחירות 99 סילקו אותנו מהמעון הרשמי .  נאלצנו לעבור למלון שרתון פלאזה "   היא  " קשקוש מקושקש "?  כך לטענת אבי נעים ,  ראש מועצת בית אריה ,  שהיה בישיבה הלילית עם נתניהו .  נעים אמר הבוקר לרזי ברקאי בגל"צ כי זו  " רכילות מרושעת .  חלק ממה שנכתב בידיעות זה שקר וכזב ".  
לטענתו , " לא הוזכר שום שם של מלון .  הוא רק אמר שכשהוא סיים את תפקידו הוא ביקש להישאר מספר ימים בביתו ולא אפשרו .  הוא לא דיבר על שום בית מלון .  הוציאו פה דברים מהקשרם בצורה הכי גסה .  כותרת מחפירה .  אני יוצא מדעתי ".  נעים הוסיף כי  " הוא לא אמר שהוא נאלץ לעזוב בית .  לא בית מלון .  לא פינוי .  לא השוואה למתיישבים ". 
ממטה המאבק עמונה נמסר בתגובה לפרסום ב"ידיעות אחרונות ":   " בניגוד לדברים שפורסמו ,  ראש הממשלה בנימין נתניהו לא הפגין זלזול או אטימות כלפי כאבנו ,  להיפך :  ראש הממשלה גילה אמפתיה אמיתית ורצון כנה לסייע ככל יכולתו כדי להקל על הכאב והצער בהריסת בתינו .  הדברים שפורסמו רחוקים מהמציאות ,  והם עיוות של שברי דברים שאינו משקף את השיחה ואת רוח הפגישה ".  
מנגד ,  גורם ב"ידיעות אחרונות "  אמר לוואלה ברנז'ה כי יש בידיהם את תמלול השיחה המלא והם  " עומדים מאחורי כל מילה שמופיעה בעיתון ". 
בנוסף לכך ,  ידיעות אף מקבלים גיבוי לנוסח הדברים שפורסמו מברק רביד ,  הכתב המדיני של  " הארץ ",  שצייץ כי  " מקור שהשתתף בישיבה הלילית עם אנשי עמונה ,  אך ביקש לשמור על עילום שם ,  אישר בפני כי הציטוטים של נתניהו שפורסמו הבוקר ב'ידיעות אחרונות' מדוייקים ". 
טרם התקבלה תגובה מידיעות .  

סערת הפגישה הלילית :  מה בדיוק אמר נתניהו ? 
האם באמת נתניהו השווה את פינוי התושבים למעבר למלון פלאזה ?  ראש מועצת בית אריה ,  שהיה בישיבה הלילית עם נתניהו בעמונה : " הדברים הוצאו מהקשרם ".  גורם ב"ידיעות אחרונות "  לוואלה ברנז'ה : " עומדים מאחורי כל מילה שמופיעה בעיתון "
 
