הקרב מול קק"ל מתחדש :  נתניהו וכחלון הורו לקדם החוק למיסוי הקרן
פרסום ראשון :  ראש הממשלה ושר האוצר הורו ליו"ר ועדת הכספים גפני לחדש את חקיקת החוק לאחר שלטענתם הפשרה שהושגה בעבר לפיה תעביר הקרן שני מיליארד שקלים לאוצר קרסה .  גורמים בכירים בקואליציה :  קק"ל לא עמדה בסיכומים עמה .  קק"ל :  הטענה אינה נכונה
ראש הממשלה בנימין נתניהו ושר האוצר משה כחלון הורו ליו"ר ועדת הכספים ח"כ משה גפני  ( יהדות התורה )  לחדש בהקדם את החוק למיסוי הקרן הקיימת לישראל ,  לאחר שלטענתם קק"ל הפרה את הסיכומים שהביאו לסיום את המשבר בין הצדדים על החזרת חובות הקרן לאוצר .  בחודש שעבר הושגה פשרה בין הצדדים ,  במסגרתה קק"ל התחייבה להעביר 1.8 מיליארד למדינה בתוך שנתיים עד שלוש שנים ,  ובתמורה תבוטל יוזמת חוק למיסוי הקרן .  גורמים בכירים בקואליציה אומרים כי קק"ל לא עמדה בסיכומים ולכן הורו נתניהו וכחלון לגפני לחדש את חקיקת החוק לאלתר .
 מקק"ל נמסר כי הטענה שהקרן אינה עומדת בהסכמים  " היא פשוט לא נכונה ".  עוד נמסר כי  " כפי שקק"ל עמדה בכל ההסכמים עד כה ,  במידה וייחתם ההסכם תמשיך קק"ל לעמוד גם בהסכמים בעתיד .  הניסיונות של האוצר לשבור את הכלים בטענות מופרכות פשוט לא מובנים לנו ". 
לקריאה נוספת:ועדת הכספים אישרה את חוק קק"ל - לקראת העברתו להצבעה בכנסתביטן על ההסכם עם קק"ל :  כשלון עלול להוביל להתפוררות הקואליציה 
במוקד המשבר עם קק"ל ,  שהחריף בימים האחרונים ,  ניצבת דרישת המדינה מהקרן להעביר תמלוגים למדינה על השבחת הקרקעות שבבעלותה .  לקק"ל יש בעלות על כ-11% מהקרקעות במדינה ,  המהוות שטח של כ- 2.3 מיליון דונם ,  והיא נהנית מפטור מלא ממיסוי ממשלתי .  
לפני כשנתיים ,  הממשלה ניסתה לקדם חקיקה שמתנה את הפטור ממסים בכך שקק"ל תעביר שיעור מהכנסותיה לידי המדינה ,  שיועבר לפרויקטים של פיתוח לאומי ,  אך בסופו של דבר הושג הסכם על העברה של סכום כולל של 2.19 מיליארד שקלים ב-2015 ו-2016 והחקיקה הוקפאה .  החקיקה חודשה על ידי האוצר בתחילת נובמבר ,  אך לאור הפשרה הוקפאה ,  וכעת תקודם מחדש .  
בחודש שעבר אמר יו"ר הקואליציה לשעבר דוד ביטן כי אם הממשלה לא תצליח להעביר את המהלך מול קק"ל הדבר  " עלול להוביל להתפוררות הקואליציה ".  נתניהו אף התייחס במהלך ישיבת ממשלה לויכוח שנוצר בין המדינה לבין הקרן ואמר כי זו  " עשתה דברים חשובים למען העם היהודי ומדינת ישראל "  אך כי מיליארדי השקלים שהיא מקבלת מדי שנה ממכירת קרקעות צריכים להיות מופנים  " לצרכים של מדינת ישראל ".  הוא הוסיף כי מדובר ב"צרכים שלא יכולים לחכות ". 
גורמים בקק"ל טענו כי בפגישה בחודש אוקטובר בין דירקטוריון הקרן לבין מנכ"ל משרד האוצר שי באב"ד וראש הסגל בלשכת נתניהו יואב הורוביץ ביקש באב"ד כי הקרן תעביר מיליארד שקל בלבד .  אולם ,  באוצר טענו אז כי יו"ר קק"ל דני עטר התחייב באופן מפורש להעביר מיליארד שקל מדי שנה בשנים 2018 ו-2019 .  
 ( עדכון ראשון :  22:15 )  

הקרב מול קק"ל מתחדש :  נתניהו וכחלון הורו לקדם החוק למיסוי הקרן
פרסום ראשון :  ראש הממשלה ושר האוצר הורו ליו"ר ועדת הכספים גפני לחדש את חקיקת החוק לאחר שלטענתם הפשרה שהושגה בעבר לפיה תעביר הקרן שני מיליארד שקלים לאוצר קרסה .  גורמים בכירים בקואליציה :  קק"ל לא עמדה בסיכומים עמה .  קק"ל :  הטענה אינה נכונה

