נתניהו יקבל את המינוי להרכבת הממשלה ;  המו"מ ייפתח בחמישי
בתום סבב ההתייעצויות עם הסיעות שנבחרו לכנסת ,  ימסור מחר הנשיא ריבלין לראש הממשלה את כתב המינוי להרכבת הממשלה ,  לאחר שהשיג רוב של 65 ח"כים .  בליכוד מתכננים להתחיל במו"מ עם סיעות הימין והחרדים ביום למחרת
בתום סבב ההתייעצויות עם הסיעות השונות שנבחרו לכנסת ה-21 ,  ימסור מחר  ( רביעי )  נשיא המדינה ראובן ריבלין לראש הממשלה בנימין נתניהו את כתב המינוי להרכבת הממשלה הבאה .  בליכוד מתכננים להתחיל כבר ביום חמישי את המשא ומתן הקואליציוני ,  ולקיים פגישות ראשונות עם נציגי סיעות הימין והחרדים .  
בסבבי ההתייעצויות שהתקיימו היום ואתמול בבית הנשיא בירושלים השיג נתניהו רוב של 65 ח"כים ממליצים - חברי רשימות הליכוד ,  כולנו ,  איחוד מפלגות הימין ,  ישראל ביתנו ,  יהדות התורה וש"ס .  לעומתם ,  המליצו רשימות כחול לבן ,  העבודה ומרצ על יו"ר כחול לבן בני גנץ ,  ואילו הסיעות הערביות ,  חד"ש-תע"ל ורע"מ-בל"ד ,  לא המליצו על אף מועמד .  
מישראל ביתנו נמסר כי נתניהו נפגש היום עם יו"ר המפלגה אביגדור ליברמן ,  וכי  " השיחה התקיימה באווירה נינוחה ונגעה בנושאי ביטחון ,  דת ומדינה ועלייה וקליטה ".  עוד נמסר כי סוכם בין הצדדים להתניע את המשא ומתן לאחר שריבלין יטיל רשמית את הרכבת הממשלה על נתניהו .  
ראש הממשלה נפגש עם יו"ר איחוד מפלגות הימין רפי פרץ .  השניים מסרו כי הייתה פגישה מצוינת והמגעים יימשכו בימים הקרובים . " הבעתי אמון בראש הממשלה ואמרתי לו ששמחתי להיות אצל הנשיא ולהכריע את הכף לבחירתו להרכבת הממשלה .  אין לי ספק שנעמוד ביחד ",  אמר פרץ . " אנחנו נהיה בית איתן של הציונות הדתית ומבקשים ,  כפי שאמרנו בתחילת הבחירות ,  את תיק החינוך והמשפטים ". 
היות שיו"ר כולנו משה כחלון נמצא בחופשה בחו"ל ,  עדיין לא ברור אם נתניהו ייפגש עמו לפני פסח ,  אך השניים שוחחו טלפונית .
 מחר בשעות הצהריים יקבל ריבלין לידיו את תוצאות הבחירות הרשמיות בטקס חגיגי ,  מידי יו"ר ועדת הבחירות השופט חנן מלצר .  בתוצאות הסופיות צפויה יהדות התורה לגדול במנדט אחד ל-8 מנדטים על חשבון הליכוד ,  שתרד בחזרה ל-35 מנדטים ותשתווה לכחול לבן .  כמו כן ,  בוועדת הבחירות השיבו היום שוב לטענות הימין החדש ,  מפלגתם של שרי החינוך והמשפטים נפתלי בנט ואיילת שקד ,  לגבי טעויות בספירת הקולות .  מהוועדה נמסר כי לאחר בדיקת הפרוטוקולים השונים ,  נמצא כי לא רק שלא נמצא חוסר בהצבעות למפלגה ,  אף הוענקו לה שלושה קולות עודפים .  לשניים חסרו כ-1,400 קולות כדי לעבור את אחוז החסימה .  
נציגי הסיעות השונות שוחחו במהלך סבב ההתייעצויות עם הנשיא ,  וחלקם אף התייחסו לדרישות הצפויות במו"מ הקואליציוני .  בתוך כך ,  יו"ר איחוד הימין פרץ אמר כי הוא רואה עצמו כמועמד ראוי לתפקיד שר החינוך ,  וכי עמיתו למפלגה ,  ח"כ בצלאל סמוטריץ' ,  יהיה  " שר חינוך מצוין ".  סמוטריץ' עצמו ציין כי בידי הבית היהודי כיום ישנם תיקי החינוך והמשפטים ,  וכי באיחוד הימין יפעלו כי הדבר לא ישתנה ויבקשו את תיקים אלו מראש הממשלה .  הוא התייחס גם למחלוקות האפשריות עם ליברמן בנושאי דת ומדינה ,  ואמר כי  " גם גם לליברמן יש כבוד גדול למסורת ,  אשתו שומרת מסורת ,  אפשר להגיע איתו להבנות ".  
סיעת ישראל ביתנו הדגישה כי תתמוך בנתניהו ,  אך שתשמש  " מגן לציבור החילוני ",  היות שהקואליציה תורכב מחברי כנסת רבים מהמגזרים הדתי והחרדי .  בסיעת כולנו גם כן הביעו תמיכה בנתניהו ,  והתייחסו ,  לשאלת ריבלין ,  לאפשרות החבירה לליכוד . " אנחנו מתכוונים להרים את הדגל החברתי וגם הממלכתי .  הראינו דיברנו על תוכניות עבודה ,  ולא בלהאשים ולא בלהתלונן .  זו תהיה גם דרכה של כולנו בכנסת ה-21 ",  אמר ח"כ רועי פולקמן לנשיא . " אין משא ומתן בשמה של כולנו על חיבור .  לא היה ואין כזה נכון להרגע .  דיבורים יש עם כולם ,  בכל מיני מעגלים ".  
ראשי הסיעות החרדיות נועדו אתמול בבוקר עם נתניהו ,  לפני פגישתם עם הנשיא ,  לטענתם ל"פגישת תיאום ,  לא מעבר ".   " ממשלה בראשותו תפקדה כראוי והוא ראוי להמשיך לנהל את מדינת ישראל בתקופה זו ולכן אנחנו תומכים בו לראשות הממשלה ",  אמרו נציגי ש"ס לריבלין במהלך ההתייעצות . " אנחנו בתחילת הדרך היינו מאד פתוחים ,  גם בתחילת הקמפיין אמרנו שתומכים בנתניהו לקדנציה הבאה .  ישראל ניצבת בפני אתגרים לא פשוטים ,  ונתניהו יכול לנהל את המדינה כפי שניהל אותה בעבר ".  כשנשאלו על שינוי אפשרי בחוק הגיוס ,  אמרו : " העם אמר את דברו ,  העם אמר שצריך בעם ישראל תורה ולומדי תורה .  מי שלומד תורה ימשיך ומי שלא ,  יתגייס לצה"ל .  אני מכיר את ליברמן לא יום ולא יומיים וכולם יסכימו לקווי היסוד של הממשלה .  להיות באופוזיציה זה המדבר הכי גדול ". 
גם יהדות התורה הביעה ,  כאמור ,  תמיכה בנתניהו .  סגן השר מאיר פרוש אף אמר לריבלין ,  ברמיזה על יו"ר ישראל ביתנו ליברמן ,  כי  " כל מפלגה צריכה להתנהל במשא ומתן בפרופורציות ולא לשנות או להפוך סדרי עולם ".  כשנשאל היו"ר יעקב ליצמן לגבי חוק הגיוס ,  לא שלל את תיקון החוק ללא תמיכת ליברמן ,  תוך הימנעות של הח"כים מהמפלגות הערביות . " כל קול זה רוב ,  יש הרבה חוקים שעברו ככה .  נעביר את החוק כפי שיגידו לנו הרבנים ",  אמר ליצמן .
  ( עדכון ראשון :  16:21 )  

נתניהו יקבל את המינוי להרכבת הממשלה ;  המו"מ ייפתח בחמישי
בתום סבב ההתייעצויות עם הסיעות שנבחרו לכנסת ,  ימסור מחר הנשיא ריבלין לראש הממשלה את כתב המינוי להרכבת הממשלה ,  לאחר שהשיג רוב של 65 ח"כים .  בליכוד מתכננים להתחיל במו"מ עם סיעות הימין והחרדים ביום למחרת

