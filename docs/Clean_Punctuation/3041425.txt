 " נתניהו פנה גם לשגריר ארה"ב בישראל בבקשה לסייע למילצ'ן "
 לפי הפרסום ב"הארץ ",  בכירים בממשל אובמה טוענים כי ראש הממשלה ביקש מהשגריר דן שפירו לסייע במתן ויזה לאיש העסקים ,  החשוד שהעניק לו ולרעייתו טובות הנאה .  לדבריהם ,  נתניהו פנה לשפירו  " נסער "  בנוסף לבקשת עזרה בנושא משר החוץ קרי
בכירים לשעבר בממשל הקודם של ארצות הברית טוענים כי ראש הממשלה בנימין נתניהו פנה במהלך שנת 2014 גם לשגריר בישראל דן שפירו ,  נוסף לשר החוץ לשעבר ג'ון קרי ,  בבקשה לסייע לאיש העסקים ארנון מילצ'ן בקבלת ויזה לארצות הברית .  לפי המידע החדש ,  שפורסם הבוקר  ( שישי )  ב"הארץ ",  לפחות שלושה פקידים בכירים בממשלו של הנשיא לשעבר ברק אובמה אישרו את הדיווח .
 לדברי הבכירים בממשל אובמה ,  נתניהו פנה לשפירו לפחות פעם אחת ונפגש עמו בלשכתו בירושלים .  הוא לחץ עליו לסייע למילצ'ן בקבלת הוויזה ,  ושפירו דיווח למשרד החוץ כי ראש הממשלה העלה את הבקשה והיה נסער לגביה .  הבכירים אישרו בנוסף את הדיווחים שנתניהו קיים באותה התקופה שלוש שיחות טלפון עם קרי בנושא .
 נתניהו ורעייתו ,  שרה ,  חשודים בקבלת טובות הנאה מאנשי עסקים ,  ובהם מילצ'ן ,  במסגרת תיק 1000 .  במסגרת החקירה עלו החשדות כי השניים קיבלו ממילצ'ן סיגרים ,  בקבוקי שמפניה ותכשיטים במשך שנים  אך לטענתם מדובר היה במתנות בלבד .  
עוד בנושא:ליברמן : " גם אם יהיה כתב אישום - נתניהו לא צריך להתפטר"נתניהו לחוקרים :  שילמתי על הסיגרים בכסף מזומן שנתן קרוב משפחהבליכוד כבר פתחו את  " בורסת השמות ":  מי יקבל מנתניהו את תיק התקשורת ?  
בסוף החודש שעבר פורסם בוואלה !  NEWS כי בידי המשטרה תכתובות דואר אלקטרוני והודעות טקסט בין משפחת נתניהו ומילצ'ן ,  שבהן מתועדות דרישות אספקה ופירוט לגבי המוצרים שדורשת המשפחה .  בין היתר ,  עולות בתכתובות בקשות לסיגרים ושמפניה ורודה בשווי עשרות אלפי שקלים .  לפי גורמים המעורים בפרטי החקירה ,  הפירוט בתכתובות חד משמעי וכולל דרישה לקבלת הסיגרים ובקבוקי השמפניה הוורודה ,  שמכונים בתכתובות  " עלים "  ו"ורודים ".  בשבוע שעבר מסרה רעיית ראש הממשלה את גרסתה בפרשה למשטרה ,  וסיפרה כי מילצ'ן נהג לכנות אותה  " סיסטר "   ( אחות )  .  לדבריה ,  שפורסמו בחדשות ערוץ 10 , " ביבי באמת לא ידע על כך שהייתי מקבלת יין ממילצ'ן .  הוא ראש ממשלה ,  איש עסוק מאוד ,  חזר הביתה וראה יין על השולחן ולא שאל שאלות .  זה בכלל לא היה במודעות שלו ".  
עוד אמרה נתניהו בעדותה כי  " המחירים של היין זולים .  אני לא שותה שמפניות יקרות ".  על הטענות כי קיבלה במתנה ממילצ'ן תכשיטים בשווי כעשרת אלפים שקלים אמרה נתניהו כי  " זוהי שרשרת חרוזים בשווי של 200 ,  300 דולר .  בטח לא בסכומים שאתם מדברים עליהם .  זוהי שרשרת שמותר לתת בין חברים ".  מעדותה של א' ,  שהייתה עוזרתו האישית של מילצ'ן עד לפני עשור ,  עלה כי האחרון ביקש ממנה לרכוש מתנת יום הולדת לנתניהו בעלות גבוהה בהרבה . 

" נתניהו פנה גם לשגריר ארה"ב בישראל בבקשה לסייע למילצ'ן "
 לפי הפרסום ב"הארץ ",  בכירים בממשל אובמה טוענים כי ראש הממשלה ביקש מהשגריר דן שפירו לסייע במתן ויזה לאיש העסקים ,  החשוד שהעניק לו ולרעייתו טובות הנאה .  לדבריהם ,  נתניהו פנה לשפירו  " נסער "  בנוסף לבקשת עזרה בנושא משר החוץ קרי

