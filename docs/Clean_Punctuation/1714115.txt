ישי לשרים : " מוכנים שהזרים יהיו שכניכם ?  "
 לקראת הדיון בגורלם של ילדי העובדים הזרים ,  פנה שר הפנים לשרי הממשלה בדרישה  " להשיב את הזרים לארצם ולמולדתם ".  רה"מ : " מדובר בילדים קטנים שגדלו ולמדו כאן .  עד השבוע הבא נסיים גם את הדיון וגם את קבלת ההחלטות "
  ( צילום :  גדעון צנטנר .  עריכה "  לירז ליבנה ) 
הדיון על גירושם של ילדי העובדים הזרים שהתקיים היום  ( ראשון )  בישיבת הממשלה ,  לא הגיע להצבעה .  בתום הדיון אמר ראש הממשלה בנימין נתניהו שההכרעה בנושא תתקבל במהלך השבוע .
 שר הפנים אלי ישי ,  התייחס טרם ישיבת הממשלה לדיון שיתקיים בנוגע לגורלם של ילדי העובדים הזרים .  ישי ציין כי  " יש הרבה צביעות .  איננו מגרשים ילדים .  הוריהם שנמצאים בארץ באופן לא חוקי מתכבדים לסיים את הטיול הארוך ולנסוע חזרה לארצם ולמולדתם .  הם משתמשים בשרי הממשלה ,  משתמשים בילדיהם כמגן אנושי ". 
ישי ביקר את השרים שמתכוונים להצביע בעד המלצות הוועדה לאפשר לילדים להישאר בישראל ,  אם הם שהו בה לפחות חמש שנים ,  דוברים את השפה העברית ,  לומדים במערכת החינוך הממלכתית והוריהם שוהים בארץ כחוק . " אותם שרים שיצביעו בעד צריכים לשאול את עצמם האם הם היו מוכנים לכך שילדיהם ילמדו באותם בתי ספר ויהיו שכנים של אותם ילדים מאריתראה או מסודן ,  ויסתובבו באותן שכונות עם אותם זרים ". 
גם נתניהו התייחס לנושא בפתח ישיבת הממשלה ואמר כי  " הנושא נוגע בשני תחומים עיקריים ,  אנושיות ומדינה יהודית וציונית .  יש כאן ילדים קטנים שגדלו ולמדו כאן .  הם דוברי עברית והם חלק מאיתנו .  אנחנו מחפשים דרך לקלוט אותם ולאמצם ללבנו .  מנגד ,  איננו רוצים ליצור תמריץ שמאות אלפים יגיעו לישראל .  בשבוע שעבר עשינו עבודה חשובה בהחלטת הממשלה בנושא ההגירה .  אנחנו רוצים לשמר את הרוב היהודי הדמוקרטי שמאפשר לקיים מדינת לאום יהודית ודמוקרטית .  הגיעה העת לשמוע את המסקנות ולקבל החלטות .  אני מקווה שנקבל החלטות מאוזנות .  עד השבוע הבא נסיים גם את הדיון וגם את קבלת ההחלטות ". 
שר הרווחה ,  יצחק  ( בוז'י )  הרצוג ,  דיבר אף הוא בעניין לפני הישיבה ואמר כי  " צריך לדון בכל מקרה לגופו .  צריך להגמיש את העניין הבירוקרטי .  השר ישי צריך לזכור את הציווי  " הגר הגר בתוכך ".  חשוב שנקבע מדיניות מכאן ואילך ,  אבל לגבי מי שכאן היום  צריך לסיים את הפרשה עם הילדים ".  בסיום הדיון לא עלה הנושא להצבעה וראש הממשלה אמר שההכרעה בנושא תתקבל במהלך השבוע .
 מול ישיבת הממשלה התקיימה הפגנה של כ-50 מהילדים המועמדים לגירוש ,  שהגיעו למקום יחד עם הוריהם ופעילי ארגון  " ילדים ישראלים "  אשר מוביל את המאבק נגד גירושם . " אחרי שנה שלמה של אי ודאות ,  שמועות ודחיות חוזרות ונשנות יגיעו הילדים והפעילים לירושלים כדי להסתכל לממשלה בעיניים ולדרוש שכל הילדים הישראלים יקבלו מעמד בישראל ",  נמסר מהארגון .
 
ישי לשרים : " מוכנים שהזרים יהיו שכניכם ?  "
 לקראת הדיון בגורלם של ילדי העובדים הזרים ,  פנה שר הפנים לשרי הממשלה בדרישה  " להשיב את הזרים לארצם ולמולדתם ".  רה"מ : " מדובר בילדים קטנים שגדלו ולמדו כאן .  עד השבוע הבא נסיים גם את הדיון וגם את קבלת ההחלטות "
 
