נתניהו :  הקיצוץ בביטחון ימותן ל-3 מיליארד שקלים
ראש הממשלה אמר כי הקיצוץ בתקציב הביטחון יהיה קטן במיליארד שקלים מזה שדרש האוצר ,  וציין כי המהלך לא יבוא על חשבון הציבור . " בסוף היום יהיה למדינת ישראל תקציב "
 ראש הממשלה ,  בנימין נתניהו ,  התייחס הבוקר  ( שני )  בפתח ישיבת הממשלה לקיצוץ בתקציב הביטחון ,  ואמר כי הוא ימותן ויעמוד על שלושה מיליארד שקלים ,  במקום ארבעה מיליארד - כפי שדרש משרד האוצר .  הוא ציין כי הקטנת הקיצוץ לא תבוא על חשבון הציבור .  גורמים במשרד ראש הממשלה אמרו כי התקציב יגיע מרזרבות תקציביות ולא מהעלאת מסים ,  אך לא ברור אם קיימות רזרבות שכאלה ,  מדוע שיועברו דווקא לביטחון .  אחר הצהריים התכנס הקבינט המדיני-ביטחוני לדיון מכריע בעניין . 
" ישבנו אתמול עד שעה מאוחרת על תקציב הביטחון ",  אמר נתניהו בישיבה , " והיום אבקש להביא לאישור הקבינט והממשלה מיתון בקיצוץ של כמיליארד שקל ,  שלא יבוא על חשבון הציבור .  צה"ל ,  על מפקדיו לוחמיו וכלי הנשק שלו ,  הם חיוניים לביטחון ישראל .  אלו שתי חזיתות מרכזיות ".  עוד אמר נתניהו : " אנחנו צריכים שצה"ל ימשיך את ההתייעלות שלו ,  אבל צריכים גם עוד 'כיפות ברזל' .  הנתיב שאני מציע נותן איזון בין צרכי המשק לצרכי הביטחון .  תמיד יש פשרה בין צרכים כאלה ,  ואני חושב שזו הפשרה הנכונה ".  באשר לתקציב המדינה ,  אמר נתניהו כי חשוב שהממשלה תאשר אותו היום ,  לאחר ישיבת הקבינט . " מבחינת הצרכים הלאומיים הממשלה צריכה להעביר תקציב ,  נעשה את זה היום ",  אמר , " למדינת ישראל בסוף היום יהיה תקציב ".  
הלילה הסתיים דיון מצומצם בקבינט המדיני-ביטחוני על הקיצוץ בתקציב הביטחון ,  בהשתתפותו של נתניהו ,  שר האוצר יאיר לפיד ,  שר הביטחון משה יעלון ,  הרמטכ"ל רב-אלוף בני גנץ ונציגים נוספים .  הדיון ננעל בתום שעה וחצי ללא הסכמות ,  וההחלטות נדחו לשעות הבוקר .  
גורמים במערכת הביטחון ציינו אחרי הדיון כי מסתמן קיצוץ של לפחות 2.5 מיליארד שקלים מתקציב הביטחון ,  זאת בתנאי להתייעלות וקיזוז בכוח אדם בכמה מערכים בתוך הצבא .  מנגד ,  במסגרת ההסכם ,  יידרש צה"ל ליישם תכנית רב-שנתית שבמהלכה יהיה ניתן לדחות פרויקטים ולפזר תשלומים מבלי לפגוע במערכים קריטיים כמו לוויינים ,  אימונים ומלאים .  גורם ביטחוני הוסיף כי אין מנוס מלקצץ בביטחון ,  אך חשוב לעשות זאת  " בצורה מושכלת שלא נצטער עליה כשנעמוד בפתח מבצע או מלחמה ". 
יו"ר קדימה ,  ח"כ שאול מופז ,  התייחס הבוקר לנושא ואמר כי לא ניתן לקצץ סכום של ארבעה מיליארד שקלים .  שר הביטחון והרמטכ"ל לשעבר אמר כי אם יקצצו את הסכום המדובר ,  יחזירו את הכסף בדלת האחורית . " כל הדיון נועד להסיט את תשומת הלב מהשכבות החלשות ,  שבשבילן התקציב הזה הוא מגה מכה ,  שלא לדבר על מעמד הביניים שעליו אפשר להתחיל ולומר קדיש ",  אמר מופז .
 יו"ר האופוזיציה שלי יחימוביץ' התייחסה למיתון הקיצוץ בתקציב הביטחון ואמרה כי  " תמוה שנמצאו לפתע מיליארד שקלים ברזרבות כדי להימנע מקיצוץ בתקציב הבטחון ,  שעה שאותן רזרבות עצמן לא נמצאו כדי להימנע מהטלת מע"מ על העניים ועל מעמד הביניים או למנוע קיצוצים במשרדים חיוניים כמו בריאות וחינוך ".  
מול משרד ראש הממשלה הפגינו עשרות עובדים מענף התיירות במחאה על הכוונה להטיל מס ערך מוסף על הענף . " באנו למחות פה בשם כל אזרחי ישראל ,  לא בשם ענף התיירות ",  אמר עמי אתגר ,  מנכ"ל לשכת מארגני התיירות הנכנסת . " אם לא יגיעו תיירים למדינת ישראל יהיה מיתון בישראל ,  כי תיירות זה תחום שתורם בכל העולם לכלכלה .  וכשלא יהיו תיירים ויהיה מיתון ,  יבואו לאזרחי ישראל ויבקשו מהם עוד כסף .  זו המשוואה :  צרפת מטילה מע"מ של 7% ,  ומדינת ישראל חושבת שהיא יכולה לעבור מ-0 ל-18% ?  ",  תהה אתגר .  
שלום קדוש ,  השף של מלון לאונרדו בירושלים ,  הוסיף : " אנחנו ערב חג שבועות ,  עזבתי את המטבח ובאתי לפה להזדהות עם המפגינים ,  בתקווה שההפגנה הזאת תעזור לבטל את ההחלטה להטיל מע"מ על התיירים ,  דבר שיפגע קשה בתיירות לישראל .  זה ענף שהוא נפגע ראשון ,  אנחנו עוד לא מתאוששים מעמוד ענן ,  ושוב פעם הדבר הזה ?  אני מקווה שההפגנה הזאת תעזור לבטל את המע"מ ".  
ח"כ ניצן הורוביץ  ( מרצ )  שהשתתף בהפגנה של צעירי מרצ שהתקיימה במקביל לישיבה ,  אמר כי ההפגנות מבטאות זעם אמיתי ומאוד מוצדק של הציבור , " על מה שהם רואים כפגיעה בציבור הכי פגיע ,  שזה משקי הבית ,  המעמד הבינוני ,  האנשים שמרוויחים משכורת  מהם הולכים לקחת .  יותר על תשלומים לבתי הספר ,  יותר ארנונה ,  הולכים לקחת מעקרות בית תשלומי ביטוח לאומי וקופת חולים ,  דברים שאף פעם לא קרו בארץ ,  ובעצם בכסף הגדול  שזה הטייקונים ,  אוצרות הטבע ,  הבנקים  לא נוגעים בכלל ".  הוא הביע תקווה שהתקציב שיעבור בכנסת יהיה  " הרבה יותר צודק ,  הרבה יותר אנושי וחברתי ".  
עוד על הקיצוץ:מסתמן :  תקציב הביטחון יקוצץ  " רק "  ב-2.5 מיליארדהקבינט ידון בקיצוץ בביטחון : " שהפוליטיקאים יקבלו אחריות"10,000 הפגינו בתל אביב ,  עימותים נרשמו ברמת גן 

נתניהו :  הקיצוץ בביטחון ימותן ל-3 מיליארד שקלים
ראש הממשלה אמר כי הקיצוץ בתקציב הביטחון יהיה קטן במיליארד שקלים מזה שדרש האוצר ,  וציין כי המהלך לא יבוא על חשבון הציבור . " בסוף היום יהיה למדינת ישראל תקציב "
 
