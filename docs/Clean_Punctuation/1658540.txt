שנה לממשלת נתניהו :  המבוכות הגדולות
כמו בכל מדינה שמכבדת את עצמה ,  גם אצלנו יש לא מעט רגעים שהיינו רוצים לשכוח כשזה נוגע לנבחרי הציבור שלנו .  מערכת וואלה !  חדשות ליקטה עבורכם את הטופ של הפאדיחות הקואליציוניות
ראש הממשלה לא נהנה מיום אחד של שקט באקווריום מאז נכנס לתפקידו .  לאחר שהתקשה מאוד לאייש את כל התפקידים הנחשקים היה צריך נתניהו להפריד בין הנצים .  עוזי ארד נגד ניר חפץ נגד מאיר כליפי נגד יוסי לוי נגד נתן אשל .  כולם נגד כולם והתוצאות מביכות .
 איך שהזמן חולף .  רק שנה עברה מאז פארסת תקציב המדינה ורבים כבר אינם זוכרים כיצד אורי יוגב גימד את שר האוצר ,  איך עופר עייני הפך לאיש החזק ביותר במשק ואת נתניהו מזגזג בעניין המע"מ על הפירות והירקות .
 לא כל פוליטיקאי יכול ליהנות מהישגו יוצא הדופן של אהוד ברק ,  העצמה של מעמדו כמר ביטחון ואובדן כמעט מוחלט של מעמדו הפוליטי והאישי .  ברק הצליח בשנה בודדת להסתבך  ( באדיבות נילי פריאל )  בפרשת טאורוס ,  לישון בסוויטת יוקרה במלון בפריס בעלות 2500 יורו ולהעסיק עובדת בית בלתי חוקית .
 סגן שר החוץ החליט לחנך מול מצלמות הטלוויזיה את שגריר טורקיה בישראל והושיב אותו על כיסא נמוך במטרה להשפילו .  התוצאה ידועה מראש .  ישראל התנצלה ,  המשבר הסלים ואיילון הפך לפוליטיקאי היחיד בימין שמעמדו מאיים על זה של אביגדור ליברמן .
 ממש כמו בראשונה .  רעיית ראש הממשלה כיכבה גם השנה בפרשיית התעמרות  ( לכאורה כמובן )  ויחס לא הוגן  ( על פי הטענות )  לעוזרת הבית של הזוג הראשון .  ראש הממשלה מצדו ניצל את הביקור ההיסטורי בברלין ואת המפגש עם אנגלה מרקל כדי לנזוף בעיתונאים הישראליים החטטניים .
 לא מעט מאמץ השקיעו ראש הממשלה והשר ישראל כץ במזימה לפצל את מפלגת קדימה .  לא מעט הבטחות הופרחו בחלל האוויר לאמיצים שינטשו את ציפי .  ככה זה בישראל ,  האופוזיציה לא מנסה להפיל את הקואליציה והממשלה עסוקה בשבירת האופוזיציה שאינה מתפקדת .
 שר החוץ היה עסוק השנה בהגדרה מחדש של המונח דיפלומטיה .  אבל השור המועד ליברמן קבע שיא חדש באיום המפורש על בשאר אסד ומשפחתו בעוד רגע של מתיחות בין שתי המדינות .
 השר לביטחון פנים יודע כיצד להחמיא לשוטר .  בביקור שערך בתל אביב פגש כבוד השר שוטר סמוי ולא יכול היה שלא להחמיא לדמיון בין המראה המוזנח והמלוכלך של השוטר למראה של  " ערבוש ". 
לא קל להיות שרה מיותרת בממשלה ,  אבל לימור לבנת לא נתנה למציאות להרוס לה .  במפגש פעילי ליכוד בב"ש פתחה השרה את הפה והצהירה כי ממשל אובמה הוא  " איום ".  התוצאה ,  הסתייגות מהירה של נתניהו מהדברים ועוד שריטה במערכת היחסים עם הדוד סם .
 תקרית  " לא ידעתי "  קלאסית בסגנון נתניהו .  בעיצומו של ביקור חשוב ביותר של סגן נשיא ארה"ב מחליט השר אלי ישי לאשר בנייה יהודית במזרח ירושלים .  ראש הממשלה טוען שלא ידע על כך ,  ישראל נאלצת להתנצל והתגובה האמריקנית לא ידידותית בעליל

שנה לממשלת נתניהו :  המבוכות הגדולות
כמו בכל מדינה שמכבדת את עצמה ,  גם אצלנו יש לא מעט רגעים שהיינו רוצים לשכוח כשזה נוגע לנבחרי הציבור שלנו .  מערכת וואלה !  חדשות ליקטה עבורכם את הטופ של הפאדיחות הקואליציוניות

