פרקליטה בכירה בצוות חקירת נתניהו : " מאות אלפי שקלים אינם מתנות "
 ברקע חקירת תיק 1,000 אמרה עו"ד ליאת בן ארי ,  פרקליטת מחוז תל אביב מיסוי וכלכלה ,  ששימשה תובעת בפרשת הולילנד ,  כי גם 4,700 דולר מספיקים להעמדה לדין בעבירת שוחד .  בסביבת נתניהו הגיבו : " אין פסול ביחסים בינו לבין חבריו "
 עו"ד ליאת בן ארי ,  הפרקליטה הבכירה המלווה את חקירת ראש הממשלה בנימין נתניהו ,  אמרה אמש  ( חמישי )  כי  " אין דבר כזה מתנות פעוטות ,  כל דבר תלוי בנסיבות אך שאלת החברות עולה בכל התיקים ".  בן ארי ,  פרקליטת מחוז תל אביב מיסוי וכלכלה ,  אמרה את הדברים ביום עיון של לשכת עורכי הדין .
" כשמדובר במתנות בשווי מאות אלפי שקלים ,  אני מתקשה לקבל שמדובר אך ורק במתנה בין חברים ",  אמרה בן ארי לעו"ד יעל גרוסמן ,  יו"ר ועדת איסור הלבנת הון בלשכת עורכי הדין . " אני יודעת על עצמי ועל חבריי  אף אחד מאיתנו לא נותן או מקבל מתנות בסכומים כאלה .  האינטרסים במצב כזה חייבים להיבחן ".  
לקריאה נוספת:תיק 1000 : " המשטרה חושדת שאיש עסקים נוסף העניק טובות הנאה לנתניהו"גרסת נתניהו בפרשת המתנות : " לא ידעתי ששרה קיבלה שמפניות ממילצ'ן"נתניהו : " אותי חוקרים ?  זו בדיחה .  מותר לקבל מתנות מחברים "  
הדיון נערך במסגרת פאנל שעסק בעבירת השוחד וגבולותיה ,  וערכו עו"ד גרוסמן ועו"ד אילן שדי ,  יו"ר משותף של הפורום הארצי למשפט ,  מדע וטכנולוגיה .  בן ארי ענתה לשאלה שעסקה בהרחבת גבולות השוחד והגדרת גבולות יחסי החברות ,  אם מתנות פעוטות מאוד נחשבות כעבירת שוחד חמורה .  בן ארי הייתה התובעת בפרשת הולילנד ובתיק דודי אפל .
" מבחינתי ,  גם 4,700 דולר מספיקים לעבירת שוחד והעמדה לדין ,  כך שיותר מכך זה בטח ובטח .  הסכום לא חייב להיות גדול בשביל מי שנותן ,  אלא בשביל מי שמקבל .  אם אדם בעל אינטרס שמקדם עניין נותן סכום כזה לנציג ציבור ,  זה מה שמשנה ". 
בסביבתו של ראש הממשלה הגיבו הערב לדבריה ואמרו כי : " אין שום בסיס לטעון שדבר כלשהו היה פסול ביחסים בין ראש הממשלה לבין חבריו ".  לדברי גורמים מטעמו של נתניהו , " ראשית ,  החברות ההדוקה בין המשפחות היא עובדה חד-משמעית שאין לערער עליה ,  כולל גם בתקופות שראש הממשלה היה אזרח פרטי ".  
" שנית ,  אנו כופרים בסכומים שננקבים ,  ובכל מקרה מדובר בסיגרים שניתנו פעמים רבות על פני 17 שנות חברות .  לכן הטענה כאילו ניתנה מתנה אחת בשווי של מאות אלפי שקלים ,  או שניתנו הרבה מתנות בשווי של אלפי דולרים כל אחת ,  פשוט אינה נכונה .  שלישית ,  במהלך כל השנים הללו לא היו שום אינטרסים ולא ניתנה שום תמורה .  אנו חוזרים ואומרים :  לא היה כלום ,  ולכן גם לא יהיה כלום ".  
ראש הממשלה נחקר בחודשים האחרונים ארבע פעמים ,  על חשדות בשתי פרשות :  תיק 1,000 ,  הנוגע לטובות הנאה שקיבל לכאורה מאנשי עסקים ובהם ארנון מילצ'ן ,  ותיק 2,000 ,  הנוגע לשיחות שקיים עם מו"ל ידיעות אחרונות ארנון מוזס לגבי שינוי אופי הסיקור שלו .
 נתניהו הכחיש בחקירתו כי ידע על המתנות שניתנו לרעייתו שרה ממילצ'ן.היא אדם עצמאי ואני אדם עצמאי ,  לא צריך לצפות שבנושאים כאלה אדע כל דבר ".  הוא הוסיף כי כלל לא ידע מה שווי המתנות ,  שאותן כינו בבית ראש הממשלה  " ורודים "  ו"עלים "   שמות קוד לבקבוקי שמפניה ורודה וסיגרים יקרי ערך . " לא בדקתי כמה עולה כל סיגר ,  ובוודאי את הסכום המצטבר לאורך שנים רבות ",  אמר נתניהו .
 בדיון במליאת הכנסת אמר נתניהו : " מותר ,  על פי החוק ,  לקבל מתנות מחברים .  אז מעוותים את החוק .  חוק אחד לכולם ,  ועכשיו אומרים - אסור לקבל מתנות מחברים .  יש פה קמפיין חסר תקדים של ציד ורדיפה ,  של צביעות והפעלת לחץ ". 
 ( עדכון ראשון :  20:58 )  

פרקליטה בכירה בצוות חקירת נתניהו : " מאות אלפי שקלים אינם מתנות "
 ברקע חקירת תיק 1,000 אמרה עו"ד ליאת בן ארי ,  פרקליטת מחוז תל אביב מיסוי וכלכלה ,  ששימשה תובעת בפרשת הולילנד ,  כי גם 4,700 דולר מספיקים להעמדה לדין בעבירת שוחד .  בסביבת נתניהו הגיבו : " אין פסול ביחסים בינו לבין חבריו "
 
