בוטל סעיף  " סתימת הפיות "  ברשות השידור
סאגת הסעיף מעורר המחלוקת ששולב בחוק תאגיד השידור הישראלי הגיעה לסיומה בוועדת השרים ,  לא לפני שהשר אופיר אקוניס ויתר על תיק רשות השידור ושני דיונים בוועדת השרים לחקיקה .  כעת יעבור הביטול לאישור הכנסת
ראש הממשלה ושר התקשורת בנימין נתניהו הצליח בסופו של דבר לבטל את הסעיף מעורר המחלוקת ,  המכונה  " סתימת הפיות ",  במסגרת חוק תאגיד השידור הישראלי החדש .
 בשבוע שעבר הובא הנושא לדיון בוועדת השרים לחקיקה ,  אולם בעקבות התנגדותם של השרים אורי אריאל ואיילת שקד לא בוטל הסעיף .  היום  ( שני )  שוב הובא הסעיף לדיון בוועדת השרים והפעם התקבלה עמדת משרד התקשורת והעומד בראשו .  לאחר אישור ועדת השרים יובא הסעיף להצבעה בכנסת ,  שצפויה לתמוך בביטול .
 סעיף  " סתימת הפיות "  אושר במסגרת חוק התאגיד השידור הישראלי ,  נכנס כהסתייגות של ח"כ ישראל אייכלר לפני שאושר בכנסת ,  וזכה לתמיכתו של השר לשעבר במשרד התקשורת אופיר אקוניס .  אולם בעקבות המחלוקת שתעוררה ,  משרד התקשורת ורה"מ התנערו מהסעיף שאוסר על עיתונאי רשות השידור להביע דעה .  בסופו של דבר המחלוקת הביאה להחלטתו של אקוניס להתפטר מתפקיד השר האחראי על רשות השידור והרשות השנייה .  אקוניס עצמו ,  יש לציין ,  לא נכח היום בדיון .
 בעקבות ביטול הסעיף ,  מסר ח"כ יוסי יונה מהמחנה הציוני : " אני שמח שעלה בידי נתניהו לעמוד בפני הלחץ של שריו והביא לביטולו של סעיף ההשתקה בחוק שירות השידור ,  סעיף אנטי דמוקרטי שמלכתחילה לא היה צריך לבוא לעולם .  יש לצפות שהחוק ישקף את יחסה של הממשלה לרפורמה שקורמת עור וגידים בשידור הציבורי ".  

בוטל סעיף  " סתימת הפיות "  ברשות השידור
סאגת הסעיף מעורר המחלוקת ששולב בחוק תאגיד השידור הישראלי הגיעה לסיומה בוועדת השרים ,  לא לפני שהשר אופיר אקוניס ויתר על תיק רשות השידור ושני דיונים בוועדת השרים לחקיקה .  כעת יעבור הביטול לאישור הכנסת

