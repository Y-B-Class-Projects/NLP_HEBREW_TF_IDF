ראש השב"כ הבא :  סגנו של ראש השירות ,  נדב ארגמן
ארגמן ,  בן 55 ,  נשוי ואב ולשלושה יחליף את יורם כהן ,  המסיים את תפקידו אחרי קדנציה של חמש שנים .  במשך 33 שנותיו בשירות שימש ראש אגף המבצעים ,  נציג הארגון בארה"ב ואף הושאל לוועדה לאנרגיה אטומית .  הוא חזר לשירות בספטמבר בעקבות מינוי אלשיך למפכ"ל
ראש הממשלה בנימין נתניהו הודיע היום  ( חמישי )  כי החליט למנות את נדב ארגמן לתפקיד ראש השב"כ הבא ,  במקום יורם כהן .  ארגמן ,  נשוי ואב לשלושה בן 55 ,  כיהן עד היום כסגן ראש השב"כ . " לארגמן ניסיון מבצעי ופיקודי מוכח ועשיר ביותר בשירות הביטחון בכללי .  אני סמוך ובטוח כי השב"כ תחת פיקודו ימשיך להתחזק במישור המבצעי והטכנולוגי וימשיך להגן על ביטחון ישראל ",  אמר נתניהו .  
ארגמן התגייס לצה"ל ליחידה מובחרת בשנת 1978 .  חמש שנים אחרי התגייס לשירות הביטחון הכללי ושירת במגוון רחב של תפקידים מבצעיים .  בין השנים 2003 ל-2007 הוא כיהן כראש אגף המבצעים בשב"כ .  לאחר מכן שימש במשך ארבע שנים נציג שב"כ בארה"ב .  ב-2011 הוא מונה לתפקיד סגן ראש השירות במשך שלוש שנים .  בספטמבר 2014 הושאל לוועדה לאנרגיה אטומית ,  ובספטמבר שנה שעבר חזר לתפקיד סגן ראש השירות בעקבות בקשתו של ראש השירות יורם כהן ,  עם מינוי של רוני אלשיך למפכ"ל המשטרה .  
לארגמן תואר ראשון במדעי המדינה מאוניברסיטת חיפה ,  תואר שני במדעי המדינה ותואר שני נוסף בביטחון ואסטרטגיה מאוניברסיטת חיפה ,  שאותו סיים בהצטיינות יתרה ,  במסגרת הלימודים במכללה לביטחון לאומי .
 עוד בוואלה !  NEWS :" עשינו זאת ":  נמצאה הוכחה ממשית לחלק מתורת היחסות של איינשטייןשרה נתניהו תערער על פסק הדין : " החלטה מוטעית ורחוקה מהמציאות"יעלון :  טורקיה תומכת בחמאס ,  נסכים להסכם עמה בתנאים שלנו 
אלשיך ,  ששימש כסגן ראש השב"כ ,  מונה לתפקיד המפכ"ל לפני חמישה חודשים .  ירון בלום ,  בכיר לשעבר בשב"כ ,  אמר אז כי אלשיך היה ככל הנראה מתמנה לראש השב"כ ,  אך הוא ויתר על זה  " לטובת תענוג יותר מפוקפק ,  באופן האתגרי ". 
שר הביטחון משה יעלון בירך על המינוי ואמר : " בפני שירות הביטחון הכללי ניצבים אתגרים כבדים במאבק בטרור ובהגנה על ביטחונם של אזרחי ישראל ,  ואין לי ספק שנדב ארגמן יוביל את הארגון בהצלחה בהתמודדות עמם .  נדב הוא איש מבצעים רב פעלים ועתיר ניסיון ,  שביצע בשב"כ תפקידים מרכזיים אשר יסייעו לו כראש הארגון .  נדב הוא האיש הנכון לקחת את המקל מיורם כהן ,  ולהנהיג את עובדי השב"כ המסורים ואת הארגון כולו בנחישות ובאחריות במציאות המורכבת ". 
ראש השב"כ היוצא כהן איחל הערב בהצלחה לארגמן ואמר כי הוא  " משוכנע כי ניסיונו העשיר והמגוון של נדב במהלך שנות שירותו בשב"כ בשילוב עם יכולותיו האישיות והמקצועיות ,  יאפשרו לו להוביל את השירות בהצלחה אל מול אתגרי ההווה והעתיד .  מאמין כי מינויו של נדב ,  מועמד שצמח בשורות הארגון ,  יאפשר לשירות לממש את ייעודו על הצד הטוב ביותר ".  
זמן קצר לאחר ההחלטה על המינוי ,  שוחח נשיא המדינה ראובן ריבלין עם ארגמן ואמר לו : " אני מברך אותך בשם העם כולו העומד מאחוריך מרגע זה ומעניק לך רוח גבית וכל סיוע שתדרש לו .  אתה איש ביטחון עתיר זכויות ,  האיש הנכון במקום הנכון ,  ואני סמוך ובטוח כי בניסיונך רב השנים ובתבונתך המקצועית שאליה נחשפתי בביקוריי אצלכם בשירות הביטחון הכללי ,  תאפשר לאזרחי ישראל עד כמה שאפשר את חיי השגרה גם בימים הקשים הפוקדים אותנו ".  

ראש השב"כ הבא :  סגנו של ראש השירות ,  נדב ארגמן
ארגמן ,  בן 55 ,  נשוי ואב ולשלושה יחליף את יורם כהן ,  המסיים את תפקידו אחרי קדנציה של חמש שנים .  במשך 33 שנותיו בשירות שימש ראש אגף המבצעים ,  נציג הארגון בארה"ב ואף הושאל לוועדה לאנרגיה אטומית .  הוא חזר לשירות בספטמבר בעקבות מינוי אלשיך למפכ"ל

