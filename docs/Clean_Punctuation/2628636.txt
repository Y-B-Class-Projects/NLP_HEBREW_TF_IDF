בנט על הפיוס עם טורקיה : " ארדואן עושה הכל שנתחרט "
 שר הכלכלה והמסחר תקף את ראש הממשלה הטורקי ,  ואמר כי  " אם ניתקל בעתיד בטרור ,  תגובתנו תהיה חריפה ".  בנט גם פנה לחיילי צה"ל ,  ואמר : " העם מאחוריכם "
 שר הכלכלה והמסחר ,  יו"ר הבית היהודי נפתלי בנט ,  התייחס היום  ( רביעי )  לראשונה להתנצלות של ראש הממשלה ,  בנימין נתניהו ,  בפני מקבילו הטורקי רג'פ טייפ ארדואן ,  על אירועי משט המרמרה . " נראה שמאז פורסמה ההתנצלות ,  ארדואן עושה הכל כדי לגרום לישראל להתחרט עליה .  כדאי שיהיה ברור גם לארדואן שאם ניתקל בעתיד בטרור המופנה כלפינו ,  תגובתנו תהיה חריפה לא פחות ".  בנט פנה בתגובתו לחיילי צה"ל ,  כשאמר : " אנחנו תמיד אתכם .  תמיד תעשו הכל על מנת לשמור על חיי מדינת ישראל ,  עם השאר אנחנו כבר נסתדר .  עם ישראל מאחוריכם ". 
לאחר גיבוש הסכם הפיוס הדיפלומטי בין אנקרה לירושלים ,  ארדואן ,  התפנה אתמול להסביר לחברי מפלגתו על המאמצים של ישראל להגיע לפשרה עמם ,  תוך התעקשות טורקית על שלושה עקרונות שנקבעו בתחילת המשבר  התנצלות על האירועים ,  תשלום פיצויים למשפחות ההרוגים וכן הסרת המצור על רצועת עזה .  
העיתון  " הוריאט "  דיווח כי ארדואן אמר לחברי מפלגתו כי  " קיבלנו הצעה לפיוס זמן קצר לפני ביקורו של ברק אובמה במזרח התיכון .  היא כללה פרטים שלא היו מקובלים עלינו ,  אז דחינו אותה ".  ראש הממשלה הטורקי הסביר כי הוא התעקש על שימוש במילה  " התנצלות "  מצד ישראל ,  כתנאי לקבלת ההסכם . " הם רצו להביע צער אך סירבנו לכך .  רצינו לשמוע התנצלות ",  הסביר ארדואן .
 ביום שני החלו ישראל וטורקיה לדון בפיצוי משפחות הקורבנות של משט המרמרה ב-2010 ,  כשלב נוסף ביישום ההסכם בין הצדדים .  ביום שישי הסכימו השניים על השבת הנורמליזציה ביחסים בין המדינות ,  ומלבד הפיצויים דובר על החזרת השגרירים וביטול ההליכים המשפטיים נגד חיילי צה"ל שהשתתפו בהשתלטות על הספינה . " הם אמרו :  'לא מספיק שנשלם פיצויים ? ' ,  אמרנו להם שלא ",  הסביר ארדואן .  העיתון  " זמאן "  הטורקי דיווח כי ארדואן הצהיר כי בכוונתו לבקר ברצועת עזה כדי לעקוב מקרוב על מצב המצור שהטילה ישראל על עזה .  ראש הממשלה הטורקי הוסיף כי הביקור שמתוכנן לחודש הבא ,  יכלול גם סיור בשטחי הגדה המערבית יחד עם ארגוני סיוע .  סגן ראש ממשלת טורקיה סייג את דברי ארדואן ואמר כי הם לוקחים בחשבון אפשרות לפיה ביקור ברצועת עזה לא יתאפשר .  ישראל מצדה ,  טוענת כי ההסכם שגובש עם טורקיה לא כולל הסרת המצור על רצועת עזה .  
הפיוס עם טורקיה - כותרות אחרונותארדואן : " דרשנו מישראל התנצלות ,  לא הבעת צער"ארדואן : " רק כשישראל תמלא את חלקה ,  יוסדרו היחסים"הטורקים מרוצים מההתנצלות : " ניצחון פוליטי"טורקיה : " החלו מגעים עם ישראל על פיצויים לנפגעי המרמרה "  

בנט על הפיוס עם טורקיה : " ארדואן עושה הכל שנתחרט "
 שר הכלכלה והמסחר תקף את ראש הממשלה הטורקי ,  ואמר כי  " אם ניתקל בעתיד בטרור ,  תגובתנו תהיה חריפה ".  בנט גם פנה לחיילי צה"ל ,  ואמר : " העם מאחוריכם "
 
