מהדק קשרים :  נתניהו יוצא לביקור מדיני בהולנד
ראש הממשלה בנימין נתניהו יצא לביקור מדיני קצר בהולנד ,  שנחשבת לאחת מידידותיה הבולטות של ישראל .  לאחרונה הייתה הולנד מהמדינות היחידות שהתנגדו לבקשת החברות של הפלסטינים באונסק"ו
מאחרונות ידידותינו ?  ראש הממשלה ,  בנימין נתניהו ,  צפוי לנסוע בעוד שבועיים לביקור מדיני קצר בהאג ,  כך נודע לוואלה !  חדשות .  הולנד ,  התומכת בעקביות בעמדות ישראל בארגונים בינלאומיים ,  נחשבת לאחת מידידותיה המדיניות הטובות של ישראל בזירה הבינלאומית .  הולנד תומכת בישראל בצורה רחבה בפורומים בינלאומיים ואף היתה מארבע המדינות שהצביעו נגד קבלת הרשות הפלסטינית לאונסק"ו .  היא נחשבת לאחת מידידותיה הגדולות של ישראל ,  עוד מאז תמכה בתוכנית החלוקה של האו"ם ב-1947 ,  והיתה מהמדינות הראשונות שכוננה יחסים דיפלומטיים עם ישראל .  מאז ,  מקיימות שתי המדינות קשרי עבודה דיפלומטיים הדוקים .  ממשרד ראש הממשלה לא נמסרה תגובה .
 בפברואר השנה ,  אישר הפרלמנט ההולנדי הצעת החלטה המקבעת את ישראל כ"מדינה יהודית דמוקרטית ",  וכן הוחלט שלא להכיר במהלך חד צדדי של הפלסטינים להכרה כמדינה .  במאי האחרון החליטה ממשלת הולנד ,  בראשות ראש הממשלה מארק רוטה ושר החוץ אורי רוזנטל  בן לניצולי שואה הנשוי לאזרחית ישראלית ,  להוציא מחוץ לחוק את ארגון הIHH ,  שעמד מאחורי המשט הטורקי ,  בשל קשריו עם החמאס .  
כחודש לאחר מכן חתם שר החוץ אביגדור ליברמן על הסכם הבנות להגדלת שיתופי הפעולה המסחריים והמדעיים בין שתי המדינות .  עם זאת ,  מסמך פנימי שהוכן במשרד החוץ בשנה שעברה גילה כי לצד האהדה הגוברת ברחוב ההולנדי לטענות הרשות הפלסטינית ,  ניכרת ירידה בתמיכה ההיסטורית ,  בשל העימות המתמשך בין ישראל והפלסטינים .  כמו כן ,  לפני כשנתיים פנה משרד החוץ הישראלי במחאה לממשלת הולנד ומחה על מימון שהעבירה השגרירות בתל אביב לארגון  " שוברים שתיקה ".  
בשבועות האחרונים התעוררה סערה בקהילה היהודית במדינה ,  המונה כ-30,000 יהודים ,  בעקבות קריאה של אחד מהארגונים הרפואיים במדינה להימנע מקיום ברית מילה ;  זאת בנוסף למחלוקת סביב סוגיית השחיטה הכשרה של בעלי חיים במדינה .  למרות דימוייה הליברלי והמסורת ההולנדית הארוכה של סובלנות ,  התרבות המהגרים ,  האבטלה הגואה ,  התרבות מקרי פשיעה על רקע אתני וההסתגרות התרבותית של קהילות המיעוטים האתניים ,  הובילו להתגברות העיסוק בקהילה המוסלמית הגדולה במדינה ,  וניסיונות חקיקה שונים מטעם מפלגות הימין ,  בהם איסור על חבישת בורקה ,  מעוררים דיון ציבורי באופן תדיר .
 
מהדק קשרים :  נתניהו יוצא לביקור מדיני בהולנד
ראש הממשלה בנימין נתניהו יצא לביקור מדיני קצר בהולנד ,  שנחשבת לאחת מידידותיה הבולטות של ישראל .  לאחרונה הייתה הולנד מהמדינות היחידות שהתנגדו לבקשת החברות של הפלסטינים באונסק"ו

