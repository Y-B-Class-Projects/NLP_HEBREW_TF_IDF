סיקור מטיב עבור מיליונים :  כך התגלגל הקשר נתניהו-אלוביץ' לפרשת שוחד
התיק שנחשף לציבור ב-2017 כחקירה בנוגע לצמרת חברת בזק ובעל השליטה שלה שאול אלוביץ' ,  התפתח בהמשך לקשרים בין אלוביץ' לראש הממשלה נתניהו ,  וההשפעה על הסיקור באתר וואלה !  NEWS .  העסקאות המפוקפקות ,  ההשפעה הבוטה על התכנים ועדי המדינה .  תיק 4000 ,  כרונולוגיה של שוחד
תיק 4000 נחשף לציבור באמצע 2017 כחקירה של הרשות לניירות ערך שנגעה בעיקר לצמרת חברת בזק - ובייחוד לבעל השליטה שאול אלוביץ' .  במרכז החקירה עמדו שלוש פרשות :  עסקת רכישת מניותיו של אלוביץ' בחברת YES על ידי בזק במרץ 2015 ;  שנית - עסקה שנעשתה בפברואר 2017 בין בזק לחברת  " חלל תקשורת ",  גם היא בשליטת אלוביץ' ;  ושלישית - החשד שמנכ"ל משרד התקשורת ,  שלמה פילבר ,  הדליף לבזק חומרים פנימיים של המשרד ובפועל פעל כדי לקדם את האינטרסים של בזק במשרד .
 לפני כשנה ,  בנובמבר 2017 ,  העבירה הרשות את ממצאיה לפרקליטות והמליצה להעמיד לדין שורת בכירים בבזק ,  לרבות בעל השליטה אלוביץ' והמנכ"לית סטלה הנדלר ,  וכן את מנכ"ל משרד התקשורת פילבר והעוזרת שלו עדי קאהן-גונן .  בין היתר נאמר בהודעת הרשות כי נמצאה תשתית ראייתית לעבירות דיווח ,  קבלת דבר במרמה ,  מרמה והפרת אמונים בתאגיד ועבירות שיבוש מהלכי משפט .  
כך ,  למשל ,  נעשתה לפי החשדות עסקת  " בזק-YES ".  בזק ,  החברה הציבורית שבשליטת אלוביץ' ,  רכשה מ"יורוקום ",  חברה פרטית שבבעלותו ,  מניות בחברת YES תמורת 680 מיליון שקלים .  ובמלים אחרות :  680 מיליון שקלים עברו מכיס של חברה ציבורית שנשלטת בידי אלוביץ' ,  לכיס של חברה פרטית שלו .  עסקה כזו ,  הנקראת עסקת בעלי עניין ,  צריכה לעבור שורת אישורים קפדניים בחברה הציבורית ,  ובין היתר של ועדה בלתי תלויה .  ואולם ,  לפי ממצאי הרשות לניירות ערך ,  גורמים בוועדה העבירו לאלוביץ' מידע מתוך הדיונים החסויים ובכך אפשרו לו להשפיע עליהם .  העסקה גם הבטיחה לאלוביץ' עוד 370 מיליון שקלים נוספים שהותנו בביצועיה לאחר המכירה .  לפי החשד ,  בכירים ב-YES ובבזק ביצעו מניפולציות כדי להציג תזרים מזומנים גבוה ,  שהבטיח לאלוביץ' את התגמול הנוסף .
 באשר לקשרים עם משרד התקשורת ,  הרשות מצאה כי פילבר שימש מעין  " חפרפרת "  של אלוביץ' במשרד התקשורת ,  והעביר לגורמים בבזק ניירות עמדה פנימיים של המשרד .  לכך יש להוסיף דוח חריף של מבקר המדינה יוסף שפירא ,  שפורסם ביולי 2017 ,  וקבע כי משרד התקשורת גרר רגליים ביישום רפורמות שהיו צפויות לפגוע בבזק ,  ובראשן רפורמת  " השוק הסיטונאי ".  עוד נמצא בדוח כי פילבר פעל במרץ כדי לקדם את אישור המיזוג בין בזק ו-YES ,  מהלך שהיה שווה לאלוביץ' מיליונים .  
אולם השאלה העיקרית שנותרה באותו שלב ללא מענה הייתה מדוע עשה זאת פילבר ,  שכן לא נטען שקיבל כסף או כל טובת הנאה אחרת .  תשובה חלקית לכך ניתנה בחלק השני של דוח המבקר ,  שעסק בקשרים בין בעל השליטה אלוביץ' ומי שמינה את פילבר - ראש הממשלה בנימין נתניהו ,  שהיה גם שר התקשורת בין נובמבר 2014 לפברואר 2017 .  על פי המבקר ,  יוסף שפירא ,  עם כניסתו למשרד התקשורת ערך נתניהו הסדר ניגוד עניינים ,  אך הסתיר בו את קשריו החבריים עם אלוביץ' .  הקשרים נחשפו רק באמצעות תחקיר שפרסם העיתונאי גידי וייץ ב"הארץ ",  שעסק בהשפעתו של נתניהו על אתר ווואלה !  NEWS שבשליטת בזק .
 רק בסוף 2017 החלה להיבדק התמונה הרחבה .  לאחר פרסום המלצות רשות ניירות ערך ,  נכנסה לתמונה גם יחידת להב 433 של המשטרה - והחלה לחקור את החשד כי ההטבות שהעניק משרד התקשורת לאלוביץ' היו צד אחד של המשוואה .  בצד השני ,  חשדו ,  עמד סיקור מטיב שהעניק אתר וואלה !  NEWS לנתניהו ורעייתו .  סיקור מיטיב תמורת יחס רגולטורי בשווי מאות מיליוני שקלים .  פילבר הפך עד מהרה לעד מדינה ,  וכמוהו עשה גם ניר חפץ - יועץ התקשורת שהיה אחד המקורבים ביותר לבני הזוג נתניהו .  כיום ,  לאחר כשנה של חקירה - חושפת המשטרה את תמונת החשדות המלאה .  

סיקור מטיב עבור מיליונים :  כך התגלגל הקשר נתניהו-אלוביץ' לפרשת שוחד
התיק שנחשף לציבור ב-2017 כחקירה בנוגע לצמרת חברת בזק ובעל השליטה שלה שאול אלוביץ' ,  התפתח בהמשך לקשרים בין אלוביץ' לראש הממשלה נתניהו ,  וההשפעה על הסיקור באתר וואלה !  NEWS .  העסקאות המפוקפקות ,  ההשפעה הבוטה על התכנים ועדי המדינה .  תיק 4000 ,  כרונולוגיה של שוחד

