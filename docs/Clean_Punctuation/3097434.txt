בבית הלבן מאותתים :  פגישת טראמפ-נתניהו תתמקד באיראן - לא בפלסטינים
גורם בממשל ששוחח עם וואלה !  NEWS אמר כי למרות שהשגת השלום נמצאת גבוה בסדר העדיפויות ,  פגישת המנהיגים תעסוק בעיקרה בנושאים אחרים .  נשיא ארה"ב ייפגש גם עם יו"ר הרשות אבו מאזן בשולי העצרת הכללית של האו"ם
נשיא ארצות הברית דונלד טראמפ צפוי לפגוש בשבוע הקרוב את ראש הממשלה בנימין נתניהו ,  וגם את יו"ר הרשות הפלסטינית אבו מאזן בשולי העצרת הכללית של האו"ם בניו יורק .  ואולם ,  בבית הלבן מנמיכים ציפיות ומאותתים כי הדגש מבחינתם באותן הפגישות ,  שיתקיימו בהפרש של יומיים זו מזו ,  לא יהיה על הסכסוך הישראלי-פלסטיני .
" השגת שלום בין הישראלים והפלסטינים נותרה בסדר עדיפויות גבוה ,  אבל הפגישות בשולי העצרת הכללית של האו"ם יתמקדו בעיקר בנושאים אחרים ",  אמר פקיד בבית הלבן לוואלה !  NEWS .  לדבריו ,  במוקד הפגישה בין נתניהו וטראמפ יעמוד הנושא האיראני . " ג'ארד קושנר ,  ג'ייסון גרינבלט ודינה פאוול חזרו זה עתה מנסיעה מאוד פרודוקטיבית לאזור ,  והשיחות בנושא השלום מוסיפות להתקיים באופן עקבי ,  אך ללא קשר לעצרת האו"ם ". 
עוד בוואלה !  NEWS:היילי למנהיגים יהודים : " נפעל לרפורמה במועצת זכויות האדם של האו"ם"לפני נחיתת נתניהו :  מכתב עם חומר חשוד נשלח לקונסוליה בניו יורקטראמפ לראשי ארגונים יהודיים : " רוצה להשיג שלום עד סוף השנה "  
הפקיד בבית הלבן אמר כי העובדה שהנשיא טראמפ יפגוש את שני המנהיגים באותו השבוע אינה מלמדת על ציון דרך במגעים לשיחות השלום ,  אלא כי מדובר ב"צירוף מקרים מקרים הנובע מהעובדה ששלושת המנהיגים יהיו בניו יורק באותו הזמן ".  מוקדם יותר דיבר היועץ לביטחון לאומי ,  גנרל הרברט מקמאסטר בתדרוך לעיתונאים ואמר כי , " השיחות יעסקו בשורה של נושאים ,  אבל אנחנו מצפים שההתנהגות של איראן שמערערת את היציבות באזור ,  לרבות הפרה של ריבונות של מדינות אחרות במזרח התיכון ,  תעמוד במוקד ".  
מוקדם יותר ,  דיבר הנשיא טראמפ עם מנהיגים יהודים בשיחת ועידה לקראת ראש השנה ,  והתייחס בקצרה לאפשרות של חידוש המשא ומתן בין הצדדים ,  כשאמר : " השנה הבאה גם מביאה עמה הזדמנויות חדשות לשלום בין הישראלים והפלסטינים ,  ואני מלא תקווה שנראה התקדמות משמעותית עד לסוף השנה ".  לדברי טראמפ , " השגריר דיוויד פרידמן ,  ג'ראד קושנר ,  ג'ייסון גרינבלט וכל הצוות עובדים מאוד קשה כדי להשיג הסכם שלום .  אני חושב שזה משהו שיכול לקרות ".  
אמש נסגרה הקונסוליה הישראלית בניו יורק לכמה שעות ,  בעקבות מכתב איום שנשלח לנתניהו ובו חומר חשוד ולא מזוהה .  החומר נבדק על ידי הגורמים המוסמכים ולא התאפשרה כניסה או יציאה אל הבניין .  לא ברור מי שלח את המכתב ואיזה חומר הוא הכיל .
 במבנה שוכנות הלשכות של הקונסול הכללי בניו יורק דני דיין ,  וכן של שגריר ישראל באו"ם ,  דני דנון .  השניים לא נכחו במקום בזמן שהתקבלה המעטפה החשודה ,  כיוון שנסעו לקבל את פניו של ראש הממשלה בשדה התעופה JFK בעיר .  

בבית הלבן מאותתים :  פגישת טראמפ-נתניהו תתמקד באיראן - לא בפלסטינים
גורם בממשל ששוחח עם וואלה !  NEWS אמר כי למרות שהשגת השלום נמצאת גבוה בסדר העדיפויות ,  פגישת המנהיגים תעסוק בעיקרה בנושאים אחרים .  נשיא ארה"ב ייפגש גם עם יו"ר הרשות אבו מאזן בשולי העצרת הכללית של האו"ם

