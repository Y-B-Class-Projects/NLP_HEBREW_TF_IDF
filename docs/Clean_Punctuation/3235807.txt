נתניהו על פסקת ההתגברות : " הדלפות פרועות ומגמתיות "
 ראש הממשלה כתב כי  " המדיניות שלי תמיד הייתה לשמור על בית משפט חזק ועצמאי - אך אין זה אומר בית משפט שהוא כל-יכול ".  בתגובה לפרסום ב"הארץ "  לפיו הוא יקדם גרסה מורחבת של חוק לשלילת סמכויות מבית המשפט העליון ,  כתב : " בתקשורת רוצים לזרוע פחד ולמנוע שינויים "
 ראש הממשלה בנימין נתניהו אמר היום  ( שני )  כי  " המדיניות שלי תמיד הייתה לשמור על בית משפט חזק ועצמאי - אך אין זה אומר בית משפט שהוא כל-יכול ".  בציות בחשבון הטוויטר כתב נתניהו כי  " בתקשורת מתפרסמות הדלפות מגמתיות ופרשנויות מעוותות שכוללות הצעות לא נכונות .  כל זה נעשה כדי לזרוע פחד ולמנוע שינויים כלשהם ,  במטרה לבלום את השבת האיזון הדרוש בין הרשויות בישראל ". 
לדברי נתניהו , " האיזון הזה דרוש כדי להעביר חוקים שנפסלו או עוכבו בעבר .  אלה חוקים שהציבור מצפה מאיתנו להעביר :  גירוש משפחות מחבלים ,  עונש מוות למחבלים וחוק להוצאת מסתננים .  אני נחוש לפעול ללא מורא למענכם ,  אזרחי ישראל .  זאת הסיבה שבחרתם בי ".  
הבוקר פורסם ב"הארץ "  כי ראש הממשלה מתכוון לקדם פסגת התגברות מורחבת שתשלול מבית המשפט העליון את הסמכות להתערב גם בנושאי חקיקה וגם בהחלטות מינהליות של הכנסת והממשלה .  אם החוק אכן יקודם ויאושר ,  זה יאפשר לנתניהו להפוך החלטה של בג"ץ להסיר את חסינותו של ראש הממשלה במידה וכזו החלטה תתקבל ,  אך גם יאפשר לכנסת למעשה לעקוף לחלוטין את ביקורת בית המשפט .  
פסקת ההתגברות המורחבת היא חלק מסל של רפורמות משפטיות שנתניהו והליכוד מתכוונים לקדם בקדנציה הבאה שתצטרף להסכמים הקואליציוניים בנספח משפטי נפרד ,  עליה דנים בימים אלה נתניהו ,  השר יריב לוין ,  ויו"ר האיחוד הלאומי ח"כ בצלאל סמוטריץ' .  
בניגוד לדבריו של נתניהו חוק עונש מוות למחבלים לא נפסל על ידי בגץ אלא לא קודם לקריאה שניה ושלישית בשל התנגדות המערכת המשפטית וגורמי הביטחון - ראש הממשלה הוא שעיכב את קידום החוק של ישראל ביתנו .  גם חוק גירוש משפחות מחבלים אושר בקריאה טרומית בלבד ולא נפסל על ידי בג"ץ ,  אלא נבלם טחרי קריאה טרומית בשל התנגדות היועץ המשפטי לממשלה .  

נתניהו על פסקת ההתגברות : " הדלפות פרועות ומגמתיות "
 ראש הממשלה כתב כי  " המדיניות שלי תמיד הייתה לשמור על בית משפט חזק ועצמאי - אך אין זה אומר בית משפט שהוא כל-יכול ".  בתגובה לפרסום ב"הארץ "  לפיו הוא יקדם גרסה מורחבת של חוק לשלילת סמכויות מבית המשפט העליון ,  כתב : " בתקשורת רוצים לזרוע פחד ולמנוע שינויים "
 
