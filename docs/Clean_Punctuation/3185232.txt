נתניהו לדוטרטה :  תודה שעמדתם לצד היהודים בשואה
ראש הממשלה ניפגש בירושלים עם נשיא הפיליפינים והזכיר למי שהשווה את עצמו להיטלר כי מדינתו תמכה ביהודים בתקופת השואה . " אנחנו זוכרים את חברינו ,  היחסים בין המדינות פורחים ".  בהמשך צפוי המנהיג השנוי במחלוקת לבקר במוזיאון יד ושם
ראש הממשלה בנימין נתניהו ,  ונשיא הפיליפינים רודריגו דוטרטה נפגשו היום  ( יום שני )  בירושלים .  נתניהו הזכיר כי הפיליפינים עמדה לצד היהודים בשואה ,  ואמר כי דוטרטה הוא הנשיא הראשון מהפיליפינים שמבקר בישראל . 
" אנחנו זוכרים את חברינו ,  היחסים בין המדינות פורחים בשנים האחרונות ",  אמר נתניהו לדוטרטה .  הנשיא הפיליפיני השנוי במחלוקת הדגיש כי הוא מקווה שישראל תמשיך ביחסים החמים והידידותיים עם הפיליפינים .  בנוסף הוא הציג בפני ראש הממשלה את בתו היהודייה ,  שרה .
 עוד בוואלה !  NEWSצמודים למקרר :  כמחצית מישראלים סובלים מעודף משקלליברמן רומז :  ישראל עשויה לתקוף מטרות איראניות גם בעיראקשני צעירים התמוטטו במהלך מסיבת טבע ;  אחד מהם במצב קשה 
נשיא הפיליפינים הגיע אתמול לישראל לביקור מדיני ראשון בישראל .  הוא צפוי לבקר בשעות הצהריים במוזיאון  " יד ושם בירושלים .  הוא צפוי להיפגש מחר  ( יום שלישי )  עם נשיא המדינה ראובן ריבלין ובהמשך השבוע ייפגש עם הקהילה הפיליפינית הגדולה בישראל ויבקר באנדרטת  " הדלתות הפתוחות "  בראשון לציון ,  המציינת הצלת היהודים על ידי הפיליפינים .  לאחר ביקורו בישראל ,  הוא צפוי להמריא לירדן .
 דוטרטה נחשב לנשיא מעורר מחלוקת בעקבות התבטאויותיו החריפות מאז נבחר לתפקיד .  השבחים שנתן לאדולף היטלר ,  כשאמר שהיה שמח לחסל מיליוני סוחרי סמים בארצו כפי שהפיהרר השמיד יהודים ,  לא יפריעו לו לבקר במוזיאון  " יד ושם ".  זה היה בנובמבר 2016 והוא התנצל ושב לעלוב במטרות החביבות ביותר עליו - נשים ,  מתנגדי ממשלתו ,  ארגונים בינלאומיים והכנסייה הקתולית .  
דוטרטה עומד בראש משלחת שרים גדולה ,  בתוכה שרי החוץ ,  ההגנה ,  המסחר ,  החקלאות ,  בטחון הפנים ,  המדע ,  העבודה ,  התיירות והתחבורה וכן סנאטורים בכירים .  נשיא הפיליפינים יציין בביקורו 80 שנה לפתיחת שערי הפיליפינים לקליטת פליטים יהודיים שנמלטו מאימת המשטר הנאצי ,  ו-70 שנה לתמיכת הפיליפינים בהחלטת האו"ם מכ"ט בנובמבר 1947 .  

נתניהו לדוטרטה :  תודה שעמדתם לצד היהודים בשואה
ראש הממשלה ניפגש בירושלים עם נשיא הפיליפינים והזכיר למי שהשווה את עצמו להיטלר כי מדינתו תמכה ביהודים בתקופת השואה . " אנחנו זוכרים את חברינו ,  היחסים בין המדינות פורחים ".  בהמשך צפוי המנהיג השנוי במחלוקת לבקר במוזיאון יד ושם

