נתניהו הציע ללבני להצטרף לממשלת אחדות
ראש הממשלה נתניהו פנה ליו"ר האופוזיציה לבני והציע לה להצטרף לממשלה .  ההצעה :  ארבעה שרים בלי תיק ונוכחות בדיונים ביטחוניים .  לבני השיבה ש"יש על מה לדבר "
  ( צילום :  יותם רונן ,  עריכת וידאו :  ענת ברק ) 
ראש הממשלה בנימין נתניהו הציע היום  ( חמישי )  ליו"ר האופוזיציה ציפי לבני להצטרף לממשלת אחדות לאומית בראשותו .  זאת לנוכח מה שהוא הגדיר  " האתגרים הלאומיים ובינלאומיים שעומדים בפני מדינת ישראל בעת הזאת ". 
לדברי נתניהו , " הבסיס להצטרפות לממשלה הם עקרונות השלום והביטחון שהותוו בנאום בר אילן  ,  אשר מייצגים כיום הסכמה לאומית רחבה ".  במהלך הפגישה ,  נתניהו הציע ללבני שארבעה מחברי קדימה יצורפו לממשלה כשרים בלי תיק ,  ואף יצורפו לדיונים הביטחוניים .
 לבני השיבה לנתניהו  : " אם מדובר בעניין אמיתי ,  אמרתי כל הזמן שיש על מה לדבר ",  אמרה לבני . " אם מדובר בהכשרה של התרגיל המסריח - זה עניין אחר לגמרי .  מעבר להבנה המשותפת על איומים ,  צריך לדבר על התכנים .  צריך לשוב ולהיפגש ".  ההחלטה על המשך דרכה של המפלגה תתקבל בהתייעצות בכירי קדימה .
 בצהריים נפגשה לבני גם עם ח"כ שאול מופז שאמר כי  " קדימה על סף התפרקות .  המלצתי ליו"ר קדימה על הדרך שבה ניתן לשמור על אחדות המפלגה ".  בפגישה ,  שהתקיימה לבקשתו של מופז ,  דרש מופז לקיים פריימריז בהקדם לראשות המפלגה .
" אני מקווה מאוד שבפעם הראשונה היא תשמע גם בקולות אחרים ",  אמר מופז עם צאתו מביתה של לבני . " אני מקווה מאוד ",  הוסיף , " שנוכל באופן הזה נוכל להגיע להנהגה שתדע לקבל את ההחלטות הנכונות ולהמשיך להוביל את קדימה למקום שבו היא צריכה להיות על מנת לשמור אל האינטרסים המדיניים והביטחוניים ".  
לבני אמרה למופז בפגישה כי  " ביבי מנסה לפלג את קדימה ,  זה על השולחן וזאת עובדה .  אתה ואני וכל בכירי המפלגה צריכים לעמוד עכשיו מול המאמץ שלו ולא להיות ,  גם אם בלי להתכוון לכך ,  במצב שבו מסייעים לו להחליש את קדימה בשעה זו .  אני מוכנה לדבר על הכל ,  אבל עכשיו יש משימה אחת :  אחדות קדימה והיא מוטלת על כתפיו של כל מי שחבר בה והיא חשובה לו ". 
במקביל ,  קרא גם שר החינוך גדעון סער למפלגת קדימה להיכנס לממשלה .  סער אמר : " אני קורא ליו"ר האופוזיציה ציפי לבני ולמפלגת קדימה לגלות אחריות לאומית ולהיעתר לפנייתו של בנימין נתניהו להצטרף לממשלת אחדות לאומית .  זאת לנוכח האתגרים הביטחוניים ,  המדיניים והחברתיים הכבדים הניצבים בפני המדינה ". 
עדכון ראשון :  16:46

נתניהו הציע ללבני להצטרף לממשלת אחדות
ראש הממשלה נתניהו פנה ליו"ר האופוזיציה לבני והציע לה להצטרף לממשלה .  ההצעה :  ארבעה שרים בלי תיק ונוכחות בדיונים ביטחוניים .  לבני השיבה ש"יש על מה לדבר "
 
