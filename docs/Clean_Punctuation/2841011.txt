חקלאים יפגינו בתל אביב : " עומדים בפני קריסה טוטאלית "
 בעקבות המשבר הכלכלי הקשה שמשפיע רבות על ענף החקלאות ,  צפויים מאות חקלאים מכל הארץ לצאת לרחובות . " בימים של הקמת ממשלה ,  חשוב לחזק את ההכרה בחקלאות כחלק מהותי מהכלכלה ,  החברה והמפעל הציוני בישראל "
 מאות חקלאים מכל הארץ צפויים להגיע היום  ( חמישי )  לתל אביב כדי להפגין במחאה על מצבו הקשה של ענף החקלאות במדינה ,  הסובל ממשבר כלכלי עצום . " המגזר החקלאי מתמודד עם מציאות לא פשוטה ,  ויש חשיבות בימים אלה ,  של גיבוש הסכמים קואליציוניים והקמה של ממשלה חדשה בישראל ,  לחזק את ההכרה בחשיבות החקלאות כחלק מהותי מהכלכלה ,  מהחברה ומהמפעל הציוני בישראל ",  כתב ראש המועצה האזורית ערבה תיכונה ,  אייל בלום ,  לתושביו .
 לפני כחודש קיימו חקלאי הערבה מפגש חירום ,  ובו שוחחו על הסכנה הממשית לכך שרובם ייאלצו לפשוט רגל בסוף שנת הגידול הנוכחית .  עוזי חריט ,  חקלאי ממושב באר צופר שבערבה ,  פנה לראש הממשלה בנימין נתניהו במכתב ,  ובו כתב כי האזור עומד בפני קריסה מוחלטת .  
עוד בוואלה חדשות:מחאת החקלאים בערבה : " כמעט חצי יפשטו רגל השנה"היום :  שביתה ברחבי הארץ בקווי  " אגד תעבורה"בחיפה מתים יותר : " נדאג שהזיהום במפרץ לא יגיע יותר לקו האדום " 

" האם זו עונת הפלפלים האחרונה ?  ",  טען , " באלה הידיים הקמנו את היהלום שבכתר ההתיישבות החקלאית בארץ ישראל ,  ארץ הערבה .  חבל ארץ שלם עומד בפני קריסה טוטאלית ,  אסם התבואה של מדינת ישראל ,  פאר החקלאות העולמית עוד רגע נעלם מעל פני השטח ".  לטענתו , " לא מדובר בנפילה של חקלאי כזה או אחר ,  ולא מדובר בירידה זמנית ברווחיות ,  מדובר בהתמוטטות שעוד רגע אין ממנה דרך חזרה ".  
חריט פירט במכתבו את הקשיים שעומדים בפני מגדלי הפלפלים בערבה : " ידענו ואנו עדיין יודעים להתמודד עם מים מליחים אשר אינם ראויים לגידול ,  עם קרקעות משובשות אשר אינן ראויות לעיבוד חקלאי ,  עם טמפרטורות גבוהות של 45 מעלות בקיץ ועם פגעי מזג אוויר בחורף .  דבר לא הכין אותנו להתמודדות עם שער אירו נמוך ,  עם התמוטטות המטבע הרוסי ועם המדיניות הנוכחית בכל הקשור בהעסקת עובדים זרים במשקים החקלאיים ".   
" הגיע רגע האמת ,  מדינת ישראל ,  ממשלת ישראל ,  כנסת ישראל צריכה להחליט ולהושיט את היד רגע לפני ההתמוטטות ,  ולהציל את חבל הארץ המדהים הזה ",  כתב .  במכתבו הציע חריט פתרונות אפשריים למשבר ,  כגון הורדת מס מעסיקים ,  הלוואות בערבות המדינה ,  מענקים ממשלתיים וביטוח שערי מטבעות .  
ראש המועצה האזורית תמר ,  דב ליטבינוף ,  הוסיף : " מדובר באנשים שלפני כ-40 שנה ויותר קיבלו אדמות ונשלחו ליישב את האזורים השוממים ולהניב גידולים לתושבי הארץ ,  והיום הם נזנחים בברוטליות על ידי הממשלה .  המצב הקשה של החקלאים אינו קושי רגעי שיחלוף ,  אלא נקודת אזהרה לפני קריסה .  הממשלה אינה מתייחסת להפצרות ורק עורמת עוד ועוד קשיים .  נראה שעד שלתושבי תל אביב והמרכז לא ייגמר הפלפל לסלט לא יעשו דבר .  לכן ,  החליטו כולם יחדיו להגיע ולהפגין לשינוי ". 
לפניות לכתב :  yanir9310@walla.com 

חקלאים יפגינו בתל אביב : " עומדים בפני קריסה טוטאלית "
 בעקבות המשבר הכלכלי הקשה שמשפיע רבות על ענף החקלאות ,  צפויים מאות חקלאים מכל הארץ לצאת לרחובות . " בימים של הקמת ממשלה ,  חשוב לחזק את ההכרה בחקלאות כחלק מהותי מהכלכלה ,  החברה והמפעל הציוני בישראל "
 
