15 שנים לאסון ורסאי :  חמישה דברים שאתם צריכים לדעת היום
יום השנה לציון האסון שגבה את חייהם של 23 אורחי חתונה באולם אירועים .  דוח מבקר המדינה יוגש .  ככל הנראה ייחתמו הסכמים בין הליכוד לישראל ביתנו ועוד שני דברים שצריך לדעת היום
אתם צריכים לדעת שהיום יפרסם מבקר המדינה ,  השופט בדימוס יוסף שפירא ,  את הדוח השנתי של משרדו .  במסגרת הדוח ,  יפורסמו הממצאים בעניין מימון הנסיעות לחו"ל של ראש הממשלה ,  בנימין נתניהו ,  בעת שכיהן כשר אוצר .  לפי דוח המבקר ,  נתניהו חרג מהכללים הנוגעים למימון נסיעות לחו"ל ,  בעיקר משום שלא דווחו כנדרש .  דוח המבקר יעסוק גם בשרים נוספים שלהם התנהלות דומה בנושא .  
אתם צריכים לדעת שהיום צפויים ראש הממשלה בנימין נתניהו ומפלגת הליכוד לחתום על ההסכם הקואליציוני עם אביגדור ליברמן ומפלגת ישראל ביתנו ,  שיוביל לכניסת האחרונה לממשלה .  בימים האחרונים נתקל צוות המשא ומתן בקשיים ,  בעיקר נוכח אי הסכמות כלכליות בין מפלגות כולנו וישראל ביתנו ,  וכן עקב קריאת תיגר של מפלגת הבית היהודי .  ואולם ,  הצדדים כבר הצהירו כי הם מעוניינים לחתום על הסכם הרחבת הקואליציה בהקדם וייתכן כי הדבר ייעשה כבר היום .  
אתם צריכים לדעת שהיום לפני 15 שנים קרסה הרצפה באולם האירועים  " ורסאי "  שבירושלים בעיצומה של חתונה וגרמה למותם של 23 אורחים .  380 נוספים נפצעו באסון .  מדובר באחד מאסונות הבנייה החמורים בתולדות ישראל שאף תועד בווידיאו והופץ ברחבי העולם .  אחרי האסון הוקמה ועדת חקירה שהעלתה כי שיטת הבנייה  " פל קל ",  יחד עם כשלים בטיחותיים נוספים ,  הם הגורם לאסון .  שלושת בעלי האולם הורשעו בגרימת מוות ברשלנות וחבלה ברשלנות ונגזרו עליהם שנתיים וחצי שנות מאסר בפועל .  יחד איתם הורשע ממציא שיטת ה"פל קל ",  המהנדס אלי רון ,  ושלושה מהנדסים נוספים .  על המהנדסים נגזרו 22 שנות מאסר בפועל ועל אלי רון נגזרו ארבע שנות מאסר בפועל .  
אתם צריכים לדעת שהיום לפני 16 שנים הודיעה ממשלת ישראל על נסיגה חד-צדדית של כוחות צה"ל מרצועת הביטחון שבדרום לבנון ,  שם שהו הכוחות מאז תום מלחמת לבנון הראשונה ב-1982 .  במהלך השנים שבהן שהו כוחות צה"ל ברצועת הביטחון גבר הלחץ הציבורי לסגת .  חיילים רבים נהרגו במהלך שירותם במקום וארגון  " ארבע אימהות "  שהוקם פעל לילות כימים כדי להביא ליציאת צה"ל מלבנון .  בסופו של דבר ,  התקבלה ההחלטה לסגת מהאזור באופן חד-צדדי ומבלי שהושגו הסכמות עם סוריה או לבנון .  גם מהלך זה זכה לביקורות נוקבות .  לאחר הנסיגה ,  הצליח השקט בצפון להישמר באופן יחסי עד 2006 ,  עת פריצת מלחמת לבנון השנייה .  
אתם צריכים לדעת שהיום לפני 25 שנים ,  בשנת 1991 ,  נערך  " מבצע שלמה "  להעלאת יהודי אתיופיה לארץ ישראל .  המבצע נערך פחות מ-48 שעות ובמסגרתו רכבת אווירית העבירה את יהודי אדיס אבבה ,  בירת אתיופיה ,  לישראל .  במהלך המבצע הועברו 14,310 יהודים מאתיופיה לארץ .  את המבצע אישר ראש הממשלה דאז ,  יצחק שמיר ,  והוא בוצע על ידי סגן הרמטכ"ל דאז ,  אמנון ליפקין-שחק .  במבצע לא הועלו בני קהילת הפלשמורה ואולם בשנה האחרונה אושרה העלאתם של 1,300 מבני הקהילה .  

15 שנים לאסון ורסאי :  חמישה דברים שאתם צריכים לדעת היום
יום השנה לציון האסון שגבה את חייהם של 23 אורחי חתונה באולם אירועים .  דוח מבקר המדינה יוגש .  ככל הנראה ייחתמו הסכמים בין הליכוד לישראל ביתנו ועוד שני דברים שצריך לדעת היום

