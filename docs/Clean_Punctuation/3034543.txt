דיווח :  השר לשעבר יעלון העיד בפרשת הצוללות ;  נתניהו לא חשוד
שר הביטחון לשעבר מסר עדות בפני חוקרי היחידה הארצית למאבק בפשיעה הכלכלית .  על פי הדיווח בחדשות 2 ,  יעלון טען כי מכרז הוטה כך שיתאים לתאגיד הגרמני  " טיסנקרופ ",  וכי נתניהו הורה על רכש מבלי שהתקיים על כך דיון מקדים
 ( בחודש שעבר :  ראש האגף המדיני-ביטחוני במשרד הביטחון מתייחס לפרשת הצוללות )  
שר הביטחון לשעבר משה יעלון העיד בפני חוקרי היחידה הארצית למאבק בפשיעה הכלכלית  ( יאל"כ )  בתיק 3000 ,  שעניינו חשד להטיית מכרזים לרכש ביטחוני ,  כולל רכש צוללות לחיל הים  כך דווח אמש  ( שלישי )  בחדשות 2 .  על פי הדיווח ,  שמו של ראש הממשלה בנימין נתניהו עלה במהלך גביית העדויות בפרשת הצוללות ,  אולם לפי שעה הוא אינו חשוד בפרשה .  
בחקירתו של השר לשעבר ,  הוא התייחס להטייה לכאורה של מכרז לרכישת ספינות מגן ,  כך שיתאים לתאגיד הגרמני  " טיסנקרופ ".  כמו כן ,  יעלון העיד כי מגעים לרכישת שלוש צוללות נוספות נערכו ללא מעורבותו ,  חרף העובדה שהם נערכו בעת כהונתו במשרד הביטחון ,  והוסיף כי נתניהו ביקש לרכוש שתי ספינות מלחמה נגד צוללות ,  מבלי שהתקיים על כך דיון מוקדם במערכת הביטחון .
 עוד בוואלה !  NEWS:חקירות נתניהו :  המפכ"ל מאשים  - " מטרידים קציני חקירות בכירים"מקורביו של ארנון מילצ'ן : " קמפיין השמצות מביך מטעם נושאי כלים"פרשת המתנות :  עדות המקורב שצריכה להדאיג את ראש הממשלה 
בחודש שעבר התייחס ראש האגף המדיני-ביטחוני במשרד הביטחון ,  עמוס גלעד ,  באירוע  " שבתרבות "  בבאר שבע לסערה סביב העסקה לרכש צוללות מגרמניה . " הצוללות הן כלי מדהים ,  עצם קיומן נותן לצה"ל ממד הרתעתי ",  הבהיר גלעד , " אין מי שחולק על נחיצותן ".  לדבריו , " הוויכוח היה לא על מהות הצוללות ,  אלא על כמות הצוללות ". 
כמה ימים לפני כן התייחס עו"ד דוד שמרון ,  עורך דינו של ראש הממשלה ,  להחלטת היועץ המשפטי לממשלה אביחי מנדלבליט לפתוח בבדיקה משטרתית בנוגע לפרשה ,  שבמסגרתה עלו טענות לניגוד עניינים . " אני מברך על החלטת היועץ המשפטי לפתוח בבדיקה ",  הבהיר . " אני סמוך ובטוח כי לאחר שהדברים יבדקו על ידי גורם מקצועי אובייקטיבי ,  יתברר אחת ולתמיד שלא נפל כל דופי בפעולותיי ושהכול נעשה בהתאם לדין ולהסדר ניגוד העניינים ". 
חקירת תיק 3000 מצטרפת לשני תיקים נוספים שבהם נקשר שמו של ראש הממשלה .  בתיק 1000 נחקר חשד שלפיו נתניהו קיבל טובות הנאה מאנשי עסקים ,  המפיק ההוליוודי ארנון מילצ'ן והמיליארדר האוסטרלי ג'יימס פאקר .  תיק 2000 עוסק בשיחות שניהל נתניהו עם מו"ל ידיעות אחרונות ,  ארנון נוני מוזס ,  שבהן עלה החשד כי האחרון הציע סיקור אוהד בעיתונו בתמורה לכך שהראשון יפעל לקידום חוק  " ישראל היום ". 
 ( עדכון ראשון :  20:08 )  

דיווח :  השר לשעבר יעלון העיד בפרשת הצוללות ;  נתניהו לא חשוד
שר הביטחון לשעבר מסר עדות בפני חוקרי היחידה הארצית למאבק בפשיעה הכלכלית .  על פי הדיווח בחדשות 2 ,  יעלון טען כי מכרז הוטה כך שיתאים לתאגיד הגרמני  " טיסנקרופ ",  וכי נתניהו הורה על רכש מבלי שהתקיים על כך דיון מקדים

