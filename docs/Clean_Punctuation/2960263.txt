נתניהו חשף : " איימנו על מצרים שנשלח כוח צה"ל לחילוץ אנשי השגרירות "
 ראש הממשלה אמר כי ישראל פעלה לשחרור אנשי השגרירות בקהיר ,  שהותקפה ב-2011  " בזמן שלטון האחים המוסלמים ".  ואולם ,  באותה עת הצבא שלט במדינה ,  ואובמה הוא שהתערב .  בהמשך פרסם נתניהו הבהרה : " הכוונה הייתה לפעולה מתואמת "
  ( ריבלין בפגישה עם שגריר מצרים בישראל ,  פברואר 2016 )  
ראש הממשלה בנימין נתניהו חשף היום  ( שני )  כי איים לשלוח למצרים כוח צה"ל כדי לשחרר את אנשי השגרירות במהומות במצרים ב-2011 ,  אז אלפים הסתערו על בניין השגרירות הישראלית בקהיר .  נתניהו ,  שאמר את הדברים בטקס אזכרה לנופלים בשירות בחוץ במשרד החוץ ,  טען כי דבריו הובילו לסיום מוצלח של האירועים .  מאוחר יותר פרסם נתניהו הבהרה לדבריו ,  שעוררו סערה ,  ואמר כי הכוונה הייתה  " לפעולה מתואמת ולא חד-צדדית ".  
בטקס במשרד החוץ סיפר ראש הממשלה כי  " לפני כמה שנים ,  עמדנו בפני מצור שהלך והתהדק על אנשינו בשגרירות ישראל בקהיר ".  לדבריו , " המון פרוע שבא לשחוט את אנשינו ,  והפעלנו באותו ערב את כל הכלים העומדים לרשותנו ,  לרבות איום בפעולת חילוץ של צה"ל ,  דבר שהכריע את הכף והביא את הכוחות המצריים - אז תחת השלטון של האחים המוסלמים - יחד עם תיאום מדוקדק מכאן ,  לסיום מוצלח של האירוע ". 
ואולם ,  בניגוד לדבריו של נתניהו ,  מצרים לא נשלטה באותה העת על ידי תנועת  " האחים המוסלמים ".  מי ששלט במצרים בעת התרחשות התקרית היה הצבא המצרי ,  תחת הנהגתו של הגנרל מוחמד חוסיין טנטאווי . " האחים המוסלמים "  נבחרו רק לאחר מכן .  
בנוסף לכך ,  בעבר פורסם בכלי תקשורת רבים בארץ ובארצות הברית כי מה שבפועל גרם להתערבות המצרית ,  היתה שיחת טלפון מהנשיא אובמה לגנרל טנטאווי .  ישראל ניסתה נואשות ליצור קשר עם טנטאווי ,  ללא כל הצלחה ,  ואז פנה נתניהו לאובמה כדי שיתערב .  ארצות הברית מעבירה למצרים סיוע בהיקף של יותר ממיליארד דולר מדי שנה .
 נתניהו הוסיף באירוע היום כי ישראל פועלת ללא הרף כדי לשמור את ביטחון אנשיה מסביב לעולם . " אנחנו עושים מאמצים ,  בעיקר באמצעות המוסד והשב"כ ,  להגן עליכם ולהגן על כל עובדי שירות החוץ ונציגינו בעולם .  המאמץ הוא חובק עולם וייחודי והוא הציל הרבה אנשים ,  לא רק בשירות החוץ שלנו ,  אלא גם בשירות החוץ של מדינות אחרת .  לפעמים המאמצים הללו הם על חוט השערה ".  
בהודעת ההבהרה מלכשת נתניהו נמסר כי  " מדיניות ישראל היא להגן על אזרחיה המאוימים בכל מקום .  במקרה המדובר הכוונה הייתה לפעולה מתואמת ולא חד-צדדית .  אנחנו שמחים שלא היה צורך בכך ומודים לצבא מצרים שטיפל במשבר באופן אחראי והביא לפתרון הבעיה .  ראש הממשלה נתניהו מעריך מאוד את היחסים עם מצרים ,  וקיום הסכם השלום איתה הוא נדבך חשוב ביציבות האזור ". 
 ( עדכון ראשון :  16:10 )  

נתניהו חשף : " איימנו על מצרים שנשלח כוח צה"ל לחילוץ אנשי השגרירות "
 ראש הממשלה אמר כי ישראל פעלה לשחרור אנשי השגרירות בקהיר ,  שהותקפה ב-2011  " בזמן שלטון האחים המוסלמים ".  ואולם ,  באותה עת הצבא שלט במדינה ,  ואובמה הוא שהתערב .  בהמשך פרסם נתניהו הבהרה : " הכוונה הייתה לפעולה מתואמת "
 
