נתניהו מאשים את איראן : " מנסה לעקוף את הסנקציות דרך הים "
 ראש הממשלה אמר בנאומו בטקס סיום קורס חובלים בבסיס חיל הים בחיפה כי טהראן מנסה להבריח נפט בנתיבים ימיים ,  חרף הסנקציות נגדה .  הוא קרא לקהילה הבינלאומית לעצור אותה .  בעבר אמר שר החוץ האיראני כי אם יש אומנות שארצו מתמחה בה - זו  " אומנות ההתחמקות מסנקציות "
 ראש הממשלה בנימין נתניהו האשים היום  ( רביעי )  את איראן בניסיון לעקוף את הסנקציות דרך הים .  הוא דיבר בטקס סיום מחזור 138 של קורס החובלים בבסיס חיל הים בחיפה ,  בהשתתפות הרמטכ"ל אביב כוכבי ומפקד זרוע הים אלוף אלי שרביט . " אאיראן מנסה לעקוף את הסנקציות על ידי הברחה סמויה של נפט בנתיבים ימיים ",  אמר נתניהו בנאומו . " ככל שניסיונות אלה יתרחבו ,  לחיל הים יהיה תפקיד חשוב יותר במאמצים לבלימת פעולות איראניות אלו .  אני קורא לעולם לעצור את הניסיון האיראני לעקוף את הסנקציות ". 
ראש הממשלה הוסיף כי תפקידו של חיל הים ,  בנוסף להבטחת נתיבי הסחר ומקורות האנרגיה של ישראל ,  הוא מתן עומק אסטרטגי : " חיל הים נותן לנו עומק אסטרטגי בלתי מוגבל .  אפשרות לשלוח כלי שיט מעל ומתחת לפני המים ,  להכות ולחמוק מאויבנו ".  לדבריו , " מדינת ישראל תגן על עצמה בכוחות עצמה מכל איום .  מי ששואף להשמידנו - לא יצליח למשימתו אבל יכניס את עצמו לסכנה איומה ". 
עוד בוואלה !  NEWS:לראשונה :  ארה"ב פרסה בישראל מערכת הגנה מתקדמת מטילים במסגרת תרגילטילים מתקדמים בעיתוי רגיש :  מה עומד מאחורי הצעד החריג של ארה"בנתניהו לפוטין במוסקבה :  הקשר בינינו מנע חיכוכים בין הצבאות 
נתניהו התייחס לאיראן גם בפגישתו עם נשיא רוסיה ולדימיר פוטין במוסקבה ,  לפני שבוע ,  אז אמר כי  " האיום הגדול ביותר ליציבות ולביטחון באזור בא מאיראן ומגרורותיה ,  ואנחנו נחושים להמשיך בפעילות התקיפה שלנו נגד איראן וניסיונותיה להתבסס בסוריה ". 
הסנקציות על איראן נכנסו לתוקף באוגוסט ובנובמבר אחרי פרישת ארצות מהברית מהסכם הגרעין .  העיצומים ,  שהביאו לקריסת ערך המטבע המקומי ,  אמורים להשיב את טהראן לשולחן המשא ומתן עם וושינגטון .  לפני שלושה חודשים אמר שר החוץ האיראני מוחמד ג'וואד זריף כי אם יש דבר שבה מתמחה ארצו - היא  " אומנות ההתחמקות מסנקציות ".  
מוקדם יותר ביקר נתניהו באתר שבו נפרשה מערכת ההגנה האווירית מפני טילים תאא"ד  ( THAAD )  ,  יחד עם שגריר ארצות הברית בישראל דיוויד פרידמן .  השניים קיבלו תדריך מהמפקדים וסיירו בשטח .  לפי דובר צה"ל ,  הפיקוד האירופי של צבא ארצות הברית פורס את הסוללות לפי דרישה אמריקנית וצרכים מבצעיים של ארצות הברית .  מטרת הפריסה היא תרגול יכולת הפריסה המהירה של מערכות מורכבות ברחבי העולם לצד חיזוק היכולות ושיתוף הפעולה עם מערכות ההגנה האוויריות בחיל האוויר של צה"ל .
" זאת עדות לברית העוצמתית בין ישראל לארצות הברית .  הקואליציה להגנה משותפת ,  שמוצאת ביטוי לא רק בכוונות אלא גם בכוחות בשטח ,  היא יוצאת מן הכלל ",  אמר נתניהו בביקור . " אנו מרוצים מאוד משיתוף הפעולה ומהמחויבות האמריקנית לביטחונה של ישראל ,  שאותה מבטא הנשיא טראמפ לעיתים קרובות ".  

נתניהו מאשים את איראן : " מנסה לעקוף את הסנקציות דרך הים "
 ראש הממשלה אמר בנאומו בטקס סיום קורס חובלים בבסיס חיל הים בחיפה כי טהראן מנסה להבריח נפט בנתיבים ימיים ,  חרף הסנקציות נגדה .  הוא קרא לקהילה הבינלאומית לעצור אותה .  בעבר אמר שר החוץ האיראני כי אם יש אומנות שארצו מתמחה בה - זו  " אומנות ההתחמקות מסנקציות "
 
