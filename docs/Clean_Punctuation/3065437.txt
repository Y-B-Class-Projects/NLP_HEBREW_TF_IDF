יעלון :  אם לא יוגשו כתבי אישום בפרשת כלי השיט  אחשוף הכול
שר הביטחון לשעבר ,  שהעיד במסגרת חקירת 3000 ,  איים לפרסם את פרטי הפרשה . " מסרתי לחוקרים את כל המידע שברשותי ,  הדברים מדברים בעד עצמם ".  לשכת רה"מ : " שקרים גסים שיתבררו ככאלה בהקדם "
 שר הביטחון לשעבר משה יעלון איים אמש  ( שלישי )  לפרסם את הידוע לו בנוגע לעסקת רכש כלי השיט מגרמניה ,  אם לא יוגשו כתבי אישום בפרשה הידועה כתיק 3000 .  יעלון ,  שהתנגד לעסקה ,  העיד במשטרה בנוגע לפרשה .
" העדתי במשטרה ומסרתי לחוקרי הפרשה את כל המידע שברשותי ,  באחריות וביושר .  הדברים מדברים בעד עצמם ומוטב למעורבים לא לשדר פאניקה ולחץ אלא להתמודד עם העובדות החמורות ",  כתב יעלון בחשבון הטוויטר שלו ,  לאחר פרסום בנושא בחדשות 2 .  
לקריאה נוספת:שמרון נגד שמרון :  מכחיש מעורבותו במכרז הספינות - ומיד סותר את עצמולשכת רה"מ על תיק 3000 :  רכש הספינות - בהתאם להמלצות חיל היםברקע פרשת הצוללות :  הצעת חוק לפיקוח פרלמנטרי על רכש ביטחוני 
בתחילת השנה פורסם כי יעלון העיד במשטרה כי מניעיו של ראש הממשלה בנימין נתניהו לא היו מקצועיים .  הוא התייחס להטייה לכאורה של מכרז לרכש ספינות מגן ,  כך שיתאים לתאגיד הגרמני  " טיסנקרופ ",  וטען כי מגעים לרכישת שלוש צוללות בעת כהונתו במשרד הביטחון נערכו ללא מעורבותו .  נתניהו עצמו אינו חשוד בפרשה ,  אך עורך דינו דוד שמרון נחקר בחשד להטיית המכרז .
 מלשכת ראש הממשלה נמסר בתגובה : " דברי בוגי הם הבל הבלים ורעות רוח .  שקריו הגסים יתבררו ככאלה בהקדם .  מיותר לציין ,  כי משרד המשפטים פרסם הודעה רשמית ,  על דעת פרקליט המדינה והיועץ המשפטי לממשלה ,  לפיה ראש הממשלה כלל אינו חשוד בפרשה 3000 .  מוטב לבוגי שיחפש לעצמו דרכים אחרות לעבור את אחוז החסימה ". 
 ( עדכון ראשון :  23:03 )  

יעלון :  אם לא יוגשו כתבי אישום בפרשת כלי השיט  אחשוף הכול
שר הביטחון לשעבר ,  שהעיד במסגרת חקירת 3000 ,  איים לפרסם את פרטי הפרשה . " מסרתי לחוקרים את כל המידע שברשותי ,  הדברים מדברים בעד עצמם ".  לשכת רה"מ : " שקרים גסים שיתבררו ככאלה בהקדם "
 
