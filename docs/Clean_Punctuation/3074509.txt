נתניהו במסר לאיראן אחרי שיגורי הטילים : " אל תאיימו על ישראל "
 לאחר התקיפה האיראנית בסוריה באמצעות הטילים הבהיר ראש הממשלה כי  " אנחנו עוקבים כל הזמן אחר הפעילות של איראן ".  מנגד ,  יועץ לשר החוץ האיראני אמר : " לדעתי ,  ישראל הבינה היטב את המסר "
 ראש הממשלה בנימין נתניהו התייחס היום  ( שני )  בפתח ישיבת סיעת הליכוד לשיגור הטיל האיראני למזרח סוריה ,  והבהיר : " יש לי מסר אחד לאיראן  אל תאיימו על ישראל ".  נתניהו הוסיף כי  " אנחנו עוקבים כל הזמן אחר הפעילות של איראן ,  כולל הניסיונות שלה להתבסס בסוריה ,  להעביר נשק לחיזבאללה ופעולות אחרות ". 
מנגד ,  חוסיין שיח אל-אסלאם ,  יועץ של שר החוץ של איראן ,  אמר בריאיון לרשת אל-מיאדין כי  " ישראל היא האויב העיקרי ועליה לדאוג .  לדעתי ,  ישראל הבינה טוב את המסרים של הטילים ".  
אתמול שיגרו משמרות המהפכה האיראניים שבעה טילי קרקע-קרקע ממערב המדינה לעבר יעדים של ארגון  " המדינה האסלאמית "   ( דאעש )  בדיר א-זור .  על פי הודעה רשמית של משמרות המהפכה ,  הירי היה בתגובה למתקפת הטרור של דאעש בטהראן בתחילת החודש ,  שבה נהרגו 18 בני אדם .
 עוד בוואלה !  NEWS:ארצות הברית מאשרת :  הפלנו מטוס של צבא אסד שתקף מורדים בסוריהשוברת את המצור :  איראן שולחת מטוסים עם מזון לקטאר"מוות לסעודיה ולישראל ":  אלפים הפגינו בטהראן בעקבות הפיגועים 
הטילים ששוגרו היו מדגם  " זולפיקר ",  טיל לטווח בינוני המגיע למרחק של עד כ-700 ק"מ .  הטיל ,  גרסה משופרת של  " פתח 110 ",  הוצג בספטמבר אשתקד וזאת הפעם הראשונה שנעשה בו שימוש מבצעי - ולטענת טהראן ,  שפרסמה גם תיעוד של הפגיעה שנקלט על ידי מל"טים בסוריה ,  היה גם מוצלח .
" שפיכת דם טהור לא תעבור ללא תגובה ",  מסרו משמרות המהפכה לאחר השיגור .  גם המנהיג העליון עלי חמינאי הצטרף בהודעה לוחמנית וכתב בחשבון האינסטגרם שלו : " נכה אותם בפניהם ".  גנרל קאסם סולימאני ,  מפקד  " כוח קודס "  במשמרות המהפכה והאיש שאחראי על פעילותם מעבר לגבולת איראן ,  היה תקיף עוד יותר . " אלה שהפגינו אכזריות יגלו בקרוב כיצד הם ייענשו ",  הזהיר .  
עצם תקיפה היה מסר לשכנותיה של איראן ,  בראשן האויבת העיקרית ערב הסעודית ,  וכן גם לארצות הברית ולישראל .  עד עתה בחנו משמרות המהפכה את תוצרתם דרך שלוחותיהם בעיראק ,  בלבנון ובתימן ,  ואתמול הם עשו זאת בגלוי תוך הצהרת כוונות ברורה שהם מוכנים לפעול ישירות ,  במרחק של מאות קילומטרים .  
לאחר הפיגוע המשולב בטהראן האשימו משמרות המהפכה את ערב הסעודית במתקפה והבטיחו לנקום  " בטרוריסטים ובתומכיהם ".  בהודעת משמרות המהפכה נמסר כי  " מתקפת הטרור התרחשה רק שבוע אחרי הפגישה בין נשיא ארצות הברית למנהיגים שתומכים בטרוריסטים .  העובדה שדאעש קיבל אחריות מוכיחה כי הם היו מעורבים במתקפה הברוטלית ". 
שעות אחרי סיום המתקפה פרסם דאעש הודעה נוספת שבה הזהיר מפני מתקפות נוספות .  בהודעה נאמר כי חמישה לוחמים השתתפו במתקפה על הפרלמנט ועל קברו של רוחאללה חומייני בטהראן וכי הם השתמשו ברובים ,  ברימוני יד ובחגורות נפץ . " החליפות לא תהסס לשפוך את דמם "  של השיעים באיראן עד שחוקי השריעה לא ייושמו .  
במתקפה המשולבת הסתערו ארבעה מחבלים מחופשים לנשים על הפרלמנט ,  כשהם חודרים את מערך האבטחה הגדול במקום .  כעבור כחצי שעה ,  תקפו שני מחבלים נוספים את קברו של מנהיג המהפכה האסלאמית .  אחד מהם התפוצץ בכניסה למתחם ואילו השני חוסל בידי כוחות הביטחון .
 רק כעבור כחמש שעות ,  הסתיימה המתקפה במג'לס ,  שאליו הגיעו כוחות ביטחון רבים .  מסוקים חגו בשמי האזור וצלפים נפרסו במבנים סמוכים ,  עד שהרשויות הודיעו כי התקרית תמה וכי ארבעת המחבלים חוסלו .  במהלך האירוע ,  פרסמה סוכנות הידיעות של דאעש סרטון מתוך הפרלמנט ,  ובו נראה אחד המחבלים יורה לעבר גופה .
  ( עדכון ראשון :  14:40 )  

נתניהו במסר לאיראן אחרי שיגורי הטילים : " אל תאיימו על ישראל "
 לאחר התקיפה האיראנית בסוריה באמצעות הטילים הבהיר ראש הממשלה כי  " אנחנו עוקבים כל הזמן אחר הפעילות של איראן ".  מנגד ,  יועץ לשר החוץ האיראני אמר : " לדעתי ,  ישראל הבינה היטב את המסר "
 
