כתבי הריביו ז'ורנל משווים ,  ומעלים
התחקיר העצמאי שערכו עיתונאי הלאס-וגאס ריביו ז'ורנל בדבר המניעים שמאחורי המכירה המסתורית של העיתון לאיל הקזינו המיליארדר הוביל אותם לרמז שליווה אותם לאורך כל הדרך :  המשימות שאליהן הם נשלחו
מיליארדרים ,  שימו לב :  זה שאתם קונים עיתון ,  זה לא אומר שאתם קונים את הנשמות של העיתונאים בו .  צוות העיתונאים של העיתון הבולט ביותר בנבדה לאס וגאס , " הלאס-וגאס ריביו ז'ורנל ",  לא מאוד מרוצים מהבעלים החדש שלהם ,  שלדון אדלסון .  בהתחלה ,  לאחר שרכש את העיתון הוא סרב לחשוף את זהותו ,  מה שהוביל את את הצוות להפיץ בטוויטר את החברה של קוד האתיקה של איגוד העיתונאים המקצועי העוסק בשקיפות .  מניעיו של אדלסון לרכישה - ולשמירה על סודיות - נותרו מעורפלים ,  עד שהעיתונאים החליטו להתחיל ולחפור פנימה .
 התחקיר העצמאי שערכו עיתונאי הלאס-וגאס ריביו ז'ורנל בדבר המניעים שמאחורי המכירה המסתורית של העיתון לאיל הקזינו המיליארדר ותומך הענק של המפלגה הרפובליקנית ,  הוביל אותם לרמז שליווה אותם לאורך כל הדרך :  המשימות שאליהן הם נשלחו .  חודש לפני שנחשפה זהותו של הבעלים החדשים ,  על שלושה מכתבי העיתון הוטלה משימה מסתורית .  למורת רוחם של העורכים ,  מו"ל העיתון הורה להם לעזוב הכל ולהשקיע שבועיים במעקב אחר שלושה שופטים מחוזיים .  כך ,  ללא כל הסבר ,  וללא שום ערובה לכך שרשמיהם על ההתנהלות המקצועית של אותם שופטים בכלל תפורסם בעיתון אי פעם .  
Payday @reviewjournal .  pic.twitter.com/2gx7Zf7bZV

זהותו של בעל העיתון מעלה כמה שאלות מטרידות על אופי המשימה :  כפי שהסתבר ,  אחד מהשופטים הללו היה מופקד על תביעה מתמשכת נגד אדלסון ,  כך דווח ב"לאס-וגאס ריביו ז'ורנל "  עצמו במסגרת כתבה מקיפה שפורסמה בסוף השבוע .  נוסף על כך ,  מאמר בן 1,900 מילה שתקף בביקורת חריפה את אולמו של אותו השופט הופיע באופן בלתי מוסבר בעיתון  " הניו בריטן הראלד "  בקונטיקט ,  עיתון שהיה בבעלות אחת מאנשיו של אדלסון .  העיתונאי שהיה חתום על הכתבה , " אדוארד קלארקין ",  לא אותר - ואין כל ערובה לכך שמדובר באדם אמיתי ולא בפסבדונים .
 התיק הסנסציוני הנידון בבתי המשפט עוסק בסטיבן ג'ייקובס ,  מי שהיה בעבר מנהל בחברת  " לאס-וגאס סנדס "  במקאו ,  וטוען כי פוטר מהחברה לאחר שסרב לשתף פעולה עם קבוצות סיניות של פשע מאורגן .  בין הטענות כלפי אדלסון עצמו :  התעלמות מכוונת ממקרים של זנות ,  סחר בסמים ופעיליות פליליות אחרות בשטחי בתי הקזינו שבבעלותו .  כאשר ניצב אדלסון על דוכן בית המשפט הוא הפגין תקיפות ,  ולעיתים אף סרב בעקשנות לענות על שאלות .  
Hmmm :  the Adelsons say  " it was always our intention to publicly announce our ownership ."  https :/ /t.co/GKMB1QQJVJ pic.twitter.com/CwnAtiTwxx
המסתורין סביב המכירה של ה"לאס-וגאס ריביו ז'ורנל "  לבעלים שמסרב להיחשף כבשה את תשומת הלב של עולם התקשורת בארצות הברית .  אנשי דסק החדשות של העיתון תקפו את ההנהלה החדשה על חוסר השקיפות שלה - בשלב מסוים ,  אנשי הצוות צייצו בטוויטר בהמוניים קישורים לקוד האתיקה של איגוד העיתונאים המקצועי במחאה על חוסר השקיפות .  כאשר מגזין  " Fortune "  חשף את שמו של אדלסון כמי שעומד מאחורי המכירה ,  אתרי המדיה וביקורת התקשורת התמלאו בספקולציות סביב השאלה בדבר המניעים שלו .  איל ההימורים ,  שבבעלותו נמצא הקזינו בלאס וגאס שבו התקיים העימות האחרון במסגרת המירוץ לראשות המפלגה הרפובליקנית ,  הוא תורם עיקרי למפלגה הרפובליקנית ונאבדה הוא מדינה חשובה בשנת בחירות .  מוקדם יותר השבוע ,  דווח כי אדלסון נפגש עם דונלד טראמפ לדון בשאיפות שלו לנשיאות ,  ותאר את המועמד כ"מקסים ".  
אדלסון עצמו הבטיח לא להתערב בענייני עריכה פנימיים של העיתון וטען כי היה נחשף בעצמו כרוכש שלו ,  במוקדם או במאוחר .  ההבטחה הזאת של איל ההון בדבר שמירה על עצמאות העיתון מאבדת מערכה כאשר בוחנים את מידת ההשפעה שלו בנכסי מדיה אחרים שבבעלותו .  בשנת 2007 הוא הקים את החינמון  " ישראל היום "  שנועד לקדם את האינטרסים של הימין בישראל ,  והפגין את כוונותיו לבנות אימפריית תקשורת כאמצעי לצבירת הון פוליטי במדינה .  כעת ,  לאחר שנחשפו פניו מאחורי הלאס-וגאס ריביו ז'ורנל ,  לא עושה רושם כי המתחים בין אנשי דסק החדשות וההנהלה החדשה צפוים להתפוגג בזמן הקרוב .  הכתבים כבר הבהירו היטב כי אין להם כוונה לסור למרותו של הבעלים החדש .  

כתבי הריביו ז'ורנל משווים ,  ומעלים
התחקיר העצמאי שערכו עיתונאי הלאס-וגאס ריביו ז'ורנל בדבר המניעים שמאחורי המכירה המסתורית של העיתון לאיל הקזינו המיליארדר הוביל אותם לרמז שליווה אותם לאורך כל הדרך :  המשימות שאליהן הם נשלחו

