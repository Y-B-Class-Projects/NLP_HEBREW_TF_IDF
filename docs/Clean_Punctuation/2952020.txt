נתניהו בגולן : " פועלים בעשרות התקפות כדי למנוע מחיזבאללה נשק "
 בשיחה עם חיילי מילואים מחטיבת הצנחנים הוסיף ראש הממשלה : " אנחנו פועלים גם בחזיתות אחרות בקרוב וברחוק ,  אבל אנחנו עושים את זה באופן מושכל ".  עוד ציין : " אם נידרש להיכנס לקרב ,  זה מפני שלא יכולנו למנוע את הסכנות "
 ראש הממשלה בנימין נתניהו ביקר היום  ( שני )  בתרגיל חטיבת צנחנים במילואים ברמת הגולן .  בשיחה עם חיילי מילואים אמר נתניהו כי  " אנחנו פועלים כשאנחנו צריכים לפעול ,  כולל כאן ,  מעבר לגבול ,  בעשרות התקפות ,  למנוע מחיזבאללה נשק שובר שוויון .  אנחנו פועלים גם בחזיתות אחרות בקרוב וברחוק ,  אבל אנחנו עושים את זה באופן מושכל ". 
לדבריו , " אם נידרש להיכנס לקרב ,  והאפשרות הזאת עומדת לפנינו ובגלל זה אתם פה ,  זה משום שלא יכולנו למנוע את הסכנות למדינת ישראל בדרך אחרת וכדי לתת לכם את מקסימום הכלים כדי להכריע ולנצח למען מדינת ישראל.זו המדינה שלנו ,  אנחנו צריכים להגן עליה ואף אחד לא יגן עליה חוץ מאיתנו ". 
נתניהו ,  שקיבל סקירות ועדכון על התקדמות התרגיל מסגן הרמטכ"ל אלוף יאיר גולן ,  אלוף פיקוד צפון אביב כוכבי ומפקדי האוגדות ,  הוסיף כי  " יש לנו את דאעש מעבר לגדרות כאן ,  חיזבאללה מעבר לגדרות כאן ושם ,  יש לנו את חמאס והג'יהאד האיסלאמי בעזה וג'יהאד עולמי ודאעש בסיני ". 
עוד באותו נושא :  נענה להזמנה :  נתניהו ידון עם פוטין במוסקבה על המצב בסוריההיום שבו חיזבאללה ישגר טיל שיפיל מטוס קרב של חיל האווירנסראללה מאיים : " במלחמה הבאה עם ישראל נפגע בכור הגרעיני "  
ראש הממשלה צפה בחלק מהתרגיל וסייר בשטח .  הוא שיבח את מפקדי צה"ל על  " מימוש תפיסה מבצעית נכונה שמקיימת יציבות ביטחונית בגזרה ".   " אתם מסתכלים על רעידת האדמה מסביב ואתם רואים עמים ומדינות נמחקים ואם מישהו מצפה שמישהו יבוא לעזרתו זה לא קורה .  אם אנחנו למדנו משהו ,  זה שאנחנו חייבים להיות מסוגלים להגן על עצמנו בכוחות עצמנו .  זו המשמעות של ימי המילואים שאתם עושים כאן ".  
" אני רוצה להודות לכם ולהביע הערכה על כל מה שאתם עושים ,  ואני רוצה שתדעו שהעם מביע הערכה על זה ,  ובמידת האפשר ,  ניתן לזה גם ביטוי משאבי ,  אבל המשאב הגדול ביותר זה מה שיש לכם בלב .  אני מודה לכם .  תודה רבה לכם ,  לכולכם ".  
הפעם האחרונה שבה יוחסה לישראל תקיפה בסוריה הייתה בדצמבר ,  אז חוסל בכיר חיזבאללה סמיר קונטאר .  לפני כן ,  בנובמבר 2015 ,  דווח כי מטוסי קרב ישראליים תקפו מטרות של חיזבאללה ברכס הרי קלמון ,  סמוך לגבול הלבנוני ,  באזור הבירה דמשק .  שבועיים קודם לכן דווח על פיצוצים עזים באזור שדה התעופה הבינלאומי של דמשק ,  שנגרמו  " ככל הנראה מתקיפה אווירית ישראלית ".  זה היה הדיווח הראשון על תקיפה ישראלית בסוריה מאז החל המבצע הרוסי במדינה .  

נתניהו בגולן : " פועלים בעשרות התקפות כדי למנוע מחיזבאללה נשק "
 בשיחה עם חיילי מילואים מחטיבת הצנחנים הוסיף ראש הממשלה : " אנחנו פועלים גם בחזיתות אחרות בקרוב וברחוק ,  אבל אנחנו עושים את זה באופן מושכל ".  עוד ציין : " אם נידרש להיכנס לקרב ,  זה מפני שלא יכולנו למנוע את הסכנות "
 
