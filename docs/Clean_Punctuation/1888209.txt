בת ה-8 שהותקפה בבית שמש : " שהקיצונים יעזבו "
 נעמה מרגוליס ,  הילדה שחרדים מתנכלים בעיר מגוריה ,  הגיבה לפרסום ואמרה שהיא מרגישה שהציבור מחבק אותה .  המשטרה עצרה 21 חשודים בהתנכלויות בעיר מאז פתיחת שנת הלימודים
נעמה מרגוליס בת השמונה ,  שחרדים מתנכלים לה בעיר מגוריה בית שמש ,  כפי שנחשף בתכנית  " אולפן שישי "  בערוץ 2 התייחסה היום  ( ראשון )  ,  לראשונה מאז הפרסומים ,  למעשים ולהד הציבורי שהסיפור שלה קיבל .  בראיון לגלי צה"ל אמרה נעמה כי הפרסום והשיח הציבורי מרגיע אותה וכי  " אני מאחלת לעצמי שיהיה לי מזל שהקיצונים יעזבו ".  היא הוסיפה כי אין למשפחתה מחשבות לעזוב את העיר .  עוד אמרה כי היא סובלת מההתנכלויות מזה שנה וכעת מרגישה שהציבור מחבק אותה ,  אך יש גם כאלה שמגיבים אחרת . " אומרים שמה שאני עושה זה לא יפה ולא נחמד .  זה הקיצונים ",  אמרה .  
נעמה הוסיפה כי היא יודעת שמתארגנת הפגנת תמיכה לכבודה ליד בית הספר ואף קראה לציבור להגיע . " כדאי להם לבוא להפגנה ",  אמרה .  באשר לשגרת היומיום ולכך שאולי אמה תצטרך ללוות אותה עכשיו לבית הספר אמרה כי  " לפעמים אני הולכת עם חברים שלי ".  נעמה סיפרה כי לאור ההתנכלויות היא חולמת בלילה שיפגעו בה  " ואני ממש מפחדת ".  עוד סיפרה כי הקיצונים  " יום אחד עמדו ממש ליד הבית שלי וצעקו קללות "  כמו  " שניצל ",  במקום קריאת הגנאי  " שיקסע "  המתייחס ללא-יהודיות .  
בעקבות האירועים עדכן הבוקר השר לביטחון פנים ,  יצחק אהרונוביץ' ,  כי כבר ביום חמישי ,  עוד בטרם פרסום הכתבה בערוץ 2 ,  נעצר חשוד בתקיפת נעמה מרגוליס ,  אולם הוא שוחרר עקב אי-זיהוי .  עוד עדכן השר כי המשטרה עצרה מאז תחילת העימותים סביב בית הספר ,  שהחלו בתחילת שנת הלימודים ,  21 חשודים בהתנכלות לתלמידות ,  וכי כנגד תשעה מהם הוגשו כתבי אישום . " נדרשת מעורבות רבה של מנהיגי ציבור ,  ראשי הקהילה וראשי הרשויות אשר במעורבות  ,  בגינוי המעשים  ,  בהרגעת הרוחות ובסיוע המשטרה ישיגו תוצאות ורגיעה נדרשת ",  אמר אהרונוביץ' .
" המשטרה עושה ותעשה ",  אמר הבוקר ראש הממשלה ,  בנימין נתניהו ,  והוסיף כי המשטרה תפעל על מנת לעצור  " ולפעול נגד מי שיורק ,  מי שמתנכל או מרים יד ".  לדבריו , " נפעל בכל האמצעים העומדים לרשותנו ,  זה לא רק עניין חוקי זה גם עניין חברתי .  יש פה עניין של נורמות חברתיות .  אני קורא לכל אנשי הציבור והמנהיגים הרוחניים לפעול נגד התופעה הזו .  המרחב הציבורי בישראל יהיה בטוח ופתוח לחלוטין ". 
עוד באותו נושא:נתניהו :  נפעל נגד כל מי שיורק ומתנכל לנשיםאם הילדה מבית שמש : " החרדים המתנכלים - קבוצת טרור"ההתנכלות בבית שמש :  חרדי נעצר בחשד שירק על אישה 

בת ה-8 שהותקפה בבית שמש : " שהקיצונים יעזבו "
 נעמה מרגוליס ,  הילדה שחרדים מתנכלים בעיר מגוריה ,  הגיבה לפרסום ואמרה שהיא מרגישה שהציבור מחבק אותה .  המשטרה עצרה 21 חשודים בהתנכלויות בעיר מאז פתיחת שנת הלימודים

