נתניהו לתושבי עמונה : " גלו אחריות לאומית ,  אל תפגעו בחיילים "
 ראש הממשלה פנה לתושבי המאחז לקראת פינויו הצפוי ,  וטען כי  " ההצעות שלנו לא התקבלו ".  הוא הוסיף כי  " החוק חייב להיות שוויוני ",  ולכן לדבריו ,  תקודם הריסת בנייה במגזר הערבי .  מטה עמונה : " עוד אפשר לתקן "
 ראש הממשלה בנימין נתניהו פנה היום  ( שישי )  לתושבי המאחז עמונה ,  לקראת פינויו הצפוי בימים הקרובים .  לדבריו ,  במסר מצולם שהפיצה לשכתו , " הממשלה מחויבת להתיישבות ביהודה ושומרון ,  יותר מכל ממשלה אחרת בתולדות המדינה .  לכן שרי הממשלה ואני עשינו כל מאמץ אפשרי למצוא פתרון שישאיר את המתיישבים במקום .  העלינו פתרונות יצירתיים ,  אבל לצערי ההצעות שלנו לא התקבלו ".  
" צריך שיהיה ברור דבר אחד - מדינת ישראל היא מדינת חוק ",  הבהיר נתניהו . " פסיקת בית המשפט מחייבת את כולנו ".  הוא הוסיף : " אני קורא לכולם לנהוג באחריות - לא לפגוע בשום אופן בחיילי צה"ל ובכוחות הביטחון .  אלה הבנים שלנו ,  הם יקרים לכולנו ,  הם שומרים על כולנו .  אין שום מקום לאלימות ". 
המאבק על עמונה - עוד בוואלה !  NEWS:טרור פלסטיני ,  תג מחיר וסרבנות :  התרחישים המדאיגים לפני פינוי עמונהאחרי שטרפו את הקלפים  לפעילי עמונה נותר סימן שאלה אחד :  מתי ? המשטרה מנסה להרגיע את השטח :  פעילי ימין נעצרו לקראת פינוי עמונה 
לדברי ראש הממשלה לתושבי המאחז , " לבי עמכם .  אתם נמצאים בתקופה קשה ,  לכם ולבני משפחותיכם ,  לכל עם ישראל ".  הוא קרא להורים תושבי עמונה : " המחאה שלכם מובנת ,  אבל לא זה המקום לנוכחות ילדים וילדות ,  נערים ונערות ".  כמו כן ,  פנה נתניהו  " לכל המנהיגים ",  וביקש  " לגלות אחריות לאומית .  אחדות ישראל היא ערך עליון והיא מקור כוחנו ". 
בנוסף לכך ,  אמר ראש הממשלה כי  " החוק חייב להיות שוויוני .  אותו חוק שמחייב את פינוי עמונה ,  מחייב גם פינוי של בנייה בלתי-חוקית בחלקים אחרים של ארצנו .  לכן הנחיתי לזרז הריסת בנייה בלתי-חוקית בנגב ,  בוואדי ערה ,  בגליל ,  במרכז  בכל חלקי הארץ ,  ונעשה זאת כבר בימים הקרובים ".  לטענתו , " אני לא מוכן שתהיה איפה ואיפה בנושא אכיפת הבנייה בין אזרחי ישראל ,  בין יהודים וערבים ,  בין אדם לאדם .  אני אאבק על כך שבישראל יהיה חוק אחד לכולם ואכיפה אחת לכולם - דבר שלא היה עד עכשיו במשך עשרות שנים ".  

ממטה המאבק של תושבי עמונה נמסר בתגובה לנתניהו : " אדוני ראש הממשלה ,  אנחנו לא מחפשים אמפתיה והשתתפות בצער .  אנו מצפים ממי שעומד בראש המדינה להיות מסוגל למצוא את הדרך למנוע את העוול הנורא העומד להתרחש ". 
על פי ההודעה , " אתה אמרת ש'כאשר אני רוצה משהו אני משיג אותו' ,  וגם הוכחת זאת מול אתגרים מורכבים ומסובכים הרבה יותר ".  לדברי התושבים , " בידך למנוע את החורבן ולהציל את עמונה ,  ומנגד אם חלילה תיכשל ,  נעמוד כאן עם אלפים נוספים ונוביל מחאה עממית ,  דמוקרטית ובלתי-אלימה ".  לסיכום ,  נמסר : " כל עוד הנר דולק אפשר לתקן .  עדיין לא מאוחר מדי לעצור את הטירוף הזה ".  
בשבועיים האחרונים ,  כינס נתניהו שני דיונים שעסקו בנושא אכיפת הבנייה הבלתי-חוקית במגזר הערבי ,  בהשתתפות השר לביטחון הפנים גלעד ארדן ,  מפכ"ל המשטרה רב-ניצב רוני אלשיך וראש היחידה הארצית לאכיפת דיני התכנון והבניה במשרד הפנים .  צווי ההריסה שהורה ראש הממשלה לקדם נוגעים כולם למבנים במגזר הערבי בדרום הארץ ,  בצפונה ובמזרח ירושלים .  
בתגובה להחלטת נתניהו לקדם את צווי ההריסה ,  אמר יו"ר הרשימה המשותפת ח"כ איימן עודה כי  " כל מה שראש הממשלה הזה יודע זה הסתה ושנאה .  באיזו חוצפה הוא מעז להגיד שלא תהיה איפה ואיפה ,  ולהשוות בין המתנחלים בעמונה ,  שגזלו וגנבו אדמה של אנשים החיים ללא זכויות ,  לאזרחים ערבים שבונים על אדמתם שלהם ,  אבל בגלל אי-אישור תכניות מתאר נאלצים לעשות זאת ללא האישורים המתאימים ?  ". 
לטענת עודה , " כבר חודשים שכל מה שהממשלה הזאת עסוקה בו זה להסדיר את מצבם של 40 משפחות בעמונה שגזלו אדמות פלסטיניות ,  אבל 40 כפרים לא מוכרים בנגב שנמצאים שם עוד לפני קום המדינה ,  אותם כמובן שנתניהו לא חשב להסדיר ".  הוא הבהיר : " אנחנו נעמוד חוצץ כנגד כל ניסיון פופוליסטי לתקוף את האוכלוסייה הערבית כמין 'תג מחיר' מרושע על פינוי עמונה ".  
הבוקר הגיע שר החקלאות אורי אריאל  ( הבית היהודי )  לביקור במאחז ,  כשהוא מלווה באבטחה כבדה .  תושבים שהיו במקום צעקו לעבר אריאל  " מכרתם אותנו ".  חבר סיעתו ח"כ מוטי יוגב אמר אתמול כי הוא  " מצר מאוד על פינויה הקרוב של עמונה "  ו"כואב את כאב תושביה ".  לדבריו , " צר לי על החלטתם שלא לקבל את המתווה שהוצע להם על ידי טובי אנשינו וגדולי רבותינו ,  אך איני שופטם .  טוב היה בעיני להשאיר רגל על ההר ולרדת לצורך עלייה ,  מלרסק יישוב חשוב ". 
זאת ,  לאחר שאתמול בלילה החליטו תושבי המאחז לדחות על המתווה שהוצע להעתקת בתי התושבים לגבעה סמוכה . " אנו קוראים למנהיגים לדאוג לפתרון ,  עדיין לא מאוחר .  אם תהיה התחייבות לבנות את הבתים החלופיים ודחיית ההרס למעבר לדלת ,  נסכים .  אם לא תהיה התחייבות ,  לא נקבל את המתווה .  לא קורעים אדם מביתו ",  אמר במסיבת עיתונאים ראש מטה המאבק של התושבים ,  אביחי בוארון .
 שר הביטחון אביגדור ליברמן התייחס אמש בכנס באילת לפינוי המאחז . " עבדנו קשה מאוד ,  צמרת המדינה ,  כדי להביא הצעה ורצינו להיטיב עם האנשים בעמונה במסגרת המגבלות ,  זהו המתווה הטוב ביותר ",  טען . " לכן ,  אני מצטער שלא קיבלו אותו אבל צריך לגלות חמלה והבנה כי זה אנשים שלוקחים להם את הבית .  יחד זאת ,  לא תהיה הבנה או סבלנות לאלימות כלפי חיילי צה"ל ואנשי כוחות הביטחון ".  

נתניהו לתושבי עמונה : " גלו אחריות לאומית ,  אל תפגעו בחיילים "
 ראש הממשלה פנה לתושבי המאחז לקראת פינויו הצפוי ,  וטען כי  " ההצעות שלנו לא התקבלו ".  הוא הוסיף כי  " החוק חייב להיות שוויוני ",  ולכן לדבריו ,  תקודם הריסת בנייה במגזר הערבי .  מטה עמונה : " עוד אפשר לתקן "
 
