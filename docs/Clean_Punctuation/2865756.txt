אזכרתו של יוני נתניהו :  מה שאתם צריכים לדעת היום
היום יתקיים טקס האזכרה ליוני נתניהו ,  מכבי תל אביב תערוך את אימון הפתיחה החגיגי ,  בכנסת יציינו את  " יום הסביבה ",  ברחבי העולם יציינו את  " יום השירות הציבורי "  ונחגוג יום הולדת לאחינועם ניני
אתם צריכים לדעת שהיום יערך טקס האזכרה לזכרו של יוני נתניהו במלאת 39 שנים לנפילתו במבצע אנטבה .  בטקס שיתקיים בה הרצל יקחו חלק בני משפחתו ,  בהם גם אחיו ,  ראש הממשלה בנימין נתניהו ,  ונשיא המדינה .  סא"ל יונתן  " יוני "  נתניהו שירת בצנחנים ,  שימש כמפקד סיירת מטכ"ל והוא בעל עיטור המופת .  הוא נהרג בעת מבצע אנטבה שנועד לשחרר את בני הערובה הישראלים ממטוס אייר פרנס שנחטף לאוגנדה .  נתניהו ,  שפיקד על המבצע ,  נפצע בחזהו במהלך הפשיטה ומת עוד על אדמת אוגנדה .  לאחר סיום המבצע בהצלחה הוחלט לקרוא את המבצע על שמו   " מבצע יונתן ".  
אתם צריכים לדעת שהיום תערוך מכבי תל אביב את אימון הפתיחה החגיגי שלה לקראת העונה החדשה .  עוד קודם לכן ,  בשעה 16:00 ,  תקיים הקבוצה מסיבת עיתונאים ראשונה בהשתתפות המאמן החדש סלבישה יוקאנוביץ' ,  שידבר על המטרות שלו משחקניו החדשים אחרי שהחליף בתפקיד את פאקו אייסטרן ,  למרות שהמאמן היוצא זכה באליפות ,  בגביע המדינה ובגביע הטוטו .  הפנים החדשות היחידות בסגל של הצהובים הוא טל בן חיים ,  שחזר לקבוצת נעוריו אחרי 11 עונות באנגליה ,  והקבוצה של ג'ורדי קרויף צפויה להודיע בימים הקרובים על חיזוק נוסף ,  שיעזור לה להגיע לראשונה בעידן מיטש גולדהאר לשלב הבתים של ליגת האלופות 
אתם צריכים לדעת שהיום תארח כנסת ישראל את אירועי  " יום הסביבה ".  ביום זה יתקיימו דיונים בשמונה מוועדות הכנסת בנושא סביבה ,  יחולק באודיטוריום הכנסת פרס  " הגלובוס הירוק "  במעמד יושב ראש הכנסת ,  וכן יתקיים דיון מיוחד במליאת הכנס שבו יעלו הצעות לסדר וחקיקה סביבתית .  מאות פעילים מעשרות ארגונים סביבתיים מכל רחבי הארץ צפויים להשתתף בדיונים ,  ולצבוע בירוק את מסדרונות הכנסת .  לדברי נאור ירושלמי ,  מנכ"ל חיים וסביבה ,  יום הסביבה בכנסת מהווה שיא לפעילות ארגוני הסביבה : " התנועה הסביבתית עומדת בפני שנה לא פשוטה לנוכח הניסיונות המתרבים לפגוע במערכת התכנון ובדרך זו בסביבה ,  בדמוקרטיה ובאזרחי ישראל .  ארגוני הסביבה יפעלו בשיתוף פעולה עם כל גורם בממשלה ,  בכנסת ובשלטון המקומי שיהיה מחויב לערכים של הגנת הסביבה ".  
אתם צריכים לדעת שהיום ,  כפי שקבע ארגון האומות המאוחדות ,  הוא  " יום השירות הציבורי ".  ביום זה מכירים כי הדמוקרטיה והממשל התקין בנויים על בסיס שירות אזרחי מוסמך .  מטרתו המובהקת של היום היא חגיגת הערך והכוח של השירות הציבורי לקהילה .  באו"ם עורכים מדי שנה ביום זה טקס בו מוענקים פרסים על השירות הציבורי במטרה לקדם את המודעות לתפקיד ,  המקצועיות והנראות של השירות הציבורי .  ארגוני שירותים ציבוריים ברחבי העולם חוגגים יום זה על ידי קיום אירועים שונים המסבירים את תפקיד השירותים בשיפור פני החברה .  הפעילויות כוללות  דוכני מידע ,  ארוחות צהריים בליווי הרצאות למשרתים את הציבור ,  טקסי הענקת פרסים ואירועים המכבדים את נותני השירות .  
אתם צריכים לדעת שהיום חוגגת הזמרת אחינועם ניני יום הולדת 46 ,  מזל טוב !  ניני נולדה בישראל וגדלה בארה"ב והיום מתגוררת בארץ עם בעלה ושלושת ילדיה .  ניני חלקה את הבמה במהלך הקריירה עם סטינג ,  פט מתיני ,  קווינסי ג'ונס ,  סטיבי וונדר ,  אנדראה בוצ'לי ועוד רבים אחרים .  היא שגרירת הרצון טוב הראשונה של ישראל לארגון המזון והחקלאות של האו"ם וגם קיבלה את תואר כבוד מידי הנשיא לשעבר של איטליה מר נפוליטנו .  כמו כן ,  היא זכתה ב"פרס קריסטל "  של הפורום הכלכלי העולמי ,  שבו היא גם נבחרה ל"מנהיגה עולמית של המחר ".  יחד עם השותף הוותיק שלה גיל דור ,  היא הוציאה מעל 15 אלבומים שנמכרו במיליוני עותקים ברחבי העולם .  

אזכרתו של יוני נתניהו :  מה שאתם צריכים לדעת היום
היום יתקיים טקס האזכרה ליוני נתניהו ,  מכבי תל אביב תערוך את אימון הפתיחה החגיגי ,  בכנסת יציינו את  " יום הסביבה ",  ברחבי העולם יציינו את  " יום השירות הציבורי "  ונחגוג יום הולדת לאחינועם ניני

