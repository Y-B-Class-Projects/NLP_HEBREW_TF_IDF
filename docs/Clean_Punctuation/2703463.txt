השרים אישרו :  תוקם ועדה שתבחן  " בית לבן "  לרה"מ
הוועדה תבחן גם רכישת מטוס רשמי לראש הממשלה ולנשיא המדינה .  חבריה :  שופט בדימוס ,  מפקד חיל האוויר לשעבר ורואת חשבון .  עלות הקמתו של המעון החדש :  650 מיליון שקלים
שרי הממשלה אישרו היום  ( ראשון )  את הקמת הוועדה שתדון ברכישת מטוס רשמי עבור ראש הממשלה ונשיא המדינה ,  כמו גם בתכנית  " אלמוג "  להקמת מעון חדש לראש הממשלה בירושלים ,  במקום זה השוכן כיום ברחוב בלפור בבירה .  בראש הוועדה יעמוד השופט  ( בדימוס )  אליעזר גולדברג .  לוואלה !  חדשות נודע כי החברים הנוספים בוועדה יהיו אלוף  ( מיל' )  עידו נחושתן ,  לשעבר מפקד חיל האוויר ,  ורואת החשבון איריס שטרק .  הוועדה תדון בשני הנושאים ותגיש את המלצותיה בתחילת 2014 .  
סוגיית המטוס הרשמי של ראש הממשלה ונשיא המדינה עלתה לכותרות בשבוע שעבר ,  בעקבות המבוכה שנגרמה לישראל עקב אי-התייצבותם של המנהיגים לטקס האשכבה של נשיא דרום אפריקה לשעבר נלסון מנדלה .  בלשכת נתניהו טענו כי ראש הממשלה ביטל את השתתפותו באירוע בשל העלות הגבוהה של הטיסה לדרום אפריקה בהתראה קצרה .  אילו היה ברשות ראש הממשלה והנשיא מטוס רשמי ,  כפי שיש למנהיגים רבים במערב ,  העלות הייתה מצטמצמת באופן משמעותי .
 עוד על מעון ראש הממשלה וההוצאות הכרוכות בו:לא חסין :  גגון קרס במעון ראש הממשלה בירושליםנרות ב-6,000 :  חשבון ההוצאות המלא של משפחת נתניהואם אין כסף לחרדים - אין כסף למשרד ראש הממשלה 
בעבר העמיד חיל האוויר מטוס בואינג 707 לרשות ראש הממשלה בטיסותיו הרשמיות ,  אך מאז שנת 2001 כל טיסותיו מתבצעות במטוסים שכורים של חברות התעופה ,  על חשבון משלם המסים .  רכישת מטוס רשמי עשויה להתברר כהוצאה חד-פעמית גבוהה ,  אך כזו שתחסוך את הצורך להוציא כסף על טיסות רבות בהמשך .  עם זאת ,  בחוות דעת מקצועית של משרד האוצר נכתב כי תחזוקת המטוס ואפסונו הופכים את הרכישה לבלתי משתלמת מבחינה כלכלית .  
יש לציין כי בניגוד לעמדה שהציג שר האוצר הנוכחי יאיר לפיד ,  בתקופת קודמו יובל שטייניץ הייתה עמדתה של החשבת הכללית של המשרד הפוכה .  באותה עת ,  היא גרסה כי יש כדאיות כלכלית לרכישת מטוס מכיוון שמחיר כל טיסה של ראש הממשלה ונשיא המדינה מגיע למאות אלפים או מיליוני שקלים ,  ואילו רכישת המטוס תהיה הוצאה חד-פעמית בלבד ,  שתחסוך הוצאות גדולות לאורך זמן .  
הסוגיה השנייה שבה תדון הוועדה  תכנית  " אלמוג "  להקמת מעון חדש לראש הממשלה  אושרה כבר בעבר על ידי הממשלה אך הוקפאה על ידי נתניהו עם כניסתו לתפקיד .  מטרת הפרויקט היא להקים בירושלים מתחם דמוי הבית הלבן בוושינגטון ,  שישמש את ראש הממשלה כמשרד וכבית מגורים .  כיום נמצא המעון הרשמי של ראש הממשלה ברחוב בלפור בירושלים ,  ואילו משרדו נמצא בקריית הממשלה בגבעת רם .  הפרויקט יאחד את שני המוקדים ,  ועלותו מוערכת בכ-650 מיליון שקלים ,  שייפרשו על פני כ-20 שנים .  
אחד התומכים בהצעה להקים מעון חדש לראש הממשלה הוא השר לשעבר אבי דיכטר ,  ששימש ראש השב"כ בעשור הקודם .  דיכטר תמך בהצעה גם כאשר היה ח"כ בשורות האופוזיציה . " התחלתי להתעסק עם זה עוד כראש אגף אבטחה בשב"כ ב-1996 ",  אמר . " אני פשוט לא מצליח להבין איך 65 שנה אחרי הקמת המדינה ,  ראש הממשלה נוסע בבוקר לעבודה כמו אחרונת המדינות הכי מפגרות בעולם ",  הסביר את עמדתו .  לדבריו , " ברוב המדינות הנורמליות ,  עשירות יותר או פחות ,  אין דבר כזה שמנהיג המדינה נוסע לעבודה .  חוסמים חצי מירושלים כדי שהוא יגיע לעבודה ,  ובנוסף יש כאן סיכון מבחינת אבטחה .  איחוד המשרד והמעון הרשמי זה צורך מקצועי וביטחוני כאחד ".  
דיכטר תומך גם בהצעה לרכוש מטוס רשמי עבור ראש הממשלה ונשיא המדינה : " טענתי את זה גם כשהייתי באופוזיציה .  מבחינה כלכלית זה מחזיר את עצמו בתוך חמש שנים .  זה מאפשר לחסוך הוצאות על טיסות שיכולות להגיע למיליונים .  זה יחסוך גם מצבים מביכים מבחינה דיפלומטית ,  למשל מה שקרה כשנשיא המדינה פרס טס בפעם הראשונה לדרום אמריקה ונאלץ 'לתפוס טרמפים' בכל מיני טיסות מוזרות .  צריך שיהיה מטוס מסודר .  ישראל צריכה לחשוב במונחים דומים לאלה שקורים בעולם ,  במדינות ה-OECD .  אין סיבה שנתנהל אחרת ". 
שר האוצר אמר במהלך הישיבה כי הדרג המקצועי במשרדו ,  כולל החשבת הכללית מיכל עבאדי ,  מתנגד לרכישת מטוס שכזה .  אלא שמזכיר הממשלה ,  אביחי מנדלבליט ,  הציג בתגובה סיכום דיון בנושא שנערך ביולי 2011 ,  בו נכתב בפירוש כי  " החשבת הכללית תומכת בחלופת רכישת מטוס ייעודי ".  גורם באוצר הסביר בתגובה לדברים כי בשנת 2011 עמדתה של עבאדי הייתה שאין הבדל בעלויות בין רכישת מטוס ייעודי להמשך המצב הקיים בו ראש הממשלה שוכר מטוס בכל פעם .  הגורם הוסיף כי מאז שנת 2011 ,  אז נערך אותו דיון ,  התייקרו העלויות של רכישת מטוס ייעודי מסוג זה .  
ההצעה להקים ועדה שתדון בנושא זה ,  כמו גם בהקמת מתחם מרכזי שיאחד בתוכו את המעון הרשמי של ראש הממשלה ואת משרד ראש הממשלה ,  אושרה בממשלה ברוב של 16 תומכים לעומת 4 מתנגדים .  שרי הליכוד והבית היהודי תמכו בהצעה ,  כמו גם שרת המשפטים ציפי לבני מ"התנועה ",  שעמיתה למפלגה ,  השר לאיכות הסביבה עמיר פרץ ,  נמנע בהצבעה .  לבני התנתה את תמיכתה בכך שמסקנות הוועדה יובאו לאישור הממשלה .
 ארבעת המתנגדים היו השרים לפיד ,  פרי ,  כהן וגרמן מ"יש עתיד ".  שר הביטחון ,  משה  ( בוגי )  יעלון ,  אמר במהלך הדיון כי שתי הסוגיות שהוועדה תבחן  רכישת מטוס רשמי ואיחוד מעון ראש הממשלה ומשרד ראש הממשלה למבנה אחד  הן סוגיות ביטחוניות מובהקות ,  שנוגעות ליכולת להגן על מנהיגי המדינה המאוימת ביותר בעולם .  השר נפתלי בנט אמר בדיון כי שרי  " הבית היהודי "  היו תומכים בהצעה לרכוש מטוס ייעודי לראש הממשלה ונשיא המדינה גם ללא ועדה שתבחן את הנושא .  
לפניות לכתב אמיר תיבון :  amir.tibon@walla.co.il 

השרים אישרו :  תוקם ועדה שתבחן  " בית לבן "  לרה"מ
הוועדה תבחן גם רכישת מטוס רשמי לראש הממשלה ולנשיא המדינה .  חבריה :  שופט בדימוס ,  מפקד חיל האוויר לשעבר ורואת חשבון .  עלות הקמתו של המעון החדש :  650 מיליון שקלים

