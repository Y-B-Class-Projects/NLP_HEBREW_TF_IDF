ראש הממשלה הודיע : " אתערב בשביתת הפרקליטים "
 לאור המבוי הסתום אליו נקלע המו"מ בין הפרקליטים השובתים לנציגי האוצר ,  הודיע נתניהו כי יתערב וייכנס את שרי האוצר והמשפטים בכדי להביא לפתרון המשבר
 ( צילום :  יגור מזור ,  עריכת וידאו :  יאיר דניאל ) 
ראש הממשלה בנימין נתניהו הודיע הבוקר  ( ראשון )  בפתח ישיבת הממשלה כי החליט להתערב בשביתת הפרקליטים הנכנסת לשבוע השישי ,  לאחר ש"כל המאמצים האחרים כשלו ".  בקול ישראל דווח כי נתניהו צפוי לכנס בהמשך היום פגישה עם שר האוצר יובל שטייניץ ,  שר המשפטים יעקב נאמן ומנכ"ל משרד ראש הממשלה אייל גבאי בכדי לדון בדרכים לפתור את המבוי הסתום אליו נקלע המשא ומתן בין נציגי הפרקליטים לאוצר .
 במקביל ,  הבוקר התכנסו נציגי הפרקליטים לדון בדרכים להחרפת המאבק .  הוועד הארצי של ארגון פרקליטי המדינה החליט על ביטול ההקלות בשביתה אשר ניתנו בשבוע שעבר לפני פתיחת המשא ומתן עם האוצר .  בוועד גם יבחנו אפשרויות להחמרה נוספת בשביתה .  הפרקליטים ברכו את ראש הממשלה ,  בנימין נתניהו ,  בעקבות הודעתו כי יתערב באופן אישי להביא לסיום השביתה .
 עורכת הדין הדס פורר-גפני ,  מנהלת מחלקה בפרקליטות מחוז תל אביב ,  אמרה כי היא אינה רואה את סוף המשבר בפתח . " אנחנו שובתים כי אנחנו מקבלים שכר לא ראוי לעבדותנו ולשירות שאנחנו נותנים למדינת ישראל במלוא הנשמה ובמלוא הלב ",  אמרה גפני לגלי צה"ל .  
לפני עשרה ימים פנו גורמים בלשכת ראש הממשלה בנימין נתניהו לארגון הפרקליטים ,  והציעו להם לפתוח במשא ומתן ישיר ,  על בסיס יומי ,  עם הממונה על השכר באוצר ,  בליווי נציג של ראש הממשלה .  הפרקליטים הודיעו שהם מקבלים את ההצעה אך לאחר מספר ימים פוצץ המשא ומתן .
  *  עדכון ראשון - 10:58

ראש הממשלה הודיע : " אתערב בשביתת הפרקליטים "
 לאור המבוי הסתום אליו נקלע המו"מ בין הפרקליטים השובתים לנציגי האוצר ,  הודיע נתניהו כי יתערב וייכנס את שרי האוצר והמשפטים בכדי להביא לפתרון המשבר

