פשרה בין שקד ובלפור :  החוק לאיסור משלוחים חיים אושר בממשלה
לאחר שבוע של כיפופי ידיים בין הבית היהודי לליכוד ,  הממשלה החליטה שהחוק ,  שאותו מקדמת בין היתר רעיית ראש הממשלה ,  יאושר בקריאה טרומית .  בהמשך תגובש הצעת חוק ממשלתית של משרד החקלאות .  השרה שקד ביקשה לבחון ההשפעה על החקלאים
הממשלה אישרה היום  ( ראשון )  את המשך קידום החוק לאיסור משלוחים חיים ,  ברקע מחלוקת בין ראש הממשלה ושרי הבית היהודי שהתנגדו לחוק .  לפי ההסכמות שהושגו ,  החוק יבוא לכנסת להצבעה בקריאה טרומית אך בהמשך משרד החקלאות יגבש הצעת חוק ממשלתית שתקודם במקומו .  
הממשלה אישרה את הערר שהגיש השר לביטחון פנים גלעד ארדן ,  שביקש להביא את החוק לדיון נוסף בממשלה ולאשרו . " צמצום היקפי המשלוחים החיים באופן הדרגתי ,  יאפשר בסופו של דבר להפסיק את הסבל החמור והמיותר שנגרם למאות אלפי בעלי-חיים שמיובאים לישראל במסעות קשים ואכזריים לצורך שחיטתם ",  אמר ארדן .
 לקריאה נוספת:40% מהבקר המיובא במשלוחים חיים מסוכן לציבור : " נגוע בחיידקים "  
במהלך הדיון ראש הממשלה אמר שהוא תומך בחוק ,  וציין שגם רעייתו דיברה עם ראש ממשלת אוסטרליה בנושא המשלוחים החיים .  השר זאב אלקין שאל את נתניהו אם הוא לא חושב שזה יפגע ביחסי החוץ עם אוסטרליה ונתניהו השיב  - " אני אסביר להם את זה ".  
שר הכלכלה אלי כהן הסביר בדיון שהחוק עשוי להביא לעלייה של מחירי הבשר ,  ושרת המשפטים איילת שקד ביקשה לדעת מה תהיה השפעת החוק על החקלאים .  שקד שאלה כמה חקלאים מתפרנסים מגידול בקר מיובא כיום ונציגי משרד החקלאות מסרו בתגובה שכ500 משפחות .
 כפי שפורסם בוואלה !  NEWS ,  החוק לאיסור משלוחים חיים ,  שעליו חתומים ח"כ מיקי זוהר  ( הליכוד )  ותמר זנדברג  ( מרצ )  ,  גרם בשבוע שעבר לחזית מתוחה בין ראש הממשלה והבית היהודי .  החוק אושר בוועדת שרים לחקיקה ,  בין היתר בעקבות לחץ של רעיית ראש הממשלה שרה נתניהו .  עם זאת ,  שקד והבית היהודי התנגדו אליו בעיקר בגלל ההשלכות שלו על מערך הכשרות .  
נתניהו מושקעת באופן אישי בחוק מטעמים טבעוניים הומניטריים והיא הייתה מעורבת אישית בקידום החוק .  בשבוע שעבר היא פרסמה תגובה חריגה בה בירכה על אישור החוק  " ההומני והמוסרי "  והוסיפה : " אין שום יצור חי שמגיע לו לסבול סבל נוראי שכזה ולנו כחברה אסור להשלים עם המצב הקיים ". 
שקד לא נכחה בישיבת הוועדה שבה ההצעה אושרה וניסתה להשאיר פתק הצבעה נגד ,  אבל נבלמה על ידי מזכירות הממשלה ,  ככל הנראה בהוראה ישירה מלמעלה .  בהמשך ,  בניסיון לבלום את קידום החקיקה ,  שר החקלאות אורי אריאל הגיש ערר ,  וביקש להחזיר את החוק לדיון נוסף בוועדה ואת המושכות לידיים של שקד .  נתניהו ,  בתגובה ,  משך את הערר לדיון בממשלה ,  כך שהוא זה שניהל את הדיון וההצבעה והבטיח רוב לדחיית הערר .  בסופו של דבר ,  לאור ההסכמות ,  שהושגו החוק יאושר הטרומית אך יקודם בהסכמה במושב הכנסת הבא .  
החוק נועד להביא להפסקה הדרגתית של המשלוחים החיים מאוסטרליה ומאירופה של עגלים וטלאים המיועדים לפיטום ושחיטה בישראל .  ההצעה מבקשת לקבוע מכסות מוגבלות ליבוא עגלים וכבשים ,  עד להפסקתו בתוך שלוש שנים .  
בזמן הדיון ,  מחוץ לישיבת הממשלה ,  הפגינו עשרות פעילי עמותות  " אנונימוס לזכויות בעלי חיים "  ו"תנו לחיות לחיות ",  וקראו לממשלה לקדם את הצעת החוק שנוסחה ביחד איתן . " זו תחילת הסוף של המשלוחים החיים .  אנו מברכים את ראש הממשלה ,  השר גלעד ארדן וח"כ מיקי זוהר ,  על הובלת התמיכה בהצעת החוק ,  ומודים לשרים על הבחירה בחמלה ובצדק חרף לחצים מצד בעלי אינטרסים ",  מסרו היום ב"אנונימוס ",  והודו גם לשר לביטחון פנים שהיה מראשוני המקדמים של החקיקה ואף משך בפועל את הערר לדיון בממשלה כדי להבטיח את אישורו .  עוד מסרו כי  " יש לקוות שהנחישות שהראתה הממשלה תאלץ גם את משרד החקלאות להידבר ולתמוך במתווה ההדרגתי להפסקת מסעות הייסורים ".  

פשרה בין שקד ובלפור :  החוק לאיסור משלוחים חיים אושר בממשלה
לאחר שבוע של כיפופי ידיים בין הבית היהודי לליכוד ,  הממשלה החליטה שהחוק ,  שאותו מקדמת בין היתר רעיית ראש הממשלה ,  יאושר בקריאה טרומית .  בהמשך תגובש הצעת חוק ממשלתית של משרד החקלאות .  השרה שקד ביקשה לבחון ההשפעה על החקלאים

