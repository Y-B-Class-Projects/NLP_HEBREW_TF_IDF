נתניהו המריא לפריז וייפגש עם פוטין והולנד לדון בתיאום בסוריה
ראש המממשלה ישתתף בוועידת האקלים הבינלאומית בבירה הצרפתית .  בשולי הוועידה הוא ייפגש עם שורת מנהיגים ,  בהם נשיאי רוסיה וצרפת ,  כדי לדון במצב הביטחוני המתוח באזור .  בנוסף לכך ייפגש עם מנהיגי קנדה ,  הודו ואוסטרליה
ראש הממשלה בנימין נתניהו המריא הבוקר  ( שני )  לפריז ,  בירת צרפת ,  שם ישתתף בוועידת האקלים הבינלאומית הנערכת בעיר .  נתניהו צפוי לנאום בוועידה ,  שבה יהיו נציגים בכירים מ-147 מדינות ,  אולם המטרה העיקרית של ביקורו אינה הנאום ,  אלא הפגישות שהוא מתכוון לערוך בשולי הוועידה עם שורה של מנהיגים בינלאומיים ,  בהם נשיא רוסיה ,  ולדימיר פוטין ,  כמו גם מארח הוועידה ,  נשיא צרפת ,  פרנסואה הולנד .  
הפגישה עם פוטין נקבעה לפני כעשרה ימים ,  כאשר נתניהו שוחח עמו בטלפון .  השיחה ביניהם התמקדה בהתפתחויות האחרונות בסוריה ,  והן גם צפויות להיות הנושא המרכזי בפגישה שיערכו השניים בפריז .  הפלת המטוס הרוסי בגבול טורקיה-סוריה רק מגדילה את החשיבות של תיאום ישראלי-רוסי בזירה הסורית ,  שבה פועל חיל האוויר הרוסי .  ביממה האחרונה אמר שר הביטחון משה יעלון כי כבר אירע מקרה שבו מטוס רוסי חדר למרחב האווירי של ישראל בגבול הצפון .
 ידיעות נוספות בוואלה !  NEWS:נתניהו התחרט ?  3 שבועות חלפו - אך מינוי ראש מערך ההסברה תקועמשרד החוץ מציג :  כך יתמודדו חיילי 8200 עם ההסתה ברשתות החברתיותפריצת דרך :  ישראל פותחת נציגות דיפלומטית רשמית באבו דאבי 
נתניהו ופוטין נפגשו לפני יום כיפור האחרון במוסקבה כדי לדון בדרכים למנוע התנגשויות בין חילות האוויר של המדינות בזירה הסורית .  בפגישה הוחלט להטיל את התיאום השוטף בנושא על הדרג הצבאי בשתי המדינות ,  אבל לשמור במקביל על קו פתוח בין לשכות המנהיגים .  מעבר לסוגיה הנקודתית של מניעת תקלות באוויר ,  שני המנהיגים צפויים לשוחח גם על התקיפות הרוסיות בסוריה ,  שמכוונות באופן רשמי נגד ארגון  " המדינה האיסלאמית "   ( דאעש )  ,  אך פוגעות בפועל גם בקבוצות של האופוזיציה הסורית שאינן קשורות לארגון ,  וכן על החשש של ישראל מהתעצמות חיזבאללה בצפון ומפעילות טרור איראנית ברמת הגולן .  
מסקרנת לא פחות היא הפגישה שנקבעה לנתניהו עם נשיא צרפת .  בשנה האחרונה הפכו היחסים בין ישראל וצרפת למתוחים ,  בעיקר על רקע יוזמות של צרפת בנושא הפלסטיני ,  כמו ניסיון לקדם החלטה של מועצת הביטחון של האו"ם בנושא ההתנחלויות .  צרפת הייתה גם אחת המדינות המערב-אירופאיות שתמכו בצורה הברורה ביותר במהלך של האיחוד האירופי לסימון מוצרי ההתנחלויות .  עם זאת ,  מתקפת הטרור שהתרחשה בפריז בתחילת החודש וצפויה לגרום לצרפת להרחיב את מעורבותה בזירה הסורית ,  בדומה לפוטין ,  גרמה להולנד להבין כי חשוב לתאם מהלכים מול ישראל ,  כמו גם ליהנות ממנה משיתוף פעולה מודיעיני .  
אמש הודיע נתניהו כי ישראל מתכוונת למנוע מהאיחוד האירופי לקחת חלק בתהליך השלום הישראלי-פלסטיני ,  כביכול כעונש על החלטת סימון מוצרי ההתנחלויות .  באירופה הגיבו בגיחוך להודעה הזו ,  שממחזרת הודעה שמשרד החוץ כבר פרסם לפני חודש ,  ולמעשה אין בה כמעט חדש . " זה נחמד לגלות פתאום שיש תהליך שלום ,  אחרי שנתיים וחצי שלא קרה שום דבר בתחום ",  העיר בציניות דיפלומט אירופאי בכיר ,  בשיחה עם וואלה !  NEWS .  יהיה מעניין לראות אם הנושא יעלה בפגישתם של נתניהו והולנד ,  או אם תהיה התייחסות כלשהי מצדם לנושא סימון המוצרים .  
בהודעה שהפיצה לשכתו של נתניהו נכתב גם כי הוא מתוכנן להיפגש במהלך שהותו בפריז גם עם ראש ממשלת הודו ,  נרנדרה מודי .  זו תהיה פגישתם השנייה של שני המנהיגים ,  שנפגשו לפני כשנה וחודשיים ,  באוקטובר 2014 ,  בשולי עצרת האו"ם .  מודי מתכוון במהלך 2016 להפוך לראש הממשלה ההודי הראשון אי-פעם שביקר בישראל ,  ואילו נתניהו הוזמן לאחרונה על ידי נשיא הודו ,  שביקר גם כן בישראל ,  להיות לראש הממשלה השני בתולדות ישראל שיבקר בהודו  ( הראשון היה אריאל שרון א"ת )  .  בפגישתם בפריז צפויים נתניהו ומודי ,  שלהם ידידות אישית ,  להדגיש את עוצמת הקשרים בין שתי המדינות ,  ואולי גם למסור פרטים חדשים על הביקורים ההדדיים שלהם זה במדינתו של זה .  
עוד בשרשרת הפגישות הצפויה של נתניהו ,  גם שני מנהיגי מדינות חדשים יחסית ,  שעלו לשלטון בחודשים האחרונים .  הראשון הוא ראש ממשלת קנדה ,  ג'סטין טרודו ,  שניצח בבחירות שנערכו במדינה בחודש שעבר .  טרודו עומד בראש מפלגת הליברלים ,  והוא הדיח בבחירות את מנהיג השמרנים סטיפן הארפר ,  שנחשב ל"תאום אידיאולוגי "  של נתניהו והיה אחד המנהיגים היחידים בעולם שנמנע מלבקר את ראש הממשלה על מדיניותו בנושא הפלסטיני .  מאז כניסתו לתפקיד ראש הממשלה ,  הספיק טרודו להבהיר כי קנדה תישאר ידידה קרובה של ישראל ותמשיך לשתף פעולה איתה בתחומי ביטחון ,  כלכלה ובתחומים נוספים .  ואולם במקביל ,  הבהירו בכירי ממשלתו החדשה שקנדה לא תתנזר עוד מהבעת ביקורת על ישראל בנושא ההתנחלויות .  
בימים האחרונים הביעו שביעות רצון בירושלים מכך שקנדה ,  תחת הממשלה החדשה ,  התנגדה לכמה הצעות אנטי-ישראליות שעלו להצבעה באו"ם .  זה היה סימן לכך שלמרות חילופי השלטון ,  ולמרות ההבנה שהממשלה הקנדית הנוכחית לא תהיה נוחה לנתניהו כמו הממשלה הקודמת ,  הרי שבתמונה הכללית ,  היחסים הטובים צפויים להישמר .  הפגישה בין נתניהו לטרודו בפריז צפויה להדגיש זאת .  המנהיג החדש הנוסף שאיתו נתניהו צפוי להיפגש הוא ראש ממשלת אוסטרליה ,  מלקולם טרנבול ,  שעלה לשלטון בחודש ספטמבר .  
כל הפגישות הללו נערכות לאחר שבשבוע שעבר ביקר בישראל שר החוץ האמריקני ,  ג'ון קרי ,  שנכשל בניסיונו לקדם הבנות בין ישראל לרשות הפלסטינית שיובילו להרגעת ההסלמה הביטחונית .  קרי והנשיא אובמה צפויים גם הם להיות בפריז לרגל ועידת האקלים ,  אולם לשניהם לא צפויה בעת הזו פגישה עם נתניהו .  קרי עזב את הארץ בתחושת תסכול עקב חוסר הגמישות של נתניהו ,  כמו גם של יו"ר הרשות הפלסטינית ,  אבו מאזן .  

נתניהו המריא לפריז וייפגש עם פוטין והולנד לדון בתיאום בסוריה
ראש המממשלה ישתתף בוועידת האקלים הבינלאומית בבירה הצרפתית .  בשולי הוועידה הוא ייפגש עם שורת מנהיגים ,  בהם נשיאי רוסיה וצרפת ,  כדי לדון במצב הביטחוני המתוח באזור .  בנוסף לכך ייפגש עם מנהיגי קנדה ,  הודו ואוסטרליה

