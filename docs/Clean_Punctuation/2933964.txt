משפחת נתניהו : " היחס במעון חם ,  מצוין ואנושי "
 המשפחה ביטלה את הטענות שהועלו בבית המשפט על אודות האווירה במעון וטענה כי אלו  " רחוקות מן המציאות ".   " מצער שבית הדין בחר להקדיש חלק ניכר מהחלטתו לגברת נתניהו ,  שכלל לא הייתה צד במשפט "
" עובדים רבים מעידים על יחס חם ,  מצוין ואנושי מצד רעיית ראש הממשלה "  - נמסר אמש  ( רביעי )  ממשפחת נתניהו ,  בהתייחס לפיצויים בסך 170 אלף שקלים שפסק אתמול בבוקר בית הדין האזורי לענייני עבודה לאב הבית לשעבר במעון ראש הממשלה ,  מני נפתלי .  במשפחה מתעקשים כי  " התמונה המצטיירת בפסק הדין רחוקה מן המציאות במעון ראש הממשלה ",  אף שבית המשפט פסק בצורה נחרצת כי תנאי ההעסקה במעון פוגעניים וכי לא נמצא  " בדל של ראיה "  הנוגע לטענות לפיהן יחסו של נפתלי עצמו לעובדים היה גרוע .
" מצערת העובדה שאף שבית הדין דחה כ-90% מהתביעות הכספיות של מני נפתלי ,  בית הדין בחר להקדיש חלק ניכר מהחלטתו לגברת נתניהו ,  שכלל לא הייתה צד במשפט ",  הוסיפה משפחת נתניהו בהתייחס להתעכבותם של השופטים על הטענות שהופנו נגד רעיית ראש הממשלה ,  שרה נתניהו ,  ולפיהן יחסה כלל דרישות מוגזמות ,  העלבות ,  השפלות והתפרצויות זעם . " נפתלי לא תבע את גברת נתניהו ,  אלא את מדינת ישראל ,  ואגב כך השמיץ והכפיש את רעיית ראש הממשלה .  אך כיוון שהגברת נתניהו לא הייתה צד למשפט ,  היא לא הייתה יכולה להביא עדים שמבססים את דבריה ומוכיחים את אמיתותם ",  נמסר .
" עובדים רבים במעון ראש הממשלה ,  ובהם מנהלי הבית בשנים האחרונות ,  אמנון זכאי ועידן אלעד ,  מעידים על יחס מצוין ,  חם ואנושי שהם מקבלים מרעיית ראש הממשלה ,  וכי מעולם לא נתקלו בהרמת קול או ביחס מעליב .  'יחסיי עם שרה נתניהו הם כמו אמא ובן .  היא מתייחסת אלי כמו אל בן' ,  אמר אתמול אחד מהם ,  'יש לי המון כבוד והערכה ואהבה אליה' .  לצערנו הרב ,  כל אלה אינם נמצאים בפסק הדין ".  
מוקדם יותר אתמול התייחס נפתלי לקביעת בית המשפט ,  ואמר : " ראש הממשלה מנע ממני להתפרנס עד לתקופה הזאת ".  הוא רמז כי יש נושאים אחרים שראויים לביקורת ציבורית ,  אולם הוא לא חשף אותם . " רואים פה שאדם כמוני ,  אזרח מהשורה ,  פגעו בו בעבודה בצורה הכי קשה ,  ואחר כך אשתו טוענת שאני נהייתי סלב .  עברתי דברים מאוד קשים בחיים על מנת להתפרנס בכבוד .  ראש הממשלה מנע ממני להתפרנס עד לתקופה הזאת ועדיין שמרתי על קור רוח ולא הוצאתי דברים פרט לאלה שעניינו את המשטרה ואת בית המשפט לענייני עבודה .  יש הרבה דברים שלא הוצאתי על תפקודו ושהפריעו לי בתפקודו ". 
אב הבית לשעבר דחה את הטענות כי ביקש לפגוע בבנימין נתניהו מסיבות פוליטיות . " אני לא פה כדי לפגוע בממשלה ,  כמו שאמרו .  אבל אני מחזיק פה פסק דין שמראה שברגע שאתה מאמין בדרך שלך  כולכם אומרים דוד ניצח את גוליית  אתה מנצח .  משפחתי תומכת בליכוד ,  אם פגעו בי אז במי לא יפגעו ?  המשטרה חוקרת ,  יהיו פה דברים שייצאו החוצה ,  לא רק ממני .  דברים שכולכם צריכים לדעת אותם ",  אמר .
 הוא הוסיף : " תודה לכל מי שתמכו בי .  את התרומות שקיבלתי אני מתכוון להחזיר לילדים חולי סרטן ברגע שיתאפשר לי .  הסכום הוא זעום ,  אבל זה לא מה שנותן לי את התמריץ ,  שהוא קודם כל להראות לכל עובד שאפשר .  אם אדם יש לו בעיה  זה לא משנה מי עומד מולו .  הלבישו עליי הטרדה מינית ,  כשיש פה הטרדות מפה ועד להודעה חדשה ".  
לאחר החלטת המחוזי אמר נפתלי לוואלה !  NEWS : " הראיתי לכולם שדוד יכול לנצח את גוליית .  ידעתי לאורך כל הדרך שאנצח וכל מי שהיה במשפט הבין זאת .  השאלה שלי היא איך אני ממשיך מפה הלאה .  אני חייב לבנק פחות או יותר את הסכום שבו זכיתי היום ,  אבל לא עשיתי זאת בשביל כסף ". 
הוא הדגיש כי כל הפגיעה נעשתה מצד רעייתו של ראש הממשלה ,  שרה נתניהו . " זו רק תחילת הדרך עבורי .  אני לא מאחל לאף אחד לעבור את מה שעברתי ,  אבל המסר שלי לעובדים הוא :  עמדו על שלכם .  אני שמח שעשיתי סוף לפגיעה לעובדים ,  פגיעה שהייתה כולה מצד הגברת נתניהו ". 
 ( עדכון ראשון :  23:49 )  

משפחת נתניהו : " היחס במעון חם ,  מצוין ואנושי "
 המשפחה ביטלה את הטענות שהועלו בבית המשפט על אודות האווירה במעון וטענה כי אלו  " רחוקות מן המציאות ".   " מצער שבית הדין בחר להקדיש חלק ניכר מהחלטתו לגברת נתניהו ,  שכלל לא הייתה צד במשפט "
 
