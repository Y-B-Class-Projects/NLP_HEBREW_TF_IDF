דיווח : " אבו מאזן חש שנתניהו רימה אותו במהלך המשבר בהר הבית "
 מקורות פלסטיניים אמרו לעיתון אל-חיאת כי ראש הממשלה התחייב בשיחה עם יו"ר הרשות לאחר הפיגוע באל-אקצא כי לא ינקוט צעדים שיגרמו להסלמה - אך הציב לבסוף מגנומטרים . " נתניהו לא עמד במילתו והמצב התדרדר "
 ראש הממשלה בנימין נתניהו  " רימה "  את יו"ר הרשות הפלסטינית אבו מאזן בשיחתם אחרי הפיגוע בהר הבית  כך טענו מקורות פלסטיניים בפני העיתון אל-חיאת .  לפי הדיווח שפורסם הערב  ( רביעי )  ,  בשיחה שהתקיימה שעות לאחר הפיגוע בחודש שעבר שבו נהרגו שני שוטרים ,  הבטיח נתניהו לאבו מאזן לא לנקוט צעדים שיכולים לגרום להסלמה בירושלים בכלל ובמסגד אל-אקצא בכלל ,  ובתמורה גינתה הרשות את הפיגוע שביצעו שלושה תושבי אום אל-פחם .  
המקורות הוסיפו כי אבו מאזן  " הרגיש שנתניהו שיקר ורימה אותו ,  לאחר שהבטיח לו להשתלט על העניינים ולא לאפשר הסלמה ".  לדבריהם , " נתניהו לא עמד במילה שלו והמצב התדרדר "  כשהציב מגנומטרים בכניסה להר הבית .  בתגובה ,  החליט אבו מאזן להקפיא את התיאום הביטחוני עם ישראל אם כי לא ברור עד כמה ההחלטה הזו יושמה בשטח .  
לקריאה נוספת על המשבר בהר הביתזעם בירדן על תפילות הר הבית : " יותר מאלף מתנחלים פרצו לאל-אקצא"תיעוד :  שוטר מחשמל באקדח טייזר עצור יהודי שיצא מהר הביתנתניהו משיב לביקורת על משבר הר הבית : " פעלתי מתוך מנהיגות "  
בעקבות הצבת המגנומטרים ,  פתחו הפלסטינים במחאה וסירבו להתפלל באל-אקצא .  שבוע לאחר הפיגוע במקום ,  התפתחו עימותים אלימים בין כוחות הביטחון למפגינים ,  ושלושה פלסטינים נהרגו .  באותו סוף שבוע ,  נרצחו שלושה מבני משפחת סלומון בהתנחלות חלמיש בידי מחבל חמוש בסכין .  
הממשלה החליטה להסיר את גלאי המתכות ואת יתר אמצעי הביטחון שהותקנו בהר הבית ,  בעקבות התרעות של השב"כ ושל צה"ל מהחרפת המצב .  ההחלטה התקבלה בין היתר בשל לחץ בינלאומי על ישראל ,  ומחאה חריפה מצד מדינות ערב ,  בהן מצרים וירדן .  

דיווח : " אבו מאזן חש שנתניהו רימה אותו במהלך המשבר בהר הבית "
 מקורות פלסטיניים אמרו לעיתון אל-חיאת כי ראש הממשלה התחייב בשיחה עם יו"ר הרשות לאחר הפיגוע באל-אקצא כי לא ינקוט צעדים שיגרמו להסלמה - אך הציב לבסוף מגנומטרים . " נתניהו לא עמד במילתו והמצב התדרדר "
 
