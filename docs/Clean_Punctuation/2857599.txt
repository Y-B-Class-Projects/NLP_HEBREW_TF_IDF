תכנית ארדן :  יותר שוטרים ברחובות וחיזוק האכיפה במגזר הערבי
המשרד לביטחון הפנים יקבל תוספת שנתית מדורגת של חצי מיליארד שקל .  ארדן : " בגלל שהמשטרה שרויה במשבר עמוק ,  הייתי חייב כלים להצלחה ".  אלקין מונה גם לשר לענייני ירושלים ,  וטרם הוחלט מי יתפטר - בגין או אקוניס .  דיווח מאולפן וואלה ! NEWS
השר לביטחון הפנים גלעד ארדן התייחס הלילה  ( שלישי )  לראשונה למינויו : " אני רואה את שני המשרדים ואת שני הנושאים כאתגר אדיר והזדמנות לחולל שינויים שהמדינה זקוקה להם ",  אמר בשיחה עם וואלה ! NEWS .  ארדן גם התייחס לפרק הזמן שלקח עד שהצטרף לממשלה : " דווקא בגלל שהמשטרה שרויה במשבר כה עמוק ,  הייתי חייב לנהל את הדיון הזה כדי להבטיח שיהיו לי כלים להצליח בתפקיד ".  כשנשאל אם הוא שבע רצון מהסיכום שאליו הגיע עם ראש הממשלה ,  השיב ארדן : " אם לא הייתי חושב שהסיכום הזה מאפשר לי יכולת ביצוע בתחומים שאני מעוניין להוביל ,  לא הייתי מצטרף .  ודאי שהגענו להבנה והסכמה .  אני יוצא לדרך בחדוות עשייה ואעשה את המקסימום כדי להצליח ".  
בתום משא ומתן בן שבוע עם ראש הממשלה ,  הגיעו ארדן ונתניהו לסיכום שלפיו תינתן תוספת מדורגת למשרד לביטחון הפנים ,  שתגיע עד לחצי מיליארד שקל לבסיס התקציב של המשרד .   ( כלומר ,  חצי מיליארד שקל באופן קבוע ולא חד פעמי - ע"נ )  .  התוספת סוכמה גם עם שר האוצר משה כחלון וגם עם אגף התקציבים באוצר .  ארדן מעוניין להשקיע את התוספת התקציבית בשתי מטרות מרכזיות :  הראשונה היא חיזוק שירותי השיטור במגזר הערבי ,  לרבות הקמת תחנות משטרה חדשות והשקעת משאבים באיסוף נשק לא חוקי ובמלחמה בתאונות הדרכים .  הנושא השני שאותו מעוניין השר הטרי לבחון הוא פיילוט להגברת הנוכחות המשטרתית ברחובות ,  על מנת להגדיל את תחושת הביטחון של התושבים באזורים בעייתיים .
 נוסף למשרד לביטחון פנים ,  קיבל ארדן גם את תיקי האסטרטגיה וההסברה ,  ויהיה מופקד ,  בין היתר ,  על נושא החרמות נגד ישראל .  לצורך כך ,  תינתן למשרד לעניינים אסטרטגיים תוספת של כמאה מיליון שקל בשנה הראשונה ,  וכן תעבור לסמכותו יחידה לייזום אירועים בינלאומיים .  עם זאת ,  ארדן לא יהיה השר הממונה על רשות השידור כפי שקיווה .  
כניסתו של ארדן לתפקיד השר לעניינים אסטרטגיים תבוא על חשבון השר זאב אלקין ,  שנאלץ לפנות את מקומו .  תחילה זעם אלקין על המהלך ,  איים להצביע נגד הקואליציה ואמר כי יראה עצמו כמי שפוטר מתפקידו .  אולם מאוחר יותר הוא התרצה כשבתום פגישה לילית ,  בשעה 2:00 לפנות בוקר ,  סוכם בינו לבין ראש הממשלה כי הוא יכהן גם כשר לענייני ירושלים .  בפגישה נכח גם ראש עיריית ירושלים ,  ניר ברקת .  בעקבות הסיכום ,  הצביע אמש אלקין יחד עם הקואליציה על החלת תקציב דו שנתי בשנים 2015-2016 .
 כעת ,  נותרה שאלת בני בגין ללא פתרון .  נתניהו התחייב במועד השבעת הממשלה כי בממשלתו הרביעית יכהנו 20 שרים וסיכם עם השותפות הקואליציוניות כי מתוכם ,  לליכוד יהיו 12 שרים .  לכן ,  מינויו של ארדן צפוי לכאורה לאלץ את בגין ,  המכהן כשר ללא תיק ,  להתפטר מתפקידו .  אלא שהדבר טרם הוכרע .  בליכוד היו מי שהעריכו כי העובדה שארדן הושבע מבלי שבגין התפטר באותו הרגע מהווה הסכמה שבשתיקה מצד השותפות האחרות בקואליציה לכך שלליכוד יהיה שר אחד נוסף .  אלא שבקואליציה נשמעה הערכה לפיה הסידור הנוכחי לא יחזיק מעמד זמן רב בטרם המפלגות האחרות ידרשו לקיים את ההסכם כלשונו ,  ונתניהו יאלץ לשכנע את אחד השרים לעזוב את תפקידו .  שמו של השר אופיר אקוניס עלה כמי שעשוי לקבל הצעה לעזוב את הממשלה ולכהן כשגריר ישראל באו"ם .  אקוניס אמר אמש כי טרם פנו אליו בנושא .  השר בגין ,  לעומת זאת ,  סירב אתמול לענות על שאלות כתבים בכנסת לגבי עתידו הפוליטי .  
במקביל ,  נערכה אמש בכנסת פגישה בין ראש הממשלה נתניהו ויו"ר מפלגת יש עתיד ,  יאיר לפיד .  השניים נועדו בארבע עיניים לראשונה מאז פיטר נתניהו את לפיד בחודש דצמבר האחרון .  הפגישה ארכה 40 דקות ובמהלכה הבהיר יו"ר יש עתיד לראש הממשלה כי מפלגתו לא תצטרף לקואליציה .  לפיד מחה בפני נתניהו על ההסכמים הקואליציוניים שנחתמו מול יהדות התורה ,  הבית היהודי וש"ס ,  אותם כינה : " מכירת חיסול  "  .  לפיד גם הביע חשש באוזני נתניהו מפני האפשרות של מערכה נוספת בעזה בקרוב .  
לפניות לכתב עמרי נחמיאס :  omri_n@walla.net.il 

תכנית ארדן :  יותר שוטרים ברחובות וחיזוק האכיפה במגזר הערבי
המשרד לביטחון הפנים יקבל תוספת שנתית מדורגת של חצי מיליארד שקל .  ארדן : " בגלל שהמשטרה שרויה במשבר עמוק ,  הייתי חייב כלים להצלחה ".  אלקין מונה גם לשר לענייני ירושלים ,  וטרם הוחלט מי יתפטר - בגין או אקוניס .  דיווח מאולפן וואלה ! NEWS

