 " שאיש לא יטיל ספק ":  רה"מ נערך למימוש חוק קיזוז משכורות מחבלים
בישיבת הממשלה הצהיר נתניהו כי עד סוף השבוע תושלם עבודת המטה הדרושה למימוש החוק .  לדבריו , " הכספים יקוזזו ושאיש לא יטיל בכך ספק ".  בנט : " החוק בתוקף כבר למעלה מחודש וטרם יושם ".  ב"יש עתיד "  תקפו :  חבל שלקחו לו רק 40 יום ורצח מתועב של אורי אנסבכר כדי לפעול "
 ראש הממשלה בנימין נתניהו אמר הבוקר  ( ראשון )  בישיבת הממשלה כי עד סוף השבוע תושלם עבודת המטה הדרושה למימוש חוק קיזוז משכורות מחבלים .  נתניהו הודיע כי ביום ראשון הבא יכנס את הקבינט המדיני ביטחוני לטובת העברת ההחלטה הדרושה לקיזוז הכספים .  לדבריו , " הכספים יקוזזו ושאיש לא יטיל בכך ספק ".  נתניהו דיבר ברקע הרצח של אורי אנסבכר בת ה-19 ,  שגופתה נמצאה עם סימני אלימות ביער עין יעל ביום חמישי האחרון .  אתמול נעצר ערפאת ארפאעיה ,  תושב חברון בן 29 ,  בחשד לרצח .  
יו"ר הימין החדש ,  השר נפתלי בנט ,  אמר בתגובה לדברי ראש הממשלה כי  " טוב שראש הממשלה הצהיר הבוקר שהוא מתכוון ליישם את החוק לקיזוז קצבאות טרור .  יש לקיים הבטחה זו בהקדם ".  בנט הדגיש כי  " החוק בתוקף כבר למעלה מחודש וטרם יושם ",  והוסיף כי  " השרה שקד ואני נעניק לראש הממשלה גיבוי מלא אל מול הלחצים הכבדים של הרשות הפלסטינית .  אסור שרוצחה של אורי אנסבכר וחבריו יעשו אקזיט על רצח יהודים ". 
עוד בוואלה !  NEWS :" היינו על הרצפה ,  ילדים ותינוקות ":  האוטובוס פגע ברכב - והתהפך"אם יפתחו עוד תיקים כמו של זדורוב - יעלו שאלות גם עליהם"מפגין איבד יד ומכוניות הוצתו : " האפודים הצהובים "  לא מרפים מפריז 
ממפלגת  " יש עתיד "  נמסר בתגובה כי  " הגיע הזמן שנתניהו יתחיל לדאוג לביטחון אזרחי ישראל .  חבל שלקחו לו רק 40 יום ורצח מתועב של אורי אנסבכר כדי לפעול .  אם ראש הממשלה ושר הביטחון היה מתרכז בחיים של האזרחים ולא רק בחקירות של עצמו ,  חוק קיזוז משכורות מחבלים שהעברנו יחד עם אבי דיכטר היה מיושם והמוטיבציה של המחבלים הפוטנציאלים הייתה יורדת ". 
בחודש יולי האחרון מליאת הכנסת אישרה את הצעת החוק לקיזוז משכורות מחבלים ,  כאשר 87 חברי כנסת הצביעו בעד ו-15 נגד .  לפי הנוסח הסופי שאושר ,  הכספים שמעבירה הרשות הפלסטינית למחבלים מהתמיכה שמעבירה לה ישראל  " יוקפאו ",  אבל לא יקוזזו .  בנוסף ,  לקבינט המדיני-ביטחוני תהיה את הסמכות להשיב את כל הכסף שהוקפא באותה שנה אם הרשות הפלסטינית לא העבירה כסף כלל למחבלים . 

" שאיש לא יטיל ספק ":  רה"מ נערך למימוש חוק קיזוז משכורות מחבלים
בישיבת הממשלה הצהיר נתניהו כי עד סוף השבוע תושלם עבודת המטה הדרושה למימוש החוק .  לדבריו , " הכספים יקוזזו ושאיש לא יטיל בכך ספק ".  בנט : " החוק בתוקף כבר למעלה מחודש וטרם יושם ".  ב"יש עתיד "  תקפו :  חבל שלקחו לו רק 40 יום ורצח מתועב של אורי אנסבכר כדי לפעול "
 
