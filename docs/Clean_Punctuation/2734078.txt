יסגור עסקה ?  קרי ייפגש עם נתניהו ואבו מאזן
שר החוץ האמריקני יגיע היום לאזור במטרה להפעיל לחץ על המנהיגים ,  כדי שאלו יסכימו להאריך את המו"מ בחצי שנה .  התנאים :  הקפאה  " שקטה "  בהתנחלויות ושחרור מאות אסירים
קרי יצליח לסגור עסקה ?  שר החוץ האמריקני ג'ון קרי יגיע היום  ( שני )  לביקור בישראל וברשות הפלסטינית ,  בניסיון למנוע את קריסת המשא ומתן .  קרי יפעיל לחץ על יו"ר הרשות הפלסטינית אבו מאזן ,  לקבל את ההצעה האמריקנית להארכת המשא ומתן בכחצי שנה ,  בתמורה לשחרור אסירים מצד ישראל .  במקביל ,  הוא ידון עם ראש הממשלה בנימין נתניהו בדרישותיהם האחרות של הפלסטינים - הקפאת בנייה  " שקטה "  בהתנחלויות והעברת שטחי C לשליטה פלסטינית .  
עוד על תהליך השלוםהדרישה הפלסטינית עולה :  אלף אסירים עבור הארכת המו"מנתניהו על שחרור האסירים : " או שזה ייסגר ,  או שזה יתפוצץ "" ישראל הציבה לפלסטינים תנאים חדשים "
 בימים האחרונים נמשכו מאמצים אינטנסיביים מצד הצוות האמריקני בירושלים ,  בראשותו של מרטין אינדיק ,  לשכנע את שני הצדדים להאריך את השיחות .  אינדיק ערך מספר פגישות עם שרת המשפטים ,  ציפי לבני והשליח המדיני .  למרות שהאמריקנים קיוו להציג בשלב הזה  " הסכם מסגרת "  שיוסכם על שני המנהיגים ,  הם שוקלים כעת מתווה צנוע יותר של הארכת השיחות על סמך מחוות בשטח והסכמות בעל-פה בין הצדדים ,  ללא מסמך כתוב .  השגת המסמך תוצג כמטרת הארכת השיחות ,  ולא כבסיס להארכת השיחות .  
שלשום נחשף בוואלה !  חדשות כי ישראל הציעה לשחרר כ-400 אסירים פלסטינים בתמורה להארכת השיחות ,  בתנאי שתוכל לקבוע בעצמה את זהות האסירים שישוחררו .  זאת ,  בנוסף לביצוע התחייבות מתחילת השיחות לשחרר כ-26 אסירים פלסטינים בימים הקרובים ,  במסגרת ה"פעימה הרביעית "  של שחרור האסירים הפלסטינים .  המחלוקת העיקרית היא בנוגע להכללתם של 14 אסירים ערבים-ישראלים שהורשעו ברצח או ניסיון לרצח על רקע לאומני ,  ושאבו מאזן דורש את שחרורם מאז חידוש השיחות .  האמריקנים מאמינים כי יצליחו למצוע פיתרון למחלוקת ,  והגעתו של קרי לאזור היא סימן שישנה התקדמות במגעים .  
ביקורו של קרי בישראל וברשות הפלסטינית יהיה הראשון זה כמעט שלושה חודשים .  הפעם האחרונה בה הגיע לאזור הייתה בתחילת ינואר ,  אז עוד קיווה לקבל את הסכמת שני המנהיגים ל"הסכם מסגרת "  אמריקני שיהווה בסיס להמשך השיחות .  מאז פגש קרי פעמיים את אבו מאזן ,  אך הפגישות נערכו בפריז ובירדן .  הוא שוחח כמעט מדי יום עם ראש הממשלה נתניהו ,  אך נמנע מלהגיע לביקור באזור ,  במטרה למנוע לחצים פוליטיים על שני המנהיגים ,  במיוחד על נתניהו .  
לפניות לכתב אמיר תיבון :  amir.tibon@walla.co.il 

יסגור עסקה ?  קרי ייפגש עם נתניהו ואבו מאזן
שר החוץ האמריקני יגיע היום לאזור במטרה להפעיל לחץ על המנהיגים ,  כדי שאלו יסכימו להאריך את המו"מ בחצי שנה .  התנאים :  הקפאה  " שקטה "  בהתנחלויות ושחרור מאות אסירים

