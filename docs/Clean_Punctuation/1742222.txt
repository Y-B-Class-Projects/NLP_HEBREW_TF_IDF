ברק :  הצעת חוק משאל העם - מחסום לשלום
החלטת ועדת השרים לענייני חקיקה לאשר את הצעת חוק משאל העם ,  התקבלה במורת רוח בלשכת שר הביטחון . " החוק בגרסה שעברה ,  יוצר סימן שאלה על רצונה של הממשלה להוביל תהליך מדיני ".  עוד אמר ברק כי  " על הממשלה לעשות את כל שנדרש ,  כדי להסיר את המחסום לשלום "
 לשכת שר הביטחון ויו"ר מפלגת העבודה ,  אהוד ברק ,  פרסמה בצהריים  ( שני )  תגובה חריפה בעקבות ההחלטה של ועדת השרים לענייני חקיקה ,  לאשר את הצעת חוק משאל העם .  לפי הצעת החוק ,  כל נסיגה משטחים בריבונות ישראלית תחויב במשאל עם ,  גם לאחר שתאושר בכנסת ברוב של יותר מ-60 ח"כים .
 בלשכת השר ברק אמרו כי  " חוק משאל העם בגרסה שעברה היום בוועדת השרים לענייני חקיקה ,  יוצר סימן שאלה על רצונה ויכולתה של הממשלה להוביל תהליך מדיני .  ממשלת ישראל ובראשה נתניהו התחייבו להתקדם בתהליך השלום ועל הממשלה לעשות את כל אשר נדרש ,  כדי להסיר מהדרך את המחסום לשלום ,  שהוצב היום בהצעת החוק המיותרת הזאת .  הציבור בישראל רוצה תהליך מדיני ,  שבמרכזו שיקולי ביטחון וסיום הסכסוך .  החלטת ועדת השרים לחקיקה ,  פוגעת באופן מהותי באפשרות לממש את הרצון הזה ". 
את הצעת החוק יזמו ח"כים מהימין בראשות ח"כ יריב לוין  ( הליכוד )  ,  והיא תובא לקריאה שנייה ושלישית בכנסת לאישור סופי .  על פי הצעת החוק ,  אם הממשלה תבקש לוותר על שטח שבריבונות ישראלית ,  ובכלל זה שטח מרמת הגולן או מירושלים ,  היא תצטרך לקבל אישור גם מהכנסת ברוב של 61 חברי כנסת ,  ולאחר מכן יצטרך להיערך משאל עם שיכריע את הסוגיה ברוב רגיל .  השרים יצחק הרצוג ודן מרידור התנגדו להצעה .  ברוב סעיפי החוק תמכו יו"ר הוועדה יעקב נאמן והשרים יולי אדלשטיין ,  דניאל הרשקוביץ ,  לימור לבנת ,  מיכאל איתן ,  בני בגין ,  יוסי פלד ומשולם נהרי .  
בהצעת החוק ישנה גם הסתייגות הקובעת כי במקרה שבו הכנסת תאשר זאת ברוב של יותר מ-80 חברי כנסת ,  הממשלה לא תצטרך לערוך משאל עם .  כמו כן נקבע כי יום הבחירה לא יהיה יום חופש גורף ,  אלא נתון לשיקולי העובד .
 
ברק :  הצעת חוק משאל העם - מחסום לשלום
החלטת ועדת השרים לענייני חקיקה לאשר את הצעת חוק משאל העם ,  התקבלה במורת רוח בלשכת שר הביטחון . " החוק בגרסה שעברה ,  יוצר סימן שאלה על רצונה של הממשלה להוביל תהליך מדיני ".  עוד אמר ברק כי  " על הממשלה לעשות את כל שנדרש ,  כדי להסיר את המחסום לשלום "
 
