ישראל הצטרפה לתכנית בקידומה של ארה"ב לחיבור מדינות באפריקה לחשמל
בטקס במעמד ראש הממשלה ושגריר ארה"ב נחתם ההסכם שנועד לסייע לחברות ישראליות לפעול בתחום החשמל במדינות ביבשת ,  כחלק מיוזמת Power Africa .  נתניהו בטקס החתימה על ההסכם : " מדובר ביוזמה שתחשמל את אפריקה "
  ( נתניהו בטקס השבעתו של נשיא קניה ,  בשבוע שעבר )  
ראש הממשלה בנימין נתניהו חתם אתמול  ( שני )  על הסכם השתתפות בתכנית Power Africa המובלת על-ידי הסוכנות לפיתוח בינלאומי של ארצות הברית  ( USAID )  לקידום פעילות חברות ישראליות בענף האנרגיה ביבשת .  ההסכם נחתם עם שגריר ארצות הברית דיוויד פרידמן בטקס במעמד שר הכלכלה אלי כהן ,  ראש המיזם אנדרו הרשקוביץ ושגרירי מדינות מאפריקה בישראל .
 יוזמת Power Africa נועדה לחבר 60 מיליון בתי אב באפריקה לרשת החשמל ולהוסיף 30 אלף מגהוואט להספק תחנות החשמל ביבשת עד לשנת 2030 .  בעקבות החתימה על ההסכם יוכלו חברות מישראל להשתתף ביוזמה ולקבל סיוע בקידום מיזמים לייצור חשמל במדינות ביבשת .  בין היתר יוכלו חברות ישראליות לקבל מענקים כספיים ,  עזרה בפנייה לגורמי ממשל ולגורמי מימון וכן לקבל ייעוץ מקצועי ומשפטי .
 נתניהו בירך על החתימה ואמר כי מדובר ביוזמה ש"תחשמל את אפריקה .  מילולית ומעשית ".  לדבריו ,  המהלך עולה בקנה אחד עם חזונו לפיו  " ישראל תשוב לאפריקה ואפריקה תשוב לישראל ".  ראש הממשלה הוסיף עוד כי בין ישראל למדינות רבות ביבשת  " הייתה שותפות נפלאה בשנות ה-60 ,  שכעת חזרה למסלולה במלוא העוצמה ".  לדבריו , " המשמעות היא שמה שאנחנו מפתחים כאן היא שותפות לא רק של ממשלות ,  אלא של אנשים .  ומה שהאנשים מבינים הוא ששיתוף הפעולה עם ישראל ,  כפי שתרם לחקלאות באפריקה בשנות ה-60 ,  יכול לעזור בכל תחום בחיים בתחילת המאה ה-21 ".  

ישראל הצטרפה לתכנית בקידומה של ארה"ב לחיבור מדינות באפריקה לחשמל
בטקס במעמד ראש הממשלה ושגריר ארה"ב נחתם ההסכם שנועד לסייע לחברות ישראליות לפעול בתחום החשמל במדינות ביבשת ,  כחלק מיוזמת Power Africa .  נתניהו בטקס החתימה על ההסכם : " מדובר ביוזמה שתחשמל את אפריקה "
 
