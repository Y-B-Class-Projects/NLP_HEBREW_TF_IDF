מחלוקת סביב החוק האוסר חקירות רה"מ :  טרם הוחלט אם לקיים הצבעה מחר
שרת המשפטים שקד ביקשה לדחות את ההצבעה על החוק האוסר חקירת ראש ממשלה מכן ,  בשל מחלוקות בקואליציה .  ואולם ,  יו"ר הקואליציה ביטן מתנגד לדחייה ומחר תתקבל ההחלטה בהתייעצות עם גורמים נוספים בקואליציה
שרת המשפטים איילת שקד ביקשה הערב  ( שבת )  לדחות בשבוע את ההצבעה בוועדת שרים לחקיקה על החוק שאוסר חקירת ראש ממשלה מכהן - אולם יו"ר הקואליציה ח"כ דוד ביטן  ( הליכוד )  התנגד לכך נחרצות .  ההחלטה תתקבל מחר בשיחה עם גורמים נוספים בקואליציה . 
" זהו חוק יסוד והוא צריך לעבור בתמיכת כל סיעות הקואליציה ",  אמרה שקד לוואלה !  NEWS ,  בטרם הודיע ביטן על התנגדותו .  שקד הוסיפה כי  " זה לא דבר בריא "  שראשי ממשלה נחקרים בזמן כהונתם וכי היא תתמוך בהצעת החוק אם יקדמו במקביל אליה גם חוק שמגביל את כהונת ראש הממשלה לשתי קדנציות או לשמונה שנים .  
לפי הצעת החוק שיזם ח"כ דודי אמסלם  ( הליכוד )  ,  לא ניתן יהיה לחקור ראש ממשלה מכהן בעבירות קלות שהעונש עליהן הוא עד שישה חודשי מאסר .  חקירות על עבירות מין ,  אלימות ,  סמים וביטחון ייחקרו גם בתקופת כהונתו .  
נוסח ההצעה קובע כי תחול רק מהקדנציה הבאה ,  ולא על חקירות שכבר החלו ,  כך שזו לא צפויה לפטור את ראש הממשלה בנימין נתניהו מהחקירות המתנהלות נגדו .  אם לאחר חקיקת החוק ייפתחו חקירות נוספות נגד ראש הממשלה ,  החוק יחול עליהן .  
לקריאה נוספת בנושאלצד האיסור על חקירת ראש ממשלה מכהן :  בליכוד מקדמים הגבלת כהונותארדן :  לבדוק ההדלפות מחקירות נתניהו ;   " בעייתי שיועץ פוליטי מועסק במשטרה "  
נתניהו נמנע עד כה מהשתתפות בדיונים שהתקיימו על הצעת החוק ,  וההערכה כי ההצעה תעלה לדיון נוסף בפורום ראשי הקואליציה המתכנס מידי יום ראשון ,  במקביל לוועדת השרים לחקיקה ,  ושם תתקבל גם ההחלטה לגבי עתידו .  עם זאת ,  ההסתייגות של שר האוצר משה כחלון מההצעה וחילוקי דעות בתוך  " הבית היהודי "  הובילו לכך שההצבעה תדחה .  
בשל כך ,  ח"כ אמסלם יגיש הצעה מתוקנת שבה יוסיף סעיף לפיו קצובת כהונה של ראש ממשלה לשתי קדנציות רציפות ומלאות של הכנסת או תקופה רצופה של שמונה שנים ,  לפי התקופה הארוכה מביניהם .  זאת ,  מתוך מטרה לרצות את שאר השותפות הקואליציוניות המתנגדות להצעה הנוכחית שמשמעותה רק איסור חקירה .  בינואר דחתה ועדת השרים את ההצבעה עד להשגת תיאום בין מרכיבי הקואליציה .  זאת לאחר ששקד הודיעה כי היא מבקשת לקדם הצעת חוק ממשלתית בנושא ולהגביל כהונת ראש הממשלה לשמונה שנים .  זאת לצד קביעה כי לא תתאפשר הגשת כתב אישום נגד ראש ממשלה מכהן בגין עבירות מסוג חטא ועוון ,  שהעונש עליהן הוא עד שלוש שנות מאסר ,  בין היתר כמו עבירות מרמה והפרת אמונים .  עד היום לא התקיים דיון בין מרכיבי הקואליציה על הצעת החוק .
  ( עדכון ראשון 21:28 )  

מחלוקת סביב החוק האוסר חקירות רה"מ :  טרם הוחלט אם לקיים הצבעה מחר
שרת המשפטים שקד ביקשה לדחות את ההצבעה על החוק האוסר חקירת ראש ממשלה מכן ,  בשל מחלוקות בקואליציה .  ואולם ,  יו"ר הקואליציה ביטן מתנגד לדחייה ומחר תתקבל ההחלטה בהתייעצות עם גורמים נוספים בקואליציה

