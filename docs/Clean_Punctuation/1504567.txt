נתניהו מתערב במשבר בנק ישראל
הבהיר לשטייניץ ופישר : " פשרה עד יום בי - או שאכריע בעצמי ".  הדגיש כי על הפשרה לכלול פיקוח על השכר מבלי לפגוע בעצמאות המוסד
ראש הממשלה בנימין נתניהו ,  הודיע אתמול לנגיד סטנלי פישר ,  ולשר האוצר יובל שטייניץ כי החליט לסיים את סאגת חוק בנק ישראל עד יום שני הקרוב .  מקור בכיר אמר ל-themarker כי בשיחות נפרדות הציג נתניהו לשני האישים אולטימטום ,  שלפיו אם לא יגיעו לפשרה עד יום שני בכל הנושאים השנויים במחלוקת בעניין חוק בנק ישראל ,  כולל בנושא השכר בבנק - הוא יתערב ויכריע .  לא ניתן יהיה לערער על החלטת ראש הממשלה .  
הפשרה ,  אמר אתמול נתניהו לפישר ושטייניץ ,  צריכה להתבסס על שני עקרונות :  יהיה פיקוח של האוצר על השכר בבנק ישראל ;  הפיקוח של האוצר לא יגביל את עצמאות בנק ישראל .  
החלטתו של ראש הממשלה תתבסס על המלצות שיגיש לו מנכ"ל משרדו ,  איל גבאי .  בשלושת השבועות האחרונים פועל גבאי ,  על פי הנחיות נתניהו ,  לפשר בין שני הצדדים .  לצורך זה הוא נפגש עם מנכ"ל האוצר ירום אריאב ,  הממונה על השכר באוצר אילן לוין ,  מנכ"ל בנק ישראל חזי כאלו ,  והיועצת המשפטית של הבנק טידה שמיר .  
אתמול ,  לפני השיחות של נתניהו עם שר האוצר והנגיד ,  נפגשו שטייניץ ופישר בארבע עיניים במטרה לקדם את חוק בנק ישראל ;  עשן לבן לא יצא מהשיחה .  האוצר עומד על כך כי ימשיך להיות האחראי לנושא השכר בבנק ישראל ,  כמו בכל המגזר הציבורי ,  הממשלתי והגופים הנתמכים על ידי המדינה לפי סעיף 29 א' לחוק יסודות התקציב .  בנק ישראל שואף למצב שבו המועצה המנהלת של הבנק - גוף חדש שיוגדר בחוק בנק ישראל - היא שתקבע את השכר בבנק ,  ובמקרה של חילוקי דעות על החלטותיה יהיה הפוסק האחרון ראש הממשלה ולא הממונה על השכר .
 
נתניהו מתערב במשבר בנק ישראל
הבהיר לשטייניץ ופישר : " פשרה עד יום בי - או שאכריע בעצמי ".  הדגיש כי על הפשרה לכלול פיקוח על השכר מבלי לפגוע בעצמאות המוסד

