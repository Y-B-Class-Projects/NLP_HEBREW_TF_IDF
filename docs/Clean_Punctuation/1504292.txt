מיטשל : " עמדתנו כלפי ההתנחלויות לא השתנתה "
 השליח האמריקאי למזרח התיכון שלל במסיבת עיתונאים בוושינגטון את הדיווחים על הסכמה אמריקאית להמשך בנייה בהתנחלויות
השליח האמריקאי המיוחד למזרח התיכון ,  ג'ורג' מיטשל ,  הביע הלילה  ( שלישי )  את תקוותו כי שיחות השלום בין ישראל והרשות הפלסטינית יחודשו תוך מספר שבועות .  מיטשל סירב לקבוע לוח זמנים מדויק ,  אולם הבהיר כי על הצדדים להיפגש מיידית .  מיטשל הוסיף כי עמדתו של אובמה לגבי ההתנחלויות לא השתנתה .  הוא הבהיר כי דיווחי התקשורת בישראל לפיהן בביקורו האחרון באזור הוא הביע הסכמה כללית להמשך בנייה בהתנחלויות  " אינם מדוייקים בעליל ". 
מיטשל ציין כי הדאגה המשותפת של ישראל והעולם הערבי בנוגע לאירן ,  מהווה גורם מגשר בשיחות המקדימות בין הצדדים .  הוא אמר את הדברים במסיבת עיתונאים שערך בפעם הראשונה בוושינגטון מאז החל את תפקידו לפני חמישה חודשים .  עד עתה ביקר מיטשל ארבע פעמים באזור ,  כולל ביקור בשבוע שעבר שהסתיים בדמשק .
 מיטשל לא דחה את הצהרתו מיום ראשון של האחראי על יחסי החוץ של האיחוד האירופי חוויאר סולאנה לפיה המו"מ יכול להתחדש עד סוף יולי . " אנחנו הולכים לפעול במהירות המירבית .  עבורי ,  מדובר במספר של שבועות ,  אז יכול להיות שסולנה צודק ",  אמר .
 השליח האמריקאי הבהיר כי אין לו אשליות בנוגע לקשיים הצפויים בתהליך ,  אך הביע אופטימיות . " אני חושב שהמאמץ של מזכירת המדינה ושל הנשיא אובמה הביא לשינוי דרמטי בגישות באזור .  בנוסף ,  האיום מאירן יוצר אפשרות ראשונה לקיומו של אינטרס משותף בין הגורמים באזור ,  שעד עתה האינטרסים שלהם היו מנוגדים לחלוטין ". 

מיטשל : " עמדתנו כלפי ההתנחלויות לא השתנתה "
 השליח האמריקאי למזרח התיכון שלל במסיבת עיתונאים בוושינגטון את הדיווחים על הסכמה אמריקאית להמשך בנייה בהתנחלויות

