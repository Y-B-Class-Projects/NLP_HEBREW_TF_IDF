האב השכול שח"כ ביטן כינה  " שקרן ":   " הדיון היה ביזיון "
 אילן שגיא ,  ששכל את בנו ארז ב"צוק איתן ",  התייחס לדיון הסוער בוועדה לביקורת המדינה : " ראש הממשלה הגיע מוכן ולא ענה על כלום ".  על הוויכוח עם ח"כ ביטן אמר : " הדיון היה הצגת תיאטרון אחת גדולה "
" הדיון בוועדה היה הצגת תיאטרון אחת גדולה "   כך אמר אתמול  ( רביעי )  אילן שגיא ,  ששכל את בנו סמל ארז במבצע  " צוק איתן "  בהתייחסו לדיון הסוער בוועדה לביקורת המדינה על דוח המבקר .  בדיון תקפו הורים שכולים את ראש הממשלה וחברי כנסת .  בין היתר ,  התפרץ שגיא לעבר היושבים בוועדה וח"כ דוד ביטן  ( הליכוד )  קרא לעברו  " שקרן ".  
" ראש הממשלה הגיע מוכן ",  אמר שגיא , " הוא ידע כשהוא נכנס ,  כמנהגו ,  לומר 'לא היה כלום כי אין כלום' .  כך הוא גם ענה לשאלות ששאלו אותו חברי הכנסת .  לא יצא כלום מתוך הוועדה הזו .  לא סוכם משהו ,  לא אמרו משהו .  כששאלו את ראש הממשלה שאלות הוא לא ענה .  יש לו את כלבי השמירה שלו .  היו שם שלושה - דוד ביטן ,  מיקי זוהר ,  ועוד אחד שכל פעם קפצו וענו .  עד שהגעתי למצב שקמתי ואמרתי להם שיסתמו את הפה .  הם עדיין לא ראש הממשלה ולא יכולים לדבר בשמו ". 
עוד ידיעות בוואלה !  NEWS:קצין בכיר : " לאסד נותרו כשלושה טונות של נשק כימי"דרעי פנה ליועמ"ש : " החלטת בג"ץ על השבת משנה סדרי עולם"חיפושים נרחבים אחר מטייל שנעדר משעות הצהריים במדבר יהודה 
שגיא סיפר על התקרית שבה קרא לו ח"כ ביטן  ( הליכוד )   " שקרן ".  לדבריו ,  הוא הציג בפני ביטן מקרה שקרה באוגוסט ,  אז הוא הפגין מול משרד ראש הממשלה ונתקל בביטן . " הוא הגיע עם הרכב שלו וראה את השלט שכתבתי  'ביבי תקים ועדת חקירה ממלכתית ,  אנחנו רוצים לדעת מה היה בצוק איתן' ",  סיפר . " הוא נעצר לידי וצעק אליי  'לא יעזור לכם כלום' .  אנחנו המשפחות השכולות ,  שאיבדו את היקר ביותר ,  את הבנים שלנו ,  לנו הוא צועק  'לא תקום ועדת חקירה' .  היום הזכרתי לו את זה והוא קרא לי 'שקרן' ".  שגיא הוסיף כי  " לא ציפיתי שהדיון יגיע לרמות כאלו של ביזיון .  לא תיארתי לעצמי שזו הרמה .  לצערי אלה נציגי הממשלה וזה ראש הממשלה שישב ושתק ".  שעות לאחר סיומו של הדיון הסוער ,  סיכם שגיא ואמר : " אני מרגיש עכשיו רגשות מעורבים .  מצד אחד אני שמח שהצלחתי להוציא לאור את השד הנורא ושידעו כל ישראל איך המנהיגים ,  או אלה שיושבים בממשלה ,  מתייחסים להורים השכולים .  ומצד שני אני מתגעגע לבן שלי ,  הוא חסר לי .  אנחנו עושים את כל המאמצים כדי שהקבינט ובמיוחד זה שאחראי עליו יישם את דוח מבקר המדינה ,  שביקר את התנהלות אותו הקבינט בזמן המבצע ".  
במהלך הדיון ,  שנמשך כשלוש שעות ,  אמר ראש הממשלה בנימין נתניהו כי אין דרך להחליף את תהליך קבלת ההחלטות בקבינט .  הוא הקשיב בדממה לטענות ההורים ואמר כי  " ביקש לאפשר לכל ההורים שרוצים בזה לדבר כאן .  לא בגלל הצד הפרוצדורלי אלא בגלל העניין האנושי .  הלקחים קיימים ,  רובם מיושמים וייושמו .  התפקיד שלנו הוא לדאוג שיש כמה שפחות שכול וכמה שיותר ביטחון ותקווה .  אי אפשר לצמצם את זה לדיון זה ,  אבל אני מרשה לעצמי להאמין שראשי הממשלה בישראל מודעים לאחריות העצומה שיש לנו כדי להבטיח את המשך קיום האומה והמדינה ".  

האב השכול שח"כ ביטן כינה  " שקרן ":   " הדיון היה ביזיון "
 אילן שגיא ,  ששכל את בנו ארז ב"צוק איתן ",  התייחס לדיון הסוער בוועדה לביקורת המדינה : " ראש הממשלה הגיע מוכן ולא ענה על כלום ".  על הוויכוח עם ח"כ ביטן אמר : " הדיון היה הצגת תיאטרון אחת גדולה "
 
