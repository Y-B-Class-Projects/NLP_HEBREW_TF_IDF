פנייה למבקר המדינה :  בדוק את הקשר בין נתניהו ל"ישראל היום "
 בעבר קבע מבקר המדינה כי אין ראיות לקשר פסול .  ואולם ,  לטענת ח"כ חסון מהמחנה הציוני ,  הגילויים על השיחה המוקלטת בין ראש הממשלה לנוני מוזס על עסקה הקשורה ב"ישראל היום "  מחייבים בדיקה נוספת בחשד להפרת חוקי הבחירות
חבר הכנסת יואל חסון  ( המחנה הציוני )  פנה אמש  ( ראשון )  למבקר המדינה יוסף שפירא בדרישה לפתוח בבדיקה מחודשת בחשד להפרת חוקי הבחירות על ידי ראש הממשלה בנימין נתניהו ומפלגת הליכוד בבחירות 2015 ,  ולבדוק ככלל את הקשר בין נתניהו לעיתון  " ישראל היום ".  בעבר קבע מבקר המדינה שאין ראיות מספקות לקשר פסול בין הצדדים ,  אך הגילויים האחרונים על השיחה המוקלטת בין נתניהו ומו"ל  " ידיעות אחרונות "  ארנון  ( נוני )  מוזס ,  שבה נידונה  " עסקה "  של סיקור חיובי תמורת קידומו של חוק  " ישראל היום ",  מחייבים ,  לפי חסון ,  בדיקה נוספת . " מן הראוי לבחון את הדברים שנית ",  כתב חסון .  
חסון הסביר כי  " האפשרות שבחסות הקשרים העבותיים והאינטימיים שבין ראש הממשלה לבעלי השליטה ב'ישראל היום' התבצעו הפרות חמורות ועקביות של חוקי בחירות ,  לרבות קבלת תרומות אסורות בצורה של טובות הנאה ,  נראית היום טרוויאלית מתמיד ".  
לקריאה נוספת:הקלטת השיחה בין נתניהו למוזס נמצאה בביתו של ארי הרוהשרים קיבלו את הדיווח על נתניהו ומוזס בהפתעה : " לא ייצא מזה כלום "  
הח"כ מהמחנה הציוני התייחס לכך שבמשך שנים הכחיש נתניהו כל קשר ל"ישראל היום "  וצירף את התצהיר שמסר יו"ר מטה הליכוד ,  שלמה פילבר ,  שמשמש כיום כמנכ"ל משרד התקשורת ,  בתגובה לעתירה שהוגשה לוועדת הבחירות המרכזית בבחירות 2015 .  בתגובה נטען אז כי  " לתנועת הליכוד ,  ליו"ר תנועת הליכוד ולראש הממשלה אין ולא היה כל קשר של שליטה או קשר ארגוני כלשהו מכל מין וסוג עם 'ישראל היום' או עם מערכת העיתון או עם עיתונאים הכותבים בו ,  או שיש בו כדי להשפיע על שיקולי העריכה של העיתון או על תכניו או על הקמתו ,  היווסדו או ניהולו השוטף ". 
לטענת חסון , " לא צריך להיות בעל השכלה משפטית כדי להגיע למסקנה שהתצהיר המצוטט לעיל הוא למעשה תצהיר שקר ".  הוא ביקש מהשופט בדימוס שפירא לערוך ,  במקביל לחקירה הפלילית ,  בדיקה מקיפה ורצינית שבה יתבררו עד תום שאלות קשות אלה .  
במכתב הממוען ליועץ המשפטי לממשלה אביחי מנדלבליט העלה עו"ד שחר בן מאיר ,  שהגיש גם הוא תלונה בנושא לוועדת הבחירות המרכזית בבחירות האחרונות ,  את הטענה כי נתניהו ופילבר טענו טענות כזב בתצהיר שמסרו לוועדה ולכן מדובר במסירת תצהיר כוזב .  כמו כן ,  לא מן הנמנע שבשל ההוכחה לקשר ישיר בין נתניהו ל"ישראל היום "  שמתדיין לגבי הפצתו - הוא ייחקר בחשד לעבירה על חוק מימון בחירות או שמבקר המדינה יבדוק את הנושא .  זאת מעבר לעבירה של ניסיון שוחד שעולה מהדברים והקושי הברור של רשויות האכיפה לכמת סיקור תקשורתי חיובי לכדי טובת הנאה ,  כך לפי בן מאיר .  

פנייה למבקר המדינה :  בדוק את הקשר בין נתניהו ל"ישראל היום "
 בעבר קבע מבקר המדינה כי אין ראיות לקשר פסול .  ואולם ,  לטענת ח"כ חסון מהמחנה הציוני ,  הגילויים על השיחה המוקלטת בין ראש הממשלה לנוני מוזס על עסקה הקשורה ב"ישראל היום "  מחייבים בדיקה נוספת בחשד להפרת חוקי הבחירות

