ירדן ומצרים לחצו - נתניהו דחה הריסת גשר בהר הבית
על פי דיווח בחדשות ערוץ 2 ,  ראש הממשלה החליט לדחות את התכנית להריסת הגשר ,  המחבר את הר הבית ורחבת הכותל ,  בעקבות איומים מצד ירדן ומצרים על מהומות שיתלקחו באזור
ראש הממשלה ,  בנימין נתניהו ,  הורה למשטרה לדחות תכנית להריסת גשר המוגרבי בהר הבית ,  כך דווח אמש  ( ראשון )  בחדשות ערוץ 2 .  ההחלטה לדחות את הריסת הגשר ,  כך דווח ,  התקבלה בעקבות איומים מצד ירדן ,  לפיהם הריסת הגשר תצית מהומות באזור .  עוד דווח ,  כי שר ההקדשים הירדני העלה את האפשרות של פעולות חד צדדיות מסוכנות מצד ישראל .  המצרים ,  מצידם ,  איימו כי הצעד יפנה המהומות המתחדשות בכיכר תחריר בקהיר לעבר ישראל .  
הריסת מעלה המוגרבים הייתה אמורה להתבצע הבוקר ,  עם אור ראשון ,  בליווי ריכוז כוחות באזור הר הבית .  במקביל ,  על פי הדיווח ,  צה"ל אמור היה להיכנס לכוננות מוגברת בכל אזורי השטחים .  עם זאת ,  כאמור ,  ביום שישי הוחלט לדחות את הריסת הגשר עקב חששות ולחצים מצד המצרים והירדנים .
 גשר המוגרבי מחבר את הר הבית ורחבת הכותל המערבי .  בעבר נקבע כי הוא מסוכן ודליק ,  אך עם זאת הוא המעבר העיקרי המשמש כוחות משטרה במקרה של אירועים חריגים בהר הבית ולפיכך דחיית ההריסה לא תוכל להימשך ללא הגבלה .  מלשכת ראש הממשלה לא נמסרה תגובה בעניין .  
ח"כ מיכאל בן ארי  ( האיחוד הלאומי )  התייחס לדחייה ואמר כי  " מדובר בשערוריה ".  לדבריו , " הגשר מהווה מפגע מסוכן שיכול להביא לקיפוח חיי אדם ,  כבר הערב פניתי ליועץ המשפטי ללמשלה ,  בדרישה להרוס את הגשר ,  ולא  אעתור לבג"ץ ". 

ירדן ומצרים לחצו - נתניהו דחה הריסת גשר בהר הבית
על פי דיווח בחדשות ערוץ 2 ,  ראש הממשלה החליט לדחות את התכנית להריסת הגשר ,  המחבר את הר הבית ורחבת הכותל ,  בעקבות איומים מצד ירדן ומצרים על מהומות שיתלקחו באזור

