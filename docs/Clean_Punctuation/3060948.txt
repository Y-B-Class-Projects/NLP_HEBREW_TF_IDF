יו"ר הכנסת למשפחות השכולות : " מעמדכם יישאר מעל לכל מחלוקת "
 אדלשטיין התייחס בטקס יום הזיכרון ביד לבנים בירושלים לדיון הסוער בכנסת שאירע לאחרונה .  נתניהו : " נמשיך להגן על ארצנו ,  זוהי מורשתם האמתית של הנופלים ".  ברקת נדרש לגל הטרור בבירה : " כשהעורף והחזית אחד הם ,  אנו מרגישים היטב את גבורת הנופלים "
 טקס פתיחת אירועי יום הזיכרון לחללי מערכות ישראל ונפגעי פעולות האיבה נערך היום  ( ראשון )  בבית  " יד לבנים "  בירושלים במעמד ראש הממשלה בנימין נתניהו ,  יו"ר הכנסת יולי אדלשטיין ,  מנכ"ל משרד הביטחון אלוף  ( במיל' )  אודי אדם והרבנים הראשיים לישראל .  
בתחילת הטקס אמר ראש הממשלה כי  " היום אנחנו מציינים את הערבות ההדדית ושותפות הגורל שקושרת את כל חלקי העם עם משפחת השכול .  כולנו יחד מרכינים ראש לזכרם של 23,544 חללי מערכות האומה ואלפים אחרים שנפלו ביד מרצחי הטרור ".  הוא הזכיר את חניכת היכל הזיכרון החדש ואמר כי הוא  " רואה בו סמל חשוב ,  שמבליט את יסודות הקיום שלנו בארצנו .  אני רואה בו סמל חשוב לביטוי אחדות השכול ".  
לדבריו , " אנחנו ניצבים כחומה בצורה מול אויבינו ,  איננו שולפים את הנשק מידינו ,  כי אנחנו יודעים שרק כך נהדוף חורשי רעה .  רק כך נשיג שלום עם אלה משכנינו שרוצים בשלום .  בד בבד ,  במהלך המערכה הארוכה הזו ,  אנחנו שומרים על צלם אנוש ".  לבסוף חתם : " יחד נמשיך להגן על ארצנו ,  לבנות אותה ,  זוהי מורשתם האמתית של הנופלים ".  
לקריאה נוספת:ריבלין בחנוכת היכל הזיכרון : " נוצרים את העבר - ויוצרים עתיד"פועל התחשמל במהלך ההכנות ליום הזיכרון בהר הרצל ;  מצבו קשהמגדל של עשרות אלפי שמות :  היכל הזיכרון החדש בהר הרצל נחשף לראשונה 
יו"ר הכנסת אדלשטיין אמר בנאומו בטקס כי  " העליונות של מדינת ישראל מושגת בזכות הבנים והבנות ,  הלוחמים והלוחמות ,  גיבורי שדה הקרב וזירות הטרור ".  לדבריו , " הגם שפנינו כל העת לשלום עם שכנינו ,  אנו יודעים היטב כי לעת עתה עלינו לפקוח שבע עיניים כדי לשמור על ביטחון מדינת ישראל ואזרחיה .  לשם כך ,  עלינו לשמור על צה"ל חזק ומתקדם ,  ערכי ומוסרי ,  בשגרה ובלחימה ". 
יו"ר הכנסת הדגיש כי  " צה"ל היה ויישאר צבא העם ,  כל עוד ישאב את כוחו ועוצמתו  מהעם .  לכן ,  נוסיף לתת גיבוי מלא לחייליו ולקציניו ,  המתמודדים בכל רגע עם אתגרים מורכבים ורגישים מאין כמותם ".  בסיום דבריו ,  בעקבות האירועים בכנסת ,  פנה אדלשטיין למשפחות השכולות ואמר : " השנה ,  אנו מחבקים אתכם יותר מתמיד ומתחייבים שמעמדכם יישאר מעל לכל מחלוקת ומחוץ לכל ויכוח ". 
בשבוע שעבר נערך דיון טעון בכנסת על דוח המבקר על  " צוק איתן ".  בדיון תקפה לאה ,  אמו של הדר גולדין שגופתו מוחזקת על ידי חמאס ברצועת עזה ,  את נתניהו ואמרה כי הוא הפך את משפחתה ואת משפחתו של אורון שאול ל"אויבי העם ".  לדבריה התפרץ ח"כ מיקי זוהר  ( הליכוד )  ואמר לה כי טענותיה מוגזמות .  בתגובה ענתה לו בבכי : " חצוף שכמותך ,  אל תענה לי ".  נציג משפחה שכולה נוספת התעמת עם יו"ר הקואליציה דוד ביטן .  
ראש העיר ברקת התייחס בדבריו ל-50 שנים לאיחוד ירושלים . " בשירו באב אל וואד ,  הלוחם והמשורר חיים גורי תיאר את הרגשות הקשים שמלווים אותנו בימים האלה ,  ימי הזיכרון והתקומה .  גורי כתב  " פ ?  ? ה ש ? ו ? כ ? נ ? ים ב ?  ? י ? ח ? ד ע ? צ ? ב ו ? ת ? פ ? א ? ר ? ת ",  וביטא היטב את תחושתנו ,  כי לצד האושר לראות את ירושלים גדלה ומתפתחת ,  ואת מדינת ישראל חזקה מאי פעם ,  אנו אחוזים בכאב עמוק  כאב אובדן הבנים ". 
ברקת נדרש לגל הטרור שפקד את העיר בשנים האחרונות ואמר כי  " כשהעורף והחזית אחד הם ,  אנחנו מרגישים היטב בירושלים ובכל המדינה את גבורתם של הנופלים ,  כאשר חיילים ,  שוטרים ואזרחים מסתערים אל תוך האש כדי להציל חיים .  הלוחמים והלוחמות הסובבים אותנו יומם וליל ,  קיץ וחורף ,  סביב עיר הבירה ובתוכה ובשאר חלקי הארץ  הם ממשיכיו של דור המייסדים והחלוצים ,  הלוחמים והחולמים ".  
הבוקר נפתחו אירועי יום הזיכרון בחנוכת היכל הזיכרון הממלכתי בהר הרצל ,  במעמד הנשיא ראובן ריבלין ,  ראש הממשלה ,  יו"ר הכנסת ,  שר הביטחון אביגדור ליברמן והשר לביטחון פנים גלעד ארדן . " חנוכת היכל הזיכרון היא אירוע מכונן ",  אמר הנשיא ריבלין . " בהיכל הזיכרון הזה אנו מבטיחים לנצור את העבר ,  אבל באותה מידה של נחישות ,  התמדה ,  אהבה ותקווה  גם ליצור ולייצר את העתיד ברוחם של הבנים והבנות האהובים .  הורים רבים שואלים מי יזכור את הילד שלנו אחרי לכתנו .  היום ,  יותר מתמיד ,  אנחנו מבטיחים  זיכרון בנינו ובנותינו יהיה נצור בלב האומה מדור לדור ". 
ההיכל החדש כולל הר אבן המתנשא לגובה 18 מטרים ,  ומורכב מיותר מ-23 אלף לבנים שכל אחת מהן נושאת את שם החלל עם תאריך מותו .  ברחבת הכניסה להיכל דולק  " נר תמיד "  ומוצב תורן עם דגל ישראל .  טקסי הזיכרון הרשמיים ייערכו בלב ההיכל ,  ואורחי המדינה יוזמנו אליו להנחת זר לזכר חללי מדינת ישראל .  שמו של כל חלל יופיע על לבנה ,  עם תאריך הנפילה ,  ונר שיידלק ביום האזכרה לנפילתו .  מדי בוקר יקיים חזן צבאי טקס אזכרה לחיילים שנפלו באותו היום .
 מאוחר יותר היום ,  בשעה 20:00 תישמע צפירה בת דקה אחת ברחבי הארץ ,  ולאחריה ייפתח טקס להדלקת נר הזיכרון בכותל המערבי במעמד נשיא המדינה והרמטכ"ל ,  שגם יישאו נאומים .  כמו כן ,  יתקיימו טקסים ממלכתיים ברחבי הארץ .  לאחר מכן ,  בשעה 21:15 ייערך בכנסת אירוע  " שרים לזכרם ",  במעמד נשיא המדינה ,  ראש הממשלה ,  יו"ר הכנסת ,  שר הביטחון ,  סגן הרמטכ"ל ומפכ"ל המשטרה .
 יקי אדמקר השתתף בהכנת הידיעה 

יו"ר הכנסת למשפחות השכולות : " מעמדכם יישאר מעל לכל מחלוקת "
 אדלשטיין התייחס בטקס יום הזיכרון ביד לבנים בירושלים לדיון הסוער בכנסת שאירע לאחרונה .  נתניהו : " נמשיך להגן על ארצנו ,  זוהי מורשתם האמתית של הנופלים ".  ברקת נדרש לגל הטרור בבירה : " כשהעורף והחזית אחד הם ,  אנו מרגישים היטב את גבורת הנופלים "
 
