ברק : " המבצעים הבאים יהיו רחבים מעופרת יצוקה "
 כך התבטא שר הביטחון אהוד ברק לאחר שצפה בתרגיל צה"ל בבסיס שיזפון .  בנימין נתניהו : " צה"ל הפיק את הלקחים ממלחמת לבנון השנייה "
" המבצעים הבאים של צה"ל יהיו רחבים יותר מעופרת יצוקה ",  כך אמר היום  ( שלישי )  שר הביטחון אהוד ברק .  ברק צפה עם ראש הממשלה בנימין נתניהו בתרגיל  " סדרת קרב משולבת "  בבסיס חיל השיריון בשיזפון במהלכו הוצג בפני הקהל דימוי כיבוש של כפר סורי בהשתתפות כוחות שיריון ,  הנדסה ,  חי"ר וחיל אוויר . 
 " יהיו למדינה הרבה אתגרים ,  אך מה שקובע היא יכולת עמידתו ויכולתו של צה"ל והיכולת לנצח בכל קרב ",  אמר ברק לצוערי בה"ד 1 שצפו בתרגיל .  ברק הוסיף כי הלחימה בפועל תהיה בתנאים שונים ממה שראינו היום .  היא תהיה קשה יותר גם מבחינת אבידות . 
" אסור לכם להשלות את עצמכם .  בלחימה יש לדברים נטייה להשתבש ובסופו של דבר השלמת המשימה תימדד על פי אומץ לב ונחישות ",  ברק הוסיף כי  " המבצעים הבאים של צה"ל יהיו רחבים יותר ותובעניים יותר מבחינת עומק וקצב ועם יותר סיכונים ממבצע עופרת יצוקה .  אנחנו בדרג המדיני נפעל לכך שהמבחן הזה לא יבוא אך אתם צריכים לנצח בכל מבחן ".  
ראש הממשלה בנימין נתניהו אמר כי  " בעוד מספר ימים יצוינו שלוש שנים למלחמת לבנון השנייה .  אני יכול היום לומר כי צה"ל הפיק את הלקחים מהמלחמה ,  יישם אותם והוא היום צבא חזק יותר ,  מיומן יותר וכשיר יותר לטפל באתגרים הביטחוניים הגדולים העומדים בפנינו היום ".  
נתניהו הוסיף כי  " עוצמתו של צה"ל היא הערובה האמיתית לעוצמתנו ולהבטחת עתידנו .  רוח ונחישות הם אלו שיכריעו את הקרבות הבאים .  הייתה לי תחושה של נוסטלגיה כשהרחתי את הריחות ודרכתי על החול .  אמרתי לשר הביטחון ,  שרק אתמול היינו לוחמים צעירים ,  ואותה הרוח שהייתה קיימת בחיילים מקום המדינה קיימת גם היום ,  רק עם יכולות משופרות ". 
סגן הרמטכ"ל האלוף דן הראל אמר כי  " ישראל היא מדינה קטנה אך היא מאויימת כמו מעצמה .  יש בפנינו איומים רבים ,  מארצות רחוקות דרך מדינות שיש לנו עימן גבול .  איומים עם נשקים קונבנציונליים ויש גם כאלה שמנסים להשיג יכולות לא קונבציונליות .  אל מול כל אלה מעמידה מדינת ישראל את צה"ל וייעודנו הוא להבטיח את ביטחונה של המדינה וביטחון תושביה ". 

ברק : " המבצעים הבאים יהיו רחבים מעופרת יצוקה "
 כך התבטא שר הביטחון אהוד ברק לאחר שצפה בתרגיל צה"ל בבסיס שיזפון .  בנימין נתניהו : " צה"ל הפיק את הלקחים ממלחמת לבנון השנייה "
 
