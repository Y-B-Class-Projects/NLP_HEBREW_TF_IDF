ראש הסגל לשעבר בלשכת ראש הממשלה נחת בישראל ונלקח לחקירה
ארי הרו ,  שכיהן כראש הסגל וכממלא מקום מנהל לשכת נתניהו עד ינואר 2015 ,  עוכב בנתב"ג .  גורמים במשטרה אישרו כי תשאולו הוא במסגרת הליך הבדיקה בעניינו של ראש הממשלה .  דיווח לאולפן וואלה !  NEWS
 ( בווידאו :  ראש הממשלה נתניהו מגיב לחשדות בפרשת מימרן )  
ראש הסגל לשעבר בלשכת ראש הממשלה בנימין נתניהו ,  ארי הרו ,  נחקר היום  ( חמישי )  על ידי חוקרי היחידה הארצית לחקירות הונאה  ( יאח"ה )  מיד עם נחיתתו בנמל התעופה בן גוריון .  חוקרי יאח"ה ,  שהמתינו בסמוך לשרוול המטוס ,  ביקשו מהרו להתלוות אליהם ולקחו אותו למתן עדות במשרדי היחידה בלוד .  
במשטרה הבהירו כי בשלב זה הרו לא נעצר או נחקר באזהרה ,  אלא תושאל על ידי חוקרי יאח"ה .  עם זאת ,  נמסר כי בהתאם להתפתחות החקירה ,  ייתכן שהוא ייחקר באזהרה .  
כמו כן ,  הגורמים אישרו כי תשאולו של הרו הוא במסגרת קידום הליך הבדיקה בעניינו של ראש הממשלה ,  שהיועץ המשפטי לממשלה אביחי מנדלבליט הורה לקדם לאחרונה .  כמו כן ,  בימים האחרונים ביצעו חוקרי יאח"ה כמה תשאולים למקורבי נתניהו ,  במטרה לקדם את הליך הבדיקה .  
עוד בוואלה !  NEWS:הרשות לשיקום האסיר :  קצב יכול לעבור שיקום מחוץ לכלאמזכ"ל הסתדרות המורים יעמוד לדין בכפוף לשימוע בגין שוחד וסחיטהביקור בחברה שבה עבד ומפגש ראשון עם הנכדה הטרייה :  החופשה של אולמרט 
בחודש דצמבר האחרון ,  הרו נחקר בחשד שפעל בניגוד עניינים ,  ביחס לפעילות חברה שהייתה בבעלותו ולנושאים נוספים .  הוא נחשד בעבירות של הפרת אמונים וקבלת דבר במרמה ,  ונשלח למעצר בית של חמישה ימים .  הרו מונה לתפקיד במרץ 2014 במקום גיל שפר .  מספטמבר 2014 ועד ינואר 2015 שימש גם ממלא מקום של מנהל הלשכה של נתניהו .  לאחר עזיבתו בינואר 2015 החל לעבוד במטה הבחירות של הליכוד .
 בסוף החודש שעבר ,  המשטרה הודיעה כי היא ממליצה להעמיד לדין את פרח לרנר ,  יועצת בכירה במשרד ראש הממשלה ,  החשודה בקבלת דבר במרמה ובהפרת אמונים .  חומרי החקירה הועברו למחלקה הכלכלית בפרקליטות המדינה .  בחודש אוקטובר האחרון היא הושעתה מתפקידה למשך ארבעה חודשים בשל העובדה שהעבירות שבהן היא חשודה נושאות עמן קלון .  

ראש הסגל לשעבר בלשכת ראש הממשלה נחת בישראל ונלקח לחקירה
ארי הרו ,  שכיהן כראש הסגל וכממלא מקום מנהל לשכת נתניהו עד ינואר 2015 ,  עוכב בנתב"ג .  גורמים במשטרה אישרו כי תשאולו הוא במסגרת הליך הבדיקה בעניינו של ראש הממשלה .  דיווח לאולפן וואלה !  NEWS

