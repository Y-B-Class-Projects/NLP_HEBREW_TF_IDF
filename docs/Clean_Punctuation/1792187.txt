נתניהו :  השלום עם מצרים - הבסיס ליציבות האזור
ראש הממשלה בירך על הודעת צבא מצרים ,  לפיה יכובד הסכם השלום עם ישראל .  לדבריו , " ההסכם הוא אבן יסוד ליציבות במזרח התיכון כולו ".  במקביל ,  ברק שוחח בטלפון עם מקבילו המצרי טנטאווי
 ( צילום :  רויטרס ,  עריכת וידאו :  דורון שטיין ) 
ראש הממשלה בנימין נתניהו בירך הערב  ( שבת )  על הודעת המועצה הצבאית העליונה של מצרים ,  לפיה בכוונתה לכבד את הסכם השלום עם ישראל .  בהודעה מטעמו של נתניהו נאמר : " אני מברך על הודעת צבא מצרים בדבר המשך כיבוד השלום עם ישראל .  הסכם השלום רב השנים בין ישראל למצרים תרם רבות לשתי המדינות והוא אבן יסוד לשלום וליציבות במזרח התיכון כולו ".  במקביל ,  שר הביטחון אהוד ברק שוחח הערב בטלפון עם מקבילו המצרי מוחמד חוסיין טנטאווי ,  העומד בראש המועצה הצבאית העליונה השולטת במצרים מאז התפטרותו של הנשיא חוסני מובארק .
 בנוסף ,  שר החוץ אביגדור ליברמן כינס הערב את בכירי משרד החוץ להערכת מצב בנוגע למצב במצרים .  לדבריו , " ישראל לא מתערבת בענייניה הפנימיים של מצרים ,  וענייננו היחיד במתרחש שם הוא בכך שהיציבות תישמר והסכם השלום יכובד ". 
בהודעה ששודרה בטלוויזיה המצרית מסר אחר הצהריים דובר הצבא כי המועצה הצבאית העליונה ,  הגוף השולט כעת במצרים ,  יכבד את ההסכמים הבינלאומים והאזוריים עליהם חתומה מצרים . 
" הממשלה הנוכחית ונאמניה מתחייבים לנהל את ענייני המדינה עד לכינונה של ממשלה חדשה ",  הודיע דובר המועצה הצבאית העליונה . " הרפובליקה הערבית של מצרים מחויבת להתחייבויותיה הבינלאומיות ולהסכמים שלה ".  בהמשך דבריו קרא כאמור דובר המועצה לשתף פעולה עם המשטרה והבטיח : " אנחנו נצא מהתקופה הקשה הזו ". 

נתניהו :  השלום עם מצרים - הבסיס ליציבות האזור
ראש הממשלה בירך על הודעת צבא מצרים ,  לפיה יכובד הסכם השלום עם ישראל .  לדבריו , " ההסכם הוא אבן יסוד ליציבות במזרח התיכון כולו ".  במקביל ,  ברק שוחח בטלפון עם מקבילו המצרי טנטאווי

