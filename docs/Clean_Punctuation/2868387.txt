הטיפול הרפואי השנוי במחלוקת של נתניהו :  הליך שמאושר כניסוי
בית החולים מעיני הישועה בבני ברק אישר שראש הממשלה עבר טיפול רפואי אורולוגי שנקרא  " שיטת גת גורן ".  משרד הבריאות אסר את הטיפול שלא במסגרת ניסוי .  בית החולים :  המחלוקת על הטיפול היא כספית
ראש הממשלה בנימין נתניהו עבר הליך רפואי אורולוגי במסגרת ניסוי קליני - כך אומרים היום  ( שלישי )  בבית החולים מעיני הישועה שבבני ברק .  הטיפול שעבר ראש הממשלה לפני כעשרה חודשים נקרא  " שיטת גת גורן "  ומשרד הבריאות אסר אותו לשימוש שלא במסגרת הניסוי . " זהו לא טיפול מקובל לבעיות ערמונית ",  אומרים אורולוגים .
 פרופסור דן ליבוביץ' מנהל המחלקה האורולוגית בבית החולים קפלן שברחובות מסביר כי שיטת  " גת גורן "  מבוססת על צנתור של כלי דם וחסימה של כלי הדם שמנקזים את הדם מהאשכים ,  ועל ידי כך משנים את הפעילות ההורמונאלית . " כדי לאשר טיפול רפואי ,  גם אם זה אקמול לילד עם חום ,  צריך לעמוד בסטנדרטים מסוימים שכנראה בעיני משרד הבריאות השיטה הזאת לא עמדה - ועובדה שהם פסלו את הפעולה הזאת ",  אמר .
 לדבריו , " הרפואה העולמית מתנהלת לפי קווי עמדה ,  ובתחום האורולוגיה קווי העמדה האלה באים מאיגוד האורולוגיה האמריקני וזה של האיחוד האירופי .  אלה גופים מכובדים ,  הקובעים קווים מנחים לטיפול במחלות שונות .  בנוגע לבעיות בבלוטת הערמונית אין אף הנחיה שמתייחסת לשיטה הזאת כהליך רפואי מקובל .  השיטה הזאת לא הוכחה ולא נכנסה לקונצנזוס .  זה לא אומר שאסור לבצע אותה ,  אבל יש אמות מידה ,  יש רגולציה ". 
עוד בוואלה ! NEWS:הרמטכ"ל מינה צוות לבחינת האופציה הצבאית מול איראןגורמים בפיקוד המרכז : " ייתכן שתשתית טרור אחראית לפיגוע בבנימין"דחיית ההצבעה על הגז :  הסדק הראשון בקואליציית ה-61 של נתניהו 
בבית החולים מעיני הישועה ,  שם קיבלו את ראש הממשלה לטיפול תחת מעטה חשאיות ,  לא מתרגשים מפרסום העניין אמש בחדשות 2 . " ראש הממשלה היה אצלנו ככל מטופל .  קיבל את הטיפול שתוכנן עבורו שנעשה ללא הרדמה ",  אומר פרופסור מוטי רביד ,  מנהל בית החולים . " ההליך היה מוצלח והתוצאה הייתה טובה מאוד ". 
על פי פרופסור רביד , " חזקה על ראש הממשלה שיש לו צוות רפואי רציני ,  שהחליט שזה הטיפול הטוב ביותר עבורו .  הפרוצדורה מאושרת במסגרת ניסוי ונעשתה במסגרת ניסוי .  לא התקבל תשלום עבורה .  הטיפול עצמו הוא טיפול מאוד ותיק ,  אבל משמש לטיפול במצב קצת שונה מזה שעבורו הוא בוצע .  הוויכוח סביב הטיפול הזה הוא לא מדעי ולא רפואי קלאסי ,  אלא ויכוח כספי ,  ולכן יש לו מתנגדים .  עד היום הזה לא היו בעיות עם הטיפול הזה ".  
ד"ר צביקה ברקוביץ' רופאו האישי של נתניהו מסר : " כל הטיפולים והבדיקות שעושה ראש הממשלה נעשים אחרי חוות דעת מקצועית של הצוות הרפואי שמלווה את ראש הממשלה נתניהו .  גם במקרה זה מדובר בהליך רפואי שמשרד הבריאות מאשר תחת 'ועדת הלניסקי' ,  וכך פעלו רופאי ראש הממשלה .  על אף שהדבר אינו מחויב ,  ראש הממשלה נתניהו מפרסם באופן יזום מידי שנה את הדוח הרפואי שלו ועל פיו מצבו הבריאותי טוב מאוד ". 
ממשרד הבריאות לא נמסרה תגובה .
 לפניות לכתבת מור שמעוני :  mor.shimony@walla.com 

הטיפול הרפואי השנוי במחלוקת של נתניהו :  הליך שמאושר כניסוי
בית החולים מעיני הישועה בבני ברק אישר שראש הממשלה עבר טיפול רפואי אורולוגי שנקרא  " שיטת גת גורן ".  משרד הבריאות אסר את הטיפול שלא במסגרת ניסוי .  בית החולים :  המחלוקת על הטיפול היא כספית

