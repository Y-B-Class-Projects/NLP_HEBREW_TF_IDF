אירן : " לציונים יש פצצה ,  הם חצו את הקו האדום "
 שר ההגנה אחמד וחידי הגיב לדברי נתניהו באו"ם ,  ואמר : " למשטר הציוני יש ראשי נפץ גרעיני ונשק להשמדה המונית ,  חייבים לעצור אותו ".  טען כי ארצו תשתמש בגרעין רק למטרות שלום
צפו בראש הממשלה נתניהו נואם בעצרת האו"ם 
שר ההגנה האירני ,  גנרל אחמד וחידי ,  הגיב היום  ( שבת )  לנאום שנשא השבוע ראש הממשלה בנימין נתניהו בעצרת הכללית של האו"ם ,  ובו קרא לקהילה הבינלאומית להציב קו אדום לאירן .  לפי דיווח של סוכנות הידיעות הצרפתית AFP ,  וחידי אמר כי  " אם השגת פצצת אטום היא חציית קו אדום ,  אז המשטר הציוני ,  שברשותו עשרות ראשי נפץ גרעיני וכן נשק להשמדה המונית ,  חצה את הקו הזה לפני שנים רבות ,  וחייבים לעצור אותו ".  
לפי הדיווח ,  הנשען על סוכנות הידיעות האירנית  " איסנא ",  וחידי הוסיף ושאל : " מיהו המסוכן ?  האם זה המשטר הציוני הכובש והתוקפני ,  המחזיק ראשי נפץ גרעיני ?  או שמא זאת אירן ,  שאינה מחזיקה בנשק גרעיני ,  ומעוניינת באנרגיה גרעינית למטרות שלום בלבד ,  בהתאם לחוקים הבינלאומיים ?  ".  
כזכור ,  בנאומו בעצרת האו"ם ,  שזכה לסיקור בינלאומי נרחב הודות לתרשים הפצצה שהציג ,  הזהיר נתניהו כי  " אירן השלימה את השלב הראשון לאחר שנים רבות ,  ובכך הגיעה כעת ל-70% מהדרך .  עכשיו היא בשלב השני .  לאחר מכן היא תעבור לשלב הסופי ,  ואז מדובר בחודשים או אולי בשבועות עד שיהיה לה מספיק אורניום מועשר ",  הסביר נתניהו .  לאחר ששרטט את הקו האדום על התרשים ,  אמר נתניהו : " צריך לעצור לפני שאירן מגיעה לשלב שבו היא קרובה להרכיב פצצה גרעינית ".  
אמש הגיבה המשלחת האירנית לאו"ם לנאומו של נתניהו .  נציגיה הגדירו את דברי נתניהו באשר לתכנית הגרעין האירנית כ"האשמות חסרות בסיס ומגוחכות ".  בהודעה נמסר כי  " הרפובליקה האיסלמית חזקה מספיק כדי להגן על עצמה ושומרת לעצמה את הזכות להגיב בכל הכוח מול כל מתקפה .  בכירים ישראלים מאיימים בחוצפתם באופן יום יומי על מדינות באזור ,  ובמיוחד על אירן ,  במתקפה צבאית ".  המשלחת הדגישה כי  " שימוש בכוח ,  או איום כזה ,  תחת אמתלה כלשהי ,  מנוגדים לעקרונות האו"ם והחוק הבינלאומי ולנורמות של יחסים בינלאומיים ".  
באותו נושא :" ישראל עשויה לשחזר את מבצע אנטבה על אדמת אירן"מפקד משמרות המהפכה : " איומי ישראל מגבירים את נחישותנו"הפרשנים בארה"ב אולי צוחקים ,  אבל נתניהו השיג את שלו 

אירן : " לציונים יש פצצה ,  הם חצו את הקו האדום "
 שר ההגנה אחמד וחידי הגיב לדברי נתניהו באו"ם ,  ואמר : " למשטר הציוני יש ראשי נפץ גרעיני ונשק להשמדה המונית ,  חייבים לעצור אותו ".  טען כי ארצו תשתמש בגרעין רק למטרות שלום

