נתניהו :  אבחן ריסון הבנייה בהתנחלויות ,  ביקשתי הכרה בגולן
לאחר פגישתו הראשונה של רה"מ עם נשיא ארה"ב בבית הלבן ,  אמר כי  " אם יש בקשה לבחון את ההתנחלויות - ראוי לעשות מאמץ ".  על סוגיית שתי המדינות : " אין לי עניין לספח שני מיליון פלסטינים ".  בנוסף ,  ביקש הכרה אמריקנית ברמת הגולן כחלק מישראל .  הבית הלבן : " יום חדש ביחסינו "
 ראש הממשלה בנימין נתניהו אמר הלילה  ( חמישי )  בסיום פגישתו הראשונה עם נשיא ארצות הברית דונלד טראמפ ,  כי הוא מוכן לדון עם הממשל האמריקני על ריסון הבנייה בהתנחלויות . " הנשיא טראמפ מוכן לשדרג אותנו בכל דבר - לא היו תחומים שלא ראינו עין בעין ,  ואם יש בקשה לבחון את הנושא הספציפי הזה של ההתנחלויות - אז אני חושב שהאינטרס הלאומי שלנו הוא להגיע להבנות וראוי לעשות את המאמץ הזה ",  אמר נתניהו בתדרוך לכתבים בוושינגטון בסיום הפגישה .  
עם זאת ,  נתניהו הבהיר כי תכניות הבנייה שכבר הוכרזו  " יתקדמו כמתוכנן "  וכי ישראל לא תסכים להגבלות על הבנייה בירושלים .  הוא הבהיר כי הצדדים טרם הגיעו להבנות בנושא : " סיכמנו להמשיך לדון בזה מתוך ניסיון להגיע להבנות שמממשות את השאיפה לשלום וביטחון ". 
עוד בוואלה !  NEWS:נגמרו הבעיות ב"משפוחה "?  טראמפ יצא מגדרו להוכיח שהוא מדבר בשפת נתניהוהרשות :  קוראים לנתניהו להיענות לטראמפ ולעצור את הבנייה בשטחיםבנט על פגישת נתניהו וטראמפ : " דגל פלסטין הוחלף בדגל ישראל "  
נתניהו הרעיף מחמאות על התנהלות הפגישה ,  והצהיר כי הוא והנשיא החליטו על הקמת צוותים לשדרוג  " שיטתי ודרמטי "  של היחסים בין ישראל וארצות הברית . " פגשתי במהלך חיי לא מעט נשיאים ,  ומעולם לא היה ידיד גדול יותר לישראל מאשר הנשיא טראמפ ",  אמר .  לדבריו ,  טראמפ הגדיר את זה  " יום חדש ביחסי ישראל-ארצות הברית ".  
" התרשמתם ודאי מקבלת הפנים החמה לי ולרעייתי וכמובן למשלחת .  הם יצאו מגדרם להפגין את הידידות הזו ,  יש כאן גם מהות מעבר לסגנון .  שוחחנו על האתגרים הגדולים במזרח התיכון ועוד קודם לכן על שדרוג דרמטי של היחסים בין ישראל לארצות הברית ",  אמר .  בראש סדר היום לפגישה היו איראן והנושא הסורי .  נתניהו חשף כי ביקש  " הכרה אמריקנית בהיותה של רמת הגולן חלק ממדינת ישראל ".  לדבריו , " לא היתה שם תדהמה ,  מצדו של טראמפ ".  
ביחס למזרח התיכון ,  אמר נתניהו : " האיום הגדול ביותר שאנו רואים לפנינו ,  הוא האיום האיראני .  שוחחנו על כך באריכות .  הוא חזר ואמר מה שאמר אופן פומבי בפירוט רב ומתוך הבנה עמוקה כמה שההסכם הזה גרוע ,  על המחויבות שלו למנוע מאיראן להשיג נשק גרעיני .  הוא מאוד מודע לתוקפנות האיראנית באזור ,  גם בתחומים אחרים ,  וקבענו לשתף פעולה כדי להדוף את התוקפנות הזו ".  לדבריו , " הוא רואה הזדמנויות בשינוי שהתחולל בעיקר בגלל האיום האירני מול מדינות ערב ". 
נתניהו סיפר כי השניים שוחחו גם על העברת השגרירות האמריקנית לירושלים . " אמרתי בצורה חד משמעית שאני תומך בהעברתה לירושלים .  הוא בודק את הנושא הזה ברצינות .  הוא רוצה את הזמן לבחון את הנושא והוא עושה את זה ". 
נתניהו סיפר על היוזמה החדשה להציע הקמת מדינה פלסטינית בסיני ,  וסיפר כי  " אחד משרי הממשלה בא עם כוונות טובות ורצון לעזור לי ,  ונידב את הרעיון שאני עומד להציע .  לא העליתי את ההצעה הזו ",  בהתייחסו לשר איוב קרא .  עם זאת התנער מהצעתו של השר קרא והבהיר : " היחסים עם מצרים גם הם איתנים ,  והבהרתי עד כמה היחסים בין המדינות תורמים ליציבות באזור וכמה יציבותה של מצרים חשובה בעינינו ".  
נתניהו התייחס גם לסוגיית פתרון שתי המדינות ,  שכבר לא עמדה במרכז הצהרת הממשל אמש ,  ואמר : " ההגדרה של אבו מאזן לשתי מדינות היא לא ההגדרה שלנו .  היא לא מכירה בישראל .  אמרתי ,  ואני חוזר על זה כאן :  אני לא רוצה לספח שני מיליון פלסטינים ואין לי עניין שיהיו נתינים שלנו ,  אבל צריך לדאוג שאנחנו לא נהיה נתונים לאיום של מדינת טרור פלסטינית בלב הארץ ". 
בחודש שעבר עורר הממשל האמריקני סערה לאחר שבהודעתו הרשמית של הבית הלבן לרגל יום הזיכרון הבינלאומי לשואה - נעדר כל אזכור ליהודים או לאנטישמיות .  גם לסוגיה זו התייחס נתניהו בהצהרתו ,  ואמר כי  " הדיון הזה עלה בין הצוותים והיה ברור לגמרי שאין שום ספק שהנשיא והממשל שלו מבינים בדיוק את משמעות השואה ,  קודם כל כניסיון להשמיד את העם היהודי ".  לדבריו , " אנחנו התרשמנו מכך בצורה הכי ברורה .  במקרה הזה הדאגה  ( של מנהיגות יהדות ארצות הברית - ט"ש )  לא במקום ".  
במהלך מסיבת העיתונאים נשאל גם טראמפ לגבי החששות בקהילה היהודית מהעלייה באירועים אנטישמיים בארצות הברית מאז הבחירות .  טראמפ הקפיד שלא להתייחס למונח אנטישמיות בעצמו ,  ופתח את תשובתו בתיאור ניצחונו הסוחף .  לאחר מכן ,  הוסיף : " עלינו לעשות כל שביכולתנו כדי לעצור גזענות ופשיעה .  יש לי כל כך הרבה חברים יהודים ,  בת שהיא יהודיה ,  חתן יהודי ושלושה נכדים יהודים .  אתם תראו הרבה שינויים בממשל הזה ואתם הולכים לראות הרבה אהבה ".  נתניהו גם השיב על השאלה ,  למרות שהופנתה לטראמפ ,  ואמר : " אני מכיר את הנשיא ואת בני משפחתו וצוותו במשך זמן רב .  אין תומך גדול יותר לעם היהודי ולמדינה היהודית מדונלד טראמפ .  אני חושב שעלינו להניח לנושא ".  
מהבית הלבן נמסר הלילה בהצהרה כי  " טראמפ חזר על רצונו לשלום במזרח התיכון ,  ולהסכם נרחב שיסיים את הסכסוך הישראלי פלסטיני .  הנשיא וראש הממשלה הסכימו ששלום בין ישראל והפלסטינים יכול להיות מושג רק באמצעות מו"מ ישיר בין הצדדים ,  וכי ארצות הברית תעבוד צמוד לישראל ולפלסטינים כדי להתקדם לעבר המטרה הזו .  שני המנהיגים דנו בסוגיית הבנייה בהתנחלויות והסכימו להמשיך בדיונים בנושא ולגבש יחד עמדה עקבית שמטרתה לקדם שלום וביטחון ".  
עוד נמסר מהבית הלבן ,  כי שני המנהיגים הסכימו שעסקת הגרעין נוראית עבור ארצות הברית ,  ישראל והעולם . " טראמפ הבטיח לנתניהו שאיראן לא תחזיק ביכולות גרעיניות .  שני המנהיגים דנו גם במשבר בסוריה ובנושאים אזוריים נוספים ",  נמסר . " ארצות הברית וישראל עומדות יחד מול מגוון אתגרים ,  ושני המנהיגים התחייבו להעמיק את שיתוף הפעולה כדי להביא לשלום וליציבות במזרח התיכון ולהגן על ארצות הברית ,  ישראל ,  ואומות העולם מפני איום הטרור ".   
" זה יום חדש ביחסי ארצות הברית וישראל ,  המוגדר בידי גישה אחראית כלפי האתגרים וההזדמנויות של שתי המדינות שלנו במזרח התיכון ",  נמסר מהבית הלבן ".  
 ( עדכון ראשון :  00:00 )  

נתניהו :  אבחן ריסון הבנייה בהתנחלויות ,  ביקשתי הכרה בגולן
לאחר פגישתו הראשונה של רה"מ עם נשיא ארה"ב בבית הלבן ,  אמר כי  " אם יש בקשה לבחון את ההתנחלויות - ראוי לעשות מאמץ ".  על סוגיית שתי המדינות : " אין לי עניין לספח שני מיליון פלסטינים ".  בנוסף ,  ביקש הכרה אמריקנית ברמת הגולן כחלק מישראל .  הבית הלבן : " יום חדש ביחסינו "
 
