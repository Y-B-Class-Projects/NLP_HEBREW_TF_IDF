יחימוביץ' לפני ההשבעה : " ממשלה של קפיטליסטים "
 יו"ר האופוזיציה המיועדת פנתה בנאומה לראשי מפלגות הקואליציה ואמרה כי  " ארבעתכם ,  ללא יוצא מן הכלל ,  מחזיקים בתפישת עולם ימנית-כלכלית ".  לנתניהו אמרה : " אידיאולוג אמיתי "
 ערב השבעת הממשלה החדשה ,  תקפה היום  ( שני )  חברת הכנסת שלי יחימוביץ' ,  יו"ר האופוזיציה המיועדת ,  את ראשי מפלגות הקואליציה . " נתניהו ,  בנט לפיד ולבני באים ממשפחות מבוססות .  מעולם לא נזקקתם לשום דבר .  כולכם קפיטליסטים ",  אמרה יחימוביץ' בנאומה בפני מליאת הכנסת . " ארבעתכם ,  ללא יוצא מן הכלל ,  מחזיקים בתפישת עולם ימנית-כלכלית שמקדשת את השיטה הקיימת ,  שהביאה אותנו למקום שבו הפערים בין עוני לעושר הם הגדולים בעולם המערבי ".  
יחימוביץ' הכריזה מעל דוכן הנואמים : " אנחנו האופוזיציה שלכם ".  לדבריה , " אנחנו פותחים אתכם ביום הזה את הוויכוח הלאומי החד והנוקב על מהי המדינה ,  על מה אנחנו כאן ועל מהו החזון הציוני ואיך אנחנו מפרשים אותו .  פותחים אתכם היום את המחלוקת המרה האידיאולוגית ,  זו שבמשא ומתן מוסמסה ,  נעטפה במילים יפות ,  כי יש לנו כאן כבר שתי מדינות לשני עמים .  הם היו כאן כבר קודם ,  אבל הרכב הממשלה מחדד זאת באופן הכי חד שאפשר ".  
יו"ר מפלגת העבודה פנתה לראש הממשלה בנימין נתניהו . " אחרי חודש וחצי שאני יודעת שרצית אותנו בממשלה ,  רצית אותנו מאוד .  יריבך מסרבים להבין שחוץ מכל מגרעותיך ,  אתה אידאולוג .  אתה איש ימין מדיני וכלכלי באופן עמוק ואמיתי ",  אמרה יחימוביץ' , " ועל כן ,  ביום הזה אנו פותחים וגם ממשיכים את המחלוקת בנינו .  העובדה שבחודש האחרון דיברנו כמה וכמה פעמים ולשנינו היה ברור שאתה מעדיף את מפלגת העבודה על פני השותפים שאתה יושב איתם ולמרות זאת נשארת כנה .  אז אולי אתה יושב עם שותפים אותם לא רצית ,  אבל אל דאגה הם דומים לך .  הם יעזרו לך לשמר את השיטה הקיימת .  אני מאמינה שלחלק מכם ישנם כוונות טובות ,  אך הדרך לגיהינום הכלכלי רצופה כוונות טובות ".  
יחימוביץ' אמרה עוד כי  " אתם מכוננים היום ממשלה שיש לה נציבות חסרת תקדים לאנשי ההון ומפעל ההתנחלויות .  כל הכוונות הטובות שלכם ,  זו ממשלת הדרה .  הדרת חרדים ,  הדרת ערבים והדרתם בעצם של רוב אזרחי המדינה .  שוויון בנטל זה לא רק גיוס של כמה חרדים .  שוויון במובנו העמוק ,  האמיתי ,  היסודי ,  על זה אנו מדברים ".  היא פנתה שוב לראש הממשלה ואמרה : " גם אם לא נגיע לחזון של שלום בו גוי אל גוי לא יישא חרב ולא נדע עוד מלחמה ,  גם אם תגיע רק להסדר ביניים ותיתקל בקשיים בממשלה שהרכבת ,  כי אז נתונה לך הבטחתנו לשקול מחדש ובכובד ראש את הצטרפותנו לממשלה כדי לאפשר לך לכונן את המהלך הזה ".  
ממשלת נתניהו השלישית - סיקור מיוחד בוואלה !  חדשותנתניהו :  מוכנים לפשרה היסטורית עם הפלסטיניםאדלשטיין נבחר ליו"ר הכנסת : " יש הרבה חוקים לתקן"אתגר לכל שר :  המשימות של ממשלת נתניהו
לפניות לכתב :  talk2yaira@walla.com 

יחימוביץ' לפני ההשבעה : " ממשלה של קפיטליסטים "
 יו"ר האופוזיציה המיועדת פנתה בנאומה לראשי מפלגות הקואליציה ואמרה כי  " ארבעתכם ,  ללא יוצא מן הכלל ,  מחזיקים בתפישת עולם ימנית-כלכלית ".  לנתניהו אמרה : " אידיאולוג אמיתי "
 
