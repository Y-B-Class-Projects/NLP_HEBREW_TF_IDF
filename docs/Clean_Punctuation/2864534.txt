שטייניץ מנסה לשכנע שהגז האיראני מאיים על ישראל
אחת הטענות לטובת החלטת נתניהו לנהל דיון סודי בנושא הגז בקבינט היא שהסרת הסנקציות מעל איראן תשיב אותה להוביל בשוק הגז הבינלאומי ,  אבל אפילו שר האנרגיה יודע שזה לא יקרה כל כך מהר
הסערה התקשורתית סביב  " מלחמת התרבות "  בין שרת התרבות והספורט מירי רגב לבין שחקנים ואמנים המוחים על מדיניותה ,  הצליחה להסיט את תשומת הלב הציבורית בימים האחרונים מהדרמה שהתחוללה סביב עתיד הגז הטבעי של ישראל .  ראש הממשלה בנימין נתניהו החליט לקיים דיון סודי בקבינט המדיני-ביטחוני על מתווה הגז של הממשלה ,  שיקצה חלק נרחב מעתודות הגז הטבעי ליצוא .  זאת במקום לקיים את הדיון באחד הפורומים הכלכליים של הממשלה ,  שאינם פועלים תחת מעטה הסודיות של הקבינט .  
כפי שפורסם שלשום בוואלה ! NEWS ,  אף שמתנגדי מתווה הגז תיארו את המהלך כמחטף בכסות ביטחונית ,  עבור נתניהו יש יתרון בולט בסיווג מתווה הגז כ"החלטה אסטרטגית "  מתחום הביטחון ,  מה שיאפשר לו לבטל את שיקול דעתו של הממונה על ההגבלים העסקיים ,  המתנגד למתווה הגז .  מניעים נוספים הם השיחות שנתניהו מקיים בנושא הגז עם מנהיגי מדינות מפתח באזור ,  כגון מצרים ,  ירדן ,  יוון וקפריסין ,  וחששו שדווקא אחרי ההתקדמות שהושגה בשיחות הללו ,  מתווה הגז יידחה בממשלה .  
אל הסיבות הללו הצטרף בימים האחרונים טיעון חדש מצד הממשלה ,  שמגיע בעיקר מכיוונו של שר האנרגיה החדש ,  יובל שטייניץ .  בנאומים ובראיונות בנושא הגז שטייניץ מזהיר כי אם ישראל לא תחליט במהרה  בטווח זמן של שבועיים או שלושה  לאשר את מתווה הגז ,  תיכנס איראן לתמונה והגז האיראני יחליף את הגז הישראלי .  האזהרה הזו של שטייניץ מסתמכת על ההנחה שבתוך שבועיים ייחתם הסכם הגרעין ההיסטורי בין איראן למעצמות ,  ובעקבותיו יוסרו הסנקציות מעל תעשיית האנרגיה האיראנית ,  מה שיאפשר לאיראן לחזור בן לילה למעמד הובלה בשוק הגז העולמי .  
עוד על סערת הגז:מעבירים הילוך :  הסכם על הסדרת משק הגז ייחתם בקרובפעילים הפגינו מחוץ לוועידת האנרגיה : " הגז שלנו בן ערובה"כחלון ערב הבחירות : " אעסוק במונופול הגז ,  צריך לפרק אותו "  
הבעיה העיקרית בטיעון של שטייניץ היא שדווקא הוא ,  כשר שהיה ממונה עד לאחרונה על הדיאלוג עם מדינות המערב בנושא האיראני ,  יודע היטב שהתמונה אינה פשטנית עד כדי כך .  שטייניץ יודע היטב ,  למשל ,  שגם אם ייחתם הסכם גרעין בסוף החודש  וזה לא מובטח כרגע  עד שיוסרו בפועל הסנקציות מעל איראן עשויים לחלוף כמה שבועות ,  בין השאר בגלל החקיקה שעברה בקונגרס האמריקני לפיקוח על הסכם הגרעין .  המטרה המקורית של החקיקה הזו ,  שראש הממשלה נתניהו היה מקור ההשראה שלה ,  הייתה לסכל את הסכם הגרעין .  בסופו של דבר התקבלה גרסה מרוככת של החקיקה ,  שככל הנראה לא תניח את דעתו של נתניהו ,  אבל בהחלט תוכל לעכב את במעט את הסרת הסנקציות בכמה שבועות ,  ואולי אף בחודשיים שלמים .  לפיכך ,  הטענה שלפיה אם לא ייחתם מתווה הגז בשבוע הבא ,  הגז האיראני יתחיל לזרום בצינורות לכל עבר ,  אינה מדויקת .  
מלבד זאת ,  גם לאחר שיוסרו סופית סנקציות האנרגיה מעל איראן ,  לרפובליקה האיסלאמית יידרש זמן לחזור להיות מובילה בינלאומית בתחום הגז .  שטייניץ צודק לחלוטין כאשר הוא אומר שאיראן היא המדינה בעלת מאגרי הגז השניים בהיקפם בעולם ,  אחרי רוסיה ,  אבל גם הוא בוודאי יודע שלמרות העובדה הזו ,  מצב תשתיות הייצור גרוע כל כך באיראן  שיש לה די גז להאיר את כל שכנותיה  נאלצה בשנים האחרונות לייבא גז טבעי כדי לעמוד בצורכי האנרגיה של עצמה ,  בייחוד בחודשי החורף .  
בכתבה נרחבת על מצבו של משק הגז האיראני שפורסמה בשנה שעברה באתר Natural Gas Europe ,  המתמחה בשוק האנרגיה ,  נכתב כי מומחים מאמינים שיידרשו לאיראן עשרות שנים לפתח קצב ייצור גבוה ,  לבנות תשתית ,  לארגן מחדש את השוק הפנימי שלה ולהפוך לשחקנית מפתח בשוק הגז הבינלאומי . " אפילו פרויקטים פשוטים יחסית יכולים לארוך בין עשר ל-15 שנה בין שלב התכנון לביצוע בפועל ",  נכתב . " אם איראן תוציא לפועל מאמץ גדול להפוך לספקית גז של אירופה ,  היא תיתקל במכשולים משמעותיים ".  
פרופ' ברנדה שאפר מאוניברסיטת ג'ורג'טאון בארצות הברית ,  העוסקת בתחום הגז במזרח התיכון ,  הוסיפה כי מגזר הגז האיראני  " זקוק לרפורמה מוחלטת ",  כולל ביטול מענקים מהממשלה לצריכת גז בבתים ובעסקים פרטיים . " זה לא משהו שהולך לקרות בן לילה ",  היא העריכה .  גם אם ההערכה הזו שגויה ,  ולאיראנים יידרשו שנים בודדות ולא עשורים שלמים ,  ממשלת ישראל יכולה להרשות לעצמה להקדיש מעט יותר משבוע-שבועיים לאחד הדיונים החשובים ביותר שהיא תקיים במהלך כל הכהונה שלה .  
לפניות לכתב :  amir.tibon@walla.co.il 

שטייניץ מנסה לשכנע שהגז האיראני מאיים על ישראל
אחת הטענות לטובת החלטת נתניהו לנהל דיון סודי בנושא הגז בקבינט היא שהסרת הסנקציות מעל איראן תשיב אותה להוביל בשוק הגז הבינלאומי ,  אבל אפילו שר האנרגיה יודע שזה לא יקרה כל כך מהר

