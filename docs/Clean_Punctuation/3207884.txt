 " רוקדים מהפגנה להפגנה ":  ההתקפה של נתניהו נגד מחאת האפודים
לוואלה !  NEWS נודע כי בחלק הסגור של ישיבת סיעת הליכוד ,  ראש הממשלה גינה את המחאה על יוקר המחיה בטענה שמחירי המזון והדלק ירדו באופן משמעותי בשלוש השנים האחרונות . " אין קייס אמיתי ,  אי השוויון ירד באופן דרמטי ",  אמר נתניהו
ראש הממשלה בנימין נתניהו תקף היום  ( שני )  את מארגני מחאת  " האפודים הצהובים "  שהחלה בימים האחרונים במאבק על יוקר המחייה וגל ההתייקרות בחשבונות החשמל ,  המים ומוצרי המזון - כך נודע לוואלה !  NEWS .  בחלק הסגור של ישיבת סיעת הליכוד ,  טען נתניהו בפני חברי הכנסת במפלגה כי למארגנים  " אין קייס אמיתי ".  לדבריו , " הם מנסים .  אנשים שבאים עם השלטים ורוקדים מהפגנה להפגנה .  הם רוקדים בהרבה חתונות ,  כך גם פה הם רוקדים בהרבה הפגנות ".  
נתניהו הציג נתונים לפיהם מחירי החשמל והמזון ירדו בשלוש השנים האחרונות ב-15% . " הם נמוכים באופן משמעותי מהמדינות המתפתחות ב-"OECD ,  הסביר נתניהו . " גם המחיר של הדלק ירד באופן משמעותי יחד עם מחיר הבנזין .  גם שכר המינימום עלה באופן דרמטי ".  
עוד בנושא בוואלה !  NEWS גם מחירי החלב והלחם עולים :  גל ההתייקרות במשק - כמה זה יעלה לכם ? "הממשלה נרדמה בשמירה ":  דאגה מגל עליית מחירי החשמל ,  המים והמזון דוח העוני האלטרנטיבי :  כ-30% עניים ,  בהם יותר ממיליון ילדים 
את הדברים אמר נתניהו ברקע הטענות על כך שמארגני המחאה נגד יוקר המחיה מזוהים עם מפלגות האופוזיציה והשמאל ,  וכן לשלטים שהתנוססו במהלך ההפגנה שהתקיימה ביום שישי בתל אביב ,  היו כתובות סיסמאות כמו  " נתניהו תתפטר "  וכן שלטים שהתנוססו גם בהפגנה נגד השחיתות של ראש הממשלה עם הסיסמה  " CRIME MINISTER ".  
במהלך הישיבה ציין נתניהו כי  " אי השוויון ירד באופן דרמטי .  אבל מה אומרים ?  אומרים שהכלכלה הישראלית פורחת אבל העשירים נעשים יותר עשירים והעניים נעשים יותר העניים .  נכון ?  לא נכון ".  
גם שר האוצר ,  משה כחלון ,  אמר דברים דומים בפתח ישיבת סיעת כולנו ודחה את הביקורת על יוקר המחיה . " אפילו ראשי מפלגות מאופוזיציה מדברים על זה ",  תקף כחלון את ראשי האופוזיציה על הביקורת שמתחו עליו . " זה חלום ,  חזון אחרית הימים ,  שאנשים מהאופוזיציה נזכרו שיש היום יוקר מחיה בישראל .  תירגעו חברים ,  אתם יכולים לפשוט את האפודים ,  אנחנו מטפלים ".  כחלון הוסיף כי  " שלוש וחצי שנים מטפלים ביוקר המחיה - לא התחיל היום ,  הוא מטופל ".  
לדבריו ,  לא מקובל עליו עליית המחירים ,  אבל יש לו תכנית מוסדרת בנושא . " אין לי ספק שנמשיך להיאבק ולעשות למען האזרחים ,  מעמד הביניים והאוכלוסיות החלשות ",  אמר כחלון . " על פי העובדות ",  לדבריו , " בשלוש וחצי השנים האחרונות ,  מחירי החשמל ירד ,  מחיר המים ירד ומחירי המזון ירדו .  עוד טען כי משרד האוצר פתח נכסים ,  סבסד צהרונים ,  נתנו חסכון לכל ילד וכך הצליחו לצמצם את הפערים של האוכלוסיות המוחלשות . " הם קיבלו מאתנו אפשרות לחיות עם הרבה יותר .  השכר הריאלי עלה ב- 12% ,  גידול משמעותי ",  הוסיף . 

" רוקדים מהפגנה להפגנה ":  ההתקפה של נתניהו נגד מחאת האפודים
לוואלה !  NEWS נודע כי בחלק הסגור של ישיבת סיעת הליכוד ,  ראש הממשלה גינה את המחאה על יוקר המחיה בטענה שמחירי המזון והדלק ירדו באופן משמעותי בשלוש השנים האחרונות . " אין קייס אמיתי ,  אי השוויון ירד באופן דרמטי ",  אמר נתניהו

