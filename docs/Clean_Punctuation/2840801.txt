יש סיכום עקרוני :  תיק הבריאות וועדת הכספים - ליהדות התורה
ראש הממשלה ונציגי המפלגה סיכמו על חלוקת התפקידים באופן עקרוני במהלך פגישה ביניהם .  הצדדים יפגשו למשא ומתן מחר .  גם משה כחלון מעוניין בראשות ועדת הכספים
ראש הממשלה ,  בנימין נתניהו ,  קיים היום  ( רביעי )  פגישה עם חברי הכנסת יעקב ליצמן ומשה גפני מיהדות התורה ,  שבמהלכה סיכמו הצדדים באופן עקרוני כי המפלגה תקבל לידיה את ראשות ועדת הכספים של הכנסת ואת תיק הבריאות .  הנושא טרם נחתם ומשא ומתן בין הצדדים יתקיים מחר .
 הפגישה בין השלושה הוגדרה כהכנה למשא ומתן הרשמי בין ראש הממשלה למפלגה .  מחר ייפגשו צוותי המשא ומתן .  מדובר בשני תפקידים שמילאו השניים בעבר :  גפני צפוי לשוב לתפקיד יו"ר ועדת הכספים ,  ואילו ליצמן יעמוד שוב בראש משרד הבריאות .  מלבד יהדות התורה ,  גם משה כחלון ,  יו"ר מפלגת כולנו ,  מעוניין בראשות ועדת הכספים .
 לקריאה נוספת:ראש מועצת טובא זנגרייא על התנצלות נתניהו : " מודה ועוזב ירוחם"הדרישות של בנט :  תיקי הביטחון ,  החינוך והדתותחשיפה :  קטאר מנסה להשיג הפסקת אש ל-5 שנים בין ישראל לחמאס 
בסביבת גפני הוסיפו כי בפגישה נתניהו אמר שישמח לראות אותם בתפקידים שבהם שירתו את הציבור בעבר ,  אך הדגישו כי לא ניתנה התחייבות בפגישה . " לא ייסגר דבר עד שנקבל את שאר הדרישות במשא ומתן הקואליציוני ",  נמסר .  
נתניהו נפגש אתמול עם יו"ר ישראל ביתנו ,  אביגדור ליברמן ,  לראשונה מאז הבחירות .  גורם המעודכן בפרטי הפגישה אמר לוואלה חדשות : " זו הייתה פגישה טובה שעסקה בכמה נושאים ,  ובהם גם הרכבת הממשלה ". 
כמו כן ,  נתניהו נועד אתמול בירושלים גם עם יו"ר מפלגת כולנו ,  משה כחלון .  גורם שעודכן בפרטי הפגישה מסר לוואלה חדשות כי נתניהו אמר לכחלון שבכוונתו לעמוד בהבטחת הבחירות שלו ,  ולמנות אותו לתפקיד שר האוצר .  עם זאת ,  השניים לא סיכמו דבר באופן סופי .  

יש סיכום עקרוני :  תיק הבריאות וועדת הכספים - ליהדות התורה
ראש הממשלה ונציגי המפלגה סיכמו על חלוקת התפקידים באופן עקרוני במהלך פגישה ביניהם .  הצדדים יפגשו למשא ומתן מחר .  גם משה כחלון מעוניין בראשות ועדת הכספים

