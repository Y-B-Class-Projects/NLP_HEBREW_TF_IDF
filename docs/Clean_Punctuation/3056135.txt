הקבינט יבחן הבאת ילדים מהמתקפה הכימית בסוריה לטיפול בישראל
ראש הממשלה הורה לבדוק את האפשרות להבאת ילדים מהעיירה חאן שייחון לבתי חולים בישראל ,  אך מערכת הביטחון מתנגדת לאור הקשיים הלוגיסטיים הרבים והתיאום הנדרש עם צבא טורקיה .  גורם שנכח בישיבת הקבינט :  היוזמה תיבחן  " ככל שיתאפשר "
 הקבינט המדיני-ביטחוני החליט הערב  ( ראשון )  לבחון הבאת ילדים סורים שנפגעו במתקפה הכימית של צבא סוריה בשבוע שעבר לטיפול בבתי חולים בישראל .  שרי הקבינט קיבלו את הצעתם של שר התחבורה והמודיעין ישראל כץ והשר לביטחון הפנים גלעד ארדן ,  חרף התנגדותו של שר הביטחון אביגדור ליברמן ,  וראש הממשלה בנימין נתניהו הנחה לבחון את הבאת הנפגעים מהמתקפה בעיירה חאן שייחון ,  שבאזור אידליב בצפון-מערב סוריה .  
השר ארדן העלה את הנושא בסוף ישיבת הקבינט ,  והשר כץ אמר שצריך לנקוט ,  לדבריו , " פעולה ייחודית על רקע מתקפת הגז באידליב ,  כיהודים וכישראלים ,  על רקע מוסרי ועקרוני ".  לדברי גורם שנכח בישיבה ,  הוחלט לבחון את היוזמה  " ככל שהדבר יתאפשר ".  עם זאת ,  לא נערכה הצבעה בנושא והוא הסתכם בהנחיית נתניהו לבחון זאת בשל הצורך בתיאום עם צבא טורקיה והמורכבות הלוגיסטית של המהלך .
 לקריאה נוספת:מחלוקת בקבינט :  האם לקלוט נפגעים מהמתקפה הכימית בסוריה לטיפול ? תיעוד :  צה"ל מפנה פצועים מהמלחמה בסוריה לבתי חולים בישראלשטייניץ : " לא צריכים פליטים ממדינות ערב - גם לא סורים "  
הבוקר פורסם בוואלה !  NEWS כי ליברמן מתנגד להצעה בשל העובדה שהדבר יצריך קשר מעשי עם צבא טורקיה . " הגישה היבשתית לאידליב היא רק דרך טורקיה ובתיאום עם הכוחות הטורקיים והכפופים להם בסוריה ,  ובמערכת הביטחון מביעים התנגדות ",  אמר לוואלה !  NEWS גורם מדיני .  מלשכתו של ליברמן לא הכחישו את הדברים אלא מסרו כי  " כשהעניין יעלה בפורום המתאים ,  השר יביע את עמדתו לאחר התייעצות עם גורמי הביטחון ".  
תכנית נוספת ,  של שר הפנים אריה דרעי ,  כלל לא עלתה לדיון בישיבה היום ,  ועוד ממתינה להחלטת הממשלה .  על פי ההצעה ,  שעליה דווח לראשונה בחדשות 10 ,  יובאו מאה יתומים מסוריה לישראל ,  וייקלטו בפנימיות ומשפחות אומנה במגזר הערבי .  בתחילה ,  הם יקבלו מעמד של תושב ארעי ,  אך לאחר ארבע שנים יהפכו לתושבי קבע .
 בשבוע שעבר אמר נתניהו כי ישראל תגביר את המאמצים לניצולי מלחמת האזרחים בסוריה . " אנחנו מושיטים יד ככל שאנחנו יכולים לסייע מבחינה הומניטרית לטרגדיות שמתרחשות לידנו ",  אמר באירוע באור יהודה . " אתה רואה את הילדים הללו עם פיות פעורים ,  עם עיניים פקוחות וידיים שלוחות לצדדים .  הרגליים כבר אינן ,  נחנקו במותם - וזה מזעזע .  זה דבר שאנחנו לא יכולים לקבל אותו ",  הוסיף .  

הקבינט יבחן הבאת ילדים מהמתקפה הכימית בסוריה לטיפול בישראל
ראש הממשלה הורה לבדוק את האפשרות להבאת ילדים מהעיירה חאן שייחון לבתי חולים בישראל ,  אך מערכת הביטחון מתנגדת לאור הקשיים הלוגיסטיים הרבים והתיאום הנדרש עם צבא טורקיה .  גורם שנכח בישיבת הקבינט :  היוזמה תיבחן  " ככל שיתאפשר "
 
