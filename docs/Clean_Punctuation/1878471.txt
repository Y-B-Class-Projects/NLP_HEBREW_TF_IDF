חוק העמותות הוקפא ,  נתניהו מותקף מימין ומשמאל
אחרי שדחה את הדיון בעררים שהוגשו בנוגע לחוקים שצפויים לפגוע במימון ארגוני השמאל ,  נאלץ ראש הממשלה להתמודד עם הטחת ביקורת נוקבת .  ח"כ אלדד : " המרכיב החשוב באישיותו - פחדנות "
 גל תגובות מימין ומשמאל הבוקר  ( ראשון )  ,  בעקבות הודעתו של ראש הממשלה ,  בנימין נתניהו ,  כי ידחה את הדיון בעררים שהוגשו בנוגע להצעות החוק על מימון ממדינות זרות למועד לא ידוע ובכך יקפיא למעשה את תהליך חקיקתם .
" המרכיב החשוב ביותר באישיותו של ראש הממשלה נתניהו הוא הפחדנות ",  האשים ח"כ אריה אלדד  ( האיחוד הלאומי )  את ראש הממשלה בעקבות החלטתו והוסיף כי  " ברגע שצפיפות המאמרים נגדו עולה על עשרה מאמרי שטנה למטר רבוע של עיתון ,  או שהמילה 'פאשיזם' מוזכרת יותר מחמש פעמים בדקה ,  נתניהו נבהל עד עמקי נשמתו ומחליט לסגת מתמיכה בחוקים חשובים שיכולים להציל את ישראל מאויביה מבית .  ראש ממשלת ישראל לא יכול לצפות לשום הישגים בזירה הבינלאומית אם הוא מניח לממשלות זרות לממן חתרנות נגדו במדינת ישראל ". 
הביקורת על ראש הממשלה הגיעה הבוקר לא רק מימין .  גם הצד השני של המתרס הפוליטי הגיב בזלזול להחלטת נתניהו לא להחליט במועד זה .  לדברי ח"כ רוחמה אברהם  ( קדימה )  ,  הודעתו של נתניהו היא בגדר  " מעט מדי ומאוחר מדי ".  לטענת אברהם , " המציאות תוכיח אם מדובר בהבל פה או בגילוי נדיר של אחריות שלטונית ".  גם חברה לסיעה של אברהם ,  ח"כ נחמן שי ,  אמר כי , " התקפלותו ההדרגתית של ראש הממשלה ממסכת החוקים המסוכנת מלמדת על ניצחון בקרב ,  אך המלחמה עוד לפנינו .  עד שיחזור בו ראש הממשלה מההיתר שהעניק לפרץ האנטי-דמוקרטי ,  צריך כל מי שחרד לצביונה הדמוקרטי של מדינת ישראל להתייצב למאבק הזה בכל מקום ובכל דרך שהיא ". 
ח"כ זהבה גלאון  ( מרצ )  טענה כי  " הנזק לדמוקרטיה כבר נעשה .  גם אם היוזמה לא תעבור היא גרמה לשיח ציבורי ואווירה ציבורית מסיתה ומתלהמת נגד ארגוני החברה האזרחית שמבקרים את מדיניות הממשלה .  ראש הממשלה הסיר את ההצעה בלחץ הקהילה הבינלאומית ,  אך גם דימויה של ישראל כדמוקרטיה ספג פגיעה קשה ". 
חברי הכנסת מהליכוד סירבו לתקוף את ראש הממשלה ,  והעדיפו לשלוח חצים לעבר עמותות השמאל . " אני מציע לעמותות השמאל לא להתחיל בחגיגות ",  אמר ח"כ דני דנון  ( ליכוד )  . " המחנה הלאומי ימשיך בפעולות שלא יאפשרו התערבות ממשלתית זרה במדינת ישראל .  האג'נדות שלשמן נבחרנו ימשיכו להיות מקודמות על ידי הצעות חוק ופעולות שונות שיישמו את ערכי הליכוד ". 
עוד בנושאמכה לשמאל :  הממשלה תומכת בהגבלת תרומותמחלוקת בקואליציה :  איך להתמודד עם ארגוני השמאל ? נתניהו תומך בחוק שיפגע במימון תרומות לשמאל
לפניות לכתב :  pinhas_wolf@walla.co.il

חוק העמותות הוקפא ,  נתניהו מותקף מימין ומשמאל
אחרי שדחה את הדיון בעררים שהוגשו בנוגע לחוקים שצפויים לפגוע במימון ארגוני השמאל ,  נאלץ ראש הממשלה להתמודד עם הטחת ביקורת נוקבת .  ח"כ אלדד : " המרכיב החשוב באישיותו - פחדנות "
 
