נתניהו בעצרת התמיכה : " התקשורת והשמאל התגייסו למסע ציד נגדי "
 ראש הממשלה טען ל"מסע ציד אובססיבי חסר תקדים במטרה לבצע הפיכה שלטונית ",  מול אלפי תומכים בגני התערוכה בתל אביב . " יש לנו את עמונה ויש לנו את דימונה ,  בבחירות הבאות נקבל 40 מנדטים "
 - אלפים הגיעו למפגן התמיכה של הליכוד בנתניהו- נתניהו בנאומו : " התקשורת והשמאל במסע ציד נגדי "-   " יש לנו את עמונה ויש לנו את דימונה ,  בבחירות הבאות נקבל 40 מנדטים "-  השרים ארדן וגמליאל והשר לשעבר סער לא הגיעו בשל שהייה בחו"ל- חברי הכנסת גליק ובגין מהליכוד לא נכחו- ברק : " החשוד מבלפור ממשיך להתבכיין .  אין רדיפה ,  יש שחיתות "
 אלפי פעילי ליכוד התכנסו אמש  ( רביעי )  בגני התערוכה בתל אביב לעצרת תמיכה בראש הממשלה בנימין נתניהו ,  על רקע החקירות והפרשות השונות בעניינו ובעניין מקורביו .  נתניהו האשים באירוע את השמאל ואת התקשורת ב"מסע ציד אובססיבי "  להפלתו ,  אך נמנע מלתקוף את גורמי אכיפת החוק .
 בעצרת ,  שאורגנה ביוזמתו של יו"ר הקואליציה ח"כ דוד ביטן ,  השתתפו מרבית השרים וחברי הכנסת של הליכוד ,  חברי מרכז ופעילים נוספים .  לאירוע הגיעו למעלה מ-3,000 משתתפים ,  ובהם ראש הממשלה ורעייתו ,  שרים ,  ח"כים ,  ופעילים בליכוד ,  בהם ראש עיריית ירושלים ניר ברקת .  
עוד בוואלה !  NEWS:נתניהו התגאה בהישג מדיני - אך נשיא קייפ ורדה מכחיש : " לא סיכמנו דבר"נתניהו על האפשרות שהחקירות יובילו להדחתו : " לא יקרה"בלי סודות ?  החשאיות של מנדלבליט קידמה את חקירות ראש הממשלה 
נתניהו אמר באירוע : " התקשורת והשמאל התגייסו למסע ציד נגדי .  הם יודעים ,  ולא בכדי ,  שאנחנו מנצחים פעם אחר פעם בבחירות .  כי אנחנו הבאנו את מדינת ישראל למצב הטוב ביותר בתולדותיה ".  הוא הודה לח"כ דוד ביטן על ארגון האירוע .
" הפכנו את המדינה שלנו לכח עולמי עולה בביטחון ,  בסייבר ,  בכלכלה .  תקשורת הפייק ניוז פמפמה לנו במקהלה אדירה ואחידה כדרכה .  שאם לא ניסוג משטחי המולדת ישראל תהיה מבודדת חלשה ועזובה .  איך אמר אותו איש ישן עם זקן חדש  ( אהוד ברק ,  ט"ש )  ,  היה ראש ממשלה לזמן קצר ,  לא מהמוצלחים ביותר .  הוא אמר .  הצונאמי המדיני בדרך .  איזה צונאמי ,  איזה בידוד ,  איזה שטויות ".  
" הם מתגייסים למסע ציד אובססיבי חסר תקדים במטרה לבצע הפיכה שלטונית .  המטרה שלהם היא להפעיל לחץ בלתי פוסק על גופי האכיפה כדי שיגישו כתב אישום בלי קשר לאמת בלי קשר לצדק .  משטרת המחשבות של התקשורת עובדת פול טיים וקבועת את הקו ,  ואוי למי שיסטה ממנו ".   
" ראיתם את השלט בהפגנות השמאל בפתח תקווה :  'נתניהו אשם עד שתוכח חפותו' .  תקשיבו טוב למה שאמר יוזם הפגנות השמאל שם בפתח תקווה .  'לא נוכל להפיל את נתניהו בבחירות ,  אז נפיל אותו בחקירות' ,  אני מצטט אותו .  אין לנו רוסים ,  אין לנו מזרחים ,  אין לנו פריפריה ,  אין לנו נושא דגל .  אנחנו בצרות .
" ידידיי - אנחנו לא בצרות .  יש לנו מזרחים ויש לנו אשכנזים .  יש לנו עולים חדשים ויש לנו ותיקים יש לנו חילונים ויש לנו דתיים .  יש לנו את עמונה ויש לנו את דימונה ".  
" התקשורת והשמאל שמשרת אותה מייצרים אין סוף פרשיות ,  אין סוף כתבות ,  אין סוף כותרות כדי שאולי ,  אולי ,  משהו יתפוס :  אם לא צוללות אז סיגרים ,  אם לא סיגרים אז שיחות עם מו"ל ,  אם לא 2000 אז 3000 ,  4000 ,  5000 .  דורשים מגופי האכיפה ,  תנו לנו משהו לא חשוב מה ".  
ביטן אמר אתמול לוואלה !  NEWS : " המטרה שלנו היא ליצור מורל גבוה לפעילים ולהראות אחדות שורות בליכוד .  יש אנשים בתקשורת ובשמאל שאומרים שיש סדקים בליכוד ,  אנחנו מוכיחים אחרת בכנס הזה .  הליכוד אוהב את ביבי ,  מעריץ אותו ולא ניגרר לדינמיקה של שקרים .  אני לא מקבל התקפות על גורמי האכיפה .  זה מחטיא את המטרה וזה לא מה שיהיה כאן ". 
ראש עיריית ירושלים ניר ברקת אמר לוואלה !  NEWS : " בלתי מתקבל על הדעת שכל חקירה של המשטרה והפרקליטות לא נגמרת ומופיעה מיד בתקשורת .  ההדלפות מחקירות המשטרה זו מכת מדינה .  אף אחד לא מעל החוק אבל לא יכול להיות שיוצאים דברים מחקירות המשטרה והרשיעו אותו ואת אשתו כאילו כבר פשע .  אין לי אלא להסיק שזה נעשה בכוונה מסיימת ורק במקרים מסוימים זה מקשה על עבודת רה"מ .  הוא עושה עבודה טובה ,  מוביל את המדינה במים סוערים .  יש לו תמיכה רחבה בעם ישראל ,  צריך לתת לו לנהל את המדינה .  אני מרוצה מהעבודה שלו ". 
ליאור הררי ,  מנאמני נתניהו בליכוד ,  אמר : " יש להקפיא מידית את חקירות ראש הממשלה ורעייתו ולבחון מחדש את כל ההיסטוריה של קבלת מתנות של ראשי ממשלה ,  כולל סיגרים ,  שתייה חריפה ומזון במעונות ראש הממשלה ולהשוות מי צרך יותר ".  
בימים האחרונים השקיעו ביטן ומקורבי נתניהו בליכוד מאמצים רבים בגיוס מספר גדול של משתתפים לאירוע כדי לוודא שיהיה מדובר במפגן תמיכה עוצמתי .  הליכוד ארגן אוטובוסים שיסיעו חלק מהפעילים מרחבי הארץ לגני התערוכה ,  קבוצות הווטסאפ המפלגתיות ועמודי הפייסבוק של שרים וחברי כנסת התמלאו במסרים ופוסטים שמעודדים הגעה לכנס ,  ופעילים החלו לבחון את רשימות ההגעה של בכירי הליכוד כסוג של מבחן נאמנות לראש הממשלה .
 מרבית השרים ,  אלה שנמצאים בארץ ולא מבלים בחופשת הקיץ בחו"ל ,  אישרו פומבית את הגעתם למען ייראו וייראו ,  בהם מירי רגב ,  צחי הנגבי ,  איוב קרא ואופיר אקוניס ,  וגם השר ישראל כץ - שנחשב לאחד מיריביו הפוליטיים של נתניהו במפלגה .  הוא פרסם אתמול פוסט בפייסבוק ,  שבו הבהיר כי הוא מתכוון להגיע יחד עם נתניהו לגני התערוכה .  לעומתו ,  השר לשעבר גדעון סער ,  שנחשב גם הוא למי ששואף להחליף את נתניהו בעתיד ,  לא ישתתף באירוע שכן הוא שוהה בחו"ל .  גם השרים גלעד ארדן ויריב לוין ,  הנמצאים בחופשות מחוץ לישראל ,  וכן השר גילה גמליאל ,  שנמצאת בנסיעת עבודה ,  ייעדרו מהעצרת .  
מדובר במפגן התמיכה השני שביטן מארגן עבור נתניהו בשבוע האחרון ,  אחרי שהוביל הפגנת מחאה מול המפגינים נגד השחיתות בפתח תקווה במוצאי שבת ,  כשהוא הולך ומצטייר כסנגור הנלהב והנאמן ביותר לנתניהו במפלגתו .  להפגנה במוצאי שבת הגיעו כאלף פעילים ,  אך רק השר קרא התייצב מבין השרים .  ביטן הביע את מורת רוחו מכך אחרי ההפגנה ,  ואמר שמי שלא יתמוך בנתניהו  " נבוא איתו חשבון ".  
ביום ראשון ,  בשולי ישיבת שרי הליכוד ,  ביטן התלונן על השרים שאינם יוצאים להגנת נתניהו ואמר שמדובר ב"גועל נפש ".  לקראת האירוע ,  העלה ביטן את הטון ובימים האחרונים אף אמר כי הוא  " דורש "  מכל השרים להשתתף במאבק . " אנחנו נלחמים על דעת הקהל ,  מול השמאל והתקשורת ,  המנסים לייצר אווירה משברית שאינה קיימת ".  הוא צפוי לשאת דברים בעצרת ,  ככל הנראה לפני נאומו של נתניהו .
 על רקע מפגן התמיכה בנתניהו ,  הפגינו אמש ארגוני הנכים בצומת הרחובות רוקח ודרך נמיר בתל אביב ,  המובילים לגני התערוכה .  מארגוני הנכים נמסר כי  " המאבק הגיע לכנס התמיכה בראש הממשלה כדי למחות על ההפקרה שלנו ".  הצומת נחסם לתנועה בעקבות ההפגנה ,  אך נפתח בהמשך .  
נכון לעכשיו נתניהו זוכה לתמיכה גורפת מהשטח הליכודי ,  ובימים האחרונים הצטרפו עוד ועוד פעילים בכירים לשורת המתייצבים מאחוריו - גם מהצד הימני והנצי יותר במפלגה שנוהג לבקר את נתניהו .  ראש המועצה האזורית שומרון יוסי דגן פרסם אתמול פוסט תמיכה בראש הממשלה ,  שבו הדהד את מסריו של נתניהו וסנגוריו בליכוד . 
" אלו הדורשים את התפטרותו של נתניהו ,  כאן ועכשיו ,  לא מבקשים את שלטון החוק - הם מבקשים להחליף את המחנה הלאומי בשלטון השמאל ",  כתב .  במקביל ,  צעירי הליכוד פרסמו הודעת תמיכה נרחבת בנתניהו ,  שבו הבהירו כי  " לא ניתן לתקשורת להכתיב ולהפיל את שלטון הימין בראשות הליכוד ".  
גורם בסביבת נתניהו אמר השבוע לוואלה !  NEWS כי  " האמבוש של התקשורת וההפגנות עוזר לנו ומאחד את השטח הליכודי מאחורינו .  כרגע בליכוד יש תמיכה מלאה ,  ומי שיצא נגדו מבין שהוא עלול לשאת במחיר ".  גורם אחר המקורב לנתניהו הוסיף כי  " התמיכה עולה וכולם מתלכדים מאחוריו .  יש אנרגיות חזקות מאוד בשטח ,  ואנחנו רוצים להראות בעיקר שאנחנו עובדים ועסוקים בניהול המדינה ,  ולא נשאבים לחקירות ". 
בעצרת הופיע הזמר עמיר בניון ,  שבשנים האחרונות הפך ל"זמר הבית "  של משפחת נתניהו .  הוא אף הופיע בעצרת הניצחון של הליכוד בבחירות 2015 ,  במקביל למסרים ימניים קיצוניים שהתגברו בשיריו .
  ( עדכון ראשון :  18:00 )  

נתניהו בעצרת התמיכה : " התקשורת והשמאל התגייסו למסע ציד נגדי "
 ראש הממשלה טען ל"מסע ציד אובססיבי חסר תקדים במטרה לבצע הפיכה שלטונית ",  מול אלפי תומכים בגני התערוכה בתל אביב . " יש לנו את עמונה ויש לנו את דימונה ,  בבחירות הבאות נקבל 40 מנדטים "
 
