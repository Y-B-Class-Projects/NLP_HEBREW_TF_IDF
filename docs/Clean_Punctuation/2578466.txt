נתניהו הודף הביקורת : " הפלסטינים מסרבים לשיחות "
 בלשכת ראש הממשלה הגיבו להתבטאויות נשיא ארה"ב לשעבר קרטר ,  אשר האשים את נתניהו בקיפאון המדיני ובנטישת פתרון שתי המדינות . " נתניהו הלך רחוק יותר מכל ראש ממשלה לפניו "
 לשכת ראש הממשלה הודפת את הביקורת של נשיא ארצות הברית לשעבר ,  ג'ימי קרטר ,  שהאשים את נתניהו בקיפאון המדיני עם הרשות הפלסטינית . " העובדה היא שבתוך שבועות מכינון ממשלתו ,  קרא ראש הממשלה ליישום פתרון שתי המדינות ,  ובו מדינה פלסטינית מפורזת שתכיר במדינה היהודית ",  נמסר הבוקר  ( שלישי )  מלשכת נתניהו .  
כמו כן ,  הדגישו בלשכת נתניהו כי הוא שב והביע את נכונותו למשא ומתן ישיר ללא תנאים מוקדמים ,  בהם ניתן יהיה לדון בכל סוגיות הליבה של הסכסוך . " אלה שמבקשים לקדם את השלום צריכים לשאול את ההנהגה הפלסטינית מדוע הם ממשיכים להחרים את השיחות ",  אמרו ,  וציינו את העובדה שנתניהו הזמין את יו"ר הרשות הפלסטינית ,  אבו מאזן ,  לירושלים והביע נכונות לנסוע לרמאללה ,  אך נתקל בסירוב הפלסטינים : " אין ספק שהם גורמים נזק לעמם וליעד השלום ,  בכך שהם עומדים בסירובם לקיים שיחות רציניות עם ישראל ". 
קרטר ,  המבקר בישראל וברשות ביחד עם משלחת מנהיגי עבר ,  במטרה לבחון את השטח ואת האפשרויות לחידוש התהליך המדיני בין הצדדים ,  מתח אתמול ביקורת על מדיניות ישראל בנושא הפלסטיני ,  והביע דאגה מ"נטישת פתרון שתי המדינות ",  הבאה לידי ביטוי בהמשך הבנייה בהתנחלויות . " איני רואה כי ברק אובמה מצא שראש הממשלה ,  בנימין נתניהו ,  מוכן ללכת במסלול של שתי מדינות ",  אמר קרטר .  הנשיא לשעבר לא הסתפק בתקיפת נתניהו ,  אלא מתח בדבריו ביקורת חריפה גם על ההיעדרות האמריקאית מתהליך השלום : " זו הפעם הראשונה מאז 1967 שארצות הברית אינה משחקת כל תפקיד בניסיון להתקדם ".  
בלשכת נתניהו דחו בתוקף את הביקורת של קרטר : " באשר להתיישבות - נתניהו הלך רחוק יותר מכל ראש ממשלה ישראלי לפניו ,  בכך שהקפיא את הבנייה ביהודה ושומרון למשך עשרה חודשים ",  זאת לדבריהם ,  בעוד שהפלסטינים עדיין לא הסכימו לחידוש המשא ומתן .  כמו כן ,  הדגישו כי למרות סירובם של הפלסטינים לנהל שיחות מדיניות , " נתניהו המשיך ליזום צעדים בוני אמון ,  אשר נועדו לאפשר את הפיתוח הכלכלי של הפלסטינים ולשפר את חייהם של התושבים  הסרת מחסומים ,  הקלת מגבלות ביטחוניות על התנועה ,  קידום העברת כספים ,  תמיכה בהשקעות בינלאומיות ,  הגדלת מספר אישורי העבודה בישראל ודיונים על הסדרים כלכליים חדשים שיתרמו לרווחת הפלסטינים ". 
דוברת מחלקת המדינה האמריקאית ,  ויקטוריה נולנד ,  סירבה להתייחס בתדרוך היומי להתבטאויות של קרטר ,  שכן לא ראתה נוסח מדויק של הדברים ,  אך הדגישה באופן כללי כי השליח המיוחד למזרח התיכון ,  דיוויד הייל ,  ממשיך לעסוק בנושא .  כמו כן ,  ציינה כי ארצות הברית עדיין סבורה כי רק חזרה למשא ומתן ישיר יביא לפתרון הסכסוך .  
שלשום נפגשו קרטר ושאר חברי המשלחת עם נשיא המדינה ,  שמעון פרס .  קרטר ,  שהיה מאדריכלי הסכם השלום בין ישראל למצרים ,  התייחס למצבו של הסכם השלום לאחר בחירתו של הנשיא המצרי ,  מוחמד מורסי ,  וסיפר לפרס : " נפגשתי עם הנשיא מורסי פעמים רבות ,  הן לפני היבחרו והן לאחר מכן ,  וביקשתי ממנו לכבד את הסכם השלום עם ישראל ".  לדבריו ,  מורסי הבטיח כי לא יהיה שינוי בהסכמים הקיימים בין מצרים לישראל ללא הסכמתה של ישראל .
 מחר צפויה להגיע לישראל גם שרת החוץ של האיחוד האירופי ,  קתרין אשטון ,  במסגרת ביקור תקופתי במזרח התיכון .  אשטון ,  שצפויה להיפגש עם ראש הממשלה ,  עם הנשיא ועם שר החוץ ,  עוררה בסוף השבוע האחרון סערה פוליטית בישראל בעקבות גינוי שפרסמה לאישור בנייתן של 800 יחידות דיור חדשות בשכונת גילה שבמזרח ירושלים .  בעוד שרי הימין ניצלו ההזדמנות להטחת ביקורת קולנית במיוחד באשטון ,  ראש הממשלה בעצמו הבהיר בישיבת הממשלה : " אנחנו בונים בירושלים ,  ואנחנו לא שמים שום הגבלה על הבנייה בבירה שלנו .  זו הבירה שלנו ,  וכמו שבונים בלונדון ,  בפריז ,  במוסקבה ובוושינגטון ,  אנחנו נמשיך לבנות בירושלים ונמשיך לשמור על הקשר העמוק והעוצמתי לבירתנו ".  
לפניות לכתבת :  tal_sh@walla.net.il
לקריאה נוספת:קרטר : " מורסי הבטיח שלא יהיה שינוי בהסכם השלום"אבו מאזן דחה את הצעת נתניהו לחידוש המשא ומתןנתניהו מציע לקיים משא ומתן ישיר עם אבו מאזן 

נתניהו הודף הביקורת : " הפלסטינים מסרבים לשיחות "
 בלשכת ראש הממשלה הגיבו להתבטאויות נשיא ארה"ב לשעבר קרטר ,  אשר האשים את נתניהו בקיפאון המדיני ובנטישת פתרון שתי המדינות . " נתניהו הלך רחוק יותר מכל ראש ממשלה לפניו "
 
