אובמה יזהיר את נתניהו : " אוזל הזמן לפתרון "
 ראש הממשלה יפגוש היום נשיא אמריקני תקיף ונחוש .  בראיון ל"בלומברג "  סיפר אובמה כי יבהיר לנתניהו שללא הסכם שלום ,  ישראל תיקלע לבידוד ולאסון דמוגרפי . " אין להמתין עוד "
 נשיא ארצות הברית ברק אובמה יאמר היום  ( שני )  לראש הממשלה בנימין נתניהו שהזמן לפתרון מדיני עם הפלסטינים אוזל ,  ושאם לא תהיה התקדמות בתהליך השלום הוא רואה עתיד עגום לישראל ,  לרבות בידוד בינלאומי ואסון דמוגרפי - כך לפי ראיון שנתן אובמה ל"בלומברג ".  הנשיא סיפר למראיין ג'פרי גולדברג את שיאמר לנתניהו בפגישה : " אם לא עכשיו - אימתי ,  ואם לא אתה ,  אז מי ?  ". 
נתניהו שהמריא אתמול לוושינגטון לקראת הפגישה ,  עתיד למצוא נשיא נחוש ותקיף ,  כך לפחות משתמע מהדברים שאמר בראיון .  אובמה יאמר לנתניהו שישראל עלולה לאבד את המעמד שלה כיהודית ודמוקרטית ,  אם הוא לא יקבל את הסכם המסגרת להיפרדות מהפלסטינים עליו עמל הממשל ושר החוץ ג'ון קרי .  עם זאת ,  הוא יבהיר בפניו כי ביכולתו להנהיג את ישראל לעתיד טוב יותר . " אם הוא אינו מאמין שהסכם שלום עם הפלסטינים זה הדבר הנכון עבור ישראל ,  אז הוא צריך להציג גישה חלופית ",  אמר הנשיא והוסיף כי  " לא נראה שיש אחרת המתקבלת על הדעת ". 
עוד בוואלה !  חדשותחשד לפיגוע :  חרדי נדקר בבני ברק ;  מצבו בינונילא מאיימים על מבודד בבידוד :  פוטין לא מתרגש מאובמההחרדים מרוצים : " עכשיו בכנסת יחשבו פעמיים "  
לדברי גולדברג ,  אובמה רואה באבו מאזן הפרטנר המתון ביותר שיהיה לפלסטינים  והוא מצפה לצד הבא של נתניהו . " מגיעה העת שכבר אי אפשר להמתין ,  ושצריך לקבל החלטות קשות .  האם אתה מקבל את הכיבוש של הגדה המערבית ?  האם זה אופייה של ישראל ?  האם אתה מנציח במשך עשור או שניים מגבלות על תנועות פלסטיניות ?  האם אתה מגביל גם את ערביי ישראל בדרכים שנוגדות את מסורת ישראל ?  ",  אמר אובמה .
 הנשיא הוסיף כי המחויבות של ארה"ב לישראל אינה ניתנת לערעור ,  אולם הבהיר כי הנכונות של וושינגטון להגן על ישראל בפני בידוד עולמי בין היתר באו"ם ובגופים בינלאומיים אחרים  עלולה לאבד מיעילותה . " אם לא יהיה הסכם שלום והבנייה בהתנחלויות תימשך ביתר שאת  ( כפי שראינו בשנים האחרונות )  ,  ואם הפלסטינים יבינו שהסיכוי למדינה ריבונית אינו בר-השגה  אז היכולת שלנו להתמודד עם ההשלכות הבינלאומית תהיה מוגבלת ". 
לפני המראתו התייחס נתניהו לביקור המדיני החשוב בארה"ב ,  שיכלול גם השתתפות בוועידה השנתית של השדולה הפרו-ישראלית איפא"ק ,  שהשנה אובמה יהיה נפקד ממנה . " אני יוצא לנסיעה חשובה לארה"ב .  אפגש שם עם הנשיא אובמה .  נדון גם בנושא איראן וגם בתהליך המדיני .  אעמוד איתן על האינטרסים החיוניים של מדינת ישראל ובראשם ביטחונם של אזרחי ישראל .  ישראל הייתה נתונה ללחצים ,  הדפנו אותם מול הסערה והטלטלה האזורית ,  ואנחנו שומרים על היציבות והביטחון .  כך זה היה וכך זה גם יהיה ". 
 ( עדכון ראשון :  23:14 )  

אובמה יזהיר את נתניהו : " אוזל הזמן לפתרון "
 ראש הממשלה יפגוש היום נשיא אמריקני תקיף ונחוש .  בראיון ל"בלומברג "  סיפר אובמה כי יבהיר לנתניהו שללא הסכם שלום ,  ישראל תיקלע לבידוד ולאסון דמוגרפי . " אין להמתין עוד "
 
