ראש הממשלה אחרי ההפגנה : " נתקן עיוותים חברתיים "
 בפתח ישיבת הממשלה התייחס ראש הממשלה נתניהו להפגנות הענק שנערכו אמש ברחבי הארץ על יוקר המחיה והבהיר כי עבודת ועדת טרכטנברג היא  " הזדמנות ייחודית "  לביצוע שינויים בתחום
 ( צילום :  גדעון צנטנר ,  עריכה :  יאיר דניאל ) 
פחות מיממה לאחר מפגן הכוח של מחאת יוקר המחיה אמש כשלמעלה מ-400 אלף בני אדם יצאו להפגין במוקדים רבים בארץ ,  וראש הממשלה בנימין נתניהו מבטיח  " לבצע שינויים ולתקן עיוותים חברתיים ".  בפתח ישיבת הממשלה הבוקר  ( ראשון )  הסביר נתניהו כי ועדת טרכטנברג שהוקמה לגבש פתרון למצוקות המחיה בישראל והשיח הציבורי שהתעורר בעקבות המחאה היא  " הזדמנות ייחודית "  לבצע שינויים בתחום זה .
 בואו לראות בפייסבוק את התמונות של גולשי וואלה !  חדשות מההפגנות מחאת האוהלים - כותרות אחרונות :  השר ארדן אחרי הפגנה : " נביא התיקונים שהעם רוצה"אמש :  405 אלף איש יצאו להפגין נגד יוקר המחיהדפני ליף : " קיץ 2011 - הקיץ של התקווה הישראלית "
" מעולם לא הייתה ועדה שפתחה שיח עם אלפי אזרחים ",  אמר ראש הממשלה , " אני מתכוון לפעול במהירות בהמשך להמלצותיה ,  ולשמור על האיזון הנכון בין רגישות חברתית לאחריות כלכלית ".  נתניהו הזהיר כי חריגה בהוצאות  " כפי שהיה בכמה מדינות באירופה ",  לא תאפשר לטפל באמת  " בהקלה על יוקר המחיה ובטיפול בעיוותים ". 
אמש ,  כאמור ,  התקיימו הפגנות בכ-20 מוקדים ברחבי הארץ בהשתתפות מאות אלפי בני אדם .  בתל אביב ,  שם התקיימה ההפגנה הגדולה ביותר ,  לקחו חלק על פי ההערכות כ-300 אלף בני אדם .  בנוסף ,  הפגינו 40 אלף בני אדם בחיפה ,  מעל 60 אלף איש הפגינו בירושלים ,  כ-10,000 בקריית מוצקין ,  כ-8,000 בנהריה ,  10,000 בראש פינה ,  7,000 בקריית שמונה ,  כ-2,000 בחדרה ,  כ-20 אלף בעפולה ,  כאלף בערד ומאות בני אדם בהרצליה .
 אחד ממנהיגי המחאה ,  יו"ר התאחדות הסטודנטים ,  איציק שמולי ,  אמר בעצרת בתל אביב ,  כי  " כעת ,  חובת הממשלה למשול ולבצע .  אנחנו הסטודנטים ,  תנועות הנוער והארגונים החברתיים מוכנים לעזור בגיבוש הפתרונות ,  רק בתנאי שתוכיחו כי בכוונתם להקשיב ולבצע באופן אמיתי .  תרצו להיפגש - אנחנו ניפגש .  תרצו להידבר - אנחנו נדבר .  רק דבר אחד אנחנו לא נקבל :  לא ניתן שתנסו למרוח אותנו פעם נוספת ". 

ראש הממשלה אחרי ההפגנה : " נתקן עיוותים חברתיים "
 בפתח ישיבת הממשלה התייחס ראש הממשלה נתניהו להפגנות הענק שנערכו אמש ברחבי הארץ על יוקר המחיה והבהיר כי עבודת ועדת טרכטנברג היא  " הזדמנות ייחודית "  לביצוע שינויים בתחום

