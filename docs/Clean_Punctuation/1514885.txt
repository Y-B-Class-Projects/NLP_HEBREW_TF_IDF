מירי רגב :  מקורבי נתניהו איימו עליי
לדברי הח"כית הטרייה מהליכוד ,  הופעלו עליה  " איומים פוליטיים "  על רקע התנגדותה להטלת מע"מ על פירות וירקות .  בכינוס עם ח"כים נוספים מסיעתה הבהירה : " לא אהיה חותמת גומי "
 האם יש ניצני מרד בליכוד על רקע הגזירות בתקציב המדינה ?  חברת הכנסת מירי רגב תקפה הערב  ( ראשון )  בחריפות את הממשלה ואת משרד האוצר על התכנית להטיל מע"מ על פירות וירקות ,  והבהירה כי לא תהיה חותמת גומי בכנסת .
 בכינוס שיזמה רגב באור יהודה ,  בהשתתפות חברי סיעת הליכוד ציון פיניאן ודני דנון ,  סיפרה חברת הכנסת כי שלחה מכתבים לראש הממשלה בנימין נתניהו ולשר האוצר יובל שטייניץ נגד התוכנית להטלת מע"מ .  אולם לטענתה , " לא זכיתי לשיתוף פעולה בלשון המעטה .  זכיתי לביקורות אישיות ולאיומים פוליטיים ממקורבים שונים .  הסברתי כי אני אמורה לייצג את אותם האנשים ששלחו אותי לכנסת .  אני לא חותמת גומי של שר כזה או אחר ".  
ח"כ רגב גם התייחסה לאולטימטום שהוצב בפניה ,  שאם לא תתמוך ביוזמת המע"מ על הפירות והירקות ,  היא תודח מוועדת הכספים ,  וסיפרה כי בישיבת הסיעה אמרה : " הליך הדחה הוא בושה וחרפה לסיעה ,  כי זו היא דרכה לא לסתום את פי ,  אלא לסתום את הפה החלשים .  זה הליכוד שנבחר על ידי החלשים ".  רגב גם קראה בכינוס להקים מחנה חברתי בליכוד .
 גם יו"ר סיעת מרצ ,  אילן גילאון ,  תקף בחריפות את הממשלה בסוף השבוע .  זאת על רקע העלאת שיעור המע"מ וההתייקרות שחלה בעקבותיו במחירי הלחם ,  המים והדלק .  במפגש עם פעילים בכפר סבא אמר גילאון ,  כי  " ממשלת נתניהו היא חמאס חברתי ,  שמפורר כל רקמה של סולידריות חברתית ".  גילאון גם קרא להקמת גוש סוציאל דמוקרטי רחב ,  במטרה  " להחזיר את הבעלות על מדינת ישראל לאזרחיה ".  לדבריו , " צריך להציל את המדינה ממכירת חיסול לטייקונים ". 

מירי רגב :  מקורבי נתניהו איימו עליי
לדברי הח"כית הטרייה מהליכוד ,  הופעלו עליה  " איומים פוליטיים "  על רקע התנגדותה להטלת מע"מ על פירות וירקות .  בכינוס עם ח"כים נוספים מסיעתה הבהירה : " לא אהיה חותמת גומי "
 
