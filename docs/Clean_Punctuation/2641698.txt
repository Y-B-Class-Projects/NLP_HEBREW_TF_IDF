פרס רה"מ להנצחת זכרו של בן-גוריון הוענק לרפי מן
הפרס הוענק בבית הנשיא לעיתונאי לשעבר ד"ר רפי מן על ספרו  " המנהיג והתקשורת  דוד בן-גוריון והמאבק על המרחב הציבורי 1963-1948 "
 פרס ראש הממשלה להנצחת זכרו של דוד בן-גוריון הוענק הערב  ( ראשון )  בבית הנשיא לעיתונאי לשעבר ד"ר רפי מן על ספרו  " המנהיג והתקשורת  דוד בן-גוריון והמאבק על המרחב הציבורי 1963-1948 ". 
הספר ,  שיצא לאור בהוצאת עם עובד ואוניברסיטת תל-אביב ,  מתאר ובוחן את יחסיו של בן-גוריון עם העיתונות הישראלית והבין-לאומית ,  מאבקו נגד הפעלת טלוויזיה בישראל ,  התייחסותו לדעת הקהל ולסוגיות הסברה ,  צנזורה ועוד .  בנימוקי הפרס צוין כי  " הספר הוא פרי מחקר יסודי וחדשני המאיר פן חדש בדמותו של בן גוריון ופעילותו ".  
הפרס הוענק למן על ידי נתניהו במהלך טקס האזכרה הממלכתי השנתי המשותף לנשיאי ישראל ולראשי ממשלותיה שהלכו לעולמם ,  שהתקיים גם בהשתתפות הנשיא שמעון פרס ונשיא בית המשפט העליון אשר גרוניס .  
מן שימש שנים רבות כעיתונאי ב"מעריב ".  בין היתר בתפקידי עריכה בכירים .  כיום הוא היסטוריון וחוקר תקשורת ,  חבר מערכת כתב העת  " העין השביעית ",  ואף בעל טור קבוע בוואלה !  ברנז'ה תחת השם  " זמן צהוב ".  
פרס לזכרו של הנשיא השישי חיים הרצוג הוענק בטקס לעיתונאי הוותיק שלמה נקדימון על מחקרו העוסק בפועלו הביטחוני והדיפלומטי של הרצוג לפני קום המדינה .  

פרס רה"מ להנצחת זכרו של בן-גוריון הוענק לרפי מן
הפרס הוענק בבית הנשיא לעיתונאי לשעבר ד"ר רפי מן על ספרו  " המנהיג והתקשורת  דוד בן-גוריון והמאבק על המרחב הציבורי 1963-1948 "
 
