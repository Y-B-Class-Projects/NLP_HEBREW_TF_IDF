סייד קשוע : " הפלסטינים צריכים להפסיק לבקש עצמאות ולהתחיל לדרוש אזרחות "
 בטור ארוך שממוען לראש ממשלת ישראל ,  והתפרסם בגרדיאן הבריטי ביום חמישי האחרון ,  מסביר סייד קשוע כיצד איבד את התקווה לשינוי במעמד ערביי ישראל והפלסטינים בעקבות תוצאות הבחירות
הסופר ,  העיתונאי והפובליציסט סייד קשוע ,  המתגורר בימים אלה עם משפחתו בארצות הברית ,  פונה אל ראש ממשלת ישראל הנבחר ,  בנימין נתניהו ,  בטור מיוחד שכתב לגרדיאן הבריטי .  קשוע ,  יוצר הקומדיה  " עבודה ערבית ",  חתן פרס ראש הממשלה לסופרים עבריים ומי שחתום על רבי המכר  " ערבים רוקדים "  ו"גוף שני יחיד ",  מסביר במהלך הטור ,  שהתפרסם במהלך יום חמישי האחרון ,  כיצד התבטאויותיו וגישתו של נתניהו גרמו לתחושות קשות בקרב ערביי ישראל ,  כלפיהם נטען כי הם מנסים להפיל את שלטונו באופן לא לגיטימי .
" למשך רגע אחד הייתי אופטימי ",  פותח קשוע את מכתבו , " למשך רגע אחד במהלך השבוע החולף התקווה שהקיץ החולף - קיץ שבמהלכו התפשטו הגזענות ,  השנאה ,  הדם והייאוש - נעלם ,  חזרה .  לרגע אחד ,  אחרי שעזבתי את ירושלים עם משפחתי והעברתי את חיי לאילינוי ,  חשבתי שיש עדיין סיכוי ,  אולי יש עדיין מספיק אנשים בישראל שמסרבים לשלוט ולדכא עם אחר ." 
קשוע מתאר בטור כיצד הסקרים ,  שפורסמו בימים האחרונים שלפני הבחירות ,  וניבאו הפסד לנתניהו והצלחה גדולה לרשימה המשותפת ,  הפיחו בו תקווה ש"עדיין לא מאוחר לעצור את הפשיזם ".  בנוסף סיפר על העימות שהתנהל בין ראשי הסיעות השונות בערוץ 2 ,  במהלכו ציין אביגדו ליברמן שאיימן עודה ויתר ערביי ישראל הם גיס חמישי .  ראש החץ של ארגוני הטרור בכנסת ישראל . " עורך הדין הצעיר ",  כותב קשוע , " הצליח להסתכל לליברמן בעיניים ,  ולחשוף אותו בתור מה שהוא באמת :  גזען חשוך ואכזרי ".  באותו רגע ,  טוען קשוע ,  האמין שיש עדיין תקווה . 
" זה לא שחשבתי שיריביו מהמחנה הציוני ישימו קץ לכיבוש ויעניקו לערביי ישראל זכויות ",  ממשיך קשוע , " אבל המחשבה שקיים סיכוי לחסל את שלטונו של נתניהו העניקה לי נחמה .. .שביב של תקווה שיום אחד אוכל לחזור הביתה ולשקר לילדיי ששלום אפשרי ,  שגם אנחנו נוכל להיות אזרחים שווי זכויות במדינה דמוקרטית  ..  .  'הערבים נוהרים לקלפיות בכמויות אדירות' ,  כתב ראש הממשלה באותו יום .  מצהיר ללא בושה שהמסות האלה של אנשים אינם אזרחים ,  אלא אויבים שהגיעו להשמיד את המדינה ". 
את הכיבוש ,  מסביר קשוע ,  מצדיקים בישראל בעזרת מילים כמו  " פחד "  ו"ביטחון ".  אולם לטענתו אין כל פחד או ביטחון שיכול להסביר את ההתנחלויות בגדה המערבית או בחברון ,  את גירוש הערבים מבתיהם ,  גניבת המים שלהם או את הקפתם בחומות בטון . " את הצעדים האלה אפשר להסביר בגזענות ,  התנהלות משיחית וטיהור אתני ",  כותב קשוע ומסביר כי חלק מחבריו תומכים דווקא בחזרתו של נתניהו לשלטון .  כך הם טוענים שהמסכה תוסר מעל ישראל והיא לא תוכל עוד לזרות חול בעיני הקהילה הבינלאומית ,  עם דיבורים על הסכם במקביל לשלילת חירותם של הפלסטינים .  אחרים אף טוענים כי זהו מתכון בטוח לכינונה של מדינה דו לאומית מבלי שישראל תרצה בכך . 
" נראה לפעמים שהתוכנית היחידה שיש לישראל עבור הפלסטינים היא שיישבו בשקט ויגידו תודה ,  בזמן שישראל עושה עם הצבא המתוחכם שלה ,  עם חוקיה ועם בתי המשפט שלה ככל העולה על רוחה ",  כותב קשוע . " אנחנו עייפים ונטולי תקווה .  הפלסטינים ניסו כבר הכל והישראלים לימדו אותנו שהם מעריכים רק כוח ,  אלא שלנו אין כוח .  ראש הממשלה הכריז שלא תהיה מדינה פלסטינית ולכן אין צידוק לרשות הפלסטינית  ..  .  אולי הגיע הזמן לפרק אותה ולהחזיר את המפתחות לנתניהו .  אחרי הכל ,  הוא בעל הבית האמיתי ,  וכיבוש ישיר בלי מתווכים הוא עדיף "
" כעת כשברור שישראל מסרבת באופן רשמי להביא לכינונה של מדינה פלסטינית ,  אולי כדאי שאזרחי עזה והגדה יתחילו לדרוש אזרחות ישראלית במקום עצמאות ?  ",  מסכם קשוע , " כמה טיפש הרגשתי על שהרשיתי לעצמי לטפח תקווה .  כמה טיפשי מצדי לחשוב שיום אחד ניקח גם אנחנו חלק בקבלת ההחלטות .  כמה נאיבי מצדי לחשוב שאזרחים ערביים יוכלו לחיות בכל מקום בישראל .  'אלה אנחנו או הם' ,  אמר ראש הממשלה ,  ובכן זה אתה אדוני .  ניצחת ,  והוכחת שאין לנו זכות קיום .  סליחה שהעזנו לחלום ".  

סייד קשוע : " הפלסטינים צריכים להפסיק לבקש עצמאות ולהתחיל לדרוש אזרחות "
 בטור ארוך שממוען לראש ממשלת ישראל ,  והתפרסם בגרדיאן הבריטי ביום חמישי האחרון ,  מסביר סייד קשוע כיצד איבד את התקווה לשינוי במעמד ערביי ישראל והפלסטינים בעקבות תוצאות הבחירות

