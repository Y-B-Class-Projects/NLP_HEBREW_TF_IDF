לשכת נתניהו :  לא נשתף פעולה עם אמנת הגרעין
בהודעה שיצאה מלשכת ראש הממשלה נאמר כי החלטת ועידת פירוז הגרעין לציין את ישראל כמדינה שיש להעמיד את מתקניה הגרעיניים לפיקוח ,  הינה  " פגומה מיסודה ונגועה בצביעות "
 ראש מערך ההסברה הלאומי ניר חפץ מסר אמש  ( שבת )  את עמדת ממשלת ישראל בנושא ההחלטה שעברה בוועידת הסקר של האמנה לאי הפצת נשק גרעיני בנושא פירוז המזרח התיכון מנשק גרעיני .  על פי חפץ , " החלטה זו פגומה מיסודה ונגועה בצביעות .  היא מתעלמת מהמציאות במזרח התיכון ומהאיומים האמיתיים הנשקפים לאזור ולעולם כולו .  החלטה זו מתמקדת דווקא בישראל ,  הדמוקרטיה היחידה במזרח התיכון ,  שהיא המדינה היחידה בעולם שיש עליה איומי השמדה ".  
בהודעת ממשלת ישראל נאמר עוד כי  " לעומת זאת אירן ,  שמפרה את האמנה לאי הפצת נשק גרעיני ומכריזה בגלוי על רצונה למחוק את ישראל מעל פני האדמה ,  כלל אינה מוזכרת בהחלטה .  הבעיה האמיתית של נשק להשמדה המונית במזרח התיכון ,  אינה נעוצה בישראל ,  אלא במדינות שחתמו על האמנה לאי הפצת נשק גרעיני והפרו אותה במצח נחושה ,  תוך תמיכה בטרור  עירק תחת סדאם חוסין ,  לוב ,  סוריה ואירן .  על כן ,  החלטת ועידת הסקר לא רק שאינה מקדמת ביטחון אזורי ,  אלא מסיגה אותו לאחור . " כמדינה שאינה חתומה על האמנה ,  ישראל איננה מחוייבת להחלטת ועידת הסקר ,  והוועידה אינה מהווה כל מקור סמכות עבור ישראל ",  הזכיר חפץ בהודעת הממשלה והוסיף כי  " לאור אופייה המעוות של ההחלטה ,  ישראל לא תיטול חלק ביישומה ".  
בנוגע להשפעות המעשיות של ההחלטה על ישראל ,  אמר חפץ כי  " אנו רושמים לפנינו את ההבהרות החשובות של ארצות הברית ביחס למדיניותה .  הנושא יעלה בשיחת נשיא ארצות הברית עם ראש ממשלת ישראל בביקורו בוושינגטון ביום שלישי הקרוב ". 
ההודעה הזו מגיעה לאחר שביום שישי אישרו נציגי 189 המדינות החתומות על האמנה לאי הפצת נשק גרעיני  ( NPT )  תוכנית בשלבים לפירוק מנשק גרעיני ובה גם סעיף הקורא לפירוז המזרח התיכון מנשק גרעיני .  נציגי המדינות אישרו בהסכמה את הצהרת הסיכום אודות התוכנית בסופה של הוועידה לבחינת האמנה לאיסור הפצת נשק גרעיני המתקיימת בכל חמש שנים .  
לפי התוכנית שאושרה ,  בשנת 2012 תכונס ועידה ל"יצירתו של מזרח תיכון חופשי מנשק גרעיני ומכלי נשק אחרים להשמדה המונית ".  סעיף זה הוצע בידי מדינות ערב על מנת ללחוץ על ישראל להתפרק מנשק גרעיני .  עוד לפי התוכנית ,  חמשת המעצמות המחזיקות בנשק גרעיני :  ארצות הברית ,  רוסיה ,  צרפת ,  בריטניה וסין מתחייבות להאיץ את צמצום מאגרי הנשק הגרעיני שברשותן ולדווח על התקדמותן עד 2014 .  
נשיא ארה"ב ברק אובמה בירך על האמנה ,  אך הביע התנגדות חריפה להתמקדותה בישראל בתכנית לפירוז המזרח התיכון מנשק גרעיני .  לדבריו , " אנחנו מתנגדים בחריפות למאמצים לבודד את ישראל ואנו נתנגד לפעולות שיסכנו את ביטחונה של ישראל ".  אובמה הוסיף כי  " ההסכם מדגיש את העובדה שהמדינות שיסרבו לעמוד במחויבויות הבינלאומיות שלהן ,  יישאו באחריות לכך ". 

לשכת נתניהו :  לא נשתף פעולה עם אמנת הגרעין
בהודעה שיצאה מלשכת ראש הממשלה נאמר כי החלטת ועידת פירוז הגרעין לציין את ישראל כמדינה שיש להעמיד את מתקניה הגרעיניים לפיקוח ,  הינה  " פגומה מיסודה ונגועה בצביעות "
 
