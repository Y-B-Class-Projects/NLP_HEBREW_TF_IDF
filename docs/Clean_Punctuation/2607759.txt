נתניהו טוב לכלכלה ? 
המהלך שיזם נתניהו בעשור החולף ,  שכלל קיצוץ בקצבאות והפחתת המעורבות הממשלתית במשק ,  לא הועילו בצמצום הפער מול מדינות המערב .  לכן ,  יש לאמץ ההצעות של מומחי המחאה החברתית
בקיץ של המחאה 2011 הייתה לי שיחה מעניינת עם אחד מתושבי מאהל המחאה בשכונת ג'סי כהן בחולון .  האיש היה חסר בית  כמו כל דיירי המאהל ,  שקודם הראה לי את הצריף שהקים וסיפר לי על חייו הקשיים :  אלכוהוליזם ,  פשיעה ,  בתי סוהר .  כשהלכנו יחד לכיוון המפגש בין פעילי המחאה מרוטשילד שבאו לנסות לעזור לאנשי ג'סי כהן ,  הוא אמר לי : " אבל ביבי הוא הכלכלן הכי טוב ,  לא נכון ?  תגיד ,  אתה הרי פרופסור לכלכלה ".  ראיתי זאת כנימוס אלמנטרי שלא להתווכח עם האמונה הכל כך מושרשת של אותו איש קשה יום .  הבנתי עד כמה חלחלה למטה האמונה שאם ביבי פוגע בעניים ,  הוא לפחות טוב לכלכלת ישראל .  האמנם ?  
כדאי להבין כי בעשור האחרון נעשה ניסוי מבני גדול במשק הישראלי שרשום על שמו של נתניהו :  הלחץ של התחרות על המעבידים והעובדים גדל ,  נוצרו אפשרויות לרווחים מהירים בענפים חדשים  כמו הסלולר ושוק ההון ,  והיה לחץ גדול על השכר שלא יעלה .  הקצבאות שהמדינה העניקה קוצצו באופן דרסטי ,  ומעורבות המדינה במשק ירדה באמצעות הפרטות מסוגים שונים .  המסים קוצצו והחלק של הוצאות הממשלה בתוצר ירד מ-50% ב-2002 ל-42% ב-2011 .  האם פריון העובדים גדל ?  לא .  הנתונים מראים שהציפייה לשיפור התבדתה .
  .  
את פריון העבודה מודדים על ידי התוצר לעובד - סך התוצר במשק חלקי מספר האנשים העובדים .  הדיון בישראל בדרך כלל מאשים את שיעורי השתתפות הנמוכים של מגזרים מיוחדים - גברים חרדים ונשים ערביות ,  ברמת החיים הנמוכה .  כאשר משווים את התוצר למועסק אנו בודקים כמה מייצרים אותם מי שכן עובדים .  אם כך היתרון בהשוואה זו הוא שאין לנו צורך לעסוק באותן בעיות מבניות של המשק הישראלי .  
הנתונים מראים כי התוצר לעובד בישראל ב-2011 הוא שני שלישים מהתוצר לעובד בארצות הברית ,  נתון בעל דמיון רב לתוצר במדינה שאינה מוערכת בעולם לאחרונה  כלכלת יוון .  אם כך ,  אולי אנחנו בכיוון של סגירת הפער ?  לא .  המצב הטוב ביותר היה בשנת 1981 ומאז היחס רק מידרדר .  ישראל נמצאת באופן עקבי מתחת לארצות המערב המבוססות ,  בהן צרפת ,  בריטניה ושבדיה .  בגרף התחתון ניתן לראות כי עד שנת 1973 נסגרו פערים בין ישראל לבין ארצות המערב המפותחות ,  אך מאז אותה שנה הפער הלך וגדל .  כפי שמשתקף בגרף ,  אין שינוי דרמטי בשיפוע שלו המצביע על שינוי במגמה בעשור האחרון  עשור של הפרטה והקטנת קצבאות .  סך הצמיחה בעשור האחרון בישראל הוא 0.92% בשנה ,  נתון הממקם את ישראל בין הארצות המפותחות ,  הרבה מתחת לשיעור הממוצע של ארבעת העשורים האחרונים  1.42% .  בין 2003 לבין 2008 ,  השנה שבה החל המשבר העולמי ,  צמחה ישראל יותר מרוב ארצות המערב ,  אבל זה בא כפיצוי על השנים הרעות בשנים 1998-2003 .  
הנתונים מראים אם כך שהשינוי המבני לא הביא לסגירת הפער עם ארצות המערב ,  אחד מיעדי הממשלה הראשיים .  מה כן צריך לעשות ?  משהו לגמרי אחר ,  לפעול לפי ההצעות של מומחי המחאה החברתית .  
בדו"ח של ועדות המומחים של המחאה ,  שנקראו  " אפשר גם אחרת ",  הועלתה משנה סדורה לשיפור המצב בחברה ובכלכלה .  כותבי הדו"ח ,  המחוברים היטב למה שקורה בארצות העולם המפותחות ,  הציעו שינוי כיוון של הכלכלה והחברה הישראלית .  רפורמות יסודיות בממשל הממשלתי ,  במערכת החינוך כולל חינוך חינם לגיל הרך מאוד שהינו קריטי להתפתחות הילד ,  בבריאות ,  ברווחה ,  בשוק העבודה  ( הפסקת תופעת עובדי הקבלן ,  הנגשת יישובי פריפריה לשוק העבודה ובתכנון הפיזי של מדינת ישראל .  התחבורה ,  הדיור והתכנון צריכים להשתלב ביחד כדי לבנות מרחב ציבורי הגיוני ומודרני ,  להסתמך על תחבורה ציבורית ולא רק על כבישים ומכוניות פרטיות .  תוכנית זו מקטינה את אי השוויון במשק ופועלת בנוסף למודרניזציה שלו  מה שיקרב את התוצר למועסק לרמות של המדינות המתקדמות בעולם .  התוכנית אחראית מבחינה תקציבית  כל שקל נוסף שיוצא יגיע מתוספת במסים בעיקר על חברות ועל השכבות המבוססות .  המחאה החברתית זכתה לפופולריות רבה בציבור ,  ולכן אין פלא שמפלגת השלטון זוקפת לזכותה רפורמות שנעשו בלחץ המחאה ,  כמו חינוך חינם לילדים שלוש עד חמש .  אולם המפלגה היחידה שעד כה אימצה את עקרונות המחאה ,  וגם כמה ממנהיגי המחאה ,  היא מפלגת העבודה .  עקרונות אלה מופיעים בתוכנית הכלכלית המפורטת שהגישה לציבור .  זו המפלגה היחידה שעשתה עבודה יסודית כל כך בנושא הכלכלי .  התוכנית הכלכלית של העבודה אינה עוסקת בצד המדיני-ביטחוני ,  כי הביצוע שלה מתאפשר גם במצב הביטחוני הנוכחי .  חשוב לא לשכוח כי פריצת דרך מדינית הייתה משפרת באופן דרמטי את מצבנו הכלכלי .  
פרופ' אביה ספיבק עמד בראש צוות מומחים שגיבש המלצות בתחום הכלכלה והחברה עבור אנשי מחאת האוהלים ,  כחלופה לוועדת טרכטנברג 

נתניהו טוב לכלכלה ? 
המהלך שיזם נתניהו בעשור החולף ,  שכלל קיצוץ בקצבאות והפחתת המעורבות הממשלתית במשק ,  לא הועילו בצמצום הפער מול מדינות המערב .  לכן ,  יש לאמץ ההצעות של מומחי המחאה החברתית

