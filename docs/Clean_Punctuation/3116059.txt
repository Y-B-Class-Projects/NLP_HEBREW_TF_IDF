פרשת המתנות :  המיליארדר ג'יימס פאקר נחקר באוסטרליה בחשד לשוחד
במהדורות החדשות בערוצי הטלוויזיה דווח כי עדותו של איש העסקים חיזקה את החשדות נגד נתניהו .  בנוסף ,  נראה כי במשטרה שוקלים לפצל את ההמלצות בתיקים 1000 ו-2000 .  זאת במטרה לפרסם את עמדת המשטרה בפרשת המתנות לפני כניסת חוק ההמלצות לתוקף
המיליארדר ג'יימס פאקר נחקר באוסטרליה בחשד לשוחד במסגרת פרשת המתנות - כך פורסם אמש  ( שישי )  בחברת החדשות .  עדותו ,  כך העריכו השבוע גורמי משטרה ,  חיזקה את עדותה של הדס קליין ,  העוזרת האישית של יוסי מילצ'ן .  כמו כן ,  היא נחשבת משמעותית במיוחד שכן בעתיד ,  ניתן להניח שפאקר ישמש עד הגנה מטעם ראש הממשלה בנימין נתניהו .  
נוסף על כך ,  אמש דווח בחדשות עשר כי המשטרה שוקלת בחיוב לפצל את ההמלצות בתיקים 1000 ו-2000 .  למרות ההערכות כי תינתן המלצה משותפת בשני התיקים ,  במשטרה שוקלים לפרסם בקרוב את ההמלצות רק בתיק 1000 ,  המתקדם יותר ,  לפני כניסת חוק ההמלצות לתוקף .  לפי גורם בכיר ,  התיק מגובש גם מבחינת כתב האישום בו ,  ועדותו של פאקר חיזקה מאוד את החשדות נגד נתניהו בעבירות מרמה והפרת אמונים .
 עוד בנושא"פאקר חיזק את גרסתו של מילצ'ן ":  פרטים חדשים מהעדות באוסטרליהחקירות נתניהו :  המיליארדר פאקר מסר עדות לחוקרים באוסטרליההעוזרת של מילצ'ן :  הוזעקתי לספק שמפניות לשרה נתניהו בליל הסדר 
היומון  " סידני מורנינג הראלד "  דיווח אתמול כי תשאולו האחרון של פאקר במסגרת חקירת פרשת המתנות כ"ריאיון "  ונערך במלבורן בידי חוקרי המשטרת הפדרלית האוסטרלית .  חוקרי משטרת ישראל  " האזינו "  לחילופי הדברים ,  אך לא נמסר אם נכחו בחדר החקירות ,  או צפו בו מחדר סמוך .
 בהודעת הבולשת האוסטרלית נאמר שפאקר השתתף בריאיון  " מרצונו ,  כעד בחקירה שמנהלות הרשויות בישראל ".  דוברו של פאקר אישר כי הוא  " רואיין כעד בכוח בחקירה המתנהלת בישראל "  והדגיש כי  " פאקר אינו חשוד בעבירות פליליות בישראל או באוסטרליה ,  בכל הקשור בחקירה זו ".  
בנוסף לקשריהם עם נתניהו ,  טיפחו פאקר ושותפו העסקי ארנון מילצ'ן יחסים הדוקים גם עם ראש המוסד יוסי כהן ,  בתקופתו כראש המטה לביטחון לאומי בממשלת נתניהו .  למילצ'ן היו קשרים עם כהן עוד קודם לכם ,  בעת שכהן טיפס במעלה המדרג במוסד .  למשטרה נמסר בתחילת השנה מידע על יחסים אלה ,  אך היועץ המשפטי לממשלה אביחי מנדלבליט סירב אז לחקור אותם .  לא ידוע אם נושא היחסים עם כהן נכלל ברשימת השאלות שהחוקרים מישראל העבירו לעמיתיהם מאוסטרליה ,  לקראת גביית עדותו של פאקר .
  ( עדכון ראשון :  20:45 )  

פרשת המתנות :  המיליארדר ג'יימס פאקר נחקר באוסטרליה בחשד לשוחד
במהדורות החדשות בערוצי הטלוויזיה דווח כי עדותו של איש העסקים חיזקה את החשדות נגד נתניהו .  בנוסף ,  נראה כי במשטרה שוקלים לפצל את ההמלצות בתיקים 1000 ו-2000 .  זאת במטרה לפרסם את עמדת המשטרה בפרשת המתנות לפני כניסת חוק ההמלצות לתוקף

