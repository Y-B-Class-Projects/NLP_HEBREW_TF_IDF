נתניהו ופוטין סיכמו להיפגש בקרוב : " נמשיך את התיאום הביטחוני "
 ראש הממשלה שוחח עם הנשיא הרוסי לראשונה מאז העברת מערכת הטילים S-300 לסוריה וברקע המתיחות בין המדינות סביב הפלת המטוס .  השניים הסכימו להיפגש בקרוב ולהמשיך את התיאום בין הצבאות
ראש הממשלה בנימין נתניהו הודיע היום  ( ראשון )  כי הוא ייפגש בקרוב עם נשיא רוסיה ולדימיר פוטין . " לפני זמן קצר שוחחתי עם הנשיא פוטין ",  אמר נתניהו בישיבת הממשלה . " סיכמנו להיפגש בזמן הקרוב כדי להמשיך את התיאום הביטחוני בין הצבאות ".  הוא הוסיף כי  " ישראל תפעל כל העת כדי למנוע מאיראן להתבסס צבאית בסוריה וכדי למנוע ממנה להעביר נשק קטלני לחיזבאללה בלבנון ". 
זוהי שיחתם הראשונה של מנהיגי המדינות מאז העברת מערכת ה-S-300 לסוריה ,  שהייתה חלק מצעדי התגובה של מוסקבה להפלת מטוס הסיור בזמן תקיפת ישראל בלטקיה לפני כשלושה שבועות .  מערכות ההגנה של המשטר פגעו במטוס האיליושן 22 ,  שעליו היו 15 אנשי צוות רוסים ,  אך צבא רוסיה הטיל את האחריות על ישראל .
 עוד בוואלה !  NEWS:גבר ואישה נורו למוות בפיגוע בברקן שבשומרון ;  החשוד נמלט # לא_התלוננתי :  נכד של מנהיג קהילה חרדית נחשבת חשף התעללות מצד סבודיווח :  העיתונאי הסעודי נרצח בקונסוליה באיסטנבול ,  גופתו הוברחה 
ישראל מתעקשת כי בעת התקרית מטוסי חיל האוויר כבר היו במרחב האווירי של ישראל ,  אך גם תחקיר שהציגה משלחת בראשות מפקד חיל האוויר עמיקם נורקין לא שכנעה את רוסיה .  בנוסף להצבת המערכת ,  הודיע משרד ההגנה במוסקבה על הצבת אמצעים ללחימה אלטרונית בסוריה ועל העברת אמצעי שליטה ובקרה לצבא סוריה במטרה למנוע תקריות דומות .
 ביום רביעי הודיע שר ההגנה הרוסי סרגיי שויגו כי העברת הטילים הושלמה וכי יידרשו שלושה חודשים עד להכשרת הצוותים הסוריים להפעלת המערכת ולהפיכתה למבצעית .  סגן שר החוץ של רוסיה ,  סרגיי ורשינין ,  אמר בראיון לסוכנות הידיעות ספוטניק כי הוא מקווה שישראל תפגין כושר שיפוט נכון באזור אחרי פריסת המערכת .  עם זאת ,  הוא הוסיף כי הערוץ למניעת תקריות בין רוסיה לבין ישראל יישאר פתוח .  

נתניהו ופוטין סיכמו להיפגש בקרוב : " נמשיך את התיאום הביטחוני "
 ראש הממשלה שוחח עם הנשיא הרוסי לראשונה מאז העברת מערכת הטילים S-300 לסוריה וברקע המתיחות בין המדינות סביב הפלת המטוס .  השניים הסכימו להיפגש בקרוב ולהמשיך את התיאום בין הצבאות

