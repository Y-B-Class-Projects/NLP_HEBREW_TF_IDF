נתניהו דחה נסיעתו לגרמניה עקב מחלה
שעות לפני שהיה אמור ראש הממשלה לטוס לגרמניה ,  הודיעה לשכתו כי הנסיעה בוטלה עקב דלקת ויראלית וחום קל שבהם לקה נתניהו .  בהתייעצות בין לשכת רה"מ וקנצלרית גרמניה הוחלט לדחות המפגש לחודש ינואר הקרוב
נסיעתו הצפויה של ראש הממשלה בנימין נתניהו לביקור רשמי בגרמניה נדחתה ,  והוא לא יעזוב את הארץ הבוקר  ( שני )  כפי שתוכנן .  מלשכתו נמסר כי  " ראש הממשלה חש אמש שלא בטוב .  בבדיקה של רופאו ד"ר צבי הרמן ברקוביץ ,  אובחנו דלקת ויראלית וחום קל .  ד"ר ברקוביץ המליץ לנתניהו על מנוחה בביתו .  בהתייעצות בין לשכת ראש הממשלה וקנצלרית גרמניה אנגלה מרקל הוחלט לדחות את המפגש המשותף לשתי הממשלות לחודש ינואר הקרוב ". 
מוקדם יותר נאם ראש הממשלה בפני מאות עיתונאים הכנס אגודת העיתונאים באילת שם התייחס לנסיעתו הקרובה לגרמניה .  נתניהו אמור היה לצאת עם שישה שרים וסגן שר אחד לביקור בן יום בברלין .  ולהיפגש עם שרי הממשלה הגרמנית ועם קנצלרית גרמניה אנגלה מרקל .  
כבר בישיבת הממשלה נתניהו התייחס לביקור ואמר כי  " בכוונתו לדון בשורה של נושאים ,  עם שני נושאים בראש סדר העדיפויות .  הראשון שבהם הוא הנושא המדיני-ביטחוני ,  עם השלכות חשובות ליכולת המגן של ישראל .  גרמניה שותפה נאמנה במאמצים לקדם את השלום ולחזק את הביטחון ". 
הנושא השני שאמור היה לעלות בדיון הוא מציאת אנרגיות חלופיות לנפט ,  זאת בין היתר כדי לצמצם את התלות של העולם בנפט האירני .  מלבד שני הנושאים הללו ,  שרי שתי המדינות ידונו בחיזוק התמיכה של גרמניה להצטרפות ישראל לארגון המדינות המתועשות ,  ה-OECD ואודות הכרזה על  " יום החדשנות הישראלית "  בגרמניה .
 זו לא הפעם הראשונה בה דווח על בעיות רפואיות מהן סובל ראש הממשלה .  לפני כחודש ,  עבר נתניהו בהצלחה בדיקת קולונוסקופיה ,  שהיא בדיקה של מערכת העיכול התחתונה .  את הבדיקה ביצע פרופסור ערן גולדין בבית החולים הדסה עין כרם בירושלים .  צבי הרמן ברקוביץ מסר אז כי הבדיקות הרפואיות שבוצעו לראש הממשלה בנימין נתניהו ,  הסתיימו בהצלחה והתגלו כתקינות ללא שום ממצאים .  בנוסף ,  בחודש שעבר סבל נתניהו מדלקת בלחמית העין .  הוא עבר בדיקות בבית החולים הדסה עין כרם ושב לאחר זמן קצר לעבודתו .
 
נתניהו דחה נסיעתו לגרמניה עקב מחלה
שעות לפני שהיה אמור ראש הממשלה לטוס לגרמניה ,  הודיעה לשכתו כי הנסיעה בוטלה עקב דלקת ויראלית וחום קל שבהם לקה נתניהו .  בהתייעצות בין לשכת רה"מ וקנצלרית גרמניה הוחלט לדחות המפגש לחודש ינואר הקרוב

