נתניהו עבר ניתוח דחוף בבטנו בהרדמה מלאה
ראש הממשלה עבר הלילה ניתוח מוצלח לטיפול בבקע טבורי .  משום שההליך בוצע בהרדמה מלאה ,  יידרשו לנתניהו מספר ימים להתאוששות מלאה .  יעלון מילא את מקומו בעת הנבצרות
ראש הממשלה בנימין נתניהו עבר במהלך הלילה  ( ראשון )  ניתוח מוצלח לטיפול בבקע טבורי בבטנו .  הניתוח ,  אותו ערך צוות רופאים בראשות פרופ' אבירם ניסן ,  מנהל המחלקה הכירורגית בבית החולים והמומחה לכירורגיה פרופ' אריה דורסט בוצע בהרדמה מלאה וארך כשעה .  בתום הניתוח הועבר ראש הממשלה לחדר ההתאוששות בבית החולים הדסה עין-כרם בירושלים והוא צפוי להשתחרר לביתו בשעות אחר הצהריים או שעות הערב המקודמות .  ד"ר יובל וייס ,  מנהל בית החולים הדסה עין כרם ,  אמר לאחר הניתוח כי נתניהו מרגיש טוב .  
בעקבות כאבים שחש ראש הממשלה במהלך השבת הוא נבדק על ידי רופאו האישי ,  ד"ר צביקה ברקוביץ' ,  ועל ידי פרופ' דורסט .  האבחנה הראשונית הייתה חשש לבקע .  בדיקת סי.טי שהתקיימה בבית החולים איששה את החשש והוחלט לקיים את הניתוח במהלך הלילה . " מה שהיה כלוא זו רק רקמה שומנית ולא המעי הדק ",  סיפר ד"ר ברקוביץ' לגלי צה"ל הבוקר , " היה חשוב לבצע את הניתוח מיד לאחר האבחנה כדי שהמצב לא יסתבך ".  
את מקומו של נתניהו מילא במהלך זמן נבצרותו מהתפקיד בשל ההרדמה המלאה שעבר שר הביטחון משה יעלון והוא זה שצפוי גם לנהל את הדיון בצוות השרים לענייני אסירים שאמור לאשר שחרור 26 אסירים פלסטינים במסגרת המשא ומתן המדיני .  כמו כן ,  ישיבת הממשלה שהיתה מתוכננת להיום נדחתה ליום אחר ,  עד שראש הממשלה יתאושש .
 מנהל בית החולים הדסה העריך כי יידרשו לנתניהו מספר ימי התאוששות בביתו ,  במהלכם יוכל לקיים ישיבות ודיונים בביתו ,  אולם יהיה מוגבל מבחינה פיזית . " הוא לא מתלוצץ עם רופאיו אבל מנהל שיחות עדכון בנוגע למה שהיה בניתוח ",  סיפר ד"ר וייס , " הוא רוצה לדעת כל פרט לגבי מה שהיה בניתוח ". 
פרופסור יורם וייס ,  מנהל מחלקת הרדמה בבית החולים ,  אמר הבוקר כי  " הניתוח התנהל הלילה כמו שכל ניתוח דחוף אחר מתנהל .  ראש הממשלה הגיע במצ ברוח ובמצב יציב ,  עבר את הניתוח ללא כל סיבוכים .  היום בבוקר מצבו טוב והוא נינוח ,  חזר לעצמו לחלוטין וחש בטוב ".  
במהלך שתי הקדנציות האחרונות נאלץ נתניהו לעבור מספר הליכים רפואיים במקרים שונים .  לפני יותר משנה ,  במהלך משחק כדורגל בו השתתף לצורך צילום תכנית תיירות בינלאומית ,  החליק ראש הממשלה ופצע את רגלו השמאלית .  רופאי בית החולים הדסה אבחנו כי קרע את הגיד ,  ורגלו גובסה ,  ובהמשך החליפה את הגבס נעל קיבוע אורתופדית . " זה לא בדיוק משחקי היורו ",  אמר בסרטון שהעלה ליוטיוב כמה שעות לאחר הפציעה ,  בו הבהיר שיחזור מיד לעבודה במשרד ראש הממשלה . " אמשיך לשחק במגרשים אחרים למען מדינת ישראל ",  אמר .
 לפני שלוש שנים ראש הממשלה הגיע לבית החולים לצורך טיפול בזיהום שהתגלה בכף רגלו הימנית .  בחודש אוקטובר 2009 דווח כי נתניהו סובל מדלקת בלחמית העין .  מלשכתו נמסר אז כי ראש הממשלה הגיע לבית החולים הדסה עין כרם לבדיקת עיניים ,  עבר את הבדיקה וחזר לעבודה סדירה .  שלושה חודשים לפני כן הודיע נתניהו כי הוא לא ישתתף בישיבת הממשלה השבועית .  אולם ,  זמן קצר לאחר הודעתו הגיע נתניהו למשרדו .  ממשרד ראש הממשלה נמסר אז כי נתניהו איחר משום שהתעורר עם גרגר שנכנס לעינו .  לאחר מכן נסע נתניהו לקופת החולים שם הוציא רופא עיניים את הגרגר ושחרר אותו לניהול ישיבת הממשלה .  שבוע קודם לכן ,  עבר ראש הממשלה בהצלחה בדיקת קולונוסקופיה ,  הבוחנת את מערכת העיכול התחתונה .  את הבדיקה ביצע פרופסור ערן גולדין בבית החולים הדסה עין כרם בירושלים .  
עוד באותו נושא:נתניהו הורה :  אסירים פלסטינים מסוכנים יגורשו לעזההשרים יאשרו מחר שחרור 26 אסירים פלסטינים
לפניות לכתב :  amir.tibon@walla.co.il
 ( עדכון ראשון :  0:14 )  

נתניהו עבר ניתוח דחוף בבטנו בהרדמה מלאה
ראש הממשלה עבר הלילה ניתוח מוצלח לטיפול בבקע טבורי .  משום שההליך בוצע בהרדמה מלאה ,  יידרשו לנתניהו מספר ימים להתאוששות מלאה .  יעלון מילא את מקומו בעת הנבצרות

