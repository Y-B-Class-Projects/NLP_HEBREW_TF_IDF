מחר הפריימריז :  נתניהו דוחק בתומכיו לצאת להצביע
בחשש מהפגנת כוח משמעותית של היריב משה פייגלין ,  קיבלו חברי הליכוד הודעה טלפונית מוקלטת מראש הממשלה ,  בה נקראו להצביע למרות מזג האוויר : " אם תישארו בבית ,  אחרים יבואו "
" אם תישארו בבית מתוך הנחה שאנצח בלאו הכי ,  אז אחרים יבואו ,  יקבלו מאה אחוז מהאנשים שלהם ,  וזה לא משקף את הדרך שלנו ,  את דרך הליכוד .  אני רוצה שאתם תבואו מאה אחוז "   כך אמר ראש הממשלה ,  בנימין נתניהו ,  בהקלטה שנשלחה אחר הצהרים  ( שני )  טלפונית למתפקדי הליכוד ,  יום לפני הפריימריז לראשות המפלגה ,  בהם נתניהו מתחרה מול איש הימין משה פייגלין .  
במחנהו של ראש הממשלה חוששים שפייגלין יצליח להביא את פעיליו כולם אל הקלפיות ,  בעוד שיתר חברי הליכוד יישארו בבתיהם ,  בשל מזג האוויר החורפי .  נתניהו פנה אליהם ,  ואמר : " אני מבקש מכם לבוא מחר ולהצביע עבורי .  אני צריך את התמיכה שלכם כדי שנוכל יחד להמשיך להנהיג את הליכוד ואת מדינת ישראל ,  בדרך שלנו ששומרת קודם כל על הביטחון ,  שמפתחת את הכלכלה ,  שדואגת לחברה ,  שעושה מהפכה בחינוך ,  בתקשורת ,  בהגנת הסביבה ,  ומעל לכל  שמחויבת למורשת שלנו ,  מורשת עם ישראל וארץ ישראל ".  
נתניהו המשיך ופנה לקהל תומכיו : " אתם מאה אחוז ליכודניקים ,  תבואו ,  תצביעו מחר במאה אחוז ,  כדי שנמשיך להוביל את המדינה בדרך הנכונה ,  בדרך שלנו  דרך הליכוד ".  
בליכוד מעריכים כי פייגלין יצליח לכל הפחות לשמור על כוחו ,  כפי שהופגן בפריימריז הקודמים בשנת 2007  אז קיבל 23% מקולות חברי הליכוד ,  אם לא יגדיל אותו .  ראש הממשלה ,  מצדו ,  לא רוצה להגיע למצב בו בפייגלין יתמכו יותר מרבע מחברי הליכוד ,  תוצאה שתאיר את המפלגה באור קיצוני מזה שרוצה ראש הממשלה לשוות לה .
 פריימריז בליכוד - כותרות אחרונותנתניהו מבטיח לפעילים :  הליכוד בלי הצנחותנתניהו החליט להקדים את הפריימריז ל-31 בינואר 

מחר הפריימריז :  נתניהו דוחק בתומכיו לצאת להצביע
בחשש מהפגנת כוח משמעותית של היריב משה פייגלין ,  קיבלו חברי הליכוד הודעה טלפונית מוקלטת מראש הממשלה ,  בה נקראו להצביע למרות מזג האוויר : " אם תישארו בבית ,  אחרים יבואו "
 
