נתניהו עוקץ את לבני : " לא חזרנו לכותל כדי להגיע אליו בנגמ"שים "
 ראש הממשלה ביקר את דבריהם של מנהיגי התנועה והעבודה ,  שלפיהם הכותל יישאר בריבונות ישראלית ,  וטען בפני באי חידון התנ"ך : " שמעתי מאנשים שהם מוכנים לתת לפלסטינים בירה בירושלים .  אז איך הכותל יישאר בידינו ?  כמובלעת ?  "
 ראש הממשלה בנימין נתניהו התייחס הערב  ( שלישי )  לאפשרות של ריבונות פלסטינית במזרח הבירה בהסכם שלום עתידי ,  ותקף את חברי הכנסת ציפי לבני ויצחק הרצוג ,  שביקרו בכותל שלשום והבטיחו כי הוא יישאר בריבונות ישראלית . " שמעתי מאנשים שהם מוכנים לתת לפלסטינים בירה בירושלים .  שמעתי מישהו ,  מישהי ,  אומרים שהכותל יישאר בידינו ",  אמר נתניהו בפתח חידון התנ"ך למבוגרים בירושלים . " איך הוא יישאר בידינו ?  כמובלעת בשטח הפלסטיני ?  ואיך נגיע אליו ?  בשיירות ?  בהליקופטרים ?  בנגמ"שים ?  לא חזרנו לכותל אחרי אלפיים שנה כדי להגיע אליו בנגמ"שים ". 
בחירות 2015 || כותרות נוספות:אתם הכרעתם :  הנושא החשוב בבחירות - חברה וכלכלההשב"כ הורה להרצוג לנסוע בכלי רכב משורייןראשי האוניברסיטאות : " לאפשר לסטודנטים להצביע בקמפוס "  
נתניהו הוסיף : " אני אומר לכם היום ,  בנר אחרון של חג החנוכה  הכותל יישאר בידינו .  ירושלים המאוחדת כולה תישאר בידינו ,  ירושלים תישאר לנצח תחת ריבונות ישראל ". 
דבריו של נתניהו נאמרו ,  כאמור ,  בתגובה לדברי לבני שלשום ,  בביקורה בכותל עם הרצוג . " הצנחנים שבכו בכותל בזמן שחרור ירושלים היו דתיים ,  מסורתיים וחילונים ,  בני עיר ובני קיבוץ ומושב ,  מהמרכז ומהפריפריה - כולנו בכינו איתם בכי של התרגשות ,  בכי של עם שחוזר הביתה ",  כתבה לבני בעמוד הפייסבוק שלה . " השמחה וההתרגשות עטפו את כולנו כמו טלית של אושר שמכסה כל יהודי בארץ ובעולם .  כך הרגשתי גם שנים אחר כך בטקס השבעת בני הצנחן בכותל .  כאן זה המקום בו אנחנו מאוחדים וכך נשאר .  המקום הקדוש הזה ,  המקום ההיסטורי הזה ,  המקום אליו אנחנו מחוברים במעמקי נשמתנו ישאר בריבונות מדינת ישראל לעד ". 
מאוחר יותר הגיבו הרצוג ולבני לדברי נתניהו ומסרו כי הוא מנצל את סוגיית ירושלים לצרכים פוליטיים . " ביבי כמו ביבי ,  מנצל את ירושלים לצרכים ציניים ",  אמרו .  בהודעה משותפת של השניים נכתב כי  " הציבור איבד את האמון בנתניהו ואנחנו נחליפו ". 
בהכנת הידיעה השתתף עמרי נחמיאס 

נתניהו עוקץ את לבני : " לא חזרנו לכותל כדי להגיע אליו בנגמ"שים "
 ראש הממשלה ביקר את דבריהם של מנהיגי התנועה והעבודה ,  שלפיהם הכותל יישאר בריבונות ישראלית ,  וטען בפני באי חידון התנ"ך : " שמעתי מאנשים שהם מוכנים לתת לפלסטינים בירה בירושלים .  אז איך הכותל יישאר בידינו ?  כמובלעת ?  "
 
