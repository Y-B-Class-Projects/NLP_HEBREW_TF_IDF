נתניהו :  השיקולים ,  הניסיון - והאחריות
ראש ממשלת ישראל בנימין נתניהו עומד לבדו ,  בבדידות מזהרת ,  בצומת קבלת החלטה משמעותית בעניין המשך המערכה בדרום .  מי שנמצא בצמרת הוא תמיד בודד ,  האחריות מוטלת בלעדית על כתפיו .  להצלחה בסוף המערכה יהיו לו שותפים רבים שישכנעו את הציבור שהם הובילו אל ההחלטות הנכונות ,  ואם חס וחלילה המערכה תסתבך הם יסתתרו מאחורי דפי העיתונים שתומכים בהם  ( בינתיים )  .  בכל ימי המערכה עד כה גילה ראש הממשלה תבונה מדינית ,  שיקול דעת ,  מיומנות ומנהיגות .  רובם הגדול של אזרחי ישראל יודע להעריך את ניהול המערכה עד עתה וכבר הפנים שהתלהמות מעולם לא היתה פתרון לבעיות ביטחוניות מורכבות .
 מבלי להיות פרשן צבאי ,  כל בר דעת מבין כי בתגובה לירי המתגבר של חמאס יש שתי אפשרויות ותו לא - כניסה קרקעית לעזה ,  על כל המשתמע ממנה ,  או המשך והגברת ההפצצות מהאוויר בתקווה שמנהיגי חמאס יבינו ,  בשפת הכוח ,  את משמעות המשך הירי שלהם על ערי ישראל .  הזמן העומד לרשות ראש הממשלה לקבלת ההחלטה מוגבל ,  מתווכים שונים כבר מציעים את שירותיהם ,  וכמו בכל מלחמות ישראל אומות העולם לא יאפשרו לנו לסיים את המלאכה .  
למרות הלהג האינסופי בתקשורת ,  המאבק אינו על התודעה ,  הוא קודם כל מאבק על זכות אזרחי ישראל לחיות בביטחון .  מלחמת העצמאות שלנו טרם הסתיימה .  אויבי ישראל ,  הקרובים והרחוקים ,  מצפים לראות מה יעשו היהודים מול הקמים עליהם .
 מספר האנשים שראש הממשלה יכול להיוועץ בהם מועט .  כמה מחברי הקבינט גם לא מסוגלים לייעץ ,  הם עסוקים בשחרור סיסמאות ,  בציניות מניפולטיבית ובהתעסקות פוליטית .  פוליטיקאים שגם מצב ביטחוני מורכב לא מנע מהם עסקנות לשמה .  הקידום שהם מקבלים בסקרים זמני בלבד וחסר חשיבות .  הציבור יודע להבדיל בין מנהיגות אחראית לבין עסקנות מפלגתית בימים של צורך לקבל הכרעות הרות גורל.ברגעים מכריעים שכאלה ראש הממשלה אמור להתעלם מרחשי הלב של הציבור שבמקרים רבים רואה את הרגעי והעכשווי ,  כאילו יש פתרונות פלא .  ראש הממשלה אמור לראות את המפה הגדולה והמורכבת ,  ולהפעיל את מיומנות הניווט שלו במבוך הביטחוני ? מדיני .
 רק בישראל התקשורת עורכת באמצע מערכה משאלי דעת קבל בשאלה אם להיכנס קרקעית לעזה ומפרסמת תמונת ענק של פגיעה בתחנת דלק בעמוד השער .  לרגע לא הבנתי את מי התמונה משרתת .  תקוותי שראש הממשלה לא מקשיב לכל הפרשנים המופיעים מבוקר על ערב ומשיאים עצות מהרהורי ליבם .  לרובם אין מידע עדכני באשר למכלול השיקולים הקשורים לטיפול בסוגיה העזתית .  
בטוחני שראש הממשלה ,  מכוח אחריותו ,  יעמוד עמידה איתנה על משמר האינטרסים הקיומיים של מדינת ישראל .  בטוחני שיקבל את ההחלטות הנכונות בנחישות ובעוז רוח ,  כולל החלטה על כניסה קרקעית .  יש לנו מדינה אחת וצבא אחד ויהי ה' בעזרנו ,  שהרי עיני ה' על ארצנו מראשית שנה ועד אחריתה .  

נתניהו :  השיקולים ,  הניסיון - והאחריות
nan
