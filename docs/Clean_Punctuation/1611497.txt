המיתון נגמר ?  עלייה בשכר נבחרי הציבור
במשק עדיין לא קברו סופית את המשבר - אבל הנשיא ,  ראש הממשלה ,  השרים ,  הח"כים והשופטים - כולם יהנו מתוספת של 5%-7% לשכרם בחודש ינואר בגין עדכוני שכר
נשיא המדינה שמעון פרס ,  ראש הממשלה בנימין נתניהו ,  38 השרים וסגניהם ,  79 הח"כים  ( שאינם מכהנים בממשלה )  ,  השופטים ובעלי המשכורות הצמודות להם יקבלו בינואר 2010 תוספת שכר של 5%-7% .  תוספת זו מורכבת מפיצוי עבור הקפאת שכרם ב-2008 ומעדכון שכרם עבור 2009 .  
במקביל ,  המנכ"לים במשרדי הממשלה והתאגידים הסטטוטוריים  ( המוסד לביטוח לאומי ,  רשות שדות התעופה ועוד )  ,  הסמנכ"לים במוסדות אלה וצמודיהם ייהנו בינואר מתוספת שכר צנועה של 2%-3% .  תוספת זו היא בגין 2009 בלבד ,  מאחר ששכרם של אלה לא הוקפא ב-2008 ,  וכבר עודכן בינואר 2009 בשיעור של 3.3%-3.8%  ( עבור 2008 )  .  
עדכון השכר יחול על כ-1,700 נבחרים ושופטים וכן על מנכ"לים ,  סמנכ"לים ,  בכירים בשירות הציבורי ועוד כמה אלפי גמלאים בשירות הציבורי ,  וכן שרים ,  ח"כים ושופטים שגמלתם צמודה לשכרם של בעלי משרות אלה .  
במגזר הפרטי ,  לעומת זאת ,  עדיין לא מרגישים שהמיתון הסתיים .  במגזר זה פוטרו עובדים רבים ואחרים נותרו עם שכר ותנאים מקוצצים .  מעסיקים רבים אינם מתכוונים לעדכן בקרוב את שכרם של העובדים ,  כפי שקורה אצל נבחרי הציבור והבכירים .  
יצוין כי העדכון הקרוב בינואר 2010 בשכרם של בעלי משרות אלה הוא אוטומטי .  לפיכך ,  אם לא תתקבל החלטה אחרת - הוא יבוצע בלא שינוי .  
הנשיא פרס ,  וכן חברי הכנסת ,  השופטים ,  הגמלאים במשרות אלה וצמודיהם ייהנו בינואר 2010 מתוספת של כ-5.5% .  שכרם של נושאי משרות אלה צמוד לשכר הממוצע במשק .  התוספת מורכבת מפיצוי בגין הקפאת שכרם ב-2008 בשיעור של 3.3%  ( שיעור עליית השכר הממוצע במשק אשתקד )  ,  וכן מעדכון שכר של כ-2% בגין 2009 .  לפי הערכות במשרדים הכלכליים ,  ב-2009 יעלה השכר הממוצע במשק בכ-2% .  
לעומתם ,  ראש הממשלה בנימין נתניהו ,  השרים ,  נגיד בנק ישראל פרופ' סטנלי פישר ,  מבקר המדינה השופט בדימוס מיכה לינדנשטראוס ,  סגני השרים וכן המנכ"לים ,  והסמנכ"לים במשרדי הממשלה וצמודיהם יקבלו תוספת של כ-7% .  שכרם של נושאי משרות אלה והגמלאים צמוד לעליית המדד השנתית .  
התוספת מורכבת מפיצוי בגין הקפאת שכרם ב-2008 בשיעור של 3.8%  ( שיעור עליית המדד ב-2008 שאליו צמוד שכרם )  ,  וכן מעדכון שכרם של כ-3% בגין 2009 .  לפי הערכות במשרדים הכלכליים ,  האינפלציה ב-2009 תהיה בסביבות 3% .  
בדצמבר 2008 ,  בעקבות חשיפת themarker ,  הקפיאה ועדת הכנסת את שכרם של חברי הכנסת .  ועדת הכספים של הכנסת ,  המופקדת על עדכון שכרם של הנשיא ,  ראש הממשלה ,  השרים והשופטים הקפיאה את שכרם של אלה .  בשני המקרים ,  ההקפאה חלה על עדכון השכר שאמורים היו בעלי משרות אלה לקבל בינואר 2009 בשיעור של 3.3%-3.8% .  
ואולם ,  בהחלטת ההקפאה נקבע כי בינואר 2010 יעודכן שכרם של בעלי המשרות הללו בשתי דרכים :  ביטול הקפאת השכר ב-2009  ( בגין עלייתם של המדד והשכר הממוצע ב-2008 )  וכן עדכון שכר בגין עליית המדד והשכר הממוצע ב-2009 .  כתוצאה מכך ,  שכרם של אלה הוקפא רק ב-2009 ,  וב-2010 הם ייהנו מעדכון כפול .  
עם זאת ,  ביולי 2009 קיבלה ועדת הכספים את הצעתו של שר האוצר ,  יובל שטייניץ ,  להפחית ב-5% את שכרם של רה"מ והשרים .  הפחתה זו היא זמנית ,  ובסוף 2010 יעודכן שכרם של רה"מ והשרים ב-5% ,  בנוסף לעדכונו השוטף הצפוי ב-2010 .  
ח"כ אורי אריאל  ( האיחוד הלאומי )  אמנם דרש אז להפחית גם את שכרם של הח"כים ב-5% ,  ואולם הצעתו לא התקבלה על ידי נשיאות הכנסת .
 
המיתון נגמר ?  עלייה בשכר נבחרי הציבור
במשק עדיין לא קברו סופית את המשבר - אבל הנשיא ,  ראש הממשלה ,  השרים ,  הח"כים והשופטים - כולם יהנו מתוספת של 5%-7% לשכרם בחודש ינואר בגין עדכוני שכר

