בצל המתיחות ,  נתניהו נחת במוסקבה : " להבטיח את המשך התיאום הביטחוני "
 ראש הממשלה ייפגש עם נשיא רוסיה פוטין כדי לדון עימו בהתפתחויות האזוריות האחרונות וכן ,  לגבי מניעת התבססותה של איראן בסוריה ושמירה על חופש פעולה אווירי של צה"ל באזור .  השר גלנט : " איראן במצוקה - ולא תחפש קרבות נגד ישראל "
 ראש הממשלה בנימין נתניהו המריא היום  ( רביעי )  לפנות בוקר לביקור של יממה אחת ברוסיה .  במהלך הביקור ייפגש נתניהו עם נשיא רוסיה ולדימיר פוטין וידון עימו בהתפתחויות האזוריות האחרונות .  מלשכת ראש הממשלה נמסר כי אין כל שינוי בתוכניות .  כמו כן ,  לדברי גורמים מדיניים ,  במוקד סדר היום של פגישת נתניהו ופוטין עומד המאמץ הישראלי למנוע את התבססות איראן בסוריה ,  ובפרט שמירה על חופש פעולה אווירי של צה"ל באזור .  זאת ,  על רקע הדיווחים שמוסקבה מתכוונת להעביר לידי הסורים את מערכת ההגנה האווירית S-300 .
" אני יוצא עכשיו לפנות בוקר לפגישה חשובה עם נשיא רוסיה ולדימיר פוטין ",  אמר הבוקר נתניהו לפני המראתו . " הפגישות בינינו הן תמיד חשובות וזו חשובה במיוחד .  לאור מה שקורה בסוריה ברגעים אלה ,  יש צורך להבטיח את המשך התיאום הביטחוני בין הצבא הרוסי לצבא הגנה לישראל ". 
עוד בוואלה !  NEWS:דיווח :  9 הרוגים בתקיפה ישראלית של מצבור טילים איראניים ליד דמשקצה"ל נערך לתגובה איראנית ,  הרשויות ברמת הגולן הונחו לפתוח מקלטיםנתניהו : " ההסכם היה מאפשר לאיראן לייצר ארסנל נשק גרעיני "  
שר הבינוי והשיכון יואב גלנט התייחס הבוקר במשדר המיוחד של וואלה !  NEWS להתפתחויות ,  והדגיש כי איראן נמצאת כעת במצוקה - ולא תפנה  " לחיפוש קרבות נגד ישראל ".   " טראמפ החזיר את השד האיראני לבקבוק ",  הוסיף . " אנחנו נפגשים עם רוסיה כשאנחנו עומדים על כתפיים אמריקניות ".  גלנט סירב להתייחס לדיווחים אודות תקיפת הבסיס הצבאי בסוריה : " איני עוקב אחרי מה שמתפרסם ברשתות ".  
אמש דווח בכלי תקשורת בסוריה כי ,  חיל האוויר הישראלי תקף בסיס טילים שקשור לאיראן באזור אל-כיסווה שבפרברי דמשק .  הארגון הסורי לזכויות אדם דיווח כי תשעה לוחמים משורות הכוחות הנאמנים למשטר ,  בהם אנשי משמרות המהפכה ,  נהרגו בתקיפה שבה הושמדו טילים שהיו שייכים לאיראן או לחיזבאללה .  
בעקבות המתיחות באזור ,  צה"ל הורה אתמול לרשויות ברמת הגולן לפתוח את המקלטים ,  לאור תנועות חריגות שזוהו בקרב הכוחות האיראניים בסוריה .  בצה"ל ציינו כי יש להמשיך ולהישמע להוראות שיימסרו ככל שיידרש בנושא ,  אך עם זאת הדגישו כי כעת ההנחיות לתושבים הן לשמור על שגרה .  עוד נמסר מצה"ל כי הושלמה פריסה של אמצעי הגנה באזור וכי קיימת מוכנות גבוהה של כוחות צה"ל לכל תקיפה .  דובר צה"ל מסר אתמול כי  " צה"ל ערוך ומוכן למגוון תרחישים ומזהיר כי כל פעולה כנגד ישראל תיענה בתגובה חריפה ".  
שגרירות ארצות הברית בישראל הזהירה עובדי ממשל אמריקנים מהגעה לרמת הגולן ,  בעקבות המתיחות באזור .  בהודעת השגרירות צוין כי עובדים שיהיו מעוניינים לשהות באזור ידרשו לקבל אישור לכך מראש .
 אתמול אחר הצהריים ,  כמה שעות לפני הכרזת טראמפ ,  בצה"ל העריכו כי התרחיש שלפיו איראן תיזום מלחמה עודנו נמוך .  לוואלה !  NEWS נודע כי בישיבת קבינט שהתקיימה בתחילת השבוע אמרו גורמים ביטחוניים בכירים כי הסיכוי למלחמה מסוג זה נמוך .  עם זאת ,  לדברי גורמים בכירים ישראלים ,  הסיכוי לשורת אירועים מתגלגלים שיובילו למלחמה נותר גבוה .
  ( עדכון ראשון :  07:24 )  

בצל המתיחות ,  נתניהו נחת במוסקבה : " להבטיח את המשך התיאום הביטחוני "
 ראש הממשלה ייפגש עם נשיא רוסיה פוטין כדי לדון עימו בהתפתחויות האזוריות האחרונות וכן ,  לגבי מניעת התבססותה של איראן בסוריה ושמירה על חופש פעולה אווירי של צה"ל באזור .  השר גלנט : " איראן במצוקה - ולא תחפש קרבות נגד ישראל "
 
