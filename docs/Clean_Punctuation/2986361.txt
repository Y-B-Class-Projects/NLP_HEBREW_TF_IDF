נתניהו החליט לא למנות את ראש לשכתו למזכיר הממשלה
לוואלה !  NEWS נודע כי מינויו של דוד שרן לתפקיד ,  שעוכב זה יותר מחודשיים ,  ירד מסדר היום ושהוא שוקל את המשך דרכו .  בתגובה ,  אישרה לשכת ראש הממשלה כי שרן לא ימונה ,  אך טענה כי מדובר בהחלטה שלו : " הוא בחר לקחת פסק זמן מהשירות הממשלתי "
  ( סגן נשיא ארה"ב ,  ג'ו ביידן תוקף את מינוי רן ברץ : " הערות נוראיות ",  נובמבר האחרון )  
ראש הממשלה בנימין נתניהו החליט לא למנות את ראש הסגל וראש לשכתו דוד שרן לתפקיד מזכיר הממשלה - כך נודע היום  ( שלישי )  לוואלה !  NEWS .  לשכת נתניהו הודיעה על מינויו של שרן לתפקיד מזכיר הממשלה במאי האחרון יחד עם ההודעה על מחליפו - יואב הורביץ .  מינויו של הורביץ צפוי להיות מאושר השבוע בישיבת הממשלה ,  לאחר יותר מחודשיים של עיכוב ,  אך לוואלה !  NEWS נודע כי מינויו של שרן ירד מסדר היום ושהוא שוקל כעת את המשך דרכו .  
בלשכת ראש הממשלה אישרו כי שרן לא ימונה לתפקיד ,  אך בתגובה שמסרו לוואלה !  NEWS טענו כי מדובר בהחלטה שלו . " ראש הסגל שרן הודיע לראש הממשלה נתניהו על כוונתו לקחת פסק זמן מהשירות הממשלתי ולבחון מספר הצעות לתפקידים בכירים מחוץ לממשלה .  ראש הממשלה ביטא הערכה עמוקה לשרן ,  על ניהול לשכת ראש הממשלה כראש הסגל בשנה וחצי האחרונות ,  והודה לו על עבודה מקצועית מול משרדי הממשלה וגורמי הכלכלה במשק .  ראש הממשלה אמר כי הוא בטוח ששרן יוסיף לתרום למדינת ישראל גם בשנים הבאות בתפקידים מגוונים .  דוד שרן הודה לראש הממשלה על ההזדמנות לנהל את לשכת ראש הממשלה ולשרת את מדינת ישראל בתקופה מעניינת ומאתגרת זאת ". 
לקריאה נוספת:היועץ לביטחון לאומי המיועד של נתניהו ויתר על התפקידלא קיבל מינוי :  יועצו הפוליטי של ראש הממשלה יסיים את תפקידואחרי הסערה :  נתניהו ממנה את רן ברץ לתפקיד שהממשלה לא תוכל להתנגד לו 
מאז עזב אביחי מנדלבליט את תפקיד מזכיר הממשלה בינואר השנה לטובת מינויו כיועץ המשפטי לממשלה ,  ממלא את מקומו אריה זהר .  כעת ,  נפתח מחדש המסע אחר מועמד קבע לתפקיד .  שרן ,  ששימש בעבר ראש המטה של השר יובל שטייניץ ומזכיר קצא"א  ( קו צינור אילת-אשקלון )  ,  הצטרף ללשכת ראש הממשלה בסוף 2014 ,  ומונה בהמשך לראש הלשכה כשבמקביל מילא גם את מקום ראש הסגל .  
בסוף חודש מאי הודיעה לשכת ראש הממשלה על סבב מינויים ,  שבמסגרתו שרן ימונה למזכיר הממשלה ומי שיחליפו הוא הורביץ ,  מקורבו של נתניהו ומנכ"ל  " אוויס "  ישראל .  עם זאת ,  בשבועות האחרונים המינוי התעכב ולטענת גורמים פוליטיים ,  ראש הממשלה החל לאותת כי הוא מוותר על כוונתו המקורית .  יצוין כי מאז שמונה לתפקיד ראש הלשכה ,  שרן נמצא בחופשה ללא תשלום מתפקידו הקודם כמזכיר חברת קצא"א .  
תפקיד מזכיר הממשלה אינו התפקיד היחיד שפנוי בכוורת הקרובה לראש הממשלה .  נתניהו מחפש גם אחר אדם שימלא את תפקיד ראש המל"ל  ( המועצה לביטחון לאומי )  ,  לאחר שבחודש האחרון הודיעו שני בכירים במועצה כי הם מוותרים על התפקיד .  
נתניהו התכוון למנות במקומו של יוסי כהן ,  שעזב לראשות המוסד ,  את אבריאל בר יוסף ,  אך המינוי התעכב בשל בדיקה של נציבות שירות המדינה בחשד לניגוד עניינים בתפקידו הקודם במל"ל .  בחודש שעבר הודיע בר יוסף כי הוא החליט לוותר על התפקיד ,  ונתניהו הציע למי ששימש בחודשים האחרונים ממלא מקום ראש המל"ל ,  יעקב נגל ,  להפוך את המינוי למינוי של קבע .  בשבוע שעבר הודיע נגל כי גם הוא מוותר על התפקיד מ"סיבות אישיות ".  
בשבוע שעבר הצהיר גם היועץ הפוליטי של נתניהו ,  קובי צורף ,  כי הוא עוזב את תפקידו ופונה לשוק הפרטי .  במקביל ,  בשבועות האחרונים החל רן ברץ לשמש יועץ בכיר ומנהל צוות התקשורת והדוברות של נתניהו .  ברץ היה מיועד להתמנות לתפקיד ראש מערך ההסברה ,  אך מינויו ,  שעורר סערה בעקבות התבטאויות עבר חריפות נגד הנשיא ראובן ריבלין ונשיא ארצות הברית ברק אובמה ,  נתקל בהתנגדות בנציבות שירות המדינה והוא מונה במקום זאת לתפקיד מנהל יחידת הדוברות .  

נתניהו החליט לא למנות את ראש לשכתו למזכיר הממשלה
לוואלה !  NEWS נודע כי מינויו של דוד שרן לתפקיד ,  שעוכב זה יותר מחודשיים ,  ירד מסדר היום ושהוא שוקל את המשך דרכו .  בתגובה ,  אישרה לשכת ראש הממשלה כי שרן לא ימונה ,  אך טענה כי מדובר בהחלטה שלו : " הוא בחר לקחת פסק זמן מהשירות הממשלתי "
 
