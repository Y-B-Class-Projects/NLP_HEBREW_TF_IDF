מינוי באישון לילה :  כך שודרג איוב קרא לתפקיד שר התקשורת
מינויו של קרא הצליח להפתיע רבים ,  שכן המועמדים המובילים לתפקיד היו יריב לוין וצחי הנגבי ,  שהחזיק בתיק זמנית .  אלא שהראשון סירב והשני  " לא סיפק את הסחורה בעניין התאגיד ".  וכך ,  נותר התלמיד הנאמן לשמש כשר הצללים
השר בלי תיק איוב קרא כנראה לא ידע מאיפה נפל עליו כל הטוב הזה כשלפנות בוקר  ( ראשון )  ,  זמן קצר לפני שלשכת ראש הממשלה הפיצה הודעה לתקשורת על מינויו לתיק התקשורת ,  קיבל טלפון ממזכיר הממשלה צחי ברוורמן שבישר לו את הבשורות החגיגיות .  בכירים בליכוד ואפילו מקורבים לראש הממשלה בנימין נתניהו הופתעו למשמע דבר המינוי .  
במשך שבועות אמרו גורמים בסביבתו של נתניהו כי הבחירה למינוי הקבע לתיק היוקרתי נחלקת בין שניים  השר צחי הנגבי ,  שהחזיק בתיק באופן זמני בשלושת החודשים האחרונים ;  ושר התיירות יריב לוין ,  שנתניהו שאף למנותו לתפקיד באופן קבוע .  נתניהו הפעיל לא מעט לחץ על לוין כדי שיקבל את התיק ,  אך משנודע שהוא מסרב לתפקיד ,  ההערכות במערכת הפוליטית ובליכוד היו שהתיק יחזור להנגבי .  בסופו של דבר ,  כל ההערכות אלו התבדו הבוקר .  
לקריאה נוספת:השר קרא :  הוקפא כתב האישום נגד הישראלי שעצור במדינת אויבהשר קרא : " בתוך שנתיים יהיה לישראל רובוט שיחסל את נסראללה"פרשת הישראלי העצור במדינה ערבית :  מלחמת גרסאות בין זק"א לשר קרא 
התשובה הפשוטה למינויו של קרא לתפקיד עשויה להצטייר תמימה .  עד עכשיו ,  קרא שימש כשר בלי תיק .  במקום להוסיף לאחד משרי הליכוד תיק נוסף ולחלק את תשומת לבם המיניסטריאלית בחר ראש הממשלה למלא את התואר שלו בתוכן ולהעמיד בראשות משרד התקשורת שר במשרה מלאה .  אך כיוון שמדובר בתיק התקשורת ,  היקר ללבו של נתניהו יותר מכל ושממנו נאלץ להיפרד רק בגלל איום מבג"ץ ,  התשובה כנראה קצת יותר מורכבת .  
כולם הרי יודעים שהתקשורת היא ה"בייבי "  של נתניהו ,  ושיש לו לגביה עוד תכניות גדולות .  אלא שבתחילת השנה הבהיר לו היועץ המשפטי לממשלה ,  עו"ד אביחי מנדלבליט ,  כי יתקשה להגן עליו בעתירות שטוענות לניגוד עניינים בשל קשריו עם המיליארדר ארנון מילצ'ן ,  שנחקרים במסגרת תיק 1,000 ,  ובשל שיחותיו עם מו"ל ידיעות אחרונות ארנון  ( נוני )  מוזס ,  שנחקרות בתיק 2,000 .  בעקבות הבהרה זו נאלץ ראש הממשלה בעל כורחו להעביר את כובע שר התקשורת למישהו אחר .  
עם זאת ,  כפי שהוכיח כבר בשעות של עיסוק אינטנסיבי בנושא תאגיד השידור הציבורי ,  ההרחקה של נתניהו מתיק התקשורת היא בעיקר עניין פורמלי ,  ולא מהותי .  על כן ,  את היושב בתפקיד שר התקשורת אפשר לכנות בכלל  " שר צללים ",  שמטרתו העיקרית היא להוציא לפועל את תכניותיו של ראש הממשלה .  לתפקיד שכזה ,  מבחן ההתאמה כולל שני קריטריונים עיקריים :  נאמנות וביצוע .  
הנגבי ,  שהחזיק בתיק בשלושת החודשים האחרונים ,  אולי עמד במבחן הראשון ,  אך בעיניו של נתניהו הוא כשל במבחן השני יחד עם מנכ"ל משרד התקשורת שלמה פילבר . " הם לא סיפקו את הסחורה בעניין התאגיד ,  וראש הממשלה לא אהב איך שהם ניהלו את האירוע ",  אמר מקורב לנתניהו .  לכן ,  הסביר אותו מקורב ,  נתניהו שאף להעביר את התיק ללוין ,  שלדבריו , " יותר נאמן וגם יותר ביצועיסט "  מהנגבי .  
אך כנראה שגם לנאמנותו של לוין יש גבול ,  שכן הוא בחר שלא להיכנס למלכודת הדבש הזו ולא נעתר לבקשותיו של נתניהו לקבל את התפקיד .  אחרי סירובו של לוין ,  ל"פול "  המועמדים האפשריים לתפקיד נכנסו שרי ליכוד אחרים ,  אך אין ספק שבמבחן הנאמנות  קרא הוא התלמיד המצטיין .  מאז שנתניהו הגשים לו את חלומו והעניק לו תואר שר ,  קרא משבח אותו על בסיס שבועי .  רק בסוף השבוע האחרון ,  עוד לפני שידע בכלל איזו מתנה הוא הולך לקבל ,  אמר קרא שראש הממשלה הוא  " מנהיג שנולד פעם בדור ".  כמו כן ,  בתגובה שהוציא לסקר אולפן שישי בערוץ 2 ,  שבישר על פער גדול לנתניהו ולליכוד ,  הוא הדגיש כי הוא  " מעריץ ותומך "  של ראש הממשלה .  
בסביבתו של נתניהו היו שייעצו לו בכל זאת להשאיר את התיק אצל הנגבי ,  אך במהלך סוף השבוע הוא החליט שקרא הוא האיש שהוא רוצה לשים בתפקיד .  ייתכן שההחלטה התקבלה אפילו סביב שולחן השבת ,  שכן קרא נחשב לאהוד על רעייתו ובנו של ראש הממשלה .  עכשיו כשהתואר הריק שלו התמלא בתוכן ,  נאמנותו של קרא צפויה רק לגדול .  לגבי הביצוע  מנכ"ל משרד התקשורת פילבר צפוי להמשיך להיות איש הקשר העיקרי .  תפקידו העיקרי של קרא יהיה למלא אחר הוראות  שימשיכו להגיע הישר מלשכת ראש הממשלה .  

מינוי באישון לילה :  כך שודרג איוב קרא לתפקיד שר התקשורת
מינויו של קרא הצליח להפתיע רבים ,  שכן המועמדים המובילים לתפקיד היו יריב לוין וצחי הנגבי ,  שהחזיק בתיק זמנית .  אלא שהראשון סירב והשני  " לא סיפק את הסחורה בעניין התאגיד ".  וכך ,  נותר התלמיד הנאמן לשמש כשר הצללים

