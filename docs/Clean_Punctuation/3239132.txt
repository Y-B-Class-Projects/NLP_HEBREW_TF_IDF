נתניהו :  התקרית אתמול לא תעצור אותנו ;  טראמפ :  חבל על מה שקרה בישראל
ראש הממשלה נפגש עם יועצו הבכיר של הנשיא ארה"ב ועם השליח האמריקני למזרח התיכון במעונו בירושלים במסגרת המאמצים לקידום תכנית השלום .  נתניהו התייחס לפיזור הכנסת : " האירוע אתמול לא ישפיע עלינו ,  נמשיך לעבוד ביחד ".  טראמפ : " ישראל צריכה לחזור שוב לבחירות "
 ראש הממשלה בנימין נתניהו התייחס היום  ( חמישי )  בשיחתו עם יועצו של נשיא ארצות הברית ,  ג'ארד קושנר ,  לטלטלה הפוליטית בישראל ולבחירות החדשות שהוכרזו עם כישלון המשא ומתן הקואליצניוני . " למרות שהיה לנו אירוע קטן אתמול בלילה ,  זה לא יעצור אותנו ",  אמר נתניהו לקושנר . " אנחנו נמשיך לעבוד ביחד ".  
במקביל ,  נשיא ארצות הברית דונלד טראמפ אמר בתגובה לפיזורה של הכנסת כי  " חבל מאוד מה שקרה בישראל .  כנראה שהם יצטרכו לחזור למצב של בחירות ". 
נתניהו נפגש עם קושנר ועם שליח ארצות הברית למזרח התיכון ג'ייסון גרינבלט במעונו בירושלים ,  זאת במסגרת מאמציהם לקדם את תכנית השלום של הנשיא טראמפ להשגת שלום במזרח התיכון .  בפגישה לקחו חלק נציג הממשל האמריקני לענייני איראן בריאן הוק ושגריר ישראל בארצות הברית רון דרמר .  
לקריאה נוספת בנושאלפני הפסגה בבחריין :  יועצי טראמפ יגיעו לביקור בישראל ביום חמישיגרינבלט על עסקת המאה :  טעות מצד הפלסטינים לא להגיע לבחרייןסעודיה ואיחוד האמירויות תומכות בפסגה בבחריין :  למען הפלסטינים  
" זהו תמיד תענוג גדול לקבל את פניהם של ג'ארד קושנר וג'ייסון גרינבלט בישראל ובירושלים ,  כדי לדון במאמצינו המשותפים לקידום שגשוג ,  ביטחון ושלום ",  אמר נתניהו . " אני מעריך מאוד את האופן שבו ארצות הברית פועלת ,  תחת הנהגתו של הנשיא טראמפ ,  כדי לשלב בני ברית יחד בהתמודדות מול אתגרים משותפים ובניצול הזדמנויות משותפות ". 
קושנר מצדו ביקש להעביר לנתניהו את ברכתו של הנשיא טראמפ . " זאת הפעם הראשונה שלי בישראל מאז שהנשיא הכיר ברמת הגולן - הצהרה חשובה מאוד ",  אמר קושנר . " ביטחון ישראל הוא קריטי ליחסים בין אמריקה וישראל והוא כמובן גם חשוב מאוד לנשיא ,  ואנחנו מעריכים את כל מאמציכם לחזק את היחסים בין שתי מדינותינו .  הם מעולם לא היו חזקים יותר ואנו מאוד נרגשים מכל הפוטנציאל שיש כאן בישראל ,  ביחסים בינינו ובעתידנו ".  
משמעות ההחלטה לקיים את הבחירות בחודש ספטמבר היא שמלאכת הרכבת הקואליציה תימשך עד לחודש נובמבר ,  מה שעלול להקשות עוד יותר על קידום היוזמה .  במסגרת התכנית ,  קושנר וצוותו מנסים לקדם סדנה כלכלית בבחריין שמטרתה לעודד השקעות בשטחי הרשות .  
עוד בטרם הוכרזה התכנית ,  הפלסטינים הודיעו כי הם דוחים אותה ולא ישתפו עמה פעולה  " עכשיו זה נראה כמו עסקת המאה הבאה ",  אמר בכיר הרשות סאיב עריקאת .
  ( עדכון ראשון :  15:18 )  

נתניהו :  התקרית אתמול לא תעצור אותנו ;  טראמפ :  חבל על מה שקרה בישראל
ראש הממשלה נפגש עם יועצו הבכיר של הנשיא ארה"ב ועם השליח האמריקני למזרח התיכון במעונו בירושלים במסגרת המאמצים לקידום תכנית השלום .  נתניהו התייחס לפיזור הכנסת : " האירוע אתמול לא ישפיע עלינו ,  נמשיך לעבוד ביחד ".  טראמפ : " ישראל צריכה לחזור שוב לבחירות "
 
