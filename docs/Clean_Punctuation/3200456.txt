כשהאשראי נגמר :  נתניהו מתחיל לגלות את מחיר הרגיעה בעזה
גם ב-48 השעות הקשות ביותר מאז מבצע צוק איתן ,  ראש הממשלה ושריו הבכירים נכנסו לאותה תרגולת של עימותים הדלפות וספינים .  נתניהו נותר נאמן לגישה שמבקשת לעשות הכל כדי להימנע ממלחמה בעזה ,  אבל הצמיגים הבוערים בעוטף מאותתים שהאשראי הפוליטי שלו הולך ואוזל
עוד סבב של אש בעזה ,  עוד ישיבת קבינט מתוחה ,  עוד מפגן מביך של הדלפות ,  חילופי האשמות וספינים של צמרת מקבלי ההחלטות במדינה .  במקביל לשגרת ההפגנות על הגדר ,  שיגור עפיפוני הטרור והרקטות והמרגמות ,  הסיטואציה האסטרטגית המורכבת ברצועת עזה מייצרת מזה למעלה מחצי השנה סבבים פוליטיים חוזרים ונשנים ,  שמייצרים תחושה של דה ז'ה וו .  גם ב-48 שעות הקשות ביותר מאז מבצע צוק איתן ,  ראש הממשלה בנימין נתניהו ושרי הקבינט הבכירים שוב נכנסו לאותה תרגולת .  בזמן שבחמאס חוגגים את הישגיהם בלחימה בסבב האחרון הם יכולים גם לצהול למראה הריבים והעימותים של ממשלת ישראל בינה ובין עצמה אחרי ההודעה על הפסקת האש .
 אחרי שני לילות מסויטים של בהם נורו כ-500 רקטות ,  נותרו כמה אמיתות שלא השתנו ואחרות אפילו התחזקו .  בראש ובראשונה - למרות הלחץ הפוליטי הכבד וביקורת מימין ומשמאל ,  נתניהו נותר נאמן לגישה שמבקשת לעשות הכול כדי להימנע ממלחמה בעזה מתוך הנחה שבסופה נמצא את עצמנו באותה נקודה ,  אם לא גרוע יותר . " אני עושה הכול כדי להימנע ממלחמה מיותרת ",  אמר ביום ראשון במסיבת עיתונאים בצרפת לפני שכל הבלגן התחיל . " אני לא חושש ממלחמה אם היא נחוצה ,  אבל רוצה למנוע אותה אם היא לא נחוצה ",  הוסיף והסביר באריכות את היעד שלו בעזה :  להביא לרגיעה ולהקל על המצב ההומניטרי ברצועה - בהתאם להמלצת כל גופי הביטחון ,  שחזרה והדהדה גם אתמול בחדר הישיבות בקריה .  היעד הזה נותר באינו ,  גם אחרי אירועי היומיים האחרונים .
 לקריאה נוספת:קרקס פוליטי מבית נתניהו :  כשהמנהיגים חוששים לצאת  " שמאלנים"תושבים בשדרות הפגינו נגד הפסקת האש ;  בעזה חוגגים בעצרת חמאסנתניהו בפריז :  אין פתרון מדיני לעזה כמו שאין פתרון לאיראן 
התקרית הקשה ביום ראשון איימה לשבש את ההסדרה ואת התיווך המצרי ,  ומטח האש הבלתי פוסק ביומיים שלאחר מכן תדלקו את הביקורת על שחיקת ההרתעה .  אבל גם אתמול ,  צה"ל ושב"כ הסבירו לשרים שהאלטרנטיבה הטובה ביותר היא רגיעה מוסדרת על ידי המצרים והאו"ם .  רוב שרי הקבינט נוטים לכיוון הזה והסכימו עם המלצת ראשי מערכת הביטחון להפסיק את התקיפות ,  ואלה שלא - שעוד נחזור אליהם בהמשך - לא ממש דפקו עם אגרוף על השולחן .
 אמת נוספת שהולכת ומתחדדת מסבב לסבב היא שנתניהו לא באמת מתחשב בעמדת הקבינט .  הוא התמהמה מאוד לפני שכינס את השרים להתייעצות מלכתחילה ,  ובמשך יותר מ-24 שעות הוא העדיף לנהל את המערכה בפורום ביטחוני מצומצם ,  עם שר הביטחון ,  הרמטכ"ל וראש השב"כ .  
כשהקבינט התכנס ,  הוא קיים דיון ארוך ומעמיק של למעלה משש שעות ,  אך נתניהו בחר שלא לקיים בסופו הצבעה והותיר את השרים עם תחושה חמוצה שהישיבה כונסה רק כדי לתת להם לשחרר קיטור ולהפיל עליהם את האחריות להחלטה שהוא בעצם קיבל כבר לבדו . " הצבא לא מציע בדיונים אפשרויות מרחיקות לכת לפעולות כי בסוף הוא מציג רק את מה שראש הממשלה אומר להציג ",  אמר לוואלה !  NEWS אחד השרים . " נתניהו בעיקר מעונין שנחטוף את האש יחד איתו ",  אמר שר אחר .  לפני ישיבת הקבינט ,  לשכת נתניהו הנחתה את השרים לא להתראיין - אבל אחריה - לראש הממשלה לא הייתה בעיה לשלוח את השרים לצאת לאולפנים להסביר את ההחלטה השנויה במחלוקת על הפסקת האש ,  כשהוא עצמו לא טורח אפילו לפרסם הצהרה .  נתניהו שינה באחרונה לחיוב את מנהגו להתבודד מהתקשורת והחל לאמץ הרגל של מסיבות עיתונאים מעת לעת ,  אבל את האחריות על הבלגן של עזה הוא עדיין מעדיף להפיל על אחרים .  
החמיצות של הקבינט על נתניהו קיבלה אתמול ביטוי פומבי בוטה במיוחד ,  כששני יריביו/שותפיו מימין - אביגדור ליברמן ונפתלי בנט - הוציאו בזה אחר זה תגובות זועמות לתדרוכים מלשכת נתניהו לפיהם היתה הסכמה של כלל הקבינט על המלצת גורמי הביטחון להפסיק את התקיפות ברצועה ולקבל את הפסקת האש .  השניים הללו ,  שעסוקים בדרך כלל בהתכתשות זה בזה ,  מצאו את עצמם בחזית אחת מול נתניהו ,  מתעקשים שהם הביעו התנגדות למדיניות שהתקבלה . " פייק ניוז ",  צעק ליברמן והדגיש שהוא חזר על עמדתו שצריך להנחית  " מכה קשה על החמאס ",  ואילו בנט מסר שמדובר ב"שקר מוחלט ",  ושהוא ממשיך להתנגד להסדרה ללא ביסוס הרתעה .  
האמת במקרה הזה מונחת איפשהו באמצע - ליברמן ובנט אכן השמיעו התנגדות ,  אבל בכל מקרה לא התקיימה הצבעה רשמית אלא רק סבב עמדות והתייעצויות ,  שבסופו עמדתם לא התקבלה .  לטענת גורמים בקבינט ,  על הפסקת התקיפות כעת הייתה הסכמה ,  והמחלוקת נבעה רק ביחס להמשך .  בנט וליברמן שמתנגדים להסדרה זעמו על הסיבוב שנתניהו עשה על הראש שלהם ,  נתניהו שתומך בה זעם על הסיבובים שלהם בעצמם ;  עולם כמנהגו נוהג .  רק שהפעם ייתכן והאיזון יופר :  הודעה המסתורית של הביטחון על כינוס מסיבת העיתונאים מרמזת שלליברמן יש עוד שפנים בכובע .  
ואולם ,  הצמיגים הבוערים בשדרות אינם מראה שבשגרה בכלל ,  ומאותתים שהמחיר הפוליטי שנתניהו עשוי לשלם על עזה רק גדל ב-48 השעות האחרונות . " בסוף אתה אוגר מלאי של קרדיט ואתה צריך להשתמש בו ביום סגריר מתוך ידיעה שזו השליחות שלי ",  נתניהו הודה ביום ראשון בפריז ,  במונולוג אישי נדיר בו הרהיב בשבחי המנהיגות והזהירות שהוא נוקט בחייהם של חיילים .  אבל הוא גם הודה שאין לו שום חזון או אופק ממשי לעזה ,  שהולכת ומסתמנת כנקודת תורפה מרכזית בבחירות הבאות :  מימין ליברמן ובנט ,  משמאל ציפי לבני אבי גבאי ויאיר לפיד ,  ואפילו בתוך הבית ,  בליכוד .  גדעון סער ,  שמאז שהואשם בפוטש מרגיש חופשי מרסן ,  הצטרף השבוע למקהלת המבקרים את נתניהו על המדיניות הרפה בעזה .  
השבחים שנתניהו מקבל על האיפוק והמתינות אינם משתווים לקיתונות האש שהוא חוטף ברשתות על אובדן ההרתעה ומסבב לסבב התואר  " מר ביטחון "  הולך ונשחק .  אבל בינתיים הוא עמיד בעמדתו ,  עד הסבב הבא .  

כשהאשראי נגמר :  נתניהו מתחיל לגלות את מחיר הרגיעה בעזה
גם ב-48 השעות הקשות ביותר מאז מבצע צוק איתן ,  ראש הממשלה ושריו הבכירים נכנסו לאותה תרגולת של עימותים הדלפות וספינים .  נתניהו נותר נאמן לגישה שמבקשת לעשות הכל כדי להימנע ממלחמה בעזה ,  אבל הצמיגים הבוערים בעוטף מאותתים שהאשראי הפוליטי שלו הולך ואוזל

