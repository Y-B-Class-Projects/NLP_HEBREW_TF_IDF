 " סירחון פוליטי ":  ההפגנות נגד מתווה הגז המשיכו גם השבוע
על אף שראש הממשלה חתם על המתווה ,  במטה מאבק הגז הוחלט להמשיך ולהפגין נגדו בכמה מוקדים ברחבי הארץ .  בנתניה הפגינו מול בית יצחק תשובה . " המתווה הוא הקומבינה הגדולה בתולדותינו "
 למרות החתימה על מתווה הגז והפעלת סעיף 52 בידי ראש הממשלה בנימין נתניהו  גם הערב  ( שבת )  המשיכו ההפגנות נגד המתווה בכמה מוקדים ברחבי הארץ.עשרות הפגינו בנתניה ,  באילת ולראשונה גם בראש העין .  במסגרת ההפגנה בנתניה ,  צעדו המפגינים לעבר ביתו של איש העסקים יצחק תשובה ומחו מולו .  במהלך הפגנה זו ,  נעצרה אחת המשתתפות על ידי המשטרה ונחקרה בחשד שהפרה את הסדר הציבורי והפרה את תנאי הרישיון שניתן לאירוע .  
ממטה מאבק הגז נמסר : " מאבק הגז נמשך בכל החזיתות :  הציבורית ,  המשפטית וברחובות ,  ובכל מזג אוויר .  טייקון הגז יצחק תשובה ,  שמתווה מונופול הגז העלה אל מעל החוק ,  הוא מי ששרי הממשלה הזאת והבאה עולים אליו לרגל ,  למרות עבירת ההסדר הכובל הפלילית שביצעו חברות מונופול הגז .  נגיע אל בית תשובה כשאנו עוטים מסיכות של שרי הממשלה השותפים בשוד הגז ". 
עוד בוואלה !  NEWS:העליון :  על המדינה להשיב תוך 4 שעות לעתירת אחד מחשודי דומא69 אנשי המחתרת הכורדית נהרגו בלחימה מול הצבא בטורקיה3,000 בהפגנת שמאל בתל אביב : " השלטון מסית במקום להציע פתרונות "  
מור גלבוע ,  מנכ"ל מגמה ירוקה ,  התייחס לחתימה על המתווה השבוע ולסיבה להמשך המחאה .  לדברי גלבוע , " החתימה על מתווה הגז תישאר ככתם שחור על ממשלת נתניהו והכנסת ה-20 .  אין שום הצדקה בטחונית או כלכלית שתצדיק את ההחלטה הזאת ,  בוודאי שלא לאור ההמלצה של ועדת הכלכלה שדחתה מכל את השימוש בסעיף 52 כדי להכשיר את העוול הסביבתי ,  חברתי ,  כלכלי והביטחוני הזה ".  
" אנחנו יכולים לדמיין היום עשרות מיליוני זוגות עיניים של אזרחים ישראלים שיחיו כאן בעתיד ,  שתמהים כיצד הפקירה מדינת ישראל את הדורות הבאים לטובת אינטרסים קצרי טווח של קומץ טייקונים ובני בריתו של ראש הממשלה נתניהו ",  הוסיף גלבוע . " ייצוא פרוע ,  מחירים מופקעים לשוק המקומי ופגיעה בביטחון האנרגטי שלנו זה מה שאנחנו מקבלים מהמתווה הסהרורי של נתניהו .  הציבור בישראל מריח את הסירחון הפוליטי הזה ויודע שהיום נסגרה הקומבינה הגדולה ביותר בתולדות המקום הזה ". 
בשבוע שעבר התקיימו הפגנות נגד המתווה בירושלים ,  חיפה ,  אשדוד ,  רחובות ,  קיסריה ולראשונה גם באילת .  בתל אביב ,  שהייתה המוקד העיקרי של ההגנות ברוב השבועות האחרונים ,  לא התקיימה הפגנה בשבוע שעבר וגם לא מתקיימת הפגנה הערב .  לטענת המארגנים ,  כך הוחלט  " כדי לתת במה למקומות מחוץ לתל אביב ".   

" סירחון פוליטי ":  ההפגנות נגד מתווה הגז המשיכו גם השבוע
על אף שראש הממשלה חתם על המתווה ,  במטה מאבק הגז הוחלט להמשיך ולהפגין נגדו בכמה מוקדים ברחבי הארץ .  בנתניה הפגינו מול בית יצחק תשובה . " המתווה הוא הקומבינה הגדולה בתולדותינו "
 
