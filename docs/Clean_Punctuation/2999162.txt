יום הקולנוע הישראלי :  חמישה דברים שאתם צריכים לדעת היום
סרטים ישראלים יוקרנו בבתי קולנוע ברחבי הארץ בעלות של עשרה שקלים לכרטיס .  נתניהו ואובמה ייפגשו בשולי עצרת האו"ם בניו יורק .  בעולם יציינו את יום השלום הבינלאומי ועוד שני דברים שאתם צריכים לדעת היום
אתם צריכים לדעת שהיום צפויים ראש הממשלה בנימין נתניהו ונשיא ארצות הברית ברק אובמה להיפגש בניו יורק ,  בשולי עצרת האו"ם שמתקיימת במקום .  מדובר בפגישה ראשונה בין השניים מאז נובמבר האחרון וככל הנראה אחרונה לפני שאובמה מסיים את תפקידו .  פגישתם תתקיים על רקע הסכם הסיוע הביטחוני שנחתם בין המדינות וככל הנראה תכלול גם דיון בנושא הסכסוך הישראלי-פלסטיני .  אתמול המריא נתניהו יחד עם רעייתו שרה לניו יורק כדי להשתתף בעצרת והוא צפוי לנאום מחר .  
אתם צריכים לדעת שהיום יתקיים בבית הדין הצבאי ביפו דיון בעניינו של החייל אלאור אזריה ,  המואשם בהריגת מחבל מנוטרל בזירת פיגוע בחברון בחודש מרץ האחרון .  בדיון יימשך שלב העדויות מטעם ההגנה והוא יכלול את עדותם של קציני הנדסה ומודיעין של חטיבת יהודה .  בדיון האחרון מסרו את עדותם האלופים במיל' עוזי דיין ודן ביטון .  
אתם צריכים לדעת שהיום יתקיים יום הקולנוע הישראלי ברחבי הארץ ,  שבמסגרתו יוקרנו סרטים ישראלים באולמות הקולנוע ועלות כרטיס כניסה היא עשרה שקלים בלבד .  במסגרת היום החגיגי יוקרנו 31 סרטים עלילתיים שנוצרו בשנה הנוכחית ,  2016 .  יום הקולנוע הישראלי מתקיים לקראת טקס פרסי אופיר ולפני החגים .  בשנה שעברה פקדו את בתי הקולנוע יותר ממאה אלף צופים .  
אתם צריכים לדעת שהיום יתקיים לראשונה בארץ מפגש בין שגרירי האיחוד האירופי לבין הציבור הישראלי .  המפגש יתקיים בברים בתל אביב ,  חיפה וכפר סבא ובמסגרתו יוכלו האורחים לדבר באופן בלתי מתווך עם השגרירים .  בין היתר ,  ידונו השגרירים בסכסוך הישראלי-פלסטיני ,  מדיניות אירופה כלפי המזרח התיכון ותקופת שירותם בארץ .  למסעדת ננוצ'קה בתל אביב יגיעו שגריר האיחוד האירופי בישראל ,  לארס פאבורג-אנדרסן ושגריר הולנד ,  חיליס בסחור פלוך .  לאוטו בר בכפר סבא יגיעו שגריר אוסטריה ,  מרטין וויס ,  שגריר אסטוניה ,  סולב קניקה .  לאיזבלה בר בחיפה יגיעו שגריר סלובקיה פיטר הולאני ושגריר ליטא אדמינס באגדונאס .  
אתם צריכים לדעת שהיום מציינים ברחבי העולם את יום השלום הבינלאומי .  מטרת היום היא לקדם שלום עולמי ולמגר מלחמות ואלימות .  היום נחגג בפעם הראשונה בשנת 1982 על ידי האו"ם ומאז הוא מצוין מידי שנה .  הנושא של יום השלום הבינלאומי הנוכחי נקבע בשנה שעברה ,  2015 ,  על ידי מזכ"ל האו"ם ,  באן קי מון ,  והוא קידום תכנית שלום תוך 15 שנים ,  עד 2030 .  התכנית כוללת מאבק בעוני ,  הגנה על כדור הארץ ושגשוג .  

יום הקולנוע הישראלי :  חמישה דברים שאתם צריכים לדעת היום
סרטים ישראלים יוקרנו בבתי קולנוע ברחבי הארץ בעלות של עשרה שקלים לכרטיס .  נתניהו ואובמה ייפגשו בשולי עצרת האו"ם בניו יורק .  בעולם יציינו את יום השלום הבינלאומי ועוד שני דברים שאתם צריכים לדעת היום

