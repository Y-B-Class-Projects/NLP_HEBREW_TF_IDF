נתניהו הכריע :  סנקציות פליליות לחרדים שלא יתגייסו
מסתמנת הסכמה בוועדת שקד סביב סנקציות פליליות לבחורי ישיבות שישתמטו משירות צבאי .  אחרי דיונים מרתוניים שנמשכו עד 2:00 לפנות בוקר  ( רביעי )  בליווי יועצים משפטיים הושגה הסכמה לפיה בשנת 2017 ,  אם האוכלוסייה החרדית לא תעמוד ביעדי הגיוס שייקבעו ,  תחול חובת גיוס ,  אך תינתן ארכה של חצי שנה או שנה שבה יוכל שר הביטחון להורות על שליחת צווי גיוס לבחורי הישיבות .  גורם בוועדת שקד העוסקת בנושא הסביר כי מדובר בניסוח מרוכך יותר ,  שנועד לתת לאוכלוסייה החרדית זמן נוסף על מנת להיערך לגיוס באופן שלא יצור קרע בעם .  על פי המסתמן ,  הסעיף יובא להצבעה כבר במהלך היום .  טיוטות של המתווה הנוכחי הונחו על שולחן הוועדה בשבוע האחרון ,  ואתמול בלילה הנושא סוכם בין ראש הממשלה בנימין נתניהו לבין השרים נפתלי בנט ויאיר לפיד .  

נתניהו הכריע :  סנקציות פליליות לחרדים שלא יתגייסו
nan
