 " היועמ"ש :  פרסום ההחלטה בתיקי נתניהו לפני הבחירות זו חובתנו "
 בפגישה שקיים מנדלבליט בשבוע שעבר עם בכירי המערכת המשפטית לשעבר ,  נדונה השאלה האם ראוי לפרסם הודעת שימוע לראש הממשלה .  חברת החדשות פרסמה כי הבכירים סברו שיש לקבל ההחלטה ושתתפרסם עד חודש לפני הבחירות . " אעשה מאמץ להשלים העבודה בהקדם ",  אמר היועמ"ש
היועץ המשפטי לממשלה אביחי מנדלבליט ,  כינס בשבוע שעבר פגישה עם בכירי המערכת המשפטית לשעבר בהם אהרון ברק ,  מאיר שמגר ,  דורית בייניש ,  אליקים רובינשטיין ,  עדנה ארבל ,  יהודה ויינשטיין ,  משה לדור ,  גבריאל בך ,  יצחק זמיר .  כך פורסם הערב  ( שלישי )  בחברת החדשות .  
היועמ"ש נועץ עם הבכירים בפגישה שהתקיימה במלון  " כרמים ",  כשבמוקד נדונה השאלה האם ראוי לפרסם הודעת שימוע בתיקי ראש הממשלה ,  בנימין נתניהו לפני הבחירות באפריל והאם אין בעיה משפטית עם פרסום הודעת שימוע טרם הבחירות .  לחברת החדשות נודע כי לדעת כל הדוברים יש לקבל את ההחלטה ולפרסם אותה עוד לפני הבחירות .  ואף יש חשיבות לפרסם הודעת שימוע עוד לפני הבחירות ובלבד שזה עד חודש לפני הבחירות .  
היועמ"ש מנדלבליט אמר באותה פגישה החשאית : " פרסום ההחלטה לפני הבחירות הוא חובתנו לציבור שהולך לבחירות .  אעשה מאמץ מרבי להשלים את העבודה בהקדם .  זאת בלבד שלא תהיינה השלמות חקירה ". 
עוד בנושא:פרקליט המדינה שי ניצן : " לא נירתע מפני איש - נמשיך במלאכתנו ללא מוראתיקי נתניהו :  הדיונים המכריעים אצל מנדלבליט יחלו בתוך ימיםמנדלבליט על תיקי נתניהו :  הצוות ממוקד ונעשה הכל כדי לעבוד מהר 
במשרד המשפטים הבהירו בעקבות הפרסום כי  " מדי שנה מקיים היועץ המשפטי לממשלה מפגש שנתי עם היועצים המשפטיים לממשלה ופרקליטי המדינה לדורותיהם ,  בהשתתפות פרקליט המדינה ובכירי ייעוץ וחקיקה והפרקליטות .  המפגש נקבע מבעוד מועד לפני מספר חודשים והוא התקיים זו השנה השנייה ברציפות ".  
במשרד הוסיפו כי  " במפגש שהתקיים לפני שבוע עלו סוגיות משפטיות שונות ,  העומדות על סדר היום הציבורי .  במסגרת דברי חברי הפורום ,  הועלה נושא המועד לקבלת החלטה בתיקי ראש הממשלה .  היועמש לא העלה נושא זה מיוזמתו והמפגש לא נועד מלכתחילה להעלאת הנושא .  היועץ התייחס לדברים במסגרת סקירתו ,  והסביר כי תהליך קבלת ההחלטות בתיקים אלה נמשך כסידרו על אף פיזור הכנסת .  היועץ המשפטי לממשלה לא התחייב באשר למועד בו יקבל את החלטתו ". 
פרקליטיו של ראש הממשלה מסרו בתגובה לפרסום כי  " אנחנו מאמינים שלא יהיה שימוע כי לא היה כלום .  זה לא דמוקרטי להתחיל שימוע לפני הבחירות כשלא ניתן לסיימו עד הבחירות .  לא ייתכן שהציבור ישמע רק צד אחד ולא את הצד השני .  היו מקרים רבים ששמיעת התשובות של הצד השני בשימוע הביאו לסגירת תיקים .  לכן להכריז על שימוע במערכת הבחירות בלי לשמוע את הצד השני זה עיוות רצון הבוחר ופגיעה קשה בתהליך הדמוקרטי ".  
במהלך מסיבת עיתונאים אתמול בברזיל התייחס נתניהו להמלצות המשטרה נגדו והאפשרות שיוגש נגדו כתב אישום ואמר כי הוא לא מתכוון להתפטר מתפקידו . " יש לכך שלוש סיבות ",  הסביר . " אני מאמין שלא יצא מזה כלום .  שנית ,  ישראל היא מדינת חוק ולפי החוק ראש הממשלה לא צריך להתפטר בתהליך של שימוע .  שלישית ,  השימוע הרי לא מסתיים עד שלא שומעים את הצד שלי לכן לא הגיוני לפתוח בתהליך של שימוע עד הבחירות אם אתה לא יכול לסיים אותו עד הבחירות ". 
נתניהו הוסיף אתמול כי שהדבר ההוגן מצדו של היועץ המשפטי לממשלה אביחי מנדלבליט הוא להתחיל את השימוע לפני הבחירות . " הדבר ההוגן הוא לא להתחיל את השימוע לפני הבחירות אם אתה לא יכול לסיים אותו עד הבחירות .  מה קורה אם מדיחים ראש ממשלה על סמך שימוע ואחר כך מסתבר בשימוע שסוגרים את התיק ?  זה אבסורד .  זו התערבות בוטה בדמוקרטיה .  אבל זה לא עניין משפטי ,  אלא של שכל ישר .  אין לי אפשרות להשפיע על זה אני .  יכול להשפיע רק על מי שהולך לקלפי ". 
 ( עדכון ראשון :  20:25 )   

" היועמ"ש :  פרסום ההחלטה בתיקי נתניהו לפני הבחירות זו חובתנו "
 בפגישה שקיים מנדלבליט בשבוע שעבר עם בכירי המערכת המשפטית לשעבר ,  נדונה השאלה האם ראוי לפרסם הודעת שימוע לראש הממשלה .  חברת החדשות פרסמה כי הבכירים סברו שיש לקבל ההחלטה ושתתפרסם עד חודש לפני הבחירות . " אעשה מאמץ להשלים העבודה בהקדם ",  אמר היועמ"ש

