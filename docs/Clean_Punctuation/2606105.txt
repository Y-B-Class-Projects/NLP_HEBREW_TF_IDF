נתניהו :  לפנות לאלתר את ה"מאחז "  הפלסטיני ב-E1
ראש הממשלה הורה לפנות לבג"ץ בבקשה לבטל את צו הביניים המורה לעכב את פינוי הפעילים ב"באב אל-שמס ".  האזור הוכרז כשטח צבאי סגור וצה"ל מנע מבכירים פלסטינים להגיע למקום
ראש הממשלה בנימין נתניהו הורה הערב  ( שבת )  לכוחות הביטחון לפנות לאלתר את ההתקהלות הפלסטינית בשטח E1 שבין מעלה אדומים לירושלים ,  שם החלו אתמול הפלסטינים לבנות מאחז בשם  " באב אל-שמס ".  נתניהו הורה לפרקליטות המדינה לפנות הערב לבג"ץ בבקשה לבטל את צו הביניים שהוציא אתמול לעיכוב פינוי הפעילים .  בינתיים ,  עד להחלטת בג"ץ בתשובה לפניית המדינה ,  הורה נתניהו לכוחות הביטחון לסגור את דרכי הגישה למקום כדי למנוע התקהלויות ,  ואתמול הוכרז האזור כשטח צבאי סגור .  
היום מנעה המשטרה את הגעתם של פלסטינים נוספים שביקשו להגיע למקום .  כמו כן ,  צה"ל מנע את הגעתם של בכירת אש"ף ,  חנאן עשראווי ,  בכיר פתח ,  סאיב עריקאת והשר הפלסטיני ,  אחמד מג'דלאני .  תעודת הווי .  איי .  פי .  של מג'דלאני אף הופקעה .  מוקדם יותר נמסר כי המשטרה מתכוונת לפנות את המקום מיושביו על אף צו הביניים ,  מכיוון שלדבריה ,  הצו חל רק על האוהלים שהוקמו ,  אך לא על שהות האנשים .
 אתמול בבוקר התכנסו כ-200 פלסטינים בשטח הסמוך למעלה אדומים ,  שם אושרה לאחרונה בנייה שעוררה ביקורת בקהילה הבינלאומית .  הפעילים הפלסטינים ,  שהביאו איתם ציוד לשהייה ממושכת ,  הקימו 25 אוהלי קבע באזור והודיעו כי בכוונתם להרחיב את ההיאחזות הראשונית ליישוב קבע .  עם הקמת האוהלים ,  הכריזו כי  " אנו ,  בני ובנות פלסטין ,  מודיעים על הקמתו של הכפר באב אל-שמס  ( "שער השמש ")  ,  בצו העם ,  ללא היתרים מהכיבוש ,  ללא שביקשנו רשות מאף אחד ,  כי אדמה זו היא אדמתנו והזכות לבנות עליה היא זכותנו ".  
עוד אמרו המארגנים כי  " אנחנו בונים את הכפר כי אין אנו יכולים לשתוק עוד על המשך בניית ההתנחלויות וגזילת אדמותינו ,  וכי אנו מאמינים בפעולה ישירה והתנגדות עממית להשגת מטרותינו .  אנו מחויבים להיאחז בכפר זה בעיקשות ,  לא לפנותו ולא להתפנות ממנו ,  עד שיזכו הבעלים הפלסטינים של קרקע זו למלוא זכויותיהם עליה .  באב אל-שמס הוא השער לעמידתנו האיתנה ולחרותנו ,  לירושלים ולזכות השיבה ". 
מקימי המאחז הם חלק מקבוצה שארגנה בחודשים האחרונים כמה אירועים של הפרות סדר ,  בהם חסימת כביש 443 בין מודיעין לירושלים ופריצה לסניפי רמי לוי ביהודה ושומרון ,  בטענה כי הרשת  " משתפת פעולה עם הכיבוש ".  מדובר בפעילים העוסקים במאבק עממי הקשור גם למאבקי יום שישי נגד גדר ההפרדה בכפרים השונים ,  ובהם בילעין ,  נעלין וקדום .  
באותו נושא:פלסטינים הקימו מאחז בשטח E1 : " זוהי אדמתנו"עמידרור נזף בשגרירים : " לכו לפוליטיקה או התפטרו"העולם נגד הבנייה ב-E1 : " משבר חסר תקדים "
 לפניות לכתבת טל שלו :  tal_sh@walla.net.il 

נתניהו :  לפנות לאלתר את ה"מאחז "  הפלסטיני ב-E1
ראש הממשלה הורה לפנות לבג"ץ בבקשה לבטל את צו הביניים המורה לעכב את פינוי הפעילים ב"באב אל-שמס ".  האזור הוכרז כשטח צבאי סגור וצה"ל מנע מבכירים פלסטינים להגיע למקום

