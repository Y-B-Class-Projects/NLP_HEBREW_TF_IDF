ארה"ב : " מברכים על דחיית הבנייה בסילוואן "
 בעקבות בקשת ראש הממשלה בנימין נתניהו נדחתה הקמת פרוייקט גן המלך בשכונת סילוואן במזרח ירושלים .  ארה"ב :  ישראל והפלסטינים מתקרבים לתחילת דיאלוג "
 דובר מחלקת המדינה האמריקאית פי ג'יי קראולי בירך אמש  ( שלישי )  על ההחלטה לדחות את פרוייקט הקמת הפארק בשכונת סילוואן במזרח ירושלים . " ארה"ב מאמינה כי ישראל והפלסטינים מתקרבים להתחלת הדיאלוג שעשוי לפתור את המחלוקות בין הצדדים ",  אמר קראולי .
 מוקדם יותר אמש ביקש ראש הממשלה בנימין נתניהו מראש עיריית ירושלים ניר ברקת להקצות פרק זמן נוסף כדי להגיע להבנות עם תושבי סילוואן בנוגע לפרויקט גן המלך המיועד להיות ממוקם בשכונה במזרח ירושלים .  עם זאת נתניהו הבהיר כי אין לו כוונה להתערב בניהול ענייני העיר ולא בסמכויות המסורות על פי חוק לרשויות האכיפה ,  התכנון והבנייה .  ברקת נענה לבקשת נתניהו ואמר כי ימשיך לעשות כל מאמץ למצות את המהלך מול התושבים בשכונה המזרח ירושלמית .  ברקת ציין כי הדיון בוועדה המקומית בנושא זה יידחה ובינתיים יימשכו הפגישות והשיחות עם התושבים .  
בקשתו של נתניהו הגיעה בעקבות התוכנית לבנייה במזרח העיר שהציגה עיריית ירושלים .  לפי התוכנית ,  אשר תובא בקרוב לדיונים בוועדה המקומית והמחוזית ,  ישוחזר חלקו המערבי של מתחם גן המלך ,  ובחלקו המזרחי של המתחם יאושרו לבנייה בקומות הקרקע שטחי מסחר ,  מסעדות ,  סדנאות אומנים ,  חנויות למזכרות ואמנות מקומית .  כמו כן ,  בחלקו המזרחי של המתחם יוקמו יחידות דיור ,  וכן תשודרג תשתית הכבישים ,  הביוב ושאר השירותים במקום .  במתחם מתוכנן מבנה רחב היקף בו יוקמו בין השאר ,  כיתות לימוד ,  מעונות יום ,  גני ילדים ,  וחדר כושר .
 
ארה"ב : " מברכים על דחיית הבנייה בסילוואן "
 בעקבות בקשת ראש הממשלה בנימין נתניהו נדחתה הקמת פרוייקט גן המלך בשכונת סילוואן במזרח ירושלים .  ארה"ב :  ישראל והפלסטינים מתקרבים לתחילת דיאלוג "
 
