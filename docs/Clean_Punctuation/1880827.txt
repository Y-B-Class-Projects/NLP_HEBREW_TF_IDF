האם נתניהו מנסה לצמצם כוח המתנחלים בליכוד ? 
על פי ההערכות ,  במטרה לבלום את כוחם המתגבר של המתנחלים במפלגתו ,  ראש הממשלה שואף להגדיל את מרכז הליכוד ,  אך להוסיף רק נציגים מהערים . " המהלך נועד לתקן עיוות "
 נתניהו נגד המתנחלים במפלגתו ?  במטרה לבלום את כוחם המתגבר של המתנחלים במפלגתו ,  ראש הממשלה שואף להגדיל את מרכז הליכוד ,  אך להוסיף רק נציגים מהערים - כך לפי הערכות .  בדיון שקיים שלשום  ( ראשון )  נתניהו עם ראשי מוסדות המפלגה ,  הוחלט לכנס ישיבה של ועדת החוקה של הליכוד ביום רביעי הקרוב ,  זאת בכדי לשנות סעיף בחוקת המפלגה ,  שמשמעותו - הגדלת מספר חברי המרכז מהערים ב-30%  ( כ-400 חברי מרכז - פ.ו .)  ,  בעוד שמספר החברים במועצות האזוריות ,  ובכלל זה ההתנחלויות ,  יישאר ללא שינוי .
 בעוד שבועיים יכונס מרכז הליכוד בו נתניהו ינסה להעביר את השינוי .  לשם כך ,  הוא יצטרך לגייס שני שליש מחברי המרכז .  בישיבת סיעת הליכוד נתניהו הסביר כי לדעתו  " זו דרך סבירה לטפל בעניין ".  השר מיכאל איתן לא אהב את הרעיון ותהה : " בשביל מה צריך את זה ?  ".  בין המובילים לשינוי נמצא ח"כ כרמל שאמה-הכהן ,  שהעלה את הנושא בישיבת הסיעה לפני שבועיים ולחץ על ראש הממשלה לפעול לשינוי החוקה . " המהלך נועד לתקן עיוות שאיים לעוות את כל התנועה ,  אלא אם כן מישהו מאמין שלמטה בנימין מגיעה הקצאה כפולה מסניף רמת גן ,  או פי שלושה מסניף בת ים ",  אמר שאמה הכהן .
 על פי החוקה ,  חברי מרכז הליכוד יכולים להיבחר בכל מקום על פי הנוסחה הבאה :  בערים מספר חברי המרכז שייבחרו הוא לפי היחס של 60 אחוזים על פי כמות ההצבעה באותה עיר לליכוד בבחירות האחרונות ,  ו-40 אחוזים לפי מספר המתפקדים .  במועצות האזוריות החלוקה היא - מספר המתפקדים חלקי מאה ,  ואילו ביהודה ושומרון וברמת הגולן החלוקה נעשית לפי מספר המתפקדים חלקי 50 .
 ההערכה היא שהחלטת נתניהו נובעת מהערכה רווחת במפלגה שתושבי יהודה ושומרון הצליחו לפקוד כמות רבה יחסית של מתפקדים ,  וכך כוחם של המתפקדים עשוי לגדול בוועידה שתתכנס בסוף חודש ינואר 2012 .
 מנכ"ל הליכוד ,  גדי אריאלי ,  מסר בתגובה כי  " הבקשה על שינוי הייצוג במרכז הליכוד הגיעה מצד הנציגים של הישובים העירוניים שהתלוננו בפני יו"ר התנועה על ייצוג לא מידתי .  ראש התנועה בנימין נתניהו ,  יחד עם השר משה כחלון ,  המשמש יו"ר מרכז הליכוד ,  והשר ישראל כץ ,  העומד בראש המזכירות ,  בחנו את הסוגיה והחליטו לפנות לוועדת החוקה של הליכוד בהצעה לשינוי המצב .  כל החלטה שתקבל ועדת החוקה בנושא תדרוש אישורו של מרכז הליכוד .  חשוב לציין שמדובר בתיקון עיוות בייצוג של הערים שישקף נאמנה את הרכב המתפקדים במפלגה ". 
עוד באותו נושא:ראשי רשויות בצפון התפקדו לליכוד : " חזרה הביתה"ליכודניקים בצפון מתייאשים מנתניהו : " פוגע בחלשים"טלפון לילי ממגרון לשרי הליכוד : " בגדתם בנו "
  ( עדכון ראשון :  22:44 )  

האם נתניהו מנסה לצמצם כוח המתנחלים בליכוד ? 
על פי ההערכות ,  במטרה לבלום את כוחם המתגבר של המתנחלים במפלגתו ,  ראש הממשלה שואף להגדיל את מרכז הליכוד ,  אך להוסיף רק נציגים מהערים . " המהלך נועד לתקן עיוות "
 
