אחרי לכידת הרוצחים :  ליברמן דורש מהשמאל חשבון נפש
שר החוץ אביגדור ליברמן בירך על לכידת החשודים בביצוע הפיגוע באיתמר ,  אך ניצל את ההזדמנות כדי לנגח את השמאל . " יש אנשים שממהרים לגנות את המתנחלים ,  שיעשו חשבון נפש "
  ( צילום :  דניאל בוק ,  גדעון צנטנר ,  שי מכלוף ,  דובר צה"ל .  עריכה :  יאיר דניאל .  קריינות :  אביב אברמוביץ' ) 
שר החוץ אביגדור ליברמן התייחס אחר הצהריים  ( ראשון )  לפענוח רצח חמשת בני משפחת פוגל באיתמר . " אנצל את ההזדמנות כדי לדרוש מכל אותם ארגוני זכויות אדם ואותם אנשים בתוך המערכת הפוליטית ,  ראשי מפלגות ערביות ,  מפלגות שמאל ,  וארגוני זכויות האדם ,  להביע גנאי וחומרה מלאה על האידאולוגיה הזאת של הרוצחים הנתעבים שלא מבדילים בין שמאל לימין ",  אמר ליברמן . " לצערי ,  רק לאחרונה ראינו את הרצח של ג'וליאנו מר ופעיל זכויות האדם לכאורה האיטלקי .  כל אותם ארגונים פשוט שותקים ",  הוסיף .
 עוד אמר שר החוץ כי  " כל ראשי המפלגות והשמאל כאילו לא רואים מה קורה .  אני קורא גם לכל אותם פובליצסטים שאת דבריהם לא ראיתי בעיתונים ,  לדרוש לגנות את הרצח בעזה .  יש כאן מערכת מאוד מעוותת מבחינת תפיסת עולם של כמה אנשים .  יש אנשים שממהרים לגנות את המתנחלים ואת ההתנחלויות ולשסע נגדם את דעת הקהל .  כדאי שכל אחד מאלה יעשה קצת חשבון נפש ",  טען ליברמן .
 ח"כ זהבה גלאון  ( מרצ )  התייחסה לדבריו של ליברמן ואמרה כי היא  " מגנה את שר החוץ ליברמן ,  שמשתמש בפענוח הטבח הנתעב באיתמר כדי להסית נגד השמאל ונגד ארגוני זכויות האדם ,  שגינו בזמנו את הטבח .  מחנה השמאל מקדש את חיי האדם באשר הם ,  בניגוד לליברמן ולתפיסת עולמו .  ליברמן לא ילמד אותנו פטריוטיות מהי ,  בעודו ממתין לשימוע אצל היועץ המשפטי ". 
ליברמן בירך את כוחות הביטחון על פענוח הרצח . " אני רוצה לברך את כוחות הביטחון על העבודה ועל המאמצים שהשקיעו כדי לתפוס את אותם רוצחים שפלים .  הפעולה מוכיחה שאנחנו נחושים להילחם נגד כל רוצח ולהביא אותו על עונשו ",  אמר ליברמן .  במענה לשאלה האם הוא תומך בעונש מוות למחבלים ,  השיב ליברמן כי  " אני לא חושב שברגע של סערת רגשות צריך לדבר על עונש מוות .  כולם עכשיו חמים ואינסטינקטיבית רוצים נקמה ,  אבל עכשיו זה לא הזמן לעלות את זה ". 
גם ראש הממשלה בנימין נתניהו התייחס מוקדם יותר ללכידת החשודים ברצח .  בנאום שנשא בטקס חילופי נציב שירות בתי הסוהר ,  אמר ראש הממשלה כי  " הודענו של תפיסתם של שני המרצחים ,  שרצחו את משפחת פוגל באכזריות שקשה לתאר אותה .  עודכנתי במהלך השבועות והימים האחרונים בהתקדמות החקירה ואני חייב לשבח את השב"כ והמשטרה שביקשו לוודא שהממצאים הם שלמים ,  לא רק לגבי תפיסת הרוצחים עצמם ,  אלא גם אלה שסייעו בידם ".  
עוד אמר נתניהו כי  " נעשתה כאן עבודה גדולה מאוד שמבטאת את המחויבות שלנו לצדק .  אני לא יודע אם תפיסת המבצעים נותנת מענה שלם ,  אבל בלעדיה אין אפילו מענה חלקי ".  נתניהו הוסיף כי אינו יודע  " אם יש משהו שיכפר ויעודד את משפחות פוגל ובן ישי בכאב העמוק שלהן ,  אבל לפחות מדינת ישראל עמדה בהתחייבותה למצוא את המרצחים תוך זמן קצר ". 

אחרי לכידת הרוצחים :  ליברמן דורש מהשמאל חשבון נפש
שר החוץ אביגדור ליברמן בירך על לכידת החשודים בביצוע הפיגוע באיתמר ,  אך ניצל את ההזדמנות כדי לנגח את השמאל . " יש אנשים שממהרים לגנות את המתנחלים ,  שיעשו חשבון נפש "
 
