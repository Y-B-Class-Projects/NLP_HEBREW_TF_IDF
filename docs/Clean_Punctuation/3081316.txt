חיים משבת לשבת :  האנשים שעומדים מאחורי ההפגנות מול בית היועמ"ש
מדי מוצ"ש מתאספת חבורה עיקשת בפתח תקווה בדרישה מאביחי מנדלבליט להאיץ את חקירות ראש הממשלה .  ממפגינים בודדים בתחילת הדרך ועד אלפים בסוף השבוע האחרון ,  הם מודים למשטרה שנתנה להם סיבה להישאר - ומתעקשים להתרחק מכל שיוך מפלגתי : " אנחנו אומרים רק את האמת "
 במשך חודשים מגיעים מאות אזרחים מדי שבת לכניסה לקניון גנים בפתח תקווה ,  כחצי קילומטר מביתו של היועץ המשפטי לממשלה אביחי מנדלבליט .  הם מפגינים נגד מה שהם מכנים  " אי קבלת ההחלטות בעניין ראש הממשלה ורעייתו ",  בשורה של פרשות שבהן מעורבים לכאורה בני הזוג נתניהו .
 הם התחילו כאזרחים בודדים ,  פחות מעשרה ,  ואתמול  ( שבת )  הגיעו להפגנה כ-2,000 בני אדם .  הנוכחות המרשימה הולכת וגוברת ,  גם בימים של גמר ליגת האלופות ושל עצרות למען השלום בכיכר רבין בתל אביב .  אזרחים ,  אישי ציבור וחברי כנסת ,  שהמכנה המשותף לרובם  לפחות לגוש המייסדים  הוא הגיל המבוגר של המשתתפים .
 עוד בוואלה !  NEWS:גבאי הצטרף להפגנה נגד השחיתות בפתח תקווה : " לפרק את הממשלה"לקראת חצות ,  אחרי כמעט שנה של שתיקה :  נתניהו התראיין לערוץ 20מני נפתלי נעצר במהלך הפגנה שארגן מחוץ לביתו של מנדלבליט 
ישי הדס ,  בן 62 מהוד השרון ,  הוא מפיק סרטי פרסומת ,  המכנה את עצמו ואת קומץ המפגינים שהתחילו את המחאה  " חטיארים ".  לדבריו ,  מי שהזין את ההפגנה היא דווקא המשטרה ,  ברגע שעצרה אותו ואת חבריו והביאה אותם לבית המשפט .  דווקא שם הם הבינו שיש להם סיבה להישאר .
" בן אדם נורמטיבי כמוני מגיע עם 20 זקנים להפגנה קטנה ,  ומוצא את עצמו אזוק ברגליים ובידיים ,  כשבכל הפגנה אחרת אף אחד לא היה מתקרב אליי ",  מספר הדס . " אז הבנו שאם מנסים לחסל אותנו ,  אנחנו נמצאים במקום הנכון ,  וזה מה שגרם לאותם אנשים להישאר ולנוספים להגיע ". 
לדבריו ,  העקשנות ,  הנחישות וההתמדה הן מה שייצר תקווה לאנשים מיואשים ,  אך גם התנהלות המשטרה  בין אם במקרה שבו שברו השוטרים את ידו של מני נפתלי ,  עובד מעון ראש הממשלה לשעבר שתבע את שרה נתניהו בבית הדין לעבודה ,  ובין אם בשורת המעצרים של אנשים מהשורה . " גם אחרי 34 שבועות להפגנה ,  אנחנו עדיין בתחילת הדרך מבחינתנו ",  הבהיר .
" היום אנחנו יודעים שהמעצרים הגיעו בהוראות מלמעלה ,  מלשכת המפכ"ל ",  הסביר הדס . " ניגשנו לבג"ץ ,  והוא קבע שההפגנה שלנו חוקית לחלוטין ".  לטענתו ,  שרת המשפטים איילת שקד והמפכ"ל רב-ניצב רוני אלשיך  " ניסו לגרש אותנו מפתח תקווה ,  ביקשנו דיון דחוף בגין ביזיון בית המשפט והשופטים נתנו להם בראש .  חזרנו למתווה הקודם כדי להפגין ברחבת קניון גנים בפתח תקווה ,  ומאז אנחנו שם ".  
המחאה ,  שקיבלה את השם  " כל מוצ"ש אצל היועמ"ש ",  התחילה כמחאה עממית ספונטנית ,  ותוך כדי תנועה הצטרפו אליה חברי כנסת מהאופוזיציה ואישי ציבור מהשמאל .  עם זאת ,  המפגינים טוענים כי היא אינה קשורה לאף גורם ממוסד .
" אנחנו אנשים על-מפלגתיים ,  חוצי גושים ,  פרטיים לחלוטין ",  מדגיש הדס , " אנחנו באים עם מסר מאחד ולא מפלג .  מנסים להסית אותנו זה נגד זה ,  אבל אנחנו נתאחד .  מנסים לתייג אותנו ,  אבל אנחנו אומרים אך ורק את האמת ". 
הדס מעריך כי הוציא מכיסו כ-2,000 שקלים למימון ההפגנות . " אנחנו לא נתמכים ולא מיוצגים על ידי שום גורם מבחוץ ",  אמר . " אם צריך להביא רמקול ,  אני שוכר ולוקח ברכב שלי ומשלם עליו בעצמי ,  אחרי זה אנחנו עושים מגבית ומקבלים החזרים .  ההפגנה הולכת וגדלה ,  אז אנחנו מתחילים לפנות לקבלני משנה ככל שידנו משגת ".  
אורן סימון ,  מהנדס אווירונאוטיקה ומומחה לבינה מלאכותית מרמת גן ,  חבר בגרעין המייסד של מארגני ההפגנה . " אני אחד הצעירים ואני בן 57 ,  אבל אם נסתכל לפי השבת האחרונה ,  ממוצע הגילאים מתחיל לרדת ",  טען . " הגרעין הקשה הוא של בעלי מקצועות חופשיים מכל הארץ - אחות מיילדת ,  פרסומאי ,  בעל בית דפוס ,  טבח ובחור שעובד במפעל אלומיניום .  לא עיתונאים שמאלנים שיושבים על הקפה שלהם בתל אביב ,  זה אנשים שראו משהו בחיים שלהם ".  
הוא הבהיר כי  " הגענו למסקנה שאנחנו חייבים לעשות מעשה ,  כי זה נורא .  אנחנו לא מוכנים לקבל יותר שחיתות שלטונית ".  לדבריו , " זה אוכל את העם ,  אנחנו חבורה שהתאגדה סביב ההבנה שאם לא נעשה משהו ,  אולי נהיה מעבר לקו שאפשר להציל ". 
גם סימון מצביע על התנגדות המשטרה ושרת המשפטים כנקודת המפנה שסייעה להפגנות לתפוס תאוצה . " הייתה פה התפרעות קשה של המשטרה ",  שחזר , " יומיים לאחר מכן עמדתי לבד עם שלט שעליו מצוטט הנביא ישעיהו ,  'שריך סוררים וחבריך גנבים' .  המשטרה עצרה אותי - עומד בן אדם ברחבה ציבורית עם שלט ,  והמשטרה עוצרת אותו ושולחת אותו ללילה בכלא הדרים .  פתאום מאלימות משטרתית שמנסה לשבור בכוח מחאה שהיא לגיטימית בפני עצמה ,  הם עברו לרמיסה של זכויות אדם ".  
" ברגע שהם הפכו לאיום על הדמוקרטיה ,  ההבנה שהשלטון המושחת לא יעצור בכלום הלכה וגברה ",  הוסיף סימון . " זה העיר את האנשים .  המשטרה בעצמה עשתה את יחסי הציבור להפגנה הזאת ,  הנפח של האנשים שהגיעו להפגנה האחרונה הוא תולדה של יוזמת ראש הממשלה לעלות לשידור בטלוויזיה ולשקר .  כנראה אנשים לא אוהבים שמשקרים להם ".  
סימון זועם על הטענות כי  " הקרן החדשה לישראל "  מממנת את ההפגנה . " זה שקר וכזב ",  הבהיר . " כל אחד מאיתנו משלם מכיסו וממן את ההפגנה .  הבמה שלנו היא שולחן סלון של מישהי מראשון לציון שהשאילה לנו אותו ,  מערכת ההגברה עלתה לנו 800 שקל .  אנחנו ספגנו את זה ".  
אל אותה חבורה מבוגרת שלא כוללת  " עיתונאים שמאלנים "  או  " אנרכיסטים ",  כפי שנוהגים לטעון בסביבת ראש הממשלה ,  הצטרפו לאחרונה דמויות ציבוריות רבות  ראש השב"כ לשעבר כרמי גילון ,  אלוף  ( במיל' )  דורון רובין ,  החשב הכללי לשעבר ירון זליכה והעיתונאי גיא רולניק .  גם יו"ר העבודה הנבחר אבי גבאי הגיע להפגנה האחרונה ,  בניסיון להפגין אופוזיציה לוחמת ,  אך לא נשא דברים .
" אנחנו משתדלים לעניין דוברים שהם 'לשעברים' שיכולים לשפוך אור איך המערכות האלה מתנהלות מהצד השני ",  סיפר סימון , " מצד שני גם יש את החבר'ה שלנו שיש להם בטן מלאה על מה שקורה במדינה הזאת ".  הוא הוסיף : " אני יודע שמוצ"ש הקרוב הולך להיות גדול יותר מכל מה שהיה לנו .  זה כמו כדורגל - משבת לשבת ".  

חיים משבת לשבת :  האנשים שעומדים מאחורי ההפגנות מול בית היועמ"ש
מדי מוצ"ש מתאספת חבורה עיקשת בפתח תקווה בדרישה מאביחי מנדלבליט להאיץ את חקירות ראש הממשלה .  ממפגינים בודדים בתחילת הדרך ועד אלפים בסוף השבוע האחרון ,  הם מודים למשטרה שנתנה להם סיבה להישאר - ומתעקשים להתרחק מכל שיוך מפלגתי : " אנחנו אומרים רק את האמת "
 
