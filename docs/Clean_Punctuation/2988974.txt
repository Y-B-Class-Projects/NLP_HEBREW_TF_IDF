19 שנה להיעלמות גיא חבר :  חמישה דברים שאתם צריכים לדעת היום
החייל שנעלם מבסיס בצפון עדיין לא נמצא ואין קצה חוט לגורלו .  נתניהו ייפגש עם חברי משלחת הג'ודו לאולימפיאדה .  223 עולים מארה"ב וקנדה יגיעו לארץ ועוד שני דברים שאתם צריכים לדעת היום
אתם צריכים לדעת שהיום ייפגש ראש הממשלה בנימין נתניהו עם משלחת הג'ודו לאולימפיאדה בלשכתו שבירושלים .  המפגש יתקיים בנוכחות שרת התרבות והספורט מירי רגב .  בין חברי המשלחת ,  שמונה שבעה חברים ,  נמצאים גם המדליסטים ,  אורי ששון וירדן ג'רבי .  יתר חברי המשלחת הם שגיא מוקי ,  שסיים במקום הרביעי ,  גולן פולק ,  גילי כהן ,  לינדה בולדר ושירה ראשוני .  
אתם צריכים לדעת שהיום ינחתו בארץ 223 עולים חדשים מארצות הברית ומקנדה .  הם יגיעו בטיסות מיוחדות של ארגון  " נפש בנפש "  וייפגשו עם נשיא המדינה ראובן ריבלין ,  שגם יעניק תעודת זהות לעולה ה-50 אלף של הארגון .  לכבודם תערך קבלת פנים בנמל התעופה בן גוריון ,  שעליו אחראים משרד העלייה והקליטה ,  הסוכנות היהודית ,  קרן קיימת לישראל וגרעין  " צבר "  של תנועת הצופים .  מבין העולים ,  75 צעירים וצעירות צפויים להתגייס לצה"ל כחיילים בודדים ושש צעירות יהיו בנות שירות לאומי בודדות .  
אתם צריכים לדעת שהיום מקיימת תנועת  " דרכנו "  פאנל פוליטי על עתיד ישראל בהיכל התרבות בראשון לציון .  הפאנל יתקיים בנוכחות שר הביטחון לשעבר אהוד ברק ,  ראש עיריית ירוחם מיכאל ביטון וכלת פרס ישראל עדינה בר שלום .  תנועת דרכנו זו תנועה שהוקמה אחרי מערכת הבחירות האחרונה והיא מיזוג של שתי תנועות : " ניצחון 2015 "  ו"קול אחד "  והיא מקדמת רעיונות פוליטיים הדוגלים בהחלפת השלטון .  
אתם צריכים לדעת שהיום לפני 19 שנים ,  בשנת 1997 ,  נעלם החייל גיא חבר .  בפעם האחרונה נראה חבר בבסיס ברמת הגולן שבו שירת .  בחודש שקדם להיעלמות הוא שהה בבסיס משום שנרדם בשמירה ורותק .  במהלך השנים הועלו השערות רבות לגבי גורלו  חלק גרסו כי הוא התאבד ,  אחרים כי הוא נלקח לסוריה ומוחזק שם .  עד עתה לא התקבלו עדויות ממשיות על שאירע והחיפושים עדיין נמשכים .  בשלוש השנים הראשונות הוא לא הוגדר נעדר צה"ל ,  אולם אחרי מאבק של משפחתו החליטה המדינה להכיר בחבר ככזה .  
אתם צריכים לדעת שהיום מציינים בעולם את יום ההערכה לחתולים השחורים .  החתולים הללו זוכים במהלך ימות השנה ליחס שלילי בעיקר עקב האמונות התפלות שגורסות כי הם מביאים מזל רע .  עקב כך הוחלט פעם בשנה להקדיש להם יום הערכה שיעודד את אימוצם של חתולים שחורים ,  בניסיון לצמצם את מספר החתולים השחורים שמורדמים מידי שנה .  מטרת היום היא להעביר מסר כי האמונות הן שגויות והחתולים השחורים לא נופלים מאחיהם הצבעוניים וכי כדאי לאמץ חתולים שחורים .  

19 שנה להיעלמות גיא חבר :  חמישה דברים שאתם צריכים לדעת היום
החייל שנעלם מבסיס בצפון עדיין לא נמצא ואין קצה חוט לגורלו .  נתניהו ייפגש עם חברי משלחת הג'ודו לאולימפיאדה .  223 עולים מארה"ב וקנדה יגיעו לארץ ועוד שני דברים שאתם צריכים לדעת היום

