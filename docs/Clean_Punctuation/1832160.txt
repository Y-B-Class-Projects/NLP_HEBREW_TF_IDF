נתניהו : " נגייס 30 מדינות נגד ההכרה בפלסטין "
 ראש הממשלה בנימין נתניהו נפגש עם נשיא הפרלמנט האירופי יז'י בוז'ק והמשיך בקמפיין למניעת ההכרה במדינה הפלסטינית באו"ם . " שישה ראשי ממשלה כולל אני קיבלו את פתרון שתי המדינות "
" לפני שנגיע לספטמבר יש לפעול כדי להגיע למצב ש-30 מדינות מערביות ,  אירופיות ,  ואפילו יותר ,  יגידו לא להכרה חד צדדית של העצרת הכללית במדינה פלסטינית "  - כך אמר ראש הממשלה בנימין נתניהו בפגישה שקיים אתמול  ( שלישי )  עם נשיא הפרלמנט האירופאי ,  יז'י בוז'ק ,  במשרד ראש הממשלה בירושלים .  
נתניהו הוסיף כי  " רוב לא יהיה לנו שם ,  אך יש לפעול כדי להגיע לרוב מוסרי ,  שיושג איזון ושהמדינות החשובות במערב יאמרו כי הן מתנגדות לצעדים חד צדדיים כמו זה .  אם הפלסטינים יקבלו מה שרוצים בעצרת הכללית ,  הם יתאהבו בהחלטה החד צדדית ויתקשו לסגת מהישג שכזה ולשלם בפשרות משלהם לדרישות שישראל מציגה ". 
לדברי נתניהו , " ההצהרה של הכרה במדינת ישראל כמדינת הלאום היהודית היא כמו רוח הרפאים של הפלסטינים ,  והם לא מוכנים לומר זאת ".  הוא טען עוד בפני בוז'ק ,  כי  " שישה ראשי ממשלות ,  כולל אותי ,  קיבלו את פתרון שתי מדינות לשני עמים ,  וחלקם הסכימו לוויתורים כואבים ,  אך ההסכם לא הושג ,  וזה רק בגלל שהפלסטינים לא היו מוכנים לקבל את המדינה היהודית ". 
לדברי ראש הממשלה ,  אין לו תנאים מוקדמים למשא ומתן , " למרות שיכולתי לומר לאבו מאזן :  'תבוא אלי כשאתה תשלוט בעזה' .  אני לא עושה את זה ".  עוד אמר נתניהו כי  " צריך לומר את האמת :  שלום אין משמעותו שישראל מוותרת על חלקי ארץ ,  שלמרות הקושי זה ניתן לפתרון ,  אלא שהפלסטינים מוותרים על כוונתם להשמיד את המדינה היהודית והם מוכנים לחיות לצד מדינת ישראל כמדינת הלאום של העם היהודי ". 
השניים שוחחו גם על איום הגרעין האירני . " ישראל היא הדמוקרטיה היחידה במזרח התיכון ",  אמר נתניהו . " אנחנו נקודת הקצה של הערכים האירופיים והמערבים עד להרי ההימלאיה .  אנחנו זה אתם .  אם אירן תפתח נשק גרעיני ,  האביב הערבי עלול להפוך לחורף אירני .  כשזה יקרה ,  העולם ישתנה ברגע .  איננו רוצים להיות בודדים במערכה .  צריך את התמיכה של אירופה ". 
בוז'ק התייחס בדבריו למשא ומתן ואמר כי  " אנחנו נמצאים בנקודת זמן מאוד חשובה .  האינטרס של האיחוד האירופי הוא להתחיל עכשיו במשא ומתן לשלום .  זה חשוב לעמים באזור ולאירופה ,  בעיקר לנוכח האיום והסכנה מאירן ".  בוז'ק נפגש אתמול גם עם יו"ר האופוזיציה ציפי לבני והיום הוא יתארח במשכן הכנסת ואף יישא דברים במליאה .  לאחר מכן הוא יערוך מסיבת עיתונאים עם יו"ר הכנסת ראובן ריבלין .
 עוד בנושא התהליך המדיני:עריקאת : " אם ישראל תבחר בהתנחלויות נפנה לאו"ם"עריקאת מזהיר :  הכרה בקווי 67' או שנפנה לאו"םאבו מאזן : " מוכן לחדש המו"מ המדיני בחודש הבא"אובמה לפלסטינים : " אל תקימו מדינה בלי משא ומתן"אובמה : " המו"מ יתנהל על גבולות שונים מ-67' "
 לפניות לכתב :  - pinhas_wolf@walla.co.il

נתניהו : " נגייס 30 מדינות נגד ההכרה בפלסטין "
 ראש הממשלה בנימין נתניהו נפגש עם נשיא הפרלמנט האירופי יז'י בוז'ק והמשיך בקמפיין למניעת ההכרה במדינה הפלסטינית באו"ם . " שישה ראשי ממשלה כולל אני קיבלו את פתרון שתי המדינות "
 
