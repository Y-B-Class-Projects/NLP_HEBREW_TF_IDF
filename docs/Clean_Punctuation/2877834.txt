נתניהו יקרא ליהודי ארה"ב בשידור מיוחד :  התנגדו להסכם הגרעין
ראש הממשלה יפנה ליהודי ארצות הברית ויבקש מהם להתנגד להסכם עם איראן בנאום מיוחד שישודר דרך אינטרנט ואף יוקרן בבתי כנסת ברחבי המדינה .  כמו כן ,  בנאום בפני ארגונים יהודיים הוא צפוי לענות על שאלות מהקהל
 ( נשיא ארצות הברית ברק אובמה מגן על הסכם הגרעין ,  בשבוע שעבר )  
ראש הממשלה ,  בנימין נתניהו ,  יגביר השבוע את מאמציו למנוע את אישור הסכם הגרעין בקונגרס האמריקני ,  ויפנה באופן אישי לקבוצות יהודיות ברחבי ארצות הברית ,  שלהם השפעה רבה על אנשי הציבור האמריקניים .  גורמים מארגונים יהודיים אמרו הלילה  ( שבת )  לסוכנות הידיעות הצרפתית כי נתניהו ינאם בשלישי הקרוב בשידור מיוחד שיועבר דרך האינטרנט ,  יהיה זמין לצפייה במחשבים ובטלפונים הסלולריים ,  ואף יוקרן על גבי מסך בבתי כנסת ברחבי ארצות הברית .  
כמו כן ,  נתניהו צפוי לנאום בפני הארגונים היהודים-ציוניים ועידת הנשיאים והפדרציות היהודיות של צפון אמריקה ,  ולענות על שאלות מהקהל . " הסוגיות הנוגעות להסכם הגרעין מורכבות ,  והקהילה היהודית בארצות הברית מייחסת להן חשיבות רבה ",  אמר סטיבן גרינברג ,  יושב ראש ארגון ועידת הנשיאים . " אנו מברכים על ההזדמנות המיוחדת הזו להציג לקהל את ראש הממשלה ,  שעזר להביא את הסוגיות החשובות הללו בפני התודעה הציבורית ".  
עוד כתבות בנושא :  רוסיה : " משדרגים את מערכת ה-S-300 לקראת אספקתה לאיראן"נתניהו :  ההתנגדות להסכם הגרעין עם איראן גוברת מיום ליוםברקע הסכם הגרעין :  ארה"ב אישרה עסקת נשק גדולה עם סעודיה 
הארגונים היהודיים חלוקים לגבי יחסם כלפי הסכם הגרעין .  השדולה הפרו-ישראלית איפא"ק וארגוני ימין יהודיים בארצות הברית פועלים כדי לשכנע את חברי הקונגרס להתנגד להסכם ,  ועושים זאת כשהם מסתמכים על דבריהם של ראש הממשלה נתניהו ,  שר הביטחון משה יעלון ,  יו"ר האופוזיציה יצחק הרצוג ודוברים רשמיים אחרים של מדינת ישראל .  הצד השני ,  כמו ארגון השמאל היהודי ג'יי סטריט ,  מפיץ בקרב חברי הקונגרס רשימת ציטוטים של ישראלים שתומכים בהסכם ,  רובם בכירים לשעבר במערכת הביטחון .  הארגונים מנהלים קמפיינים עתירי תקציב כדי לשכנע את יהודי ארצות הברית בכלל ,  ואת חברי הקונגרס בפרט ,  לתמוך בגישתם .  
נשיא ארצות הברית ברק אובמה התייחס אתמול למאמצים של קבוצות אינטרס שונות לפעול נגד הסכם הגרעין ,  וקרא לקבוצות התומכות בהסכם להשמיע את קולם בפני חברי הקונגרס .  לדבריו ,  קבוצות המתנגדות להסכם ,  וביניהם ארגון איפא"ק ,  הוציאו עד כה 20 מיליון דולר בעבור פרסומות בטלוויזיה שמטרתן ללחוץ על חברי הקונגרס . " הקבוצות המתנגדות להסכם מציפות את משרדי חברי הקונגרס ",  אמר אובמה . " ללא קולכם ,  אתם תראו את אותו מערך קולות שהוביל אותנו למלחמה בעיראק .  קולות שיובילו אותנו למצב שבו אנו מוותרים על הזדמנות היסטורית ושבים למסלול המוביל לעימות צבאי ".  
בתוך כך ,  יו"ר הסוכנות הבינלאומית לאנרגיה אטומית  ( סבא"א )  יוקיה אמאנו הודיע אמש כי קיבל את הזמנת חברי הסנאט ויגיע לוושינגטון ברביעי הקרוב כדי לדון עם חברי ועדת יחסי-החוץ של הסנאט בתפקיד של הסוכנות בפיקוח אחר יישום הסכם הגרעין של איראן .  כמה סנאטורים האשימו את ממשל אובמה בקיום סעיפים סודיים בתוך הסכם הגרעין אשר ממעיטים בערכו של הפיקוח אחר תכנית הגרעין האיראנית .  כעת ,  יוכלו הסנאטורים לשאול את אמאנו שאלות ולבחון כיצד מתכוונת הסוכנות לוודא שאיראן לא תשיג נשק גרעיני .  

נתניהו יקרא ליהודי ארה"ב בשידור מיוחד :  התנגדו להסכם הגרעין
ראש הממשלה יפנה ליהודי ארצות הברית ויבקש מהם להתנגד להסכם עם איראן בנאום מיוחד שישודר דרך אינטרנט ואף יוקרן בבתי כנסת ברחבי המדינה .  כמו כן ,  בנאום בפני ארגונים יהודיים הוא צפוי לענות על שאלות מהקהל

