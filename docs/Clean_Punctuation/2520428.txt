נתניהו : " בקרוב נסיים להקיף את ישראל במכשולים "
 בסיור שערך לאורך גדר הגבול עם מצרים אמר נתניהו כי  " הצפת המדינה במסתננים מהווה איום על צביון המדינה ".  לגבי גירוש הפליטים מדרום סודן אמר : " נכבד אמנות בינלאומיות "
  ( צילום :  לע"מ ,  עריכה :  אמיר קוטיגרו )  
ראש הממשלה בנימין נתניהו אמר היום  ( שלישי )  כי בקרוב תושלם  " הקפת ישראל "  במכשולים קרקעיים .  במהלך סיור בגבול הדרום אמר ראש הממשלה כי  " איום הגבולות הוא מפתח להבטחת עתידה של מדינת ישראל ,  אם המדינה תוצף במסתננים יש איום של ממש על צביון המדינה ,  קריסת המערכות הפנימיות ועתידה ".   
" קדמה ,  צפונה וימה - בקרוב נשלים את הקפתה של ישראל במכשולים קרקעיים שיתנו את היכולת להגן על גבולותינו ",  אמר ראש הממשלה בסיור שקיים לתוואי המכשול המוקם בגבול מצרים .  נתניהו הוסיף כי  " איום הגבולות הוא מפתח להבטחת עתידה של מדינת ישראל ,  אם המדינה תוצף במסתננים יש איום של ממש על צביון המדינה ,  קריסת המערכות הפנימיות ועתידה ".  
נתניהו סיפר כי בנוסף לגדר בגבול מצרים שתושלם עד סוף השנה ,  נערכת ישראל להגנה פיזית דומה גם בגבול ירדן וכן בגבול רמת הגולן ;   " המדיניות הכלכלית של שילוב ישראל בעידן הגלובלי מחייבת אותנו להיות פתוחים ",  הסביר נתניהו , " לתנועת כספים ,  אינפורמציה ,  סחורות ושירותים .  אבל במדינה קטנה כמו שלנו אי אפשר שיהיו גבולות פרוצים וכניסה בלתי מבוקרת של אנשים ".  
בהתייחס לביקורת על הגירוש הצפוי של אזרחי דרום סודן הסביר נתניהו כי מדיניות ההחזרה נהוגה רק לגבי מסתנני עבודה בלתי חוקיים ,  וכי  " באשר לפליטים שנמצאים בסכנה - אנחנו כפופים לאמנות בינלאומית ונכבד אותם .  איננו מתעלמים מהבעיות על הפרק ,  אנחנו לא עוסקים בגירוש ,  אלא בהחזרת מסתננים בלתי חוקיים ;  אנחנו בקשר מאוד הדוק עם ממשלת דרום סודן ובודקים כל העת את הדברים ".  
גורמי הצבא והאחראים במינהלת קו התפר על התקדמות  " פרויקט שעון חול ",  לבניית הגדר בגבול מצרים ;  עדכנו את ראש הממשלה בדבר התקדמות הגדר .  ראש מינהלת קו התפר ,  תא ? ל ערן אופיר ,  סיפר לנתניהו כי הושלמה בנייתם של 104 קילומטרים מתוואי הגדר ,  ובמערכת הביטחון מצפים להשלים עד אוגוסט את בנייתם של כ-200 קילומטרים נוספים ,  במטרה להשלים עד סוף ספטמבר את התוואי הכולל של 227 קילומטר בין כרם שלום לנטפים ;  לכך תתווסף בניית מקטע הגדר באזר עוטף אילת ,  שעל תקצובה החליטה הממשלה בחודש שעבר ושצפויה להתחיל בחודש הבא .  
סגן הרמטכ"ל ,  האלוף יאיר נווה ,  הצטרף לדבריו של ראש הממשלה ואמר כי  ? האתגרים לאורך הגבולות הולכים ומתגברים כפונקציה של ההשתנות סביבנו ?  ,  וסיפר כי העבודה שהתבצעה עד כה הביאה לירידה דרמטית בהתמודדות עם טרור ומסתננים בגבול .  התפיסה הביטחונית של גבול סיני השתנתה באופן דרמטי מלפני שנה ,  סיפר נווה ,  בין היתר על רקע ההפיכה במצרים ופיגוע הטרור בכביש 12 בקיץ שעבר :   ? מרקם היחסים בהקשרים של טרור והברחות בן עזה לסיני הדוק ולצערנו מתרחב בגלל חוסר אפקטיביות של הממשל המרכזי בסיני ?  .  
ראש הממשלה התייחס גם להחלטת משרד החוץ מאתמול על ניתוק הקשרים עם מועצת זכויות האדם של האו"ם ואמר כי  ? המועצה היא תיאטרון של האבסורד ;  כשבא נציג סורי לקטרג נגד ישראל זה אבסורד בריבוע ,  המועצה הגיעה לסף גיחוך ואנו לא נשתף עמם פעולה ,  לא ברמה דיפלומטית ולא ברמה מעשית ?  .  כשנשאל נתניהו לגבי הבחירות המקדימות בקדימה אמר נתניהו כי  ? אני מאחל בהצלחה לשני הצדדים ". 
עוד באותו נושאגדרות ההפרדה חצו את הקילומטר ה-1,000החדירות מגבול מצרים גברו ;  צה"ל : " הגדר אפקטיבית"מאות מחו נגד גירוש פליטים לסודן : " הגנו עלינו "
 לפניות לכתבת :  tal_sh@walla.net.il 

נתניהו : " בקרוב נסיים להקיף את ישראל במכשולים "
 בסיור שערך לאורך גדר הגבול עם מצרים אמר נתניהו כי  " הצפת המדינה במסתננים מהווה איום על צביון המדינה ".  לגבי גירוש הפליטים מדרום סודן אמר : " נכבד אמנות בינלאומיות "
 
