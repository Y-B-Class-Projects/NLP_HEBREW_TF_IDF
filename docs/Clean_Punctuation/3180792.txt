דיווח :  נתניהו וא-סיסי נפגשו במצרים ודנו בהסדרה מדינית ברצועה
ראש הממשלה ונשיא מצרים נפגשו בחשאי לפני כשלושה חודשים - כך דווח בערוץ 10 .  השניים דנו בעיקר בניסיון המצרי לקדם הסדרה ברצועת עזה והסדרה ארוכת טווח וכן בתוכנית השלום של נשיא ארצות הברית דונלד טראמפ
ראש הממשלה בנימין נתניהו נפגש עם נשיא מצרים עבד אל-פתח א-סיסי במצרים בסוף חודש מאי - כך דווח הערב  ( שני )  בערוץ 10 .  לפי הדיווח ,  הפגישה החשאית התניעה את המאמצים להגעה להסדרה מדינית ברצועת עזה .
 לפי הדיווח ,  נתניהו טס למצרים ב-22 במאי ושהה שם כמה שעות ,  במהלכן גם סעד ארוחת איפטאר עם הנשיא .  השניים דנו בעיקר בניסיון המצרי לקדם הסדרה ברצועת עזה והסדרה ארוכת טווח וכן בתוכנית השלום של נשיא ארצות הברית דונלד טראמפ .  א-סיסי אמר בפגישה כי כל פתרון לעזה חייב להגיע דרך חזרה של הרשות הפלסטינית לרצועת עזה .  מלשכת ראש הממשלה לא נמסרה תגובה .  
אתמול דן הקבינט המדיני ביטחוני במצב ברצועת עזה ,  ברקע המגעים האזוריים להביא להפסקת אש בין ישראל וחמאס והמשך המתיחות הביטחונית בדרום .  במהלך הדיון קיבלו השרים סקירה ביטחונית על התפתחויות סוף השבוע ודנים במתווה הפסקת האש וההסדרה שאותו מקדמים מצרים ושליח האו"ם למזרח התיכון ניקולאי מלאדנוב .  
למרות הדיווחים ביום חמישי בלילה על הפסקת אש שנכנסה לתוקף והשקט היחסי בסוף השבוע ,  גורמים בלשכת ראש הממשלה התעקשו כי ישראל לא הסכימה להפסקת אש ולא התחייבה בפני המתווכים על הפסקת האש וכי צה"ל הונחה להמשיך לפעול בעוצמה מול חמאס .  במקביל ,  מצרים ושליח האו"ם מלאדנוב ממשיכים במאמצים להביא להסדרה מצומצמת בין ישראל וחמאס ולהסדר במסגרתו הארגון יפסיק לגמרי את האש - כולל ההצתות וההפגנות על הגדר - בתמורה לפתיחת מעבר כרם שלום והרחבת מרחב הדיג ברצועה .  
בישראל מעריכים כי הסיכויים להסדרה ארוכת טווח - שבמסגרתה יינתנו הקלות הומניטריות נוספות - קלושים ,  לנוכח הקשיים בהתקדמות בפיוס הפנים-פלסטיני ובמגעים בין חמאס לפתח . " זה לא תלוי רק בישראל ובחמאס אלא ביו"ר הרשות הפלסטינית אבו מאזן ,  הוא לא רוצה הסדרה נפרדת לעזה ,  ולכן מעכב את התהליך כולו ",  אמר אתמול שר בקבינט לוואלה !  NEWS .  

דיווח :  נתניהו וא-סיסי נפגשו במצרים ודנו בהסדרה מדינית ברצועה
ראש הממשלה ונשיא מצרים נפגשו בחשאי לפני כשלושה חודשים - כך דווח בערוץ 10 .  השניים דנו בעיקר בניסיון המצרי לקדם הסדרה ברצועת עזה והסדרה ארוכת טווח וכן בתוכנית השלום של נשיא ארצות הברית דונלד טראמפ

