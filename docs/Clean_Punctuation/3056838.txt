טיגריסים ,  גיבורי על ותינוקות :  מנהיגי העולם שסוחפים את האינסטגרם
ראש ממשלת הודו הוא הפוליטיקאי עם הכי הרבה עוקבים ,  טראמפ מאחוריו - אבל כולם יכולים ללמוד מאובמה .  ללא העניבות ,  מנסים הפוליטיקאים להעביר מסרים קצרים וקליטים - וסוחפים אחריהם מיליונים מרחבי העולם .  ואיפה ממוקם נתניהו ? 
ראש ממשלת הודו ,  נרנדרה מודי ,  ונשיא ארצות הברית ,  דונלד טראמפ ,  הם המנהיגים הפופולריים ביותר באינסטגרם .  ואולם לשניהם עוד דרך ארוכה עד שיגיעו לכמות העוקבים הנכספת של הנשיא לשעבר ברק אובמה .  
למודי מספר העוקבים הגבוה ביותר בעולם - 6.8 מיליון - ואחריו טראמפ עם 6.3 מיליון עוקבים .  לאובמה ,  שהיה המנהיג הראשון בעולם שפתח חשבון ברשת החברתית המבוססת תמונות ,  יש כעת בחשבונו הפרטי יותר עוקבים מלשניים יחד  13.8 מיליון .  לנשיא ארצות הברית לשעבר יש כעת בחשבונו הפרטי יותר עוקבים מלשניהם גם יחד - 13.8 מיליון עוקבים .  
אובמה גם היה זה שסיפק לעולם את התמונה שגרפה הכי הרבה לייקים בשנה האחרונה  צילום מליל כל הקדושים בבית הלבן באוקטובר אחרון ,  שזיכה אותו במיליון וחצי לייקים ותגובות .  טראמפ ניצח בתחרות הווידאו הנצפה ביותר ,  עם סרטון שזכה ליותר מ-1.7 מיליון צפיות של בתו איוונקה משחקת עם בנה תיאודור בבית הלבן .  
ראש הממשלה בנימין נתניהו ,  למקרה שתהיתם ,  הרחק מאחור .  במחקר שבחן יותר מ-300 חשבונות אינסטגרם של ראשי מדינות ושרי חוץ דירג את חשבונו הפרטי של נתניהו במקום ה-66 בלבד ,  עם כ-46 אלף עוקבים .  חשבונו הרשמי של נתניהו ,  תחת השם israelipm ,  נמצא במקום ה-72 עם קצת יותר מ-40 אלף עוקבים .  
אינסטגרם היא רשת חברתית שהושקה מאוחר יחסית ,  בשנת 2010 ,  ארבע שנים אחרי טוויטר ושש שנים אחרי פייסבוק .  מאז ,  הצטרפו לרשת קהל משתמשים המוערך בכ-600 מיליון איש .  אינסטגרם היא פלטפורמה ששמה דגש על תמונות ,  והטקסט בה אינו האלמנט המרכזי .  היא הפכה לאמצעי תקשורת אטרקטיבי וממוקד עבור פוליטיקאים ,  המחפשים להעביר מסרים קצרים וקליטים ,  ולעתים משוחררים מכבלי העניבות .  
חברת יחסי הציבור האמריקנית בורסון מרסטלר ,  המפעילה פרויקט רחב של ניטור פעילות פוליטית ודיפלומטית בטוויטר וברשתות חברתיות נוספות ,  מיפתה את העולם הפוליטי באינסטגרם וגילתה כי ל-111 ראשי מדינות יש פרופילים אישיים .  כמו כן ,  ביותר מ-140 מדינות יש חשבונות רשמיים לאישים ולגופים ממשלתיים .  
בשנה החולפת ,  יותר מ-48 מיליון איש ברחבי העולם נחשפו ליותר מ-61 אלף תמונות וסרטונים שהועלו על ידי מנהיגים או משרדי ממשלה .  רוב המנהיגים לא מנהלים את החשבונות בעצמם ,  ומשאירים את העבודה לצלמים הרשמיים שנבדלים בסגנונותיהם וברמת החשיפה שהם מאפשרים לתכנים מאחורי הקלעים .  השימוש באינסטגרם מאפיין בעיקר את אירופה והמזרח התיכון ,  ופופולרי בפרט במדינות המפרץ .  
מודי ,  שכבש את המקום הראשון בדירוג האינסטגרם ,  הוא כנראה האיש החזק ביותר בעולם כיום מבחינת השליטה ברשתות החברתיות .  הוא גם המנהיג שלו מספר העוקבים הגדול ביותר בטוויטר ובפייסבוק  יותר מ-40 מיליון איש .  במקום השני בדירוג ,  כאמור ,  נמצא טראמפ ,  שמעלה בממוצע יותר משניים וחצי פוסטים ביום ,  ובשנה החולפת פרסם 1,208 פוסטים .  האפיפיור הוא המדורג שלישי  לאחר שהשיק את חשבונו בשנה שעברה והגיע ל-3.7 מיליון עוקבים .  החשבון הרשמי של הבית הלבן ,  שלו 3.4 מיליון עוקבים ,  נמצא במקום הרביעי .  
בישראל ,  הנוכחות הפוליטית באינסטגרם דלה למדי .  נתניהו היה מהמנהיגים הראשונים בעולם לפתוח חשבון אינסטגרם באפריל 2012 ,  ומאז הפריד את הפעילות לשני חשבונות נפרדים  האחד רשמי ומוקדש לתמונות מעונבות של נאומים ופגישות רשמיות ,  והשני של הליכוד ,  ובו מגיחים מעת לעת צילומים וסרטונים של נתניהו רעייתיו ,  ילדיו והכלבה קאיה .  בדירוג בישראל ,  נמצא נתניהו במקום הראשון עם 46 אלף עוקבים ,  ואחריו ח"כ יאיר לפיד  ( יש עתיד )  ,  עם 26 אלף .  ליו"ר הבית היהודי נפתלי בנט כעשרת אלפים עוקבים ,  אך בחשבונו לא הועלתה תמונה מאז ספטמבר שעבר .  ליו"ר האופוזיציה יצחק הרצוג אין חשבון פעיל כלל .  
בשנה החולפת נתניהו הכפיל את מספר העוקבים שלו בשני החשבונות ,  אך לעומת האינסטגרם ,  הנוכחות שלו בזירה הבינלאומית יותר בולטת ברשתות חברתיות אחרות .  מחקרים דומים של אותה חברת יחסי הציבור מיקמו את נתניהו במקום ה-27 בדירוג 50 המנהיגים הפופולריים בפייסבוק ,  וסרטון שהעלה בנובמבר האחרון ,  שבו בירך את הנשיא טראמפ אחרי ניצחונו ,  היה הסרטון הרביעי הכי נצפה בשנה שעברה  עם יותר מ-24 אלף צפיות .  גם בזירה הפוליטית הישראלית בפייסבוק נתניהו שולט ללא עוררין ,  והוא ניצב במקום הראשון עם קרוב לשני מיליון עוקבים ,  כשלפיד ובנט במקום השני ,  בפער גדול ,  עם כ-400-450 אלף עוקבים .  
ומה עוד בנוגע לישראל ?  חשבון האינסטגרם הפופולרי ביותר הוא החשבון הרשמי של המדינה ,  שמופעל בידי משרד החוץ תחת השם State of Israel .  הוא נמצא במקום ה-54 עם יותר מ-62 אלף עוקבים .  החשבון שמפעילה מחלקת הדיפלומטיה הדיגיטלית במשרד החוץ בערבית ,  Israel Arabic ,  הגיע למקום ה-128 עם כ-7,500 עוקבים .  החשבון של משרד החוץ Israelmfa נמצא במקום ה-133 עם 6,031 עוקבים ,  וחשבונו של הנשיא ראובן ריבלין ניצב במקום ה-176 עם 1,651 עוקבים בלבד .  

טיגריסים ,  גיבורי על ותינוקות :  מנהיגי העולם שסוחפים את האינסטגרם
ראש ממשלת הודו הוא הפוליטיקאי עם הכי הרבה עוקבים ,  טראמפ מאחוריו - אבל כולם יכולים ללמוד מאובמה .  ללא העניבות ,  מנסים הפוליטיקאים להעביר מסרים קצרים וקליטים - וסוחפים אחריהם מיליונים מרחבי העולם .  ואיפה ממוקם נתניהו ? 

