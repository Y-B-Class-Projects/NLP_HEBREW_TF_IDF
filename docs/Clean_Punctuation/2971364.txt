ח"כ לבני : " מועצת יש"ע משליטה את סדר יומה על הממשלה "
 ח"כ ציפי לבני  ( המחנה הציוני )  התייחסה היום  ( שבת )  באירוע  " שבתרבות "  בראשון לציון לנאומים שנשאו שלשום בכנס הרצליה אהוד ברק ומשה יעלון ,  ולהאשמות שהפנו לראש הממשלה בנימין נתניהו .  לבני אמרה כי ברק ויעלון מבטאים זעקה נגד אובדן הערכים הדמוקרטיים במדינה וכי  " זה חשוב שזה בא גם מצד שרי ביטחון - הם יודעים מכוח תפקידם שממשלת ישראל מבצעת את מה שרוצה מועצת יש"ע ,  שהיא מיעוט שמשליטה את סדר היום שלה על ממשלת ישראל ".  היא הוסיפה כי הסכסוך עם הפלסטינים משפיע על החברה בישראל ,  מסכסך בין יהודים לערבים ומביא לפגיעה בדמוקרטיה . " כיום יש שתי מדינות משני צידי הקו הירוק עם שתי מערכות חוקים ומוסר שונות והדבר הזה צריך להיפסק ",  אמרה לבני והוסיפה כי יש לערוך משאל עם כדי להכריע האם לאמץ את פתרון שתי המדינות או לפעול לכיוון הקמת מדינה אחת בין הים לירדן .  

ח"כ לבני : " מועצת יש"ע משליטה את סדר יומה על הממשלה "
 nan
