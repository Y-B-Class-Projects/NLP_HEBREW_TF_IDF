בליכוד החליטו למנוע מבוכה נוספת מנתניהו
במרכז הליכוד נעתרו לבקשת נתניהו לדחות בחודש את הדיון בנושא הקפאת הבנייה ביהודה ושומרון .  ח"כ דנון : " רה"מ נתון תחת לחץ רב ,  לכן נעניתי לבקשתו לתאם מחדש הישיבה "
 נראה שחבריו של נתניהו לליכוד מנסים למנוע ממנו כמה שיותר מבוכות ,  בעקבות הביקורת החריפה שמגיעה מרחבי העולם .  יו"ר הליכוד העולמי ח"כ דני דנון ,  הודיע הערב  ( ראשון )  כי הוא נעתר לבקשתו של ראש הממשלה בנימין נתניהו לדחות את ישיבת מרכז הליכוד בנושא הקפאת הבנייה ביהודה ושומרון .  יחד עם זאת ,  דנון התנה את הסכמתו בכך שבתוך 30 יום ייקבע מועד חדש לישיבה .  
דנון ,  שאסף מספיק חתימות של חברי המרכז כדי לדון בסוגייה ,  נעתר לבקשת נתניהו בשל הלחץ בו נתון ראש הממשלה לאחרונה . " אין שום ספק שההחלטה להמשיך את הבנייה ביהודה ושומרון תזכה לתמיכה במרכז הליכוד .  עם זאת ,  בימים האחרונים ראש הממשלה נמצא במאבק על זכותנו הנצחית על ירושלים ולכן נעניתי לבקשתו לתאם מועד חדש לישיבה בשל הלחצים בהם הוא נתון ". 
הלחץ העולמי והביקורת בעקבות ההחלטה לבנות במזרח ירושלים 1,600 יחידות דיור נוספות נמשכת .  מוקדם יותר היום תקף יועצו של נשיא ארצות הברית דיוויד אקסלרוד את החלטת ישראל ואמר כי  " מדובר בעלבון ופגיעה ,  אבל יותר מזה ,  חתירה תחת המאמץ השביר של תהליך השלום במזרח התיכון ".  
נתניהו לא התעלם מקיתונות הביקורת הבינלאומית והודיע אמש כי יקים צוות מנכ"לים לבדיקת השתלשלות האירועים .  מטרת הצוות תהיה לגבש נהלים שימנעו הישנות של התבטאויות דומות גם בעתיד .  נושא הבנייה וההודעה שפורסמה במהלך ביקורו של ביידן גם עלה במהלך כינוס שרי השביעייה שנערך אתמול ,  קודם להודעה של נתניהו על הקמת צוות הבדיקה .  נוסף על כך ,  ביום שישי זומן שגריר ישראל בארצות הברית מייקל אורן לשיחת הבהרה בנושא בבית הלבן .
 בתוך כך ,  ראש הממשלה הנחה את שריו להימנע מכל התבטאות בנוגע ליחסי ישראל-ארה"ב ,  זאת עקב המשבר בין שתי המדינות .  אנשי לשכת ראש הממשלה ערכו סבב טלפונים בו הודיעו לכל שרי הממשלה על ההנחיה ,  הכוללת התבטאויות בנושא בראיונות ובתדריכים .
 
בליכוד החליטו למנוע מבוכה נוספת מנתניהו
במרכז הליכוד נעתרו לבקשת נתניהו לדחות בחודש את הדיון בנושא הקפאת הבנייה ביהודה ושומרון .  ח"כ דנון : " רה"מ נתון תחת לחץ רב ,  לכן נעניתי לבקשתו לתאם מחדש הישיבה "
 
