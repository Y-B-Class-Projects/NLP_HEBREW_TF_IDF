ישראל וטורקיה הכריזו על הסכם הפיוס ;  נתניהו : " הסגר על עזה יישמר "
 המשבר בן שש השנים בין אנקרה לירושלים הגיע לסיומו עם הכרזת מנהיגי שתי המדינות על השגת הסכם .  נתניהו : " קיבלנו מכתב לפיו ארדואן יסייע בהשבת השבויים ".  ראש ממשלת טורקיה : " השגרירים יוחזרו ,  ספינת משא ראשונה תגיע לאשדוד בשישי "
 אחרי שש שנות משבר ביחסים בין טורקיה לישראל בעקבות פרשת המרמרה ,  הצהיר היום  ( שני )  ראש הממשלה בנימין נתניהו במסיבת עיתונאים ברומא כי הושג הסכם פיוס בין שתי המדינות ויציג את עיקריו .  נתניהו הדגיש בנאומו כי  " הסגר על עזה יישמר ".  בהתייחס לסוגיית הנעדרים המוחזקים ברצועה ,  אמר :  קיבלנו מכתב ,  שלפיו נשיא טורקיה יסייע בהשבת השבויים ".  במקביל ,  ערך ראש ממשלת טורקיה בינאלי יילדרים מסיבת עיתונאים דומה באנקרה והכריז על חידוש היחסים הדיפלומטיים עם ישראל .  מחר ההסכם ייחתם על ידי מנכ"לי משרדי החוץ בישראל ובטורקיה וברביעי יובא לאישור הקבינט .  
נתניהו פירט בנאומו על תנאי ההסכם ואמר כי  " הוא מכיל הגנה על לוחמי ומפקדי צה"ל מפני תביעות  גם כאלה שקיימות עכשיו וכאלה שיבואו בעתיד .  ההסכם יבטיח שחיילינו ומפקדינו לא יהיו חשופים לתביעות מצד טורקיה וההסכם מטפל בכך שיועבר חוק בפרלמנט הטורקי שיבטל את התהליכים הקיימים בטורקיה .  ההסכם מדבר גם על שמירת הסדר הביטחוני מול רצועת עזה .  לא הייתי מוכן להתפשר על הסעיף הזה והוא נשאר כפי שהוא .  נאפשר לאוניות להגיע לנמל אשדוד ולפרוק שם מטענים הומניטריים לרצועה ". 
נתניהו הסביר כי ההסכם נועד גם לתאם את שיפור תנאי האזרחים ברצועת עזה בהתאם לשיקולי הביטחון . " זהו אינטרס של ישראל .  אין מספיק מים בעזה ,  האקוויפרים מזדהמים וכשזה קורה זה עובר גם למי התהום שלנו ולכן זה אינטרס ישראלי .  חשמל  כשאין מספיק חשמל מתעוררות בעיות סניטציה וכשיש מגיפות הן לא נעצרות בגדרות .  על כן אנו מאפשרים את הטיפול בכך .  טורקיה תוכל לסייע בעניין הזה כמו מדינות אחרות ".  
הפיוס בין ישראל לטורקיה - כתבות אחרונות:באיסטנבול שמחים על הפיוס עם ישראל - ועל הפיצוי : " עשיתם ,  תשלמו"הציבור הטורקי אדיש להסכם הפיוס ,  ורק  " נסחף אחרי ארדואן"הרצוג על הפיוס : " הפיצוי בלתי נתפס ";  יחימוביץ' : " חשוב לישראל "  
הוא ציין כי בהסכם ישנה התחייבות למניעת פעילות טרור מאדמת טורקיה ,  כולל גיוס כספים .  הוא נגע בסוגיית המוחזקים בעזה ,  אברה מנגיסטו וגופותיהם של הדר גולדין ואורון שאול ,  ואמר : " אני מבין את מצוקת המשפחות ואני יודע מה עובר עליהם .  אני מבקש להבטיח להם שלא נפסיק ולא נעצור עד שנשיב את הבנים .  זו מחויבות אישית ולאומית .  ההסכם והמכתב שנלווה אליו יאפשר לפעול כך ". 
בהקשר זה הוסיף : " ההסכם יכול לקדם עוד נתיב שיתוף פעולה ,  לסייע ולהתקדם במשימה של הבאת הבנים ,  אך לא אמרתי שהוא יביא אותם הביתה או שאני מתנה את ההסכם בהשבתם .  מדינות העולם מכבדים מדינה שדואגת לאינטרסיה ,  שפועלת לקדם אותה וזה בדיוק מה שאנחנו עושים ". 
לדבריו , " כראש ממשלת ישראל ,  האחריות שלי היא לדאוג לאינטרסים הלאומיים מתוך הבנה שהזירה הבינלאומית וצרכינו הביטחוניים והכלכליים הנוכחיים והעתידיים .  שוחחתי אמש עם שר החוץ האמריקני ג'ון קרי וסגן נשיא ארצות הברית ג'ו ביידן ,  ועכשיו עם ראש ממשלת איטליה מתאו רנצי .  כולם בירכו על ההסכם ואמרו כי הוא יחזק את המצב באזור ".  
נתניהו הוסיף כי  " העולם והמזרח התיכון נמצאים בטלטלה ועלינו לייצר מוקדים של יציבות באזור הסוער הזה .  אנו עושים זאת עם מדינות ערביות ,  שכנותינו ,  עם יוון וקפריסין ,  עם רוסיה וטורקיה .  אנו עושים זאת בתיאום מלא עם ארצות הברית  בעלת בריתנו הגדולה .  ישראל וטורקיה הן מעצמות גדולות באזור ,  והמצב מנע מאיתנו לשתף פעולה במקרים שבו התבקש השיתוף ". 
בנוגע לנושא הגז ,  אמר ראש הממשלה כי ההסכם פותח פתח לשיתוף פעולה כלכלי . " הגז מהווה את חיזוק קופת הכלכלה בהון עתק ,  אך הוא מורכב בכמה דברים  הוצאת הגז מהמים ובכך טיפלנו ,  והדבר השני הוא יצירת השווקים לייצוא הגז .  מדובר בסכומי עתק .  לווייתן יכול לספק גם את השוק הטורקי ואספקת גז דרך טורקיה .  זה דבר אסטרטגי לישראל ,  ואנו נפעל לקדם את זה ".  
במקביל באנקרה ,  אמר יילדרים בנאומו כי במסגרת חידוש היחסים יוחזרו השגרירים לשתי המדינות . " ההסכם נוגע גם למצור על עזה ".  הוא הוסיף כי במסגרת ההסכם ספינת משא ראשונה ועליה 10,000 טונות של ציוד סיוע הומניטרי יישלח לנמל אשדוד ביום שישי הקרוב .  לדבריו ,  בשלב הראשון של הסכם הפיוס עם ישראל הוא יתמקד קודם בהשבת הקשרים הדיפלומטיים בין שתי המדינות ונורמליזציה ביחסים ביניהן .  כלומר ,  בשלב מאוחר יותר יעסקו שני הצדדים בשיתוף פעולה בענף הגז .  
ההסכם צפוי לשים קץ למשבר ביחסים בין המדינות שהחל בשנת 2010 .  ברומא ,  בירת איטליה ,  נפגשו אתמול צוותי המשא ומתן של המדינות .  בפגישה ייסגרו הקצוות האחרונים של ההסכם ,  המקיף תחומים מגוונים - החל מהמצב ברצועת עזה ועד לשיתופי פעולה בין המדינות בתחום הגז הטבעי .
 במסגרת ההסכם ,  ישראל תפצה את טורקיה בכ-20 מיליון דולר על תקרית משט המרמרה ,  שבמהלכה נהרגו מירי צה"ל עשרה פעילים טורקים בארגון אסלאמיסטי שארגן משט לרצועה .  בתגובה ,  טורקיה תחוקק חוק שימנע הגשת תביעות נגד קציני וחיילי צה"ל שהיו קשורים למבצע ההוא .  בנוסף לכך ,  ישראל תבצע הקלה מסוימת במצור על עזה ,  בכך שתאפשר לטורקיה להעביר סחורות רבות לתחומי הרצועה דרך נמל אשדוד .  טורקיה ,  מצדה ,  תגביל במידת מה את פעילות חמאס בתחומיה - הארגון הפלסטיני יוכל להמשיך לפעול על אדמתה ,  אך ייאסר על פעיליו לארגן פעולות טרור נגד ישראל משטח טורקיה .  

ישראל וטורקיה הכריזו על הסכם הפיוס ;  נתניהו : " הסגר על עזה יישמר "
 המשבר בן שש השנים בין אנקרה לירושלים הגיע לסיומו עם הכרזת מנהיגי שתי המדינות על השגת הסכם .  נתניהו : " קיבלנו מכתב לפיו ארדואן יסייע בהשבת השבויים ".  ראש ממשלת טורקיה : " השגרירים יוחזרו ,  ספינת משא ראשונה תגיע לאשדוד בשישי "
 
