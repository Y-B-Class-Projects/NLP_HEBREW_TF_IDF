בגלל הבחירות :  כחלון לא ימונה לראש מנהל מקרקעי ישראל
למרות הבטחות הבחירות של ראש הממשלה ,  שלפיהן משרד השיכון יישאר בידי הליכוד והשר לשעבר ימונה לתפקיד הנחשב ,  נאלץ נתניהו להודיע לכחלון : " תוצאות הבחירות לא מאפשרות לי "
  ( ראש הממשלה נתניהו ממנה את משה כחלון בינואר האחרון )  
הבטחות בחירות לחוד ,  ומציאות לחוד :  ראש הממשלה בנימין נתניהו נפגש בצהריים  ( שלישי )  שר התקשורת והרווחה לשעבר ,  משה כחלון ,  והבהיר לו כי למרות הבטחתו טרם מערכת הבחירות האחרונה - לא יוכל למנותו לראש מנהל מקרקעי ישראל .  נתניהו ,  שהבטיח כי בנוסף למינוי כחלון גם משרד השיכון יישאר בידי הליכוד ,  לא יממש את שתי הבטחותיו אלה .  לאור העובדה שההסכם הקואליציוני מונע את העברת רשות מקרקעי ישראל לאחריותו של ראש הממשלה ,  התפקיד יהיה בידיו של שר השיכון אורי אריאל מהבית היהודי . 
" תוצאות הבחירות לא מאפשרות לממש את כל התכניות שהיו לנו ",  אמר ראש הממשלה לכחלון .  לדבריו , " גם היום אני מאמין שרק הכפפה של רשות מקרקעי ישראל למשרד ראש הממשלה ,  יחד עם מינוי משה כחלון לתפקיד ,  יכול היה להפחית משמעותית את מחירי הדירות לטובת כלל אזרחי ישראל ".  טרם הבחירות התחייב נתניהו לשמור את תיק השיכון בידי הליכוד-ביתנו ,  אולם גם הבטחה זו לא יצאה אל הפועל ,  בגלל מספר המנדטים הנמוך לו זכתה המפלגה בהשוואה לציפיות מנהיגיה .
 מינויו של כחלון ליו"ר מינהל מקרקעי ישראל היא אחת מהבטחות הבחירות הבודדות עליהן התחייב נתניהו .  כזכור ,  מפלגת הליכוד-ביתנו נמנעה מלפרסם מצע בכל תחום טרם הבחירות .  יחד עם זאת ,  בניסיון לצבור מומנטום ,  כינס נתניהו מסיבת עיתונאים 36 שעות לפני פתיחת הקלפיות בה הבטיח כי כחלון ימונה לתפקיד- הבטחה שנתניהו ידע שיהיה לו קשה לעמוד בה כיוון שהמינהל כפוף למשרד השיכון .  ועדת הבחירות המרכזית פסלה אז את שידור מסיבת העיתונאים בטענה שמדובר בתעמולה אסורה .  
לקריאה נוספתכחלון :  אני לא קוסם שהולך להוזיל את מחירי הדירותהעבודה עתרה נגד מינוי כחלון :  ביזוי החוקמחטף בחירות ?  כחלון ימונה ליור מועצת מנהל מקרקעי ישראל 

בגלל הבחירות :  כחלון לא ימונה לראש מנהל מקרקעי ישראל
למרות הבטחות הבחירות של ראש הממשלה ,  שלפיהן משרד השיכון יישאר בידי הליכוד והשר לשעבר ימונה לתפקיד הנחשב ,  נאלץ נתניהו להודיע לכחלון : " תוצאות הבחירות לא מאפשרות לי "
 
