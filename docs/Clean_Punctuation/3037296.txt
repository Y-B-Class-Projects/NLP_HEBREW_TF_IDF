ביבי יתארח ?  אורי גינוסר יערוך את  " צבע הכסף "  ברשת ב'
לוואלה ברנז'ה נודע כי גינוסר ,  לשעבר יועץ התקשורת של נתניהו - בימים שכיהן כשר האוצר - וראש הדסק הכלכלי של חדשות 2 ,  יערוך את הרצועה הכלכלית של התחנה ;  דן ביילסקי ימשיך לערוך את  " צבע הכסף "  פעם בשבוע
אורי גינוסר יערוך את  " צבע הכסף "  של רשת ב'  כך נודע לוואלה ברנז'ה .  גינוסר מילא תפקידים רבים בתחום התקשורת הכלכלית ,  כשבין היתר היה יועץ התקשורת של בנימין נתניהו - בימים שכיהן כשר האוצר .  בנוסף לכך ,  גינוסר גם שימש כראש הדסק הכלכלי של חדשות 2 ,  ככתב כלכלי בכיר ב"מעריב "  ולאחרונה שימש כמנכ"ל לשכת התיאום של הארגונים הכלכליים .  דן ביילסקי ,  ששימש כעורך הרצועה בחודשים האחרונים - בנוסף לתפקידו כרכז בדסק החדשות - ימשיך לערוך את  " צבע הכסף "  פעם בשבוע .  
את התוכנית  " צבע הכסף "  מגישים פאר-לי שחר ושרון עידן .  בנובמבר אשתקד פורסם בוואלה ברנז'ה שרדיו ללא הפסקה FM103 יוותר על שם התוכנית  " צבע הכסף ",  שחזרה לרשת ב' ,  והתוכנית ברדיו ללא הפסקה תיקרא  " איפה הכסף ".  זאת לאחר שרשות השידור הוציאה צו מניעה זמני במעמד צד אחד נגד השימוש בשם .  
המחלוקת החלה כאשר מגישת התוכנית הכלכלית של רשת ב ' " צבע הכסף ",  ענת דווידוב ,  ועורכת התוכנית יעל איילון פרשו מרשות השידור ,  במסגרת הליך הפרישה מרצון .  השתיים עברו לרדיו ללא הפסקה והחלו להגיש תוכנית כלכלית יומית ,  הנושאת את אותו השם .  

ביבי יתארח ?  אורי גינוסר יערוך את  " צבע הכסף "  ברשת ב'
לוואלה ברנז'ה נודע כי גינוסר ,  לשעבר יועץ התקשורת של נתניהו - בימים שכיהן כשר האוצר - וראש הדסק הכלכלי של חדשות 2 ,  יערוך את הרצועה הכלכלית של התחנה ;  דן ביילסקי ימשיך לערוך את  " צבע הכסף "  פעם בשבוע

