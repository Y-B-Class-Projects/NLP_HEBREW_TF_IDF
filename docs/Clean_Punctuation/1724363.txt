רה"מ על חידוש המו"מ : " נפתיע את הספקנים "
 ראש הממשלה נתניהו בירך על הודעת ארה"ב על התחלת השיחות הישירות והבהיר כי ישראל זקוקה גם לצד השני כשותף אמיתי בתהליך . " השגת שלום היא דבר קשה ,  אך אפשרי "
  ( עריכת וידאו :  גדי וינסטוק ) 
ראש הממשלה בנימין נתניהו התייחס הבוקר  ( ראשון )  להודעת ארה"ב לפיה יחודש המשא ומתן הישיר בין ישראל והפלסטינים ללא תנאים מוקדמים בפגישה שתיערך בבית הלבן ב-2 בספטמבר .  בפתח ישיבת הממשלה השבועית אמר נתניהו כי  " אני מברך על היוזמה האמריקאית להתחיל בשיחות ישירות ללא תנאים מוקדמים בין ישראל והפלסטינים .  אני קורא לכך מאז הקמת הממשלה לפני שנה וחצי ".  
נתניהו המשיך ואמר כי  " השגת שלום היא דבר קשה ,  אך אפשרי .  אנו מגיעים מתוך רצון אמיתי להגיע לשלום ,  תוך שמירה על האינטרסים של מדינת ישראל ובראשם הביטחון .  אני מודע לכך שיש ספקנות רבה לאחר 17 שנה ואפשר להבין מדוע היא קיימת .  אנחנו מבקשים להפתיע את כל הספקנים ,  אך לשם כך אנחנו זקוקים גם לצד שני ".  
נתניהו הוסיף כי  " אם נגלה שיש שותף אמיתי בצד הפלסטיני למשא ומתן שיחייב את שני הצדדים ולא רק את הישראלי ,  נוכל להגיע בהקדם להסכם שלום היסטורי שיושתת על שלושה נדבכים :  סידורי ביטחון ,  הכרה בישראל כמדינת הלאום של העם היהודי וכנגזרת מכך זכות השיבה .  אנו מדברים על כך שהמדינה הפלסטינית תהיה מפורזת והיא אמורה להוות סיום הסכסוך ולא מסד להמשכו בצורה אחרת ". 
בישיבת שרינו של שרי הליכוד לפני ישיבת הממשלה ,  התייחס נתניהו גם לסוגיית המשא ומתן המדיני ,  ולשאלתו של המשנה לראש הממשלה ,  סילבן שלום ,  הוא אמר כי אין שינוי בהחלטת הממשלה לגבי הקפאת הבנייה .  לדברי שלום ,  הוא תבע לכנס את הממשלה או את הקבינט כדי לדון בשיחות הישירות ,  וראש הממשלה השיב לו כי אחד הגופים הללו אכן יכונס ,  אם כי הוא לא יודע אם לפני או אחרי הנסיעה לוושינגטון .
 טרם ישיבת הממשלה ,  התייחסו גם השרים לחידוש המשא ומתן ,  כשהם מתחלקים לשני מחנות ברורים .  המשנה לראש הממשלה ,  השר סילבן שלום  ( ליכוד )  אמר כי  " חידוש המשא ומתן חשוב ,  אך השאלה היא על איזה עוגן הוא יהיה מבוסס .  האם על הצהרת הקוורטט או על הודעת ארצות הברית ".  שלום הבהיר כי  " המבחן הראשוני יהיה ב-26 בספטמבר ,  עם תום מועד ההקפאה ,  ואז נוכל לדעת מה קובע .  אם המשא ומתן ילווה בחידוש ההקפאה ,  סופו להיכשל כישלון חרוץ .  חשוב שההקפאה לא תימשך .  זהו דבר שלא הוצג בפני אף ראש ממשלה קודם ". 
גם השר דניאל הרשקוביץ  ( הבית היהודי )  התייחס לסיום ההקפאה ואמר כי  " אני בעד שיחות ללא תנאים מוקדמים .  המשך ההקפאה כלל לא על סדר היום .  בעבר הפלסטינים הוכיחו שכשהיד שלנו מושטת לשלום ,  היא נדחית ברגל גסה ולכן קשה לפתח אופטימיות כיצד הדברים התפתחו ". 
שר התשתיות ,  עוזי לנדאו  ( ישראל ביתנו )  ,  המשיך באותו הקו ואמר כי  " אני מקווה שמשא ומתן כזה יוביל להסכמים חיוביים .  אחד הדברים החשובים שעל ראש הממשלה לעמוד זה להנחות את החינוך הפלסטיני שאנחנו שכנים ואיננו מרעילים בארות .  אני מצפה לויתורים גם מהצד השני ,  והגיע הזמן שנשנה את הדיסקט .  אני יודע שהקפאת הבנייה נפסקת ב-26 בספטמבר ,  ומאז צריך להתחיל לבנות בלי לזגזג ובלי לגמגם .  אסור לקבל תנאי מוקדם של מישהו ולהפסיק את ההקפאה זה אחד הדברים החשובים שצריך לעשות ". 
השר אבישי ברוורמן ,  התייחס למשא ומתן מכיוון אחר ,  והזהיר משיחות סרק .  ברוורמן אמר כי  " אני מברך על היוזמה האמריקאית שמגיעה אמנם שנה מאוחר ,  אך מוטב מאוחר מלעולם לא .  עם זאת ,  אסור לנו להיכנס לשיחות סרק כאשר המדיניות המנחה את ראש הממשלה היא של 'יהיה בסדר' .  אם ראש הממשלה לא יציג עמדה ברורה וכוונה אמיתית לדון בנושאי הליבה ולהגיע לפיתרון ,  מוטב שלא ייסע כלל לארצות הברית ".  ברוורמן הבהיר כי  " בכוונתי לפעול לכך שהתהליך המדיני לא יברח לנו בין הידיים ,  ואם ארגיש שמדובר באחיזת עיניים שמטרתה להרוויח זמן ,  לא יהיה למפלגת העבודה עתיד בממשלה הזו ". 
שר הרווחה ,  יצחק הרצוג ,  הביע אופטימיות זהירה ואמר כי  " אמנם הורגלנו להסכמים כאלו ,  אך עדיין יש פוטנציאל להצלחה .  נשיא ארצות הברית שם את כל כובד משקלו לכך .  זה רגע בו כל הכוחות המאמנים בשלום יצטרכו לשלב ידיים ולהתאמץ .  ברור לכולם שלתנועה לכיוון הסדר יהיו השלכות בזירה הפנים פוליטית הישראלית ,  ויהיו תמורות פוליטיות ". 

רה"מ על חידוש המו"מ : " נפתיע את הספקנים "
 ראש הממשלה נתניהו בירך על הודעת ארה"ב על התחלת השיחות הישירות והבהיר כי ישראל זקוקה גם לצד השני כשותף אמיתי בתהליך . " השגת שלום היא דבר קשה ,  אך אפשרי "
 
