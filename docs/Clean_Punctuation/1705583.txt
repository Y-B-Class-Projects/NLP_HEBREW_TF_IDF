נתניהו ופרס דוחפים לתכנית חלל לאומית
לזה יש כסף :  לשניים הוגשה לאחרונה תוכנית חלל ישראלית ,  הכוללת השקעה של 300 מיליון שקל בשנה למשך חמש שנים ,  כלומר ,  השקעה כוללת של 1.5 מיליארד שקל
השקעה של 300 מיליון שקל בשנה למשך חמש שנים בתחום החלל בישראל יכולה לשמש מנוף לעסקים ישראליים בשוק החלל האזרחי בסכום של כ-10 מיליארד דולר בשנה ואולי אף יותר - כך עולה מתוכנית החלל הישראלית ,  שהוגשה בימים אלה לראש הממשלה ,  בנימין נתניהו ולנשיא המדינה ,  שמעון פרס ,  ומהערכות מערכת הביטחון .
 שוק החלל העולמי עובר תהליך אזרוח והפרטה .  המהלך המשמעותי האחרון היה הפרטה של חלק מפעולות נאס"א לידי חברות מסחריות .  תעשיית החלל מגלגלת כיום כ-250 מיליארד דולר בשנה וצפויה לבצע קפיצת מדרגה בשנים הבאות .
 לפני כמה חודשים הטילו פרס ונתניהו על יו"ר סוכנות החלל הישראלית ,  יצחק בן ישראל ,  ומנכ"ל משרד המדע ,  מנחם גרינבלום ,  לגבש תוכנית חלל לאומית .  פרס העריך כי החלל צפוי להתפתח לתחום עסקי משמעותי ,  וכי כדאי לנצל את היתרונות של ישראל הנגזרים מהתחום הביטחוני .
 התוכנית הועברה באחרונה לנתניהו ופרס .  עורכיה מקווים לשילובה בתקציב 2011-2012 . " אם תקצוב החלל לא ייכנס לתקציב הנוכחי ,  נאבד שנתיים חשובות ",  אומר בן ישראל .
 במערכת הביטחון ציינו באחרונה כי שוק החלל העולמי - האזרחי והביטחוני - נאמד ב-250 מיליארד דולר בשנה ,  וישראל יכולה להגיע לנתח של 5% ממנו .  למערכת הביטחון תוכנית חלל נפרדת ,  מתוקצבת ,  המשמשת בעיקר לפיתוח לווייני תצפית וצילום ,  כדוגמת אופק .
 תוכנית החלל הישראלית התבססה עד כה על מימון ממשלתי של כ-75 מיליון דולר בשנה ,  שניתן לפרויקטים ולא היה מעוגן כתקציב קבוע ולא קשור למערכת הביטחון .
 תוכנית החלל הלאומית נועדה לאפשר ל-25 החברות הישראליות הפעילות בתחום ,  כדוגמת התעשייה האווירית ,  אלביט ורפאל ,  להרחיב את פעילותן בתחום האזרחי .
 התוכנית כוללת שני שלבים המבוססים על יכולות פיתוח של התעשיות הישראליות .  האחד יסתיים בתוך שלוש שנים והשני בתוך שנתיים נוספות .  השלבים נגזרים מפיתוחים שהחברות יצטרכו לבצע כדי להיכנס לשוק האזרחי - לדוגמה ,  להעביר את צילומי הלוויין הישראלי ארוס משחור-לבן לצבע .
 ישראל נחשבת לאחת משמונה המדינות בעלות יכולת שיגור לוויינים ,  אולם גוזרת שיעורים זניחים מהיקף השוק העולמי . " היקף מכירות תעשיית החלל של ישראל הגיע ב-2009 לכ-800 מיליון דולר בלבד ",  אומר בן ישראל . " אנחנו רחוקים ממיצוי הפוטנציאל ".  

נתניהו ופרס דוחפים לתכנית חלל לאומית
לזה יש כסף :  לשניים הוגשה לאחרונה תוכנית חלל ישראלית ,  הכוללת השקעה של 300 מיליון שקל בשנה למשך חמש שנים ,  כלומר ,  השקעה כוללת של 1.5 מיליארד שקל

