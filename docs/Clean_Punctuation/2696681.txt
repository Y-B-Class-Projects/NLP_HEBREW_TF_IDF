פוטין לא השתכנע מנתניהו ?  ימשיך לחמש את איראן ומצרים
ראש הממשלה יחזור היום מביקורו במוסקבה ,  לאחר שלא להעביר לנשיא פוטין את תחושת הסכנה מהנשק המתקדם שהוא מעביר לידי מדינות האזור .  החשש :  טהראן תקבל מערכת דומה ל-S-300
המשלחת עוזבת ,  הדאגה נשארת :  ביקורו של ראש הממשלה בנימין נתניהו ברוסיה צפוי להסתיים היום  ( חמישי )  ,  כשהתחושה העיקרית בתום הביקור היא זו של דאגה ;  דאגה מהמשך החימוש הרוסי של מדינות האזור  איראן ,  מצרים וסוריה - בנשק מקומי מתקדם ,  דאגה מהמשך הרדיפה של איראן אחר נשק גרעיני ,  ודאגה מכך שלמרות תהליך פירוקו מנשק כימי  אסד עדיין מחזיק ביכולת לייצר נשק כזה ,  לכוון אותו נגד ישראל ולהעביר אותו לארגוני הטרור .  נתניהו ,  שאימץ לעצמו זה מכבר את תפקיד המתריע הלאומי ,  ניסה להעביר את הדאגה הזו גם לנשיא רוסיה ,  ולדימיר פוטין  אך דומה שהדאגה נותרה בעינה .  
הדאגה המרכזית של נתניהו היא כמובן איראן .  גורמים במשלחת נתניהו הודו כי מראש הציפיות מהביקור לא היו בשמיים בסוגיה זו .  כידוע ,  רוסיה ביטלה עסקת מכירת טילי קרקע-אוויר מסוג S-300 ,  המסכנים את מטוסי חיל האוויר ועשויים להוות מכשול במקרה של תקיפה של מתקני הגרעין האיראניים .  איראן ,  בתגובה ,  פנתה למישור המשפטי ותבעה את הרוסים ,  וכעת מסתמן כי הפשרה תכלול מכירה של טילים בעלי יכולת דומה לטהראן .  
אין זה סוד ,  בלשון המעטה ,  כי גם הריצה האיראנית לנשק גרעיני וההסכם המסתמן בינה לבין המעצמות מדאיג את נתניהו .  בישראל חוששים כי במסגרת ההסכם רמת העשרת האורניום תוגבל ,  אך בפועל האיראנים ימשיכו להחזיק ביכולות ליצור נשק גרעיני ,  ויתאפשר להם  " לפרוץ "  לעבר נשק גרעיני ,  אם יקבלו החלטה כזאת ,  תוך פרק זמן קצר .
 הבוקר נפגש נתניהו עם ראשי הקהילה היהודית ברוסיה ,  שם אמר כי האיראנים  " רוצים למחות אותנו מעל פני האדמה ,  כמו משטרים אפלים בעבר שהתנכלו לנו .  הם משתמשים בתעמולה ,  כמו הסרט של המשטר האיראני .  זו לא איראן האמיתית .  אתמול אמר המנהיג האיראני 'מוות לאמריקה ,  מוות לישראל' .  הוא קרא ליהודים 'כלבים שוטים' .  זו איראן האמיתית ".  הוא חזר על עמדתו ולפיה  " לאיראן כזו אסור שיהיה נשק גרעיני ואני מתחייב בפניכם  לא יהיה להם נשק גרעיני ".  
דאגה דומה מחזיקה ישראל באשר לסוריה .  גורם במשלחת הבהיר כי ראש הממשלה הזכיר בפני פוטין את תהליך פירוק הנשק הכימי של סוריה ,  וציין כי בפני הרוסים הועלו הטענות לפיהן חלק מהנשק הכימי מוסתר ונשאר בסוריה ,  אך בנוסף לכך ,  ציין כי ברשות אסד עדיין קיימת היכולת להמשיך ולייצר נשק כימי בעתיד ,  ובתרחיש מחמיר  לכוון אותו נגד ישראל ,  או להעביר אותו לידי ארגוני טרור ,  דוגמת חיזבאללה .  כמו כן ,  מודאגים בישראל מכך שפוטין ממשיך להעביר לאסד טילים ומערכות הגנה מתקדמות .  לא רק איראן וסוריה על ראש שמחתנו :  בישראל מודאגים גם ממכירת אמצעים ללוחמה אלקטרונית מתוצרת רוסיה למצרים .  כלל ההערכות הישראליות מתבססות על מידע מודיעיני שהביא עמו המזכיר הצבאי של ראש הממשלה ,  אלוף אייל זמיר ,  ושהוצג בפני פוטין ,  חלקו בשיחה בארבע עיניים בין המנהיגים .  
בפמליית ראש הממשלה ביקשו להדגיש שלא רק דאגות הוזכרו בשיחה  אלא גם נושאים בילאטרליים ,  כמו שיתוף פעולה טכנולוגי בין המדינות ,  גם בתחום החלל ,  וכן סוגיות כלכליות ,  תרבותיות ואחרות .  היום צפוי להסתיים הביקור ,  בפגישות ובראיונות של נתניהו לתקשורת המקומית ,  מפגש עם הקהילה היהודית וכן ביקור במוזיאון השואה במוסקבה .
 
פוטין לא השתכנע מנתניהו ?  ימשיך לחמש את איראן ומצרים
ראש הממשלה יחזור היום מביקורו במוסקבה ,  לאחר שלא להעביר לנשיא פוטין את תחושת הסכנה מהנשק המתקדם שהוא מעביר לידי מדינות האזור .  החשש :  טהראן תקבל מערכת דומה ל-S-300

