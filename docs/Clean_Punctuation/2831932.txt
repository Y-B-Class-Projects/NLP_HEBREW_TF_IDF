מה חשב פרקליטו של נתניהו על דוח המבקר רק לפני כמה חודשים ? 
עם פרסום הדוח על הוצאות מעון ראש הממשלה יצא עו"ד יעקב בורובסקי להגנתו של נתניהו .  בטור שכתב בוואלה חדשות לאחר סגירת תיק  " ביביטורס ",  כתב כי על מבקר המדינה  " לפעול ללא דיחוי ולפרסם דוח מיוחד "  על התיק
עם פרסום דוח מבקר המדינה ,  יוסף שפירא ,  על ההוצאות במעון ראש הממשלה בשבוע שעבר ,  כינסו אנשיו של בנימין נתניהו מסיבת עיתונאים כדי להתגונן מפני ממצאי הדוח .  בין הנואמים היה גם עו"ד יעקב בורובסקי ,  שהצטרף לאחרונה לצוות ההגנה של נתניהו ,  ואמר כין אין קשר בין הטענות שעלו מן הדוח לבין נתניהו . " אתם רואים לנגד עיניכם ראש ממשלה שצריך לבדוק כמה עולה ארוחה כשהוא יושב בלשכת ראש הממשלה וכמה עולה המנה כשהוא יושב במעונו הרשמי ?  תנו שקט לראש הממשלה ,  תנו לו לעבוד ",  אמר בורובסקי .  
לא קשה לנחש את הסיבות שהביאו את נתניהו לשכור דווקא את עורך הדין בורובסקי ,  ניצב בדימוס שעמד בראש צוות המאבק בשחיתות שלטונית במשרד מבקר המדינה ,  להגיב על דוח המבקר כמי שמכיר את העבודה מקרוב .  אלא שלפני זמן לא רב ,  כשהחליט היועץ המשפטי לממשלה יהודה וינשטיין לסגור את תיק  " ביביטורס ",  בורובסקי דיבר אחרת לגמרי .  
בטור שפרסם בוואלה חדשות בספטמבר 2014 ,  כתב עו"ד בורובסקי על החשדות למימון כפול של טיסות : " הנמקת היועץ המשפטי לממשלה שלא לפתוח בחקירה פלילית תמוהה ומוזרה .  מדוע העדיף היועץ להמתין זמן כה רב - יותר משלוש שנים - ולהסביר כי גם אם תיפתח חקירה היא כנראה לא תוביל להגשת כתב אישום ?  מדוע בחר וינשטיין לקבל החלטה ארבעה חודשים לאחר שמבקר המדינה פנה אליו בכתב וביקש להכליל את נסיעות ראש הממשלה בדוחו ונדחה על ידי היועץ המשפטי בטיעון שהנושא נמצא בבדיקת הפרקליטות ,  ופרסום ,  ולו חלקי ,  של הדוח ,  יכול להשפיע לרעה על ההליך הפלילי ?  "
 דוח המבקר - כותרות אחרונות:סקר וואלה חדשות :  הליכוד לא נפגע מדוח המבקר ,  יש עתיד מזנקתמשרד הביטחון חתם על עסקה לרכישת 14 מטוסי F-35 מארה"במנהיגה הרוחני של ש"ס : " 'התקווה' זה שיר מטומטם " 
" העובדה כי המבקר בחר להביא לידיעת הציבור את עצם פנייתו ליועץ המשפטי לממשלה ,  די בה כדי להבין שהמבקר סבור כי קיים חומר שמעלה את החשד לעבירה פלילית בפרשה ,  ובשל כך נסוג מהמשך הבדיקה לבקשת היועץ ",  הוסיף בורובסקי .  עורך הדין מגן כעת על נתניהו אף על פי שגם במקרה הנוכחי העביר המבקר ליועץ וינשטיין מידע על פרשות שחשב שיש בהן חשד לפלילים - כמו פרשת הבקבוקים ,  פרשת רהיטי הגן וכן העסקת החשמלאי במעון ראש הממשלה . 
" הסרבול הבלתי-הגיוני מחייב כעת את משרד מבקר המדינה לפעול ללא דיחוי ולאלתר לפרסם דוח מיוחד אל הציבור .  לא בעוד שנה בדוח השנתי הרגיל ,  גם לא בעוד שלושה חודשים ,  אלא כעת ,  שכן הדוח מוכן זה זמן רב ",  כתב עוד עורך הדין של נתניהו . " פרסום הדוח חשוב לציבור ,  כמו גם למבוקר ,  בעיקר כדי להבין לעומק את סיבות סגירת התיק ,  ובכך להסיר עננה ותיאוריית קונספירציה גם כלפי רשויות האכיפה ".  הוא עוד תמה בטור : " מי בדיוק עיכב את קבלת ההחלטות במשך שלוש שנים ?  מי גרם לשיהוי הממושך ?  ברור כי החומרים 'חנו' אצל מי שמסביר היום לציבור כי בגין הזמן הרב שחלף יהיה קשה להגיע לראיות שיובילו להגשת כתב אישום .  המצב מזכיר במקצת את רוצח הוריו שמבקש את רחמי בית המשפט בגין העובדה כי נותר יתום ".  
עו"ד בורובסקי מסר בתגובה כי את דבריו על  " ביביטורס "  כתב כפרשן ,  ואינו רואה כל סתירה בין הדברים להיותו בצוות ההגנה של נתניהו . " כתבתי שהסתרה לא טובה - צריך לבדוק כל נושא עד תום .  אני נאמן לעמדותיי ולעקרונותיי באופן מלא .  אם הייתה שחיתות ,  לא הייתי נכנס לצוות ההגנה של נתניהו ,  אולם עשיתי זאת משום שמדובר בזוטי דברים ,  דוח מינורי שאין בו חשד לפלילים ". 
כשנשאל אם גם במקרה זה תהיה החלטה שלא לפתוח בחקירה פלילית תהיה  " תמוהה ומוזרה ",  כפי שכינה זאת במקרה של  " ביביטורס ",  השיב : " עיתוי הבדיקה צריך היה להיות מוקדם יותר ,  ודעתי לא חשובה ,  היות שגם כך זה במסלול היועץ .  אני בעד לברר דברים ,  על מנת להסיר עננה .  זה מה שאמרתי גם כאן ". 
לפניות לכתבת גלי גינת :  gali.gnt@walla.com 

מה חשב פרקליטו של נתניהו על דוח המבקר רק לפני כמה חודשים ? 
עם פרסום הדוח על הוצאות מעון ראש הממשלה יצא עו"ד יעקב בורובסקי להגנתו של נתניהו .  בטור שכתב בוואלה חדשות לאחר סגירת תיק  " ביביטורס ",  כתב כי על מבקר המדינה  " לפעול ללא דיחוי ולפרסם דוח מיוחד "  על התיק

