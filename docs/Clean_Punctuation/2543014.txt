איזה לוגו צייר נתניהו ליו"ר גוגל אריק שמידט ? 
ראש הממשלה המגובס ,  שנאלץ לבטל רבות מפגישותיו האחרונות ,  נועד עם יו"ר ענקית האינטרנט הנמצא בישראל לרגל ועידת הנשיא ,  והגיש לו את  " הדודל הישראלי ".  שמידט נפגש גם עם פרס
ראש הממשלה ,  בנימין נתניהו ,  אשר ביטל ושינה את מרבית הופעותיו הפומביות הקרובות בשל רגלו המגובסת ,  אירח היום  ( שלישי )  בלשכתו ,  על אף פציעתו ,  בכירים מחברות היי-טק בינלאומיות ,  המבקרים בישראל במסגרת ועידת הנשיא המתקיימת בימים אלו בירושלים .  בצהריים נועד נתניהו עם יו"ר חברת סיסקו ,  ג'ון צ'יימברס ,  ואחר הצהריים הגיע גם תורו של יו"ר גוגל העולמית ,  אריק שמידט .
 במהלך הפגישה עם שמידט ,  זכה נתניהו לקבל את תואר המנהיג הראשון בעולם שצייר  " דודל "  - איור המבוסס על הלוגו  ( סמליל )  של גוגל ומופיע בעמוד הבית של החברה לרגל אירועים מיוחדים .  את ה"דודל "  הכין ראש הממשלה על פי הצעות שקיבל מגולשים ,  בתחרות שפתח לקראת הפגישה ,  והוא מורכב מדגל ישראל ,  אדם היושב תחת שמשייה וגבישים - אותם גילה פרופ' דן שכטמן ,  זוכה פרס הנובל לכימיה לשנת 2011 .  נתניהו ציין כי מדובר בסמל לכך שישראל עומדת בחזית המדע והטכנולוגיה : " זוהי ישראל :  מדע ,  שמש וגוגל ".  
גם שמידט הביא לנתניהו מתנה :  תמונה ממוסגרת של מגילת ישעיהו ,  שנסרקה במסגרת פרויקט העלאת המגילות הגנוזות לאינטרנט בשיתוף גוגל ומוזיאון ישראל . " ההחלטה של גוגל להשקיע בישראל היא בין ההחלטות הטובות ביותר שהחברה קיבלה ",  אמר שמידט ,  והוסיף כי הוא רואה בישראל מדינת סטארט-אפ .  במיוחד ציין שמידט את הערכתו ליתרון שמקנה השירות הצבאי לעובדים ישראלים בחברות ההיי-טק : " אנחנו מעריכים את המהנדסים הישראלים ,  שאיכותם אדירה .  הם מפתחים פה דברים שמשתמשים בהם בכל העולם ".  
הפגישה עסקה בעיקר בשיתופי פעולה בין הממשלה לגוגל בתחום הרפואה ,  המדע וההגנה מפני התקפות סייבר ,  אך עלה בה גם הנושא האירני .  נתניהו ושמידט דנו בהרחבה בקידום המחקר על תחליפי נפט ,  אשר לדברי נתניהו  " יכולים להפוך משטרים מסוימים לפחות משמעותיים ".  הוא אמר ליו"ר גוגל כי  " ככל שהמדע יחדור ליותר מקומות ,  כך העולם יהיה טוב יותר .  אנחנו רוצים שהאינטרנט יגיע למדינות שמונעות גישה ,  והתרומה שלכם בנושא זה היא פנומנלית ".  
שמידט נפגש היום גם עם הנשיא שמעון פרס ושמע ממנו סקירה נרחבת על המצב במזרח התיכון ועל השקפתו של פרס ,  לפיה חברות בינלאומיות יכולות להוביל לשינוי חיובי במזרח התיכון בצורה אפקטיבית אף יותר מהממשלות באזור .  פרס סיפר גם על ביקורו האחרון במטה גוגל בעמק הסיליקון בחודש מרץ האחרון ,  וביקש ממנו להרחיב את מעורבות החברה בישראל .  שמידט בירך את פרס על קבלת המדליה הנשיאותית ,  הודה לנשיא על הזמנתו לישראל ומסר גם לו תמונה דיגיטלית של פרויקט המגילות הגנוזות . " חשוב לי לציין לשבח את העבודה של 250 המהנדסים הישראלים בגוגל העולמית ",  אמר שמידט , " מדובר במהנדסים ברמה הגבוהה ביותר המובילים את הפיתוחים היצירתיים ביותר של גוגל ".  
רגלו של נתניהו גובסה לאחר שקרע גיד ברגלו השמאלית כשהחליק במהלך משחק כדורגל ,  בו השתתף במסגרת צילומי תכנית תיירות בינלאומית .  בשל כך ,  בין היתר ,  נערכה ישיבת הממשלה השבוע בחדר ישיבות הקבינט בקומה התחתונה ,  וכך גם ישיבת סיעת הליכוד הוזזה אתמול מחדר הישיבות בכנסת למשרד ראש הממשלה .  נתניהו אמור היה להיות הנואם המרכזי באירוע הנעילה של ועידת הנשיא ,  אך ביטל השתתפותו בגלל הפציעה .  הוא צפוי לוותר גם על התייצבות לצדו של נשיא רוסיה ,  ולדימיר פוטין ,  בטקס חניכת אנדרטה לחללים הרוסים במלחמת העולם השנייה ,  שאמור להתקיים ביום שני הבא .  פוטין ,  כמו שמידט ,  יתארח אצל נתניהו לארוחת ערב ,  במהלך הביקור הלא רשמי בן היממה שהוא עורך בישראל לרגל חניכת האנדרטה .  
נתניהו מבקש מהגולשים :  הציעו גוגל דודל ישראלי רשמי
לפניות לכתבת - tal_sh@walla.net.il 

איזה לוגו צייר נתניהו ליו"ר גוגל אריק שמידט ? 
ראש הממשלה המגובס ,  שנאלץ לבטל רבות מפגישותיו האחרונות ,  נועד עם יו"ר ענקית האינטרנט הנמצא בישראל לרגל ועידת הנשיא ,  והגיש לו את  " הדודל הישראלי ".  שמידט נפגש גם עם פרס

