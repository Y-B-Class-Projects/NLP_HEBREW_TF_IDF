נמשכת הנטישה :  ראש הסגל בלשכת נתניהו פורש
גיל שפר יעזוב בסוף החודש את תפקידו .  בפברואר 2012 הגישה נגדו אישה תלונה על תקיפה מינית שביצע ,  אך היא נסגרה בשל התיישנות .  שפר :  אין קשר בין תלונת השווא לבין התפטרותי
בכיר נוסף בלשכת נתניהו עוזב את תפקידו :  ראש הסגל במשרד ראש הממשלה ,  גיל שפר ,  הודיע כי יסיים את תפקידו בסוף חודש יולי בשל  " תחושת מיצוי ".  עם זאת ,  על פי דיווח בחדשות ערוץ 2 ,  פרישתו של שפר מגיעה על רקע תלונה שהגישה נגדו אישה בשנה שעברה ,  בטרם מונה לתפקיד ,  על תקיפה מינית שביצע בה ,  לכאורה ,  לפני 15 שנים .  שפר הכחיש את טענות האישה ,  עבר בדיקת אמת במכונת פוליגרף ונמצא דובר אמת .  היועץ המשפטי לממשלה ,  יהודה וינשטיין ,  החליט שאין מקום לפתוח בחקירה פלילית מחמת התיישנות שחלה על העבירה .  בנוסף ,  הוא קבע שאין מניעה ששפר יכהן כראש הסגל .  החומר בעניינו הועבר גם לידיעת ראש הממשלה ,  בנימין נתניהו .
 כמו כן ,  לוואלה !  חדשות נודע כי המתלוננת נגד שפר אמרה לאחר הגשת התלונה כי  " אזרה אומץ "  להתלונן לאחר 14 שנים ,  בין השאר בעקבות הדיווחים בתקשורת על פרישתו של קודמו של שפר בתפקיד ,  נתן אשל ,  לאחר שהתברר כי צילם צילומים אינטימיים של עובדת בלשכה באמצעות הטלפון הסלולרי שלו .  המתלוננת אף טענה כי המעשה שלדבריה ביצע שפר ,  חמור יותר ממעשיו של נתן אשל .  
הפרשה החלה בחודש פברואר של השנה שעברה ,  בעת ששפר כיהן כממלא מקום ראש הסגל .  אז ,  התקבל מידע במשרד המשפטים על אישה שטענה כי שפר ביצע בה את המעשים המדוברים .  בעקבות התלונה הורה היועץ המשפטי וינשטיין לפתוח בבדיקה פלילית בעניין ,  בידי משטרת ישראל .  במהלך הבדיקה נגבתה הודאה מן האישה ,  וכן מעדים נוספים .  
בנוסף ,  נגבתה עדות משפר עצמו ,  שהכחיש כל גילוי אלימות מצדו נגד המתלוננת .  בתום הבדיקה ,  לא מצא היועץ ,  לאחר התייעצות עם המשטרה ועם פרקליטות המדינה ,  מקום להמשך טיפול בעניין באפיקים פליליים או לביצוען של פעולות חקירה נוספות .  זאת ,  משום שלדעתו עלה מהבדיקה בוודאות שעל האירוע חלה התיישנות .  
עם זאת ,  סבר היועץ כי ראוי שחומר הבדיקה יונח בפני ראש הממשלה נתניהו טרם יקבל ההחלטה בעניין מינויו של שפר .  בהתאם ,  העביר היועץ לראש הממשלה את חומר הבדיקה במלואו .  יצויין ,  כי החומר שנאסף אודות מעשיו ,  לכאורה ,  של שפר ,  התייחס לתלונה בנוגע לאירוע שארע שנים רבות לפני שהפך להיות עובד מדינה .  לפיכך ,  על דעת נציבות שירות המדינה ,  נמצא כי אין מקום להליך משמעתי .  
גיל שפר מסר באמצעות לשכת ראש הממשלה כי  " מדובר בטענת שווא חסרת כל בסיס מלפני 15 שנה בתקופת רווקותו .  התלונה חסרת בסיס וההוכחה לכך היא שהמשטרה סגרה את התיק אחרי ששפר נמצא דובר אמת בשלוש בדיקות פוליגרף שונות :  של השב ? כ ,  של המשטרה ובדיקה פרטית .  בנוסף ,  קבע היועץ המשפטי לממשלה שאין כל מניעה להמשך העסקתו של שפר .  אחרי יותר מארבע שנים וקדנציה שלמה צפוי שפר לסיים בחודשים הקרובים כמתוכנן את תפקידו ,  כפי שסיכם מראש עם ראש הממשלה וללא כל קשר לתלונת השווא משנת 1998 ".  
לפני כשנה וחצי התפטר מתפקידו קודמו של שפר בתפקיד ,  נתן אשל ,  עקב חשדות לפיהן הטריד מינית את ר' ,  עובדת בלשכת ראש הממשלה .  הפרשה החלה עקב תלונה שהגישו שלושה בכירים בלשכת נתניהו :  מזכיר הממשלה צבי האוזר ,  ראש מערך ההסברה הלאומי יועז הנדל והמזכיר הצבאי יוחנן לוקר ,  ליועץ המשפטי וינשטיין .  בעקבות חקירה בנציבות שירות המדינה הוסכם על עסקת טיעון ,  במסגרתה הודה אשל שצילם את ר' ב"צילום לא מקובל ",  נכנס למחשב שלה שלא בידיעתה ומסר מידע הנוגע לה לגורמים שונים בלשכה .  בנוסף ,  התפטר אשל מתפקידו והוא התחייב שלא לעבוד יותר בשירות המדינה .  
לקריאה נוספת :" החשדות נגד נתן אשל :  הטריד מינית את ר' וביצע מעשה מגונה"פרשת ההטרדות :  נתן אשל ייחקר מחר בנציבות המדינהנתניהו על פרשת אשל :  נמתין בסבלנות לסוף הבדיקה 

נמשכת הנטישה :  ראש הסגל בלשכת נתניהו פורש
גיל שפר יעזוב בסוף החודש את תפקידו .  בפברואר 2012 הגישה נגדו אישה תלונה על תקיפה מינית שביצע ,  אך היא נסגרה בשל התיישנות .  שפר :  אין קשר בין תלונת השווא לבין התפטרותי

