המהלך שיכול לסכן את המשך שלטון נתניהו
פרשנות :  ראש הממשלה הודיע אמש שישראל בדרך לבחירות .  חששו העיקרי של נתניהו נובע מחבירה אפשרית של ציפי לבני לשלי יחימוביץ' - מהלך שיכול לסכן את ניצחון גוש הימין
בנובמבר 2002 פנה ראש הממשלה דאז ,  אריאל שרון ,  לנשיא משה קצב וביקש ממנו להסכים לפיזור הכנסת ולקיום הבחירות בתחילת 2003 .  בנאום שנשא למחרת פירט שרון את הבעיות שבהן נתקל מול השותפות הקואליציוניות ,  תוך שהוא מדגיש את הקושי שבהעברת תקציב המדינה .  האחריות הלאומית ,  טען ,  היא זו שהביאה אותו לפגישה עם הנשיא .  שרון פתח את דבריו בהתייחסות לאירוע חבלני שהתרחש יום לפני כן .  הוא סיים אותם באמירה כללית סביב האפשרות למלחמה עם עירק .  חלף עשור .  עכשיו זה ראש הממשלה ,  בנימין נתניהו ,  שניצב במסיבת עיתונאים ומספר על האחריות הלאומית שלא הותירה בפניו ברירה .  הוא לא פסח על קיטורים בנוגע לשותפות הקואליציוניות .  את דבריו הוא פתח בחיזוק תושבי הדרום שסבלו ביממות האחרונות משיגורי טילים .  כמובן שהוא לא שכח להזכיר את העניין הזה של הסכנה הביטחונית ממזרח .  בתפקיד עירק :  אירן .
 כן ,  כאלה הם הפוליטיקאים שלנו .  לועסים וממחזרים את עצמם עד דק ומצפים שנאמין .  נדמה שמאז שהוא נכנס למערכת הפוליטית ,  לא זכה נתניהו לכל כך הרבה מחמאות מעמיתיו על צעד כלשהו שעשה ,  כפי שקיבל אמש .  כולם שיבחו ,  קילסו והיללו .  כולם שיגרו הודעות שבהן הדגישו עד כמה מפלגתם מוכנה לבחירות .  הפתטיות של חלק מאותם פוליטיקאים ,  שבעוד זמן קצר הם ומפלגותיהם יושלכו שותתות דם בצדי הדרך של ההיסטוריה ,  כבר ממש מכמירת לב .
 ולמרות הכל צפויה לנו מערכת בחירות מעניינת .  הבחירות הפנימיות בליכוד  שכרגע הסקרים צופים למפלגה מספר מנדטים זהה פחות או יותר לבחירות 2009  צפויות להיות אכזריות .  אם חוקת הליכוד לא תשונה  ( וכנראה שהיא לא )  ימצאו את עצמם 6-7 ח"כים מכהנים בחוץ .  אחד השרים במפלגה סיפר איך זמן קצר אחרי בחירות 2009 הוא הגיע לאירוע משפחתי של אחד מחברי המרכז .  מכיוון ששאריות ריח הבחירות עוד נישאו באוויר ,  הוא חשב שיהיה שם לבדו מבין חברי סיעתו .  בהיכנסו לאולם ציפתה לו הפתעה .  חברי כנסת ,  שרים ושאר עסקני המפלגה כבר הצטופפו בפנים .  ברגע הזה הבנתי ,  הוא מספר ,  שהעבודה לקראת הבחירות הבאות כבר החלה .  בשנים שחלפו מאז הבינו הבכיר ושאר חבריו שאצל נתניהו כל יום הוא זמן אפשרי לבחירות .  ולכן מבחינתם הרגל לא ירדה לרגע מדוושת הגז .  
ישראל בדרך לבחירות - כותרות אחרונות:הכנסת תפוזר כבר בעוד שבוע : " לשמור על יציבות"הולכים לבחירות :  כך תפוזר הכנסת ה-18 טרם זמנההרשימה של יאיר לפיד :  רב ,  דוקטור ,  עיתונאי וראש עיר 
בש"ס נשואות העיניים לעבר אריה דרעי ,  שהודיע על שובו לזירה הפוליטית .  כל מהלך של דרעי יעורר מהומה רבתי .  אם יתמודד במפלגה עצמאית מול ש"ס הוא ישבור את ההגמוניה בציבור החרדי- מזרחי שלא מתמודדים מול הרב עובדיה .  אם יתממש הסיפור שאותו הביאה אמש רינה מצליח בחדשות 2 ,  ולפיו יהיה דרעי יו"ר ש"ס ואלי ישי יקבל את התיק הבכיר במקרה שש"ס תהיה בממשלה הבאה ,  יוכלו במפלגה לחלום על חזרה לבחירות 99' המתוקות ,  על 17 המנדטים שלהם .  באיחוד הלאומי ובמפד"ל מדברים בריש גלי על איחוד שלטענתם יביא להם 10 מנדטים ,  ובישראל ביתנו כמו תמיד  מחכים להודעה דרמטית של הפרקליטות בנוגע לאביגדור ליברמן ,  שמגיעה לרוב בעת מערכות בחירות ומקפיצה את כמות המנדטים של מפלגה .
 אבל עם כל הכבוד לגוש הימין ,  הדרמה האמתית תתחולל בגוש המרכז-שמאל .  לשלי יחימוביץ' וליאיר לפיד יש ,  על הנייר ,  המון מקום לשמות חדשים ואטרקטיביים .  גם בקרבתה של ציפי לבני מדברים על שמות מעניינים שהביא לה חיים רמון למקרה שתחליט להתמודד .  שאול מופז ,  עם קדימה המדשדשת ,  מקווה לעשות את הבלתי ייאמן ולהצליח לשקם את מפלגתו .  אהוד ברק יסתפק בלעבור את אחוז החסימה .  השאלה שתשוב ותעלה לאורך כל מערכת הבחירות הזו תהיה האם ייתכן איחוד כוחות בגוש מאחורי מועמד אחד לראשות הממשלה .  יחימוביץ' מאוד רוצה את לבני לידה ,  אך קשה לראות אותה מסכימה לכהן כמספר 2 של מישהי חסרת ניסיון מיניסטריאלי .  ראש הממשלה מודע היטב לתסריט הזה ,  והדבר טורד את מנוחתו .  גורמים בסביבתו מייעצים לו לחבור לליברמן במקרה של איחוד בשמאל ,  כדי לנסות ולבסס גוש חוסם .
 אירועי טרור והמצב הכלכלי הקשה גרמו לכך שבחירות 2003 התקיימו באווירה קשה .  בסקר שערך אז המכון הישראלי לדמוקרטיה ענו 72% מהנשאלים שהמצב הכלכלי בישראל הוא רע או רע מאוד .  81% אמרו שממשלת שרון אינה מצליחה כלל או שאין לה הצלחה רבה בפתרון הבעיות שניצבות בפניה .  זה הסתיים ב-38 מנדטים לשרון ולליכוד ,  לעומת 19 לעמרם מצנע ולעבודה .  נתניהו היה קונה היום ניצחון בפער קטן הרבה יותר .  

המהלך שיכול לסכן את המשך שלטון נתניהו
פרשנות :  ראש הממשלה הודיע אמש שישראל בדרך לבחירות .  חששו העיקרי של נתניהו נובע מחבירה אפשרית של ציפי לבני לשלי יחימוביץ' - מהלך שיכול לסכן את ניצחון גוש הימין

