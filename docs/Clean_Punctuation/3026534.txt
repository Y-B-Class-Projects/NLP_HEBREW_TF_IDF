הפרוטוקולים של פרשת ילדי תימן ייחשפו היום : " תשובות לשאלות לא פתורות "
 ארכיון המדינה יפרסם את חומרי ועדת כהן-קדמי ,  שהוקמה לפני 21 שנים כדי לחקור את אחת מהפרשות המסתוריות בהיסטוריה של מדינת ישראל . " אחי מת ,  והאחות קשקשה עם צבע אדום על תעודת הלידה ",  סיפרה בת 70 שאחיה נעלם
 ( מייסד עמותת עמר"ם בנושא היעלמות ילדי תימן בריאיון לאולפן וואלה !  NEWS )  
21 שנה לאחר שהוקמה ועדת החקירה הממלכתית לבדיקת פרשת היעלמותם של ילדי תימן ,  יחשוף היום  ( רביעי )  ארכיון המדינה את חומרי הוועדה ,  בהם עדויות ופרוטוקולים .  חומרי החקירה יפורסמו חלקם בכלי התקשורת ובמלואם באתר האינטרנט של ארכיון המדינה ,  שיושק מחר במסיבת עיתונאים בהשתתפות ראש הממשלה ,  בנימין נתניהו ,  השר לשיתוף פעולה אזורי ,  צחי הנגבי ,  שרת המשפטים ,  איילת שקד ,  ח"כ נורית קורן  ( הליכוד )  וגנז המדינה ד"ר יעקב לוזוביק .
 משפחות רבות שלא יודעות מה עלה בגורל יקיריהן מצפות למצוא תשובות לשאלות הלא פתורות .  תמר גורייש ,  בת 70 מראש העין ,  היא בת למשפחה כזו .  כשהייתה בת שנתיים וחצי ילדה אמה את אחיה הקטן .  לאחר הלידה האם לא הרגישה טוב והתינוק נלקח לבית ילדים .  גורייש סיפרה כי אמה הייתה מגיעה מדי יום לבקרו ,  עד שיום אחד הודיעו למשפחתה כי הוא מת . " האחות קשקשה עם צבע אדום על תעודת הלידה ",  שחזרה גורייש בשיחה עם וואלה !  NEWS . " אבא שלי לא שאל יותר מדי שאלות ,  הם היו עולים חדשים ,  מאוד נאיביים ". 
חשיפת החומרים משמחת אותה . " אני מקווה שהרבה אנשים יצליחו לפתור את הבעיות האלה כבר ,  זה יהיה הרבה יותר קל לאנשים שנשארו עם שאלות לא פתורות לגבי קרוביהם עם געגועים מאוד גדולים ".  לדברי גורייש ,  שאת עדותה ריכז שלומי חתוכה מעמותת עמר"ם למען ילדי תימן , " כשילד מת ,  באיזשהו שלב עוברים לסדר היום ,  אבל נשאר משהו בזיכרון ,  משהו ממנו נשאר בחשיבה ,  הוא נמצא ,  הוא איננו ,  לא יודעת מה קרה לו ,  כל השנים ככה זה היה עם אימא ואבא שלי ".  
לקריאה נוספת:חוקר פרשת ילדי תימן : " מי שדורש לפרסם מסמכים יתאכזב ,  לא היו חטיפות"פרשת ילדי תימן :  הממשלה אישרה לחשוף את חומרי ועדת החקירה"מצאנו 22 ילדים בעשרה קברים ":  האיש שפתח את קברי ילדי תימן 
פרשת ילדי תימן החלה בשנותיה הראשונות של מדינת ישראל ,  כשהורים לתינוקות שעלו מתימן וממדינות אחרות התבשרו שהתינוקות שלהם מתו בלידה ,  מבלי שזכו מעולם לראות את גופותיהם .  הרשויות מסרו להם כי הם נקברו לבדם .  ההורים גם לא קיבלו תעודות פטירה ואת פרטי הנתיחה שלאחר המוות .  זה שנים שהמשפחות טוענות כי התינוקות נלקחו מהן ונמסרו לאימוץ ללא ידיעתן .
 ועדת כהן-קדמי ,  השלישית שעסקה בנושא ,  הוקמה בשנת 1995 בעקבות הסערה הציבורית שהתעוררה לאחר התבצרותם של הרב עוזי משולם וחסידיו בבית ביהוד ,  במסגרת מאבקו לחשיפת פרשת היעלמותם של מאות ילדים לעולים מתימן בתקופה שלאחר קום המדינה .  התבצרות זו הסתיימה במותו של אחד ממאמיניו ,  שלמה אסולין ,  ששירת אז כחייל ,  בידי המשטרה .  
במשך כשבע שנים בדקה הוועדה 1,053 מקרים .  מתוכם נקבע כי 979 ילדים מתו ,  69 הוגדרו  " עלומים "   ( מקרים שבהם לא נמצאה עדות למיקומם הנוכחי של הילדים ,  ד"י )  ,  13 מהם נותרו בתימן ,  וחמישה אותרו .  הוועדה קבעה כי אפשרי שחלק מהתינוקות נמסרו לאימוץ על ידי עובדות סוציאליות .  מסקנות הוועדה פורסמו ב-2001 ועל תוכן הפרוטוקולים הוטל חיסיון בהוראת ממשלה עד שנת 2071 .  משפחות הילדים לא קיבלו את ממצאי הוועדה וטענו כי הילדים לא מתו אלא נחטפו והועברו לאימוץ אצל משפחות אחרות ,  מעוטות או חשוכות ילדים .  
לאחרונה התעוררה מחדש הדרישה לחשיפת הפרוטוקולים ,  בין היתר הודות לעבודת עמותת עמר"ם והפעיל החברתי שלומי חתוכה ,  שאספו עשרות עדויות ממשפחות עולים מתימן ,  וכן מהמזרח ומהבלקן ,  והעלו אותן לאתר אינטרנט ,  הנושא את שמה .  חשיפת חומרי הוועדה היום באה בהמשך לפניית שרת המשפטים שקד וח"כ קורן למנות שר שיטפל בסוגיה .  ראש הממשלה מינה את השר הנגבי לטיפול בנושא .  בעקבות אישור הממשלה הוחלט כי יפורסמו לציבור הפרוטוקולים החסויים של ועדת כהן-קדמי משנת 2001 ,  וכן רשימות שנתפסו על ידי הוועדה ,  מידע על התנהלות רשויות הרווחה באותה עת ועוד .  
לאחר עבודה של חודשים ספורים ,  בשיתוף ארכיון המדינה ומשרד המשפטים ,  הציג בחודש שעבר השר הנגבי בישיבת הממשלה את עמדתו ,  לפיה יש לחשוף ולפרסם את המסמכים בהתאם לעקרונות החשיפה שמפורטים בהצעת ההחלטה ,  וההחלטה עברה פה אחד .  היקף החומר שייפתח מכיל מאות אלפי עמודים .  כלל החומרים נסרקו ,  נבדקו ,  קוטלגו ,  ויועלו לאתר האינטרנט של ארכיון המדינה ,  המלווה בכלי חיפוש .  

הפרוטוקולים של פרשת ילדי תימן ייחשפו היום : " תשובות לשאלות לא פתורות "
 ארכיון המדינה יפרסם את חומרי ועדת כהן-קדמי ,  שהוקמה לפני 21 שנים כדי לחקור את אחת מהפרשות המסתוריות בהיסטוריה של מדינת ישראל . " אחי מת ,  והאחות קשקשה עם צבע אדום על תעודת הלידה ",  סיפרה בת 70 שאחיה נעלם

