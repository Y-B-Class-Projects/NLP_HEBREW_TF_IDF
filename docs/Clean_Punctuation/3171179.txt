בנט נגד נתניהו : " ההצהרה על חוק השואה הפולני - חרפה רוויית שקרים "
 שר החינוך כינה את הצהרתו המשותפת של ראש הממשלה עם עמיתו הפולני  " נטולת תוקף עובדתי והיסטורי ".  גורמים בלשכת רה"מ : " חבל שמערבים שיקולים פוליטיים ".  לפיד באולפן וואלה !  NEWS : " הזהרתי את נתניהו ".  ביד ושם גינו את ההצהרה  " טעויות בקביעות שהוצגו כעובדות "
 שר החינוך נפתלי בנט דרש היום  ( חמישי )  מראש הממשלה בנימין נתניהו לבטל את הצהרתו המשותפת עם ראש ממשלת פולין מתאוש מורביצקי בנושא  " חוק השואה ".  זאת מאחר שהיא ,  לדבריו , " רוויית שקרים ונטולת תוקף עובדתי והיסטורי ".  מלשכתו של נתניהו נטען כי בנט מערב  " שיקולים פוליטיים ".  
דבריו של בנט נאמרו אחרי שהבוקר פורסמה בעיתונים ההצהרה המשותפת של נתניהו ושל מורובצקי ,  שניתנה בשבוע שעבר והביאה לסיום המשבר .  ההצהרה פורסמה במודעה ב"ידיעות אחרונות "  וב"הארץ "  בעברית ותורגמה בידי משרד החוץ הפולני ,  על אף שמלכתחילה נחתמה והוקראה באנגלית בין שני המנהיגים .  
גורמים מדיניים אמרו לוואלה !  NEWS כי המודעה פורסמה על ידי הפולנים וביוזמתם וכי משרד החוץ לא עודכן מראש על פרסום הדברים .
 לקריאה נוספת:מנהיג מפלגת השלטון בפולין :  חוק השואה פגע ביחסים עם ארה"בחוק השואה :  הפולנים לא השתכנעו ,  הם רק נכנעו ללחץלקריאת נוסח ההצהרה המשותפת של ישראל לפולין 
המודעה עוררה זעם במכון  " יד ושם ",  שטען כי הפרסום בשבוע שעבר על כוונת ממשלת פולין לתקן את התוספת לחוק  " עוררה תקוות כי מדובר בהתפתחות חיובית וצעד בכיוון הנכון ".  אולם ,  בדיקה שערכו במכון  " מעלה כי בקביעות ההיסטוריות ,  שהוצגו כעובדות שאין עליהן עוררין ,  יש טעויות חמורות והטעיות ,  וכי גם לאחר ביטול הסעיפים המדוברים מהותו של החוק נשארה על כנה ,  ובכלל זה האפשרות לפגיעה ממשית בחוקרים ,  במחקר החופשי ובזיכרון ההיסטורי של השואה ". 
בתגובה לטענות המכון מסרו יוסף צ'חנובר ויעקב נגל שמונו בידי נתניהו למשא ומתן מול פולין כי  " ההיסטוריונית הראשית של 'יד ושם' פרופ' דינה פורת ליוותה את התהליך מראשיתו ,  ואמירות היסטוריות המופיעות בהצהרה אושרו על ידה .  ההצהרה המשותפת שנחתמה על ידי ממשלת פולין ,  כוללת התייחסות מפורשת לכך שהיכולת לבצע מחקרים באופן חופשי נשמרה ,  וששום חוק לא מונע ולא ימנע זאת בעתיד ".  
בהצהרה שנשא בשבוע שעבר נתניהו הוא בירך על הסרת הסעיף הפלילי מ"חוק השואה "  הפולני - בו בזמן שמורביצקי העביר בפרלמנט בוורשה את ביטולו .  בנוסח ההצהרה שניתן באנגלית מסרו שני המנהיגים כי הם  " דוחים את הניסיונות להאשים את פולין או את האומה הפולנית בכללותה בזוועות שבוצעו על ידי הנאצים ומשתפי הפעולה שלהם מאומות שונות ".  
עוד נכתב בהצהרתם של נתניהו ומורביצקי כי הם  " מכירים בעובדה שזרועות של המחתרת הפולנית ,  בהפעלה של ממשלת פולין הגולה ,  יצרו מנגנון של עזרה וסיוע שיטתיים לעם היהודי ,  ושבתי המשפט של הממשלה הגולה מיצו את הדין עם פולנים ששיתפו פעולה עם רשויות הכיבוש הגרמני ,  כולל על הסגרת יהודים ".  
בנט אמר כי ההצהרה המסירה לכאורה אחריות מהפולנים לשואה  " היא חרפה ,  רוויית שקרים ועיוותים ומחללת את זכרם של יהודים רבים שנרצחו על ידי פולנים ".  הוא הוסיף  " מוטב שלא תהיה שום הצהרה מאשר הצהרה שקרית עם חתימת ממשלת ישראל .  הוא אמר כי על נתניהו לשנות את ההצהרה ,  לבטלה או להביאה להצבעה בממשלה - שם ,  לדבריו ,  היא תידחה .  
עוד אמר בנט כי ההצהרה  " מגמדת את חלקם של פולנים רבים שביצעו הלשנה ,  הסגרה ואף רצח יהודים ,  לעומת האדרה מספרית של חסידי אומות עולם ,  שהיו מופלאים ,  אך לא רבים ".  לדבריו , " אני מכבד ומוקיר את הידידות בין המדינות כיום ,  אך כשר החינוך של מדינת ישראל ,  שאמון על הנחלת זכרון השואה ,  לא אתן את ידי בשום אופן לעיוות אירועי השואה .  ישנו הבדל תהומי בין חוק פולני פסול ,  לבין גושפנקא רשמית של ממשלת ישראל לעיוותים ולשקרים ". 
בתגובה לביקורת של בנט מסרו גורמים מדיניים בלשכת ראש הממשלה כי  " חבל שמערבים שיקולים פוליטיים בתהליך שהסתיים בהצלחה שההישג המרכזי שלו הוא ביטול הסעיפים הבעייתים בחוק ".  
אחרי בנט ,  חברי כנסת נוספים תקפו את ההצהרה המשותפת .  בדברים שאמר באולפן וואלה !  NEWS טען יו"ר יש עתיד יאיר לפיד כי הזהיר את נתניהו ממצב זה . " יוצא מסמך של ראש ממשלת ישראל וראש ממשלת פולין שמנקה את הפולנים ממה שעשו בשואה ".  לדבריו , " 200 אלף יהודים נרצחו בשואה על ידי פולנים מבלי שגרמנים עמדו ליד .  הם עסקו ברצח שיטתי ".  לפיד הוסיף כי ההצהרה  " מנקה "  את פולין מול העולם וכי הממשלה לא הייתה צריכה לקיים משא ומתן על החוק ,  אלא להחזיר את השגריר מהמדינה .
 יו"ר מרצ ח"כ תמר זנדברג הוסיפה כי  " נתניהו חתם על מכתב שגדולי האנטישמים ומכחישי השואה היו חותמים עליו .  הוא נתן להם לגיטימציה ומכר את ההיסטוריה של העם שלנו בנזיד עדשים ".  לדבריה , " לא ייאמן שראש ממשלת ישראל מוכן פשוט למכור את ההיסטוריה של העם שלנו בשביל הקשקוש הזה ולפגוע באופן הזה במיליונים שנרצחו על אדמת פולין ". 
ח"כ איציק שמולי  ( המחנה הציוני )  אמר כי ההצהרה בחתימתו של נתניהו  " משמשת את גדולי מכחישי השואה באירופה "  וכי הדבר  " מעיד על התנהלותו העקומה והמבישה ששירתה את המכחישים במקום את הניצולים והנספים ".  לדברי שמולי ,  שיזם חוק בכנסת נגד חוק הפולני , " כל שקר סופו להתגלות.ראש ממשלת מדינת היהודים שסחר בזכר השואה בגלל אינטרסים זרים לא ראוי להיות עוד יום אחד בתפקידו ".  
 ( עדכון ראשון :  14:25 )  

בנט נגד נתניהו : " ההצהרה על חוק השואה הפולני - חרפה רוויית שקרים "
 שר החינוך כינה את הצהרתו המשותפת של ראש הממשלה עם עמיתו הפולני  " נטולת תוקף עובדתי והיסטורי ".  גורמים בלשכת רה"מ : " חבל שמערבים שיקולים פוליטיים ".  לפיד באולפן וואלה !  NEWS : " הזהרתי את נתניהו ".  ביד ושם גינו את ההצהרה  " טעויות בקביעות שהוצגו כעובדות "
 
