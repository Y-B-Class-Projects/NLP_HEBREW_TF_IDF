מתקפת הנגד של הבית הלבן על נאום נתניהו
בבית הלבן שוקלים אסטרטגיות חדשות לסיכול נאום ראש הממשלה בקונגרס ,  בהן החרמה של כנס איפא"ק וריאיון של אובמה עם עיתונאי מוביל הידוע בסיקור הקרע בינו לבין נתניהו ,  שיסתור את דברי ראש הממשלה
בבית הלבן פועלים בימים אלה על מנת לסכל את נאומו של ראש הממשלה בנימין נתניהו בקונגרס האמריקני בעניין הגרעין האיראני בתחילת החודש הבא .  אחת האסטרטגיות החדשות שנבדקות ,  כך על פי גורמים המעורים בנושא ,  היא לפגום במסר שאותו מבקש נתניהו להעביר ,  לפיו הסכם גרעיני עם איראן מהווה סכנה עבור ישראל והעולם .  בין האפשרויות שנשקלו ,  עלתה גם האופציה שהנשיא ,  ברק אובמה ,  יישא נאום שיסתור את דברי נתניהו ,  אך זו נפסלה על ידי גורמים בכירים בממשל .
 עם זאת ,  אפשרויות אחרות עדיין נותרו על השולחן ובהן ריאיון של אובמה עם עיתונאי מוביל הידוע בסיקור הקרע בינו לבין נתניהו והופעה טלוויזיונית של יועצים בכירים לביטחון לאומי .  כמו כן ,  עלתה האפשרות להחרים את איפא"ק ,  השדולה הפרו-ישראלית בבתי הקונגרס האמריקניים ,  שגם בכנס מטעמה צפוי נתניהו לשאת דברים .
 ואכן ,  גורם רשמי באיפא"ק אמר אמש כי בשדולה טרם קיבלו אישור הגעה מטעם הבית הלבן לכנס שיחל ב-1 במרץ ,  אליו הוזמנה גם דמות בכירה מממשל אובמה .  לדבריו ,  אישור הגעה ברגע האחרון אינו דבר חריג ,  אך נראה שבבית הלבן מנסים למשוך זמן כדי להימנע משליחת נציג .  
סגן הנשיא ג'ו ביידן כבר הודיע שלא ינכח בקונגרס בזמן נאום נתניהו כי הוא  " עשוי להיות עסוק בעת ביקורו ".  כמו כן ,  עד כה הודיעו שלושה סנאטורים דמוקרטים כי בכוונתם להחרים את הנאום ,  בהם פטריק ליהי ,  החבר הוותיק ביותר בסנאט ,  שכינה את התנהלותם של נתניהו והרפובליקנים  " ביזיון ".  נוסף על כך ,  קבוצה הולכת וגדלה של חברי קונגרס דמוקרטים מתכוונת להחרים את הנאום ,  כאשר את המגמה מובילים חברי הקונגרס השחורים ,  שרואים בהתנהלותו של נתניהו עלבון אישי כלפי הנשיא ברק אובמה .
 בתחילת השבוע נאם ראש נתניהו בוועידת הנשיאים בירושלים ,  והתייחס לשקיפות בעניין הגרעין . " אם יש מי שחושב שזהו הסכם טוב ,  למה צריך להסתיר אותו ?  "  שאל ,  אך הדגיש כי ישראל מכירה את המתווה המתגבש . " כשם שאיראן יודעת איזה הסכם מוצע לה ,  טבעי שגם ישראל יודעת מהם פרטי ההסכם המתגבש .  הרי אנחנו אלה שנמצאים בסכנה הגדולה ביותר אם איראן תתחמש בנשק גרעיני .  העמדה העקבית שלנו היא שההסכם המוצע מסוכן לביטחון ישראל ". 
אך על אף טענותיו של נתניהו ,  ביום רביעי התייחס דובר הבית הלבן ,  ג'וש ארנסט ,  לפרסומים לפיהם וושינגטון ממדרת את ירושלים מפרטי שיחות הגרעין עם איראן ,  והכחיש אותם .  אף על פי כן ,  אמר כי  " הממשל מוטרד מההדלפה המגמתית של פרטים משיחות הגרעין ,  ומעוניין לשמור עליהן חשאיות ",  בהתייחסו להדלפה לפיה ארצות הברית לא מעדכנת את ישראל בדברים .  לצד זאת ,  הוא הבהיר כי  " הדיווחים שלפיהם ארצות הברית לא מתקשרת יותר עם בעלי בריתה בישראל על המשא ומתן עם איראן הם בבירור לא נכונים ".  
בתוך כך ,  רשת CNN פרסמה ביום שלישי סקר חדש על נאומו הצפוי של ראש הממשלה בקונגרס ,  שממנו עולה כי רוב משמעותי בציבור האמריקני מתנגד להזמנתו לקונגרס כפי שבוצעה על ידי הרפובליקנים .  על פי הסקר ,  שבוצע בקרב מדגם מייצג ברחבי ארצות הברית ,  כ-63% מהמשיבים מתנגדים לכך שיו"ר בית הנבחרים ג'ון ביינר הזמין את נתניהו לנאום ללא תיאום עם הבית הלבן .  רק 33% מהמשיבים לסקר אמרו כי לדעתם ההזמנה החריגה והבלתי-דיפלומטית ששוגרה לנתניהו הייתה צעד נכון וראוי .
 הסקר של CNN קובע כי ההתנגדות לנאום נתניהו חוצה קווים מפלגתיים בארצות הברית .  בקרב תומכי המפלגה הרפובליקנית ,  52% מהמשיבים אמרו כי הם בעד המהלך שיזמה מפלגתם .  בקרב משיבים שאינם מזוהים עם אף מפלגה ,  34% תומכים במהלך ואילו בקרב מצביעי מפלגת השלטון ,  המפלגה הדמוקרטית ,  התמיכה בנאום נתניהו עומדת על 14% בלבד .  

מתקפת הנגד של הבית הלבן על נאום נתניהו
בבית הלבן שוקלים אסטרטגיות חדשות לסיכול נאום ראש הממשלה בקונגרס ,  בהן החרמה של כנס איפא"ק וריאיון של אובמה עם עיתונאי מוביל הידוע בסיקור הקרע בינו לבין נתניהו ,  שיסתור את דברי ראש הממשלה

