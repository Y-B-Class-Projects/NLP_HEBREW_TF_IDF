לבקשת נתניהו :  יעבור שימוע אצל מבקר המדינה על פרשת  " ביביטורס "
 ראש הממשלה צפוי למסור פרטים על הפרשה שעוסקת בנסיעותיו לחו"ל בשבוע הבא .  ואולם ,  למבקר אין כל סמכות פלילית ולפי נהלי המשרד מושא הביקורת עצמו הוא המבקש שימוע וכך היה גם במקרה זה .  אם דברי נתניהו יתקבלו ,  צפויה להיות לכך השפעה על חומרת הדוח בנושא
ראש הממשלה בנימין נתניהו יעמוד בשבוע הבא לשימוע אצל מבקר המדינה יוסף שפירא בנוגע לפרשת  " ביביטורס ".  עם זאת ,  למבקר המדינה אין סמכות פלילית .  נתניהו יתושאל לגבי פרטי הפרשה בעקבות בקשתו ,  משום שלפי נהלי משרד המבקר מושא הביקורת הוא זה המבקש שימוע .  זאת ,  כדי לשטוח את טענותיו ולנסות לשכנע כי אין פסול במעשיו .  אם יתקבלו חלק מהסבריו של נתניהו בשימוע ,  אולי ירוכך הדוח שיפרסם נגדו המבקר בעניין הפרשה .  
נתניהו מעונין בשימוע על מנת להסביר את סיבות נסיעותיו ואת נסיעות משפחתו לחו"ל על חשבון גורמים זרים ,  בעת שכיהן כשר האוצר של ממשלת שרון .  על פי פרסום מינואר 2014 בבלוג של העיתונאי רביב דרוקר ,  שגם חשף את הפרשה ,  הטיוטה הייתה גמורה עוד בתקופה מבקר המדינה הקודם מיכה לינדנשטראוס אך עד היום לא פורסם הדו"ח .
 לקריאה נוספת בוואלה !  NEWS :" נתניהו נחקר על ידי המבקר בפרשת ביבי-טורס"וינשטיין :  אין מקום לפתוח חקירה בפרשת  " ביבי טורס"הפרקליטות :  נתניהו לא תושאל ב"ביביטורס "  כי לא פתחנו בחקירה 
הפרשה עלתה לכותרות אחרי שבחודש אפריל 2011 פורסם תחקיר בתכנית  " המקור "  בערוץ 10 ,  שאותה הגישו באותה תקופה מיקי רוזנטל ורביב דרוקר .  לפי התחקיר ,  בשני מקרים שילמו גופים שונים על אותו כרטיס טיסה של ראש הממשלה .  עוד נחשף כי ככל הנראה אחד מהגופים מימן את טיסת ראש הממשלה והגוף השני שילם עבור רעייתו שרה ,  וזאת על אף ששתי החשבוניות הוצאו על שמו של נתניהו עצמו .  ממצאי התחקיר הועברו לחקירת מבקר המדינה דאז מיכה לינדנשטראוס ,  שקבע כי יש לפתוח בחקירה פלילית .  
עם זאת ,  נגד נתניהו היו חשדות גם לגבי טיסות שהיו בזמן כהונתו כח"כ .  את החשדות האלה לינדנשטראוס לא יכול היה לבחון ,  משום שבסמכותו לבקר רק את הממשלה .  לכן ,  העביר ליועץ המשפטי לממשלה יהודה וינשטיין את החומרים לבדיקה מוקדמת .
 כעבור כשלוש שנים ,  בספטמבר 2014 ,  החליט וינשטיין לסיים את הליך הבדיקה בעניינו של נתניהו בפרשה .  בעקבות חוות הדעת של המשטרה ושל פרקליטות המדינה קבע כי אין בסיס לפתיחה בחקירה פלילית . " בסופו של יום ,  במכלול החומר שנאסף ,  לא נמצא שיש מקום לפתיחה בחקירה בחשד לביצוע עבירה פלילית מצדו של נתניהו ",  כתב וינשטיין בהחלטתו .  

לבקשת נתניהו :  יעבור שימוע אצל מבקר המדינה על פרשת  " ביביטורס "
 ראש הממשלה צפוי למסור פרטים על הפרשה שעוסקת בנסיעותיו לחו"ל בשבוע הבא .  ואולם ,  למבקר אין כל סמכות פלילית ולפי נהלי המשרד מושא הביקורת עצמו הוא המבקש שימוע וכך היה גם במקרה זה .  אם דברי נתניהו יתקבלו ,  צפויה להיות לכך השפעה על חומרת הדוח בנושא

