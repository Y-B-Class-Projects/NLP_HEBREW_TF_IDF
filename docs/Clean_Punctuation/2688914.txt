העיתון  " ניו יורק טיימס "  מתנצל בפני שרה נתניהו
העיתון הנחשב למשפיע בארה"ב פרסם התנצלות : " בשל טעות עריכה ,  נכתב כי ישראלים רבים מבקרים את שיטות החינוך של רעיית ראש הממשלה ".  לעיתון ולנתניהו יחסים מתוחים
 ( צפו נאום נתניהו באו"ם בחודש שעבר )  
העיתון המוערך ניו יורק טיימס מתנצל בפני שרה נתניהו ,  רעייתו של ראש הממשלה ,  על כתבה שפורסמה ב-12 באוקטובר ,  בה נטען כי היא אינה מגדלת את ילדיה כיאות .  בהתנצלות שפרסם שלשום העיתון נכתב כי  " בשל טעות עריכה ,  הופיע בכתבה ,  שעסקה בבידוד הבינלאומי של ראש ממשלת ישראל בנימין נתניהו ,  תיאור לא מדויק של הביקורת אשר מפנים ישראלים רבים בנוגע לרעייתו ,  שרה .  אף שרבים ביקרו את מזגה ,  על שיטות החינוך שלה לא נמתחה ביקורת .  גברת נתניהו היא פסיכולוגית ילדים מכובדת ",  לשון ההתנצלות .  כתבת העיתון ,  ג'ודי רודורן ,  אף שלחה לנתניהו מכתב התנצלות אישי .  זו לא הפעם הראשונה שמערכת היחסים בין נתניהו לבין ה"ניו יורק טיימס ",  שנחשב לעיתון החשוב והמשפיע ביותר בארה"ב ,  עולה על שרטון .  בינואר 2012 טען עורך העיתון  " ג'רוזלם פוסט ",  סטיב לינדי ,  כי נתניהו הגדיר את העיתון בשיחת רקע כ"אויב ".  לינדי סיפר כי נתניהו אמר לו : " יש לנו שני אויבים - ניו יורק טיימס והארץ ",  והסביר כי העיתונים הללו  " מפיצים קמפיין אנטי-ישראלי "  ברחבי העולם .  נתניהו הכחיש שאמר את הדברים .  
כחודש לפני פרסום דבריו של לינדי ,  פורסם בעיתונות בארה"ב כי העיתון פנה לנתניהו בבקשה שיפרסם בו מאמר דעה ,  אך נתניהו סרב בטענה שהעיתון אינו אובייקטיבי בדיווחיו על ישראל ,  בדגש על פעולותיה של הממשלה בראשותו .  בדצמבר 2011 הסביר יועצו הקרוב של נתניהו ,  רון דרמר ,  שמונה לאחרונה לשגריר ישראל בוושינגטון ,  מדוע נתניהו סרב להצעה מניו יורק : " חלק מבעלי הטורים בעיתון מעוותים באופן עקבי את העמדות של ממשלתנו ומתעלמים מהצעדים שנעשו לקדם את השלום ".  דרמר הוסיף כי  " הדרך הבטוחה לפרסם טור דעה בניו יורק טיימס בימים אלה ,  לא משנה כמה עמומים הכותב או זווית ראייתו ,  היא לתקוף את ישראל ".  חיכוך נוסף בין הצדדים נרשם בחודש שעבר ,  כאשר בנאומו בפני עצרת האו"ם ,  ראש הממשלה ציטט מאמר מערכת שפרסם העיתון בשנת 2009 ,  לאחר חתימת הסכם גרעין בין המערב לבין צפון קוריאה .  המאמר שציטט ראש הממשלה אהד את ההסכם שהושג והתייחס בחיוב ליכולותיה של הדיפלומטיה ליישב סכסוכים .  אותו הסכם התגלה כעבור זמן קצר ככישלון לאחר שצפון קוריאה חזרה לסורה ,  ונתניהו השתמש בו כתמרור אזהרה בנושא האיראני .  יום למחרת ,  עם או בלי קשר ל"עקיצה "  ששיגר נתניהו לעבר העיתון ,  פרסם ה"ניו יורק טיימס "  מאמר מערכת ביקורתי במיוחד כלפי נאומו של נתניהו .  

העיתון  " ניו יורק טיימס "  מתנצל בפני שרה נתניהו
העיתון הנחשב למשפיע בארה"ב פרסם התנצלות : " בשל טעות עריכה ,  נכתב כי ישראלים רבים מבקרים את שיטות החינוך של רעיית ראש הממשלה ".  לעיתון ולנתניהו יחסים מתוחים

