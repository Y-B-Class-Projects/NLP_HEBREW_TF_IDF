אח של שרה נתניהו תבע :  משכה כספי ירושה בלי רשותי
הותר לפרסום :  חגי בן ארצי ,  אחיה של אשת ראש הממשלה ,  תבע ממנה 33 אלף שקל לאחר שלדבריו משכה מחשבונות הבנק של אביהם המנוח כסף למודעות אבל וקבורה מבלי להתייעץ איתו .  לפני שנה הם הגיעו לפשרה והתביעה נדחתה
סכסוך על ירושה :  בית המשפט המחוזי בירושלים התיר היום  ( חמישי )  לפרסום כי חגי בן ארצי ,  אחיה של רעיית ראש הממשלה שרה נתניהו ,  תבע ממנה 33 אלף שקלים .  זאת ,  כיוון שלדבריו נתניהו משכה בכמה מועדים שונים סכומי כסף מחשבונות של אביהם המנוח שמואל בן ארצי ללא רשותו של האח ובניגוד לצוואתו של האב .  במרץ אשתקד הגיעו האחים לפשרה לפיה התביעה תידחה מבלי שצד אחד מודה בטענות הצד האחר .  התביעה הותרה לפרסום בעקבות פניית עיתון  " הארץ ". 
התביעה הוגשה ביולי 2012 נגד בנק הפועלים ,  שלפי הנטען אפשר לנתניהו להוציא כסף מחשבונו של שמואל בן ארצי בכמה הזדמנויות ובסכום כולל של 60 אלף שקלים .  זאת ,  ללא קבלת רשותו של חגי בן ארצי כיורש ומבלי להתייעץ איתו .  לטענתו ,  סכום זה שימש את אשת ראש הממשלה לצורך מודעות אבל בעיתונים וברחוב לאחר מות אביהם ,  ולבניית מצבה על קברו .  בתשובה שהשיב בנק הפועלים לתביעה ,  הוסבר כי בעניינים שאינם סובלים דיחוי ,  כמו סידורי הלוויה ,  מודעות אבל וקבורה ,  אין צורך בהסכמת שני היורשים .  
עוד בוואלה חדשות:הקצינה שנפצעה בקרב עם מבריחים : " כשראיתי את החור ביד הבנתי שנפצעתי"המשטרה ממליצה להעמיד לדין את ראש רשות מקרקעי ישראלפראמדיקית צילמה סלפי עם חולים גוססים וכתבה : " עוד מטומטם "  
בנק הפועלים ביקש מאוחר יותר לצרף לתביעה ,  שהוגשה בבית המשפט לתביעות קטנות בירושלים ,  גם את נתניהו .  לאחר שהתברר שמדובר בסכסוך משפחתי ,  הועבר התיק לבית משפט לענייני משפחה ,  אך הוטל עליו צו איסור פרסום ,  שהוסר כאמור רק היום .
 שמואל בן ארצי הלך לעולמו ב-9 בנובמבר 2011 ,  בגיל 97 .  בן ארצי ,  סופר ,  משורר ומחנך ישראלי ,  הותיר אחריו ארבעה ילדים :  אשת ראש הממשלה שרה נתניהו ,  חגי בן ארצי - פעיל ימין ופרופ' למחשבת ישראל ,  מתניה בן ארצי - פרופ' למתמטיקה ופעיל שמאל ואביו של הסרבן יונתן בן ארצי ,  ואמציה בן ארצי - טייס קרב ואיש הייטק .  
לפניות לכתב יאיר אלטמן :  talk2yaira@walla.com 

אח של שרה נתניהו תבע :  משכה כספי ירושה בלי רשותי
הותר לפרסום :  חגי בן ארצי ,  אחיה של אשת ראש הממשלה ,  תבע ממנה 33 אלף שקל לאחר שלדבריו משכה מחשבונות הבנק של אביהם המנוח כסף למודעות אבל וקבורה מבלי להתייעץ איתו .  לפני שנה הם הגיעו לפשרה והתביעה נדחתה

