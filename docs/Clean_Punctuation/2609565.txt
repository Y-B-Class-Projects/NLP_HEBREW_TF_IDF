בכירים בליכוד ביתנו מאשימים : " כישלון ידוע מראש "
 בכירים במפלגת השלטון תוקפים את ההחלטה ללכת עם היועץ פינקלשטיין : " הוא לא מחובר למה שקורה בארץ ".  הם הוסיפו כי אנשי השטח של התנועה לא נספרו : " התעלמו מקולות אחרים "
 ספירות הקולות אמנם עדיין נמשכת ,  אך כבר הלילה  ( רביעי )  ברור למדיי כי מפלגת השלטון הליכוד-ביתנו היא זו שאיבדה את כמות המנדטים הגדולה ביותר בבחירות לכנסת ה-19 .  כבר אחרי היוודע נתוני המדגמים הביעו בליכוד-ביתנו אכזבה מהתוצאות המנבאות בין 31 ל-33 מנדטים ,  וזו התחלפה במהרה לחילופי האשמות .  בכירים בליכוד אמרו הלילה לוואלה !  חדשות כי  " זהו כישלון גדול ".  
ראש הממשלה ,  בנימין נתניהו ,  שעלה מוקדם יותר לנאום בפני תומכיו נטה להתעלם מהכישלון ואמר : " אני גאה להיות ראש הממשלה שלכם ואני מודה לכם שנתתם לי את ההזדמנות בפעם השלישית להנהיג את מדינת ישראל ".  עם זאת ,  במפלגתו נשמעו קולות אחרים ,  שתקפו את הדרך בה נוהל הקמפיין . " השטח לא הורגש לאורך כל הקמפיין ",  אמרו בכירים בליכוד-ביתנו , " גם הקמפיין הנגטיבי כלפי בנט נכשל כישלון ידוע מראש .  כבר בהתחלה הייתה הרגשה שהקמפיין נגדו מוריד מאתנו מנדטים - ומעביר אותם ללפיד ".  
אותם בכירים מטילים את האחריות להפסד בעובדה שהפעילים בשטח לא זכו להשמיע את קולם . " הבעיה שראשי המטות שיחקו משחק שכאילו הם לא קובעים ,  שזה פינקלשטיין .  הייתה הרגשת שאננות לאורך כל הקמפיין ,  שלא הסכימו להקשיב לעצות של אחרים ",  אמרו .  
יש לציין כי למרות התוצאות ,  התייצב הלילה שר החינוך גדעון סער הלילה מול המצלמות והודה לראש הממשלה אף וליו"ר מטה ההסברה השר גלעד ארדן על ההצלחה .  בתגובה לכך אמרו הבכירים במפלגת השלטון כי  " נתניהו לא יכול היה להציג את זה שנכשלו ,  כי אז זה אומר שגם הוא נכשל ".  נוכח התמיכה של שר החינוך בנתניהו ,  לא נחסכה ממנו מצד אותם גורמים בליכוד . " בכל מקרה ,  בשטח הליכודי גדעון איבד נקודות .  פינקלשטיין לא היה מחובר למה שקורה בארץ .  גדעון טוב בהסברה ,  אבל היה צריך לתת לאיש ארגון כמו ישראל כץ לנהל את השטח ". 
מקורבי סער אמרו בתגובה כי , " מדובר באותם פחדנים שגם במערכת הבחירות ירו בגב וניסו לחבל במערכת הבחירות וגם עכשיו ממשיכים להשמיץ תוך שמירה פחדנית על אנונימיות והם אינם ראויים להתייחסות ".  

בכירים בליכוד ביתנו מאשימים : " כישלון ידוע מראש "
 בכירים במפלגת השלטון תוקפים את ההחלטה ללכת עם היועץ פינקלשטיין : " הוא לא מחובר למה שקורה בארץ ".  הם הוסיפו כי אנשי השטח של התנועה לא נספרו : " התעלמו מקולות אחרים "
 
