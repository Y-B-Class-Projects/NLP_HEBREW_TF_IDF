כך ניסו טוני בלייר וא-סיסי להכניס את המחנה הציוני לממשלה
היועץ לענייני אנרגיה לנשיא המצרי וראש ממשלת בריטניה לשעבר רתם את סיסי למהלך ,  שנשא נאום מפתיע השבוע בעד קידום תהליך השלום .  למרות הכול ,  התוצאה הסופית לא רעה עבור בלייר ,  שנהנה ממערכת יחסים טובה עם ליברמן
 ( ח"כ ביטן :  מינוי ליברמן לשר החוץ לא ישדר את המסר הכי טוב לעולם )  
ראש ממשלת בריטניה לשעבר ,  טוני בלייר ,  היה מעורב במגעים בין בנימין נתניהו ליצחק הרצוג על הקמת ממשלת אחדות ,  שהסתיימו אתמול  ( רביעי )  בכישלון .  בלייר ,  אשר ששימש בעבר גם שליח מיוחד לתהליך השלום במזרח התיכון מטעם הקוורטט ,  הוא זה שרתם למהלך גם את נשיא מצרים ,  עבד אל-פתאח א-סיסי - כך עולה מדיווחים בנושא שפורסמו אמש בהארץ ובערוץ 10 .  
על אף שבלייר סיים בשנה שעברה את תפקידו כשליח המיוחד לתהליך השלום - ללא הצלחה יוצאת דופן בתחום - הוא ממשיך לבקר לעתים תכופות בישראל ובאזור ,  בין השאר בתוקף תפקידו הנוכחי כיועץ מיוחד לממשלת מצרים בתחום האנרגיה .  בפגישות שערך בשבועות האחרונים בישראל עם נתניהו ועם הרצוג ,  הוא ניסה לקדם את כניסתו של האחרון לקואליציה ,  כביכול כדי לסייע בקידום התהליך המדיני בין ישראל לפלסטינים ,  שנמצא בקיפאון עמוק זה תקופה ארוכה .  
שיאו של המאמץ של בלייר היה בגיוסו של סיסי ,  שנשא שלשום נאום מפתיע ובו הפציר ב"מפלגות הישראליות "  להצטרף לקידום תהליך השלום .  סיסי אמנם אמר דברים כמעט זהים כבר בכמה הזדמנויות בעבר ,  אך הרצוג ונתניהו מיהרו שניהם להגיב לאמירתו שלשום ,  לברך עליה ולהציג אותה כפתח ל"הזדמנות מדינית "  שתוכל לקדם את השלום באזור .  זו בדיוק היתה כוונתו של בלייר ,  שכאמור מייעץ לנשיא המצרי בסוגיות כלכליות ובתחום האנרגיה .
 הדרמה מאחורי הרחבת הממשלה || כותרות אחרונותהראש של נתניהו ,  הידיים של ליברמן :  מאחורי הקלעים של ההצגה הפוליטיתסקר וואלה !  NEWS :  חצי מהציבור מעדיף את יעלון בביטחון ,  29% - את ליברמןהרצוג : " יחימוביץ' התחננה לתיק ;  נתניהו הבטיח וטו על בנייה ביו"ש "  
בלייר פעל גם כדי לשכנע פוליטיקאים בכירים בשורות המחנה הציוני ,  ובכללם חברת הכנסת ציפי לבני ,  לשקול שנית את התנגדותם לכניסה לממשלה עם נתניהו .  אלא שהמהלך שלו ,  שהיה מתואם גם עם שר החוץ האמריקני ג'ון קרי ,  הסתיים בכישלון ;  התנגדות בתוך מפלגת העבודה ובליכוד להקמת ממשלת אחדות ,  גרמה לנתניהו להעדיף דווקא ממשלת ימין עם אביגדור ליברמן כשר הביטחון .  
תוצאה הזו ,  אגב ,  לא בהכרח רעה עבור בלייר .  הוא נהנה ממערכת יחסים טובה עם ליברמן מאז זה כיהן שר החוץ בממשלותיו הקודמות של נתניהו ובלייר עוד היה מוצב בישראל ועסק בקידום  " תהליך השלום ".  בשנה האחרונה לכהונתו בתפקיד זה ,  בלייר ספג ביקורת ציבורית לאחר שהעיתון הבריטי  " הגרדיאן "  חשף כי במקביל לעבודתו לקידום תהליך השלום הבלתי-קיים ,  הוא החל לשמש יועץ כלכלי בכיר עבור סיסי .  
נוסף על המינוי מעורר התהיות שקיבל במצרים ,  העיתון הבריטי  " הטלגרף "  חשף כי בלייר ביצע עבודת שתדלנות מול משרד האוצר הבריטי לקידום עסקת נדל"ן ענקית במנצ'סטר ,  עסקה הצפויה להניב רווח של מאות מיליוני לירות שטרלינג לשליטי אבו-דאבי .  את עבודת השתדלנות הוא עשה לא בכובעו המדיני כ"שליח לתהליך השלום ",  אלא בכובעו העסקי כיו"ר קבוצת העסקים  " בלייר ושותפיו ",  שפועלת בלונדון ומעניקה שירותי ייעוץ ושתדלנות לגופים כלכליים מובילים ברחבי העולם .  
בלייר שימש בעבר גם יועץ בכיר עבור בנק ההשקעות ג'י פי מורגן צ'יס וקיבל עבור עבודה זו כ-2 מיליון לירות שטרלינג .  באופן מקרי ,  באותה תקופה היתה חברת הגז  " בריטיש גז "  לקוחה מרכזית של הבנק ,  ואילו בלייר פעל לקדם את הפעלתו של שדה הגז הגדול לחופי רצועת עזה ,  השייך לאותה חברה .  

כך ניסו טוני בלייר וא-סיסי להכניס את המחנה הציוני לממשלה
היועץ לענייני אנרגיה לנשיא המצרי וראש ממשלת בריטניה לשעבר רתם את סיסי למהלך ,  שנשא נאום מפתיע השבוע בעד קידום תהליך השלום .  למרות הכול ,  התוצאה הסופית לא רעה עבור בלייר ,  שנהנה ממערכת יחסים טובה עם ליברמן

