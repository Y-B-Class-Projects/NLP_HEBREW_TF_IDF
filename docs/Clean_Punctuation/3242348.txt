נדחתה הבקשה לתיקון טעות בגזר הדין לשרה לנתניהו בפרשת המעונות
השופט דחה את בקשת הפרקליטות לתיקון הטעות בגזר הדין שבה כתב כי לא ניתן לדעת אם הארוחות שהוזמנו היו במסגרת אירועים רשמיים ,  אך מכתב האישום המקורי עלה כי החקירה התמקדה בארוחות פרטיות . " הפער בין שני כתבי האישום אינו מקרי ונובע מהמו"מ בין הצדדים ",  קבע
שופט בית משפט השלום בירושלים ,  אביטל חן דחה היום  ( שני )  את בקשת פרקליטות מחוז ירושלים לתיקון טעות בגזר הדין שהוגש בעניין שרה נתניהו במסגרת פרשת המעונות . " בית המשפט היה רשאי להניח שהפער בין שני כתבי האישום אינו מקרי ,  ונובע מהמו"מ בין הצדדים אשר 'הוליד' כתב אישום מתוקן שאינו דומה כלל לכתב האישום המקורי ",  כתב השופט בנימוקים לדחייה . " בנסיבות העניין ומהטעמים שהובאו לעיל ,  הבקשה לתיקון גזר הדין נדחית ". 
בבקשתה אתמול הבהירה הפרקליטות כי כתב האישום המקורי מתייחס רק לארוחות פרטיות ,  וכלל לא לאירוח רשמי או מדיני .  בגזר הדין ציין השופט כי לא ניתן לדעת אם הארוחות שהזמינה אשת ראש הממשלה היו במסגרת פרטית או במסגרת אירועים רשמיים .  עם זאת ,  מכתב האישום המקורי עולה כי החקירה התמקדה בארוחות פרטיות ,  שככל הנראה יועדו למשפחת נתניהו בלבד .  לתיקון גזר הדין לא הייתה אמורה להיות השפעה על גובה התשלום שהוטל על נתניהו . 
" מקריאה פשוטה ניתן להבין כי כאשר התכוונה המאשימה לאירוח של אורחים פרטיים צוין הדבר היטב ,  במפורש ומספר פעמים בכתב האישום המקורי ,  וכאשר בכתב האישום המתוקן לא מופיעה כאמור ,  ולו פעם אחת התיבה 'אורחים פרטיים' ,  מדובר בכל אורחי המעון ללא אבחנה ביניהם ,  שאם לא כן ,  היה מצוין אחרת ",  נימק היום השופט את הדחייה .
 עוד בוואלה !  NEWS:נתניהו על הרשעת אשתו :  הסתיים מסע ציד הזוי ;  גורם משפטי :  הוא מתכחש לעובדותהרשעת שרה נתניהו היא החזרה הגנרלית לקראת מזעור תיקי רה"מח"כ זוהר השווה בין שרה נתניהו לנסיכה דיאנה : " רדיפה עיתונאית "  
נתניהו הורשעה אתמול בניצול מכוון של טעות הזולת במסגרת פרשת המעונות .  זאת ,  אחרי חתימתה על הסדר הטיעון והגשת כתב האישום המתוקן נגדה ביום רביעי האחרון .  השופט אביטל חן אישר את העונש עליו הסכימו נתניהו והפרקליטות והיא תשלם קנס בגובה עשרת אלפים שקלים ופיצוי לקופת המדינה בגובה 45 אלף שקלים .
 בכתב האישום המתוקן ירד הסכום שהוציאה נתניהו מקופת המדינה ל-175 אלף שקלים ,  לעומת כפול מכך במקור .  בנוסף לכך ,  הוסרו ממנו החלקים המייחסים לנתניהו פעולות אקטיביות שנעשו כדי להסתיר מחשבות משרד ראש הממשלה את העובדה שבמעון הועסקה מבשלת .  בשל כך הופחת סעיף האישום ממרמה בנסיבות מחמירות לניצול מכוון של טעות הזולת ,  ללא מרמה .
 אחרי הרשעתה ,  אמר ראש הממשלה כי הסתיים  " מסע ציד הזוי של ארבע שנים על חמגשיות ואוכל "  שעלה למשלם המיסים מיליוני שקלים .  לדבריו , " אם לא היה מדובר באשתי לא הייתה נפתחת חקירה ואף אחד לא היה חולם להעמיד אותה לדין ".  על הסדר הטיעון אמר נתניהו : " שרה עברה ארבע שנים של גיהינום מול מכלל האשמות שלא נשאר מהם דבר .  היום כשהיא החליטה לא ללכת למשפט היא אמרה שהיא סבלה מספיק ושהיא רוצה שהגיהנום הזה ייפסק ". 
בתגובה ,  גורם משפטי בכיר אמר כי נתניהו  " מתכחש לעובדות "  ומתח ביקורת חריפה על דבריו : " ראש הממשלה התעלם כליל מכך שגב' נתניהו הודתה במפורש שפעלה בתחבולה בניגוד לנוהל מחייב ,  והוא טוען כעת שהנוהל היה כביכול בלתי חוקי .  ראש הממשלה ממשיך לדבר על הזמנת 'חמגשיות' כביכול ,  למרות ששרה נתניהו הודתה במפורש שהזמינה ארוחות רבות ממסעדות יוקרה ובמספר מקרים גם הזמינה שפים ממסעדות ".  

נדחתה הבקשה לתיקון טעות בגזר הדין לשרה לנתניהו בפרשת המעונות
השופט דחה את בקשת הפרקליטות לתיקון הטעות בגזר הדין שבה כתב כי לא ניתן לדעת אם הארוחות שהוזמנו היו במסגרת אירועים רשמיים ,  אך מכתב האישום המקורי עלה כי החקירה התמקדה בארוחות פרטיות . " הפער בין שני כתבי האישום אינו מקרי ונובע מהמו"מ בין הצדדים ",  קבע

