אין פרטנר :  יחימוביץ' קיימה עימות עם וידאו של נתניהו
לאחר שסרב להעתמת איתה באופן פומבי ,  ערכה יו"ר מפלגת העבודה עימות כלכלי עם קטעי וידאו של ראש הממשלה . " אנחנו מדברים על כלכלה שעובדת עבור האזרחים ,  בלי רטוריקה של פחד "
 יו"ר מפלגת העבודה ,  שלי יחימוביץ' ,  המשיכה היום  ( שני )  במתקפה חריפה על ראש הממשלה בנימין נתניהו ,  מדיניותו הכלכלית והתנהלותו הניהולית . " נתניהו לא אוהב עובדות .  השבוע הוא הספיק להתעמת עם נגיד בנק ישראל ,  פישר ,  שהעז לדבר על הבור בתקציב ,  לשלוח את שריו להשתלח בנשיא המדינה שדבר על הקפאון המדיני ,  והיום נשבר שיא חדש כשפיטר במייל את הסטטיסטיקן הראשי כי המספרים העגומים שהציג לא התאימו למציאות המדומה שלו ",  אמרה יחימוביץ ",  באירוע מיוחד של מפלגת העבודה במודיעין ,  בו קיימה יו"ר העבודה עימות כלכלי - עם סרטוני וידיאו של נתניהו .  
בשבוע שעבר פנתה יחימוביץ' לנתניהו והזמינה אותו לעימות פומבי בפוסט שפירסמה בדף הפייסבוק שלו .  משלא נענתה ,  החליטו בעבודה שהיו"ר תתעמת בכל זאת עם נתניהו ,  והערב קיימו אירוע בו הגיבה לקטעי וידאו של נתניהו בנושאים כלכליים חברתיים . " המסר שלנו לתקווה הוא לא מסר ערטילאי ,  אלא מסר מוחשי ומוצק שנטוע בקרקע המציאות ,  ועובר דרך שינוי עמוק בכלכלה ובחברה ,  שינוי שמחזק את החוסן הבטחוני שלנו ויאפשר לנו כוח ולגיטימציה לחולל שלום ",  אמרה יחימוביץ' . " אנחנו מדברים על כלכלה שעובדת עבור האזרחים ,  הנהגה שמישירה מבט ומדברת על הבעיות שכואבות לאנשים באמת ולא בורחת שוב ושוב לבידוד מדיני ורטוריקה של פחד ,  אלא אומרת להם 'אכפת לנו מכם' ". 
כל הדיווחים ,  העדכונים והפרשנויות - וואלה !  בחירות 2013 
מחר צפויה יחימוביץ' להמשיך את המתקפה הכלכלית על נתניהו ,  במסיבת עיתונאים לציון ה-1 בינואר ,  המועד בו היה אמור להיכנס לתוקף תקציב המדינה לשנת 2013 ,  לולא הבחירות היו מוקדמות . " עד לרגע זה לא חשף נתניהו את הדרכים בהן הוא מתכנן לכסות את הבור שיצר בתקציב המדינה בעקבות הפחתות המיסים האגרסיביות שביצע לטובת האלפיון העליון ",  אמרו היום בעבודה .  במסיבת העיתונאים צפויה יחימוביץ' ,  כשלצדה המועמדים לכנסת אבישי ברוורמן ,  אראל מרגלית ואיציק שמולי ,  להציג את המהלכים המרכזיים והגזירות הכלכליות המרכזיות המתוכננות לאחר הבחירות .  
יחימוביץ' התייחסה באירוע למה שכינתה  " ההשתקה של נתניהו את הבכירים אשר מבקרים את התנהלותו הכושלת ",  בהתייחסות לשרשרת ההתקפות האחרונות שיצאו מהליכוד : " נתניהו לא אוהב לשמוע עובדות .  השבוע מתח ביקורת על נגיד בנק ישראל ,  בנשיא פרס הוא השתלח אתמול באופן וולגרי ,  אבל היום נשבר שיא חדש כשפיטר את הסטטיסטיקן שלו .  הסטטיסטיקות לא מוצאות חן בעיניו כי הן לא מסתדרות עם המציאות המדומה שהוא מבקש להנהיג ".  לדבריה , " אתמול פרסם הסטטיסטיקן ,  פרופ' שלמה יצחקי ,  מסמך יסודי על מספרים שלא ניתן להתווכח אתם על הפרטת השוק הפנסיוני ,  וקרא לזה 'שוד הפנסיות הגדול' .  היום הוא כבר מקבל מכתב פיטורים במייל מלשכת ראש הממשלה .  זה נראה לכם נורמלי ?  משהו כאן משובש .  הסטטיסטיקות לא מוצאות חן בעיניו אז הוא הורג את השליח ".  
לקריאה נוספת:לקראת 2013 :  שליש מהציבור בעד קיצוץ תקצוב החרדיםיאיר שמיר :  הפסדנו מנדטים מהאיחוד עם הליכודדרעי :  נתניהו לא מתכוון למנות מזרחי לשר בכיר 

אין פרטנר :  יחימוביץ' קיימה עימות עם וידאו של נתניהו
לאחר שסרב להעתמת איתה באופן פומבי ,  ערכה יו"ר מפלגת העבודה עימות כלכלי עם קטעי וידאו של ראש הממשלה . " אנחנו מדברים על כלכלה שעובדת עבור האזרחים ,  בלי רטוריקה של פחד "
 
