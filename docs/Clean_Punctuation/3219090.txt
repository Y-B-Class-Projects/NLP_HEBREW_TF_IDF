פרסום ראשון :  נתניהו ימנה ביום ראשון ממלא מקום לתפקיד שר החוץ
ראש הממשלה יודיע על מחליפו בתפקיד בישיבת הממשלה בתחילת השבוע הבא .  זאת לאחר שפרקליטות המדינה הגישה לבג"ץ הודעת עדכון במסגרת עתירה שהגישה התנועה לאיכות השלטון נגד ריבוי התיקים בהם הוא מחזיק .  נתניהו הודיע בעבר כי ימנה שר חוץ עד סוף ינואר ,  אולם הדבר לא קרה
בישיבת הממשלה ביום ראשון ימנה ראש הממשלה בנימין נתניהו ממלא מקום לתפקיד שר החוץ - כך הודיעה היום  ( חמישי )  המדינה לבג"ץ .  פרקליטות המדינה הגישה היום לבג"ץ הודעת עדכון במסגרת עתירה שהגישה התנועה לאיכות השלטון נגד ריבוי התיקים בהם מחזיק ראש הממשלה .  ההודעה נתמכת בתצהיר של מזכיר הממשלה ,  צחי ברוורמן .  בעקבות העתירה נתניהו הודיע בעבר כי ימנה שר חוץ עד לסוף חודש ינואר ,  אולם הדבר לא קרה .
 מהתנועה לאיכות השלטון נמסר בתגובה כי  " אנו מברכים על המינוי המסתמן שהגיע רק תחת חרבו המתנוססת של ההליך המשפטי בבית המשפט העליון ,  ומקווים כי אכן יצא לפועל .  אנו סבורים כי מן הראוי היה שראש הממשלה לא יגיע למצב בו הוא מחזיק במספר רב כל כך של תיקים חשובים - בהם תיק החוץ והביטחון - בעת ובעונה אחת ,  ומקווים כי נורמה פסולה זו ,  שהייתה מנת חלקו של ראש הממשלה גם בראשית הקדנציה ,  לא תשוב עוד ". 
עוד בוואלה !  NEWS:פנס תוקף את מדינות אירופה בוורשה :  לא משתפות פעולה נגד איראןבת 15 נפצעה קשה מפגיעת מוט ברזל שנפל עליה מאתר בניה בירושליםחשד לרצח :  גבר בן 50 נורה למוות ברחוב בחולון ,  היורה נעצר 
בחודש דצמבר פנתה התנועה לאיכות השלטון לבג"ץ נגד המצב בו ראש הממשלה החזיק במקביל בתיקי הביטחון ,  החוץ ,  הבריאות והקליטה ,  וטענו כי מדובר במצב שאינו סביר באופן קיצוני .  העתירה אוחדה עם עתירה דומה שהגישה ח"כ לאה פדידה  ( המחנה הציוני )  .  כבר באמצע דצמבר הודיע נתניהו כי בכוונתו למנות שר קליטה בתוך שבוע ,  ושר חוץ בתוך חודש .  מאז מונה ח"כ יואב גלנט לשר הקליטה ,  אולם טרם מונה שר חוץ .  המועד האחרון בו הייתה אמורה המדינה להודיע לבג"ץ על התקדמות בנושא הוא מחר .
 כאמור ,  מלבד ראשות הממשלה נתניהו מחזיק בתיק החוץ והבריאות ,  ועם התפטרות ישראל ביתנו קיבל לידיו את תיקי הביטחון והקליטה .  הודעתו של נתניהו בדצמבר פתחה מחדש מירוץ ישן נושן בין בכירי הליכוד על תיק החוץ היוקרתי ,  כשישראל כץ ,  גלעד ארדן ,  יובל שטייניץ וצחי הנגבי הם השרים הבולטים שרואים את עצמם כמועמדים לתפקיד .  עם זאת ,  אם ראש הממשלה יעביר את התיק ,  מדובר במינוי זמני של כמה חודשים בלבד בתקופת בחירות ואין בו הרבה מעבר ליוקרה .  

פרסום ראשון :  נתניהו ימנה ביום ראשון ממלא מקום לתפקיד שר החוץ
ראש הממשלה יודיע על מחליפו בתפקיד בישיבת הממשלה בתחילת השבוע הבא .  זאת לאחר שפרקליטות המדינה הגישה לבג"ץ הודעת עדכון במסגרת עתירה שהגישה התנועה לאיכות השלטון נגד ריבוי התיקים בהם הוא מחזיק .  נתניהו הודיע בעבר כי ימנה שר חוץ עד סוף ינואר ,  אולם הדבר לא קרה

