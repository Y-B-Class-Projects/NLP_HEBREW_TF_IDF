לפני או אחרי הבחירות ?  כל מה שיקרה אם יוחלט על שימוע לנתניהו
מי מקבל את הזכות לשימוע ?  כמה זמן זה נמשך ?  האם אפשר להכריז על שימוע לפני בחירות - ומה בכלל יקרה אחרי שהוא יתקיים ?  כל מה שרציתם לדעת על התהליך ולא העזתם לשאול את מנדלבליט
על פי הנחיות היועמ"ש ופרקליט המדינה ,  שימוע הוא הזדמנות שניתנת לחשוד להציג את טענותיו ולשכנע את התביעה כי חומר הראיות או אינטרס הציבור אינם מצדיקים הגשת כתב אישום .  הוא נערך בדרך כלל בעל פה ,  ועל פי רוב החשוד עצמו לא נמצא בו ,  אלא רק עורכי דינו .  השימוע נערך בפני מי שאמור לקבל את ההחלטה אם להעמיד לדין או לא ,  ובמקרה של נתניהו ,  מדובר ביועמ"ש עצמו .  
השימוע אינו תחליף למשפט ,  ולא אמורים לדון בו בפרטי הפרטים של הראיות ,  אלא רק בטענות עקרוניות בנוגע לתיק .  בדרך כלל אלה יהיו טענות משפטיות ,  ולא עובדתיות .  כך ,  למשל ,  אחת הטענות העיקריות שעלתה בשימוע של שרה נתניהו ב"תיק המעונות ",  הייתה כי  " נוהל המבשלת "  חוקק בחוסר סמכות ,  ולכן אינו תקף .  דוגמה נוספת היא זו של יו"ר לשכת עורכי הדין ,  אפי נווה ,  שהעלה בשימוע טענה לאכיפה בררנית נגדו .  אלו טענות משפטיות כלליות ,  ולא כאלה הנוגעות לראיות ולעובדות המקרה הספציפי ,  ולכן בדרך כלל יעלו בשימוע .  עם זאת ,  גם אם טענות אלו נדחות ,  הן בדרך כלל צפות מחדש במהלך המשפט עצמו .  

לפני או אחרי הבחירות ?  כל מה שיקרה אם יוחלט על שימוע לנתניהו
מי מקבל את הזכות לשימוע ?  כמה זמן זה נמשך ?  האם אפשר להכריז על שימוע לפני בחירות - ומה בכלל יקרה אחרי שהוא יתקיים ?  כל מה שרציתם לדעת על התהליך ולא העזתם לשאול את מנדלבליט

