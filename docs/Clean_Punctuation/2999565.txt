אזכרה לבני הזוג הנקין :  חמישה דברים שאתם צריכים לדעת היום
האזכרה לנעמה ואיתם שנרצחו בפיגוע בשנה שעברה תתקיים בהר המנוחות .  ראש הממשלה בנימין נתניהו ינאם בעצרת האו"ם .  במשטרה יתקיים טקס הענקת צל"שים ועיטורים ועוד שני דברים שצריך לדעת היום
אתם צריכים לדעת שהיום יתקיים נאומו של ראש הממשלה בנימין נתניהו בעצרת האו"ם בניו יורק .  שלשום המריא נתניהו יחד עם רעייתו שרה לניו יורק כדי להשתתף בעצרת .  אתמול נועד עם נשיא ארצות הברית ,  ברק אובמה ,  בשולי הוועידה בפגישתם האחרונה לקראת סיום תפקידו של אובמה .  
אתם צריכים לדעת שהיום יתקיים בבית העלמין בהר המנוחות שבירושלים טקס אזכרה לבני הזוג איתם ונעמה הנקין ,  שנרצחו בפיגוע ב-1 באוקטובר בשנה שעברה .  השניים נורו למוות לעיני ארבעת ילדיהם בזמן שהיו במכוניתם בין ההתנחלויות איתמר ואלון מורה .  הילדים לא נפצעו בפיגוע .  הרוצחים נלכדו לאחר כמה ימים וחלקם נידונו למאסר עולם .  
אתם צריכים לדעת שהיום יתקיים טקס הענקת צל"שים ועיטורים של משטרת ישראל .  העיטורים יוענקו לשוטרי ושוטרות מג"ב ומשטרת ישראל על הצטיינות בפעולה ,  גילוי יוזמה ,  הפגנת נחישות וחתירה למגע .  בין מקבלי העיטור השנה יהיו הרב נחמיה לביא ועופר בן ארי ,  שנרצחו בפיגועים ,  על מעשי גבורה תוך חירוף נפש .  בטקס יישאו דברים נשיא המדינה ראובן ריבלין ,  השר לביטחון הפנים גלעד ארדן ,  מפכ"ל המשטרה רוני אלשיך והוריה של הדר כהן ,  שוטרת מג"ב שנרצחה גם היא בפיגוע .  באירוע ישתתפו משפחות שכולות ושאר מקבלי הצל"שים והעיטורים .  
אתם צריכים לדעת שהיום יתקיים ליל המדענים ברחבי הארץ ,  במסגרתו יוכל הקהל הרחב לבקר במוסדות מחקר ומוזיאונים .  מדובר ביוזמה של משרד המדע והאיחוד האירופי ומטרתה לחשוף את הציבור לעולם המדע .  מוסדות מחקר ומוזיאוני המדע יפתחו את שעריהם לקהל הרחב ויציעו מפגשים עם מדענים ומדעניות ,  סיורים ,  הרצאות ,  הופעות ,  ניסויים ,  סדנאות ופעילויות .  הכל מותאם למגוון גילאים וללא עלות .  
אתם צריכים לדעת שהיום מציינים ברחבי העולם את היום ללא מכוניות .  מטרת היוזמה היא להוריד את מספר המכוניות על הכביש ובכך לצמצם את זיהום האוויר .  יום ללא מכוניות צוין לראשונה בשנת 1995 והתרחב למדינות רבות שביקשו לאפשר לציבור לבחון את החיים ללא תנועת מכוניות .  ואולם ,  קיים קושי ממשי לארגן את הימים האלו באופן שישיג הצלחה מלאה משום שיש צורך למצוא פתרונות תחבורה אחרים לתושבים .  על כן ,  התנאים להצלחת היוזמה הם תמיכה ציבורית רחבה והיערכות מתאימה .  

אזכרה לבני הזוג הנקין :  חמישה דברים שאתם צריכים לדעת היום
האזכרה לנעמה ואיתם שנרצחו בפיגוע בשנה שעברה תתקיים בהר המנוחות .  ראש הממשלה בנימין נתניהו ינאם בעצרת האו"ם .  במשטרה יתקיים טקס הענקת צל"שים ועיטורים ועוד שני דברים שצריך לדעת היום

