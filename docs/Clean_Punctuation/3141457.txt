נתניהו דורש מהחרדים :  לא לקדם חקיקה על דת ומדינה עד סוף 2019
נציגי הסיעות החרדיות ייפגשו עם רה"מ בניסיון לפתור את משבר הגיוס ,  ולוואלה !  NEWS נודע כי הסכמה על נוסח תצריך התחייבות להימנע ממהלכים שנויים במחלוקת .  ליברמן : " צריך ללכת עם מה שאתה מאמין ולא עם מה שכדאי ".  גורמים בסביבת רה"מ :  הוא רוצה להמשיך את פעילות הממשלה
- נתניהו ייפגש עם ראשי הסיעות החרדיות ;  מחר יקיים פגישה עם ראשי הקואליציה- ראש הממשלה צפוי לדרוש מהחרדים :  לא לקדם חקיקה בנושאי דת ומדינה עד ל-2019- גורמים בסביבת נתניהו :  הוא מעוניין להמשיך את פעילות הממשלה עד לסוף כהונתה- ליברמן צייץ : " לפעמים צריך לעשות את מה שמאמינים בו ולא מה שכדאי "  
ראש הממשלה בנימין נתניהו ייפגש הערב  ( שבת )  ב-22:00 עם ראשי הסיעות החרדיות ,  במטרה לפתור את משבר הגיוס .  בפגישה ינסה נתניהו להגיע להסכמה על נוסח חוק הגיוס ,  שיעלה להצבעה בוועדת שרים לחקיקה ובקריאה טרומית בשבוע הקרוב ,  לפני ההצבעות על התקציב .  לוואלה !  NEWS נודע כי נתניהו ידרוש מהחרדים להתחייב כי לא יקדמו מהלכים שנויים במחלוקת בנושאי דת ומדינה עד סוף 2019 ,  והתחייבות לקידום חוק הלאום .
" אנחנו מבקשים מהחרדים לא להעלות בכנסת הזאת דברים שנויים במחלוקת ,  לא כשרות ולא רבנות ,  ולא להכניס עוד פצצות נפץ עד הסוף ",  אמר לוואלה !  NEWS גורם בסביבת נתניהו .  אם יושגו הסכמות ,  החרדים צפויים לפנות לאדמו"רים והרבנים במועצות גדולי התורה כדי לקבל הסכמה על הנוסח ועל כך שהוא יובא להצבעה בטרומית בלבד ולא בשלוש קריאות .  ההערכה כי חלקם יעשו זאת עוד הערב .  
משבר הגיוס | לקריאה נוספת בוואלה !  NEWS:חוק שירות חובה אם החרדים לא יעמדו ביעדים :  מתווה פשרת הגיוס נחשף"נמות ולא נתגייס ":  הפלג הירושלמי הפגין לראשונה מאז מות הרב אוירבךבכירים בקואליציה :  ליברמן הוא המכשול העיקרי לפתרון משבר הגיוס 
מחר בצהריים נתניהו צפוי להיפגש עם כל ראשי סיעות הקואליציה .  גורמים בסביבת נתניהו אומרים כי ההעדפה של ראש הממשלה היא להמשיך את פעילות הממשלה עד סוף תקופת כהונתה בנובמבר 2019 ולשם כך דרושה הסכמה של השותפות הקואליציוניות איתן הוא ייפגש הערב ומחר .
 חברי הכנסת של דגל התורה מתייעצים כעת בבתיהם של הרב גרשון אדלשטיין והרב חיים קנייבסקי ,  מבכירי הרבנים הליטאיים ,  לקראת הפגישה עם נתניהו .  ההערכה כי בפגישות אלה יוכרע האם להסתפק במתווה הגיוס שהוצע לחרדים .  לעומתם ,  חברי הכנסת של  " אגודת ישראל "  טרם ערכו התייעצויות בנושא וייתכן כי גם יהיו חילוקי דעות בין ההכרעה לשתי הסיעות .
 אחרי הפגישה ,  גורמים בדגל התורה הבהירו כי ניתן לנו האישור לנהל משא ומתן על מתווה לאישור חוק הגיוס בקריאה טרומית בלבד קודם אישור התקציב ולעריכת שינויים בחוק .  מנגד ,  בסיעת אגודת ישראל שבה חבר גם סגן שר הבריאות יעקב ליצמן טרם התקבלה ההחלטה . 
" אנחנו עושים הכול כדי שלא ילכו לבחירות ",  אמרו גורמים בסיעה . " אם נעביר את החוק בטרומית ,  תוך התחייבות לקדם את החוק בקיץ ,  העניין מאחורינו .  השאלה הגדולה היא נתניהו .  הכדור בידיים שלו .  אם יהיו בחירות זה בגללו ,  לא בגלל חוק הגיוס ". 
השר אריה דרעי שוחח ביום שישי טלפונית עם נשיא מועצת חכמי התורה הרב שלום כהן השוהה במקסיקו וקיבל הנחיות כיצד לפעול לקראת הפגישה הערב עם נתניהו .  במקביל הורה השר דרעי ליו"ר הסיעה ח"כ יואב בן צור לקיים סבב שיחות עם שאר חברי מועצת חכמי התורה של המפלגה
בלשכת נתניהו נערכים ללילה ארוך ,  אם יושגו הסכמות עם החרדים מוקד המשבר הקואליציוני יעבור לשני שותפים אחרים :  שר הביטחון אביגדור ליברמן ושר האוצר משה כחלון .  הראשון מאיים להצביע נגד חוק הגיוס - גם בקריאה טרומית - בעוד השני מוכן להצביע רק בעד חוק שיקודם בהסכמת כל השותפים לממשלה .  
בכירים בקואליציה מנסים להרתיע את נתניהו מללכת לבחירות מוקדמות ומאיימים כי יסכימו לבחירות רק בעוד כחצי שנה ,  ולא בעוד שלושה חודשים ,  המועד שבו לפי ההערכה נתניהו מעונין לקיים בחירות .
" נתניהו חייב את הסכמתנו על מועד הבחירות ,  ולא בהכרח נסכים לפזר עכשיו ,  אלא רק בסוף השנה ",  אמר לוואלה !  NEWS בכיר בקואליציה ,  על רקע ההערכה כי נתניהו מעונין בבחירות בזק כדי להקדים את החלטת היועץ המשפטי לממשלה על הגשת כתב אישום בחקירותיו הפליליות .
 ליברמן החריף את אווירת המשבר עם צאת השבת ,  כשצייץ בטוויטר כי ‏"בחיים ,  יש רגעים שבהם צריך ללכת עם מה שאתה מאמין ולא עם מה שכדאי או משתלם .  זהו בדיוק הרגע ".  ליברמן מסומן בשלב זה כמכשול העיקרי שעלול למנוע את פתרון המשבר ,  שכן נתניהו דורש גם ממנו לרדת מהאיום לפרק את הממשלה בהמשך אם חוק הגיוס יעלה לקריאה שנייה ושלישית .  
גורמים בסביבת ראש הממשלה דחו בתוקף את הטענה כי נתניהו וליברמן מתואמים במשבר ,  ואמרו לוואלה !  NEWS כי מדובר ב"שטות ושקר ".  לדבריהם , " ראש הממשלה עושה הכול כדי לפתור את המשבר אבל יש דברים שהם לא בידיו .  הוא לא רוצה להגיע למצב שבעוד חודש יש משבר נוסף ". 
כמו כן ,  הגורמים הבהירו שדרישתו של נתניהו מהשותפים הקואליציוניים להתחייב עד סוף 2019 אינה אבסולוטית - כלומר אינה נוגעת לחקירות - אלא בנוגע לתהליך חקיקת חוק הגיוס בלבד ,  ונושאים רגישים הנוספים בנושאי דת ומדינה וחסינות מפני משברים פוליטיים בנושא . " עברנו מספיק טלטלות וראש הממשלה רוצה לוודא שאף אחד מהצדדים לא מכניס עוד בעיות ושתישאר עוד שנה וחצי לעבודה ",  אמרו הגורמים .
  ( עדכון ראשון 18:20 )  

נתניהו דורש מהחרדים :  לא לקדם חקיקה על דת ומדינה עד סוף 2019
נציגי הסיעות החרדיות ייפגשו עם רה"מ בניסיון לפתור את משבר הגיוס ,  ולוואלה !  NEWS נודע כי הסכמה על נוסח תצריך התחייבות להימנע ממהלכים שנויים במחלוקת .  ליברמן : " צריך ללכת עם מה שאתה מאמין ולא עם מה שכדאי ".  גורמים בסביבת רה"מ :  הוא רוצה להמשיך את פעילות הממשלה

