שלושה חודשי טרור :  ההבטחות לרגיעה התחלפו במסרי עידוד
בחודש אוקטובר הבטיח ראש הממשלה שאם הפלסטינים יפתחו באינתיפאדה ,  ישראל תגיב ב"חומת מגן 2 ".  מאז נהרגו כ-30 ישראלים והתרחשו מאות פיגועים ,  ואילו נתניהו הפסיק להבטיח ועבר לספק תמיכה ועידוד .  לאזרחי ישראל מגיע לדעת מהי התכנית שלו לשיפור המציאות כאן
הסיפור החדשותי שעמד במרכז השבוע החולף היה המרדף אחר נשאת מלחם ,  המחבל שביצע פיגוע הירי בתל אביב ביום שישי שעבר .  אך בזמן שהתקשורת סיקרה מכל זווית אפשרית את החיפושים אחריו ,  התרחשו בימים האחרונים  השבוע הראשון של שנת 2016  עוד כמה אירועים שכדאי להתעכב עליהם :  שני פיגועי ירי באזור חברון ;  ירי רקטות מרצועת עזה לעבר יישובי הדרום ;  כמה פיגועי דקירה ודריסה בגזרת ירושלים וגוש עציון .  רק אתמול  ( חמישי )  בערב התרחשו שני ניסיונות פיגוע ,  שרק הודות לתפקוד כוחות צה"ל בשטח ,  הסתיימו ללא נפגעים ישראלים .  
האירועים הללו מצביעים על כך שהאינתיפאדה שהחלה בסתיו 2015 ,  צפויה ללוות אותנו גם בחודשים הקרובים .  במערכת הביטחון לא רואים כרגע סימנים לדעיכת האלימות ,  וקיים חשש אמתי מהידרדרות ומהסלמה נוספת לאורך הזמן .  בדיוני הקבינט המדיני-ביטחוני שהתקיימו השבוע ,  הוצגה לשרים תמונת מצב קודרת ומדאיגה לגבי ההתפתחויות האפשריות בגדה המערבית ,  בהן קריסת הרשות הפלסטינית והפסקת פעילות מנגנוני הביטחון שלה ,  וכן ההתפתחויות במזרח ירושלים ,  במגזר הערבי בישראל וגם ברצועת עזה ,  שם ממשיך החמאס לחפור מנהרות ולהתכונן לסבב הלחימה הבא .  
כל זה מתרחש בשעה שלממשלת ישראל אין פתרונות ואין מדיניות .  ב-16 בספטמבר ,  לפני שלושה וחצי חודשים ,  יצא ראש הממשלה בנימין נתניהו לסיור בירושלים והודיע בסמכותיות : " הכרזנו מלחמה על מיידי האבנים ".  האינתיפאדה השלישית ,  שמשתוללת ברחבי הארץ מאז הסתיו שעבר ,  הייתה אז רק בתחילתה ,  והיא באה לידי ביטוי בעיקר בתקריות של יידוי אבנים וזריקת בקבוקי תבערה על כלי רכב בירושלים ובשטחים .  באחת התקריות נהרג אזרח ישראלי ,  אלכסנדר לבלוביץ'  מה שגרם לראש הממשלה לצאת באותה הצהרה דרמטית .  
לקריאה נוספת:עודף מידע ומחסור במודיעין :  החורים במערכת שדרכם חמק המחבלהותר לפרסום :  חוליית חמאס תכננה לחטוף ולרצוח מתנחל כדי לשחרר מחבלים 

נתניהו הבטיח אז לדכא ביד קשה את ההתקוממות הפלסטינית .  הקבינט המדיני-ביטחוני קיים סדרת דיונים בנושא ההתקוממות בשטחים ובמזרח ירושלים ,  ולשכת נתניהו הפיצה לתקשורת תדרוכים לוחמניים על  " שינוי גישה ".  שבועיים בלבד עברו מאותו סיור בירושלים ,  והתברר שאת הפלסטינים ,  הקבינט המדיני-ביטחוני לא ממש מרשים .  בפרק זמן של 48 שעות ,  בזמן שנתניהו היה בניו יורק לרגל עצרת באו"ם ,  נרצחו ארבעה ישראלים בשתי זירות פיגוע .  איתם ונעמה הנקין נורו לעיני ילדיהם באזור שכם ;  נחמיה לביא ואהרון בנט נדקרו למוות בירושלים .  
הפיגועים הללו הגיעו אחרי חודש קשה בירושלים ,  ויצרו תחושה שממשלת נתניהו מאבדת שליטה על האירועים .  שרת המשפטים איילת שקד  ( הבית היהודי )  נתנה ביטוי ברור לתחושה זו בריאיון שהעניקה לחדשות 2 ,  שבמהלכו אמרה כי צה"ל אינו מפעיל את מלוא כוחו לעצירת האלימות הפלסטינית ,  והעבירה ביקורת מרומזת ועקיפה גם על נתניהו .  תגובתו של נתניהו התחלקה לשניים :  בשלב הראשון ,  הוא הוציא תדרוך תקיף במיוחד לתקשורת נגד  " שרים שכותבים כמו גדנ"עים  ( מדריכי גדנ"ע )  בפייסבוק ולא מבינים את האחריות של להיות בממשלה ".  בשלב השני ,  הוא איים לצאת למבצע  " חומת מגן 2 "  בגדה המערבית .  
איום זה הושמע בתחילת אוקטובר .  שעות ספורות לפני שפמלייתו של נתניהו המריאה מניו יורק חזרה לישראל ,  הוא העביר מסר ברוח זו לכתב העיתון  " ישראל היום ".  למחרת התנוססה על שער העיתון הנאמן לראש הממשלה הכותרת הבאה : " אם הם רוצים אינתיפאדה שלישית ,  הם יקבלו חומת מגן 2 ".  נזכיר ,  מבצע  " חומת מגן ",  שנחשב למבצע רחב היקף של צה"ל בגדה המערבית ,  החל ב-2002 והפחית משמעותית את גל פיגועי ההתאבדות הרצחניים של אותה השנה .  לרגע ,  נראה היה שנתניהו בדרך לאשר מבצע כזה בעצמו .  

מאז האיום בפתיחה במבצע של נתניהו חלפו שלושה חודשים ובוצעו עשרות פיגועים .  כ-30 ישראלים נדקרו ,  נדרסו או נורו למוות .  המחבלים הגיעו לערים כמו תל אביב ,  רעננה ,  קריית גת ,  נתניה ,  באר שבע ,  ראשון לציון ,  פתח תקווה ,  בית שמש ,  חדרה .  זאת בנוסף למתקפות הרבות בירושלים ,  בחברון ובגוש עציון .  הפלסטינים הוכיחו מעבר לכל ספק שהם  " רוצים אינתיפאדה שלישית ",  אבל האיום לצאת ל"חומת מגן 2 "  התגלה כחלול . " כלאם פאדי "   ( בתרגום מערבית :  גיבוב מילים חסר תוכן )  .  
במהלך חודש אוקטובר ,  כאשר כבר היה ברור שאנו מתמודדים עם אירוע חריג - אז עוד קראנו לזה  " גל טרור "  בתקווה שפשוט יחלוף  עוד הבטיח נתניהו כל מיני הבטחות .  כל ישיבה של הקבינט המדיני-ביטחוני לוותה בהתבטאויות תקיפות והתחייבויות ברורות להעניש ,  להרתיע ולשים קץ לפיגועים .  אבל זה לא עזר .  צה"ל ושב"כ הבהירו לשרים שאי אפשר באמת לצאת לעוד  " חומת מגן ",  כי בניגוד לאינתיפאדה השנייה ב-2002 ,  הפעם אין  " תשתיות טרור "  שצריך לפרק ולהשמיד .  מה מצפים מאתנו ,  שאלו בכירי מערכת הביטחון ,  לשלוח חיילים לעבור ממטבח למטבח בחברון ולהחרים את כל סכיני החיתוך וקולפני הירקות ?  
מאחורי רוב הפיגועים שהתרחשו בחודשים האחרונים  בהם ככל הנראה גם הפיגוע הרצחני בתל אביב בסוף השבוע שעבר - עומדים  " מחבלים בודדים ".  אנשים שקמו יום אחד בבוקר והחליטו ללכת לרצוח .  מה שדרוש הפעם ,  אומרים רבים במערכת הביטחון ,  אלה צעדים שישנו את האווירה ואת הלך הרוח ברחוב הפלסטיני .  צעדים שירגיעו את השטח ,  יחזקו את מעמדו של אבו מאזן בעיני הדור הצעיר ,  ויקלו על מנגנוני הביטחון שלו להמשיך בעבודה הצמודה עם צה"ל .  בינתיים ,  אין כל סימן לכך שהממשלה מתכוונת לקדם צעדים ברוח זו  ההיפך הוא הנכון .  
החל מאמצע אוקטובר והלאה אל תוך החודשים נובמבר ודצמבר ,  נראה היה שחוסר האונים של הממשלה זוכה להודאה פומבית ,  גם אם לא מוצהרת .  בהתבטאויותיו הפומביות ,  מיעט נתניהו להבטיח וה ? רבה לחזק ולעודד . " עברנו גלי טרור קשים יותר בעבר ",  אמר בהזדמנות אחת . " אנחנו נמצאים במלחמה כבר יותר ממאה שנה ",  הסביר בכמה הופעות ציבוריות אחרות . " אני רוצה לשבח את האזרחים ",  אמר אחרי עוד פיגוע שרק בזכות תושייתם ותושיית חיילים ושוטרים בזירה ,  הסתיים בכמה פצועים ולא בהרוגים רבים .  למעשה ,  נתניהו החל לשדר לישראלים שאין לו פתרונות ,  שצריך לחרוק שיניים ,  כי זה המצב כרגע ונצטרך לעבור את זה ביחד .
 לאמירות אלו ישנה חשיבות רבה .  האבחנה של נתניהו על כך שעברנו מצבים קשים יותר בעבר ,  נכונה מאוד וראוי להזכיר אותה .  הקריאה שלו לאזרחים לגלות ערנות ולא להישבר ,  נכונה גם היא .  אבל נתניהו הוא לא פרשן טלוויזיה וגם לא היסטוריון .  הוא ראש הממשלה ,  המנהיג שעבורו הצביעו כמיליון ישראלים בבחירות האחרונות .  עידוד הציבור והעלאת המורל נכללים במנדט שלו ,  אבל הם לא מהות התפקיד .  המהות היא לספק פתרונות .  
בשנה וחצי האחרונות חווינו מלחמה בעזה ,  גל טרור בירושלים ואינתיפאדה בכל הארץ .  קרוב ל-120 ישראלים נהרגו באירועים ביטחוניים שונים אלה .  בכל התקופה הזו ,  הבטיח נתניהו הרבה דברים  החל מ"אופק מדיני חדש "  בקיץ 2014 ועד להבטחות ששמענו בשבוע שעבר אחרי הפיגוע בתל אביב ,  על הגברת אכיפת החוק במגזר הערבי .  אולם דבר אחד נתניהו לא עשה :  הוא לא הציג לישראלים תכנית אמתית ,  ארוכת טווח ורצינית לשינוי המציאות .  לא ברור מה הוא מתכוון לעשות ,  אם בכלל ,  כדי למנוע את המלחמה הבאה ,  את גל הטרור שאחריה ,  את האינתיפאדה שאחריו וחוזר חלילה .  לא ברור לאן בעצם הוא מוביל אותנו .  
נתניהו ניצח בגדול את הבחירות האחרונות משום שישראלים רבים סבורים שאין כיום אף אדם אחר בציבוריות הישראלית ,  שמתאים יותר ממנו להנהיג את המדינה .  רוב הסיכויים שהוא ינצח גם את הבחירות הבאות ,  יהיו מתי שיהיו ,  מאותה סיבה בדיוק .  הוא ראש הממשלה ה"בלתי-נמנע "  של מדינת ישראל .  אבל דווקא בגלל זה ,  הוא חייב לישראלים תשובות אמתיות ,  ולא רק משפטי עידוד .  היכולת לנצח בבחירות פעם אחר פעם ,  עדיין אינה משחררת אותו מהחובה להנהיג .  

שלושה חודשי טרור :  ההבטחות לרגיעה התחלפו במסרי עידוד
בחודש אוקטובר הבטיח ראש הממשלה שאם הפלסטינים יפתחו באינתיפאדה ,  ישראל תגיב ב"חומת מגן 2 ".  מאז נהרגו כ-30 ישראלים והתרחשו מאות פיגועים ,  ואילו נתניהו הפסיק להבטיח ועבר לספק תמיכה ועידוד .  לאזרחי ישראל מגיע לדעת מהי התכנית שלו לשיפור המציאות כאן

