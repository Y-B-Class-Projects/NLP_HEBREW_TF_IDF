יום השישי הראשון ברמדאן :  כוננות שיא בי-ם
המשטרה נערכת בכוחות מתוגברים ברחבי הבירה לקראת תפילת יום השישי הראשון של חודש הרמדאן .  על רקע המתיחות העריך השר אהרונוביץ' כי המצב במגזר הערבי נפיץ מאי פעם
משטרת ירושלים נערכת הבוקר  ( שישי )  בכוחות מתוגברים לקראת תפילות יום שישי הראשון של חודש רמדאן בהר הבית :  אלפי שוטרים ,  בפיקודו של מפקד המחוז ניצב אהרון פרנקו ,  מתפרשים החל משעות הבוקר המוקדמות במזרח העיר ובסמטאות העיר העתיקה על מנת לשמור על הסדר והביטחון .  
הכניסה למתחם הר הבית משטחי הרשות הפלסטינית תותר לגברים בעלי היתר בטווח הגילאים 45-50 .  לגברים מעל גיל 50 תותר הכניסה באופן חופשי .  נשים בטווח הגילאים 30-45 יורשו להיכנס בהיתר ,  ומעל גיל 45 לא יהיה צורך בהיתר .
 בקול ישראל דווח ,  כי בדיון אצל השר לביטחון הפנים יצחק אהרונוביץ' ,  בהשתתפות נציגים ממערכת הביטחון והמשפט ,  נאמר כי המצב במגזר הערבי נפיץ מאי פעם וכי השקט היחסי מטעה .  עוד אמרו גורמים בסביבת השר אהרונוביץ' ,  כי תחושת ערביי ישראל כלפי הממסד בשפל המדרגה ויש התססה עקב ישיבתו בכלא של ראש הפלג הצפוני בתנועה האיסלמית ,  ראאד סלאח .  
שלשום בירך ראש הממשלה בנימין נתניהו את המוסלמים החוגגים את חג רמדאן .  נתניהו נשא מסר של פיוס ,  ואמר : " אני מבקש לאחל רמדאן כרים לכל אזרחינו המוסלמים ולכל המוסלמים ברחבי העולם .  אנחנו מציינים את החודש החשוב הזה בזמן של הניסיון שלנו להגיע למו"מ ישיר עם הפלסטינים ולקדם הסכמי שלום עם שכנינו הערבים ",  אמר נתניהו והוסיף , " אני יודע שאתם שותפים ליעד הזה ואני מבקש את תמיכתכם גם בתפילה וגם בכל מאמץ שניתן לעשות יחד כדי להגיע באמת לדו-קיום בשלום ובשלווה .  צום קל ו'כל עאם ואנתם בחיר' ". 

יום השישי הראשון ברמדאן :  כוננות שיא בי-ם
המשטרה נערכת בכוחות מתוגברים ברחבי הבירה לקראת תפילת יום השישי הראשון של חודש הרמדאן .  על רקע המתיחות העריך השר אהרונוביץ' כי המצב במגזר הערבי נפיץ מאי פעם

