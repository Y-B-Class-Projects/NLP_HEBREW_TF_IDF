נשיא בית הדין תקף את התביעה נגד שרה נתניהו : " עובדים יכלו לעזוב "
 בדיון בבית הדין האזורי לעבודה בירושלים ,  העביר השופט אייל אברהמי ביקורת על כתב התביעה שהגישה עובדת לשעבר במעון ראש הממשלה ואמר כי יש בו דברים רבים שאינם רלוונטיים .  ראש הסגל בלשכת ראש הממשלה יואב הורוביץ נמחק מהתביעה
נשיא בית הדין האזורי לעבודה בירושלים השופט אייל אברהמי תקף היום  ( רביעי )  את כתב התביעה שהגישה שירה רבן ,  עובדת לשעבר במעון ראש הממשלה ,  נגד רעיית ראש הממשלה ,  שרה נתניהו ואמר כי לא נכון בעיניו שהתביעה תנוהל נגדה באופן אישי .  לדבריו ,  בכתב התביעה שהוגש לבית המשפט  " יש הרבה דברים שאינם רלוונטיים להליך ".  עוד אמר השופט אברהמי כי  " אין לדברים מקום ואני לא ארשה אותם ".  
בפתח הדיון אמר נשיא בית הדין כי  " התיק יתנהל בזירה המשפטית .  מה שבחוץ לא רלוונטי ".  על כך השיב פרקליטה של העובדת לשעבר עו"ד אורן גרוס כי מטרת כתב התביעה היא  " להראות את הלך הרוח במעון ראש הממשלה ".  השופט אברהמי הוסיף בתגובה כי  " הלך הרוח לא מעניין אותי ".  לדבריו , " משהו נאמר לעובד אחר ולא לתובעת זה לא רלוונטי ". 
גרוס השיב בתגובה כי  " אם שרה נתניהו צווחה על עובד אחר זה רלוונטי ".  לטענתו , " הקומה במעון ראש הממשלה היא קומה מבודדת ,  לא הרבה אנשים נכנסים לשם ולכן כל עדות חשובה ".  אול,ם השופט אברהמי דחה את הדברים ואמר כי  " לא מעניין אותי רעשי הרקע בקומה הזו ,  מעניין אותי מה קורה עם התובעת הזו .  לא אכפת לי מה קרה בקומה העליונה ,  מעניין אותי מה קרה עם התובעת .  כתב התביעה נועד לאוזניים אחרות ולא רק להליך הזה ".  לדבריו , " לעובדים במעון יש חופש בחירה .  הם יכלו לעזוב ".  
אברהמי אף ביקר את נוסח כתב התביעה שבו כונתה רבן  " שפחה "  ואמר כי יש למחוק אותו ואת שמות העובדים המופיעים בראשי תיבות ,  בהם זה של רבן עצמה .  נציגת הפרקליטות ,  עו"ד מגי קריטנשטיין ,  הסכימה עמו - חרף מחאתו של עו"ד גרוס שאמר : " אם אסרו עליה ללכת לשירותים ,  זה לא שפחה ?  ". 
לקריאה נוספת :" מה שעוברים עם החולת נפש הזו ":  מסרונים חדשים בפרשת שרה נתניהוהיועץ שהציע עבודה לעדה נגד שרה נתניהו : " היה צריך להציל אותה"תביעה נגד שרה נתניהו : " אסרה עלי לשתות ודרשה שאחטא את עצמי "  
בדיון עלתה שאלת מחיקתם של עובדי המעון ועובדי לשכת ראש הממשלה כנתבעים וכן של שרה נתניהו עצמה .  נציגת הפרקליטות עו"ד קריטנשטיין ציינה כי מכיוון שהעובדת לשעבר הגישה תלונה במשטרה בגין חלק מהטענות שהועלו בכתב התביעה ,  היא אינה יכולה להביע עמדה בשם המדינה בנושא מחיקת הנתבעים .  
קריטנשטיין הוסיפה עוד כי המדינה מתנגדת למחיקתה של נתניהו עצמה מכתב התביעה .  לדבריה , " המעשים נעשו בקומת המגורים שלה והיא הדמות המרכזית בתביעה ".  בתחילת הדיון אמרה הנציגה כי הפרקליטות אינה יכולה להגן על נתניהו משום שהיא אינה עובדת מדינה .  על כך העיר פרקליטה של נתניהו ,  עו"ד יוסי כהן : " למזלה ".  
לטענת עו"ד גרוס ,  בפסקי הדין שניתנו בעבר בתביעות שהגישו עובדי מעון ראש הממשלה לשעבר מני נפתלי וגיא אליהו נקבע כי נתניהו  " מנהלת את המעון ביד רמה ".  לדבריו , " גם בתיק שלנו העובדת הייתה נתונה תחת ידה ".  על כך העיר עו"ד כהן : " זה לא אומר שהיא הייתה המעסיקה ".  
בתגובה ציין השופט אברהמי כי אין לדבר השלכה על סכום הפיצויים שעשוי להיפסק לטובתה של רבן וכי  " לא נגזר מכך ששרה נתניהו תהיה נתבעת ".  עו"ד קריטנשטיין ציינה כי התביעה  " עוסקת בקומה השנייה שהיא מעונם הפרטי של בני הזוג נתניהו .  רק שרה נתניהו יודעת מה קורה שם לכן עליה להיות צד להליך ". 
באופן חריג הגיעו ראש הסגל בלשכת ראש הממשלה יואב הורוביץ ויועצת ראש הממשלה לענייני חרדים רבקה פאלוך לדיון עם עורכי דין פרטיים ,  על אף שהם עובדי מדינה .  עו"ד גרוס אמר במהלך הדיון כי פאלוך  " הייתה שותפה להעסקה פוגענית "  וכי  " טייחה "  את המקרה .  פאלוך הוזכרה בכתב התביעה כמי שפנתה לרבן בניסיון להניא אותה מהגשת התביעה נגד נתניהו .  עו"ד גרוס הביע את הסכמתו למחיקתם של פאלוך והורוביץ מכתב התביעה .
  ( עדכון ראשון :  11:30 )  

נשיא בית הדין תקף את התביעה נגד שרה נתניהו : " עובדים יכלו לעזוב "
 בדיון בבית הדין האזורי לעבודה בירושלים ,  העביר השופט אייל אברהמי ביקורת על כתב התביעה שהגישה עובדת לשעבר במעון ראש הממשלה ואמר כי יש בו דברים רבים שאינם רלוונטיים .  ראש הסגל בלשכת ראש הממשלה יואב הורוביץ נמחק מהתביעה

