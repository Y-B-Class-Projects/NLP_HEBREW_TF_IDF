נתניהו הגיב בכנסת על הבדיקה בעניינו : " אין כלום ולא היה כלום "
 במסגרת הליך שהונהג בעבר בכנסת וחזר במושב האחרון ,  נתניהו עונה במשך שעה ו-40 דקות לשאלות הח"כים .  על הדיווחים על הנפקת דרכון מזויף לבנו אמר : " אין אש ואין עשן ,  רק אוויר חם ".  על דברי ראש מכינת עלי : " הקהילה הלהט"בית היא חלק מאיתנו "
 ראש הממשלה בנימין נתניהו נשאל היום  ( שני )  במליאת הכנסת על ידי ח"כ יעל כהן פארן  ( המחנה הציוני )  לגבי הדיווחים על הנפקת דרכון מזויף לבנו ועל הקשר של זה לכאורה להדלפת מסמכי פנמה ,  ונענתה על ידו : " לא דרכון ,  לא פנמה ,  לא חשבון ולא כלום ".  נתניהו אמר : " יש כל כך הרבה שיטפון .  עוסקים בזה הרבה שנים ולא מצאו כלום כי לא היה כלום .  גם במקרה הזה אין אש ואין עשן ,  יש אוויר חם .  הרבה אוויר חם .  אני מבקש מכל השואלים ואפילו מאלה שאולי תקווה בלבם  אל תמהרו לתפור חליפות .  עצרו את החייטים .  בכלל ,  זו עצה טובה .  אני רוצה לתת לכם אזהרת ספוילר .  לא יהיה כלום .  כי אין כלום .  אין שום דבר ". 
ראש הממשלה הגיע למליאה על מנת לענות על שאלות שהופנו אליו מצד חברי הכנסת ,  שאותן לא ראה לפני כן ולכן לא יכול היה להתכונן אליהן .  התייצבותו היא חלק מנוהג פרלמנטרי שחל בעבר וחודש במושב הכנסת האחרון ,  ונועד לצמצם את מספר הצעות האי-אמון שעולות במליאה .  
במהלך המליאה נתניהו התבקש על ידי ח"כ תמר זנדברג  ( מרצ )  להתייחס לדבריו של ראש מכינת עלי הרב יגאל לוינשטיין ולפיהם הומואים הם  " סוטים שמטריפים את המדינה ".   " הדברים לא ראויים ולא מקובלים ,  ודאי לא עליי ולא על אף אחד .  הקהילה הלהט"בית היא חלק מאיתנו ",  אמר נתניהו .  על כך שזנדברג תמהה לגבי אי-הגינוי שלו את הדברים ,  אמר : " אני לא מכונת תגובות .  אני גם לא טוקבקיסט .  אני לא עובד לפי הלו"ז שאת מכתיבה ". 
בהמשך ,  אמר : " הקהילה הלהטבי"ת הם חלק מאיתנו ,  אזרחים בני אדם .  לא דת ,  גזע מין ,  נטייה מינית .  אני לא מקבל את האבחנות האלה .  אדם הוא אדם באשר הוא אדם ואני באמת מאמין בזה .  היו אמירות על אבחנה בין יהודים ליהודים או הדרת נשים .  אני מתנגד לזה בתוקף .  כל חבריי יודעים זאת .  אם אישה יכולה לשבת בתא טייס היא יכולה להיות בכל מקום ". 
נתניהו נשאל על האפשרות להגביל קדנציות של ראשי ממשלה ,  ואמר כי לצערו  " ביטלו את השיטה של בחירות ישירות ".   " אם אתה מחזק משילות אפשר להגביל קדנציה ",  הוסיף .  
ח"כ יוסף ג'בארין  ( הרשימה המשותפת )  פנה לראש הממשלה ושאל לגבי התכנית המדינית לפתרון הסכסוך עם הפלסטינים . " הפתרון הרצוי בעינינו הוא מדינה פלסטינית מפורזת שמכירה בישראל כמדינה יהודית ",  ענה נתניהו . " לא דיברתי על גבולות .  אמרתי זאת כבר בנאום בר אילן וחזרתי על זאת כמה פעמים לאחרונה .  היוזמה הערבית כפי שהיא מנוסחת לא יכולה להיות תכתיב .  היא דיברה על כך שנמסור את הגולן .  למי נמסור אותו ?  לדאעש .  אם זה תכתיב אז זה לא אפשרי .  אם זה בסיס לפתיחת שיחה ?  בבקשה ,  אני מוכן לזה .  הסיבה העיקרית שלא מתקדמים היא הדחייה הבסיסית שלה להכרה במישראל כמדינה יהודית ".  

נתניהו התייחס גם לדוח מחלקת המדינה על תרומות לא חוקיות לכאורה שניתנו לעמותת  " קול אחד "  שמימנה את עמותת V15 במהלך קמפיין הבחירות . " יש כאן ניסיון לעקוף את חוק מימון הבחירות .  מה שקרה ב-V15 הוא שאמרו שלא נותנים למפלגה ,  אלא נגד מפלגה ",  אמר .  בשלב זה ,  קראו ח"כים מהאופוזיציה : " ומה עם 'ישראל היום' ?  ".  נתניהו המשיך : " הם בנו תיקי בוחרים באמצעות תורמות והביאו את זה באמצעות ממשלות ,  שזה בכלל אבסורד .  אנחנו ,  הליכוד ,  התלוננו ולא קיבלנו סעד מבית המשפט .  לכן ,  חברנו יואב קיש הביא הצעת חוק שתפסיק את הדבר הזה - מימון שעוקף חוקי מימון מפלגות ". 
ראש הממשלה התייחס גם לשאלתו של ח"כ אלעזר שטרן  ( יש עתיד )  על סוגיית הגיור בישראל . " הרבנות היא לא שלי ,  היא נקבעה בהסדרי מדינת ישראל מהקמתה ועד היום .  כשבאתי לתפקיד בפעם הראשונה ,  היו עתירות לבג"ץ בנושא ,  ומצאתי שהדרך הנכונה היא להגיע להסכמה ",  אמר . " הייתי רוצה לפתור את שאלת הגיור בדרך של הסכמה ,  ועד הרגע הזה אני לא יכול להגיד שהצלחתי ". 
בנוגע לסטטוס קוו בהר הבית ,  אמר נתניהו לח"כ שולי מועלם-רפאלי  ( הבית היהודי )  ,  כי  " אנחנו במצב עולמי של מלחמות דת וניסיון להתסיס בכלל ,  ונגד מדינת ישראל בפרט .  מוקד ההתססה היה ונשאר הר הבית ".  הוא הוסיף : " מספרים שם סיפורים שאנחנו הולכים לשבור את הסטטוס קוו .  קבעתי מדיניות ,  אני דבק בה ואני חושב שהיא נכונה ".  
במושב הקודם הסכימו הקואליציה והאופוזיציה ,  בהובלת הח"כים מרב מיכאלי  ( המחנה הציוני )  וצחי הנגבי  ( הליכוד )  ,  כי הצעות האי-אמון בממשלה יוגשו רק אחת לחודש ,  או שלחילופין תתקיים פעם בחודש שעת שאלות שבה שרי הממשלה יחויבו לענות לשאלות חברי הכנסת במליאה ,  כשהם לא מקבלים אותן מראש ולא יכולים להכין תשובות .  עד כה ,  השתתפו השרים נפתלי בנט ,  איילת שקד ומשה כחלון בשעת השאלות .
 במקרה של נתניהו ,  שעת השאלות אורכת שעה ו-40 דקות ,  שכן לפי התקנון ,  כל תיק נוסף בו מחזיק המשיב מקנה לשואלים עשר דקות נוספות .  בנוסף לשעה שעליו להעניק כראש ממשלה ,  נתניהו מחזיק בתיקי החוץ ,  הכלכלה ,  התקשורת ושיתוף הפעולה האזורי .  מסגרת הזמן לכל שאלה היא שתי דקות ,  ולכל תשובה לא יותר משלוש דקות .  לחברי האופוזיציה יש יתרון במספר השאלות  לפחות שלושה רבעים מהשואלים יהיו מהאופוזיציה .  

נתניהו הגיב בכנסת על הבדיקה בעניינו : " אין כלום ולא היה כלום "
 במסגרת הליך שהונהג בעבר בכנסת וחזר במושב האחרון ,  נתניהו עונה במשך שעה ו-40 דקות לשאלות הח"כים .  על הדיווחים על הנפקת דרכון מזויף לבנו אמר : " אין אש ואין עשן ,  רק אוויר חם ".  על דברי ראש מכינת עלי : " הקהילה הלהט"בית היא חלק מאיתנו "
 
