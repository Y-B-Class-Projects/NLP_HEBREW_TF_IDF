השקט המדומה בגדה המערבית וברצועת עזה עלול להיעלם בקרוב
בחירת טראמפ הפיחה תקווה בירושלים כי חזון שתי המדינות יגווע ,  אך ההצבעה באו"ם הכניסה מתחים חדשים שהופגו רק עם דחייתה .  בעוד חמאס מכין עצמו למערכה נוספת וכשהציבור בגדה תומך במאבק אלים ,  נראה כי השקט היחסי לא יימשך זמן רב
ההצבעה שאמורה הייתה להתקיים במועצת הביטחון של האו"ם ביום חמישי הכניסה את המערכת המדינית והתקשורת לפאניקה של כמה שעות .  ראש הממשלה בנימין נתניהו אפילו ביטל את הפגישות שתוכננו ליום זה בניסיון לבטל את רוע הגזירה - גינוי של מועצת הביטחון לבנייה בהתנחלויות .  הפוליטיקאים ,  מקבלי ההחלטות ואמצעי התקשורת ,  פעלו ביתר שאת כאילו לא ידעו עד לאותו רגע שרוב אומות העולם מתנגדות לבנייה הישראלית ביהודה ושומרון ורואות בה פעולה לא חוקית .  התחושה הייתה כאילו הגויים שוב עומדים עלינו לכלותינו ,  ודווקא נשיא מצרים עבד אל-פתאח א-סיסי ,  שדחה את ההצבעה ,  היה זה שהצילנו מידם .  
את ההתנהלות המצרית סביב ההצעה למועצת הביטחון אפשר לתאר כמוזרה למדי .  לא ברור מה גרם למצרים למהר ולהעמיד את הצעת ההחלטה להצבעה ביום רביעי בערב ,  וגם לא ברור לגמרי מה גרם להם להתחרט למחרת ולדחות אותה .  לרגע אחד היה נדמה שא-סיסי שוב חובר ליו"ר הרשות הפלסטינית אבו מאזן בכך שקידם את ההצעה נגד ישראל  אך הוא חזר בו .  אפשר לדמיין מה עבר בראשו של אבו מאזן לנוכח פניית הפרסה המצרית ועד כמה עמוקה בוודאי תחושת הבגידה שהוא חש .  א-סיסי ,  מבחינת אבו מאזן ,  לא רק תקע סכין בגבו לנוכח תמיכתו הגלויה ביריבו מוחמד דחלאן ,  אלא גם סובב אותה במהלך שביצע מול מועצת הביטחון .  
בישראל ,  לרגע אחד כמעט נהרסה האידיליה שנוצרה בחודש וחצי האחרונים בעקבות ניצחונו של דונלד טראמפ בבחירות לנשיאות ארצות הברית .  עם בחירתו לבית הלבן ,  נדמה היה אין עוד מי שיעמוד בפני כוונת מדינת ישראל להמשיך בבנייה בהתנחלויות ,  וכי החלום להקים מדינה פלסטינית בגדה יכול להיעלם .  

השקט המדומה בגדה המערבית וברצועת עזה עלול להיעלם בקרוב
בחירת טראמפ הפיחה תקווה בירושלים כי חזון שתי המדינות יגווע ,  אך ההצבעה באו"ם הכניסה מתחים חדשים שהופגו רק עם דחייתה .  בעוד חמאס מכין עצמו למערכה נוספת וכשהציבור בגדה תומך במאבק אלים ,  נראה כי השקט היחסי לא יימשך זמן רב

