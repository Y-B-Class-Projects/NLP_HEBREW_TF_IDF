 " נתניהו מעדיף מאבק נגד בנט על היחסים עם אובמה "
 במפלגות גוש השמאל-מרכז תקפו את פרסום המכרז לבניית 200 דירות בשטחים בסמוך לבחירות .  יחימוביץ' : " נתניהו מוביל את ישראל לבידוד ".  גלאון : " חוצפה שעוד תעלה לנו ביוקר "
 מפלגות השמאל-מרכז תקפו הבוקר  ( רביעי )  בחריפות את פרסום המכרזים החדשים לבניית 200 יחידות דיור חדשות בהתנחלויות - בהן 84 מחוץ להתנחלות קריית ארבע המבודדת ,  שנמצאת מחוץ לגושי ההתיישבות - ואמרו כי מדובר במהלך מתגרה של ראש הממשלה בנימין נתניהו ובפגיעה באינטרסים החיוניים של ישראל .  פרסום המכרזים מגיע על רקע ביקורת חריפה שנמתחה אתמול על ראש הממשלה נתניהו לאחר פרסום דברים שאמר הנשיא האמריקאי ברק אובמה בשיחות סגורות ,  לפיהם נתניהו  " מבודד את ישראל "  ומוביל ל"הרס עצמי ".  ראשת מפלגת העבודה ,  שלי יחימוביץ' ,  מסרה כי עבור נתניהו ,  המאבק על קולות הבוחרים עם יו"ר מפלגת הבית היהודי נפתלי בנט , " חשוב יותר מהעימות עם אובמה ". 
מתנת  " האולפנה ":  200 דירות חדשות בשטחים 
" נתניהו מתעלם מן הדברים החמורים שאומר עליו נשיא ארה"ב ומוביל את ישראל לבידוד בינלאומי ולקרע עם הידידה הקרובה ביותר ",  הוסיפה יו"ר העבודה , " במקום להפנים את הביקורת הקשה ,  נוהג נתניהו בחוסר אחריות ושבוע לפני הבחירות דואג לעוד פרובוקציה ".  
יריביו הנוספים של נתניהו תקפו גם הם את פרסום מכרזי הבנייה העלול לגרור גל ביקורת בינלאומי כפי שאירע לאחר אישור בניית 3,000 יחידות דיור חדשות באזור E1 ובמקומות נוספים מעבר לקו הירוק . " נתניהו מחריב את יחסיה הבינלאומיים של ישראל ומקריב את האינטרסים הלאומיים שלה בשל שיקולים פוליטיים של ערב בחירות ",  מסרה רשימת התנועה . " סדר העדיפויות של ממשלת נתניהו כולל את שותפיו הטבעיים ,  הימין הקיצוני והחרדים בתפוח וביצהר ,  ולא את הרוב הציוני השפוי בישראל בנגב ובגליל .  מדיניותו גורמת לכך שישראל מפסידה פעמיים  פעם אחת בהמשך בידודה הבינלאומי ופעם שנייה בהחלשת ההתיישבות והגושים ,  בחוסר האבחנה שלו בין בנייה מיותרת ומזיקה בהתנחלויות פוליטיות לבין בנייה לגיטימית ושמירה על הגושים ".   
" הגרעון האסטרונומי לא מפריע למשרד השיכון להמשיך בחגיגת הבנייה בשטחים ",  אמרה ראשת מרצ זהבה גלאון .  לדבריה , " אם אותה הממשלה תישאר ,  בעיית יוקר הדיור לא תיגמר ".  היא הוסיפה כי  " זאת התשובה של נתניהו לאזהרה שיצאה מארצות הברית .  נתניהו השיב בחוצפה שעוד תעלה לנו ביוקר ". 
אף כי בימים האחרונים פורסמו דיווחים על נכונותו להצטרף לממשלתו הבאה של נתניהו ,  גם יאיר לפיד הצטרף למבקרים את ראש הממשלה . " נתניהו שוב מוכיח כי הוא בוחר במתנחלים על פני מעמד הביניים הקורס .  במקום להשקיע בדיור ,  בחינוך ובמאבק ביוקר המחיה ,  בוחר ראש הממשלה ,  רגע לפני הבחירות ,  להשקיע בהתנחלויות ובכך תורם להעמקת בדידותה של ישראל בעולם .  בתחרות בינו לבין בנט על קולו של הבוחר ,  בוחר נתניהו לקרוץ לימין הקיצוני במקום לשמור על האינטרסים הלאומיים ,  החברתיים והכלכליים של ישראל ".   

" נתניהו מעדיף מאבק נגד בנט על היחסים עם אובמה "
 במפלגות גוש השמאל-מרכז תקפו את פרסום המכרז לבניית 200 דירות בשטחים בסמוך לבחירות .  יחימוביץ' : " נתניהו מוביל את ישראל לבידוד ".  גלאון : " חוצפה שעוד תעלה לנו ביוקר "
 
