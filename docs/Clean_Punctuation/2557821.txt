נתניהו : " הפלסטינים מנחילים מורשת הסתה לדור הבא "
 ממצאי דו"ח של המשרד לנושאים אסטרטגיים ,  לבחינת מדד ההסתה בקרב מוסדות הרשות הפלסטינית ,  מצביעים על המשך מגמה של  " הנחלת מסרי הסתה ושנאה כלפי ישראל "
 ראש הממשלה ,  בנימין נתניהו ,  אמר אתמול  ( ראשון )  בישיבת הממשלה כי  " ההנהגה הפלסטינית מנחילה מורשת הסתה לדורות הבאים ,  ואינה מסוגלת לעבור לשיח של שלום ",  לאור הצגת נתוני מדד ההסתה התקופתי של המשרד לנושאים אסטרטגיים ,  הבוחן את המסרים הפלסטיניים הנפוצים ותרומתם לעידוד אווירה של אלימות ושנאה .  
על פי נתוני המדד ,  המבוסס על מעקב מתמשך אחר התבטאויות של בכירי הרשות הפלסטינית ,  פעולות ומסרים של מוסדות הרשות וכלי התקשורת הנשלטים על ידיה ,  אנשי הרשות ממשיכים לעסוק במסרים של הנצחת הסכסוך הישראלי-פלסטיני וקידום מאבק של שנאה ואלימות .  עם הקמת המשרד לנושאים אסטרטגיים ,  הופקד נושא ההסתה הפלסטינית בידי צוות המשרד .  השר לנושאים אסטרטגיים ,  משה יעלון ,  יחד עם אנשי משרדו ,  מגבשים מדי רבעון דו"ח מסכם בנושא .
 מנכ"ל המשרד ,  יוסי קופרווסר ,  הציג בפני שרי הממשלה את תוצאות המדד האחרון ,  שבחן את החודשים אפריל-יוני 2012 .  מהדו"ח עולה כי הרשות הפלסטינית ממשיכה במאמציה  " להנחיל את מסרי ההסתה והשנאה ,  והדבר נעשה באופן שיטתי ועקבי ".  לדברי קופרווסר , " זהו תהליך המכוון לציבור הפלסטיני בכלל ולילדים ונוער בפרט ,  והוא משבה אווירה התומכת באלימות שמובילה ליצירת אתוס המנציח את הסכסוך ".  
ראש הממשלה התייחס להמשך מגמת ההחמרה במדד ,  ואמר כי  " המדד מהווה הארה חשובה ותזכורת היכן אנו חיים ,  שופך אור ועוזר לנו להכין את עצמנו ולהימנע משגיאות ".  לדברי נתניהו ,  יש חשיבות רבה בהפצת ממצאי הדו"ח בקרב הקהילה הבינלאומית . " הדו"ח ישמש תזכורת לעולם ששורש הסכסוך נעוץ בסירוב של הפלסטינים להכיר בזכות קיומה של מדינת לאום לעם היהודי .  ראינו פה דברים מזוויעים ,  שמגדירים את היהודים בין היתר כמרעילי בארות ומכשירים את הלבבות למעשים קשים ואכזריים .  עלינו להביא זאת לתשומת לב של כל הממשלות בעולם ,  בייחוד לקראת עצרת האו ""  הקרובה ",  אמר נתניהו .  
במסגרת דו"ח מדד ההסתה נבחנים ארבעה מימדים של תופעת ההסתה ואי בניית השלום :  הסתה מפורשת לאלימות ,  עידוד אווירת טרור ,  הסתה לשנאה ודמוניזציה של יהודים וישראלים ואי הכשרת הלבבות לשלום במסגרת מערכת החינוך והתקשורת .  בכל התחומים הללו צוות המשרד בוחן התבטאויות ומסרים שונים של בכירי הרשות ,  של כלי תקשורת ומוסדות דת .  מהסקירה שהוצגה בפני השרים ,  שכללה עשרות דוגמאות מהחודשים האחרונים ,  עולה כי הרשות מפתחת נרטיב המורכב משלושה גורמים ,  אותם מנה קופרווסר ששימש בעבר כמפקד חטיבת מחקר במודיעין בישראל : " טיפוח מתמשך של האמונה שכל פלסטין ההיסטורית ,  מהים עד הנהר ,  תהיה בסופו של דבר פלסטין המדינית ,  תוך הכחשת זכותה של ישראל להתקיים כמדינת הלאום של העם היהודי .  המסר השני הוא דמוניזציה של יהודים ,  ישראלים ומתנחלים וכן כל צורות המאבק ,  כולל טרור ,  הינן לגיטימיות והבחירה בדרך המאבק תלויה בנסיבות ".  
לשרי לממשלה הוצג כדוגמה שיר ששודר בטלוויזיה הפלסטינית הרשמית יותר מ-30 פעמים בחודשים האחרונים ,  הקורא לשיבה פלסטינית לערי ישראל : " יפו ,  עכו ,  חיפה ונצרת שלנו ..  .  טבריה ואשקלון פלסטיניות ".  במקביל ,  האמנה הלאומית הפלסטינית ,  הקובעת כי גבולות פלסטין לא כוללות את מדינת ישראל ,  עדיין מוצגת בחלק ניכר מאתרי האינטרנט של אש"ף ,  למרות שהפלסטינים התחייבו לשנות את הסעיפים המנוגדים להסכם אוסלו ב-1998 .  כמו כן ,  ג'יבריל רג ? וב ,  יו"ר הוועד האולימפי הפלסטיני ,  אמר רק לפני כחודשיים כי  " לא תהיה נורמליזציה עם הכיבוש בספורט .  בפעם הבאה נביא את הוועד המנהל במסוקים ,  כך שהם לא יראו יהודים ,  שטנים ,  וציונים בני כלבים ".  עוד הציג המשרד בפני השרים נתונים המראים כי 6% מהתקציב הפלסטיני מוקדש לתשלומים עבור משפחות מחבלים ואסירים .  
במשרד לנושאים אסטרטגיים בודקים בעיקר את המסרים המועברים לבני נוער וילדים במערכות החינוך ובטלוויזיה הרשמית .  בין היתר ,  ספרי הלימוד ברשות הפלסטינית לא מציינים את הקו הירוק ,  וכאשר הוא מופיע - אין אזכור לישראל .  במקביל ,  בטלוויזיה הפלסטינית מוצגות תוכניות לילדים המעודדות שנאה וטרור ומהללות מחבלים . " זו שטיפת מוח שנועדה ליצור תשתית פסיכולוגית שמחויבת לשלושה מסרים :  אין ליהודים זכות לחיות בישראל ,  היהודים הם חלאת המין האנושי וכל צורות המאבק נגד היהודים הן לגיטימיות ?  ,  הסביר קופרווסר .  
לקריאה נוספת:רה"מ נתניהו :  יש ברשות הסתה מסמרת שיער נגד ישראלאבו מאזן יפנה לאו"ם בבקשה להתקבל כמדינה לא-חברהג'יבריל רג'וב פנה לאופ"א כדי לשלול את אירוח היורו צעירות 

נתניהו : " הפלסטינים מנחילים מורשת הסתה לדור הבא "
 ממצאי דו"ח של המשרד לנושאים אסטרטגיים ,  לבחינת מדד ההסתה בקרב מוסדות הרשות הפלסטינית ,  מצביעים על המשך מגמה של  " הנחלת מסרי הסתה ושנאה כלפי ישראל "
 
