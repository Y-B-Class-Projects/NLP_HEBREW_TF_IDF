שעת' : " נתניהו אינו אדם קיצוני ,  הוא פרגמטי "
 נביל שעת' טען כי הפלסטינים התחייבו ל"דרך לא אלימה "  והביע נכונות לפתוח במשא ומתן מדיני .  הוא הציע לנתניהו לפטר את דני דנון ולתת ללבני ויחימוביץ' לנהל את המשא ומתן
נביל שעת' ,  מבכירי הרשות הפלסטינית ואחד המקורבים ליו"ר הרשות אבו מאזן ,  התייחס הבוקר  ( חמישי )  בפגישה עם כתבים ישראלים בלשכתו ברמאללה למאמצים לחדש את המשא ומתן המדיני ואמר כי הרשות משקיעה משאבים עצומים במאבק בטרור : " אנחנו מוציאים 60% מההוצאות שלנו על ביטחון שהוא לא ביטחון שלנו אלא הגנה עליכם .  אני לא ראיתי מעולם אסירים שמוציאים פ ? ני שהם מקבלים כדי לשמור על הסוהרים שלהם ".  שעת' הוסיף  " אבל אנחנו עושים את זה בגללנו ולא בגללכם .  אידאולוגית ,  התחייבנו לדרך לא אלימה ואנחנו מקיימים את הבטחותינו ,  ולא כדי לציית להוד מעלתו סגן השר דני דנון .  אני במקום נתניהו הייתי מפטר אותו ".  
שעת' התייחס גם לראש הממשלה הישראלי בנימין נתניהו ואמר : " אני לא חושב שהוא קיצוני ,  הוא אדם פרגמטי .  אם נתניהו היה אומר שהוא מוכן לשבת למשא ומתן על בסיס גבולות 67' ,  היינו מתיישבים לשולחן המשא ומתן מחר ". 
שעת' גם התייחס לח"כ שלי יחימוביץ' והשרה ציפי לבני ואמר : " אני ממליץ שהנשים שלכם ינהלו את המו"מ כי הן הרבה יותר מוצלחות .  הייתה לי פגישה טובה עם יחימוביץ' בגרמניה .  אני חושב שהיא תהיה יותר מעורבת בתהליך .  לבני היא אדם טוב ועשתה עבודה טובה בניהול המשא ומתן .  אבל יש לה סיעה של שישה ח"כים .  אני לא חושב שעם הקואליציה הזו ועם ראש הממשלה הזה אפשר לעשות הרבה ".  
נתניהו ,  המבקר כעת בוורשה ,  בירת פולין ,  התייחס אמש למשא ומתן עם הפלסטינים ,  וטען כי הוא שואף להגיע לפשרה היסטורית עימם .  במסיבת עיתונאים שערך עם מקבילו הפולני דונלד טוסק ,  אמר נתניהו כי היעד שלו הוא  " להגיע לפשרה היסטורית שתשים קץ לסכסוך בין ישראל לפלסטינים אחת ולתמיד :  מדינה פלסטינית מפורזת המכירה במדינה היהודית ,  עם הסדרי ביטחון הדוקים לישראל ". 
נתניהו אמר כי ישראל מוכנה לחידוש המשא ומתן עם הפלסטינים באופן מיידי , " ללא תנאים מוקדמים ",  וקרא לפלסטינים לנהוג באופן דומה : " הגיע הזמן להפסיק את הוויכוח על תנאים מוקדמים .  בואו נפתח בשיחות באופן מיידי ".  הוא סיכם את דבריו במלים : " אני מוכן לשלום ,  ואני מקווה שגם הפלסטינים מוכנים ".  
לקריאה נוספת:נתניהו :  היעד שלי  מדינה פלסטינית מפורזתישראל לפלסטינים :  שחרור 50 אסירים תמורת חידוש השיחותמביך :  נתניהו התנער מהצהרה משותפת עם הפולנים
לפניות לכתב :  omri_n@walla.net.il 

שעת' : " נתניהו אינו אדם קיצוני ,  הוא פרגמטי "
 נביל שעת' טען כי הפלסטינים התחייבו ל"דרך לא אלימה "  והביע נכונות לפתוח במשא ומתן מדיני .  הוא הציע לנתניהו לפטר את דני דנון ולתת ללבני ויחימוביץ' לנהל את המשא ומתן

