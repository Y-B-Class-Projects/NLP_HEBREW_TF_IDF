הרצוג : " במקום לשחרר אסירים ,  צריך להקפיא ההתנחלויות "
 יו"ר האופוזיציה תקף את נתניהו בדיון תחת הכותרת  " שנה לממשלה הכושלת ",  וטען כי מדובר בראש ממשלה  " שלומיאל "  שמבודד את ישראל . " עברתם את הגבול ",  השיב לו נתניהו
דיון 40 החתימות שיזמה האופוזיציה תחת הכותרת  " שנה לממשלה הכושלת "  הוביל היום להתנגחות סוערת בין ראשיה לבין ראש הממשלה בנימין נתניהו ,  שביקש להגן על ההתנהלות המדינית והכלכלית של ממשלתו .  יו"ר העבודה והאופוזיציה ח"כ יצחק הרצוג קרא לנתניהו  " שלומיאל ",  שלטענתו לא הצליח להציג הישג משמעותי אחד בכל כהונתו .
 עוד בוואלה !  חדשות:צבא סוריה מאשר : " חייל אחד נהרג בתקיפת הציונים"סגן השר דני דנון מאיים : " אם ישוחררו עוד אסירים - אתפטר"פרסום ראשון :  אושרו 186 יחידות דיור מעבר לקו הירוק 
ח"כ הרצוג התייחס למו"מ עם הרשות הפלסטינית וטען כי שחרור האסירים יכול היה להימנע לו ראש הממשלה היה מכריז על הקפאת הבנייה בהתנחלויות . " בעוד שבועיים ישראל צריכה לשחרר את הגרועים ברוצחים .  מעשה לא מוסרי .  אלה אנשים שלא צריכים לטעום טעמו של חופש ולו ליום אחד ",  אמר בהתייחסו להיערכות לפעימה הרביעית של שחרור האסירים במסגרת המו"מ בסוף החודש  שכבר גרר איום בהתפטרות של סגן שר הביטחון דני דנון . " ברור לכל ,  שבמקום לשחרר את האסירים האלה ישראל צריכה להתחייב להקפאת בניה בהתנחלויות .  כך הציבור הישראלי ירוויח פעמיים .  אדוני ,  תצהיר מעל במה זאת על הקפאת בניה .  אנחנו נתמוך בך ,  הציבור יתמוך בך והעולם יתמוך בך ",  אמר .
 בהמשך דבריו תקף הרצוג את נתניהו על הדשדוש במו"מ שלטענתו נובע מההרכב הבעייתי של הממשלה ומהפילוג בתוך מפלגתו שלו . " לא ההכרה במדינה יהודית היא זו שמניעה אותך ,  אלא ההכרה שאתה תאלץ לעשות מהלכים קשים בניגוד לעמדת חברי מפלגתך .  אבו מאזן הוא פרטנר קשה וחובת ההוכחה עליו ,  אבל ההתנהלות שאתה כופה על ישראל כאשר בשנה האחרונה יש עליה של 123% בבניה ביהודה ושומרון ,  היא שמבודדת אותנו מהעולם ".  
לדברי הרצוג ,  בעוד שהשיחות עם הפלסטינים נמשכות  גורמים בממשלה ,  בהם שר הביטחון יעלון שטען כי אין פרטנר לשלום ,  מרוקנים את הכוונות מתוכן אמיתי . " אולי אתה נהנה להיות זה שעומד בראש ממשלה שבה מצד אחד יש שרה שאחראית על המשא ומתן ומצד שני יש שר אחר שמסביר שלא יהיה שלום בדורנו .  אולי אתה נהנה להיות באמצע ,  למל"ם כזה ,  יושב על הגדר ,  רגל פה רגל שם ,  בלי תוכנית ,  בלי יכולת ,  ראש ממשלה בדיליי .  איך נמשיך בדורנו לשמר את ישראל כמדינה יהודית ודמוקרטית ?  אתה חותם במו ידיך על מדינה דו-לאומית ",  האשים .
 נתניהו שעלה לנאום בדיון הסוער ,  ספג לא מעט קריאות ביניים מספסלי האופוזיציה ,  מה שגרם לו להתבטא בחריפות . " עברנו את הגבול ,  אין פרלמנט בעולם שעושה את הדברים האלה ",  אמר .  לצד זאת ,  הוא לא הגיב ישירות להאשמות - אלא הקדיש את דבריו לתשבוחות לארה"ב ,  ככל הנראה בניסיון להנמיך את הלהבות נוכח אמירותיו של יעלון . " אנחנו רוצים בשלום ופועלים להשיג הסדר שלום ,  והתהליך הזה הוא תהליך שאנחנו רוצים בו ,  אבל לא בכל מחיר ",  אמר והוסיף : " איננו מוכנים לוותר על הדרישות היסודיות שלנו .  עשינו צעדים מאוד לא פשוטים כדי להיכנס למו"מ ,  אבל בתוך המו"מ יש לנו עמדות יסוד שאנחנו שומרים עליהן ,  ויש גם ניסיון של ארה"ב ושל מזכיר המדינה קרי להניע את המו"מ .  אני חושב שכרגע אנשים מבינים היטב מיהו הצד הסרבן ומיהו לא הצד הסרבן ". 
תחת זאת נתניהו הקדיש חלק ניכר מדבריו דווקא בחלוקת שבחים לממשלתו ,  שלטענתו הגיעה להישגים מרובים . " אנחנו מושפעים מהדשדוש בכלכלת העולם ועם זאת כלכלת ישראל צמחה בשנה האחרונה ב-3.3% שזה גדול כמעט פי 3 מהממוצע ב-OECD .  האוברדראפט הלאומי התכווץ ,  והאבטלה בישראל היא מהנמוכות בעולם ",  אמר .  
בנושא הדיור הסביר כי כדי להוריד את המחירים יש רק להגדיל את ההיצע . " אנו מגדילים את התחלות הבנייה ויש בכך עלייה מתמדת .  ייקח כמה שנים כדי להדביק את הפער ולכן הממשלה מגבשת עכשיו כמה צעדים קצרי טווח להוריד את מחירי הדירות ונציג אותם בימים הקרובים ". 
הרצוג ענה לו שכבר ביולי 2011 הוא הבטיח על  " סופר טנקר לנדל"ן ".   " הכרזת על שורה ארוכה של צעדים להורדת מחירי הדיור .  כלום לא התממש .  כלום לא קרה .  בשנים האחרונות הנדל"ן התייקר ב-80% .  אתה ,  אדוני ראש הממשלה ,  אחזת בהגה ברוב השנים האלה .  אחזת ואיבדת אחיזה ".  

הרצוג : " במקום לשחרר אסירים ,  צריך להקפיא ההתנחלויות "
 יו"ר האופוזיציה תקף את נתניהו בדיון תחת הכותרת  " שנה לממשלה הכושלת ",  וטען כי מדובר בראש ממשלה  " שלומיאל "  שמבודד את ישראל . " עברתם את הגבול ",  השיב לו נתניהו

