נתניהו :  מוכן שהפלסטינים יוכלו להגן על עצמם - מבלי לפגוע בנו
ראש הממשלה התייחס לדבריו של טראמפ כי הוא תומך בפתרון שתי המדינות ,  ואמר כי הוא  " לא מופתע ".  עם זאת הבהיר : " ישראל לא תוותר על הסמכות הביטחונית כל עוד אני ראש ממשלה ".  על סוריה אמר נתניהו : " קיבלתי מטראמפ כל מה שביקשתי "
  - " לא הופתעתי מדברי טראמפ על פתרון שתי המדינות "-   " לא נוותר על הסמכות הביטחונית כל עוד אני ראש ממשלה "-   " קיבלתי מטראמפ כל מה שרציתי בנושא סוריה "-  גורם מדיני :  נתניהו ינסה לתאם פגישה עם פוטין 
ראש הממשלה בנימין נתניהו ערך אמש  ( רביעי )  תדרוך לעיתונאים ,  בו התייחס לדברי נשיא ארצות הברית דונלד טראמפ כי הוא תומך בפתרון שתי המדינות ,  לאחר פגישתם בשולי עצרת האו"ם בניו יורק . " זוהי לא הפתעה ",  אמר נתניהו . " אני מוכן שלפלסטינים יהיו סמכויות הדרושות להם להגן על עצמם ,  בלי הסמכות לפגוע בנו .  המשמעות היא שהסמכות הביטחונית תישאר בידינו .  אני בטוח שהתכנית האמריקנית תשקף עיקרון זה ". 
נתניהו הגיב לדברי שר החינוך נפתלי בנט ,  שהבהיר כי לא יישב בממשלה שתאמץ את פתרון שתי המדינות ,  ואמר כי  " לא תהיה מדינה פלסטינית שתהווה אסון לישראל .  לא נוותר על השליטה הביטחונית ממערב לירדן כל עוד אני ראש ממשלה ".  גורם מדיני אמר בעקבות הדברים כי ישראל פנתה לאבו מאזן בנושא עזה ,  אך לא זכתה לתגובה .  
מטעם הפלסטינים נמסר בתגובה לדברי טראמפ כי  " הדרך לשלום היא שתי מדינות והקמת מדינה פלסטינית שבירתה ירושלים ".  
עוד בוואלה !  NEWS:טראמפ נפגש עם נתניהו : " אני אוהב את פתרון שתי המדינות"טראמפ בנאום באו"ם :  איראן זורעת מוות ,  הרס וכאוס - נטיל עוד סנקציותטראמפ נפגש עם נתניהו : " אני אוהב את פתרון שתי המדינות "  
פגישתם של טראמפ ונתניהו עסקה בנושא הפלסטיני ,  אך עיקר הדברים היו הנושא הסורי-רוסי ,  תקרית הפלת המטוס והצהרת מוסקבה כי תעביר לידי משטר אסד מערכת הגנה אווירית מסוג S-300 . " קיבלתי מהנשיא טראמפ כל מה שביקשתי ",  אמר נתניהו בהתייחסו לסוגיה הסורית . 
" שמעתי תמיכה בלתי מסויגת של הנשיא בישראל ,  בזכותה להגנה עצמית ",  אמר נתניהו ,  שציין כי הגיע עם בקשות מפורטות , " וקיבלתי כל מה שביקשתי .  הנשיא נתן הנחיות מפורשות ,  והוא תומך בישראל במאה אחוז ". 
נתניהו הוסיף כי  " יש לנו עניין להמשיך לפעול נגד ניסיונות העברת נשק מדויק לסוריה ,  ויש לכך משמעות ביטחונית ראשונה במעלה .  חושב שנפעל בתבונה לקיום הקשר עם הרוסים ,  ומצד שני נגן על ביטחון ישראל ".  גורם מדיני הדגיש כי בעקבות המתיחות ישוחח נתניהו עם נשיא רוסיה ולדימיר פוטין עם שובו לארץ ,  וינסה לתאם פגישה בהתאם .  
על איראן אמר ראש הממשלה כי  " האיום הכי גדול על ישראל הוא פיתוח נשק גרעיני איראני .  אני מעריך את הצעדים של הנשיא טראמפ בנושא הזה .  ישראל עושה מה שצריך כדי להדוף את הסכנה האיראנית בסוריה ובלבנון ,  והמהלכים שעשינו בשנים האחרונות הצליחו ,  לא הרמטית .  ארצות הברית פועלת להפעיל לחץ מרבי על איראן ",  הדגיש נתניהו . " אני לא רואה שזה ישתנה בזמן הקרוב ". 
במהלך התדרוך התייחס נתניהו לראשונה לפרשת יועצו דייויד קיז נגדו עלו טענות להטרדה מינית ,  ואמר כי  " אני בטוח שהשגריר דרמר פעל כשורה ובצורה תקינה ". 
 ( עדכון ראשון :  19:00 )  

נתניהו :  מוכן שהפלסטינים יוכלו להגן על עצמם - מבלי לפגוע בנו
ראש הממשלה התייחס לדבריו של טראמפ כי הוא תומך בפתרון שתי המדינות ,  ואמר כי הוא  " לא מופתע ".  עם זאת הבהיר : " ישראל לא תוותר על הסמכות הביטחונית כל עוד אני ראש ממשלה ".  על סוריה אמר נתניהו : " קיבלתי מטראמפ כל מה שביקשתי "
 
