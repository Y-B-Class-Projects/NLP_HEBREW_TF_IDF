בשל החלטת אונסק"ו :  ישראל תקצץ מיליון דולר נוספים מתקציב האו"ם
נתניהו הורה למשרד החוץ לצמצם עוד יותר את התקציב לארגון ,  בקיצוץ השלישי מתחילת השנה .  מהסכום המקורי 11 מיליון דולר - נותר רק כרבע .  גם שגריר שבדיה זומן לשיחת נזיפה .  נתניהו : " להתנכלות השיטתית יש מחיר "
 ראש הממשלה בנימין נתניהו הורה היום  ( רביעי )  למנכ"ל משרד החוץ יובל רותם לקצץ מיליון דולר מהתקציב השנתי שישראל מעבירה למוסדות האו"ם .  זאת בתגובה על החלטת הוועד המנהל של אונסק"ו בעניין ירושלים .  זהו הקיצוץ השלישי שהממשלה מבצעת בתקציב השנתי שהיא מעבירה לאו"ם מתחילת השנה .  בתגובה נוספת להחלטה של אונסק"ו שבין היתר ביקרה את מדיניות ישראל בירושלים זומן שגריר שבדיה לשיחת נזיפה .  שבדיה הייתה המדינה האירופית היחידה שתמכה בהחלטה .  
נתניהו אמר הבוקר בפתח ישיבת הממשלה כי  " ארגון אונסק"ו שוב קיבל אתמול החלטה הזויה באשר למעמדה של ישראל בירושלים  בירתו של העם היהודי זה 3,000 שנה .  אני מעריך מאוד את האחדות לרוחב כמעט כל המפלגות בדחיית ההחלטה האבסורדית הזאת .  אני מבקש לומר גם שלהתנכלות השיטתית הזאת יש מחיר .  ישראל לא תשב מנגד בזמן שהארגון קורא לשלול את ריבונותנו בירושלים ". 
סך כל התקציב הוא קצת יותר מ-11 מיליון דולר ,  אך בינואר - אחרי החלטת מועצת הביטחון נגד ההתנחלויות - הודיעה ישראל על קיצוץ של שישה מיליון שקלים .  במרץ הנחה נתניהו את משרד החוץ לקצץ שני מיליון דולר נוספים מהתקציב המופנה לארגון ,  בעקבות שורה של הצעות עוינות שאומצו על ידי המועצה לזכויות אדם של האו"ם .  אחרי הקיצוץ האחרון שנקבע אחרי החלטת אונסק"ו אתמול ,  התקציב השנתי שישראל מעבירה לארגון יסתכם בכ-2.7 מיליון דולר בלבד .
 לקריאה נוספת בנושאאונסק"ו אישר החלטה אנטי-ישראלית על הריבונות בירושליםנתניהו על ההצבעה בנושא ירושלים : " אנחנו כופרים באונסק"ו "  
נתניהו הוסיף עוד כי  " נקודת אור אחת הייתה שיותר מדינות התנגדו להחלטה מאשר לפני שנה ,  ופחות מדינות תמכו .  זוהי מגמה עקבית .  אני מודה למדינות שנענו לבקשה שלי להתנגד ,  בראשן כמובן ארצות הברית ,  אבל במיוחד לשר החוץ ולראש ממשלת איטליה .  איטליה הייתה המדינה האירופית הראשונה שהודיעה שתתנגד .  כך עשו גם יוון ,  בריטניה ,  גרמניה ,  ליטא והולנד .  אני מבקש להודות גם לנשיא אוקראינה ולמנהיגי פרגוואי וטוגו ".  
לדבריו , " אנחנו פועלים כל הזמן לצמצם ,  אני מקווה שיום אחד גם לבטל ,  את תיאטרון האבסורד באו"ם בכל מה שקשור במדינת ישראל ".  לפני הישיבה ,  שרת התרבות מירי רגב העלתה הצעה לסגירת מטה האו"ם בשכונת ארמון הנציב בירושלים . " מטה האו"ם יושב בארמון הנציב כבר מאז מלחמת ששת הימים לטובת נושא מאוד ספציפי - פיקוח על הפסקת האש בין המדינות .  היום לא צריך לפקח על הפסקת אש כי יש לנו שלום עם מצרים וירדן .  לכן צריכים לקבל החלטה ",  אמרה .  
במקביל לישיבה ,  התקיימה שיחת נזיפה בשגריר שבדיה קרל מגנוס אצל סמנכ"ל אירופה במשרד החוץ רודיקה רדיאן גורדון וסמנכ"ל ארגונים בינלאומיים אלון בר .  בכירי משרד החוץ הביעו את אכזבתם מאופן ההצבעה של שטוקהולם באונסק"ו . " זוהי הצבעה נגד ישראל ,  חלק מדפוס הצבעה שיטתי ",  ציינו הבכירים במשרד החוץ .  

בשל החלטת אונסק"ו :  ישראל תקצץ מיליון דולר נוספים מתקציב האו"ם
נתניהו הורה למשרד החוץ לצמצם עוד יותר את התקציב לארגון ,  בקיצוץ השלישי מתחילת השנה .  מהסכום המקורי 11 מיליון דולר - נותר רק כרבע .  גם שגריר שבדיה זומן לשיחת נזיפה .  נתניהו : " להתנכלות השיטתית יש מחיר "
 
