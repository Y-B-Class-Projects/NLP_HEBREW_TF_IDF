הליכוד על דוח המבקר :  ההוצאות פחתו בשנתיים האחרונות
במפלגת השלטון התייחסו לדוח המעלה ראיות לבזבוז כספי ציבור במעון ראש הממשלה ואמרו : " נתניהו מכבד את ההמלצות בעניין ".  עם זאת הוסיפו ותקפו כי מדובר ב"קמפיין תקשורתי שנועד להפיל את ראש הממשלה ".  על מני נפתלי : " ההוצאות גדלו בתקופתו "
 אחרי פרסום דוח מבקר המדינה יוסף שפירא ,  שממנו עולות ראיות לבזבוז כספי ציבור לצרכים פרטיים במעון ראש הממשלה ,  מסרו היום  ( שלישי )  מהליכוד כי נתניהו  " מכבד את המלצות הדוח "  לגבי כל הנושאים שנבדקו .  לצד זאת ,  במפלגת השלטון תקפו את עיתוי העיסוק בנושא ההוצאות ,  ואמרו שם כי מדובר ב"קמפיין תקשורתי "  שנועד בבירור  " להפיל את ראש הממשלה וממשלת הליכוד על ידי עיסוק בזוטות והסחת דעת ". 
לטענת הליכוד ,  אותן  " זוטות "  שמוזכרות בפתיח הדוח ,  ושאינן נכללות בו ,  מתייחסות לפרשת הבקבוקים ורהיטי הגן . " דברים אלו לא נבדקו על ידי המבקר ,  לא נעשתה פנייה למשרד ראש הממשלה או לראש הממשלה בעניינים אלה ולא ניתנה להם זכות תגובה בנושאים אלו ",  נמסר .  עוד אמרו בליכוד כי ראיה לכך שמדובר בהיטפלות היא ש"בדברים שכן נבדקו על ידי המבקר - אין שום חשש לפגיעה בטוהר המידות ובוודאי לא חשש לפלילים ".  לדברי הליכוד ,  חלק גדול מההמלצות בדוח יושמו טרם כתיבתו . " ראש הממשלה הנחה ליישם את יתר ההמלצות באופן יעיל ומיטבי ". 
דוח המבקר - סיקור מיוחדהחשמלאי של נתניהו :  איש ליכוד שקיבל 10,500 שקלמנהיגים תמיד רצו יותר ,  אך לא כך .  פרשנותפרשנות משפטית :  שפירא הלך על ביצים
בהמשך התגובה בחרו בליכוד להדגיש כי פירוט ההוצאות שפורסם לא בא בהשוואה לאף מעון רשמי אחר ,  ומכאן שאי אפשר להסיק מכך מסקנות . " מצב זה יוצר בעיה קשה של אמת מידה ,  כי הוצאות של מעון רשמי אינן דומות בשום אופן להוצאות בבית פרטי כלשהו .  לדוגמה ,  הוצאות בית הנשיא גדולות עשרות מונים מאלו של מעון ראש הממשלה .  לגבי בית הנשיא ,  אין פירוט בדוח המבקר על חלוקת התקציב ,  ואין ירידה לפרטים .  על כן אין בסיס להשוואה המאפשר לציבור לשפוט מהן אמות המידה המקובלות ". 
אף שלא הודו בליכוד כי מדובר בהוצאות מיותרות החורגות מהמקובל ,  הוסיפו וציינו : " הוצאות מעון ראש הממשלה ירדו משמעותית בשנתיים האחרונות ".  מי שספג את מרב האש בתגובה הוא מנהל המעון לשעבר מני נפתלי ,  אשר פועל משפטית נגד בני הזוג נתניהו . " ההוצאות גדלו משמעותית בתקופה מסוימת ,  שבה ניהל את המעון הרשמי מני נפתלי - עובד ממורמר לשעבר ,  המוביל מסע השמצות והכפשות נגד ראש הממשלה ,  על מנת להוציא כספים שלא כדין מקופת המדינה ולפגוע בראש הממשלה ובליכוד בתקופת בחירות .  הוצאות המעון הרשמי ירדו ופחתו משמעותית לאחר עזיבתו של נפתלי את התפקיד ",  נמסר .  
מטעמו של נפתלי נמסר כי  " לאור הקשר השערורייתי שעושה נתניהו בתגובתו בין ההוצאות האדירות במעון לבין עבודתו של אב הבית לשעבר ",  תתקיים הערב מסיבת עיתונאים שבה יימסרו עורכות דינו תגובה .
  >  >  >  לקריאת דוח מבקר המדינה על הוצאות מעונות ראש הממשלה >  >  >  לקריאת דוח מבקר המדינה על בית הנשיא >  >  >  לקריאת דוח מבקר המדינה על הכנסת 
בין הממצאים שפורסמו היום :  162 אלף שקלים בשנתיים להלבשה ואיפור מעבר לתקציב הקיים ;  הזמנת עבודות מחשמלאי במכרז מפוקפק ,  כולל קריאה ביום כיפור לווילה בקיסריה ;  תשלום  " מס בצורת "  במעון הפרטי על חשבון משלם המסים ;  עובדים ששילמו מכיסם עבור ראש הממשלה או משפחתו ולא קיבלו החזרים ;  תקציב ניקיון מנופח לשני מעונות המשפחה ;  הזמנת מזון בעשרות אלפי שקלים בשנה במקביל להעסקת מבשלת ;  התערבות והשפעה של ראש הממשלה על הוועדה שקובעת את מקורות המימון של מעונות ראש הממשלה .
 עם זאת ,  המבקר לא מציין אם יש בממצאים חשד לעבירות פליליות או הפרה של המנהל התקין .
" דוח זה אינו עוסק במצב הפיזי של המעון הרשמי של ראש הממשלה ",  כתב המבקר ,  השופט בדימוס שפירא ,  יומיים לאחר שבני הזוג נתניהו פרסמו סרטון המציג את מצבו הרעוע לכאורה של ביתם בירושלים .  עם זאת ,  הדוח כן בוחן את הוצאות המדינה על בתיו של נתניהו - המעון הרשמי ברחוב בלפור בירושלים והבית הפרטי בקיסריה  ( בבית הפרטי הנוסף ברחוב עזה בירושלים ממומנת אבטחה בלבד - ג"ג )  ,  ובעיקר - את התנהלותם של דייריו בנוגע לשימוש בכספי הציבור .  
אחד המקרים הבולטים בדוח ,  המעלה מצב של ניגוד עניינים בולט בהתנהלות בני הזוג נתניהו ,  עוסק בהעסקתו של חשמלאי בבית הפרטי בקיסריה .  המבקר כותב כי בשלהי 2009 פנה סמנכ"ל בכיר למבצעים ונכסים במשרד ראש הממשלה ,  עזרא סיידוף ,  לוועדת השלושה ,  וביקש את אישורה להתקשרות עם חשמלאי בהסכם מסגרת בסך 15 אלף שקלים לשנה לשם ביצוע עבודות חשמל דחופות במעון הפרטי .  חברי הוועדה השיבו כי מי שאמון על עבודות החשמל הם עובדי משרד ראש הממשלה ,  גם במעון הפרטי .  
סיידוף הסביר שיש צורך בחשמלאי בסופי שבוע ובימי חול לאחר שעות העבודה ,  בזמנים בהם עובדי המשרד אינם זמינים .  ועדת השלושה ציינה כי בתי ראשי הממשלה שכיהנו בעבר תוחזקו אך ורק על ידי עובדי משרד ראש הממשלה ,  גם בשעות אלה ,  אולם אישרה את ההתקשרות למקרים דחופים בלבד והציבה תנאי כי ההתקשרות לא תהיה עם חשמלאי מסוים בשם אבי פחימה מאור עקיבא ,  עמו עבדה משפחת נתניהו בעבר .  פחימה הוא גם חבר מרכז ליכוד שאף אירח את משפחת נתניהו בעבר בחגיגות המימונה .
 לפניות לכתב עמרי נחמיאס - omri_n@walla.net.il 

הליכוד על דוח המבקר :  ההוצאות פחתו בשנתיים האחרונות
במפלגת השלטון התייחסו לדוח המעלה ראיות לבזבוז כספי ציבור במעון ראש הממשלה ואמרו : " נתניהו מכבד את ההמלצות בעניין ".  עם זאת הוסיפו ותקפו כי מדובר ב"קמפיין תקשורתי שנועד להפיל את ראש הממשלה ".  על מני נפתלי : " ההוצאות גדלו בתקופתו "
 
