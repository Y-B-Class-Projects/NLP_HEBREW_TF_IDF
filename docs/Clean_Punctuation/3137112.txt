גבאי : " תם עידן נתניהו ,  עלינו להיערך לבחירות בקרוב "
 יו"ר המחנה הציוני כתב לחברי הכנסת ממפלגתו כי כחלון ובנט יבינו בימים הקרובים ש"ראש ממשלה שהמנכ"ל שלו וראש הלשכה שלו עדי מדינה חייב לסיים את תפקידו מיידית ".  בינתיים כל שותפי הקואליציה סירבו להתייחס לגילויים החדשים בחקירות ,  מלבד השר ליברמן
יו"ר המחנה הציוני אבי גבאי קרא אמש  ( שלישי )  במכתב לחברי הכנסת של מפלגתו  " להיערך לבחירות בקרוב ".  לדבריו  " תם עידן נתניהו .  ראש ממשלה שהמנכ"ל שלו וראש הלשכה שלו עדי מדינה חייב לסיים את תפקידו מיידית .  ואת זה גם כחלון ובנט יבינו בימים הקרובים ".  
במכתבו הסביר גבאי כי  " מגדל הקלפים העברייני שראש הממשלה בנה בשנים האחרונות - השחתת השירות הציבורי ,  הפגיעה בשלטון החוק ,  האיום על חופש העיתונו ומעל לכל :  הפילוג והשיסוי של קבוצות בחברה הישראלית זו בזו - קורס עליו ועל סביבתו ". 
דיל למינוי היועמ"ש - כתבות נוספות:נתניהו : " מסע מתוזמר - מייצרים תיק חדש כל שעתיים"בסביבת נתניהו הבינו שמנדלבליט לא יסגור התיק - ופנו לשופטת גרסטלהפרקליטות : " הצעת השוחד לשופטת - אירוע מושחת וחמור מאין כמותו " 
" על כולנו להתרכז במאמץ אחד ",  הוסיף . " לנצח את הבחירות ולהביא לישראל ממשלה והנהגה ערכית ,  ישרת דרך ,  נוהגת בשקיפות ,  לא מזגזגת ולא שפוטה של אף טייקון .  בממשלה שנקים לא יהיו מילצ'נים ,  לא מולכואים ולא שמרונים ".  
ברקע הגילויים החדשים בתיקי החקירה המתנהלים במשטרה המשיכו ראשי סיעות הקואליציות לשדר  " עסקים כרגיל ".  כל שותפיו הקואליציוניים של נתניהו סירבו אתמול להתייחס לעסקה שהציע לכאורה יועצו ניר חפץ לשופטת הילה גרסטל ,  ולפיה היא תמונה לתפקיד היועצת המשפטית לממשלה בתמורה לסגירת תיק המעונות נגד רעיית ראש הממשלה ,  שרה נתניהו .
 יו"ר ש"ס ,  אריה דרעי ,  שיתף את עוקביו בטוויטר על סיור שערך בצפון הארץ ,  יו"ר הבית היהודי ,  נפתלי בנט ,  שיתף בטלגרם תמונות על  " תרגיל התגוננות בבתי הספר שהתקיים היום "  ויו"ר כולנו ,  משה כחלון ,  שיתף תמונות ממסיבת פורים של בית הספר אסיף בבית החולים אסף הרופא .  כל אלה סירבו להגיב ,  מלבד יו"ר מפלגת ישראל ביתנו השר אביגדור ליברמן .  
האחרון נשאל בסיור בעוטף עזה האם נתניהו יכול להמשיך לתפקד תחת כל החקירות נגדו ,  והשיב : " אין שום קשר בין הדברים .  הממשלה מתפקדת ,  הקבינט מתפקד ומקבל החלטות וזה מה שחשוב ולא נכנס לספקולציות ".  ראשי הסיעות המשיכו בקו שבו נקטו עם פרסום המלצות המשטרה בתיקי החקירה 1000 ו-2000 לפיו  " רק היועץ המשפטי יחליט "  ולפיכך הם נשארים בקואליציה .  
גם באופוזיציה לא שינו הרבה מהקו שנקטו לאורך החודשים האחרונים בעקבות חקירות נתניהו ,  וחלק מהח"כים תקפו בחריפות את נתניהו בעקבות ההתפתחויות האחרונות .  יו"ר מרצ ,  זהבה גלאון ,  צייצה בטוויטר : " עכשיו רק נשאלת השאלה מה הובטח למנדלבליט לפני שמונה על ידי נתניהו לתפקיד היועמ"ש והאם זה קשור לקצב האיטי להחריד שבו מתנהלות חקירותיו ".  ח"כ בצלאל סמוטריץ'  ( הבית היהודי )  הגיב לדבריה בציוץ נוסף : " תתביישי לך זהבה .  אין פגיעה גדולה יותר בשלטון החוק ובאמון הציבור בו מהטלת ספק כזו ביושרתו של היועמ"ש .  מדהים איך כל מי שרוממות שלטון החוק בגרונם מתגלים במלא צביעותם כשזה מגיע לנתניהו ". 
נוסף על כך ,  טענה ח"כ סתיו שפיר  ( המחנה הציוני )  כי  " חברי הקואליציה שממשיכים לשתוק משרתים כחלק מהמאפיה הזו ".  לדבריה , " זה לא סיגרים ולא שמפניות .  זו הצעת שוחד לשופטת בישראל .  כמו בסרטי הפשע הכי גרועים .  נתניהו ואנשיו לא יכולים להישאר אפילו עוד דקה בשלטון .  הטירוף הזה חייב להיעצר ".  ח"כ אילן גילאון הוסיף  " מצבו של אולמרט ב-2008 היה טוב יותר כשנתניהו קרא לו להתפטר .  אינני יכול לסמוך על אף אחת מההחלטות של נתניהו במצבו הנוכחי ".  
גורמים באופוזיציה התייחסו גם לחקירת פרשת  " בזק ".  יו"ר הועדה לביקורת המדינה ח"כ שלי יחימוביץ פתחה את ישיבת ועדתה הבוקר בקריאה לעובדים ,  לעיתונאים ולפקידים שהיו עדים או אפילו שותפים למקטעים בתיק 4000 - לפנות למשטרה ולמסור עדויות . " יש מאות אנשים ששימשו פיונים בתחבולות הענק של ההון והשלטון בלי שידעו שהם שותפים בעל כורחם לרקב ולהרס .  לכל אלה - מבזק ,  מוואלה ,  ממשרד רה"מ ,  ממשרד התקשורת ומכל מקום שבו המשטרה חוקרת ,  אני קוראת מכאן ,  אל תהססו .  פנו למשטרה ומסרו עדויות כדי להביא לחשיפת הצדק והאמת ". 
 ( עדכון ראשון :  18:08 )  

גבאי : " תם עידן נתניהו ,  עלינו להיערך לבחירות בקרוב "
 יו"ר המחנה הציוני כתב לחברי הכנסת ממפלגתו כי כחלון ובנט יבינו בימים הקרובים ש"ראש ממשלה שהמנכ"ל שלו וראש הלשכה שלו עדי מדינה חייב לסיים את תפקידו מיידית ".  בינתיים כל שותפי הקואליציה סירבו להתייחס לגילויים החדשים בחקירות ,  מלבד השר ליברמן

