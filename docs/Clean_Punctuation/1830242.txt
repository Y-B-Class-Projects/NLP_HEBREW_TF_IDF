הכנסת אישרה :  שכר המינימום יועלה ל-4,300 שקלים
לאחר שהצעת החוק עברה בקריאות שנייה ושלישית יעלה שכר המינימום בשתי פעימות .  בחודש הבא יעלה השכר ל-4,100 שקלים ובאוקטובר 2012 יעלה בשנית . " זו התחלה מבורכת "
 מליאת הכנסת אישרה הערב  ( שני )  את חוק העלאת שכר המינימום בקריאות שנייה ושלישית .  על פי החוק ,  שכר המינימום יעלה בשתי פעימות :  בחודש הבא הוא יעלה ל- 4,100 שקלים ובאוקטובר 2012 השכר יעלה ל-4,300 שקלים .  אם הסכום יהיה נמוך מ- 47.5% מהשכר הממוצע במשק ,  שכר המינימום יהיה לפי הסכום הגבוה מבין השניים .  נכון להיום שכר המינימום עומד על 3,890 שקלים .
 עוד בנושא העלאת שכר המינימום :
 הממשלה אישרה את העלאת שכר המינימום"העלאת שכר המינימום תפגע ברווחי החברות "
 לפני ההצבעה ,  יו"ר ועדת העבודה והרווחה ,  ח"כ חיים כץ  ( ליכוד )  אמר במליאת הכנסת כי , " מדובר בסדק בקיר .  אף שהעלאת שכר המינימום במשק במתכונתה הנוכחית אינה יכולה לצמצם לגמרי את הפערים במשק ,  זו בהחלט התחלה מבורכת .  הממשלה מוכרחה להמשיך את המגמה ביתר שאת ". 
החוק עבר בתוך חודש מרגע שהממשלה הביעה את תמיכתה ,  לאחר שבחודש מרץ ,  הושג הסיכום בין שר האוצר יובל שטייניץ לבין יו"ר ההסתדרות עופר עיני .  לאחר אישור החוק בישיבת הממשלה ,  ראש הממשלה ,  בנימין נתניהו ,  אמר כי , " זוהי בשורה חשובה מאין כמותה ,  שתסייע לבעלי השכר הנמוך להתמודד עם עליית המחירים ,  תצמצם את הפער החברתי ותעודד אנשים לצאת לעבודה ".  ואילו שר האוצר ,  יובל שטייניץ ,  אמר אז : " המהלך יתרום באופן משמעותי לצמצום פערים ולחיזוק מעמד העובדים החלשים בחברה ". 

הכנסת אישרה :  שכר המינימום יועלה ל-4,300 שקלים
לאחר שהצעת החוק עברה בקריאות שנייה ושלישית יעלה שכר המינימום בשתי פעימות .  בחודש הבא יעלה השכר ל-4,100 שקלים ובאוקטובר 2012 יעלה בשנית . " זו התחלה מבורכת "
 
