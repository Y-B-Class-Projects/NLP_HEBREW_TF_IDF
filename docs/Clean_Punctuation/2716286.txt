נתניהו מתעקש שהאבטלה נמוכה ?  בנגב ,  האבטלה מעל 16%
דוח של מכון אדוה מגלה שהאי-שוויון בישראל נשמר גם בשנה החולפת :  לצד  " אומת הסטארט-אפ "  ושכר של מיליונים למנכ"לים ,  יש עדיין פערי ענק בשכר בין אשכנזים למזרחים ולערבים
גם בשנה החולפת נשמרו פערי השכר הגבוהים בישראל בין אשכנזים ליוצאי עדות המזרח ובין יהודים לערבים .  ביישובים רבים בנגב האבטלה מגיע ל-16% ומעלה וביישובים הערביים יש מעל 30% דורשי עבודה - כך מעלים הנתונים בדוח השנתי של מרכז אדוה לחקר החברה ולקידום שוויון וצדק חברתי .  מחברי הדוח ,  שפרסו את תמונת המצב החברתית לשנת 2013 ,  קבעו כי  " ישראל ניצבת במעלה סולמות האי-שוויון והעוני של העולם המערבי ".  את הדוח חיברו ד"ר שלמה סבירסקי ,  אתי קונור-אטיאס ואריאן אופיר .
 לקריאה נוספת:14,420 ישראלים פוטרו מעבודתם באוקטובר 2013האם תואר אקדמי באמת מסייע לך לבנות קריירה ? הלמ"ס משחק במשחקים :  האבטלה עלתה או ירדה ?  
בעוד שראשי המדינה מתגאים באבטלה נמוכה  5.8% ,  הרי שביישובים הערביים שיעור דורשי העבודה נע בין 15% ל-30% .  בעיירות הפיתוח השיעור מגיע ל-15% .  ביבנאל ובמצפה רמון יש מעל 16% מובטלים .  
מחברי הדוח כותבים כי  " האי-שוויון מוכר כיום בעולם כאיום חברתי וכלכלי ,  אך לא כך בישראל .  כאן ,  הממשלה בוחרת להתמודד  וליתר דיוק ,  שלא להתמודד - באמצעות ועדות לסוגיות נקודתיות :  ועדת טרכטנברג ,  ועדת הריכוזיות ,  או הוועדה למלחמה בעוני .  אלא שהאי שוויון הוא סוגיה מקרו-כלכלית ומקרו-חברתית הדורשת התמודדות ברמה הממלכתית והמשקית הגבוהה ביותר .  מה שנדרש הוא לא הגדלה של קצבה זו או אחרת בכמה עשרות שקלים ,  או הורדת מחירים בכמה אחוזים ,  אלא מאמץ משולב בשתי חזיתות ,  יצירת צמיחה מאוזנת שתייצר תעסוקה המאפשרת מחייה בכבוד ".  
לצד  " אומת הסטארט-אפ ",  המתגמלת ביד נדיבה את אזרחיה - כ-10% מהשכירים - והרבה יותר מכך את מנכ"לי התאגידים הגדולים ואת המאיון העליון ,  הנהנה מהכנסות גבוהות מהון ,  הדוח מצייר את  " ישראל של מטה ",  ובה 75% מהשכירים .  אלה משתכרים פחות מהשכר הממוצע ,  ובתוכם כ-30% המשתכרים פחות משכר מינימום או שכר השווה לו .  
על פי הנתונים המופיעים בדוח ,  בשנת 2012 עלות שכרם של מנכ"לי 100 החברות הגדולות ביותר  ( לפי מדד תל אביב 100 בבורסה )  עמדה ,  בממוצע ,  על סכום כולל של 4.519 מיליון שקלים ,  או 376.6 אלף שקלים בחודש .  עלות השכר השנתית הממוצעת של חמשת נושאי המשרות הבכירות בחברות אלה עמדה על 3.4 מיליון שקלים  ( 285 אלף שקלים בחודש )  .
 עלות השכר הממוצעת של המנכ"לים הייתה גבוהה פי 42 מהשכר הממוצע במשק ,  שעמד ב-2013 על 9,018 שקלים לעובדים ישראלים ,  והייתה פי 87 משכר המינימום ,  שעמד על 4,300 שקלים .  
ההכנסה החודשית של שכירים עירוניים ואשכנזים הייתה 42% מעל ההכנסה החודשית הממוצעת של כלל השכירים העירוניים .  הכנסתם של שכירים עירוניים ,  יוצאי עדות המזרח ,  הייתה לעומת זאת 9% מעל לממוצע בלבד .  זו של ערבים המתגוררים ביישובים עירוניים הייתה 34% מתחת לממוצע הארצי .  גם חוסר השוויון בשכר הנשים נבדק בדוח ,  ועל פי הנתונים ,  ב-2012 השכר הממוצע לחודש בקרב נשים היה 66% בלבד משכרם של גברים .  השכר לשעה היה 84.9% מזה של הגברים .  
בעניין מערכת החינוך ,  עולה כי מחסום 50% בקרב הזכאים לתעודת בגרות אינו נפרץ בקרב שכבת בני ה-17 .  ב-2012 ,  שיעור הזכאים לתעודה עמד על 49.8% בלבד .  בתחילת העשור הקודם נרשם שיעור דומה ,  אלא שמאוחר יותר היו ירידות .  עוד עולה כי מקרב מסיימי תיכון ב-2004 ,  רק 34.6% התחילו בלימודים אקדמיים עד 2012  ( לא כולל באוניברסיטה הפתוחה ובמכללות להוראה )  .  על פי הנתונים ,  37.8% ממסיימי התיכון היהודים החלו בלימודים אקדמיים ,  ולעומתם רק 18.0% מהתיכונים הערביים .  

נתניהו מתעקש שהאבטלה נמוכה ?  בנגב ,  האבטלה מעל 16%
דוח של מכון אדוה מגלה שהאי-שוויון בישראל נשמר גם בשנה החולפת :  לצד  " אומת הסטארט-אפ "  ושכר של מיליונים למנכ"לים ,  יש עדיין פערי ענק בשכר בין אשכנזים למזרחים ולערבים

