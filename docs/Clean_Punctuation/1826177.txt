מחאה נגד רה"מ :  פעילי ימין התבצרו בבית בחברון
כמחאה על נאומו של ראש הממשלה בוועידת השדולה הפרו-ישראלית בארה"ב ,  איפא"ק ,  פרצו פעילי ימין ל"בית שפירא "  שבחברון והתבצרו במקום .  שישה נעצרו בהם הפעיל הבולט איתמר בן גביר
שישה פעילי ימין נעצרו הלילה  ( שלישי )  לאחר שפרצו עם מספר פעילים נוספים ,  חברי  " התנועה לבניין יהודה ושומרון ",  ל"בית שפירא "  שבישוב היהודי בחברון והתבצרו במקום .  זאת לטענתם ,  במחאה על נאומו של ראש הממשלה בנימין נתניהו בוועידת השדולה הפרו-ישראלית ,  איפא"ק .  כל הפעילים שוחררו ממעצר במהלך הלילה .  
הפעילים קראו קריאות נגד ראש הממשלה ובעד ההתיישבות ביהודה ושומרון .  כוחות גדולים של משטרה ומשמר הגבול פינו את הפעילים ללא אלימות ואף עיכבו לחקירה שלושה עיתונאים שנכנסו עמם .  במקום נעצר גם פעיל הימין איתמר בן גביר שאמר בתגובה ,  כי  " נתניהו ואובמה יכולים להמשיך לדבר על גבולות 67' ,  אבל מי שייקבע את הגבולות יהיו הפעילים בשטח ". 
כזכור ,  אתמול חשפו חברי התנועה את תוכניתם לחודשים הקרובים ,  לפיה יקימו עשרות מאחזים כדי למנוע רצף טריטוריאלי של המדינה הפלסטינית .  אחת הנקודות המתוכננות להקמת מאחז חדש היא בית שפירא שפונה בעבר מספר פעמים .  הפעילים מתכננים את הקמת המאחזים בתגובה לכוונת הרשות הפלסטינית לפנות לאו"ם בספטמבר על מנת לקבל הכרה במדינת פלסטין .  
חלק מהתכנית החל להתממש כבר אתמול ,  כאשר פעילי התנועה הקימו מאחז באזור E-1 השנוי במחלוקת בסמוך למעלה אדומים .  מדובר באזור שהבנייה בו איננה מקודמת ,  בעיקר בשל לחץ אמריקאי .  הפעילים הגיעו למקום והחלו בהקמת מבנים אירעיים ,  זאת לאחר שלדבריהם החרימה המשטרה שני אוהלים וקראוון נייד שהיו אמורים לשמש אותם להקמת המאחז .
 לפניות לכתב :  joshjosh@walla.com

מחאה נגד רה"מ :  פעילי ימין התבצרו בבית בחברון
כמחאה על נאומו של ראש הממשלה בוועידת השדולה הפרו-ישראלית בארה"ב ,  איפא"ק ,  פרצו פעילי ימין ל"בית שפירא "  שבחברון והתבצרו במקום .  שישה נעצרו בהם הפעיל הבולט איתמר בן גביר

