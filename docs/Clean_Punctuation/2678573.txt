שנה ל"נאום הפצצה ":  איראן מחוזקת והקו האדום נעלם
הקו הבולט ששרטט נתניהו בטוש אדום התחלף בקו אחר שסימן ברק אובמה בנוגע לסוריה .  איראן מגיעה לכינוס הקרוב מחוזקת מהמשבר הכימי ,  ו"המלאך השומר "  פוטין משגיח עליה מקרוב
 ( בסרטון :  נתניהו והשר קרי מדברים על סוריה ואיראן ,  אמש )  
בעוד כעשרה ימים יציינו שנה ל"נאום הפצצה "  המפורסם של בנימין נתניהו בעצרת האו"ם . " באביב הבא ,  ולכל המאוחר בקיץ הבא ,  על פי מדדי ההעשרה הנוכחיים ",  אמר אז ראש הממשלה וכיוון לימינו אנו , " הם  ( האיראנים )  יסיימו את שלב ההעשרה השני ,  ויתקדמו לשלב הסופי .  משם ,  נהיה רחוקים כמה חודשים ,  וקרוב לוודאי כמה שבועות ,  לפני שיהיה בידיהם אורניום מועשר המספיק לפצצה ".  
אך שנה לאחר מכן ,  איש אינו זוכר את האיור עם הקו האדום שהציג נתניהו .  כולם ,  גם האיראנים ,  עסוקים כעת בקו אדום אחר ,  ששרטט מנהיג אחר ,  על נשק להשמדה המונית מסוג אחר .  
גם באיראן עסוקים בימים האחרונים בסוריה ,  אולי כדי לחפות ולהשכיח מהעולם את דבריו של ראש הממשלה בספטמבר שעבר .  הלך הרוח ברפובליקה האיסלאמית מופנה בשבועות האחרונים להבנת המציאות החדשה בשני המישורים :  הפנים-איראני לצד הבינלאומי .  
מבחינת מדיניות הפנים החדשה של הנשיא חסן רוחאני ,  תפיסת העולם המתונה  שניתן אולי להגדירה רגועה ,  אפילו רגועה מדי  מתחילה אט-אט להתפשט בין משרדי הממשלה השונים .  אלה אוכלסו בשבועות האחרונים בידי שרים שטרם מלאו להם מאה ימים של חסד .  
הממשלה החדשה ,  שכינויה הרשמי באיראן הוא  " ממשלת הניהול הנכון והתקווה ",  עסוקה בינתיים בלימוד החומר ,  איש איש ומשרדו .  זו גם הסיבה לכך שמלבד שר החוץ החדש ,  מוחמד ג'וואד זריף ,  איש מן השרים האחרים לא התבטא עד כה באופן פומבי ביחס למשבר בסוריה .
 מי שדווקא כן מתבטא בנושא הם אנשי הממשלה הישנה ,  בהם שר ההגנה לשעבר אחמד וחידי ,  לצד גורמים שונים במערכת הפוליטית והצבאית המשמשים בתפקיד זה זמן רב ,  דוגמת יו"ר ועדת החוץ והביטחון של המג'לס עלא אלדין ברוג'רדי ,  או מפקד כוח קודס של משמרות המהפכה ,  קאסם סולימאני .  איראן יודעת שזרקור שיופנה אליה בגלל התבטאות לא-נכונה ,  ישחזר את השיח שהיה נהוג בימים של נאום נתניהו באו"ם - ימים של התנהלות והתבטאויות משולחות רסן של נשיא איראני עם לקסיקון ארסי .  
מישור נוסף עוסק בשינוי התפיסה הבינלאומית ,  לנגד עיניהם של שליטי הרפובליקה האיסלאמית .  במשחק כיפופי הידיים שבין המעצמות ,  הסכימה ארצות הברית לותר למוסקבה במקרה הסורי .  אולי היה זה כדי שהרוסים יוותרו בעתיד על עימות מוחשי בין ישראל לבין איראן .  ואולי ,  בסבירות גבוהה יותר ,  מדובר פשוט בהיחלשותה של המעצמה הגדולה בעולם .  באיראן יודעים שאין מקום לחלשים במזרח התיכון ,  חולשה שבאה לידי ביטוי במקרה זה בנסיגה של הנשיא האמריקני מהבטחותיו ומהתבטאויותיו בעבר .  
כותב שורות אלה דווקא סבור שהיה זה המעשה הנכון להימנע ממתקפה אמריקנית בסוריה ,  כשהטעות של הנשיא אובמה  בעיניים מזרח-תיכוניות  הייתה במובהקות ובבהירות של המילים שהוציא בעניין הקווים האדומים ,  מבלי להשתמש בלשון הדיפלומטית שמאפיינת את המדינאים האמריקנים . " תרבות הבזאר ",  שבה תגי מחיר אינם מסומנים על מוצרים ,  ונתונים למשא ומתן ,  לא הייתה תקפה אצל אובמה במקרה זה .  
חתירתה של איראן לפיתוח גרעין ברמות העשרה גבוהות  ( באופן סמוי )  לא תיפסק גם אם ישמיד אסד את מאגרי הנשק להשמדה המונית שלו ,  מעשה שקשה מאוד להאמין שייעשה ,  לפחות במלואו .  אך גם חתירתה של איראן לפירוז המזרח התיכון מנשק להשמדה המונית  ( באופן גלוי )  ,  ובמשתמע גם פירוז מדינות אחרות שיש ברשותן נשק גרעיני למשל ,  הוא דבר שיימשך ביתר שאת ,  כפי שמצהירים מנהיגיה בימים האחרונים .  גם הדיווחים  ( המבוססים לפי שעה רק על ה"דר שפיגל "  הגרמני )  כי איראן מתכוונת להפסיק את פעילות המתקן בפורדו יכולים להעיד על בטחונם העצמי הגבוה של מנהיגיה ,  בבחינת עצם שאותה הם זורקים למערב בתמורה להמשך שאר הפעילות הגרעינית .  אחרי הכל ,  איראן טוענת כבר שנים כי היא מפתחת גרעין אך ורק לצרכים אזרחיים ,  וכי האיום הגרעיני האמיתי באזורנו מגיע דווקא מכיוונה של ישראל .  
איראן של אחרי המשבר עם סוריה היא איראן מחוזקת ,  בעיקר בגלל הסאבטקסט של כלל המהלכים שהתרחשו באזור בהקשר זה בשנה האחרונה .  בראש ובראשונה ,  ה"מלאך השומר "  שלה  הנשיא פוטין  יצא כשידו על העליונה .  
רוחאני ופוטין נפגשו ושוחחו בימים האחרונים כמה פעמים ,  ופגישות עתידיות כבר נקבעו לשניים .  בנוסף ,  הנהגת הרפובליקה האיסלאמית יודעת שהצורך של מנהיגים מערביים להגדיר הגדרות ולסמן קווים אדומים עלול להתברר לעתים כחרב פיפיות ,  ובמקום להפגין חוזק  אפילו כמו במקרה של המעצמה הגדולה בעולם  התוצאה יכולה להיות הפוכה .  מדובר ,  כמובן ,  במקרים של הצהרות ריקות מתוכן ואיומים שאין לצדם גיבוי מעשי ,  או לפחות גיבוי של הקונגרס .  איראן מרגישה בהתחזקות הזו  מבחינה פנימית וחיצונית  ולכן רוחאני מרשה לעצמו לתכנן לעצמו פגישות עם מנהיגי המערב ,  אולי גם עם שר החוץ הבריטי הייג ,  ויש אומרים אפילו עם הנשיא אובמה בעוד כמה ימים בעצרת האו"ם המתקרבת .
 אותו קו אדום ששורטט בטוש על גבי איור מעל במת האו"ם בשנה שעברה ,  יעמוד גם בשנה הזו למבחן ,  כששאלה עיקרית אחת מלווה אותו :  האם יש מאחורי קו זה גיבוי מעשי ,  כשהדבר יוזכר בפגישות בין הנציגים הבכירים של המערב עם הנשיא האיראני ?  זאת ,  נוכח ההבנה כי המשבר האחרון שינה את מאזן הכוחות במזרח התיכון .
 לקריאה נוספת:איראן : " מוכנים לבנות אמון עם ארה"ב בנושא הגרעין"קרי :  רוסיה הסכימה - אסד ישלם על הפרת הפשרהליברמן על פירוק סוריה מנשק כימי : " המבחן בביצוע "" רוחאני יסגור המתקן בפורדו תמורת הסרת הסנקציות "  

שנה ל"נאום הפצצה ":  איראן מחוזקת והקו האדום נעלם
הקו הבולט ששרטט נתניהו בטוש אדום התחלף בקו אחר שסימן ברק אובמה בנוגע לסוריה .  איראן מגיעה לכינוס הקרוב מחוזקת מהמשבר הכימי ,  ו"המלאך השומר "  פוטין משגיח עליה מקרוב

