נתניהו תוקף את ארדואן :  רודן אנטישמי עם אובססיה לישראל
ראש הממשלה השיב לדבריו של ארדואן ,  אותם כינה  " הטרלול היומי ".  לדברי נתניהו , " לארדואן יש אובססיה עם ישראל כי הוא יודע מה זה צבא מוסרי ומה זו דמוקרטיה אמיתית לעומת צבא שטובח בכורדים "
 ראש הממשלה נתניהו תקף היום  ( ראשון )  את נשיא טורקיה רג'פ טייפ ארדואן ,  זאת לאחר שהאחרון אמר במהלך סוף השבוע כי  " היהודים באנשים הנמצאים על הקרקע ".   " נחשפתי עכשיו לטרלול היומי של הרודן האנטישמי ארדואן ",  אמר נתניהו בטקס לקראת חג המולד עם חיילים נוצרים . " יש לו אובססיה עם ישראל כי הוא יודע מה זה צבא מוסרי ומה זו דמוקרטיה אמיתית לעומת צבא שטובח בכורדים .  פעם ארדואן היה תוקף אותי כל שעתיים ועכשיו זה כל שש שעות ". 
נתניהו אמר את הדברים שעות אחדות אחרי ששר החוץ הטורקי מבלוט צ'בושאולו הצטרף לדברי ארדואן מסוף השבוע . " הכובש שבועט באנשים על הרצפה נפגע בקלות :  נתניהו הוא רוצח בדם קר האחראי לטבח של אלפי פלסטינים חפים מפשע ומפציץ ילדים על חוף הים .  טורקיה לעולם לא תפסיק לחשוף את האמת ",  כתב צ'בושאולו בחשבון הטוויטר שלו .
 לקריאה נוספת:טורקיה ממשיכה במתקפה על נתניהו : " אחראי לטבח של חפים מפשע"סעודים קוראים להחרים את טורקיה : " להעניש את ארדואן "  
ארדואן אמר את הדברים בנאום שנשא בפני בני נוער באיסטנבול במהלך השבת .  לדבריו , " יהודים בישראל בועטים באנשים הנמצאים על הקרקע .  למען האמת ,  היהודים בועטים לא רק בגברים ,  אלא גם בנשים ובילדים .  לעומתם ,  אנחנו כמוסלמים מתעמתים פנים אל פנים אם יש להם את האומץ לעמוד מולנו ,  אז אנחנו מלמדים אותם את הלקח ".  עוד אתמול נתניהו הגיב בחריפות ואמר כי  " ארדואן ,  כובש צפון קפריסין ,  שצבאו טובח בנשים וילדים בכפרים כורדים ,  בתוך טורקיה ומחוצה לה - לא יטיף לישראל מוסר ".  
בתוך כך ,  בטורקיה בירכו אתמול על הודעת ארצות הברית על הסגת כוחותיה מסוריה .  ארדואן הודיע כי מדינתו תיקח פיקוד על המבצע נגד דאעש אחרי נסיגת ארצות הברית .  בנאום שנשא באיסטנבול אמר ארדואן כי הכוחות הטורקיים יילחמו נגד לוחמי הארגון שעדיין נותרו בסוריה ,  ותשהה את תכניתה לתקוף את הכורדים בצפון-מזרח המדינה .  ארדואן נפגש בשבוע שעבר עם נשיא איראן חסן רוחאני באנקרה .  השניים דנו בהתפתחויות האחרונות בסוריה ,  כחלק ממאמציהן של שתי המדינות ,  יחד עם רוסיה ,  להגיע להסדר פוליטי בסוריה .  

נתניהו תוקף את ארדואן :  רודן אנטישמי עם אובססיה לישראל
ראש הממשלה השיב לדבריו של ארדואן ,  אותם כינה  " הטרלול היומי ".  לדברי נתניהו , " לארדואן יש אובססיה עם ישראל כי הוא יודע מה זה צבא מוסרי ומה זו דמוקרטיה אמיתית לעומת צבא שטובח בכורדים "
 
