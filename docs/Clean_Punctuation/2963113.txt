הקרב על משרד החוץ :  לארדן וכץ התחייבות מנתניהו  אך התיק יישאר בידיו
תיק החוץ הוצע ליעלון כפרס ניחומים ,  אולם הוא סירב והתפטר .  גלעד ארדן וישראל כץ ,  מהבכירים במפלגה ,  מחזיקים בהתחייבות כי אם ימונה שר מהליכוד לתפקיד הנכסף זה יהיה הם ,  אולם נתניהו מפחד מקרבות פנימיים .  גורם בליכוד : " נתניהו לא יכול להרשות לעצמו מלחמת עולם בהנהגה "
 פרישתו של שר הביטחון משה יעלון מהחיים הפוליטיים היום  ( שישי )  צפויה היתה להצית קרב קשה בצמרת הליכוד על תיק החוץ .  נתניהו הציע אותו ליעלון כפרס ניחומים ,  אולם האחרון סירב והודיע על פסק זמן מהחיים הפוליטיים .  שניים מהשרים הבכירים במפלגה ,  השר לביטחון הפנים גלעד ארדן ושר התחבורה ולענייני מודיעין ישראל כץ ,  מחזיקים בהבטחה מראש הממשלה כי אם נתניהו ימנה שר מהליכוד לתפקיד זה יהיה הם .  ואולם ,  נתניהו מיהר להודיע היום כי התיק יישאר בידיו ,  ככל הנראה כדי להימנע מקרבות נוספים בצמרת המפלגה .  
ארדן נבחר במקום הראשון בפריימריז בליכוד ונחשב במשך שנים לאחד מהבכירים הנאמנים לנתניהו .  בשנה שעברה ,  עם הרכבת הממשלה ,  הוא דרש לקבל את תיק החוץ ונענה בסירוב מצד נתניהו ,  שהסביר הוא מחזיק את התיק אצלו למקרה שהמחנה הציוני ייכנס לממשלה .  רק כעבור שבועיים הסכים לקבל לידיו את תיק ביטחון הפנים והמשרד לעניינים אסטרטגיים ,  לאחר שקיבל את ההבטחה לתיק החוץ .  גם כץ ,  שנחשב לאחד החזקים בליכוד ,  קיבל התחייבות דומה .
 טלטלה בממשלה || כותרות אחרונותנתניהו :  אם יעלון לא היה מתבקש לוותר על משרדו ,  לא היה  " משבר אמון"סערה בליכוד : " פרישת יעלון - מכה אנושה שעלולה לפרק את התנועה"ריבלין : " פרישתו של יעלון מצערת ,  אך מובנת - ואף ראויה "  
עם כישלון המגעים עם המחנה הציוני והתפטרותו של יעלון ,  תיק החוץ שב ועמד למכירה .  עם זאת ,  נתניהו בחר שלא להכריע בקרב ,  לפחות לפי שעה .  בהודעה שפרסם היום ,  נתניהו אמר כי הוא ממשיך לעשות מאמץ גדול לצירוף המחנה הציוני לממשלה .  במלים אחרות ,  תיק החוץ יישאר בידיו של נתניהו .  המסר בהודעתו של נתניהו כוון לאוזניהם של ארדן וכץ ,  שנמצאים שניהם בניו יורק לקראת השתתפותם בכנס  " הג'רוזלם פוסט "  בתחילת השבוע הבא . 
" נתניהו שומר את התיק קרוב לחזה ",  אמר גורם בליכוד לוואלה !  NEWS . " ארדן היה נאמן לנתניהו במשך שנים וכנראה גם מתאים יותר מכץ לתפקיד ,  אבל במצב הפוליטי שנוצר הוא אינו יכול לקחת סיכון ולהפר התחייבות לאף אחד מהם .  אם הוא ייתן את התיק לארדן ,  כץ יעשה לו טרור במפלגה ,  ואם הוא ייתן את התיק לכץ  ארדן עשוי גם כן למרוד .  אחרי העזיבה של יעלון ,  נתניהו לא יכול להרשות לעצמו עוד מרמור או מלחמת עולם בהנהגה ".  
גם שר התשתיות הלאומיות ,  האנרגיה והמים ,  יובל שטייניץ ,  הנחשב למקורבו של נתניהו ,  הביע בחודשים האחרונים בפומבי את רצונו בתפקיד משרד החוץ .  שטייניץ אף קיים באחרונה שתי פגישות מדיניות משמעותיות ,  כאשר בסוף מרץ היה השר הישראלי הראשון זה שנים שנפגש בפומבי עם שר החוץ המצרי בוושינגטון .  באותה הזדמנות ,  קיים גם פגישה לא רשמית עם נשיא טורקיה רג'פ טייפ ארדואן ,  והיה לבכיר הישראלי הראשון שנפגש עם עמו מאז 2009 .  

מוצא אפשרי אחד שעשוי לחלץ את נתניהו מהתסבוכת הוא אם יו"ר הבית היהודי ,  נפתלי בנט ,  ידרוש את תיק החוץ כשדרוג להרכב התיקים שבידי המפלגה .  אתמול אמרו במפלגה כי הם אינם מעוניינים בשינוי תפקידים כלשהו ,  אולם לנוכח העובדה שישראל ביתנו צפויה לקבל שני תיקים במסגרת ההסכם הקואליציוני שצפוי להיחתם  על חמישה ח"כים בלבד ,  במפתח הרבה יותר נדיב מכל שאר מפלגות הקואליציה ,  ובהם את תיק הביטחון ,  אחד משלושת התיקים הבכירים בממשלה  עשוי בנט לבקש לשדרג את מעמדו גם כן .  
גורם פוליטי העריך כי אם בנט יעבור למשרד החוץ ,  שר העלייה והקליטה זאב אלקין ,  שצפוי להעביר את התיק שלו לסופה לנדבר מישראל ביתנו ,  עשוי להתמנות במקומו במשרד החינוך .  כמו כן ,  לפי ההערכה ,  שר התיירות יריב אלקין ,  שניצח בשבועות האחרונים על המגעים הקואליציוניים עם המחנה הציוני ,  ימונה לתפקיד שר הכלכלה ,  וצחי הנגבי ייכנס במקומו למשרד התיירות .  

הקרב על משרד החוץ :  לארדן וכץ התחייבות מנתניהו  אך התיק יישאר בידיו
תיק החוץ הוצע ליעלון כפרס ניחומים ,  אולם הוא סירב והתפטר .  גלעד ארדן וישראל כץ ,  מהבכירים במפלגה ,  מחזיקים בהתחייבות כי אם ימונה שר מהליכוד לתפקיד הנכסף זה יהיה הם ,  אולם נתניהו מפחד מקרבות פנימיים .  גורם בליכוד : " נתניהו לא יכול להרשות לעצמו מלחמת עולם בהנהגה "
 
