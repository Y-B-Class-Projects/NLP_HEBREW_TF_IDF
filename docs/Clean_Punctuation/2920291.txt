דיווח :  ארה"ב צותתה לשיחות נתניהו במהלך שיחות הגרעין עם איראן
ה"וול סטריט ג'ורנל "  דיווח כי סוכנות הביון NSA צותתה לשיחותיו של ראש הממשלה ומנהיגים ישראלים נוספים עם חברי קונגרס אמריקנים וחברי הקהילה היהודית בארה"ב .  הציתותים חשפו כי נתניהו והבכירים הישראלים ניסו לגייס מתנגדים להסכם
 ( פגישת אובמה ונתניהו בבית הלבן ,  9 בנובמבר 2015 )  
ממשלו של הנשיא ברק אובמה ריגל אחרי שיחותיו של ראש הממשלה בנימין נתניהו בזמן שיחות הגרעין בין המעצמות לאיראן ,  וגם לאחר שהושג הסכם - כך דווח הלילה  ( רביעי )  ב"וול סטריט ג'ורנל ".  לפי הדיווח ,  שהתבסס על גורמים בבית הלבן ,  המידע שעלה מהשיחות האלה הגביר את חוסר האמון ששרר בין שתי המדינות וערער את היחסים ביניהן ,  במיוחד בשלב מאוחר יותר כשנתניהו פתח בקמפיין נגד הסכם הגרעין .
 מעקב נעשה גם אחר מנהיגים ישראלים נוספים ,  ששמם לא צוין .  בין היתר יורטו שיחות שקיימו נתניהו ויתר מושאי הריגול עם עוזריהם ,  עם חברי קונגרס אמריקנים ועם מנהיגים של הקהילה היהודית בארצות הברית .  ההאזנה לאזרחים אמריקנים חריגה במיוחד ,  משום שלסוכנות לביטחון לאומי אסור להאזין לאזרחי המדינה ,  למעט מקרים יוצאי דופן .  האיסור תקף גם אם הדבר נעשה דרך ציתות לאזרחים של מדינה זרה .  לכן ,  קיים חשש בסוכנות הביון כי תואשם בריגול אחר חברי קונגרס .  
ההאזנה נעשתה גם אחרי שאובמה הבטיח כי יצמצם את היקף המעקב אחר מנהיגים של מדינות שבינן לבין ארצות הברית שוררת ידידות .  הבטחה שהגיעה לאחר שהמסמכים שהדליף אדוארד סנודן בשנת 2013 חשפו את היקפה של רשת הריגול של סוכנות הביון .  אף על פי כן ,  נראה כי הוחלט להמשיך לרגל באופן אדוק אחר בעלות ברית מסוימות ,  בראשן ישראל וראש הממשלה נתניהו .
 לקריאה נוספת בוואלה !  NEWS :  ניצחון בנקודות :  נתניהו לא הזכיר את איראן ,  אבל הרוויח את ההתנחלויותאובמה שוחח עם הולנד :  מחויבים להפסיק לצותת לבעלות בריתנוגרמניה סוגרת את תיק חקירת האזנות ה-NSA אחרי מרקל 
בבית הלבן האמינו כי תכני השיחות יסייעו לסכל את הקמפיין של נתניהו נגד הסכם הגרעין ,  ובגללם אף הבינו שלבקש ממנו להפסיקו בעצמו יהיה מסוכן מבחינה פוליטית .  עוד צוין ,  כי הממשל ביקש להימנע מלהורות מפורשות ל-NSA לרגל אחר נתניהו ,  וגורם מוושינגטון ניסח זאת כך : " לא אמרנו להם 'עשו זאת' ,  אך גם לא אמרנו 'אל תעשו זאת' ".  
הציתותים חשפו כי נתניהו ויועציו הדליפו פרטים מתוך שיחות הגרעין בין ארצות הברית לאיראן ,  שאותם גילו גם הם באמצעות ריגול .  זאת - לפי דיווחים של גורמים המכהנים או כיהנו בעבר בבית הלבן - כדי לערער את הסיכויים לחתימת הסכם .  נתניהו ויועציו אף שוחחו עם יהודים בעלי השפעה בארצות הברית כדי להסיתם נגד העסקה ,  ושאלו חברי קונגרס שלא היו בטוחים מהי עמדתם לגביה איך יוכלו לשכנע אותם להתנגד .  
לפי הדוחות של ה-NSA ,  שגריר ישראל בארצות הברית רון דרמר היה שותף למאמצים לסיכול הסכם הגרעין .  בעיתון דווח כי הוא העביר לארגון אמריקני ,  ככל הנראה יהודי ,  טיעונים שיוכלו להשמיע נגדו לחברי קונגרס .  דובר מטעם השגרירות הכחיש את הטענות ,  ואמר כי  " ההאשמות הן קשקוש מוחלט ".  
בתחילת השנה הנוכחית הזמינו חברי קונגרס רפובליקנים ,  בראשם ג'ון ביינר ,  את נתניהו לנאום בקונגרס ,  שם הוא הזניק את הקמפיין נגד ההסכם המתגבש .  למרות הפיקוח של ה-NSA ,  גורמים בממשל אובמה הודו כי הופתעו כשביינר הודיע על ההזמנה ב-21 בינואר .  זמן קצר לפני שנתניהו הגיע לקונגרס ,  במרץ השנה ,  יירטה ה-NSA הודעה ישראלית שהדליקה נורה אדומה בבית הלבן :  משרדו של נתניהו ביקש מידע מודיעיני עדכני על עמדותיה של ארצות הברית במשא ומתן עם האיראנים .  
יום לפני הנאום ,  בצעד חריג ,  חשף שר החוץ ג'ון קרי בפני עיתונאים בשוויץ כי הוא מודאג מכך שנתניהו יחשוף  " פרטים מוטים על המשא ומתן ".  מחלקת המדינה האמריקנית פרסמה כי בדבריו הגיב קרי לדיווחים בתקשורת הישראלית ,  לפיהם נתניהו רצה להשתמש בנאום כדי להבטיח שחברי הקונגרס יבינו את המשמעות של העסקה המתגבשת ,  ולא אמרו שהסתמך על מידע מודיעיני .  עם זאת ,  גורמי מודיעין מסרו כי קרי טען אז שידע על כך מתוך דיווחים מהתקשורת כדי לאפשר לעצמו להזהיר את נתניהו מבלי להסגיר את עניין הריגול .  
בחודשים האחרונים לקמפיין הישראלי נגד הסכם הגרעין ,  המידע שדלתה ה-NSA היה מפתיע .  ככל הנראה ,  הוא אישר את מה שהממשל שמע מגורמי אופוזיציה בישראל ומחברי קונגרס :  נתניהו ניסה לגייס מתנגדים להסכם מקרב חברי הקונגרס הדמוקרטים ,  כדי להשיג רוב נגדו .  עוד הופתעו לגלות ,  כי נתניהו היה בטוח כי יש ביכולתו לאסוף מספיק קולות כדי למנוע את הוצאתו לפועל של ההסכם .  
לפני שסנודן חשף את היקף הריגול של ה-NSA ,  הריגול אחר מנהיגים שמדינותיהם מיודדות עם ארצות הברית התנהל ללא חשש ,  משום שנשמר בסוד .  לאחר מכן ,  ממשל אובמה גיבש רשימה של ראשי מדינות שאחריהם לא יתנהל מעקב ,  בהם נשיא צרפת פרנסואה הולנד ,  קאנצלרית גרמניה אנגלה מרקל ,  ועוד מנהיגי מדינות שחברות בברית נאט"ו .  עם זאת ,  הותר לערוך מעקב אחר יועציהם .  הריגול אחר נתניהו נמשך ,  משום שהוא הוגדר בבית הלבן  " נחוץ לשמירה על הביטחון הלאומי ".  את ההחרגה לגבי מנהיגים שארצות הברית תמשיך לרגל אחרים ציין אובמה בנאום שנשא בינואר 2014 ,  לאחר שהתפוצצה פרשת הריגול ,  אך לא ציין לאילו מנהיגים הוא מתייחס .
 טד קרוז ,  המועמד לראשות המפלגה הרפובליקנית במרוץ לנשיאות 2016 ,  התייחס לדיווח ואמר כי הוא לא היה מופתע מכך שהממשל יירט את התשדורות של נתניהו ,  או את השיחות שערך עם חברי קונגרס ,  באמצעות ה-NSA . " הממשל רואה בקונגרס ,  ברפובליקנים ולעתים בדמוקרטים כאויב .  לעתים ,  נראה כי הם רואים את העם האמריקני כאויבו ",  אמר בדרכו לאירוע בחירות .  

דיווח :  ארה"ב צותתה לשיחות נתניהו במהלך שיחות הגרעין עם איראן
ה"וול סטריט ג'ורנל "  דיווח כי סוכנות הביון NSA צותתה לשיחותיו של ראש הממשלה ומנהיגים ישראלים נוספים עם חברי קונגרס אמריקנים וחברי הקהילה היהודית בארה"ב .  הציתותים חשפו כי נתניהו והבכירים הישראלים ניסו לגייס מתנגדים להסכם

