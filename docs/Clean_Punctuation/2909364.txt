עריקאת :  נתניהו אשם ב"תסיסה קטלנית "  ערב השיחות עם קרי
קרי :  יותר מדי אנשים נהרגו .  נתניהו :  נשלול היתרי עבודה למשפחות מחבלים .  צפו בתיעוד הפיגוע בירושלים ,  שבו פצעו בנות הדודות נורהאן והדיל עוואד ,  בנות 14 ו-16 ,  שני בני אדם באורח קל
בכיר ברשות הפלסטינית וראש צוות המשא ומתן הפלסטיני לשעבר סאיב עריקאת האשים את ראש הממשלה ,  בנימין נתניהו ,  ב"תסיסה קטלנית "  ערב שיחות המפתח עם שר החוץ האמריקני ,  ג'ון קרי .  בריאיון לסוכנות הידיעות הצרפתית התייחס עריקאת לגל הטרור ואמר כי אינו מברך על ההרג ,  אך סירב לגנות את הפיגועים .  
הגבר בן ה-70 שנפצע היום בראשו ובגבו בפיגוע הדקירה בשוק מחנה יהודה בירושלים שוחרר מבית החולים לביתו .  הפצוע השני ,  בן ה-27 ,  עדיין מאושפז בבית החולים הדסה עין כרם בבירה .  מצבו קל ויציב והוא מטופל במחלקה לכירורגיה פלסטית .  
ירי בוצע הערב לעבר פילבוקס במעבר קלנדיה שמצפון לירושלים .  אין נפגעים .  
שר החוץ של ארצות הברית ,  ג'ון קרי ,  התייחס לגל הטרור האחרון ואמר כי  " יותר מדי ישראלים נהרגו ונדקרו ,  גם יותר מדי פלסטינים ".  קרי אמר את הדברים במהלך ביקורו באיחוד האמירויות .  מחר יגיע קרי לביקור בישראל וברשות הפלסטינית וייפגש עם ראש הממשלה ,  בנימין נתניהו ,  ועם יו"ר הרשות ,  אבו מאזן .  קרי הוסיף כי מקווה להגיע להסכמה על כמה צעדים , " שאולי יוכלו להרגיע מעט את המצב ,  כדי שאנשים לא יחיו באופן תמידי תחת איום הטרור ".  
בתיעוד שצולם על ידי מצלמות האבטחה של הרכבת הקלה בירושלים ,  נראות בנות הדודות נורהאן והדיל עוואד ,  בנות 14 ו-16 ,  מתהלכות ברחובות ירושלים בטרם פנו לבצע את פיגוע הדקירה שבו נפצעו שני בני אדם באורח קל .  הדיל חוסלה בזירת האירוע ונורהאן נורתה ונפצעה באורח קשה .  
ראש הממשלה בנימין נתניהו התייחס בפתח ישיבת סיעת הליכוד לגל הטרור .  לדבריו , " בצד ההתקפי ,  אנחנו נכנסים לכל מקום .  אין שום מגבלה על הפעילות של צה"ל ושל כוחות הביטחון .  נבדוק כל רכב פלסטיני שעולה על הצירים הראשיים ,  נתן פתרונות נקודתיים כמו בצומת הגוש ,  כלומר מעקף מקומי של הצומת ונשלול היתרי עבודה בהיקף נרחב למשפחות של מפגעים .  משפחה כזאת מודעת לעובדה שיש בתוכה מי שהוא קיצוני ומי שעומד לפגע ,  ולמשפחה כזאת אין זכות לעבוד במדינת ישראל ".  
מת מפצעיו הצעיר בן ה-18 שנפצע אנוש בפיגוע הדקירה בכביש 443 ליד היישוב בית חורון ,  בתחנת הדלק  " דור אלון ".  כמו כן ,  בפיגוע נפצעה באורח קל צעירה בת 22 .  
צעיר בן 18 נפצע באורח אנוש וצעירה בת 22 נפצעה באורח קל בפיגוע הדקירה בכביש 443 ,  ליד היישוב בית חורון ,  בתחנת דלק  " דור אלון ".  חובשים ופרמדיקים של מד"א הגיעו להעניק טיפול רפואי לפצועים .  
פיגוע דקירה סוכל בכיכר חטמ"ר שומרון .  ככל הנראה למקום הגיע מחבל עם סכין וחוסל ,  לא ידוע על נפגעים .  כוחות הביטחון בדרכם לכיכר .  
המחבלת שנפצעה לאחר שביצעה את הפיגוע ברחוב יפו בירושלים יחד עם בת דודתה היא נורהאן עוואד ,  בת 14 ממחנה הפליטים קלנדיה - כך על פי דיווחים פלסטיניים .  עוד דווח כי בת דודתה שחוסלה במהלך הפיגוע היא הדיל עוואד בת ה-16 ,  וגם היא תושבת מחנה הפליטים .  אחיה של הדיל היה פעיל בזרוע הצבאית של פתח ונהרג בשנת 2013 בעימותים עם צה"ל .  
המחבלת שחוסלה לאחר שביצעה את הפיגוע ברחוב יפו בירושלים יחד עם בת דודתה ,  היא הדיל עוואד ,  בת 16 ממחנה הפליטים קלנדיה - כך דווח באתר הפלסטיני  " דוניא אל-וטן ".  עוד דווח ,  כי אחיה היה פעיל בזרוע הצבאית של פתח ונהרג בשנת 2013 בעימותים עם צה"ל .  המחבלת בת ה-14 שנותרה בחיים נפצעה קשה ,  ונותחה בבית החולים שערי צדק בבירה .  
תלמיד הישיבה בן ה-18 שנפצע באורח קל בפיגוע הדריסה ,  שהה בשטחי ההתנחלות המפונה חומש שבשומרון .  זאת ,  על אף שכניסת ישראלים למקום אסורה .  הצעיר פונה לבית החולים בילינסון בפתח תקווה עם חבלות שטחיות ,  הרכב הפוגע נמלט ומחסומים הוצבו באזור .  
המחבלות שביצעו את הפיגוע ברחוב יפו בירושלים הן בנות דודות ממחנה הפליטים קלנדיה .  אחת מהן חוסלה והשנייה נפצעה קשה ,  לאחר ששוטר ירה בהן .  באירוע נפצעו באורח קל שני בני אדם :  פלסטיני שאותו דקרו המחבלות בעזרת מספריים כי חשבו שהוא יהודי ,  ומאבטח בן 27 שככל הנראה נורה בידי שוטר .  
פעילותה של הרכבת הקלה בירושלים חזרה למתכונת מלאה ,  לאחר שצומצמה בעקבות הפיגוע שאירע בעיר .  
תלמיד ישיבה בן 18 נפצע קל בפיגוע דריסה ,  שאירע ליד ההתנחלות המפונה חומש שבשומרון .  הרכב הפוגע נמלט ובאזור הוצבו מחסומים .  

עריקאת :  נתניהו אשם ב"תסיסה קטלנית "  ערב השיחות עם קרי
קרי :  יותר מדי אנשים נהרגו .  נתניהו :  נשלול היתרי עבודה למשפחות מחבלים .  צפו בתיעוד הפיגוע בירושלים ,  שבו פצעו בנות הדודות נורהאן והדיל עוואד ,  בנות 14 ו-16 ,  שני בני אדם באורח קל

