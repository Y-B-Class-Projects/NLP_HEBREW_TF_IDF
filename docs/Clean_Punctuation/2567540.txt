19 שנים לאוסלו : " ישראל הרסה פתרון שתי המדינות "
 מי שעמד בראש המשא ומתן הפלסטיני נשמע פסימי מאוד ,  כמעט 20 שנים לאחר החתימה על ההסכם ההיסטורי .  הוא טוען שישראל רוצה עוד התנחלויות ושהפלסטינים לא יוותרו על הפליטים 
" ישראל יודעת שאין אף אזרח פלסטיני שיסכים לוותר על מדינה בגבולות 67' שבירתה ירושלים ועל פתרון הוגן לפליטים "   כך אמר השבוע בכיר פתח וראש הממשלה הפלסטיני לשעבר ,  אבו עלא ,  בשיחה שקיים עם קבוצה של עיתונאים ישראלים בלשכתו באבו דיס .  אבו עלא ,  שניהל עד 2009 את המשא ומתן מול שרת החוץ לשעבר ציפי לבני ,  סיפר כי בניגוד לעכשיו , " בתקופת ראש הממשלה אהוד אולמרט כל הנושאים היו על השולחן ,  דנו על הכול ברצינות ובכובד ראש אך לצערנו לא השלמנו את המגעים ".  
19 שנים בדיוק לאחר החתימה על הסכם אוסלו ,  סבור אבו עלא  אחד מהנושאים והנותנים המרכזיים עם ישראל  שעדיין קיים סיכוי לשלום בין ישראל לרשות הפלסטינית . " אש"ף וההנהגה הפלסטינית עדיין מאמינות בשלום ובהסכם אמיתי .  האזור כאן הולך ומשתנה ועדיין יש סיכוי לשלום .  העצה שלי לכולם היא שעלינו לדבוק בשלום משום שאין חלופה אחרת מלבדו .  כל הזמן אנחנו רק נזכרים  19 שנים לאוסלו ,  חמש שנים לאנאפוליס  ( הפסגה שהתקיימה בין הפלסטינים לממשלת אולמרט-לבני .  נ"י )  .  לא הגיע הזמן שנפסיק להיזכר ונתחיל ליישם את השלום ?  ".  
כשהוא נזכר בימי המשא ומתן האינטנסיביים מול ממשלת רבין-פרס בראשית שנות ה-90' של המאה הקודמת ,  מספר אבו עלא כי ראש הממשלה המנוח יצחק רבין  " היה נושא ונותן קשוח ",  אך עם זאת הוא הבין את הצורך בפינוי עתידי של ההתנחלויות .  עוד אמר כי על מנת לקדם כיום את התהליך המדיני ,  יש צורך בוועידת שלום בינלאומית . " בוועידה הזו עלינו לגבש ועדה שתפקידה יהיה לעקוב אחר התנהלות המשא ומתן בינינו .  היא תהיה מורכבת מנציגי הקוורטט ,  ערב הסעודית ,  לבנון ,  מצרים ומדינה נוספת כמו יפן ". 
אבו עלא הזהיר כי אם פתרון שתי המדינות ייעלם סופית  לא תהיה ברירה אלא לאמץ את פתרון המדינה הדו-לאומית . " ישראל הרסה את פתרון שתי המדינות והחלופה שנותרה היא פתרון המדינה האחת .  הרי אנחנו ,  הפלסטינים ,  לא מתכוונים לעזוב את המקום הזה ,  אז כשאין פתרון אחר בנמצא  איזה פתרון אחר אפשר ליישם מלבד פתרון המדינה הדו-לאומית ?  אין ספק שפתרון שתי המדינות הוא הפתרון הנכון וההגיוני שעלינו לקדם אולם האם ישראל רוצה אותו ?  האזרח הפלסטיני שואל את עצמו היום  איפה פתרון שתי המדינות שהובטח לו מאז החתימה על הסכם אוסלו ?  ". 
לטענת אבו עלא ,  ישראל אינה רוצה בשלום משום שהיא מעדיפה להמשיך ולבנות בהתנחלויות .  כשהוא נשאל אם הוא ממתין לנפילתו של ראש הממשלה בנימין נתניהו ,  הוא עונה : " אתם אלו שבוחרים את הממשלה בישראל .  ניהלנו משא ומתן עם כל ראשי הממשלה :  החל משמיר ,  עבור ברבין שרצה שלום ,  ועד לנתניהו .  אני לא מדבר על ראש ממשלה ספציפי אלא על הנהגה .  אנו לא רוצים להחליף את נתניהו ,  אלא לנהל מגעים איתו או עם כל מי שייבחר .  אנו מקווים שנתניהו יבין שלעם הפלסטיני יש זכויות ודרישות .  הבעיה המרכזית שלנו היא הכיבוש .  כל שאר הבעיות נובעות מהכיבוש .  השאלה היא האם ההנהגה הישראלית משוכנעת ששלום אמיתי הוא צורך שלה ?  ". 
לפניות לכתב :  nir_yah@walla.com 

19 שנים לאוסלו : " ישראל הרסה פתרון שתי המדינות "
 מי שעמד בראש המשא ומתן הפלסטיני נשמע פסימי מאוד ,  כמעט 20 שנים לאחר החתימה על ההסכם ההיסטורי .  הוא טוען שישראל רוצה עוד התנחלויות ושהפלסטינים לא יוותרו על הפליטים

