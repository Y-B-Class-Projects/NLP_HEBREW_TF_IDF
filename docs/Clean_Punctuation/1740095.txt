נתניהו לברק :  מנע אטימת בית הכנסת בשומרון
ראש הממשלה פנה לשר הביטחון וביקש ממנו שימנע את אטימת בית הכנסת במעלה שומרון .  ח"כ דני דנון בירך על הצעד של נתניהו ואמר כי  " איטום בית כנסת קיים בלב שכונה יהודית ,  נוגד את ערכי תנועת הליכוד "
 הלחץ עזר :  ראש הממשלה בנימין נתניהו ביקש אתמול משר הביטחון אהוד ברק שלא לאטום את בית הכנסת במעלה שומרון ,  אותו הורה הורה בג"ץ לאטום לאחר הוצאת צו ביניים בעניין בטענה שמדובר בבנייה שלא קיבלה את אישורו של שר הביטחון .  נתניהו ביקש כי בינתיים ייעשו מאמצים למצוא פתרון שיסדיר את הסוגיה .  הבוקר  ( רביעי )  ידון בג"ץ בעתירת המתנחלים הדורשים לעשות דין אחד לבית הכנסת ולמסגד בכפר בורין מול יצהר ,  שגם הוא נבנה לא אישורים .
 המתנחלים זועמים על העובדה שבעוד בג"ץ מורה למדינה לאטום את בית הכנסת ,  למסגד הוצא רק צו ביניים מבלי שהמדינה אוכפת את הצו .  אתמול פנה ח"כ דני דנון  ( ליכוד )  במכתב לראש הממשלה ובו הוא ביקש לפעול למניעת אטימת בית הכנסת . " החלטה זו נוגעת לליבת ההתיישבות ביהודה ושומרון ולליבותיהם של יהודים רבים ",  כתב . " נוכח חוסר הרגישות שיש באיטום בית כנסת קיים ,  ובשל החשש כי שר הביטחון מונע קבלת החלטות להכשרת מקומות עקב שיקולים פוליטיים ,  אודה להתערבותך האישית בנושא לאלתר ולמציאת פתרון שימנע חורבן מיותר ". 
הבוקר ,  לאחר שנודע על בקשתו של ראש הממשלה ,  אמר דנון כי  " מדובר בחוסר רגישות .  איטום בית כנסת קיים בלב שכונה יהודית נוגד את ערכי תנועת הליכוד .  נתניהו חייב להבהיר לשר הביטחון שהמתיישבים ביהודה ושומרון הם נכס ולא נטל ".  בתוך כך ,  אנשי מעלה שומרון יזכו היום לחיזוק נוסף כאשר יו"ר ש"ס השר אלי ישי יגיע לביקור במקום בשעות אחר הצהרים .
 גם ראש המועצה האזורית שומרון גרשון מסיקה הגיב להתפתחות האחרונה ואמר : " אני מקווה שראש הממשלה אכן ימנע את אטימת בית הכנסת .  מלכתחילה אנו זועקים שמדובר בעתירה פוליטית לא הגונה וצינית לחלוטין מצד ארגון שמאל קיצוני .  בית הכנסת נמצא במרכז שכונה וכמובן שאיינו מפריע לאף אחד .  חשוב לזכור ששכונת אלנתן נמצאת בתוך תוכנית המתאר המאושרת של הישוב ורק הימנעותו של שר הביטחון ,  משיקולים פוליטיים-מפלגתיים ,  לחתום על התוכנית המפורטת של השכונה נותנת את העילה להתעללות המיותרת ".  
מזכ"ל  " שלום עכשיו ",  יריב אופנהיימר תקף את ראש הממשלה בעקבות בקשתו משר הביטחון ואמר כי  " ראש הממשלה בשירות המתנחלים קורא בריש גלי לשר הביטחון להפר התחייבות לבג"ץ ולגבות מפירי חוק .  במקום בו מתגוררים יהודים יש להקים בתי כנסת ,  אך גם זאת יש לבצע על פי החוק ". 

נתניהו לברק :  מנע אטימת בית הכנסת בשומרון
ראש הממשלה פנה לשר הביטחון וביקש ממנו שימנע את אטימת בית הכנסת במעלה שומרון .  ח"כ דני דנון בירך על הצעד של נתניהו ואמר כי  " איטום בית כנסת קיים בלב שכונה יהודית ,  נוגד את ערכי תנועת הליכוד "
 
