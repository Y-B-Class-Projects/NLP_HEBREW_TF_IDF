נתניהו : " העברת חמשת הבתים בגבעת האולפנה - כ-14 מיליון שקל "
 למרות שכמה משותפיו הבכירים - ובכירי מפלגתו - הודיעו שיתמכו בחוק המבקש לעקוף את החלטת בג"ץ בעניין פינוי הבתים ,  ראש הממשלה תוקף את חוק ההסדרה : " יפגע בהתיישבות "
  ( צילום :  גדעון צנטנר ,  עריכה :  גדי וינסטוק )  
ראש הממשלה ,  בנימין נתניהו ,  תקף בצהריים  ( שני )  את  " חוק ההסדרה "  שיובא להצבעה במליאת הכנסת ביום רביעי .  החוק מבקש לעקוף את החלטת בג"ץ ,  ולהסדיר בחוק את בנייתם של חמישה מבנים בשכונת גבעת האולפנה בהתנחלות בית אל ,  שנבנו על קרקע פרטית של פלסטינים .  
בישיבת סיעת הליכוד ,  שהייתה סגורה לתקשורת באופן נדיר ,  אמר נתניהו כי  " האלטרנטיבה ,  בדמות חוק ההסדרה ,  עלולה הייתה להשיג את ההיפך - גם את פינוי השכונה וגם פגיעה בהתיישבות .  אנחנו באים עם פתרונות שיחזקו את ההתיישבות .  אנחנו ממשלה שמכבדת את שלטון החוק ,  ומחזקת את ההתיישבות .  אין סתירה בין שני הדברים .  גם אם עבור חלק מהאנשים החלטת בג"ץ קשה ,  הרי שאנחנו צריכים לכבד אותה ".  נתניהו הוסיף כי  " לא באנו בשקיקה לנושא של פינוי הבתים בשכונת האולפנה .  יש סחף בינלאומי אדיר נגד בנייה ביו"ש ועמדנו בזה בכבוד .  ההגנה על ההתנחלויות היא קשה בזירה הבינלאומית  אני לא מציע לזלזל בבית הדין הבינלאומי בהאג ".  ראש הממשלה העלה בדבריו גם כי עלות העברת הבתים בשכונה עשויה להאמיר ל-14 מיליון שקלים :  6-7 עבור שלב הניסור ,  ו-6-7 עבור העברתם למיקום החדש .  
בישיבה נרשם חיזוק לראש הממשלה :  המשנה לראש הממשלה ,  משה יעלון ,  הודיע כי הוא תומך בעמדת ראש הממשלה נתניהו בנוגע לחוק . " במקרה של שכונת האולפנה ,  נכשלנו והסתבכנו ",  אמר יעלון .  בישיבת הסיעה המתוחה ,  השר מיכאל איתן הרים את דגל המתנגדים להצעת החוק ,  ובתגובה אמר לו ח"כ דני דנון : " זה תקדים מסוכן שיוביל להרס של 9,000 בתים ביהודה ושומרון ". 
עם זאת ,  נראה שבפני נתניהו עומדים מספר מכשולים קואליציוניים לא פשוטים .  שתיים משותפותיו הבכירות בקואליציה ,  ש"ס וישראל ביתנו ,  צפויות לתמוך בהצעה .  שר החוץ אביגדור ליברמן אמר כי יתמוך בחוק ,  באין פתרון אחר : " אנחנו חושבים שעדיף למצוא פתרון ולא ליצור משבר ,  אבל אם לא יימצא שום סידור הגיוני ,  נצביע בעד חוק ההסדרה ".  ליברמן אמר כי הוא מחזק את הצהרת נתניהו כי על כל בית שיפונה ביהודה ושומרון ייבנו 10 בתים חדשים , " שיחזקו את המסר שאי אפשר לפגוע ולהפסיק את ההתיישבות ביהודה ושומרון בתרגילים כאלה ".  יו"ר ש"ס ושר הפנים ,  אלי ישי ,  הודיע כי מפלגתו תתמוך בהצעה ,  אם כי שרי ש"ס יעדרו מהמליאה אם נתניהו לא יאפשר חופש הצבעה . " לאחר התייעצות עם נשיא מועצת חכמי התורה ,  הרב עובדיה יוסף ,  סיעת ש"ס תתמוך בחוק ההסדרה ",  אמר ישי בישיבת סיעת ש"ס .  גם חברי הכנסת מהבית היהודי ומהאיחוד הלאומי צפויים לתמוך בחוק .  גם דני דנון פנה לנתניהו : " למה לא הסתייגת מדברי ברק בשבוע שעבר על כורח לפינוי חד צדדי ?  ",  וזה ענה לו : " אני אומר עכשיו - לא יקום ולא יהיה ".  
אלא שלא רק בקרב השותפות בקואליציה סופג נתניהו מהלומות קשות .  גם כמה מבכירי הליכוד צפויים לתמוך בחוק .  יו"ר הכנסת ,  ראובן ריבלין הודיע היום בישיבת נשיאות הכנסת כי חוק ההסדרה יעלה ביום רביעי הקרוב להכרעה במליאת הכנסת : " צפוי דיון סוער וקשה ,  אך אנו נקפיד על סדרי התנהלותו קלה כבחמורה ,  ולא נאפשר לרגשות להשתלט עליו .  זהו נושא מצפוני ממדרגה ראשונה ,  וכל הכרעה שתיפול תחייב את כולם ".  ריבלין הודיע שיתמוך בהסדרת שכונת האולפנה באמצעות חוק אם לא יימצא פתרון אחר ,  והוסיף : " יש להתאים את החוק לצדק ,  אין לפתור עוול באמצעות עוול אחר ".  סגנית השר גילה גמליאל הודיעה היום כי בכוונתה להצביע בכל מקרה בעד הצעת החוק ,  גם אם ראש הממשלה בנימין נתניהו יטיל משמעת קואליציונית ויורה לחברי הסיעה להצביע נגדו .  עם זאת ,  אמרה גמליאל כי  " ראש הממשלה עושה לילות כימים כדי למצוא פתרונות לגבעת האולפנה ,  והוא נחוש למצוא הסדר משפטי שיחזק את מפעל ההתיישבות ".  
השר דן מרידור גיבה את נתניהו ואמר בישיבה : " כל אחד מכם צריך להחליט כאילו הוא ראש ממשלה ולקחת בחשבון את ההשלכות הקשות שיכולות להיות אם הסיעה לא תמוך בעמדת ראש הממשלה .  אין דבר יותר קשה להסביר בחו"ל מהתנחלות על קרקע פרטית .  ראש הממשלה עושה נכון שהוא לא נכנס לשדה המוקשים הזה שיציאה ממנו תגרור נזק גדול ".  שר החינוך גדעון סער אמר : " עמדתי האחראית תיקבע רק לאחר הצגת המכלול כולל עמדת היועץ המשפטי לגבי תביעות עתידיות אפשריות .  אנחנו צריכים לקבל כלים כדי לגבש עמד 
לצד נתניהו ,  עם זאת ,  ניצבות קדימה וסיעת העצמאות .  המשנה לראש הממשלה ,  שאול מופז ,  אמר כי הוא מצפה מנתניהו שיתנגד בכל תוקף לחוקים : " צריך שהקואליציה תצביע נגד החוק .  אנחנו מצפים שכך יהיה ביום רביעי .  אנחנו נהיה בנוכחות מלאה כדי שהחוק לא יעבור ",  אמר בישיבת סיעת קדימה . " אני מבין את כאב המתישבים ,  אבל חוק הוא חוק וצריך לקיים .  דווקא עבירה על החוק עלולה לפגוע בהתישבות .  לכן נתנגד לכל החוקים שמטרתם להשתלט על קרקעות .  הציפיות שלנו שגם הקןאליציה וגם הממשלה יתנגדו למהלכים שבאו להכשיר מעשים בלתי חוקיים ". 
ואילו ברק אמר בסיעת עצמאות כי  " הרעיון שניתן לעשות חוק שיתקן בדיעבד פסק דין חלוט זה דבר לא נכון .  אנו מתנגדים לחוק כמו שהוא .  אין לו מקום .  אנו אומרים לחברנו :  קשה לעלות על הדעת משהו שיזיק יותר למדינת ישראל ,  למעמדה ביהודה ושומרון וגם לעתיד ההתישבות מאשר ניסיון לחקוק חוקים רטרואקטיביים מהסוג הזה שיביאו אותנו להתנגשות בוטה מול הקהילה הבינלאומית בנושאים היותר רגישים ".  
עוד על פינוי גבעת האולפנהחכ יעקב כץ :  מי שיגרש יהודים לא יהיה ראש ממשלההצעד הבא של המתנחלים :  הפעלת לחץ על שרי הליכודקצין בכיר :  פינוי האולפנה - כמו מיני התנתקותוינשטיין יאמר לנתניהו :  פינוי האולפנה - לא תקדים
עדכון ראשון :  15:59 

נתניהו : " העברת חמשת הבתים בגבעת האולפנה - כ-14 מיליון שקל "
 למרות שכמה משותפיו הבכירים - ובכירי מפלגתו - הודיעו שיתמכו בחוק המבקש לעקוף את החלטת בג"ץ בעניין פינוי הבתים ,  ראש הממשלה תוקף את חוק ההסדרה : " יפגע בהתיישבות "
 
