דעה :  הגיע הזמן לקרוא לילד בשמו - אסלאם קיצוני
לא עזרו פיגועי הטרור של האסלאם הקיצוני באירופה ,  לא הועילו הנאומים ,  האזהרות ונבואות הזעם ,  הממשל הצרפתי לא התעורר מהחלום הפייסני והנאיבי ,  וגם הפעם נמנעו מנהיגי צרפת לקרוא לאויב בשמו   " אסלאם קיצוני "
 העולם התעורר הבוקר למקום הרבה פחות בטוח ממה שהורגל אליו .  מרחץ הדמים המזוויע ,  שהתחולל אמש בפריז ,  זעזע את הגלובוס כולו וסחט גינויים מכל חלקי העולם .  מארצות-הברית ועד רוסיה וסין ,  מנהיגי ואזרחי העולם הביעו סולידריות והזדהות והציעו את עזרתם האדיבה ונכונותם להיאבק ב"טרור ". 
ואולם ,  נדמה כי חרף מתקפת הטרור האכזרית והקשה ביותר שיבשת אירופה ראתה וחוותה ,  לא הממשל הצרפתי בפרט ולא העולם בכלל ,  התעוררו מהחלום הוורוד ,  הפייסני והנאיבי ,  שבו הם שרויים מזה עשורים .  כמו אחרי סדרת הפיגועים בינואר האחרון ,  גם הפעם נמנעו מנהיגי צרפת לקרוא לילד בשמו   " אסלאם קיצוני ".  לאחר הפיגועים הקודמים ,  הצהיר ראש ממשלת צרפת ,  מנואל ואלס ,  כי  " אנחנו לא במלחמה מול דת ,  אלא במלחמה מול הטרור ",  והחרה החזיק אחריו ,  נשיא צרפת עצמו ,  פרנסואה הולנד ,  שגם הפעם התעלם מהמציאות .  טרמינולוגיה זו ניתן לזהות בעיקר אצל מי שדוחף ומאמץ את הקו הפרוגרסיבי של הפוליטיקלי-קורקט ,  ומזוהה עמו יותר מכל - נשיא ארצות-הברית ,  ברק אובמה ,  שכינס מסיבת עיתונאים לאחר סדרת הפיגועים ,  וכהרגלו ,  נמנע מלציין את המונח  " שאין לומר את שמו ". 
לא עזרו פיגועי הטרור של האסלאם הקיצוני באירופה ,  לאורך שנים ,  קל וחומר שלא הועילו הנאומים ,  האזהרות ונבואות הזעם ,  מפי מי שספגו קיתונות של בוז ולעג במשך השנים וכונו  " פרנואידים ".  ראש ממשלת ישראל ,  בנימין נתניהו - שהזכיר שוב ושוב את הסכנה המאיימת של האסלאם הקיצוני והושתק על-ידי משטרת הפוליטיקלי-קורקט של השמאל הפרוגרסיבי ,  שראו בכל עמדה כזו כפירה בערכים ליברליים - הוא הבולט מבניהם ומהווה את האוונגרד של הגישה הריאליסטית המודרנית .
 בניגוד לגישה האוטופיסטית-אידאליסטית ,  הגישה השמרנית ? ריאליסטית ,  אינה מתביישת להגדיר את האויב ,  להסתכל למציאות בעיניים ולהכיר בעובדות ,  שמשמעותן היא :  רוב מוחלט של הפיגועים נעשה על-ידי מוסלמים קיצוניים ,  ולכן ,  לא רק שצריך לצאת נגד הטרור האסלאמי - אלא שחייבים לעשות כן ,  אם חפצי חיים ותרבות החופש אנחנו .  
בעולם הנשלט על-ידי האקדמיה ,  תקשורת וממשלים המאופיינים בפרוגרסיביזם ופוסט-מודרניות ,  שילם ומשלם נתניהו מחיר כבד על דבקותו בריאליזם השמרני ,  המפוכח והאחראי ,  שנתפש בקרב השמאל כ"פסימיות "  ו"ייאוש ".  הוא מותג על ידי ממשלים שונים כאנכרוניסט ,  ובודד משורת מנהיגי המערב  " המתקדמים ",  אשר סימלו מבחינתם את  " התקווה ". 
אם יחלו ביבשת אירופה להבין ולהפנים סוף-כל-סוף את מצבם הפגיע והקשה  בעיקר כמי שמהווים כר פורה למסתננים המגיעים ממוקדי עימות שבהם לאסלאם הקיצוני ישנה דריסת רגל משמעותית ,  וכן בעקבות הכישלון ו/או חוסר הרצון להטמיע באוכלוסייה הכללית את המהגרים שכבר הגיעו לפנים היבשת והתמקמו בה בקביעות  הרי שיהיה זה בזכות המתריעים בשער ומי שהובילו ומובילים קו זה במשך עשורים רבים .
 ואולם ,  גם אם אירופה מסרבת להכיר בשורש הבעיה- האסלאם הקיצוני על כל גווניו - הרי שאין ספק שהיא מכירה לפחות בחלק מהבעיה .  אפילו הפרוגרסיביים שבמנהיגי העולם ,  כמו אובמה והולנד ,  התעוררו ,  גם אם מאוחר ,  והכריזו מלחמה על ארגון  " המדינה האסלאמית ",  לאחר שהבינו את הסכנה הגדולה שהוא ,  כחלק מהאסלאם הקיצוני ,  מהווה על מדינתם ועל העולם החופשי והערכים המערביים .  אך כאן עולה שאלה נוספת  האם התעוררות מאוחרת זו ו"כניעה "  לאזהרות החוזרות והנשנות מפי מנהיגים כמו נתניהו ,  שהיוו מיעוט זעיר ונרמס ,  לא מלמדת על הסכנות האחרות הצפויות למערב ולעולם ,  מפי גורמי אסלאם קיצוני אחרים ,  מלבד  " המדינה האסלאמית "? 
בהינתן שארגון טרור שנחשב זעיר - על שלל אלפי לוחמיו המאובזרים בנשק מיושן ובטנדרים מתפרקים - לא מתקדם ,  וברברי ;  מהווה סכנה עולמית ,  מה היא אם כן הסכנה הצפויה ממעצמה אסלאמית בעלת יכולת גרעינית ,  כמו איראן ?  כך ,  לא רק שמדינות המערב מתעלמות משורש הסכנה של האסלאם הקיצוני בכללותו ,  אלא שהן בוחרות להתמקד בשורש אחד שלו  ( כאמור ,  תוך התעלמות מהשורש והמהות )  ,  מתוך עץ שלם .  
בזמן ש"המדינה האסלאמית "  מוקצית מחמת מיאוס בעולם ,  איראן נתפשת היום כמעצמה אזורית עולה ,  פורחת ומשגשגת ,  המקבלת לגיטימציה משועי עולם ומעצמות עולמיות .  לא זאת ,  אף זאת  איראן השתתפה בכינוס השלום האחרון שנערך בווינה ,  ומטרתו הייתה להגיע להסדר דיפלומטי שיסיים את מלחמת האזרחים בסוריה .  היא עושה זאת חרף העובדה שמדובר במדינה תיאוקרטית-דיקטטורית ,  מדינה המייצאת טרור מספר אחת בעולם ,  שאין כמעט יעד בגלובוס שדם ידיה אינו מרוח בו ;  מדינה הקוראת להשמדת מדינה אחרת  ישראל ;  מדינה החותרת להחזקת נשק גרעיני ומי שהפרה החלטה אחר החלטה של מועצת הביטחון של האו"ם .
 הסכנה שמהווה  " המדינה האסלאמית "  על העולם ,  יהיה כאין וכאפס לעומת הסכנה שתהווה מעצמה אזורית גרעינית ,  על שלל גרורותיה בעולם - שייהנו ממטריה גרעינית - שתעשה את הכל על-מנת לדבוק במטרה להשגת ננשק גרעיני ,  אם לא בתוך מסגרת ההסכם שחתמה עם שש המעצמות ,  אזי מיד לאחריו ,  כשיוסרו הכבלים .  ענף אחד ,  הסוני ,  קורא לעצמו  " המדינה האסלאמית ",  והענף השני ,  השיעי ,  מכנה עצמו  " רפובליקה אסלאמית ".  שניהם שייכים לאותו שורש רעיל שיש לגדוע אותו .  הגיע הזמן לומר ולדרוש זאת בקול רם ,  לפני נתעורר יום אחד ,  בעתיד ,  למציאות קשה ורצחנית עשרות מונים ,  ויהיה זה מאוחד מדי לכולם .  
לפרסום מאמרים בוואלה דעות לחצו כאן
המאמרים המתפרסמים במדור הדעות משקפים את עמדת הכותבים בלבד .  

דעה :  הגיע הזמן לקרוא לילד בשמו - אסלאם קיצוני
לא עזרו פיגועי הטרור של האסלאם הקיצוני באירופה ,  לא הועילו הנאומים ,  האזהרות ונבואות הזעם ,  הממשל הצרפתי לא התעורר מהחלום הפייסני והנאיבי ,  וגם הפעם נמנעו מנהיגי צרפת לקרוא לאויב בשמו   " אסלאם קיצוני "
 
