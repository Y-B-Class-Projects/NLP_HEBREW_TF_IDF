ליברמן נגד נתניהו : " האיש מקיסריה מכנה את האיש מנוקדים שמאל "
 ההתקפות ההדדיות בין יו"ר ישראל ביתנו לראש הממשלה נמשכות ,  ולאחר שנתניהו רמז כי ליברמן חובר לאיימן עודה כדי להפיל את ממשלתו ,  שר החוץ לשעבר לא נותר חייב . " נתניהו משנה את דעותיו מיום ליום ,  בהתאם לכיוון הרוח "
  ( ליברמן יצא נגד נתניהו : " אין לו שום קשר לימין או למחנה הלאומי ",  פברואר 2016 )  
חילופי המהלומות בין ראש הממשלה בנימין נתניהו לבין יו"ר ישראל ביתנו אביגדור ליברמן שהחלו בשבת נמשכו גם היום  ( שני )  וביתר שאת .  אחרי שנתניהו אמר אתמול כי  " יש מי שמציג את עצמו כימני אך חובר לאיימן עודה כדי להחליף את ממשלת הימין בממשלת שמאל קיצוני ",  הגיב לו ליברמן בפוסט שפרסם בעמוד הפייסבוק שלו . " האיש מקיסריה מכנה את האיש מנוקדים שמאל .  אותו איש שרק לפני שבועיים היה כפסע מצירוף מפלגת העבודה לממשלתו ",  כתב ליברמן .
 אתמול נשא ראש הממשלה דברים באירוע של הליכוד לקראת חג הפסח שנערך בכפר המכביה .  בהקלטה שפורסמה בקול ישראל נשמע נתניהו אומר כי יש ניסיונות בלתי פוסקים להפיל את ממשלתו .  בתגובה אמר ליברמן : " שמעתי אתמול את דבריו של נתניהו נגדי וגיחכתי .  נתניהו משנה את דעותיו מיום ליום ,  בהתאם לכיוון הרוח .  צר לי על נתניהו ",  המשיך . 
" כנראה שהלחץ קשה לו :  הממשלה צרה ואי אפשר להרחיבה ,  הסקרים לא טובים ,  המציאות זו לא תכנית כבקשתך אז הוא נלחץ ויורה לכל עבר .  אבל היסטריה זו לא תכנית עבודה ,  חבל .  אני מקווה ,  אדוני ראש הממשלה ,  שתנצל את החג הקרוב לנוח ולהירגע קצת ".  לסיום ,  חתם בברכה : " שלמרות הכול יהיה לך פסח כשר ושמח ". 
עוד באותו נושא:ליברמן : " גנדי היה קצין וג'נטלמן ";  גלאון : " אדם פסיכופת ואנס"מתקפה נגד הרצוג : " השעה עצמך מתפקיד יו"ר האופוזיציה והמפלגה"לבני נגד הצטרפות לממשלה : " תהום פעורה בינינו לבינם "  
באירוע  " שבתרבות "  שנערך בבאר שבע בשבת האחרונה ,  תקף ליברמן את הממשלה .  בהתייחסו לאינתיפאדה הנוכחית ,  אמר ליברמן כי הממשלה  " לא יודעת להחליט ומפחדת להילחם בטרור ".  לדבריו , " יש פה הנהגה מדינית שלא יודעת לקבל החלטה .  ישבתי כמה שנים בקבינט ,  ואני יודע איך דברים עובדים ".  הוא אף הזכיר את נאומו של ראש המוסד לשעבר מאיר דגן ,  שהלך לעולמו בחודש שעבר ,  ואמר : " תראה מה דגן אמר ,  יש פה הנהגה מדינית שכל תכליתה היא לשרוד ולא לעשות כלום ".  ליברמן מתח ביקורת על התנהלות ראש הממשלה במהלך מבצע  " צוק איתן ",  וטען כי אמר לו אז ש"אם אתה לא הולך עד הסוף ,  אל תתחיל בכלל ". 
בליכוד לא נותרו חייבים ובהמשך הערב פרסמו הודעת גינוי לדבריו . " ליברמן מנסה לעשות הסבה מקצועית מפרשן פוליטי כושל לפרשן צבאי שלא עומד בתנאי הסף ",  נמסר מהליכוד . " אדם שהכדור היחיד ששרק לו ליד האוזן הוא כדור טניס ,  אדם שלא הוביל מימיו אפילו לא חייל אחד לשדה הקרב ולא קיבל החלטה מבצעית מימיו ,  אדם שלא שרד ישיבת קבינט אחת מתחילתה ועד סופה ,  לא יכול להיות פרשן צבאי ". 
התקיפות ההדדיות באות על רקע הדיווחים על מגעים שנקטעו להרחבת קואליציית ה-61 .  לפני שבועיים הודה שר האוצר משה כחלון כי התקיימו מגעים לצירוף סיעת המחנה הציוני לקואליציה ,  אולם אלה נקטעו בשל הבדיקה שנפתחה נגד העומד בראשה ,  יצחק הרצוג ,  בקשר למימון לא חוקי לכאורה של קמפיין הבחירות לראשות המפלגה בשנת 2013 .  בדיקה שהפכה אתמול לחקירה פלילית . " היו מגעים עם הרצוג לכניסה לממשלה ,  וזה פשוט הרחיק את זה ",  הבהיר כחלון בנאום שנשא בכנס לשכת עורכי הדין באילת . " המפלגה היחידה בעיניי שהיא בעלת פוטנציאל להצטרף זאת העבודה ,  ועכשיו זה מרחיק את העניין ".  

ליברמן נגד נתניהו : " האיש מקיסריה מכנה את האיש מנוקדים שמאל "
 ההתקפות ההדדיות בין יו"ר ישראל ביתנו לראש הממשלה נמשכות ,  ולאחר שנתניהו רמז כי ליברמן חובר לאיימן עודה כדי להפיל את ממשלתו ,  שר החוץ לשעבר לא נותר חייב . " נתניהו משנה את דעותיו מיום ליום ,  בהתאם לכיוון הרוח "
 
