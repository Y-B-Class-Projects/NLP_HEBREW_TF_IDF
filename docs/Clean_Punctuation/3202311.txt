דיווח : " טראמפ דחה ההכרזה על 'עסקת המאה' כדי לרצות את נתניהו "
 גורם המעורה בפרטים מסר לעיתון הפלסטיני  " אל קודס "  כי נתניהו מעוניין להימנע ממשבר פוליטי נוסף בממשלה ,  העשוי להיגרם כאשר יתבררו הויתורים הנדרשים מצד ישראל בעסקה .  על פי הדיווח ,  ההכרזה על תוכנית השלום תידחה עד לחודש פברואר 2019
 ( בווידאו :  נתניהו בראיון ל-CNN על פתרון שתי המדינות ,  ספטמבר האחרון )  
נשיא ארצות הברית דונלד טראמפ החליט לדחות את ההכרזה על  " עסקת המאה "  לחודש פברואר 2019 על מנת  " לרצות "  את ראש הממשלה בנימין נתניהו ,  וזאת לאור המשבר הפוליטי האחרון בממשלה - כך דיווח העיתון הפלסטיני  " אל-קודס ",  על סמך דברי גורם המעורה בפרטים .  
לדברי הגורם ,  נתניהו מעדיף שלא תהיה הכרזה על התוכנית ,  אך בפרט לא כעת  " בשל המצב המעורפל והתנודתי שפוקד את המזרח התיכון כעת ".  הגורם הבהיר כי הדברים קשורים במשבר הפוליטי האחרון בממשלה ,  וטען כי נתניהו מעוניין להימנע ממשבר פוליטי נוסף מול השר בנט לאחר שהאחרון החליט להישאר בממשלה ,  ולכן מעדיף לדחות כל מבוכה אפשרית שעשויה להיווצר כאשר יפורסמו דרישות לוויתורים מצד ישראל במסגרת התוכנית .
 עוד בוואלה !  NEWS:סטירה צורבת לארדן :  הפוליגרף שמאיים על המועמד של השר למפכ"לותגם Waze לא מכיר :  הכביש המסתורי החדש שנולד ליד זכרון יעקבבן 33 נעצר בחשד לרצח אחותו בנגב ;  אחיהם הורשעו ברצח אחות נוספת 
המקור המעורה בדברים הוסיף כי טראמפ עודכן  " במסגרות הרחבות של תוכנית השלום ",  אך הפקיד את הנושא בידי חתנו קושנר ושליחו המיוחד ג'ייסון גרינבלט בשיתוף פעולה עם שגריר ארה"ב בישראל ,  דייויד פרידמן .  
עוד דיווח העיתון מפי מקורותיו כי שגריר ישראל בוושינגטון רון דרמר לוחץ על ממשל טראמפ שלא לפגוע ביורש העצר הסעודי מוחמד בן סלמאן בעקבות פרשת רצח העיתונאי הסעודי חאשוקג'י ,  וזאת בשל חשיבותו לכל עסקת שלום .  על פי הדיווח ,  דרמר ייעץ גם הוא לתת עדיפות עליונה לייצוב המצב הפוליטי בישראל .  
שרת המשפטים איילת שקד אמרה בועידת הג'רוזלם פוסט אתמול כי היא סבורה כי תכנית השלום של טראמפ היא בגדר  " בזבוז זמן ",  וזאת משום שלדבריה  " המרחק בין הפלסטינים והישראלים הוא גדול מדי ".  

דיווח : " טראמפ דחה ההכרזה על 'עסקת המאה' כדי לרצות את נתניהו "
 גורם המעורה בפרטים מסר לעיתון הפלסטיני  " אל קודס "  כי נתניהו מעוניין להימנע ממשבר פוליטי נוסף בממשלה ,  העשוי להיגרם כאשר יתבררו הויתורים הנדרשים מצד ישראל בעסקה .  על פי הדיווח ,  ההכרזה על תוכנית השלום תידחה עד לחודש פברואר 2019

