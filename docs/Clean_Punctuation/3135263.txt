נתניהו על המלצות המשטרה :  מסמך מוטה וקיצוני ,  מחורר כמו גבינה שוויצרית
ראש הממשלה טען כי למרות ההמלצות ,  הקואליציה בראשותו למשיך לפעול עד לסוף כהונתה ,  ואף תקף את ח"כ לפיד .  בנט : "  קבלת מתנות בהיקף כזה לא משמשת דוגמה לאזרחים ".  בעקבות דברי נתניהו :  יו"ר האופוזיציה הרצוג החליט שלא לנאום בכנס
ראש הממשלה בנימין נתניהו מתח ביקורת על המלצות המשטרה להגיש נגדו כתבי אישום בגין שוחד ,  מרמה והפרת אמונים בתיקי 1000 ו-2000 . " ההמלצות הן מסמך מוטה וקיצוני ,  מחורר כמו גבינה שוויצרית ",  טען נתניהו במהלך נאומו בוועידת ההשלטון המקומי . " אני רוצה להרגיע אתכם ,  הקואליציה יציבה ,  אין לאף אחד תוכניות ללכת לבחירות .  נמשיך לעבוד למען אזרחי מדינת ישראל עד סוף הקדנציה ".  יו"ר האופוזיציה יצחק הרצוג ,  שהיה אמור לנאום אף הוא בכנס ,  החליט לבסוף להסיר את השתתפותו .  לדברי מקורביו ,  ההחלטה התקבלה בעקבות הדברים הקשים שאמר בכנס .  
נתניהו התייחס להמלצות בתיק 1000 ואמר כי המסמך  " מתעלם ומטשטש חברות קרובה מאוד קרוב ל-20 בין מילצ'ן לביני ,  בין המשפחות שלנו ,  חברות שהיו בה מתנות הדדיות עוד מלפני שנשנכתי לתפקיד הציבורי .  הדוח מנפח את הסכומים ,  הוצאות ענק שכלל לא קשורות אליי ,  הוא פשוט מתעלם משתי עובדות מוחצות שהבאתי אתמול וידועות להם שמוכיחות שלא פעלתי עבור מילצ'ן - אלא נגדו ".  
נתניהו טען כי שבר את המונופול בעולם ייבוא הרכב וכי פעל לסגירת ערוץ 10 בניגוד לאינטרסים של מילצ'ן . " איך מצד אחד אני פועל לטובת מילצן ומצד שדני פועל לרעתו ?  ",  תהה . " התשובה היא לא זה ולא זה .  התשובה הנכונה היא שאני פועל לטובת המשק הישראלי ולא מעניין לפעול למען אדם זה אחר ". 
בהמשך נתניהו התייחס גם לתיק 2000 וטען המלצות המשטרה הופכות את היוצרות . " אני לא בטוח שזה נכון לחקור יחסי פוליטקאים עיתונאים ",  אמר . " אם נכנסים לזה ,  אני שבלמתי את חוק ישראל נחקרתי ,  ו-43 הח"כים שקידמו את החוק קיבלו את עתונות מלטפת לא חקרו .  זה אבסודר ".  הוא התייחס לשרת המשפטים בממשלתו הקודמת ,  ציפי לבני ,  ותהה מדוע לא נחקרה .
" גם לגבי לפיד העולם הפוך ",  תקף . " לפיד אמר שנחקר למשך שעה .  אני אמרתי בחקירתי שלא פעלתי למען מילצ'ן ועכשיו מתברר שלפיד עד מפתח ,  וזה אותו לפיד שהבטיח להפיל אותי בכל מחיר .  אותו לפיד חברו של מילצ'ן והועסק על ידי מילצ'ן הוא דן עם מילצ'ן כשר האחראי .  אם הייתי עושה את זה הייתי נחקר שבע פעמים והיו שואלים למה לא הידרתי רגליי ,  אני מקבל המלצות ולפיד מקבל מחיאות כפיים ".  
זמן קצר לאחר דברי נתניהו ,  הבהיר שר החינוך נפתלי בנט כי ימתין להחלטת היועץ המשפטי לממשלה אביחי מנדלבליט בנושא ,  אך עם זאת עקץ את ראש הממשלה בעקבות ההמלצות . " אתמול בערב היה רגע לא נעים לכל אזרח במדינת ישראל ובוודאי לראש הממשלה עצמו ",  אמר בנט . " לתפיסתי לראש הממשלה שני תפקידים - לדאוג לביטחון המדינה ולנהלה ,  ולהוות דוגמא לאזרחי ישראל .  אני יכול להעיד שראש הממשלה מנהל את ענייני המדינה מתוך מסירות עמוקה .  כחבר בקבינבט הביטחוני אני יכול לומר בבירור שראש הממשלה מחוייב לביטחונה .  אין לי ספק שהוא לא לעולם לא יפגע בביטחון ישראל למען מטרה זרה ,  כפי שפורסם לאחרונ .  ראש ממשלה לא צריך להיות מושלם ולא צריך לחיות בסגפנות ..  .  אך לצערי קבלת מתנות בהיקף כה רחב ,  איננה עומדת בצפייה של אזרחי ישראל ".  
שרת המשפטים איילת שקד אמרה כי היא סומכת על היועץ המשפטי לממשלה מנדלבליט לקראת קבלת ההחלטה בעניין ראש הממשלה . " משטרה לא ממליצה להעמיד לדין ",  אמרה . " היא גוף חוקר שאומר אם יש תשתית ראייתית .  מי שמחליט זה היועמ"ש אביחי מנדלבליט .  אני עובדת איתו מדי יום ,  אתם יכולים להיות רגועים שהם אלה שצריכים לקבל החלטה ".  
זמן קצר לאחר פרסום ההמלצות אתמול טען נתניהו כי  " גם הפעם יסתיימו הדברים ללא כלום ".  את דבריו פתח בפנייה לאזרחי ישראל . " אני מבקש הערב לומר לכם דברים מלב אל לב .  את כל חיי הקדשתי למען מטרה אחת - להבטיח את ביטחונה ועתידה של מדינת ישראל .  זה הכוח שפיעם בי כקצין בסיירת מטכ"ל ,  כשפצרתי עם חבריי למטוס סבנה החטוף כדי לשחרר את בני הערובה ,  שפיעם בי כשגריר ישראל באו"ם ,  וכשהצגתי פעם אחר פעם את האמת שלנו בפני אומות העולם ".   
" אתם יודעים שאני עושה את הכול כשדבר אחד ויחיד לנגד עיניי - טובת המדינה ",  הבהיר ראש הממשלה . " לא בשביל סיגרים מחבר ,  לא בשביל סיקור עיתונאי ,  לא בשביל שום דבר .  רק טובת המדינה .  שום דבר לא יסיט אותי .  גם לא ההתקפות הבלתי פוסקות נגד .  מאז שנבחרתי לראש הממשלה ,  כמעט שלא היה לי יום אחד בו לא הוטחו נגדי השמצות וטענות סרק .  בשנים הללו הופעלו לחצים כבדים לפתוח נגדי לא פחות מ-15 בדיקות ,  במטרה להדיח אותי מהשלטון .  כולם התחילו בכותרות מפוצצות ובשידורים חיים ,  חלקם עם המלצות משטרה מרעישות ,  בדיוק כמו הערב .  כל הניסיונות האלה הסתיימו בלא כלום .  מכיוון שאני יודע את האמת אני אומר לכם - גם הפעם הדברים יסתיימו בלא כלום ".  
בתיק 1000 ,  נחשד נתניהו בקבלת שוחד בסכום של כמיליון שקל ,  כשעד המפתח נגד ראש הממשלה בפרשה הוא יו"ר יש עתיד ,  ח"כ יאיר לפיד .  נתניהו חשוד כי קיבל שוחד הן ממילצ'ן והן מהמיליארדר האוסטרלי ג'יימס פאקר ,  שנחקר בארצו לפני כשלושה חודשים .
 בתיק 2000 ,  חשודים נתניהו ומוזס במערכת יחסים ביניהם סביב בלימת התעצמותו של עיתון  " ישראל היום "  באמצעות חקיקה ודרכים אחרות .
 המשטרה הודיעה כי במהלך החקירה נגבו 180 עדויות מ-80 עדים .  כמו כן ,  שישה מעורבים נחקרו במדינות זרות ,  ובהן פאקר .  המשטרה הסבירה כי  " חלק מחיקורי דין אלה התמשכו זמן רב בגין קשיים שונים שעלו לממשם מסיבות שאינן תלויות במדינת ישראל ".  
מטעם עורך דינו של מילצ'ן וצוותו נמסר אתמול : " המלצת המשטרה לכתב אישום בגין עבירת שוחד - לא תישאר על כנה .  ההמלצה מתעלמת מעובדות יסודיות ,  שעליהן אין חולק ,  ובכללן :  הקשר בין מר מילצ'ן לבין מר נתניהו החל בתחילת שנות ה-2000 עוד כשנתניהו לא נשא בתפקיד ממשלתי .  קשר זה התאפיין בידידות בין השניים ובין בני משפחתם .  במסגרת זו ניתנו מעת לעת תשורות על ידי מר מילצ'ן למשפחת נתניהו ,  ללא כל אינטרס עסקי .
 מר מילצ'ן נקרא למסור עדות ועשה זאת בתום לב מוחלט ,  אפילו מבלי להתייעץ עם עורכי דין ,  מתוך אמונה עמוקה שלא נפל כל פגם במעשיו .  ההמלצות מפרשות באופן מעוות ומלאכותי עניינים שאין שום קשר בינם לבין אותן תשורות ,  ומפליא הדבר שהוחלט לבחור בחירה תלושה בעבירה כה קיצונית שאינה תואמת את מידותיו של הליך פשוט זה .  אנו סמוכים ובטוחים שבחינה עניינית של מכלול הנתונים המלא תוביל למסקנה מתבקשת אחת :  לא ניתן להגיש כתב אישום בגין עבירת שוחד .  ככל שיוגש כתב אישום ראשוני ותקדימי שכזה ,  צפוי בית המשפט ,  כל בית משפט ,  לדחותו ".  
מפכ"ל המשטרה זומן לדיון בוועדת הפנים של הכנסת בעקבות דבריו בתוכנית  " עובדה "  בנוגע למעקב אחר חוקרים שהשתתפו בחקירה ,  אולם יו"ר הוועדה יואב קיש  ( ליכוד )  הודיע כי דחה את הדיון . " הוועדה תבחן את דברי המפכ"ל שנאמרו בשידור אך החלטתי כי הדיון ידחה למועד אחר וזאת על מנת שתהיה אפשרות להתמקד בנושא הדיון ולא בהתפתחויות האחרות ",  אמר קיש . " אני מאד מקווה ,  למען מדינת ישראל ושלטון החוק בה ,  כי עיתוי פרסום ההמלצות לא הושפע מכך שקבעתי מועד לדיון בועדת הפנים - הועדה הפרלמנטרית המפקחת על המשטרה ". 
 ( עדכון ראשון :  10:28 )  

נתניהו על המלצות המשטרה :  מסמך מוטה וקיצוני ,  מחורר כמו גבינה שוויצרית
ראש הממשלה טען כי למרות ההמלצות ,  הקואליציה בראשותו למשיך לפעול עד לסוף כהונתה ,  ואף תקף את ח"כ לפיד .  בנט : "  קבלת מתנות בהיקף כזה לא משמשת דוגמה לאזרחים ".  בעקבות דברי נתניהו :  יו"ר האופוזיציה הרצוג החליט שלא לנאום בכנס

