נתניהו : " גנץ לא יהיה שר הביטחון בממשלתי ";  גנץ : " לא תהיה שר האוצר "
 על רקע הקמפיינים הנגדיים שהם מנהלים אחד מול השני בישורת האחרונה של הבחירות ,  פסלו ראש הממשלה ויו"ר כחול לבן את האפשרות שימנו אחד את השני לשרי הביטחון והאוצר . " גנץ תומך בהסכם הגרעין וקורס תחת לחץ הבחירות ",  תקף רה"מ .  גנץ : " נתניהו הבין שהוא הפסיד "
 ראש הממשלה בנימין נתניהו הודיע הערב  ( שבת )  כי יו"ר כחול לבן בני גנץ לא יהיה שר ביטחון בממשלתו .  בתגובה ,  הודיע גנץ כי נתניהו לא יהיה שר האוצר בממשלתו .  בכך השניים הורידו מהפרק את הדיבורים על ממשלת אחדות ,  שעשויים לפגוע באמינות הקמפיינים הנגדיים ששני הצדדים מנהלים אחד נגד השני בישורת האחרונה של הבחירות .
 אחרי שדבריהם של בכירי הליכוד יובל שטייניץ וגלעד ארדן ,  שרמזו כי גנץ עשוי לשמש שר ביטחון ,  פתחו גל של הערכות על אפשרות של ממשלת אחדות ,  אמר נתניהו כי  " בני גנץ שתומך בהסכם הגרעין המסוכן עם איראן ,  שתומך בעקירת 90 אלף מתיישבים ,  שהתנגד לבניית הגדר שהקמתי בגבול מצרים ובלמה כליל את ההסתננות לישראל ,  שתופר עלילות דם נגדי ושקורס תחת לחץ של קמפיין בחירות - לא יהיה שר ביטחון בממשלתי ". 
ראש הממשלה הוסיף כי  " מי שרוצה קואליציית שמאל מצביע ללפיד וגנץ .  מי שרוצה קואליציית ימין חייב להצביע רק לליכוד בראשות נתניהו ". 
בחירות 2019 - סיקור מיוחד בוואלה !  NEWS:שולל האזנות במטה ,  תוקף את אובדן ההרתעה :  גבי אשכנזי באולפן וואלה !  NEWSסמוטריץ' באולפן וואלה !  NEWS : " גנץ מועמד שפוי ,  אך הוא רע ליהודים "" עד עכשיו לא הייתה דמוקרטיה ":  פייגלין מנסה למכור ,  הבוחרים עדיין מחפשים את הקאצ' 
בתגובה ,  גנץ אמר כי  " נתניהו לא יהיה שר אוצר בממשלתי .  הוא יפסיד בבחירות ויילך להתייצב בפני שלושת כתבי האישום שלו ובפני החקירה שהפרקליטות פותחת בפרשת הצוללות תמורת עמלות ".  
גנץ הוסיף כי  " בסוף השבוע הזה נתניהו הבין שהוא הפסיד את הבחירות .  אזרחי ישראל מאסו בשנאת האחים שהוא זורע בעם .  הליכוד יהיה שותף מלא בכל ממשלה .  נתניהו ושנאת האחים שלו יורחקו מהחיים הציבוריים ". 
בליכוד אמרו בתגובה לדברי גנץ כי  " שלושה דברים ברורים :  הליכוד לא ישב בממשלה אחת עם מפלגת השמאל של לפיד וגנץ .  שר האוצר המיועד של לפיד וגנץ יהיה ניסנקורן מההסתדרות שישבית את המדינה .  עוד סיבה להצביע מחל ולבחור בליכוד ".  
אחרי דבריו בראיון לחדשות 13 ,  הבהיר ארדן כי הוא לא התכוון שגנץ הוא מועמד מועדף לתפקיד שר הביטחון . " אמרתי בצורה הכי חדה וברורה ,  שאם תוטל עלינו הרכבת הממשלה ,  הליכוד יקים ממשלה קודם כל עם גוש הימין .  רק אחרי שתקום קואליציית ימין ,  כל מי שיקבל את קווי היסוד של ממשלת הימין ,  אינו פסול מלהצטרף ",  כתב ארדן בטוויטר .
 ביום רביעי תקף גנץ את נתניהו ואמר כי הוא  " איבד כל רסן "  בקמפיין הבחירות שלו .  בנוסף לכך ,  גנץ תקף את מדיניותו הביטחונית של נתניהו על רקע המתיחות ברצועת עזה ואמר : " לא הייתי משלם פרוטקשן לחמאס .  לא הייתי מדליף מהקבינט ולא הייתי נותן לאחרים להדליף מהקבינט .  אנחנו מצפים מהמפקדים שידברו בבטחה ובפתיחות .  מה ,  הם צריכים לחשוב שהכול שם זולג החוצה מכל כיוון אפשרי ?  .  ביבי ,  אתה מדבר על הרתעה ,  אבל בוא נודה :  אפילו את הקבינט שלך אתה לא מרתיע ". 
 ( עדכון ראשון :  21:41 )  

נתניהו : " גנץ לא יהיה שר הביטחון בממשלתי ";  גנץ : " לא תהיה שר האוצר "
 על רקע הקמפיינים הנגדיים שהם מנהלים אחד מול השני בישורת האחרונה של הבחירות ,  פסלו ראש הממשלה ויו"ר כחול לבן את האפשרות שימנו אחד את השני לשרי הביטחון והאוצר . " גנץ תומך בהסכם הגרעין וקורס תחת לחץ הבחירות ",  תקף רה"מ .  גנץ : " נתניהו הבין שהוא הפסיד "
 
