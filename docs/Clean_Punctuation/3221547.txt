שוחד ,  מרמה או סגירת תיק :  מנדלבליט צפוי לפרסם החלטתו על נתניהו
מנדלבליט צפוי להודיע היום על הגשת כתבי אישום בכפוף לשימוע נגד ראש הממשלה והמעורבים בתיקי 1000 ,  2000 ו-4000 .  נתניהו שב הלילה מרוסיה ,  ובטרם המריא התייחס להחלטה ואמר כי  " מגדל הקלפים יקרוס בקרוב "
 - היועמ"ש צפוי להודיע היום על החלטתו בנושא תיקי ראש הממשלה- מסתמן :  מנדלבליט יאשים את נתניהו בשוחד בתיק 4000- בתיק 1000 צפוי היועמ"ש להאשים את נתניהו במרמה והפרת אמונים- מטעמו של נתניהו נמסר : " ההאשמות הן מגוחכות "  
היועץ המשפטי לממשלה אביחי מנדלבליט ,  צפוי להודיע היום  ( חמישי )  על החלטתו בנוגע לתיקיו של ראש הממשלה בנימין נתניהו .  במשרד המשפטים עושים מאמצים גדולים לפרסם את ההחלטה בהקדם .  
בהנחה שמנדלבליט לא יחליט לסגור את כלל התיקים - הוא יודיע לפרקליטי ראש הממשלה באילו תיקים ובאילו עבירות נשקלת העמדתו לדין .  לנתניהו יינתן פרק זמן ,  בדרך כלל 30 ימים ,  כדי להודיע אם הוא מעוניין בשימוע ,  שבו יוכל לנסות לשכנע את מנדלבליט לשנות את החלטתו ולא להגיש כתב אישום .  
לפי פרסום הבוקר בחברת החדשות ,  לצד החלטת היועמ"ש תתפרסם חוות דעת נפרדת ומחמירה של פרקליט המדינה שי ניצן ,  לפיה נתניהו צריך להיות נאשם בשוחד בכל שלושת התיקים .
 עוד בנושא:מנדלבליט לסנגורי נתניהו :  לא נדרשת השלמת חקירה בתיקיושעת הדמדומים של נתניהו :  היועמ"ש עלה על התכסיס הנואשפרקליטי נתניהו ליועמ"ש :  פתח בחקירה נגד  " שיטפון ההדלפות מחקירותיו "  
על פי החוק ,  לאחר שנקבע שימוע על המדינה להעביר לחשוד את עיקר חומרי החקירה .  עם זאת בימים האחרונים ביקשו סנגורי ראש הממשלה ממנדלבליט כי גם אם יוחלט על הגשת כתב אישום בכפוף לשימוע ,  החומרים יועברו רק אחרי הבחירות .  זאת ,  לדבריהם ,  מחשש ש"גורמים בעלי אינטרס יעשו שימוש מסולף בחומרים כדי להשפיע על הליך בחירות דמוקרטי ". 
בתקופה האחרונה ניסו סנגורי נתניהו - עורכי הדין נבות טל צור ,  טל שפירא ועמית חדד - למנוע מהחלטת היועמ"ש להתפרסם לפני הבחירות .  הם טענו בפני מנדלבליט כי פרסום ההחלטה כעת ,  כאשר ברור שלא ניתן יהיה להשלים את השימוע עד לבחירות ,  תהיה התערבות פסולה בהליך הדמוקרטי .  בנוסף ,  ביקשו לבצע שורה ארוכה של השלמות חקירה בתיקים .  
מנדלבליט דחה את הבקשות בנוגע לעיכוב ההחלטה ,  אך עשוי להיעתר לבקשה שלא להעביר עדיין את חומרי החקירה .  
מנדלבליט וצוותו דנו בחודשיים האחרונות בטיוטות חוות הדעת שהעבירה לעיונם פרקליטת מחוז ת"א  ( מיסוי וכלכלה )  ,  ליאת בן ארי ,  בנוגע לשלושת התיקים בהם חשוד ראש הממשלה .  
המשטרה המליצה להעמיד לדין את ראש הממשלה בכל שלושת התיקים באשמת שוחד ,  אולם על פי פרסומים מהימים האחרונים ,  מנדלבליט צפוי להגיש נגד ראש הממשלה כתב אישום בכפוף לשימוע בתיק 4000  ( פרשת בזק-יס )  בגין שוחד ,  ובתיק 1000  ( תיק המתנות )  בגין מרמה והפרת אמונים .
 באשר לתיק 2000  ( הקלטות נתניהו-מוזס )  ,  לפי פרסום בחדשות 13 אמש ,  מנדלבליט צפוי להאשים בשוחד את מו"ל ידיעות אחרונות נוני מוזס ,  ואת ראש הממשלה בסעיף מופחת .  
בחודשים האחרונים הגדיל נתניהו את צוות ההגנה שלו ,  אולם בתחילת השבוע הודיעה ועדת ההיתרים שבמשרד מבקר המדינה כי החליטה לדחות את בקשתו של ראש הממשלה לקבל כספים מאנשי עסקים לצורך מימון הגנתו המשפטית .  נתניהו ,  כך מתברר ,  ביקש לקבל כשני מיליון דולר מבן דודו נתן מיליקובסקי ומאיש העסקים ספנסר פרטרידג' .  הוועדה אף החליטה כי נתניהו ייאלץ להחזיר למיליקובסקי כ-300 אלף דולר שכבר קיבל ממנו .
 ראש הממשלה דחה אמש במוסקבה את הטענות לפיהן קיבל שוחד . " ההאשמות הן מגוחכות .  ראש הממשלה נתניהו לא קיבל מאלוביץ' דבר ולא נתן לו דבר .  הסיקור בוואלה !  NEWS היה שלילי והתגבר לקראת הבחירות ,  נמסר מטעמו .
 עוד נמסר כי  " כל ההחלטות בעניין בזק אושרו על ידי כל הרגולטורים האחראיים וראש הממשלה פעל ללא רבב ,  כפי שמשרד המשפטים קבע במסמך רשמי .  להאשים בשוחד על שתיים וחצי כתבות באינטרנט זה צעד אבסורדי שאין לו תקדים בתולדות המשפט .  מגדל הקלפים הזה יקרוס בקרוב ". 
 ( עדכון ראשון :  20:26 )  

שוחד ,  מרמה או סגירת תיק :  מנדלבליט צפוי לפרסם החלטתו על נתניהו
מנדלבליט צפוי להודיע היום על הגשת כתבי אישום בכפוף לשימוע נגד ראש הממשלה והמעורבים בתיקי 1000 ,  2000 ו-4000 .  נתניהו שב הלילה מרוסיה ,  ובטרם המריא התייחס להחלטה ואמר כי  " מגדל הקלפים יקרוס בקרוב "
 
