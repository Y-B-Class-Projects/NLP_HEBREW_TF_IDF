חברי כנסת במכתב לרה"מ :  שקול מחדש גיוס התרומות לחגיגות ה-70
לאחר שלא הוקצה תקציב ממשלתי למימון האירועים ,  פנו לנתניהו 34 ח"כים במחאה על ההחלטה לגייס תרומות ולפיה ,  לראשונה בתולדות המדינה  בעלי הון יממנו את החגיגות המסורתיות . " החלטה שערורייתית "
 34 חברי כנסת ,  בהם שניים מהקואליציה ,  שיגרו אמש  ( שני )  מכתב לראש הממשלה בנימין נתניהו בו ביקשו לשקול מחדש את ההחלטה לגייס תרומות למימון חגיגות ה-70 למדינת ישראל .  אתמול אישרה הממשלה את הצעת משרד התרבות והספורט להסמיך את נתניהו לגייס תרומות מבעלי הון וגופים עסקיים לטובת החגיגות ,  שלראשונה בתולדות המדינה ,  לא יהיו ממומנות מתקציבה .  
במהלך הדיון אף הוחלט לבחון רעיון שהעלתה שרת המשפטים ,  איילת שקד ,  להשקת קמפיין מימון באתר מיוחד שיקרא ליהודי העולם לתרום דרך האינטרנט .  מימון האירועים מוערך בכ-70 עד מאה מיליון שקלים .
 במכתב כתבו הח"כים כי  " אנו מבינים את הרצון לחסוך בהוצאות תקציביות אך עם כל הכבוד ,  מדינת ישראל אינה פושטת רגל .  דווקא כאשר מגיעה העת לחגוג בגאווה את עצמאותנו וחוסננו הלאומי ,  מן הראוי שנעשה זאת בכספנו ובעמל כפינו ולא באמצעות כספי נדבנים ".  מרבית חברי סיעות האופוזיציה - המחנה הציוני ,  יש עתיד ומרצ ,  חתמו על המכתב .  אליהם הצטרפו שני חברי כנסת ממפלגת ש"ס ,  יעקב מרגי ומיכאל מלכיאלי .
 עוד בוואלה !  NEWS:הממשלה אישרה גיוס תרומות :  קמפיין מימון המונים לחגיגות ה-70 למדינה ? היועמ"ש :  במהלך החודש האחרון נאספו ראיות שהצדיקו חקירת נתניהו 
בינתיים ,  אישרה הממשלה נוהל מיוחד לגיוס התרומות ,  שגובש על ידי היועצים המשפטיים של משרד ראש הממשלה ,  משרד המשפטים ומשרד התרבות .  כמו כן ,  הוחלט כי בתוך שלושה חודשים שרת התרבות והספורט ,  מירי רגב ,  תדווח לממשלה על התקדמות הגיוס ותיבחן הפניית משאבים ממשלתיים לנושא .  ההצעה עוררה דיון סוער בממשלה ,  כשחלק מהשרים העלו תהיות לגבי אופן תקצוב האירועים ,  ושר המדע אופיר אקוניס אף סירב להשתתף בהצבעה במחאה על צורת המימון החריגה .  
כפי שפורסם בוואלה !  NEWS ,  ההצעה לגייס תרומות פרטיות למימון האירועים נולדה במהלך דיוני התקציב בממשלה בחודש שעבר ,  כאשר לנוכח הקיצוצים ,  נתניהו הציע לרגב לגייס תרומות מהעולם לצורך האירוע ואף התחייב כי יירתם לעזור בגיוס התרומות .  רגב הפנתה את האחריות להיעדר תקצוב הממשלה כלפי שר האוצר משה כחלון .  
כחלון מצדו טען כי באוגוסט האחרון ,  כשהתקציב הדו שנתי אושר בממשלה ,  רגב התפארה בכך שהשיגה את התקציב הגדול ביותר בכל הזמנים למשרד התרבות והספורט , " ולא מצאה לנכון באותו ערב לדרוש כסף לחגיגות ה-70 ".  עם זאת ,  נתניהו הוא זה שהעלה את ההצעה לגייס תרומות למימון האירוע .  
את המכתב יזם סגן יו"ר הכנסת ,  ח"כ יואל חסון  ( המחנה הציוני )  ,  לאחר שהיועץ המשפטי לממשלה דחה בקשה ששיגר אליו בשבוע שעבר למנוע את ההחלטה .  גם חברת סיעתו של חסון ,  ח"כ איילת נחמיאס ורבין ,  מחתה אתמול בכנסת .  היא הסתובבה בין חדרי הח"כים ובישיבות הסיעה כשברשותה שקית ניילון עם פנקסי התרמה ,  עליהם מודפס הלוגו  " ישראל חוגגת 70 ",  סמלה של מדינת ישראל והכיתוב : " תודה על תרומתך לחגיגות שנות ה-70 למדינת ישראל ".   
" הסמכת ראש ממשלה לקושש מבעלי הון ברחבי העולם כסף לטובת אירוע שנמצא בלב ליבה של הממלכתיות הישראלית היא החלטה שערורייתית וחסרת תקדים ",  כתב חסון במכתב ששלח ליועמ"ש ,  בו העלה שורה של קשיים משפטיים ובראשן החשש לניגוד עניינים ,  לאור החקירות והפרשות בהן מעורב נתניהו בימים אלה .
" אין זה מופרך שאותו בעל הון שנעתר 'באדיבותו' לנדב כסף לראש הממשלה מצפה גם לקבל טובות הנאה בתמורה ",  כתב .  עם זאת ,  משרדו של היועץ המשפטי לממשלה דחה את טענותיו של חסון וקבע כי אין מניעה משפטית באישור ההצעה . " נקבע בין היתר כי לא תגויס או תתקבל תרומה מגורם שאמור להיזקק לשירות או להחלטה משמעותית מהמדינה ",  ענה משרד היועמ"ש . " אף תרומה לא תותנה בייעוד ספציפי של שימושה מעבר לחגיגות ה-70 ".  

חברי כנסת במכתב לרה"מ :  שקול מחדש גיוס התרומות לחגיגות ה-70
לאחר שלא הוקצה תקציב ממשלתי למימון האירועים ,  פנו לנתניהו 34 ח"כים במחאה על ההחלטה לגייס תרומות ולפיה ,  לראשונה בתולדות המדינה  בעלי הון יממנו את החגיגות המסורתיות . " החלטה שערורייתית "
 
