דיכטר יודיע לנתניהו :  אתמודד בפריימריז בליכוד
השר להגנת העורף יסכם עם ראש הממשלה את הפרטים על ריצתו ,  ויאלץ להכריע :  ריצה ברשימה הארצית ,  שתפגע בסיכוייו להיבחר או ריצה ברשימה המחוזית ,  שזכיה בה מקנה מיקום לא ריאלי
השר להגנת העורף ,  אבי דיכטר ,  יודיע מחר  ( ראשון )  על כוונתו להתמודד בפריימריז לרשימת הליכוד לכנסת .  דיכטר ייפגש עם ראש הממשלה בנימין נתניהו בבוקר ,  שעה קלה לפני ישיבת הממשלה ,  ויסכם עמו את הפרטים .  הסיכויים המירביים הם שדיכטר יתמודד ברשימה הארצית ,  שמרכיבה את חברי הרשימה מהמקום השני ועד ל-19 ,  אולם דיכטר מודע לכך שסיכוייו להיבחר ברשימה זו אינם גבוהים ,  והוא בודק גם את האפשרות להתמודד במחוז הדרום ,  שניצחון בו יכניס אותו לרשימת הליכוד ,  במקום ה-31 .  החיסרון באפשרות הזו ,  הוא המיקום הלא-ריאלי ,  לפחות על פי הסקרים .
 אם יחליט דיכטר להתמודד ברשימה הארצית ,  הרי שהוא יקשה עוד יותר על הרשימה שגם כך צפופה מאוד ,  בשל העובדה שמתוך 27 חברי הכנסת שמכהנים מטעם הליכוד ,  לפחות שבעה לא יוכלו להתברג ברשימה הבאה ,  בשל חוקת המפלגה שקובעת כי חברי כנסת מכהנים לא יכולים להתמודד במסגרת המחוזות ,  אלא אך ורק במסגרת הרשימה הארצית .  
מלבד דיכטר יתמודד גם צחי הנגבי ,  גם הוא פורש טרי מקדימה .  הנגבי כבר החל לפני מספר שבועות לבצע חריש עמוק בסניפי הליכוד .  לשניהם יצטרפו כנראה מועמדים חדשים נוספים .  כדי להוריד את הלחץ מחברי הכנסת ,  ראש הממשלה בנימין נתניהו בוחן את האפשרות לאפשר לחברי הכנסת מהמגזרים - איוב קרא ,  יולי אדלשטיין ,  זאב אלקין ואללי אדמסו - להתמודד גם במקום המגזרים להם הם שייכים  ( דרוזים ועולים - פ"ו )  ,  ובכך הוא  " יציל "  לפחות שני ח"כים מכהנים נוספים .
 כחלק מהלחץ בו נתונים חברי הכנסת והשרים ,  הח"כים ביקשו מנתניהו לבצע שינויים מרחיקי לכת עוד יותר בהרכב הרשימה הארצית ,  אך השרים ,  מצדם ,  לוחצים בכיוון ההפוך ,  כשהאינטרס הברור שלהם הוא להביא לתחלופה בקרב הח"כים .  לשרים ברור ,  הם בכל מקרה יתברגו ברשימה ,  אם לא בעשירייה הראשונה אז בשנייה ,  אך חילופי גברי מגביר את כוחם של הוותיקים .
 בכירים בליכוד אמרו הערב לוואלה !  חדשות כי  " סיכוייו של דיכטר מאוד נמוכים .  מוצו האנשים שבאו מקדימה .  גם כך צחי הנגבי מתקבל ברגשות מעורבים .  יש רבים שלא יעלו על דעתם להצביע לאנשים שהיו בקדימה .  להנגבי יש עוד תמיכה מסוימת ובזה מלאה המכסה של אלו שהיו בקדימה ,  שנואת נפשה של הליכוד .  הרי מתי הוא עזב את קדימה ?  רק כשהבטיחו לו שר .  יהיה לו קשה מאוד .  שניים מקדימה שיהיו בליכוד על חשבון אנשים שהיו בליכוד במשך ארבע שנים בצורה טובה ומכובדת ?  למה לתת לזה עדיפות ?  איפה העדיפות על כל שר או ח"כ אחר מהליכוד ?  "  

דיכטר יודיע לנתניהו :  אתמודד בפריימריז בליכוד
השר להגנת העורף יסכם עם ראש הממשלה את הפרטים על ריצתו ,  ויאלץ להכריע :  ריצה ברשימה הארצית ,  שתפגע בסיכוייו להיבחר או ריצה ברשימה המחוזית ,  שזכיה בה מקנה מיקום לא ריאלי

