יורים ומדליפים :  המשבר שדרדר את הממשלה לשפל חסר תקדים
הדינמיקה בין נתניהו ,  לפיד ולבני מעולם לא הייתה גרועה יותר והבנתם כי מדובר בשנת בחירות גרמה לחוסר רצונם להתפשר .  ראש הממשלה עדיין יכול לפתור את המשבר ,  אבל לא ברור מי מהצדדים רוצה בכך
ממשלת נתניהו השלישית כבר ידעה עשרות משברים מאז כוננה לפני שנה ושמונה חודשים ,  אך בכל זאת ,  עושה רושם כי דווקא חוק הלאום ,  שאושר הבוקר  ( ראשון )  בישיבת הממשלה ושכל סיעות הקואליציה הבהירו כי יסכימו לתמוך בו בנוסח כזה או אחר ,  עלול להיות זה שיביא להפלת הקואליציה .
 המבחן יהיה ביום רביעי ,  מועד ההצבעה על החוק בקריאה טרומית .  עד אז יש עוד שלושה ימים .  במונחים פוליטיים מדובר בנצח .  אם ירצו השותפות הקואליציוניות ,  המשבר ייפתר ויהפוך להיסטוריה ,  אך עושה רושם כי ראשי המפלגות אינם מעוניינים בכך .  כדי להגיע לפשרות צריך נכונות לנהל דיון ענייני והדיון היום היה הכול פרט לדיון כזה .  הדינמיקה ביחסים בין ראש הממשלה בנימין נתניהו לבין יאיר לפיד וציפי ולבני הגיעה לנקודה הנמוכה אי-פעם - זהו עימות פומבי ,  אישי ועמוס עלבונות אישיים שמודלפים על ידי משתתפי הדיון בזמן אמת לכלי התקשורת .  כך לא נראית קואליציה שמעוניינת להמשיך ולתפקד .  נראה כי דברי התוכחה שהטיחו השותפים האחד בשני כיוונו יותר לקמפיין הבא ופחות לגופו של עניין .
 עוד על  " חוק הלאום ": וינשטיין : " חוק הלאום מרדד את המאפיין הדמוקרטי של המדינה"סערה בממשלה בעקבות פיזור הדיון על  " חוק הלאום"דעה | השוטר הדרוזי שנהרג בפיגוע לא ישראלי ?  
ההבנה מצד כל הצדדים היא כי מדובר בשנת בחירות והנכונות להתפשר ירדה לפיכך לאפס .  לכן ,  בכל שבוע יש משבר חדש שמאיים על שלמות הקואליציה .  לפני שבועיים היה זה חוק ישראל היום .  בשבוע שעבר עמדה הקואליציה להתפרק בגלל חוק מע"מ אפס ,  מיסוי תיירות מרפא ,  הרפורמה בבריאות והרפורמה בקק"ל .  השבוע הנוכחי רק נפתח וכבר חוק הלאום מסתמן כמוקש שלא ניתן לפירוק .  קצב המשברים עולה ואתו גם מקשיחים הצדדים את עמדותיהם .  כך ,  למשל ,  החליט היום נתניהו לכפות משמעת קואליציונית בהצבעה על חוק הלאום ביום רביעי בכנסת .  כלומר ,  לחייב את כל חברי הקואליציה לתמוך בהצעה .  הדבר דוחק את לפיד ולבני עמוק לפינה :  הם הצהירו פומבית שהם מתנגדים לחוק ,  אבל אם לא יצביעו בעדו במליאה ,  נתניהו יהיה מחויב לפטרם - אחרת יאבד את הסמכות בעיני יתר השרים וכל חבר קואליציה ינהג כראות עיניו .
 לבני קראה את התרגיל ,  והטיחה בנתניהו : " בוא נשים את הפיל על השולחן ,  אתה רוצה שנצביע נגד כדי שתוכל לפטר אותנו ".  ובכן ,  זה לא ממש רחוק מהמציאות .  עושה רושם כי נתניהו מאס בשותפיו הלא טבעיים .  הקש ששבר את גב הגמל ,  מספרים בכירים בקואליציה ,  היה הצעת חוק ישראל היום .  נתניהו ראה בתמיכתם של חברי התנועה ,  יש עתיד וישראל ביתנו בהצעת חוק שנועדה לפגוע בחינמון המזוהה עמו נעיצת סכין בגב . " המשבר הוא לא על חוק הלאום ,  הוא על חוק ישראל היום ",  אמר בכיר בקואליציה .  
ראש הממשלה אמר היום בדיון כי  " לו לבני הייתה מתנהגת אחרת ,  לא היינו מגיעים להצבעה היום .  כשזה נגע לחוקים אחרים ,  לא נהגת כך ".  שרת המשפטים ,  שנראית ביומיים האחרונים משוחרת ממחויבות לנתניהו השיבה : " זה שוב קשור לעיתון ?  "  ונתניהו הודה : " כן ,  אבל לעיתון אחר ",  כשהוא מכוון לידיעות אחרונות .  כרגע שוקלת לבני את צעדיה ,  ובניגוד לניגון שיצא מלשכתה בשבוע שעבר ,  שלפיו תסכים להתפשר עם נתניהו ,  ניתן כרגע לזהות טון תקיף הרבה יותר ,  כזה שלא מתכוון להגיע לפשרה .  גם לפיד יכנס מחר את חברי סיעתו כדי להחליט כיצד לפעול .  
ואם נחזור שוב לנקודת ההתחלה ,  הרי שעדיין ניתן לעצור את הכול ,  ולחזור לפשרה החביבה על נתניהו :  להקים ועדה ,  למנוע הצבעה ,  לקדם בהסכמה .  השאלה מי מהצדדים רוצה בכך .  כפי שהדברים נראים כעת ,  זה לא שלא ניתן לפתור את המשבר ,  אלא שאין לאף צד נכונות לכך .  הקואליציה עשתה היום צעד משמעותי קדימה בדרך לבחירות .  
לפניות לכתב עמרי נחמיאס :  omri_n@walla.net.il 

יורים ומדליפים :  המשבר שדרדר את הממשלה לשפל חסר תקדים
הדינמיקה בין נתניהו ,  לפיד ולבני מעולם לא הייתה גרועה יותר והבנתם כי מדובר בשנת בחירות גרמה לחוסר רצונם להתפשר .  ראש הממשלה עדיין יכול לפתור את המשבר ,  אבל לא ברור מי מהצדדים רוצה בכך

