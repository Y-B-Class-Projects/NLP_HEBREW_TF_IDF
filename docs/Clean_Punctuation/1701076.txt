פיילין : " אובמה מכר את ישראל בפרשת המשט "
 מושלת אלסקה לשעבר יצאה למתקפה נוספת נגד נשיא ארצות הברית .  לטענתה ,  הוא  " השפיל "  את נתניהו ומתקפל מול סין ורוסיה ,  על חשבון בעלות בריתה של וושינגטון
שרה פיילין ,  המועמדת לשעבר לסגנות הנשיאות מטעם המפלגה הרפובליקנית ,  תקפה הלילה  ( שני )  את נשיא ארה"ב ברק אובמה ,  על רקע היחס של הממשל לישראל .  בנאום שנשאה בפני מאות מאזינים בנורפולק וירג'יניה ,  האשימה פיילין את אובמה בכך ש"מכר את בעלת בריתנו ,  ישראל ,  בפרשת המשט לעזה ".  עוד האשימה פיילין כי אובמה  " השפיל "  את ראש הממשלה בנימין נתניהו .
 פיילין לא חסכה ביקורת מאובמה גם בסוגיית היחסים עם רוסיה וסין .  לטענתה ,  הנשיא לא מסוגל לעמוד על שלו בהתנהלות מולן . " בזמן שמדינות כמו רוסיה וסין אומרות לו מה לעשות ,  בעלי הברית שלנו חושבים לעצמם 'מה הערך של היחסים שלנו עם וושינגטון ? ' .  הם שואלים את עצמם מה זה שווה ?  ". 
פיילין גם האשימה את אובמה בפגיעה בצבא האמריקאי ובהידרדרות שחלה בו מאז שנכנס לתפקיד .  לטענתה ,  הנשיא ועמיתיו הדמוקרטים חתכו בהוצאות הצבא ,  בזמן שהם מבזבזים מיליארדים על נושאים פחות חשובים .  
מושלת אלסקה לשעבר ,  וחברת המפלגה הרפובליקנית ,  הפכה מאז ההפסד בבחירות לאחת המבקרות החריפות ביותר של הממשל ,  שלא מחמיצה הזדמנות לסנוט באובמה כמעט בכל סוגייה אפשרית .
 
פיילין : " אובמה מכר את ישראל בפרשת המשט "
 מושלת אלסקה לשעבר יצאה למתקפה נוספת נגד נשיא ארצות הברית .  לטענתה ,  הוא  " השפיל "  את נתניהו ומתקפל מול סין ורוסיה ,  על חשבון בעלות בריתה של וושינגטון

