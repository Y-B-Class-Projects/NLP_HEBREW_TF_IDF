פרס : " צריך לבחור אם להיות מנהיג או מונהג "
 הנשיא שמעון פרס ברמיזה לרה"מ נתניהו : " מנהיג נבחן מול החלטה קשה .  הוא שומע את קולות האכזבה ממחנהו .  המנהיג אינו מסוגל להתעלם מהמציאות .  מציאות משתנה מחייבת שינוי מדיניות "
 נשיא המדינה ,  שמעון פרס ,  נאם הערב  ( ראשון )  בטקס האזכרה הממלכתי לנשיאים וראשי ממשלות שהלכו לעולמם ,  בו נכח גם ראש הממשלה בנימין נתניהו .  פרס סיפר על ראש הממשלה לשעבר מנחם בגין ,  שהיווה לדבריו דוגמה למנהיגות .  דבריו מהווים ,  אולי ,  מסר לראש הממשלה . 
" הכרתי בגדולתו כמנהיג ,  וביושרו הפטריוטי ",  אמר פרס בהתייחסו אל תהליך השלום שהוביל בגין מול מצרים . " בגין ,  שפגש מציאות חרוכה ,  לא נבהל והובילה כהלכה .  מנהיג נבחן כשנדרש ממנו לקבל החלטה קשה .  קורעת לב .  והוא חש שהתמיכה אולי נשארת ,  אבל התומכים מתחילים לנוע באי נוחות .  המנהיג נותר לבדו .  הוא שומע את קולות האכזבה ממחנהו ,  ובחשבון קר הוא בספק אם יוכל לגייס רוב .  במצב כזה הוא נבחן אם הוא מנהיג או מונהג ".   
" בגין היה חייב להכריע לכאן או לכאן ",  הוסיף נשיא המדינה . " שכן זו אגדה לחשוב שהמנהיג לבדו קובע את המציאות ,  או מסוגל להתעלם ממנה .  מציאות משתנה מחייבת שינוי מדיניות ,  כדי למנוע התנגשות הרסנית .  זה קרה לבגין .  זה קרה לבן גוריון .  זה קורה לכל מנהיג .  בגין לא נבהל .  לא נסוג .  הוא ספג את הביקורת שבאה מבית ועמד על דעתו ".   " עמדה נוספת שכיבדתי אצלו מאוד הייתה יחסו לעם .  מנהיגים יודעים שלא די לומר 'מה טו ? בו ?  אוהלייך ישראל' ,  אלא גם לשאול מה קורה ב'משכנותייך ישראל' ?  שאלה זו הובילה אותו לתוכנית שיקום השכונות .  כי הדאגה לפריפריה החברתית העסיקה אותו בעומק ליבו .  והוא חיפש וחזר וחיפש לה תשובה ". 
ראש הממשלה ,  בנימין נתניהו ,  שנאם אף הוא באירוע ,  אמר כי  " בגין היה מנהיג לשלום ,  שסיפק שלושה עשורים של שלום ויציבות ,  וכי היעד שלנו נשאר לקיים את השלום שהושג עם מצרים וירדן ,  וכן להרחיבו לשאר שכננו וודאי עם הפלסטינים ". 

פרס : " צריך לבחור אם להיות מנהיג או מונהג "
 הנשיא שמעון פרס ברמיזה לרה"מ נתניהו : " מנהיג נבחן מול החלטה קשה .  הוא שומע את קולות האכזבה ממחנהו .  המנהיג אינו מסוגל להתעלם מהמציאות .  מציאות משתנה מחייבת שינוי מדיניות "
 
