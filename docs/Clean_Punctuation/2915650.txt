הרצוג :  אם נתניהו יפעיל את סעיף 52 - נעתור לבג"ץ נגד מתווה הגז
יו"ר האופוזיציה הודיע כי סיעתו תעתור לבג"ץ במקרה שבו יבחר ראש הממשלה להתעלם מהמלצות ועדת הכלכלה נגד אישור המתווה . " העתירה תתמקד בנשיאת שם הביטחון לשווא "
 שעות לאחר שוועדת הכלכלה הגישה את המלצותיה בנוגע למתווה הגז ,  הודיע אמש  ( שני )  יו"ר האופוזיציה ,  יצחק הרצוג ,  כי אם ראש הממשלה ,  בנימין נתניהו ,  יעביר את מתווה הגז תוך שימוש בסעיף 52 תוביל סיעת המחנה הציוני עתירה לבג"ץ נגד המתווה ונגד השימוש בסעיף .  את ההחלטה קיבל הרצוג לאחר התייעצות ובתיאום עם חבריו לסיעה .
 בתום שבועיים של דיונים המליצה אתמול הוועדה לא לעשות שימוש בסעיף 52 של חוק ההגבלים העסקיים ,  שמאפשר לראש הממשלה בשבתו כשר הכלכלה להעביר את מתווה הגז משיקולים ביטחוניים .  למסקנות הוועדה אין תוקף מחייב כלפי נתניהו ,  שצפוי לחתום על המתווה בימים הקרובים .  
לקריאה נוספת:השר שטייניץ : " ארדואן רוצה לשפר את היחסים בזכות מתווה הגז"יוזם קידוחי הגז ב"תמר "  ו"דלית ":   " הלב נשבר ;  לא יבוא גז אחר"נתניהו : " מתווה הגז אופטימלי ";  ח"כ כבל : " לא ענית על השאלות "  
הרצוג אמר אמש כי  " העתירה תתמקד בנשיאת שם הביטחון לשווא ".  לדבריו , " אם ראש הממשלה יבחר להתעלם ולבטל בגסות "  את המלצת הוועדה , " לא תיוותר לנו ברירה אלא לפנות לבג"ץ נגד השימוש המעוות בסעיף 52 בחוק ההגבלים ונגד כבילת ידיהן של ממשלות העתיד בהבטחה מעוותת של הקפאת השינויים הרגולטוריים לשנים קדימה ".  הרצוג הוסיף : " איש בציבור לא מבין על מי נתניהו מגן ואת האינטרסים של מי הוא משרת כאשר הוא מקדם מתווה גז לא הוגן ולא הגון שלא ייטיב עם אזרחי ישראל וכלכלת ישראל ".  
יו"ר ועדת הכלכלה ,  ח"כ איתן כבל ,  אמר כי  " לצערי הרב ,  נציגי הממשלה הגיעו להליך ההיוועצות בנפש לא חפצה ובלב לא פתוח באמת .  לעומת חמש שנות עיכוב שנגרמו על ידי הממשלות ,  פעלה הוועדה בקצב שיא של שלושה שבועות ". 
לדברי ח"כ שלי יחימוביץ' , " המאבק נגד שיעבוד המדינה למונופול פרטי שישלוט בכלכלתה ,  בביטחונה ,  ברווחת אזרחיה ובצמרת הפוליטית שלה - לא רק שלא יסתיים אם וכאשר יפעיל ראש הממשלה את סעיף 52 ,  הוא רק יתחיל .  בכוונתנו להשתמש בכל כלי ציבורי ,  משפטי ופרלמנטרי כדי להגן על הציבור מפני ראש ממשלה שבלהיטותו להעניק את נכסי הציבור לתשובה ולנובל איבד כליל את הבלמים ". 
 ( עדכון ראשון :  22:17 )  

הרצוג :  אם נתניהו יפעיל את סעיף 52 - נעתור לבג"ץ נגד מתווה הגז
יו"ר האופוזיציה הודיע כי סיעתו תעתור לבג"ץ במקרה שבו יבחר ראש הממשלה להתעלם מהמלצות ועדת הכלכלה נגד אישור המתווה . " העתירה תתמקד בנשיאת שם הביטחון לשווא "
 
