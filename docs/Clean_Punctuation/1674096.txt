נתניהו : " ניתן עדיפות גבוהה להשקעה בי-ם "
 ראש הממשלה נשא נאום בכנסת במהלך דיון לציון יום ירושלים .  לצד השאיפה לחזק את הפעילות הכלכלית בבירה ,  הביע נתניהו מחאה נגד אלה המנסים  " להשכיח את הקשר של עם ישראל לבירת ישראל "
 ראש הממשלה בנימין נתניהו נאם היום  ( רביעי )  במהלך דיון מיוחד שהתקיים בכנסת לציון יום ירושלים .  נתניהו אמר בדיון כי  " הממשלה מתכוונת לתת עדיפות גבוהה בירושלים יותר מבאזורים עדיפים אחרים בארץ ,  משום שזו ירושלים ,  בירתנו .  אנו מתכוונים לחזק אותה לא רק מבחינת התנאים אלא גם מבחינת הפעילות הכלכלית .  בלעדי המנוע הכלכלי ,  הפעולות האחרות לא ישיגו את האפקט הקריטי של המגמה שאנו רוצים להפוך .  אנחנו רוצים לחבר את ירושלים של מעלה לירושלים של מטה ".  
נתניהו הוסיף ואמר כי הוא  " קורא תיגר על הניסיון לעוות או להשכיח את הקשר הייחודי של עם ישראל לבירת ישראל .  אנו נאבקים על עתידה של ירושלים וגם על שימור זיכרון העבר שיש כאלה שמנסים לטשטשו ".  נתניהו הוסיף כי הוא  " זוכר את הרגשות שפרצו בי שעמדתי במקום שהיה תפארת עמנו ,  הרגשתי שהעם היהודי קם מחדש .  ירושלים שהיתה עיר אפלולית וסגורה ,  התפתחה והפכה למטרופולין גדול ,  עיר גדולה ותוססת .  אנחנו צריכים לדבר בצדק בצורך לסובב מגמות מסוימות .  דיברנו השבוע בישיבת הממשלה על השינויים שאנו רוצים לחולל בירושלים ,  מגמה יכולה להתהפך ". 
גם יו"ר הכנסת ראובן ריבלין נשא דברים בדיון . " יום חגה של ירושלים הפך לחג סקטוריאלי בעיקרו ",  אמר ריבלין , " קשה שלא לתהות ,  אם מעגל הרוקדים המצומצם אינו אלא עדות לצניחה כואבת 'במניותיה' של ירושלים ,  בקרב כלל הציבור והחברה בישראל .  ירושלים כיום אינה משמשת מוקד הזדהות כלל ישראלי .  ירושלים כבר אינה מהווה מקור השראה עבור כלל הציבור .  אני חושש שאנו מצויים בעידן פוסט ירושלמי ".  
" חטאנו לירושלים בדיונים ללא קץ אודות גבולותיה וקווי המתאר שלה - ובמיעוט דיונים אודות תוכן וחזון עכשוויים ",  המשיך ריבלין . " חטאנו לה בכתיבת המחאות שמעולם לא פדינו ,  נוסח 'העיר שחוברה לה יחדיו' - שגם 43 שנים אחרי ,  לא חוברה ולא יחדיו .  המחאות נוסח :  'ירושלים בירתה הנצחית של מדינת ישראל'- ש- 43 שנים אחרי ,  ספק אם היא באמת בירתה בהווה ". 
רבילין הוסיף כי  " ירושלים אינה זקוקה לנביאי זעם הממהרים להכריז על חורבנה ,  וגם לא לנביאים סהרוריים המהלכים ברחובותיה ;  היא זקוקה למי שיכולים לבנות בה גשר בין ירושלים של מעלה לירושלים של מטה ,  כעיר המכבדת קודם כל את החיים בה ,  עיר שבה המלים הופכות לתכנית פעולה ,  עיר שבה חזון ומציאות נפגשים ". 
יו"ר האופוזיציה ציפי לבני  ( קדימה )  בחרה בנאומה להתייחס לעלייה מאתיופיה וציינה את 4,000 העולים שנספו בדרך לירושלים . " זהו בעיני הסיפור המסמל יותר מכל את הציונות ואת מקומה של ירושלים בלב העם היהודי ואת המחיר ששילם העם היהודי כדי להגיע לירושלים ואת המאבק כדי לחיות בה ",  אמרה לבני .
 היא התייחסה גם לנושא ירושלים במשא ומתן עם הפלסטינים . " לצערי ,  במקום לאחד ראינו ניסיון להשתמש בירושלים כדי לייצר בידול פוליטי כדי לייצר אבחנה בין אוהבי ירושלים לבין אלה שפחות בין אלה שיאבקו ובין אלה שיוותרו בין אלה שליבם במזרח ובין אלה שפניהם מערבה ",  אמרה לבני .  
היא הוסיפה ש"סירבתי לקחת חלק בניסיון הזה ואין בכוונתי לעשות זאת בעתיד ,  כי יותר משהוא שומר על ירושלים הוא פוגע בה .  וחשוב שנבין ונאמר זאת במיוחד בשבוע בו נפתח מו"מ עקיף עם הפלסטינים - שיחות קרבה על כל סוגיות הליבה ובכללן ירושלים .  במיוחד בשבוע הזה  אלה הדברים שחשוב ולהדגיש  דווקא בגלל חשיבותה של ירושלים  לכולנו ". 

נתניהו : " ניתן עדיפות גבוהה להשקעה בי-ם "
 ראש הממשלה נשא נאום בכנסת במהלך דיון לציון יום ירושלים .  לצד השאיפה לחזק את הפעילות הכלכלית בבירה ,  הביע נתניהו מחאה נגד אלה המנסים  " להשכיח את הקשר של עם ישראל לבירת ישראל "
 
