בג"ץ דחה את עתירת יש עתיד נגד הרחבת הממשלה
לצד החלטת בית המשפט ,  ובעקבות הוראת היועץ המשפטי של הכנסת ,  תוקם ועדה פרלמנטרית מיוחדת כדי לזרז את שינוי החוק .  ביקורת באופוזיציה על הקצאת 420 מיליון ש"ח של כסף קואליציוני לחברי הכנסת
לקואליציה נותרו יומיים כדי לאשר במליאת הכנסת את הרחבת הממשלה - וזה לא הולך להיות פשוט .  האופוזיציה מנהלת קרב בשתי זירות שונות על מנת לנסות ולמנוע מראש הממשלה ,  בנימין נתניהו ,  להציג השבוע ממשלה בת 20 שרים .  
מחד ,  האופוזיציה נאבקת בממשלה המתגבשת בזירה המשפטית .  מפלגות יש עתיד והמחנה הציוני הגישו עתירות נגד שינוי החוק עוד בטרם השבעת הממשלה .  יש עתיד טענה בעתירתה כי עצם ביצוע שינוי חוק יסוד על ידי ממשלת מעבר אינו חוקי ,  ואילו העבודה טענה כי כדי לשנות את חוק היסוד לא די ב-61 חברי כנסת ,  ויש לגייס לשם כך 70 חברים לפחות .  זאת ,  תוך שהיא נשענת על פרשנות משפטית לסעיף בחוק ,  הקובע כי אם תרצה הממשלה להגדיל את מספר השרים ,  היא תזדקק למספר זה של חברי כנסת .
 הבוקר השיב היועץ המשפטי לכנסת אייל ינון לבג"ץ בעניין עתירתה של מפלגת יש עתיד נגד הגדלת מספר השרים בממשלה ,  וטען כי היא אינה רלוונטית - מאחר שהוקמה ועדה מיוחדת שתפקידה להכין את החוק . " מדובר בבקשה חסרת כל בסיס וחריגה ביותר ,  המבקשת באופן חסר תקדים לעכב מראש הליכי חקיקה בשעה שהצעת החוק טרם הונחה על שולחן הכנסת וטרם נדונה על ידי גורם כלשהו בכנסת ",  נכתב .
 שעה קלה מאוחר יותר דחה בג"ץ את העתירה . " לאחר שעיינתי בתגובת המשיבים  ( הכנסת ,  ג"ג )  ובעמדת היועץ המשפטי ,  לא ראיתי  ( לנכון ,  ג"ג )  לתת את צו הביניים המבוקש ,  המכוון בעיקרו כנגד הליכי חקיקה הנמצאים במהלכם ",  כתבה שופטת בית המשפט העליון דפנה ברק-ארז .
 ממשלת נתניהו הרביעית - עוד ידיעותההסכם עם ש"ס מגלה :  שכר המינימום יעלה ל-5,300 שקליםהאוצר נגד הרחבת הממשלה : " פוגע ביעילות המגזר הציבורי"חיים ילין : " הרצוג נרדם ".  איתן כבל : " ריח נתניהו עדיין דבק בלפיד "  
הזירה השנייה היא מליאת הכנסת .  היועץ המשפטי לכנסת ,  הבהיר כבר אתמול כי הדרך שבה ביקשה הקואליציה לשנות את חוק יסוד :  הממשלה אינו תקין מבחינה פרוצדורלית ,  וכי אם היא מעוניינת בשינוי חוק היסוד עוד טרם הוקמה הממשלה החדשה ,  יהיה עליה להקים ועדה מיוחדת לשם כך .  
לאור חוות הדעת ,  אמרו הבוקר גורמים בקואליציה לוואלה !  NEWS כי הקואליציה תקים היום ועדה פרלמנטרית מיוחדת כדי לשנות את החוק ,  דבר שיסרבל את ההליך ויעכב את לוחות הזמנים הצפופים ממילא בדרך להצגת הממשלה .  
נציגי האופוזיציה גם מתכננים ל"פיליבסטר ",  נאומים מרתוניים שמטרתם למשוך זמן ולמנוע את העברת הסעיף במועד .  אלא שגורמים באופוזיציה העריכו כי במקרה שכזה ישתמש יו"ר הכנסת ,  יולי אדלשטיין בסמכותו ,  ויקבע מראש שעה להצבעה - ככל הנראה ביום שלישי ,  מה שלמעשה יהפוך את אותם נאומים לחסרי משמעות .  

ביקורת נוספת שהפנתה האופוזיציה כלפי הקואליציה נוגעת בתופעת הכספים הקואליציוניים .  בהסכמים הקואליציוניים עם מפלגות הבית היהודי ,  ש"ס ויהדות התורה ,  הוקצבו 20 מיליון שקל לכל חבר כנסת ,  בהם יוכל לעשות שימוש למטרות הקרובות ללבו .  סכל הכל ,  מדובר בלא פחות מ-420 מיליון שקל .  היועץ המשפטי לממשלה ,  יהודה ויינשטיין ,  כבר הביע בעבר התנגדות לתופעה והוא צפוי להתנגד לחלוקת הכספים גם הפעם .  
חברת הכנסת סתיו שפיר ,  פנתה אתמול לוישטיין בנושא תופעת הכספים הקואליציוניים ,  ואמרה : " כשאזרחי ישראל משלמים מסים הם מצפים שהממשלה תדאג לחינוך ולבריאות ולא למשחק ההישרדות הפרטי של ביבי ובנט .  זו שחיתות שאין כדוגמתה להשתמש בכספי ציבור למטרות פוליטיות אישיות ואנו לא ניתן לזה לעבור ". 
יו"ר הבית היהודי נפתלי בנט הביע בעבר התנגדות נחרצת לתופעת הכספים הקואליציוניים ואמר כי מפלגתו תסרב לשתף פעולה עם השיטה הזו .  בזמן המשא ומתן הקואליציוני להרכבת הממשלה הקודמת כתב בנט בעמוד הפייסבוק שלו : " כספים קואליציוניים הם דמי כיס של פוליטיקאים  (  ..  .)  לכן דרשנו במשא ומתן שכספים אלה לא יחולקו .  נעמוד על כך ".  בלשכתו של בנט לא השיבו לפניית וואלה !  NEWS מה גרם לשינוי בעמדתו של בנט בנוגע לחלוקת הכספים .  
עדות למצב השברירי של הקואליציה העתידית ,  ולהעלאת רף הדרישות קיבלה ביטוי נוסף הבוקר .  ח"כ ישראל אייכלר  ( יהדות התורה )  פנה ללשכת ראש הממשלה בטענה שמפלגתו לא קיבלה מספיק תפקידים במסגרת ההסכם הקואליציוני שנחתם עמה .  אייכלר דורש לקבל את ראשות ועדת הכנסת לפניות הציבור ,  אחרת לא יהיה מחויב לקואליציה .
 בהכנת הידיעה השתתף יקי אדמקר .
  ( עדכון ראשון :  8:06 ) 
לפניות לכתב עמרי נחמיאס :  omri_n@walla.net.il 

בג"ץ דחה את עתירת יש עתיד נגד הרחבת הממשלה
לצד החלטת בית המשפט ,  ובעקבות הוראת היועץ המשפטי של הכנסת ,  תוקם ועדה פרלמנטרית מיוחדת כדי לזרז את שינוי החוק .  ביקורת באופוזיציה על הקצאת 420 מיליון ש"ח של כסף קואליציוני לחברי הכנסת

