מתקפת רקטות על ישראל :  פגיעה בבית בבאר שבע
אזעקות הלילה בבאר שבע ובעוטף עזה .  אמש :  עשרות רקטות שוגרו לעבר יישובי הדרום ,  השפלה וגוש דן .  בעקבות פגיעה בבית בבאר שבע קשישה נפצעה קל . " כיפת ברזל "  יירטה 4 רקטות בגוש דן
אזעקות נשמעו הלילה  ( שבת )  בבאר שבע ,  וכן במועצות האזוריות מרחבים ,  בני שמעון ואשכול .  אמש שוגרו כמה מטחי רקטות מרצועת עזה לעבר אזורים שונים בישראל ,  ובבאר שבע פגעה רקטה סמוך לבית מגורים .  קשישה בת 80 ששהתה בבית חולצה מבין ההריסות בביתה במצב קל-בינוני ,  כשהיא סובלת מפגיעות גפיים .  צוות מגן דוד אדום פינה אותה לבית החולים סורוקה בעיר .  בבת ים נפצעה קשישה בת 83 שנחבלה בפניה מנפילה ,  בעת שרצה למרחב המוגן .
 מערכת  " כיפת ברזל "  יירטה שתי רקטות בשמי גוש דן ,  אחרי ששתי רקטות יורטו באזור מוקדם יותר ,  בשמי ראשון לציון ורחובות .  חמאס קיבל אחריות לירי ,  ואמר כי ירה ארבעה טילים מסוג M75 לעבר תל אביב .  כלי טיס של חיל האוויר תקפו את המשגר ממנו בוצע הירי לעבר גוש דן .  
מבצע  " צוק איתן "  - כל הכותרות:החילונים נגד מכתב המח"ט שקרא להילחם למען האל"אילן מתאושש מניתוח ולכן לא הספיק להגיע לממ"ד"מבצע  " צוק איתן ",  היום הרביעי :  עדכונים שוטפים 
שתי רקטות יורטו גם בשמי אשדוד ושתי רקטות נוספות התפוצצו בשטחים פתוחים באזור .  עוד יורטו רקטות בשמי שדרות ונתיבות .  כמו כן ,  התפוצצו רקטות בשטחים פתוחים במועצות האזוריות מרחבים ,  שדות נגב ,  שער הנגב ,  אשכול וחוף אשקלון .  בכל המקרים הללו איש לא נפגע ולא נגרם נזק .  
אזעקה נשמעה ברחבי גוש דן בעת שראש הממשלה בנימין נתניהו מסר הצהרה לתקשורת מהקריה בתל אביב . " צה"ל ,  השב"כ וכוחות הביטחון מכים בעוצמה הולכת וגוברת בחמאס .  עד כה פגענו בלמעלה מאלף מטרות של חמאס והג'האד וארגוני טרור אחרים ,  ועוד היד נטויה ",  אמר נתניהו בפתח דבריו . " המהלומה הצבאית תימשך עד שנהיה בטוחים בשקט ".  נתניהו ציין כי אנשי חמאס מסתתרים מאחורי תושבי עזה והם אחראים לכל פגיעה בהם . " הם משתמשים באזרחים שלהם .  הם יורים ללא הבחנה במטרה לפגוע באוכלוסייה ואולי בטעות גם בחיילי צה"ל .  אנחנו פוגעים לפעמים ,  בשגגה ,  לא בכוונה באזרחים מתוך מטרה לפגוע במחבלים ". 
כשנשאל בנוגע לאפשרות של כניסה קרקעית ,  השיב נתניהו : " אנחנו שוקלים את כל האפשרויות ונערכים לקראת כל האפשרויות .  כך הנחיתי את צה"ל וכך הוא נערך .  אני חושב שכל אזרחי ישראל מבינים שהשיקול העליון שלי הוא להשיב את השקט לכל אזרחי ישראל .  אני אעשה מה שצריך כדי להשיג את היעד הזה .  מעבר לכך מטבע הדברים אני מוגבל במה שאני יכול לפרט ".  
מחצות התפוצצו כמאה רקטות בשטח ישראל ולפחות 20 רקטות יורטו על ידי מערכת  " כיפת ברזל ".  מתחילת מבצע  " צוק איתן ",  הנמצא ביומו הרביעי ,  נפלו כ-500 רקטות בשטחי ישראל .  130 רקטות יורטו על ידי מערכת  " כיפת ברזל ". 
בשעות הערב נורו כמה טילי נ"ט לעבר כוח צה"ל בדרום רצועת עזה .  צה"ל פתח באש לעבר נקודות חשודות ,  שמהן על פי החשד נפתחה האש .  שני חיילים נפצעו באורח קל בתקרית וכמו כן נגרם נזק לג'יפ שסייר באזור .
 במקביל ,  ממשיך צה"ל לתקוף יעדים ברצועת עזה .  שבעה פלסטינים נהרגו הלילה  ( שבת )  בתקיפות חיל האוויר - כך דיווחה סוכנות הידיעות הפלסטינית  " מען ".  לפי דובר משרד הבריאות הפלסטיני ,  אשרף אל-קודרה ,  נער בן 17 נהרג בסיכול ממוקד בשכונת נאסר בעיר עזה ,  אולם בשלב זה טרם הובהר אם ההרוג היה מטרת התקיפה של צה"ל או אם היה חמוש .  במחנה הפליטים ג'בליה שבצפון הרצועה נהרגו ארבעה בני אדם ושניים נפצעו ,  וכן שניים נהרגו בתקיפת חיל האוויר בדיר אל-בלח .  
לפי דיווחים פלסטיניים ,  מספר ההרוגים ברצועת עזה מאז נפתח מבצע  " צוק איתן "  עומד כעת על 111 בני אדם .  כמעט 700 פלסטינים נפצעו בתקיפות צה"ל עד כה .
  ( עדכון ראשון :  20:29 )  
 
 
 
 
 

מתקפת רקטות על ישראל :  פגיעה בבית בבאר שבע
אזעקות הלילה בבאר שבע ובעוטף עזה .  אמש :  עשרות רקטות שוגרו לעבר יישובי הדרום ,  השפלה וגוש דן .  בעקבות פגיעה בבית בבאר שבע קשישה נפצעה קל . " כיפת ברזל "  יירטה 4 רקטות בגוש דן

