ליברמן על פרשת נתניהו-מוזס : " על דיבורים לא מגישים כתב אישום "
 שר הביטחון אמר כי השניים  " שועלים ותיקים ",  וכי  " מי שחוגג - חוגג מוקדם מדי ".  לדבריו ,  התקשורת מנסה ללחוץ על היועץ המשפטי לממשלה להגיש כתב אישום נגד ראש הממשלה ." חוויתי את זה על בשרי "
 שר הביטחון ,  אביגדור ליברמן ,  הגיב אמש  ( רביעי )  לחקירותיו של ראש הממשלה בנימין נתניהו ,  הנחשד בקבלת טובות הנאה .  בנאום שנשא במכללה האקדמית נתניה אמר ליברמן : " אין לי שום נתונים וידע מעבר למה שראיתי בתקשורת ,  אבל ביהדות אומרים 'אין חכם כבעל ניסיון' ,  ולי יש 17 שנות ניסיון של מפגשם וחקירות וסיפורים .  תאמינו לי  אני כבר יכול להיות יועץ בנושאים האלה ". 
בהתייחסות לפרשת נתניהו-מוזס ,  המכונה תיק 2000 ,  אמר ליברמן כי  " מדובר בשני שועלים ותיקים ,  ואף אחד לא באמת יודע מה היו הכוונות שלהם ".  במסגרת הפרשה עלה החשד כי נוני מוזס ,  מו"ל  " ידיעות אחרונות ",  הציע לנתניהו סיקור חיובי בעיתון תמורת בלימת חוק  " ישראל היום "  בשנת 2014 . " מה שברור זה שבמבחן התוצאה לא היה שום שינוי .  אני מסתכל במערכת הבחירות האחרונה וזו שלפניה ואין שינוי  'ידיעות אחרונות' הלך על הראש של ביבי ובחדשות ביבי תקף את מוזס ",  אמר ליברמן .
 עוד בוואלה !  NEWS:אי סדרים וחשש לפלילים :  לאן נעלמו המיליארדים של קק"ל ? השגרירה של טראמפ באו"ם : " תומכת לחלוטין בהעברת השגרירות לי-ם"חוק גירוש משפחות מחבלים יעלה להצבעה  לאחר שנדחה בוועדת השרים  
" על דיבורים בלבד להגיש כתב אישום או להדיח את ראש הממשלה ?  ",  שאל ליברמן . " לא נראה לי סביר בכלל .  אני גרתי בברית המועצות וגם שם על דיבורים ,  בדיחות ומחשבות אי אפשר להגיש כתב אישום ",  הוסיף .  לדבריו , " מי שחוגג - חוגג מוקדם מדי ,  וצריך לתת לעובדות לדבר ".  ליברמן הוסיף כי  " מה שנעשה כרגע בתקשורת זה הפעלת לחץ על היועץ המשפטי לממשלה להגיש כתב אישום .  כמי שחווה את זה על בשרו ,  אני יכול להגיד לכם  יש כמה כלי תקשורת שזו ההתמחות היחידה שלהם ".  
שר הביטחון התייחס בנאומו גם לסיום כהונתו של נשיא ארצות הברית ,  ברק אובמה ,  ואמר : " אני מתוסכל שמסיימים את הכהונה באקורד צורם .  הפריע לי הנאום של ג'ון קרי וועידת פריז לשלום ".  ליברמן הזכיר את ההחלטה של אובמה לקצר את עונשה של צ'לסי מנינג ,  שהדליפה מסמכים מסווגים לאתר  " ווקיליקס ".   " יונתן פולארד ישב 30 שנה וכל הבקשות שלנו לחון אותו לא נענו ,  וגם היום יש לו הרבה מגבלות מבחינת האזור שהוא יכול להסתובב בו ואזיקים אלקטרונים ",  אמר ליברמן . " כשאני משווה בין המקרים אני יכול רק להצטער שכך נגמרות שמונה שנות כהונה בבית הלבן ",  הוסיף .  
בנוגע לאירועים האלימים הבוקר בכפר אום אל-חיראן ,  שבהם נהרגו שני בני אדם ,  אמר ליברמן : " ראיתי את הצילומים של הדריסה וברור שמדובר בדריסה מכוונת מראש ".  לדבריו , " הח"כים הערבים באו כדי להסית ולהמריד את האנשים .  צריך להבדיל בין עמונה למה שקרה היום בנגב ,  במקרה של עמונה בית המשפט העליון נתן ארכה עד ה-8 בפברואר ובמקרה השני בית המשפט סירב לתת ארכה אחרי 12 שנים .  ואותו החוק חל על כולם ".  
עוד הוסיף שר הביטחון : " מגיע שאפו לרה"מ והשר לביטחון פנים בהתמודדות עם בעיה שמצטברת כבר שנים רבות .  זה שלא השכלנו להתמודד עם הבעיה כשיש 100 אלף מבנים לא חוקיים זו בעיה שלנו ,  אבל צריך להתחיל בשלב כלשהו ".  
על פרשת אלאור אזריה טען שר הביטחון כי  " ברמה העובדתית לא צריך להתבלבל ,  מדובר בחייל מצטיין ומצד שני במחבל שבא להרוג חיילים .  מצד שני ,  יש פקודות וצריך לפעול על פיהן עם כל הזעם .  גם בפיגוע בירושלים דיברו על האם החיילים ירו או לא ואנחנו עשינו בדיקה וגם שם התשובות ברורות ,  הכדורים היו 5.56 של החיילים וכדור 9 מ"מ של המאבטח ",  אמר .
  ( עדכון ראשון :  22:00 )  

ליברמן על פרשת נתניהו-מוזס : " על דיבורים לא מגישים כתב אישום "
 שר הביטחון אמר כי השניים  " שועלים ותיקים ",  וכי  " מי שחוגג - חוגג מוקדם מדי ".  לדבריו ,  התקשורת מנסה ללחוץ על היועץ המשפטי לממשלה להגיש כתב אישום נגד ראש הממשלה ." חוויתי את זה על בשרי "
 
