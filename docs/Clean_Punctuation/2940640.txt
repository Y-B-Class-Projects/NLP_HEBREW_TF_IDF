 " אי אפשר שלא להתאהב בנוף ":  הזוג נתניהו חגג חתונת כסף ברמת הגולן
ראש הממשלה בנימין נתניהו ורעייתו שרה ציינו 25 שנות נישואים בטיול בצפון ,  במהלכו סיירו בבית הכנסת העתיק באום אל-קנאטר שבדרום רמת הגולן . " היום חזרנו אל המקום שמדבר אל ליבנו ",  כתב ראש הממשלה
ראש הממשלה בנימין נתניהו ורעייתו שרה טיילו בסוף השבוע ביישוב גמלא שברמת הגולן על מנת לציין את יום הנישואים ה-25 שלהם .  השניים טיילו בבית הכנסת העתיק באום אל-קנאטר  ( קשת רחבעם )  שבדרום הרמה ובאתרים הסמוכים ולנו ביישוב רמות . 
" אנחנו תמיד מתרגשים לחזור ולבקר ברמת הגולן ",  כתב נתניהו בדף הפייסבוק שלו . " אחד המקומות הראשונים בארצנו היפה בהם אני ורעייתי שרה טיילנו יחד ,  היה היישוב העתיק גמלא שברמת הגולן .  היינו שם לפני 27 שנים ,  קודם נישואינו ,  והיום חזרנו לשם - אל המקום שמדבר אל ליבנו ",  כתב נתניהו בפוסט שהקדיש לטיול של השניים בפייסבוק . " אי אפשר שלא להתאהב בו ,  בנוף המדהים ,  בעומק שורשינו ההיסטוריים בארץ ישראל .  שנה לאחר ביקורנו שם ,  הגענו אליו יחד עם הוריי זכרונם לברכה לרגל יום הולדתו ה-80 של אבי והשקפנו על גמלא מלמעלה ".  
עוד התייחס ראש הממשלה לבית הכנסת העתיק ולשיקומו . " ביקרנו היום גם בבית הכנסת העתיק באום אל קנאטר בדרום הרמה ,  אותו אנו משפצים כחלק מתוכנית המורשת שיזמתי ",  כתב . " התרגשתי לראות איך בית הכנסת הולך ומשתקם ובליבו ארון הקודש המדהים ,  עשוי בזלת ,  מעוטר בסמליו ההיסטוריים של העם היהודי ".   

" אי אפשר שלא להתאהב בנוף ":  הזוג נתניהו חגג חתונת כסף ברמת הגולן
ראש הממשלה בנימין נתניהו ורעייתו שרה ציינו 25 שנות נישואים בטיול בצפון ,  במהלכו סיירו בבית הכנסת העתיק באום אל-קנאטר שבדרום רמת הגולן . " היום חזרנו אל המקום שמדבר אל ליבנו ",  כתב ראש הממשלה

