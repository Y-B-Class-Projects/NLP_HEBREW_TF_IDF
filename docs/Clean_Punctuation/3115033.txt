המרוץ להמלצות המשטרה :  חקיקת הבזק שמתחרה בקצב חקירות נתניהו
גורמים במערכת אכיפת החוק הבהירו כי ייתכן שיסכמו את התיקים בתום החודש הצפוי עד להעברת החוק במלואו .  ביטן : " אנחנו לא בתחרות עם המשטרה ,  רק רוצים לגמור עם זה ".  ייתכן שבג"ץ יפסול את החוק מאחר שהוא רטרואקטיבי ופרסונלי
חקירות ראש הממשלה בנימין נתניהו עשויות להסתיים עוד לפני שחוק ההמלצות יכנס לתוקף  כך אמרו גורמים במערכת אכיפת החוק . " אנחנו לא במרוץ זמנים ".  במשטרה אומרים כי הליכי החקיקה לא ימריצו את החקירה . " ברגע שנסיים את החקירה נעביר את החומרים בלי קשר להליך .  בטווח הזה יש סיכוי שנצליח לסכם .  החוק צריך לעבור לוועדה לקריאה שנייה ושלישית ,  ואחר כך החוק חייב להיכנס לרשומות במשך כחודש בטרם יכנס לתוקפו ",  אמר גורם במשטרה .
 יו"ר הקואליציה דוד ביטן ,  אמר היום לוואלה !  NEWS : " אנחנו לא בתחרות עם המשטרה ,  זה לא נכון .  אין קשר בין החוק המוצע לראש הממשלה .  כל היום מדברים על החוק ,  אז אנחנו רוצים לגמור עם זה כמה שיותר כדי לעבור הלאה ". 
עוד בנושא :" חוק ההמלצות "  החדש :  לא יפורסמו המלצות המשטרה על נתניהובשל התנגדותו לחוק ההמלצות :  ח"כ בגין הודח מוועדת הפנים ;  ביטן יחליפוח"כ בגין בתגובה ראשונה להדחתו : " ביטן מילא תפקידו ,  זו הפוליטיקה "  
מוקדם יותר דחה היועץ המשפטי לכנסת ,  עו"ד איל ינון ,  את טענותיהם של חברי הכנסת מהאופוזיציה בעניין ניסיון לזרז את הליך החקיקה . " לא מצאתי כי נפלו פגמים המצדיקים התערבות ",  מסר .
 בכירים בכולנו אמרו הערב כי ביטן וח"כ דוד אמסלם  ( הליכוד )  ,  איימו עליהם שאם הסיעה לא תתמוך בחוק ,  ראש הממשלה יפרק את הקואליציה וילך לבחירות . " הם הבהירו שזה כמו חוק ישראל היום בכנסת הקודמת ",  אמרו הגורמים ,  בהתייחס לחקיקה שעברה בכנסת הקודמת בקריאה טרומית ושלאחריה נתניהו החליט ללכת לבחירות 2015 .  
לאחר שעבר חוק ההמלצות בקריאה ראשונה במליאה ,  תידרש ועדת הפנים בראשות ח"כ דודי אמסלם להכין את החוק לקריאה שניה ושלישית .  הליך כזה עשוי להסתיים בישיבה בודדת בלבד .  עם זאת ,  לפני שיובא להצבעה נוספת ,  הוא יובא לאישור ועדת השרים לחקיקה שמתכנסת מדי יום ראשון ,  כך על פי סיכום עם שרת המשפטים איילת שקד .  לשקד ולשר לביטחון הפנים ,  גלעד ארדן ,  יש גם זכות וטו על המשך קידומו ,  אך ההערכה כי לאחר שהושגה הסכמה עם סיעות הקואליציה ,  הם לא יהיו אלה שיחסמו אותו .  
אחרי שהוועדה תאשר את החוק ,  ניתן יהיה להביא אותו להצבעה בקריאה שניה ושלישית .  אחרי אישורו הסופי הוא צפוי להתפרסם בספר החוקים וייכנס לתוקף מיד - עד עשרה ימים .  בליכוד אמרו אתמול כי הם נחושים לסיים את החקיקה ב"תוך שבועיים ",  וההערכה ,  לדבריהם כי בתוך חודש לכל היותר ייכנס החוק לתוקפו .  
עם זאת ,  אישור החוק הוא לא סוף פסוק .  יו"ר יש עתיד ח"כ יאיר לפיד אמר אתמול כי עם אישור החוק סיעתו תפנה לבג"ץ .  אף שבמהלך הדיונים אמרו בכירים במערכת המשפט בישראל כי החוק חוקתי ,  סיכויים גדולים כי בג"ץ יפסול אותו לאור העובדה שהוא רטרואקטיבי ופרסונלי .  הוא גם מעורר קשיים היות שהוא מפריד בין תיקי חקירה רגישים לתיקים אחרים .  

המרוץ להמלצות המשטרה :  חקיקת הבזק שמתחרה בקצב חקירות נתניהו
גורמים במערכת אכיפת החוק הבהירו כי ייתכן שיסכמו את התיקים בתום החודש הצפוי עד להעברת החוק במלואו .  ביטן : " אנחנו לא בתחרות עם המשטרה ,  רק רוצים לגמור עם זה ".  ייתכן שבג"ץ יפסול את החוק מאחר שהוא רטרואקטיבי ופרסונלי

