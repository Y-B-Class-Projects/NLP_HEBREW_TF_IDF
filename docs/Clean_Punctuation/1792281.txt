המטכ"ל נפרד מאשכנזי :  אפילו ברק יגיע
הערב יבוא לסיומו סבב הפרידה המתוקשר :  אחרי כמעט 40 שנות שירות ,  המטכ"ל ייפרד ממפקדו ,  רב אלוף גבי אשכנזי .  רה"מ יגיע ,  גם שר הביטחון ברק ,  ואפילו רמטכ"ל צבא ארה"ב ,  מייקל מאלן
אחרי קרוב ל-40 שנות שירות ,  ארבע שנים כרמטכ"ל ואינספור טקסי פרידה ,  ייפרד הערב  ( ראשון )  המטה הכללי וצה"ל כולו מרב אלוף גבי אשכנזי ,  באירוע הפרידה הרשמי שייערך באוניברסיטת תל אביב .  האירוע יתקיים שעות ספורות לאחר שהממשלה תאשר את מינויו של מחליפו של אשכנזי ,  אלוף בני גנץ ,  וערב משמר הכבוד שייערך לאשכנזי מחר בקריה בתל אביב .  באירוע הערב ייטלו חלק גם ראש הממשלה ,  בנימין נתניהו ,  וגם שר הביטחון ,  אהוד ברק ,  שיגיע על רקע הסכסוך המתוקשר בינו לבין אשכנזי .
 מי שעוד צפוי להגיע לאירוע הוא ראש המטות המשולבים של צבא ארצות הברית ,  אדמירל מייקל מאלן ,  שינחת היום בישראל במיוחד על מנת להיפרד מהרמטכ"ל הישראלי .  השניים שמרו על קשר קרוב במהלך כהונת אשכנזי ,  קשר שכלל בין היתר גם שיחות טלפון שבועיות .  מאלן צפוי בהזדמנות זו להיפגש גם עם הרמטכ"ל הנכנס גנץ ,  ולדון עמו על ההתפתחויות האחרונות במצרים .
 האירוע באוניברסיטת תל אביב צפוי לסיים סבב ארוך ומתוקשר של פרידות שעורך אשכנזי מצה"ל .  ביום שני ייערך לו ,  כאומר ,  משמר כבוד ,  לאחר שגנץ יועלה לדרגת רב אלוף בטקס במשרד ראש הממשלה בירושלים .  לאחר מכן ייצא אשכנזי ברכבו בפעם האחרונה מהקריה  ( עד שיזומן לשירות מילואים ,  כמובן )  .
 
המטכ"ל נפרד מאשכנזי :  אפילו ברק יגיע
הערב יבוא לסיומו סבב הפרידה המתוקשר :  אחרי כמעט 40 שנות שירות ,  המטכ"ל ייפרד ממפקדו ,  רב אלוף גבי אשכנזי .  רה"מ יגיע ,  גם שר הביטחון ברק ,  ואפילו רמטכ"ל צבא ארה"ב ,  מייקל מאלן

