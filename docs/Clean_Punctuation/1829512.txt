הפגנת השמאל בתל אביב : " פלסטין ,  נעים להכיר "
 תחת הכותרת  " נתניהו אומר לא - אנחנו אומרים כן למדינה פלסטינית ",  ערכו ארגוני השמאל הפגנה בת"א ,  בהשתתפות כ-10,000 פעילים .  ארבעה פעילים נעצרו בחשד להפרת סדר ותקיפת שוטרים
 ( צילום :  טל אנגלנדר ,  עריכה :  יותם בן-דוד ) 
כ-10,000 מפגיני שמאל צעדו אמש  ( שבת )  בהפגנת השמאל בתל אביב לכיוון רחבת המוזיאון בעיר שם קיימו עצרת .  המפגינים צעקו סיסמאות כגון  " די לכיבוש ולהפרדה ",  וכן  " ביבי ,  משוגע ,  לא רוצים עוד מלחמה "  ו"פלסטין ,  נעים להכיר ".  רבים מהמפגינים נשאו את דגלי אש"ף .  בהפגנה הייתה נציגות בולטת לפעילים מהמפלגות חד"ש ומר"צ ,  אך היו שותפות לה גם מפלגת העבודה וכן שלום עכשיו ,  השמאל הלאומי וארגונים נוספים .  ההפגנה נערכה תחת הסיסמה  " נתניהו מוביל לאסון מדיני ".  
כ-50 פעילי ימין ארגנו הפגנת נגד סמוך לעצרת השמאל .  מפגיני הימין צעקו לעבר אנשי השמאל : " שמאלנים לעזה ",   " או אה מי זה בא שמאלני הנבלה "  ו-"שלום עכשיו  סכין בגב "  וכן מניפים דגלי ישראל .  כמו כן ,  הפעילים הניפו דגלי שלום עכשיו שעליהם צוירו צלבי קרס .  במהלך העצרת התעמתו מספר פעילים משני המחנות ונעצרו שתי מפגינות בחשד להפרת סדר ,  ששוחררו מאוחר יותר .  כמו כן נעצרו שני מפגינים ,  האחד בחשד להפרת סדר והשני בחשד לתקיפת שוטרים .  את האירוע אבטחו שוטרי תחנת לב תל אביב בסיוע יחידת הפרשים ושוטרי מג"ב .
 בדברים שנשאה ח"כ זהבה גלאון  ( מרצ )  בכינוס היא אמרה כי  " שטחים ניתן להחזיר אבל הרוגים לא ".  לדבריה , " פצעי מלחמת ששת הימים עדיין מדממים .  זה שמוחאים כפיים לנתניהו בקונגרס האמריקאי לא אומר שלא נבכה בינתיים פה .  זו ממשלה שמחוקקת חוקים גזעניים ומפלים וממשיכה את מפעל ההתנחלויות שנמשך כבר 44 שנים יותר מדי ".  היא הוסיפה ואמרה כי  " לנו נמאס ,  לארצות הברית נמאס ,  לפלסטינים נמאס .  אנו קוראים מכאן לראש הממשלה להכיר במדינה פלסטינית ,  הציבור תומך בפשרה ולא רוצה יותר מלחמה .  בנימין נתניהו לך על שלום או שתלך ". 
ח"כ דב חנין  ( חד"ש )  אמר כי  " הערב לא אדבר על נתניהו ,  ליברמן ,  או ברק כי הם לא שווים דיבור .  אדבר על 20 אלף האנשים שהגיעו לכיכר ,  מחנה השלום חזר ובגדול ".  חנין הוסיף כי  " פוליטיקה היא מעשה אנושי .  החיים שלנו נמצאים בידיים שלנו ושינוי הגדול מתחיל תמיד במיעוט הנחוש לקדם אותו .  אני מסתכל עכשיו עליכם ,  אלה העומדים יחד למען השלום ,  יהודים ,  יהודיות ,  ערבים וערביות - חושך גדול מאיים עלינו .  העמידה המשותפת שלנו היא האור שיכול להאיר אותו .  'לא אמרנו יום יבוא ,  הבאנו את היום ,  כי לא חלום הוא .  בכל הכיכרות הריעו רק שלום' .  שתי מדינות לשני עמים ,  שתי בירות בירושלים .  נביא את היום הזה למענם - ולמענינו ". 
ח"כ דניאל בן סימון  ( העבודה )  שנשא דברים בעצרת אמר כי  " אני מודה למאיר דגן שדיבר על כך שנתניהו וברק סוללים את הדרך לעוד מלחמה .  אני קורא למפלגות האופוזיציה לצאת מהתרדמת .  אזרו אומץ ,  לכו בעקבות דגן .  מעולם לא היינו קרובים יותר להסכם שלום עם הפלסטינים ".  ראש העיר נצרת ,  ראמז ג'רייסי ,  אמר כי  " העם רוצה להשתחרר מעול הכיבוש ורוצה שלום למען עתיד טוב יותר לשני העמים .  הדבר אפשרי ,  אנחנו כן יכולים ".  
מארגני ההפגנה טוענים כי הרעיון לבצעה התגבש לאחר נאומו של ראש הממשלה ,  בנימין נתניהו ,  בפני שני בתי הקונגרס האמריקני בוושינגטון .  לדבריהם ,  בביקורו השיב ראש הממשלה בשלילה לכל מתווה אפשרי להקמתה של מדינה פלסטינית לצד מדינת ישראל .  ההפגנה תיערך בתאריך המציין 44 שנים לכיבוש יהודה ושומרון ,  ולקראת ההצבעה הצפויה בעצרת הכללית של האו"ם בחודש ספטמבר על הקמת מדינה פלסטינית .
 בתוך כך ,  יו"ר הרשות הפלסטינית ,  אבו מאזן ,  הודיע היום כי הוא מוכן להיענות ליוזמה הצרפתית לחידוש המשא ומתן עם ישראל .  כך דיווחה סוכנות הידיעות הפלסטינית  " מען ".  שר החוץ הצרפתי ,  אלן ז'ופה ,  הציע לארח שיחות שלום בפריז בחודש יולי .  ז'ופה ביקר ברמאללה ביום חמישי ונפגש עם ראש הממשלה הפלסטיני סלאם פיאד .  בביקור בעיר התייחס לקיפאון במגעים בין הצדדים ,  ואמר כי  " יש תחושת דחיפות .  הסטטוס-קוו בלתי נסבל ". 
השתתף בהכנת הידיעה :  אוריה כנף .
 לפניות לכתבת איילת חננאל :  plilimm@walla.com
 ( עדכון ראשון :  19:08 ) 

הפגנת השמאל בתל אביב : " פלסטין ,  נעים להכיר "
 תחת הכותרת  " נתניהו אומר לא - אנחנו אומרים כן למדינה פלסטינית ",  ערכו ארגוני השמאל הפגנה בת"א ,  בהשתתפות כ-10,000 פעילים .  ארבעה פעילים נעצרו בחשד להפרת סדר ותקיפת שוטרים

