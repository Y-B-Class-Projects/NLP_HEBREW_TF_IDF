תחושת חמיצות לא מבוססת
תוצאות מבצע  " צוק איתן "  הן השלמת היעדים שהוגדרו על ידי ראש הממשלה - הרתעת חמאס וחיסול המנהרות .  מי שקרא למוטט את חמאס ,  ראוי שילמד קודם את הלקח מהמלחמות בלבנון 
" חמיצות "  היא המילה הרווחת ביותר בציבור ובקרב פרשנים לתיאור תוצאות מבצע  " צוק איתן ".  האצבע המאשימה מופנית מטבע הדברים כלפי ראש הממשלה בנימין נתניהו הנושא באחריות האולטימטיבית לתוצאות המבצע .  תחושת החמיצות אינה מבוססת על ניתוח המציאות והעובדות אלא על תחושות בטן ומשאלות שווא המנותקות מהמציאות המורכבת ברצועת עזה והסביבה הגיאופוליטית במזרח התיכון והעולם המשתנה .
 לכל הטורים של דני אילון בוואלה !  דעות
האכזבה מתוצאות המבצע מוקדמת מדי ,  ויש להמתין למבחן הזמן :  כפי שמלחמת לבנון השנייה הביאה כבר לשמונה שנים של שקט לתושבי הצפון וישראל כולה ,  כך יש להמתין ולראות את ההתפתחויות בעזה .  הביקורת הציבורית מופנית לא רק כלפי תוצאות המבצע אלא גם כלפי יעדיו .  היעדים ,  כפי שהוגדרו על ידי הדרג המדיני היו שקט תמורת שקט וחיסול איום המנהרות .  אלו יעדים מציאותיים המעידים על שיקול דעת ,  ניסיון והבנה עמוקה של ראש הממשלה ,  שר הביטחון והרמטכ"ל .  יש לברך על כך שאלו לא נגררו אחר הפופוליזם הזול והבלתי אחראי של הסיסמאות החלולות שעלו מן הקבינט .  
אפשר היה להציב כיעד למבצע את מיטוט החמאס .  אפשר היה גם להשיג יעד זה ,  אך השאלה המנהיגותית היא לא רק באיזה מחיר אלא גם לאיזו תכלית .  מיטוט החמאס ,  בדומה לחיסול תשתית הטרור של אש"ף בלבנון בשנת 1982 היה עולה בנפגעים רבים ,  בפגיעה קשה ואסטרטגית ביחסי ישראל-מצרים ,  בפגיעה בקשרי ישראל עם הקהילה הבינלאומית בראש ובראשונה בעלת בריתה ארה"ב ,  ובמחיר כלכלי כבד ביותר למשק .  
המחיר הכבד הזה היה אולי נסבל תמורת מיגור מוחלט וסופי של הטרור ,  אך כפי שהוכיחה מלחמת לבנון הראשונה ,  אפילו שהייה של כוחות צה"ל עצומים בשטח אינם מונעים את הטרור :  מטעני צד ,  מטענים ופצמ"רים .  כמו שהחיזבאללה החליף את אש"ף בלבנון ,  חזקה על הטרור הג'יהאדיסטי שהיה מוצא תחליפים לחמאס .  לקחי המלחמות בלבנון הופנמו היטב על ידי הדרג המדיני והצבאי בישראל ומכאן שהיעדים שהוצבו היו ראליים הגיוניים ועולים בקנה אחד עם האינטרסים הביטחוניים והמדיניים של ישראל .  בכדי למנוע את ההתמרמרות בציבור וחוסר ההבנה ,  ראוי היה שראש הממשלה ושר הביטחון יסבירו יותר לציבור את מרחב השיקולים בזמן אמת .
 ההתנהלות השקולה של ראש הממשלה העניקה לישראל לגיטימציה בינלאומית וחלון זמן שאפשר לישראל להשיג את יעדיה ולהכות בחמאס באופן משמעותי ובמחיר נסבל .  ימים יגידו האם החמאס לא רק הובס צבאית אלא גם הורתע ,  ואם הושגו יעדי המבצע .  
הכותב היה סגן שר החוץ ושגריר ישראל בארצות הברית
מעוניינים לפרסם מאמר במדור הדעות ?  כתבו לנו למייל op-ed@walla.net.il
המאמרים המתפרסמים במדור הדעות משקפים את עמדת הכותבים בלבד 

תחושת חמיצות לא מבוססת
תוצאות מבצע  " צוק איתן "  הן השלמת היעדים שהוגדרו על ידי ראש הממשלה - הרתעת חמאס וחיסול המנהרות .  מי שקרא למוטט את חמאס ,  ראוי שילמד קודם את הלקח מהמלחמות בלבנון

