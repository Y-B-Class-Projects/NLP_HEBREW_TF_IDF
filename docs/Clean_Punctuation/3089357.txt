רק אחרי טראמפ - נתניהו גינה את הפיגוע בעצרת הניאו-נאצית
ראש הממשלה גינה את פיגוע הדריסה שבו פעיל ימין קיצוני התנגש במפגינים נגד ניאו-נאצים בווירג'יניה שלושה ימים לאחר האירוע .  זאת ,  בעקבות הצהרתו של נשיא ארה"ב מאמש ,  שגינה לראשונה את הניאו-נאצים בשמם . " מזועזע מביטויי האנטישמיות ",  אמר נתניהו
ראש הממשלה בנימין נתניהו גינה היום  ( שלישי )  לראשונה את פיגוע הדריסה בהפגנה נגד ניאו-נאצים בשרלוטסוויל שבווירג'יניה ביום שבת . " אני מזועזע מביטויי האנטישמיות ,  מהניאו נאציות ומהגזענות .  על כולם להתנגד לשנאה הזו ",  כתב נתניהו בחשבון הטוויטר שלו .
 הגינוי מגיע לאחר שתיקה של שלושה ימים ,  כמו זו של נשיא ארצות הברית דונלד טראמפ .  בתחילה גינה הנשיא האמריקני את  " האלימות מכל הצדדים ",  ורק אתמול התייחס לניאו נאצים ולקו קלוקס קלאן בשמם וגינה ישירות את פעילי הימין הקיצוני .  נתניהו התבטא בעניין יממה לאחר הנשיא .  
אתמול אמר טראמפ : " גזענות היא רשע ,  ואלה שגרמו לה הם פושעים ובריונים - כולל ה-KKK ,  ניאו נאצים וקבוצות שנאה אחרות .  אנחנו אומה שנוסדה על הבסיס שכולנו שווים בעיני האל ושווים בפני החוק ".  עוד הוסיף : " אנחנו מגנים בצורה תקיפה את הבורות והשנאה ,  אין לזה מקום באמריקה .  לא משנה צבע העור שלנו ,  אנחנו מצדיעים לאותו הדגל .  צריך לאהוב אחד את השני ולהתאחד יחד בגינוי של שנאה ואלימות ". 
בשבת גינה את טראמפ את  " האלימות והבורות מכל הצדדים ",  לאחר שמפגינה נהרגה בפיגוע דריסה בעיר שרלוטסוויל .  הדריסה אירעה בהמשך לצעדות של מפגינים ניאו נאצים ,  שקראו  " יהודים לא יחליפו אותנו "  ו"דם ואדמה ",  סיסמה המזוהה עם הימין הקיצוני בארצות הברית .
 דבריו של טראמפ בסוף הובילו לביקורת חריפה מתוך מפלגתו שלו .  בכירי הרפובליקנים כמו פול ראיין ,  טד קרוז ומרקו רוביו אמרו כי יש לחקור את אירוע הדריסה במוצאי שבת כאקט של טרור ,  והסתייגו באופן עמוק מדרך ההתבטאות של הנשיא . " מאוד חשוב שהעם ישמע את הנשיא מתאר את האירועים בשרלוטסווויל כפי שהם :  מתקפת טרור של אנשי עליונות לבנה ",  אמר בנחרצות הסנאטור רוביו .  
אפילו בתו של הנשיא ,  איוונקה ,  צייצה בטוויטר : " אין מקום בחברה שלנו לאנשי עליונות לבנה או ניאו-נאצים ".  למרות זאת ,  הנשיא - שנודע בדרך כלל כאדם שלא מהסס להביע את דעתו בצורה תקיפה ואסרטיבית - נותר ב-24 השעות האחרונות בדממה בנוגע לאירועים האלימים בשרלוטסוויל .
 הבחירה של טראמפ שלא לנקוב בשמם של הארגונים שלקחו חלק בהפגנות ולא לגנות באופן מפורש את אותם הפעילים לא נעלמה מעיניהם .  באתר הניאו נאצי  " דיילי סטורמר "  חגגו את ההתעלמות של טראמפ מהסוגיה ,  וכתבו : " כשהוא התבקש לגנות ,  הוא פשוט יצא מהחדר .  זה ממש ממש טוב .  שאלוהים יברך אותו ".  

רק אחרי טראמפ - נתניהו גינה את הפיגוע בעצרת הניאו-נאצית
ראש הממשלה גינה את פיגוע הדריסה שבו פעיל ימין קיצוני התנגש במפגינים נגד ניאו-נאצים בווירג'יניה שלושה ימים לאחר האירוע .  זאת ,  בעקבות הצהרתו של נשיא ארה"ב מאמש ,  שגינה לראשונה את הניאו-נאצים בשמם . " מזועזע מביטויי האנטישמיות ",  אמר נתניהו

