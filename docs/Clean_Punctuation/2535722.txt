נתניהו חידש את מסורת חוג התנ"ך בבית ראש הממשלה
ראש הממשלה בנימין נתניהו ,  רעייתו שרה ,  וכעשרים חוקרים ורבנים התכנסו הערב  ( רביעי )  בבית ראש הממשלה בירושלים וחנכו את חידוש חוג התנ"ך של ראש הממשלה .  חוג התנ"ך ,  המחדש מסורת מימי ראשי הממשלה דוד בן גוריון ומנחם בגין ,  ייקרא על שמו של שמואל בן ארצי ,  אביה של רעיית ראש הממשלה ,  חוקר ומורה לתנ"ך ,  שהלך לעולמו בשנה שעברה .  בפתח השיעור ,  בו השתתפו בין היתר הרבנים יעקב מדן ובנימין לאו ,  הבלשן אבשלום קור ,  ואביה של רותי פוגל שנרצחה בשנה שעברה עם משפחתה בפיגוע באיתמר ,  הרב יהודה בן ישי - אמר נתניהו כי  " התנ"ך הוא מסד הקיום שלנו ,  התנ"ך מאחד את עם ישראל ,  איחד אותו במהלך הדורות והוא גם משמש לנו בעצם לא רק את המסד אלא גם את המפה והמצפן .  זהו מעיין חיים של עמנו וחשוב שנרחיב את לימוד התנ"ך ואהבת התנ"ך בקרב כל חלקי העם ".  החוג ,  המתקיים בשיתוף מרכז מורשת בגין ,  יתכנס אחת לכמה חודשים .  

נתניהו חידש את מסורת חוג התנ"ך בבית ראש הממשלה
nan
