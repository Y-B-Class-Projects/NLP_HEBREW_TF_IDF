מנדלבליט על השלט שגורס שנתניהו אשם : " לכל נחקר זכות להליך הוגן "
 היועץ המשפטי לממשלה התייחס להפגנות הנערכות מחוץ לביתו מדי שבוע במחאה על הימשכות החקירות ,  וסיפר כי באחרונה נתלה שלט שעליו נכתב  " ביבי אשם עד שתוכח חפותו ".   " המהירות חשובה ,  אבל לא תהיה פשרה על המקצועיות שלנו "
 היועץ המשפטי לממשלה אביחי מנדלבליט התייחס היום  ( ראשון )  לחקירותיו של ראש הממשלה בנימין נתניהו . " בהפגנה שנערכה אתמול בפתח תקווה ,  כך הראו לי היום ,  נתלה שלט בזו הלשון :  'ביבי אשם  עד שתוכח חפותו .  על החתום :  המחנה הדמוקרטי  הדמוקרטים' .  עוד דמוקרטיה כזו ואבדנו .  כל מי ששלטון החוק יקר ללבו צריך להתנער מהם ",  אמר ,  בהתייחס להפגנות שנערכות מחוץ לביתו בכל מוצאי שבת נגד הימשכות חקירותיו של נתניהו .
" אף אדם איננו חסין מחקירה ,  גם אם הוא ראש ממשלה .  אולם ,  לכל נחקר יש זכות להליך הוגן ,  גם אם הנחקר הוא שר או אפילו ראש ממשלה .  אותו דין ,  אותם כללים ואותו צדק יהיה לכולם ,  פשוטי עם כשועי ארץ .  כך היה וכך יהיה ",  אמר מנדלבליט . " כפי שאמרתי מספר פעמים בעת האחרונה ,  אני מוצא לנכון לשוב ולציין :  לא תהיה פשרה על המקצועיות שלנו .  שום רעשים לא ישפיעו .  המהירות חשובה מאד ,  אבל המקצועיות חשובה יותר .  בסופו של יום ,  כל החלטה שאקבל תובא בפני הציבור ,  על נימוקיה ".  
כ-500 בני אדם הפגינו אמש בכיכר גורן בפתח תקווה ,  בסמוך לביתו של היועץ המשפטי לממשלה אביחי מנדלבליט .  זו הייתה הפעם ה-33 שבה מתאספים המפגינים במקום במוצאי שבת ,  וקוראים למנדלבליט לקבל בהקדם החלטה על הגשת כתב אישום נגד נתניהו ,  תחת הכותרת  " סופ"ש אצל היועמ"ש ". 
בין המפגינים שהגיעו לפתח תקווה היו גם אחד ממארגני המחאה ,  אלדד יניב ,  והעובד לשעבר במעון ראש הממשלה מני נפתלי .  ראש השב"כ לשעבר כרמי גילון ,  שנכח גם הוא בהפגנה ,  אמר : " הגעתי לכאן כי אני חרד לעתיד ילדיי ".  לדבריו , " שומרי הסף לא ממלאים את המוטל עליהם .  אני חש היום את אבדן האמון במערכת המשפטית .  אני מודה למני נפתלי שהצליח להביא אחריו אתכם לפה ,  32 שבועות ברציפות ".  בתגובה קראו המפגינים : " מני נפתלי - גיבור לאומי ".  

מנדלבליט על השלט שגורס שנתניהו אשם : " לכל נחקר זכות להליך הוגן "
 היועץ המשפטי לממשלה התייחס להפגנות הנערכות מחוץ לביתו מדי שבוע במחאה על הימשכות החקירות ,  וסיפר כי באחרונה נתלה שלט שעליו נכתב  " ביבי אשם עד שתוכח חפותו ".   " המהירות חשובה ,  אבל לא תהיה פשרה על המקצועיות שלנו "
 
