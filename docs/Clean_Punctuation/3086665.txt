 " פסול הלכתית ",   " עבריין שמעיד "  ו"מויסר ":  רבנים נגד עדי מדינה
ברקע חתימת הסכם עד המדינה עם ארי הרו ,  ראש הסגל לשעבר בלשכת נתניהו ,  הזכירו רבנים בכירים כי מדובר בעדות של אדם ה"נוגע בדבר "  וכי בעלי אינטרסים אינם אמינים .  במגזר הדתי והחרדי רואים במהלך לא רק בעיה מוסרית - אלא איסור הלכתי מפאת ה"הלשנה "
 ברקע הסכם עד המדינה שנחתם ביום שישי עם ארי הרו ,  ראש הסגל לשעבר של ראש הממשלה בנימין נתניהו ,  יוצאים רבנים בכירים נגד  " עונת עדי המדינה "  וטוענים כי עדויותיהם של עדי מדינה  " פסולות ".  הדיין הרב ציון בוארון ,  מבכירי הרבנים הספרדים במגזר החרדי ,  אמר לוואלה !  NEWS כי  " עד מדינה פסול לעדות כי הוא נוגע בדבר ".  לדבריו , " למה הוא מעיד ?  כדי שלא יחקרו או יתבעו אותו .  יש נגיעה חזקה מזו ?  חקירות ,  משפטים ,  על הכול מוותרים לו והוא יוצא מזה בחינם ".  
הרב בוארון התייחס באופן ספציפי לחתימה של הרו על הסכם עד מדינה . " המשטרה מבטיחה לו שיעיד על כל מה שהוא יודע והיא לא תפעל נגדו גם אם הוא יעיד נגדו עצמו .  זה נוגע בדבר ".  אחרי שנשאל אם ההלכה לא מייחסת עמדה שונה בסיטאוציה שבה ייתכן כי קיים אינטרס ציבורי ,  השיב הרב בשלילה : " איזה אינטרס ציבורי יש פה ?  ההלכה קובעת שעד צריך להיות אובייקטיבי ,  אנשים משלמים מיליוני שקלים לעורכי דין כדי להשתחרר מחקירות וממשפטים ,  אז עד מדינה שעושה כדי להשתחרר מהכל והוא צריך לספק בשביל זה סחורה למשטרה .  הוא ודאי נגוע ".  
לדבריו הצטרף גם הרב ד"ר רצון ערוסי ,  רבה של קרית אונו וחבר מועצת הרבנות הראשית לישראל .  ערוסי טען כי עד מדינה  " מבחינה הלכתית פסול "  היות ו"הנגיעה ברורה לחלוטין .  יש לו אינטרס מובהק .  הרי אין דבר יותר יקר לאדם מכבודו וחירותו ואם הוא קונה את חירותו ובמקום ללכת לכלא הוא מפליל את חברו ,  אין לך נגיעה בדבר יותר מכך ".  
עם זאת ,  ערוסי סייג את דבריו בטענה כי במקרה של ארי הרו  " שאמור להפליל את ראש הממשלה ",  הגישה בתורת ישראל  " מאוד מושכלת "  ולפיה יש לדון  " את האנשים האלה בחשאיות ולא בפומביות כפי שנעשה היום בשל העובדה כי נפגם בדרך מוסד הממשלה .  זה לא נעשה כי יש כאן מגמה פוליטית ".  
בציבור החרדי והדתי רואים בעד מדינה לא רק בעיה מוסרית ,  אלא גם איסור הלכתי .  בעבר זכה גם עד מדינה לכינוי גנאי , " מויסר ",  אדם שמלשין לשלטונות גויים על פשעיו של חברו .  עם זאת ,  בשונה מבאוכלוסייה הדתית ,  חרדים שחתמו בעבר על הסכמים כאלה ,  שילמו גם מחיר חברתי קשה .  
בפרשת הרב הראשי לשעבר יונה מצגר ,  חתם מי שהיה עוזרו האישי על הסכם עד מדינה וכך מנע מעצמו עונש מאסר ממושך .  העד התמודד עם כתובות גרפיטי בגנות מלשינים שרוססו על ביתו וניתוק חלקי מבני משפחתו .  במקרה בולט אחר בו המקובל הרב יאשיהו פינטו חתם על הסכם שבמסגרתו ימסור עדות נגד ניצב מנשה ארביב ,  היו שמתחו על כך ביקורת היות שמדובר באיסור הלכתי מפורש .  
זו אינה הפעם הראשונה שרבנים חרדים יוצאים במתקפה נגד הסכמים עם עדי מדינה .  אחת הפעמים הבולטות היו כשהרב עובדיה יוסף ,  מנהיגה הרוחני של ש"ס לשעבר ,  התבטא נגד הסכם כזה .  בשנת 1981 ניהלה פרקליטות המדינה תביעה משפטית נגד אהרון אבוחצירה ,  שכיהן קודם כשר הדתות .  אבוחצירה הואשם בקבלת שוחד .  ישראל גוטליב ,  אז ראש עיריית בני ברק ,  שהיה שותף לעבירה ,  קיבל מעמד של עד מדינה ,  ובתמורה הובטח לו שלא יועמד לדין על חלקו בפרשה .  באותם ימים נשאל הרב יוסף מה דעתו על הופעתו של גוטליב כעד מדינה .  תשובתו הייתה נחרצת : " עד מדינה פסול לעדות .  הרי הוא מודה שהיה שותף לעבירה ,  ועבריין פסול לעדות ".  את התשובה הזו פרסם אלעזר לוין ,  כתב הארץ באותה תקופה .  גוטליב לא השלים את עדותו עד הסוף ואבוחצירה זוכה מחמת הספק . 

" פסול הלכתית ",   " עבריין שמעיד "  ו"מויסר ":  רבנים נגד עדי מדינה
ברקע חתימת הסכם עד המדינה עם ארי הרו ,  ראש הסגל לשעבר בלשכת נתניהו ,  הזכירו רבנים בכירים כי מדובר בעדות של אדם ה"נוגע בדבר "  וכי בעלי אינטרסים אינם אמינים .  במגזר הדתי והחרדי רואים במהלך לא רק בעיה מוסרית - אלא איסור הלכתי מפאת ה"הלשנה "
 
