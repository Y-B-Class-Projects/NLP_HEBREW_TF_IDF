נתניהו ובנט סיכמו :  אין סגנות ,  יש ממשלה
סוף למשבר ?  יו"ר הבית היהודי הסכים לוותר על התואר ,  וכמוהו כנראה גם לפיד ,  בתמורה לראשות ועדת שרים ליוקר המחייה .  הסכם צפוי להיחתם עד הצהריים ,  והממשלה תוצג ביום שני
סוף למשבר ?  ראש הממשלה ,  בנימין נתניהו ,  שוחח הבוקר  ( שישי )  עם יו"ר הבית היהודי ,  ח"כ נפתלי בנט ,  והצליח להגיע עמו להבנה שצפויה להשלים את המגעים הקואליציוניים ולאפשר את השבעת הממשלה ביום שני .  על פי הסיכום ,  בנט הסכים לוותר על תואר סגן ראש הממשלה ,  ובתמורה הציע לו נתניהו לעמוד בראש ועדת השרים לפתרון בעיית יוקר המחייה ,  וכן הבטיח לו שמפלגתו תעמוד בראש ועדה משותפת של הכנסת לפתרון סוגיית השוויון בנטל .  השניים סיכמו לחתום עד שעות הצהריים על ההסכם הקואליציוני .  
עוד עולה מהסיכום ,  כי הבית היהודי תקבל לידיה שליטה בחמישה משרדים ממשלתיים אותם יחזיקו שלושה שרים  משרד הכלכלה והמסחר  ( גרסה משודרת של משרד התעשייה ,  המסחר והתעסוקה ,  ובראשו אמור לעמוד בנט עצמו  י.ב .)  ,  משרד הבינוי והשיכון  ( בראשו צפוי לעמוד ח"כ אורי אריאל )  ,  תיק הגמלאים שאותו אמור לקבל ח"כ אורי אורבך ,  וכן משרדי התפוצות וענייני ירושלים ,  בהם צפוי לעסוק בנט עצמו .  כמו כן ,  תזכה הבית היהודי לשני תפקידי סגני שרים ,  אחד מהם לענייני דתות והאחר במשרד החינוך .  בנוסף ,  מסתמן שגם יו"ר יש עתיד ,  ח"כ יאיר לפיד ,  ויתר על תואר סגן ראש הממשלה ,  אך טרם התקבל לכך אישור רשמי .  
חבר הכנסת יעקב פרי  ( יש עתיד )  התייחס הבוקר להסכם המסתמן בין ראש הממשלה לבין לפיד ובנט . " אני לא עודכנתי על כך ,  אבל אם ויתרו זו החלטה שלהם ",  אמר בריאיון לגלי צה"ל .  לדבריו ,  אף שהוא סבר כי  " החלטות צריך לקיים ",  ציין פרי כי הוא מרוצה לפחות מכך שהוויתור סולל את הדרך להקמתה של הממשלה . " יש המון מה לעשות בכל התחומים .  כולנו באנו על מנת לעשות ולשפר ",  אמר .
" מונחת בפני יאיר משימה באמת לא פשוטה .  לכל שר אוצר יש תמיד מלאכות קשות כי משרד האוצר לא נתפס בציבור כמטיב עמם אלא כמי שגוזר גזרות ומטיל קשיים וסיבוכים .  יאיר יצטרך ללמד היטב את החומר ,  להקים לעצמו צוות - ובסופו של דבר להביא לממשלת ישראל הצעות .  זה לא סוד שמונחת בפנינו הצעה משמעותית של קיצוץ .  אני מקווה שנוכל להביא את ההצעה הטובה ביותר והיעילה ביותר שתפגע כמה שפחות באוכלוסייה ".  
אתמול ,  כזכור ,  נוצר משבר בין לפיד ובנט לבין נתניהו ,  לאור סירובו של האחרון להעניק להם את התארים ,  חרף הדיווח על הסיכום בעניין .  בין היתר ,  דווח כי מאחורי סירובו של נתניהו עומדת רעייתו שרה ,  לאור יחסיה המתוחים עם בנט .  גורמים בבית היהודי טענו אתמול כי מדובר  " מחטף "  שמנע את מינוי השניים לתפקיד סגני ראש הממשלה .  לדבריהם ,  הסיבות למחטף לא ברורות .  אף שכאמור היו כאלה במערכת הפוליטיות שקשרו את רעיית נתניהו לעניין ,  מהליכוד נמסר כי  " שוב מדובר בהשמצה שקרית של אשת ראש הממשלה ". 
בבית היהודי סירבו להתייחס לנסיבות ביטול ההסכם .  במפלגה די הופתעו מכך שבנט ולפיד לא ישמשו כסגניו של ראש הממשלה ,  במיוחד לאחר שהדבר נודע במהלך ראיון שהעניק לקול ישראל חבר בצוות המשא ומתן של הליכוד-ביתנו ,  משה ליאון . " אין זו הפעם הראשונה שבה מנהל הליכוד את המשא ומתן הקואליציוני דרך אמצעי התקשורת ",  אמרו אתמול גורמים בבית היהודי .  
לקריאה נוספת:נתניהו מציג :  ויתור אחר ויתור ונחמה אחת גדולהנחשף תכנון ביקור אובמה ,  נדהמים מהתלהבות ישראלבליכוד-ביתנו בחרו :  יור הכנסת - יולי אדלשטיין 

נתניהו ובנט סיכמו :  אין סגנות ,  יש ממשלה
סוף למשבר ?  יו"ר הבית היהודי הסכים לוותר על התואר ,  וכמוהו כנראה גם לפיד ,  בתמורה לראשות ועדת שרים ליוקר המחייה .  הסכם צפוי להיחתם עד הצהריים ,  והממשלה תוצג ביום שני

