עם הפתעה בשרוול :  נתניהו ידבר על טרור ,  בעולם מעדיפים לעסוק בהתנחלויות
ראש הממשלה ,  שנאומיו באו"ם מלווים מדי שנה בגימיקים מאיור הפצצה ועד מפגן השתיקה ,  יתמקד בדבריו במאבק בטרור האסלאמיסטי .  בעולם יש לחץ גובר על ההתנחלויות ,  כפי שהראו אובמה ובאן קי-מון ,  אך נתניהו ינסה לשכנע שזה לא הסיפור
 ( בווידאו :  פגישתו של נתניהו עם אובמה בניו יורק ,  אמש )  
לפני שבע שנים היו אלה השרטוטים של מחנה ההשמדה אושוויץ ,  ב-2012 הגיע ציור הפצצה והקו האדום ,  שנתיים לאחר מכן צילום של ילדים פלסטינים ליד משגרי רקטות של חמאס בעזה ,  וב-2015  מפגן שתיקה .  הגימיקים והאמצעים הרטוריים של ראש הממשלה בנימין נתניהו בנאומיו בעצרת הכללית של האו"ם בניו יורק כבר הפכו לשם דבר ,  וגם להיום בערב  ( שעון ישראל )  כשיעלה לדוכן הנואמים העולמי בפעם השביעית מאז שובו ללשכת ראש הממשלה הוא הבטיח הפתעה .  נראה כי את הקדימונים לנאומיו הוא אוהב כמעט כמו את הדבר האמיתי .
 בניגוד לשנים עברו ,  שבהן הגרעין האיראני היה הנושא המרכזי בנאומי נתניהו ,  ישנם נושאים אחרים לעשות מהם חגיגה בימים שאחרי ההסכם בין איראן למעצמות .  אחרי שנה הלומת טרור  בישראל ,  באירופה ואפילו פה בניו יורק  המאבק בטרור האסלאמיסטי יתפוס קרוב לוודאי חלק חשוב מהנאום .  לו היה יכול ,  ייתכן שזה היה כל הסיפור .  
לקריאה נוספת:א-סיסי קרא לסיום הסכסוך : " הזדמנות לדף חדש בהיסטוריה"אחרי שהבטיח את ביטחון ישראל :  אובמה מתפנה להישג האחרון מול נתניהופרידה של אובמה ,  שובו של ארדואן :  העצרת הכללית של האו"ם יוצאת לדרך 
ואולם הסבלנות של הקהילה הבינלאומית לקיפאון בתהליך בין ישראל לפלסטינים הולכת ופוקעת .  כפי שניתן היה ללמוד מנאומי הפתיחה של נשיא ארצות הברית ברק אובמה ומזכ"ל האו"ם באן קי-מון ,  מדיניותה של ישראל בשטחים הן הסיפור הלוהט שישראל מככבת בו השנה בעצרת .  
רצה הגורל וסדר הנואמים שיבץ את נתניהו מרחק נואם אחד בלבד מיו"ר הרשות הפלסטינית אבו מאזן .  לפי ההערכה ,  אבו מאזן מכין נאום תוקפני ולוחמני ,  שיפציר בעולם לשים קץ לכיבוש ולתקן את עוולותיו .  בימים האחרונים נתניהו שוקד על ניסוח מילותיו לעולם ,  אך את הטאץ' הסופי הוא ייתן רק בדקה האחרונה ,  אחרי שיישמע את נאומו של אבו מאזן .  למזלו ,  המילה האחרונה תהיה שמורה לו .  
אם כך ,  נתניהו רוצה לדבר על טרור ,  אבל כולם רוצים לדבר על התנחלויות .  דווקא בפגישה עם הנשיא אובמה ,  למרות האזהרות ,  ההתנחלויות לא תפסו את הנושא מרכזי .  ראש הממשלה העדיף לדון על נושאים ביטחוניים ,  ולא לבזבז זמן מיותר על חילוקי הדעות .  אובמה אמר לנתניהו כי ההתנחלויות הן מכשול אמתי לשלום ,  אבל נתניהו בשלו  לא רוצה לשמוע .  
מבחינתו ,  היחסים המתפתחים עם העולם הערבי  ובראשן מצרים וסעודיה  הן ההוכחה שלא כך הדבר .  הוא מזהה אינטרס ערבי מובהק להתקרב לישראל ,  וסבור כי 30-20 התנחלויות מחוץ לגושים הן לא מה שיעמוד בדרך למטרה ,  אלא סירובם של הפלסטינים להכיר בישראל כמדינת הלאום של העם היהודי ולוותר על זכות השיבה .  גם אם ייקח זמן עד שישכנע ,  הוא משוכנע שבסוף האמת שלו תנצח .  
הקמפיין של נתניהו נגד הביקורת על ההתנחלויות החל מוקדם יותר החודש .  ראש הממשלה פרסם את סרטון  " הטיהור האתני ",  שבו טען כי מי שתומך בפינוי התנחלויות כחלק מהקמת מדינה פלסטינית עתידית למעשה תומך בטיהור אתני של יהודים בגדה המערבית .  בבית ,  הוא זכה לתשואות ושבחים מחבריו לנשק בסיעות הימין ובוחריהם ,  אך העולם לא מיהר להשתכנע ,  והסרטון התקבל בזעם בממשל האמריקני וגם באו"ם .  
לפי אותו מודל ,  גם הנאומים של נתניהו באו"ם מתפרצים לדלת פתוחה ומשכנעים את המשוכנעים ,  אבל פחות את המתנגדים - ולא משנה בכמה גימיקים או אביזרים ישתמש .  מנגד ,  כמו סרטון  " הטיהור האתני ",  נאום מוחץ של ראש הממשלה נגד ההתעקשות של העולם על סוגיית ההתנחלויות אולי יגרום להפסד של עוד כמה נקודות בחוץ ,  אבל לצבירה של לא מעט בקרב הקהל הביתי .  

עם הפתעה בשרוול :  נתניהו ידבר על טרור ,  בעולם מעדיפים לעסוק בהתנחלויות
ראש הממשלה ,  שנאומיו באו"ם מלווים מדי שנה בגימיקים מאיור הפצצה ועד מפגן השתיקה ,  יתמקד בדבריו במאבק בטרור האסלאמיסטי .  בעולם יש לחץ גובר על ההתנחלויות ,  כפי שהראו אובמה ובאן קי-מון ,  אך נתניהו ינסה לשכנע שזה לא הסיפור

