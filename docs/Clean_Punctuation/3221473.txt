העבודה מציגה תכנית היפרדות ,  בנט פונה לטראמפ | עדכוני הבחירות
המפלגה בראשות אבי גבאי הציגה תכנית מדינית ובה שלושה צעדים מרכזיים להיפרדות מהפלסטינים .  מזכ"ל המפלגה יצא נגד עסקת נתניהו עם מפלגות הימין .  בנט קרא לפרסום תכנית השלום : " כולם מעודכנים חוץ מאיתנו ".  עדכונים שוטפים
ככל שמועד הבחירות מתקרב ,  רצף ההתרחשויות בזירה הפוליטית הולך ונעשה צפוף .  מערכת וואלה !  NEWS עוקבת מקרוב אחר ההתפתחויות השונות בדרך לקלפי .  כל ההתבטאויות ,  המהלכים ,  האיחודים ,  המתקפות והתגובות של השחקנים המרכזיים ומטות המפלגות - במקום אחד .  
יו"ר מרצ תמר זנדברג הצטרפה לקריאתו של יו"ר הימין החדש ,  נפתלי בנט ,  וקראה לנשיא ארצות הברית דונלד טראמפ לפרסם את תכניתו לפני הבחירות .  לדבריה , " הדבר החשוב ביותר במדיניות של הממשלה הבאה יהיה קידום הסדר מדיני לשלום .  לאזרחי ישראל מגיע לדעת איזה הסדר יונח על השולחן ומה עמדת המפלגות עליו .  בסופו של דבר ,  אזרחי ישראל שרוצים שלום ופתרון מדיני יודעים שרק ממשלת שמאל-מרכז עם מרצ חזקה תקדם הסדר ".  
מפלגת העבודה הציגה את תכניתה המדינית , " נתיבים להיפרדות ",  ואת שלושת הצעדים המרכזיים שעליהם מושתתת התכנית .  הצעד הראשון שהוצג הוא הפסקת הבנייה מחוץ לגושי ההתיישבות , " זאת מתוך ההכרה בכך שהתנחלויות ומאחזים מבודדים אינם תורמים דבר לביטחון ישראל ומהווים מכשול להליכי היפרדות עתידיים ".  הצעד השני שהוצג הוא חקיקת חוק  " פינוי-פיצוי ",  שלפי לשון התכנית , " מטרתו לעודד פינוי מרצון של אזרחים מהתנחלויות מבודדות מחוץ לגושי ההתיישבות ,  ייקבע בחוק מיוחד ".  הצעד השלישי והאחרון שהוצג הוא משאל עם על מחנות הפליטים סביב ירושלים ,  לגבי השאלה  " האם מחנות הפליטים והכפרים הפלסטינים שועפאט ,  עיסאוויה ואחרים הם חלק מירושלים בירת ישראל הנצחית ?  ".  
שר החינוך נפתלי בנט קרא לנשיא ארצות הברית דונלד טראמפ לפרסם את תכנית השלום שלו לפני הבחירות בישראל .  בנאום שנשא בוועידת השלטון המקומי לחדשנות בתל אביב ,  אמר בנט : " אנחנו נמצאים בערפל לגבי תכנית השלום ,  מתכננים את המדינה הפלסטינית מעל הראש שלנו .  כולם מעודכנים לגבי תכנית המאה ,  הפלסטינים ,  הירדנים - כולם חוץ מאתנו .  לא מגיע לנו לדעת מה עומד לקרות לנו לפני שנלך לבחירות מכריעות אלה ?  ".  
מזכ"ל מפלגת העבודה ערן חרמוני ,  אמר כי בעקבות חשיפת ההסכם בין מפלגות הימין ,  המבטיח לעצמה יהודית מקום בוועדה למינוי שופטים אם לא ייכנסו לקואליציה ,  כי  " ראש ממשלה שלא חוסך באמצעים ,  בזויים ככל שיהיו ,  לשם ליבוי השנאה והגזענות על חשבון הממלכתיות והלאומיות ,  איבד את המנדט הציבורי שלו .  דחיפתו לחתימת ההסכם הבזוי הזה היא פשיטת רגל מוסרית וערכית שמעידה על כך שבבלפור איבדו כל רסן .  מי שפועל לביסוס הפשיזם היהודי משיקולים אלקטורליים נטו וצוחק לכל העם היהודי בפרצוף ,  אינו כשיר עוד לכהן כראש ממשלה ".  
ראש הממשלה בנימין נתניהו פרסם הלילה ברשתות החברתיות סרטון ובו הקריא מכתב ששלח פרופ' אלן דרשוביץ מאוניברסיטת הרווארד ליועץ המשפטי לממשלה אביחי מנדלבליט ,  שקרא לו לשקול הגשת כתב אישום נגד נתניהו בכפוף לשימוע .  לדברי נתניהו , " אתם רואים ,  אזרחי ישראל - לא רק אתם יודעים שמדובר כאן בשבירת כל נורמה דמוקרטית ",  אמר ראש הממשלה . " מעולם לא היה תקדים במדינת ישראל ,  או בדמוקרטיה כלשהיא ,  שמעמידים מישהו למשפט בגלל סיקור חיובי ,  שאגב במקרה שלי גם זה לא היה ".  

העבודה מציגה תכנית היפרדות ,  בנט פונה לטראמפ | עדכוני הבחירות
המפלגה בראשות אבי גבאי הציגה תכנית מדינית ובה שלושה צעדים מרכזיים להיפרדות מהפלסטינים .  מזכ"ל המפלגה יצא נגד עסקת נתניהו עם מפלגות הימין .  בנט קרא לפרסום תכנית השלום : " כולם מעודכנים חוץ מאיתנו ".  עדכונים שוטפים

