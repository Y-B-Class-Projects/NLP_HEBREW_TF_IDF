נתניהו על הביקורת נגד הדיל בימין :  צביעות ומוסר כפול של השמאל
בהתייחסות ראשונה לביקורת בשמאל ובארגונים היהודיים בארה"ב ,  אמר ראש הממשלה כי 
" מגנים גוש חוסם בימין עם מפלגות ימניות ,  בזמן שפועלים להכניס את האסלאמיסטים הקיצוניים לכנסת כדי לייצר גוש חוסם ".  עוצמה יהודית : " הצביעות של איפא"ק זועקת לשמיים "
  - " איזו צביעות ומוסר כפול של השמאל "-   " השמאל פעל להכניס את האסלאמיסטים הקיצוניים לכנסת "-  נתניהו כינה את הביקורת : " שיא האבסורד "-  עוצמה יהודית לאיפא"ק : " שובו הביתה לפני שתתערבו בבחירות "  
ראש הממשלה בנימין נתניהו הגיב הערב  ( שבת )  לראשונה לביקורות בשמאל ובארגונים היהודיים בארצות הברית לדיל בימין וכתב : " איזו צביעות ומוסר כפול של השמאל ".  לדבריו , " הם מגנים גוש חוסם בימין עם מפלגות ימניות ,  בזמן שהשמאל פעל להכניס את האסלאמיסטים הקיצוניים לכנסת כדי לייצר גוש חוסם ".  
בחשבון הפייסבוק שלו כתב נתניהו כי  " לשלול איחוד עם מפלגות ימניות זה פסול ,  אבל לפעול כדי להכניס מסיתים ומרגלים נגד ישראל זה לגיטימי .  שיא האבסורד ".  עוד הוסיף : " בשנת 99 ברק השתתף בכנס בחירות עם השיח המסית ראאד סלאח ,  נציגי העבודה ומרצ הצביעו לעזמי בשארה שריגל לטובת חיזבאללה כדי שייכנס לכנסת ,  והרצוג פעל להסכם עודפים עם הרשימה המשותפת ואמר שחברי הכנסת הערביים לגיטימיים לממשלה ". 
בחירות 2019 - סיקור מיוחד בוואלה !  NEWS:ליברמן : " אין סיכוי שאני מצטרף לשום ממשלה בראשות בני גנץ"הקרב על התדמית - ועל הכסף :  שני הקלפים שכבר הביאו למהפך בישראלנתניהו על  " כחול לבן ":  מדברים על אחדות אך רוצים מדיניות שמאל 
עם זאת ,  נתניהו נמנע מלהזכיר במפורש את השדולה הפרו ישראלית איפא"ק ,  שפרסמה אתמול גינוי חריג והביעה ביקורת נגד ההחלטה לשלב את נציגי עוצמה יהודית ברשימת הבית היהודי לבחירות הבאות .  השדולה נמנעת בדרך כלל מהבעת ביקורת נגד ישראל בכלל ונגד מפלגות ספציפיות בפרט .
 מטעם עוצמה יהודית נמסר בתגובה לדברי השדולה הפרו ישראלית כי  " אנו קוראים לחברי איפא"ק לעשות את המהלך המתבקש ולשוב הביתה לארץ ישראל לפני שהם מתערבים בבחירות .  כשיגיעו לכאן יוכלו להיות שותפים בהכרעות הגורליות והקיומיות של העם היושב בציון ונשמח שיקבלו החלטות יחד עם אזרחי מדינת ישראל ".  עוד הוסיפו כי  " מכל מקום הצביעות של איפא"ק זועקת לשמיים .  מעולם לא שמענו את אנשי איפא"ק מגנים בכזו חריפות את התמודדות חנין זועבי ואחמד טיבי בכנסת ".  
מנגד ,  יו"ר כחול לבן בני גנץ תקף בחריפות את נתניהו על דבריו . " התגובה החריגה של איפא"ק ,  ארגון שאינו עוסק בשגרה בפוליטיקה הפנים-ישראלית ,  מוכיחה כי בנימין נתניהו חצה שוב גבולות אתיים רק כדי לשמור על מושבו תוך כדי פגיעה קשה בצלם הישראלי ,  במוסר היהודי וביחסינו החשובים עם יהדות ארצות הברית ". 
בעקבות דבריו של גנץ מהליכוד נמסר כי  " לפיד וגנץ יקימו ממשלת שמאל חלשה בגיבוי גוש חוסם של מפלגות ערביות שפועלות נגד מדינת ישראל - מפני שאין להם אפשרות אחרת להקים ממשלה .  הם לא יטיפו לנו מוסר על ציונות וערכים ".  
במסגרת הגינוי החריג אמש ,  בשדולה החליטו לשתף בטוויטר הודעת גינוי למהלך מפי ארגון יהודי אחר ,  AJC ,  וכתבו : " אנחנו מסכימים .  לאיפא"ק יש מדיניות ארוכת שנים לא לפגוש נציגים מן המפלגה הגזענית וראויה לגינוי ". 
בהודעת AJC נכתב בין השאר כי הארגון אינו נוהג להביע עמדות ביחס לבחירות בישראל ,  אולם  " לאחר ההודעה כי מפלגת 'עוצמה יהודית' ,  מפלגה חדשה שנוסדה בידי תלמידיו של הרב כהנא ,  כעת מועמדת לבחירות לכנסת ,  נכפה עלינו להשמיע את קולנו ".  עוד צויין כי  " השקפת העולם של המפלגה מגונה .  ערכיה לא משקפים את ערכי היסוד שעליה מבוססת מדינת ישראל ".  הם הסבירו כי קיימת אפשרות שחרף קיצוניות המפלגה לדבריהם ,  היא תיכנס לכנסת .
 בתוך כך ,  איפא"ק הזמינה את כל ראשי המפלגות הציוניות לנאום בוועידה השנתית שלה בחודש הקרוב ,  כמו גם את ראש הממשלה .  לפיד כבר אישר את השתתפותו בוועידה ,  ואילו גנץ ויו"ר מפלגת העבודה אבי גבאי טרם החליטו אם ישתתפו .  גם יו"ר הימין החדש נפתלי בנט עשוי לנסוע לכנס בוושינגטון בסוף מרץ .  
ביום חמישי אמר נתניהו כי  " זו מערכת בחירות קשה ,  השמאל מתאחד וייהנה מתמיכה בלתי פוסקת של התקשורת עד ליום הבחירות ".  לדבריו , " יש להביא את כל האנשים לקלפי ונשכנע אותם שלא יבזבזו קולות ,  ולא יצביעו למפלגות שלא יעברו את הסף ,  אלא יצביעו קודם כל לליכוד .  אנחנו יודעים שיש כאן סכנה .  אני אומר את הדברים כהווייתם לא מייפה אותם ואני גם לא מכביר מילים על הסכנה ". 
ראש הממשלה הגיב בהצהרה מיוחדת לדבריהם של ראשי תנועת כחול לבן ,  בני גנץ ,  יאיר לפיד ,  משה יעלון וגבי אשכנזי ,  בעת הצגת תנועתם כחול לבן .  לדבריו ,  הארבעה מסתמכים על גוש חוסם של מפלגות ערביות  " שלא רק שלא מכירות במדינת ישראל ,  אלא פועלות לחסלה ".  
" היינו בסרט הזה עם גנרלים מהשמאל שמתחזים לימין ",  אמר נתניהו . " מדברים על אחדות אך מתכננים להעביר את המדיניות של השמאל .  הערב הבחירה ברורה מתמיד ,  ממשלת שמאל חדשה ,  חלשה בראשות לפיד וגנץ ,  עם גוש חוסם של המפלגות הערביות ,  או ממשלת ימין חזקה בראשותי ". 
 ( עדכון ראשון :  18:37 )  

נתניהו על הביקורת נגד הדיל בימין :  צביעות ומוסר כפול של השמאל
בהתייחסות ראשונה לביקורת בשמאל ובארגונים היהודיים בארה"ב ,  אמר ראש הממשלה כי 
" מגנים גוש חוסם בימין עם מפלגות ימניות ,  בזמן שפועלים להכניס את האסלאמיסטים הקיצוניים לכנסת כדי לייצר גוש חוסם ".  עוצמה יהודית : " הצביעות של איפא"ק זועקת לשמיים "
 
