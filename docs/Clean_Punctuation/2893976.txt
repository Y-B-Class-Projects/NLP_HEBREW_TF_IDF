באופוזיציה תוקפים את דברי נתניהו : " נאום חזק ,  אך לא רלוונטי "
 יו"ר המחנה הציוני יצחק הרצוג הגיב לדבריו של ראש הממשלה בעצרת הכללית של האו"ם ואמר כי הוא  " חסר השפעה ".  לפיד : " מנהיג אמיתי צריך להציב אלטרנטיבה ".  יחימוביץ' : " שתיקת נתניהו מביכה "
 המערכת הפוליטית הגיבה הערב  ( חמישי )  לנאומו התקיף של ראש הממשלה בנימין נתניהו בעצרת הכללית של האו"ם בניו יורק .  לדברי יו"ר המחנה הציוני והאופוזיציה ,  יצחק הרצוג ,  דברי ראש הממשלה לא יובילו להישגים מדיניים . " נתניהו נשא עוד נאום רהוט מסדרת נאומיו ,  אך עסק שוב בהפחדה במקום בעשייה ולכן לא תהיה לו שום השפעה ",  אמר .
 הוא הוסיף כי  " אם נתניהו היה רוצה לעשות ולהנהיג ולא רק לנאום - היו למדינת ישראל עוד שלושה הסכמי שלום עם מדינות מתונות ,  שמשנים לגמרי את המצב באזור ".  
לקריאה נוספת :" אובמה סירב להתחייב שיטיל וטו בהצבעה על מדינה פלסטינית באו"ם"שעות לפני נאומו באו"ם ,  נתניהו מזהיר מ"ימים אפלים "  באירופה"הפצצה של אבו מאזן "  התבררה ברימון הלם חסר משמעות 
עמיתתו לסיעה ,  חברת הכנסת ציפי לבני ,  אמרה דברים ברוח זהה . " נאום חזק ,  אך לא רלוונטי ולא ישנה דבר ",  אמרה .  לדבריה , " נתניהו נשא נאום רהוט שמרגש כל נפש יהודית ,  אבל הוא לא ישפר את עתיד מדינת העם היהודי .  יש פער עצום בין התחושה הטובה שהוא יוצר בארץ - לתפיסה ומצבה של ישראל בעולם .  מנהיג חזק נדרש להחלטות - ובזה ביבי חלש .  אנגלית טובה חשובה לשגריר ישראל באו"ם - אבל לא מספיקה לראש ממשלה ".  
היא הוסיפה : " נאומים בלבד לא מספיקים .  ההיסטוריה הוכיחה שנאומיו של נתניהו לא שינו דבר .  לא נאום הפצצה המפורסם ,  ולא הזעקות על צביעות העולם עצרו או מנעו את ההסכם הרע שנחתם עם איראן .  כשאזרחי ישראל מתרגשים מהנאום - העולם רואה מישהו שמדבר על שלום ושתי מדינות לשני עמים ,  אבל לא מוכן לשלם את המחיר הפוליטי הקטן ביותר עבורו ".  
יו"ר מפלגת יש עתיד ,  ח"כ יאיר לפיד ,  השוהה בימים אלו בארצות הברית ,  התייצב לצד ראש הממשלה . " נתניהו העביר מסר חשוב מאוד לעולם ולאו"ם - אי אפשר להמשיך יותר עם הצביעות נגד ישראל ,  שהיא הדמוקרטיה היחידה במזרח התיכון ,  שנלחמת נגד הטרור ומקפידה על זכויות האזרח וחופש הפולחן לכל הדתות ".  עם זאת ,  הוא אמר כי  " נאומים אינם תחליף למדיניות ,  ומנהיג אמיתי צריך להציב אלטרנטיבה ".  
לדברי לפיד , " נתניהו צריך לדעת שאם לא יציב אלטרנטיבה וחזון ,  מישהו אחר יציע זאת במקומו ודבר זה עלול לגרום נזק למדינת ישראל ". 
חבר הכנסת אחמד טיבי  ( הרשימה המשותפת )  הגיב על הנאום בחשבון הטוויטר שלו וכתב : " נתניהו התפאר ברופא הערבי שמטפל בחולים ישראלים ,  אך שכח להזכיר שאותו הרופא מופשט בשדה התעופה ,  ונוהר לקלפי 'בהמוניו'  כמו ערבי בישראל ".  
ח"כ שלי יחמוביץ' הגיבה בחשבון הטוויטר שלה וכינתה את הנאום : " שתיקה מביכה שהשתררה ".  לדבריה , " מחיאות הכפיים הבודדות של שלדון אדלסון ושרה נתניהו היו מביכות ".  
סגן יושב ראש הכנסת ויו"ר שדולת שתי המדינות ,  ח"כ חיליק בר  ( המחנה הציוני )  ,  הגיב גם כן על נאום נתניהו ואמר : " בנושא המאבק בגרעין האיראני כולנו מאוחדים .  אך בנושא הפלסטיני - אני מציע לממשלת ישראל להוביל וליזום הכרה ישראלית מפוקחת ומתואמת במדינה פלסטינית ,  תחת התניות מיוחדות ,  בתיאום עם הקהילה הבינלאומית ובתנאים שיהיו נוחים לישראל ".  
בהודעתו של בר נכתב כי  " פתרון שתי המדינות - הוא הפתרון היחידי הטוב לישראל .  בחוסר מעשיו ובנאומים בלבד ,  נתניהו מקרב את ישראל למציאות של מדינה דו לאומית - שתהווה את חיסול המפעל הציוני ".  
סאיב עריקאת ,  הממונה על המשא ומתן עם ישראל ,  אמר כי נתניהו משקר באשר לכוונתיו האמיתיות . " חברי המחנה של נתניהו חיבלו בעקביות בכל ניסיון לתהליך שלום משמעותי .  הפלסטינים מעולם לא הציבו תנאים לשלום .  הפלסטינים דרשו שישראל תמלא את ההתחייבויות שלה לפלסטינים ,  אך היא טרם עשתה זאת .  בעוד נתניהו אומר לעולם שהוא רוצה לקיים משא ומתן על פתרון שתי המדינות ,  הוא בנה את מפעל ההתנחלויות הגדול ביותר בהיסטוריה המודרנית על אדמת פלסטין ,  ורוצחי משפחת דוואבשה עדיין מסתובבים חופשי ",  אמר .
 לדבריו , " הפלסטינים הכירו בישראלי ב-1988 ,  ואילו ישראל עדיין לא הכירה בפלסטין .  נתניהו שכח לציין כי רק בזכות האו"ם ישראל קיימת בכלל ".  

באופוזיציה תוקפים את דברי נתניהו : " נאום חזק ,  אך לא רלוונטי "
 יו"ר המחנה הציוני יצחק הרצוג הגיב לדבריו של ראש הממשלה בעצרת הכללית של האו"ם ואמר כי הוא  " חסר השפעה ".  לפיד : " מנהיג אמיתי צריך להציב אלטרנטיבה ".  יחימוביץ' : " שתיקת נתניהו מביכה "
 
