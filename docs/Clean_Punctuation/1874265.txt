ראשי רשויות בצפון התפקדו לליכוד : " חזרה הביתה "
 עסקת שליט ,  הפקולטה לרפואה בצפת וניסיונותיו של אבו מאזן לגרום לעולם להכיר בפלסטין ,  שכנעו את ראשי הרשויות בצפון ,  יהודים וערבים כאחד ,  להתפקד לליכוד . " הוא יביא את השלום "
 ראש ממשלת ישראל ,  בנימין נתניהו ,  יכול לנשום לרווחה .  לאחר גל המחאה החברתית הגדול בהיסטוריה של ישראל ,  במסגרתו נמתחה ביקורת נוקבת על התנהלותו ,  נראה כי המפלגה בראשה הוא עומד דווקא מתחילה להתאושש .  בתקופה האחרונה ,  על רקע העסקה לשחרור גלעד שליט ,  הקמת פקולטה לרפואה בצפת וניסיונותיו של אבו מאזן לקבל את הרשות הפלסטינית כחברה מלאה באו"ם ,  החלו ראשי רשויות רבים בצפון להתפקד למפלגת השלטון .  
בחודשיים האחרונים מתפקדים לליכוד ראשי מועצות מקומיות רבות בגליל . " החלטתי 'לחזור הביתה' ,  לאחר גלות ארוכה ",  סיפר לוואלה !  חדשות ראש מועצת ראש פינה ,  אביהוד רסקי , " בזמנו עברתי לקדימה ,  עם אריק שרון ,  שהוא גם ידיד המשפחה .  כעת החלטתי 'לחזור הביתה' ".  לדברי רסקי ,  נתניהו פעל נכון במספר נושאים ,  דבר שהוביל אותו להתפקד לליכוד : " ביבי לקח אחריות על עסקת שליט ,  עם כל המורכבות שבעניין .  הוא גם קידם את פתיחת הפקולטה לרפואה בגליל .  לאט ובטוח הוא מוכיח שהוא קשוב ומבין את רחשי ליבם של התושבים ,  אפילו במחאה החברתית הצפונית ". 
יושב ראש מועצת חצור הגלילית ,  שמעון סוסיה ,  החליט גם הוא לעקור ממפלגת קדימה ולהתפקד לליכוד .  לדבריו ,  ישנן שתי סיבות בגללן ביצע את המהלך : " קודם כל ,  אני מאמין שביבי מסוגל להצעיד את מדינת ישראל קדימה .  שנית ,  ממשלת הליכוד מסוגלת לעזור לי ,  כראש מועצה ,  לקדם תכנית פיתוח בעיר ,  ולהפוך אותה לעיר מרכזית בגליל ". 
בתחילת השבוע הגיע נתניהו לחצור הגלילית ,  בכדי להשתתף בכנס תמיכה במתפקדי הליכוד ,  בו קיבל תעודת  " תושב של כבוד "  מסוסיה ,  שאמר כי  " זו הייתה מחווה מרגשת ".  על עזיבתו את מפלגת קדימה אמר כי  " המעבר מקדימה לליכוד לא היה קל .  את מה שהיה לי לומר ,  אמרתי לציפי לבני בארבע עיניים .  אני מאמין שהיא לא שמחה על החלטתי לעזוב ". 
עם התפקדותו של ראש עיריית קריית שמונה לליכוד ,  נוצר בגליל העליון רצף טריטוריאלי של מועצות מקומיות התומכות בליכוד ,  שנמתח ממטולה עד ראש פינה .  סגן עיריית קריית שמונה ,  יגאל בוזגלו ,  אמר כי  " לאחרונה ראשי הרשויות השכילו להבין שכדאי להם לתמוך בממשלת הליכוד ,  שמדברת אל התושבים בגובה העיניים ומנסה לעזור באמת ,  בלי שום סיסמאות ". 
עובדה מפתיעה למדי היא כי גם חלק מראשי הרשויות הערביות התפקדו לליכוד ,  מתוך תקווה כי הדבר יוביל להסכם השלום המיוחל .  בחודשיים האחרונים התפקדו לסיעה לא פחות משמונה ראשי מועצות ערביות מצפון הארץ ,  כגון משהד ,  בועיינה-נוג'ידאת ,  ג'דדיה מאכר ,  בסמת טבעון ,  כפר מנדא ,  עילוט ומזרעה .
 ראש מועצת משהד ,  כפר מוסלמי ברובו השוכן סמוך לנצרה ,  וג'יה סולימאן ,  סיפר כי  " עד שהתפקדתי לליכוד הייתי נייטרלי .  בחרתי להתפקד למפלגה מתוך אמון וידיעה שאוכל למצוא חברים טובים ואוזן קשבת .  אני משוכנע שנתניהו יביא את השלום והשקט לאזור ".  בדבריו התייחס גם להחזרתו של גלעד שליט מהשבי ,  ואמר כי  " נתניהו כבר הוכיח בעסקת שליט ,  כי יש אחריות שצריך למלא כראש ממשלה  וזאת יחד עם חזרתם החיובית של האסירים לביתם ". 
ראש מועצת בועיינה-נוג'ידאת ,  עבאס תיתי ,  העומד בראש המועצה מקומית השוכנת בבקעת בית נטופה ,  בה הרוב המכריע של התושבים הם מוסלמים ,  התפקד גם הוא לליכוד לפני ימים ספורים ,  לאחר שנים רבות בהן השתייך למפלגת העבודה : " עם כל ההסתייגות שלי בנושא החברתי ,  אני סבור שנתניהו יוכל לתפקד כנדרש ,  ולהשביע את רצון תושבי המדינה ,  בדמות ועדת טרכטנברג ומתן תקציבים לפריפריה ". 
עוד באותו נושאמושב החורף של הכנסת ייפתח :  מה צפוי להם ולנו ? דפני ליף : " נרעיד את האדמה עד שהמדינה תתעורר"מה גרם לראש הממשלה להשתתף ב"ביבי גאמפ "? 

ראשי רשויות בצפון התפקדו לליכוד : " חזרה הביתה "
 עסקת שליט ,  הפקולטה לרפואה בצפת וניסיונותיו של אבו מאזן לגרום לעולם להכיר בפלסטין ,  שכנעו את ראשי הרשויות בצפון ,  יהודים וערבים כאחד ,  להתפקד לליכוד . " הוא יביא את השלום "
 
