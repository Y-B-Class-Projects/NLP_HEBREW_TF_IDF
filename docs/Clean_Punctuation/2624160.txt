מסתמן :  רק 20 שרים ,  בנוסף לנתניהו ,  בממשלה הבאה
הישג ליאיר לפיד .  על פי ההסכמות המתגבשות בין ראש הממשלה ליו"ר יש עתיד וליו"ר הבית היהודי בנט ,  נראה כי הממשלה תעבור קיצוץ .  עדיין לא ברור מי תזכה במשרד החינוך
התקדמות במשא ומתן :  על פי ההבנות שמסתמן כי הושגו בין ראש הממשלה ,  בנימין נתניהו ,  לבין יו"ר יש עתיד ,  יאיר לפיד ויו"ר הבית היהודי ,  נפתלי בנט ,  בממשלה הבאה יכהנו 20 שרים  קיצוץ משמעותי במספר השרים לעומת הממשלה היוצאת ,  וזאת בנוסף לנתניהו עצמו .  כך נודע לוואלה !  חדשות .  הפגישה בין בנט ,  לפיד ונתניהו הופסקה לפני כשעה ,  והיא צפויה להתחדש שוב הערב  ( שני )  .  אם אכן תתייצב הממשלה על 20 שרים ,  מדובר בהישג של ממש לח"כ לפיד  שדרש לקצץ את הממשלה מ-30 לשרים ,  ל-18 בלבד .  
כמו כן ,  נראה כי לא יהיה  " מפתח "  זהה לחלוקת השרים לכל מפלגה בהתאם למספר המנדטים שלה .  ייתכן ומדובר בפתרון לצרה של ראש הממשלה נתניהו ,  שנאלץ להתמודד עם מספר גדול של חברי כנסת מכהנים בליכוד המצפים לכהן כשרים ,  לעומת דרישתו של לפיד לקצץ בגודלה של הממשלה .  במסגרת ההסכמה ,  הצליח נתניהו להשיג רוב של 12 שרים לליכוד-ביתנו מתוך 21 השרים  ( כולל את ראש הממשלה )  .  
בחדשות 2 דווח גם כי אם וכאשר ח"כ אביגדור ליברמן יוכל לשוב ולכהן כשר ,  בהתאם להתפתחויות במשפטו ,  ייאלץ אחד השרים המכהנים לפנות את מקומו .  עם זאת ,  בתרחיש כזה ,  ליברמן יפנה הרי את תפקידו הנוכחי כיו"ר ועדת החוץ והביטחון של הכנסת ,  תפקיד נחשק בפני עצמו .  עוד דווח כי בממשלה הבאה יהיו חברים גם שמונה סגני שרים .  
עם זאת ,  עדיין ישנם מספר מוקדי מחלוקת בין נתניהו ,  לפיד ובנט  הבולט שבהם הוא מי יזכה בתיק החינוך ;  האם הליכוד ימשיך לאחוז בו  ( ואז סביר שמי שיכהן בתפקיד יהיה השר המכהן גדעון סער )  ,  או שמא תזכה לו יש עתיד  ( אז המועמד הבולט לתפקיד הוא ח"כ שי פירון )  .
 בליכוד הבהירו הערב כי הם מתכוונים להתעקש על משרד החינוך .  גורמים בליכוד אמרו הערב כי במפלגה עומדים על המשך ההחזקה בתיק ,  ואמרו : " למשרד החינוך בראשות סער יש הישגים רבים ב4 השנים האחרונות .  ראש הממשלה מעוניין בהמשך הצלחת תלמידי ישראל כפי שנראו היטב במבחנים הבינלאומיים ".  
מצדו של בנט ,  עיקרי הדברים כבר נסגרו .  בנט יתמנה לשר התמ"ת עם סמכויות נרחבות וייקבל גם את תיק ההסברה .  בתקופה שבה אין שר חוץ מכהן ,  צפוי בנט לשמש כפנים של ישראל בתקשורת העולמית .  כמו כן ,  ישמש בנט כחבר בפורום הביטחוני המצומצם וכסגן ראש הממשלה .  תיק השיכון יילך לאורי אריאל ,  הדתות לאלי בן דהן והמשרד לענייני ירושלים והתפוצות יוענק כך נראה לאורי אורבך .  
בינתיים בנט משמש בעיקר כמתווך בין בן בריתו לפיד לראש הממשלה נתניהו ,  כאשר נראה כי היחסים בין השניים הולכים ונבנים מחדש .  כך למשל ביום חמישי ערך בנט מסע דילוגים בין לשכת נתניהו בקריה לבין ביתו של לפיד בתל אביב על מנת לפתור את המחלוקת על תיקי החינוך והפנים .  בינתיים ,  עושה רושם כי לפיד עומד על כך כי שני התיקים יהיו בידיו ופתרון לא נראה באופק .  גורם באחת המפלגות אמר היום כי לא מן הנמנע שרק בשעות האחרונות שיוותרו למשא ומתן תיפתר הסוגיה ,  מן הסתם בחלוקת התיקים בין שתי המפלגות .  
עוד על המאמצים להרכבת הממשלהמלחמת עצבים :  מי ישמור על ריכוז ברגע האמת ? תמה הפגישה המשולשת :  מחלוקת עם לפיד על תיקי החינוך והפניםלקראת סיום ?  יאיר לפיד :  זה ייקח עוד זמן 

מסתמן :  רק 20 שרים ,  בנוסף לנתניהו ,  בממשלה הבאה
הישג ליאיר לפיד .  על פי ההסכמות המתגבשות בין ראש הממשלה ליו"ר יש עתיד וליו"ר הבית היהודי בנט ,  נראה כי הממשלה תעבור קיצוץ .  עדיין לא ברור מי תזכה במשרד החינוך

