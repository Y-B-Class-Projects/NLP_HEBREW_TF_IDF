מליאת הכנסת דנה בפיזורה ;  נתניהו : " תנו לי הזכות להמשיך להנהיג "
 יו"ר הכנסת ריבלין פתח את המושב החמישי של הכנסת ,  שצפוי להיות קצר במיוחד .  ראש הממשלה הודיע על כוונתו להקדים הבחירות ,  והנשיא פרס ביקר : " על ישראל להוביל יוזמה מדינית "
 מליאת הכנסת פתחה אחר הצהריים  ( שני )  את מושבה החמישי של הכנסת ה-18 ,  שצפוי להיות קצר במיוחד .  במסגרת הדיון ,  שנערך במעמד הנשיא שמעון פרס ,  צפויה הכנסת להצביע על פיזורה ,  ועל הקדמת הבחירות ל-22 בינואר .  לאחר נאומיהם של ראש הממשלה נתניהו ,  הנשיא פרס ,  יו"ר הכנסת ריבלין ויו"ר האופוזיציה מופז ,  הושבע חבר הכנסת אדמסו אללי לתפקידו .  לאחר ההשבעה ,  החלה המליאה לדון בהצעת החוק לפיזור הכנסת . 
" אני מבקש לקיים את הבחירות ביום שלישי ,  י"א בשבט ,  22 בינואר 2013 ",  הכריז ראש הממשלה ,  בנימין נתניהו ,  בפתח נאומו במליאה . " בעוד פחות ממאה ימים יכריע עם ישראל מי ינהיג אותו ,  מי ינהיג אותו אל מול האתגרים הביטחוניים הגדולים ביותר שידענו מאז קום המדינה .  מול המשבר הכלכלי הקשה ביותר שידע העולם ב-80 השנים האחרונות ".   
" בשבע השנים שזכיתי לכהן כראש ממשלת ישראל ,  שמרתי על ביטחון מדינת ישראל ואזרחיה .  אני מבקש שתתנו לי את הזכות להמשיך להנהיג את ישראל ",  הכריז ראש הממשלה בנאומו . " אני מאמין שראוי שראש ממשלה שמבקש לקבל מנדט מחודש מהציבור ייתן דין וחשבון על עשייתו ועל עשיית ממשלתו בתחומים העיקריים של חיינו ",  אמר נתניהו והחל לסקור את המצב טרם ממשלתו ופעילות הממשלה בשנים האחרונות . " החזרנו את הביטחון לאזרחים .  נקטנו במדיניות תקיפה .  שיקמנו את ההרתעה .  עשינו זאת בשיקול דעת ואחריות ",  אמר נתניהו .  
ראש הממשלה טען כי לפני ארבע שנים סוגיית ההתחמשות הגרעינית של אירן כמעט ולא היתה על סדר היום הבינלאומי ולא הופעל לחץ כלכלי ומדיני של ממש על הרפובליקה האיסלמית . " כל מי שמזלזל באיום שמהווה אירן גרעינית על מדינת ישראל לא ראוי להנהיג את מדינת ישראל אפילו יום אחד .  לכן ,  העלנו את הסכנה האירנית למרכז סדר היום העולמי .  יש לנו יכולות לפעול מול אירן וגרורותיה ,  יכולות שלא היו לנו בעבר ",  הצהיר נתניהו .
 בהתייחסו לתחום המדיני אמר נתניהו : " הנכונות שלנו לעשות צעדים כדי להגיע לשלום עם שכננו לא נענו עד היום ,  אבל יש דבר אחד שלא עשינו .  לא עשינו מלחמות מיותרות .  לא עשינו מלחמות בכלל ,  בשבע השנים שאני מכהן כראש ממשלה בשתי הקדנציות לא הייתה מלחמה והייתה ירידה משמעותית במפלס הטרור .  לא היתה לנו יד קלה על ההדק ,  הייתה לנו יד איתנה על ההדק .  שידרנו עוצמה וזה המפתח לשלום ".  
לגבי התחום הכלכלי הבהיר נתניהו כי  " לפני ארבע שנים שיעור האבטלה בישראל היה כמו זה של אירופה ,  בערך 9% ,  אבל בעוד שהם המשיכו במגמה השלילית ,  אצלנו שינינו את המגמה והאבטלה ירדה מתחת ל7% ".  נתניהו עקץ את מתנגדיו ואמר : " אני רוצה להגיד מילה לאלה שדוגלים בצמצום הפערים .  יש נתון שיש כאלה שמעדיפים להסתיר כי זה לא תואם את התעמולה שלהם .  הנה העובדות של הלמ"ס .  הפער בחינוך ,  בפעם הראשונה מזה שנים ,  הצטמצם ברציפות בשנתיים האחרונות כי הוספנו מיליארד שקל לקצבאות הזקנה והוצאנו רבים מקו העוני .  נתנו הטבות מס להורים .  נתנו שנת לימודים חינם באוניברסיטאות לחיילים משוחררים .  העלנו שכר לשוטרים ,  למורים ,  לכבאים ולעובדים הסוציאלים ".  
ראשון לדוברים היה יו"ר הכנסת ,  ראובן  ( רובי )  ריבלין .  ריבלין התייחס ליציבותה של הממשלה בכנסת ה-18 ,  ואמר שהכנסת  " אפשרה לממשלה למלא את תפקידה הקריטי כמפקחת על הרשות המבצעת וכחוליה המקשרת בין הזירה הציבורית והפוליטית ,  ולא להתנהל מתוך 'סחרחורת בחירות' בלתי פוסקת ". 
על הקדמת הבחירות אמר ריבלין : " צריך להודות על האמת :  הציבור הישראלי כבר התרגל להגיע לקלפי מכורח נסיבות פוליטיות ;  מכורח תעלולים פוליטיים ;  יותר מדי פעמים הגענו לקלפי מהסיבות הלא נכונות .(  ..  .) למעשה ,  בעשור וחצי האחרונים היה לנו ראש ממשלה שנפל קרבן לבחירה הישירה ,  ראש ממשלה שנפל למשכב ואחר שנפל בחשד לפלילים ,  אז מה הפלא שהציבור הישראלי איבד את אמונו בצדקת היציאה לבחירות והפך ציני ואדיש כלפיהן ;  מה הפלא שהציבור הישראלי בחר לתת את קולו למפלגות 'אוירה' במקרה הטוב ונמנע מלהצביע במקרה הרע ?  ". 
עם זאת ,  לדברי ריבלין ,  בחירות 2013 אינן מיותרות . " הבחירות האלה שמתקיימות לאחר שכנסת זו השלימה ארבעה מושבים הן תוצאה בלתי נמנעת של ויכוח דמוקרטי בריא וחיוני .  הכנסת הזאת יוצאת לבחירות משום שלא הצליחה להכריע בשאלות קרדינליות הנוגעות בראש ובראשונה לוויכוח על סדר היום החברתי כלכלי במדינת ישראל .  בסיטואציה שבה לממשלה אין שותפים להעברת תקציב ,  מי שנדרש להכריע בשאלות העקרוניות האלה הוא הציבור בישראל ובאמצעות ההצבעה בקלפי .  הבחירות לכנסת ה-19 ,  בניגוד למערכות הקודמות ,  אינן בחירות שבהן הציבור הישראלי נופל קרבן לשיקולים חיצוניים לוויכוח הדמוקרטי ,  אלא הן צומחות מלב ליבו של הוויכוח הזה ".  את דבריו חתם ריבלין במלים : " לכו להצביע !  אל תטעו :  יש לכם ,  לכולנו - את כל הסבות הנכונות לכך .  בסופו של יום ההכרעות הגדולות ביותר והמשפיעות ביותר על חיינו מתקבלות בקלפי ".  
נשיא המדינה ,  שמעון פרס ,  נאם אף הוא בפני המליאה . " היום תחליטו ,  חברי הכנסת ,  על מועד הבחירות וייקבע סדר יומה של ישראל לארבע השנים הבאות ".  הוא הוסיף : " הוא יתמודד עם שינויים רבים בעולם ובאזור .  ספק אם תהיה לנו השפעה עליהם .  ומן הסתם ,  תהיה להם השפעה על מצבנו ". 
הוא ציין עוד : " בחרנו להיות מדינה שוחרת שלום ,  ולסיים את הסכסוך עם הפלסטינים בדרך של הסכמה .  לפתרון של שתי מדינות לשני עמים ".  פרס אף נשא ביקורת מרומזת למדיניות החוץ של ממשלת נתניהו ,  ואמר : " על ישראל ליטול יוזמה כדי שיעדיה יובילוה ?  ולא המאורעות ישבשו את מדיניותה או יסכנו את זהותה ".  פרס התייחס גם לסוגית הגרעין האירני ,  ואמר : " כל האופציות ,  כולל האופציה הצבאית ,  חייבות להיות על השולחן כדי שאירן תבין רצינותנו .  האופציה הצבאית איננה האופציה המועדפת .  אבל בעיני העולם ובעיני ישראל היא רצינית ".  
לקראת בחירות - כותרות אחרונותעכשיו זה סופי :  הבחירות יתקיימו ב-22 בינוארנתניהו שוקל להגדיל את הרשימה הארצית בליכודכחלון :  מאמין בדרך הליכוד ,  אתמוך במפלגה מבחוץצפו :  הרגעים המצחיקים והמביכים בכנסת ה-18 

מליאת הכנסת דנה בפיזורה ;  נתניהו : " תנו לי הזכות להמשיך להנהיג "
 יו"ר הכנסת ריבלין פתח את המושב החמישי של הכנסת ,  שצפוי להיות קצר במיוחד .  ראש הממשלה הודיע על כוונתו להקדים הבחירות ,  והנשיא פרס ביקר : " על ישראל להוביל יוזמה מדינית "
 
