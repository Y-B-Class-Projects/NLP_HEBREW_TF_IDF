נתניהו : " אעשה מה שצריך כדי לשמור על ההתיישבות "
 ראש הממשלה העביר מסר מרגיע בישיבת שרי הליכוד בנוגע לפרסומים בנושא האפשרות של הקפאת הבנייה בהתנחלויות . " אני דואג לאינטרסים הלאומיים בתבונה ובנחישות "
" אני מנווט את ישראל מול לחצים בינלאומיים כבר חמש שנים והודף בהצלחה תביעות כאלה ואחרות .  אני אעשה כל מה שצריך כדי לחזק את מעמדה של מדינת ישראל ולשמור על ההתיישבות "  - כך אמר הבוקר  ( ראשון )  ראש הממשלה בנימין נתניהו במהלך הישיבה השבועית של שרי הליכוד .  נתניהו אמר את הדברים בתשובה לשאלות שהציגו לו שרי מפלגתו על האפשרות שישראל תידרש להקפיא את הבנייה מחוץ לגושי ההתנחלויות ,  בעקבות שורת פרסומים בנושא בכלי התקשורת .  
בשבוע שעבר אמר לוואלה !  חדשות גורם בכיר המעורב במשא ומתן הישראלי-פלסטיני כי אם שני הצדדים יקבלו את הסכם המסגרת שיציע שר החוץ של ארצות הברית ג'ון קרי ,  ישראל צפויה להידרש להקפאת בנייה בהיקף מסוים . " הסוגיה הזו נמצאת בדיון בין הצדדים כרגע ,  אבל יש הבנה שאם ישראל תמשיך לבנות בהתנחלויות אחרי הסכם המסגרת ,  במיוחד במקומות 'פרובוקטיביים' ,  תהיה בעיה ",  הסביר הגורם ,  והוסיף כי הצדדים מנסים למצוא פתרון לנושא .
 עוד על תהליך השלום:אבו מאזן לישראלים : " לא צריך לחלק את ירושלים"בניגוד לסיכום עם קרי :  הפלסטינים פנו לאונסק"והמו"מ תקוע :  אין הסכמה על ירושלים כבירה פלסטינית 
בישיבת שרי הליכוד הבוקר הציג נתניהו את תמונת המצב לשרים ,  מבלי להתייחס באופן מפורש לסוגיית ההקפאה . " יש תביעות מאתנו מכאן ועד להודעה חדשה ",  אמר ראש הממשלה ,  והוסיף כי הוא  " דואג לאינטרסים הלאומיים בתבונה ובנחישות ".  
הפרסומים על עצם הדיון בהקפאת בנייה עתידית עוררו זעם רב בקרב סגני השרים וחברי הכנסת של הליכוד ,  שחתמו על עצומה שבה קראו לנתניהו לדחות באופן מפורש ופומבי כל דיון בסוגיה .  לא ברור אם מילות ההרגעה שאמר הבוקר נתניהו לשרי מפלגתו ,  שנזהרים ממתיחת ביקורת מפורשת בנוגע למשא ומתן ולא הצטרפו לקריאה הפומבית בנושא ,  יספיקו כדי להרגיע את השטח .  
בשבוע שעבר רמז השר קרי בריאיון לתכנית  " עובדה "  כי במסגרת הסכם שלום ישראלי-פלסטיני לא מוכרח להתבצע פינוי בכוח של מתנחלים .  כשנשאל על המחיר האישי שישלמו מתנחלים שיפונו מבתיהם ,  השיב קרי : " אני כלל לא בטוח שהם יפונו ". 
לפניות לכתב :  amir.tibon@walla.co.il 

נתניהו : " אעשה מה שצריך כדי לשמור על ההתיישבות "
 ראש הממשלה העביר מסר מרגיע בישיבת שרי הליכוד בנוגע לפרסומים בנושא האפשרות של הקפאת הבנייה בהתנחלויות . " אני דואג לאינטרסים הלאומיים בתבונה ובנחישות "
 
