נתניהו : " נעמוד מול איראן בנחישות ,  עדיף עכשיו מאחר כך "
 לקראת פגישתו עם נשיא רוסיה ברקע המתיחות עם איראן ,  אמר ראש הממשלה כי מדובר בפגישה חשובה במיוחד לאור התבססות טהראן בסוריה והדגיש כי  " התיאום הביטחוני בין שתי המדינות חשוב ".  עוד הבהיר : " אנחנו לא מעוניינים בהסלמה ,  אבל נתמודד עם כל תרחיש "
" נעמוד מול איראן בנחישות ועדיף עכשיו מאשר אחר כך ",  כך אמר הבוקר  ( ראשון )  ראש הממשלה ,  בנימין נתניהו בפתח ישיבת הממשלה .  נתניהו אמר את הדברים לקראת פגישתו הצפויה עם נשיא רוסיה ,  ולדימיר פוטין ביום רביעי הקרוב על רקע המתיחות עם איראן .  
נתניהו הבהיר כי מדובר בפגישה חשובה במיוחד לאור התבססות איראן בסוריה . " התיאום הביטחוני בין שתי המדינות חשוב ",  אמר . " משמרות המהפכה מעבירות לסוריה נשק מדויק מלטים טילי קרקע ויחידות טילים שינסו לפגוע במטוסי חיל האוויר ".  
עוד באותו נושא בוואלה !  NEWS:ברקע המתיחות עם איראן :  נתניהו ייפגש עם פוטין ברביעי במוסקבהבעקבות חשיפת ארכיון הגרעין :  משלחות מודיעין מאירופה ביקרו בישראלנתניהו חשף מסמכים חשאיים של איראן :  ממשיכה לשאוף לנשק גרעיני 
פגישתם הקודמת של השניים נערכה לפני שלושה חודשים ,  וכעת יגיע אליה נתניהו מקפריסין ,  לפסגה משולשת עם מנהיגי יוון וקפריסין .  פוטין ונתניהו צפויים לדבר על הסכם הגרעין ,  עליו צריך להחליט הנשיא האמריקני דונלד טראמפ בסוף השבוע הקרוב .  בנוסף ידברו על התבססות איראן בסוריה ,  ועל חשיפת מסמכי ארכיון הגרעין האיראני אותם הציג נתניהו השבוע .
 הפגישה היא חלק מדיאלוג הדוק אותו מקיים נתניהו עם פוטין בשלוש השנים האחרונות ,  מאז הגבירה רוסיה את מעורבותה הצבאית בסוריה ,  ובמסגרת התיאום הצבאי עליו הוחלט כדי להימנע מחיכוכים באזור .  במסגרת דיאלוג זה נוסע ראש הממשלה מדי כמה חודשים לרוסיה ,  ונפגש עם הנשיא הרוסי .  
השבוע ,  אחרי חשיפת מסמכי הגרעין ,  קיים נתניהו רצף של שיחות מדיניות עם מנהיגי העולם בנושא המסמכים ,  והבהיר את המשמעויות שלהם מבחינתה של ישראל ,  על רקע איומי ארצות הברית לפרוש מהסכם הגרעין .  בשבוע האחרון הוא שוחח עם כל מנהיגי המדינות החתומות על הסכם הגרעין ,  פרט לסין שאיתה הוא אמור לשוחח בימים הקרובים .  בנוסף למנהיגי בריטניה ,  גרמניה וצרפת ,  הוא דן בנושא גם עם טראמפ ועם פוטין .  

נתניהו : " נעמוד מול איראן בנחישות ,  עדיף עכשיו מאחר כך "
 לקראת פגישתו עם נשיא רוסיה ברקע המתיחות עם איראן ,  אמר ראש הממשלה כי מדובר בפגישה חשובה במיוחד לאור התבססות טהראן בסוריה והדגיש כי  " התיאום הביטחוני בין שתי המדינות חשוב ".  עוד הבהיר : " אנחנו לא מעוניינים בהסלמה ,  אבל נתמודד עם כל תרחיש "
 
