נתניהו מככב על שער המגזין  " טיים ":   " המלך ביבי "
 המגזין היוקרתי הקדיש את שער הגיליון השבוע לראש הממשלה ,  כמו גם כתבת פרופיל המוקדשת למעמדו הפוליטי . " בזמן שבו מנהיגים ברחבי העולם נדחקים לפינה ,  הוא חוגג ניצחון "
 ראש הממשלה ,  בנימין נתניהו ,  מככב השבוע על שער המגזין היוקרתי  " טיים ".  סיפור השער שנכתב על ידי העורך הראשי ,  ריצ'ארד סטנגל ,  וכותרתו  " המלך ביבי ",  הוא למעשה כתבת פרופיל על נתניהו ,  המתייחסת למעמד שקנה לעצמו בעקבות גיבוש הקואליציה הרחבה עם מפלגת קדימה ,  וביטול הקדמת הבחירות .  על עמוד השער ,  מתחת לכותרת ולצד תמונה של ראש הממשלה בשחור לבן ,  עולה השאלה : " הוא כבש את ישראל ,  אך האם נתניהו יעשה כעת שלום  או מלחמה ?  "
" נתניהו עומד להפוך לראש הממשלה המכהן לפרק הזמן הארוך ביותר מאז דוד בן גוריון ,  האב המייסד של ישראל .  אין לו מתחרה במדינה .  שיעור התמיכה בו ,  כ-50% ,  נמצא בשיאו ",  הסביר סטנגל . " בזמן שבו מנהיגים המכהנים ברחבי העולם נדחקים לפינה ,  הוא חוגג ניצחון ".  
סנטגל תיאר את נתניהו כמי ש"עומד על סף ההיסטוריה ".   " השאלה היא אם הוא שבוי בהיסטוריה הזו או שהוא יכול לכתוב נרטיב חדש ",  תהה .  בידיעה באתר ה"טיים ",  המתאר את כתבת הפרופיל ,  ישנה התייחסות לשירותו הצבאי של נתניהו ,  ולעובדה שהוא נאלץ לשאת את הזיכרון הכואב של מות אחיו הבכור ,  יוני .  כמו כן ,  נכתב שהוא נושא עמו את מורשת אביו ,  בן ציון נתניהו . " כמו אביו ,  הוא רואה את ההיסטוריה היהודית כרצף של שואות .  כמו אביו ,  יש לו אמונה כמעט מיסטית בכוח התמידי של האנטישמיות ,  כאילו היה זה יותר ביולוגי מאשר תרבותי ",  נכתב .
 על פי הכתוב ,  כל המטען הזה לא בדיוק הופך את נתניהו לדמות המתבקשת ביותר להתמודד בצורה רגועה עם שתי הסוגיות הגיאו-פוליטיות הגדולות מולן עומדת ארצו :  איום הגרעין האירני והאתגר ארוך השנים של גיבוש הסכם שלום בר קיימא עם הפלסטינים .  הכותב הוסיף כי נתניהו אימץ עמדה ניצית בנוגע לסוגיה הראשונה ,  אשר לעיתים סותרת אפילו את ההערכות המודיעיניות בתוך ישראל .  עוד נכתב ,  כי במשמרתו תהליך השלום גוסס  דבר שהניע את הפלסטינים להתנתק מהשיחות ולפנות לאו"ם בשנה שעברה .  עם זאת ,  מבהיר הכותב ,  כעת ,  כששליטתו בכנסת רחבה יותר ,  נתניהו אינו מחויב להיכנע למפלגות הימניות יותר ,  והגמישות פחות .
 לדברי הכותב , " יש ברשות נתניהו קואליציה שלטת אשר לא תדלוף או תקרוס אם הוא יפתח במשא ומתן .  הוא לא יצטרך יותר להסתכל מעבר לכתף .  הוא לא יצטרך לקרוא לבחירות בהחלטה של רגע .  לא היה לו את זה עד כה ,  וזה נותן לו מרחב תמרון ומרחב לפשרה ". 
ראשי תנועת המחנה המשותף ,  מובילי  " מחאת הפראיירים ",  הגיבו לפרסום . " עכשיו כשכל העולם מכיר בכך שראש הממשלה מסוגל לבצע  ( כמעט )  כל מהלך שירצה בו ,  אנחנו שבים וקוראים למר נתניהו :  עמוד בהתחייבותך כלפי הציבור והובל את החוק לשוויון בנטל ",  כתבו ראשי התנועה בתגובתם . " אם תעמוד במילתך ",  אמר עידן מילר יו"ר התנועה , " חוק שירות לכולם ייקרא בפי כל 'חוק נתניהו' ואתה תיזכר בהיסטוריה של עם ישראל כמי שפתר ,  אחרי 64 שנים ,  את אחד הכשלים הערכיים החשובים ביותר בסדר היום הציבורי שלנו ".  
לקריאה נוספת:המשפיעים של  " טיים ":  נתניהו וחמינאי ברשימה אחת
בהכנת הידיעה השתתפה טל שלו 

נתניהו מככב על שער המגזין  " טיים ":   " המלך ביבי "
 המגזין היוקרתי הקדיש את שער הגיליון השבוע לראש הממשלה ,  כמו גם כתבת פרופיל המוקדשת למעמדו הפוליטי . " בזמן שבו מנהיגים ברחבי העולם נדחקים לפינה ,  הוא חוגג ניצחון "
 
