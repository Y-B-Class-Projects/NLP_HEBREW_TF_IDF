חמישה דברים שאתם צריכים לדעת היום
רגע לפני שהיום מתחיל ואתם צוללים לעומס בעבודה או בלימודים ,  קבלו חמישה דברים שאתם ממש צריכים לדעת היום
אתם צריכים לדעת שהיום יתקיים נאומו של ראש הממשלה בנימין נתניהו בפני הקונגרס האמריקאי ,  נאום שדובר בו רבות .  מחשש לתעמולה עקב קירבתו של יום הבחירות ,  ישודר הנאום בישראל בהשהיה של חמש דקות .  מטרתו בנאום ,  כפי שהצהיר עליה ראש הממשלה ,  היא לדבר על העיסקה הפוטנציאלית עם איראן אשר עלולה לטענתו לסכן את קיומה של מדינת ישראל .  עד כה הודיעו קרוב ל-30 חברי קונגרס דמוקרטים שבכוונתם להחרים את הנאום ,  זאת לצד סגן הנשיא ,  ג'ו ביידן ,  שהודיע כשבועיים לאחר ההודעה על הנאום על טיסה בהתראה קצרה לגואטמלה .  
אתם צריכים לדעת שתשדירי התעמולה ברדיו ובטלוויזיה יחלו היום ,  שבועיים לפני הבחירות לכנסת .  תשדירי הבחירות הופיעו לראשונה בישראל בשנת 1969 ,  אולם בתחילה המפלגות לא ראו בהן כלי חיוני וההשקעות בהם היו בהתאם .  במרוצת השנים התשדירים היוו חלק משמעותי במערכות הבחירות וחלקם אף זכו לחיי נצח ,  כמו אלו של ספי ריבלין  ( הליכוד )  והגשש החיוור  ( המערך )  ב-1984 .  כיום ,  לאור הפרסום באינטרנט והסרטונים שמפיצים הפוליטיקאים והמפלגות השונות בווטסאפ ,  בפייסבוק וביוטיוב ,  שוב עולה השאלה עד כמה השפעה יש לתשדירים ברדיו ובטלוויזיה .  
אתם צריכים לדעת שהיום ,  מתקיים טקס סיום קורס חובלים .  קורס החובלים הוא אחד הקורסים הקשים ,  התובעניים ,  המאתגרים והיוקרתיים ביותר בצה"ל .  אורכו כשנתיים וחצי,ובסיומו מקבל הבוגר דרגות קצונה  ( סגן )  ותואר אקדמי במדעי המדינה מטעם אוניברסיטת חיפה .  מבין אלפי המועמדים בשנה נבחרים בקפידה מעטים לתחילת המסלול המפרך,שבסופו כ- 30% בלבד יסיימו אותו ויזכו לענוד את סיכת הקצין הימי הנחשקת .  הטקס יערך במעמד שר הביטחון ,  מר משה  ( בוגי )  יעלון ,  ראש המטה הכללי ,  רב-אלוף גדי איזנקוט ,  מפקד חיל הים ,  אלוף רם רוטברג ,  קציני סגל הפיקוד הבכיר של חיל הים ,  משפחות החובלים ,  אורחים וחברים .  
אתם צריכים לדעת שהיום לפני עשר שנים הלך לעולמו מאמן הכדורגל ההולנדי ריינוס מיכלס ,  האיש שהיה אחראי לנבחרת הולנד הגדולה של שנות ה-70 וה-80 .  מיכלס אמנם אינו האיש שהמציא את ה"טוטאל פוטבול "   שיטה שבה כל שחקן מבצע כל תפקיד על המגרש ,  אך הוא שכלל אותה לרמת אמנות .  בזכות שיטה זו הגיעה נבחרת הולנד לגמרי גביע העולם של 1974 ו-1978 ,  בשניהם נוצחה על ידי הנבחרות המארחות ,  מערב גרמניה וארגנטינה .  מיכלס השפיע על מרבית השחקנים הגדולים של הולנד ,  בהם יוהאן קרויף ,  יוהאן נייסקנס ,  ארי האן ,  מרקו ואן באסטן ,  פרנק רייקארד ורוד חוליט .  הוא הלך לעולמו בגיל 77 ,  לאחר שניתוח לב שעבר לא הצליח .  
אתם צריכים לדעת שהיום לפני 168 שנים נולד מי שנחשב לממציא הטלפון ,  אלכסנדר גרהם בל .  בל היה מדען וממציא ובנוסף היה גם איש חינוך מיוחד שעסק בעיקר בעבודה עם חירשים .  בל עסק בהמצאת המצאות עוד בהיותו ילד אך כאשר התבגר הקדיש את כל מרצו להמצאת מכשירי עזר לחירשים  בין השאר בשביל לסייע לאמו שהחלה להתחרש כאשר היה ילד .  במרץ 1876 בנה בל מכשיר טלפון שהיה הראשון בעולם שהצליח להעביר צלילי קול מדוייקים מחדר לחדר ומשפט הנסיון הראשון שעשה בו בל היה כשקרא לעמיתו ווטסון : " Mr .  Watson ,  come here ,  I want to see you ". המצאת הטלפון נרשמה כפטנט על שמו של בל אבל קיים ויכוח ארוך שנים סביב זכות הראשונים להמצאה והיו שטענו כי הקדימו את בל .  

חמישה דברים שאתם צריכים לדעת היום
רגע לפני שהיום מתחיל ואתם צוללים לעומס בעבודה או בלימודים ,  קבלו חמישה דברים שאתם ממש צריכים לדעת היום

