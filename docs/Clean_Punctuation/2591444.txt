הסחף נמשך :  גם גרמניה לא תתנגד למדינה פלסטינית
בהודעה שפרסם משרד החוץ הגרמני ,  נמסר כי גרמניה החליטה להימנע בהצבעה ,  תוך קריאה לישראל ולרשות לשוב לשולחן המשא ומתן .  נתניהו : " ההחלטה באו"ם לא תשנה דבר בשטח "
 גרמניה הודיעה הבוקר  ( חמישי )  כי היא מתכוונת להימנע בהצעת ההחלטה של יו"ר הרשות הפלסטינית ,  אבו מאזן ,  על שדרוג מעמד הרשות הפלסטינית למשקיפה שאינה חברה בעצרת הכללית של האו"ם .  בימים האחרונים התלבטה גרמניה אם להתנגד או להימנע מהבקשה ,  אך בסופו של דבר היא מצטרפת לסחף האירופי לטובתו של אבו מאזן לאחר מבצע  " עמוד ענן ". 
בהודעה שפרסם משרד החוץ הגרמני ,  נמסר כי גרמניה החליטה להימנע תוך הדגשת הקריאה לישראל ולרשות הפלסטינית לשוב לשולחן המשא ומתן בהקדם האפשרי .  במשרד החוץ מעריכים כי גם צ'כיה ,  שהתכוונה להתנגד עשויה בהמשך היום להחליט להימנע בסופו של דבר מהבקשה . 
" לא קיבלנו את ההחלטה בקלות ראש ",  כתב שר החוץ הגרמני ,  גידו וסטרוולה ,  בהצהרה . " גרמניה שוטפה למטרת המדינה הפלסטינית ,  תמיד פעלנו לשם כך .  אבל נקיטת צעדים ממשיים לקראת מדינה אמיתית ,  חייבת להיעשות כתוצאה של משא ומתן בין ישראל לפלסטינים ".  
במקביל ,  אמר היום ראש הממשלה בנימין נתניהו כי ההחלטה באו"ם לא תשנה דבר בשטח אם תעבור . " היא לא תקדם את קיומה של מדינה פלסטינית ,  היא תרחיק אותה ",  אמר נתניהו . " ידה של ישראל תמיד מושטת לשלום אבל לא תקום מדינה פלסטינית בלי הכרה במדינת ישראל כמדינתו של העם היהודי .  לא תקום מדינה פלסטינית בלי הכרזה על סיום הסכסוך ולא תקום מדינה פלסטינית בלי סידורי ביטחון שיגנו על מדינת ישראל ואזרחיה .  לכל אלה אין זכר בהצעת ההחלטה ".  בטקס לציון 35 שנה לביקור סאדאת ,  שנערך במרכז בגין הדגיש ראש הממשלה כי  " אנחנו רוצים שלום אבל אפשר להשיג אותו רק בדרך אחת ,  בדרך של משא ומתן ישיר בין הצדדים ללא תנאים מוקדמים ,  ללא הכרזה באו"ם שלא מתחשבת כלל בצורכי הקיום והביטחון של ישראל ".  
" השלום יושג בהסכמות שיושגו בין ירושלים ורמאללה ,  ולא בהצהרות מנותקות שמתקבלות באו"ם .  אני מציע לא להתרשם ממחיאות הכפיים באו"ם ",  אמר נתניהו . " אני זוכר את מחיאות הכפיים שקיבלה ממשלת ישראל מן הקהילה הבינלאומית ,  כשהחליטה לצאת באופן חד צדדי מעזה .  קיבלנו מחיאות כפיים ,  וספגנו טילים .  ישראל יצאה מעזה ,  ואירן נכנסה אליה .  בדיוק אותו הדבר קרה כשיצאנו קודם לכן מלבנון .  ישראל יצאה ,  ואירן נכנסה .  כראש ממשלת ישראל לא אתן שיקום בסיס טרור אירני נוסף בלב הארץ ביהודה ושומרון ".  ראש הממשלה הוסיף כי  " לא משנה כמה ידיים יורמו ,  אין כוח בעולם שיגרום לי להתפשר בביטחון ישראל .  אין כוח בעולם שינתק את עם ישראל מארץ ישראל ".  

הסחף נמשך :  גם גרמניה לא תתנגד למדינה פלסטינית
בהודעה שפרסם משרד החוץ הגרמני ,  נמסר כי גרמניה החליטה להימנע בהצבעה ,  תוך קריאה לישראל ולרשות לשוב לשולחן המשא ומתן .  נתניהו : " ההחלטה באו"ם לא תשנה דבר בשטח "
 
