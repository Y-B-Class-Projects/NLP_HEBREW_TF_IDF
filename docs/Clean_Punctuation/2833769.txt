זריף :  ההפחדות של נתניהו לא ימנעו את ההסכם עם המעצמות
שר החוץ של איראן התייחס לנאומו הקרוב של ראש הממשלה בקונגרס ,  שבו הוא יביע את התנגדותו להסכם המסתמן סביב תכנית הגרעין של טהראן ואמר כי על העולם לא לאפשר ל"מנהיג הישראלי "  לפגוע במגעים
 ( נתניהו :  איראן מנסה להשמיד אותנו - כמו בימי פרס )  
שר החוץ של איראן מוחמד ג'וואד זריף אמר היום  ( שבת )  כי  " ההפחדות "  של ראש הממשלה בנימין נתניהו לא יעצרו את טהראן ואת המעצמות מלהגיע להסכם סופי סביב הסכם הגרעין שלה .  זאת ,  על רקע נאומו הקרוב של ראש הממשלה בקונגרס ,  שם הוא צפוי להביע את התנגדותו להסכם המסתמן בין איראן לבין ארצות הברית ,  רוסיה ,  סין ,  בריטניה ,  צרפת וגרמניה . 
" באמצעות הפחדה ,  סילוף ,  תעמולה ויצירת אווירה שקרית אפילו במדינות אחרות ,  ישראל מנסה למנוע את השלום ",  טען זריף במהלך מסיבת עיתונאים משותפת עם מקבילו האיטלקי פאולו ג'נטילוני בטהראן . " אני מאמין שהניסיונות האלו יהיו לשווא והם לא צריכים לפגוע בחתימה על ההסכם ".  
לדבריו , " נתניהו מתנגד לכל פתרון ונאומו המתוכנן בקונגרס מדגיש את ניסיונותיו להשתמש בסוגייה לא מציאותיות ובמשבר בדוי כדי להסתיר את מה שקורה באמת באזורנו ,  כולל הכיבוש והדיכוי של העם הפלסטיני ,  הפרת זכויות האדם והמשך המדיניות הפולשנית ".  

זריף :  ההפחדות של נתניהו לא ימנעו את ההסכם עם המעצמות
שר החוץ של איראן התייחס לנאומו הקרוב של ראש הממשלה בקונגרס ,  שבו הוא יביע את התנגדותו להסכם המסתמן סביב תכנית הגרעין של טהראן ואמר כי על העולם לא לאפשר ל"מנהיג הישראלי "  לפגוע במגעים

