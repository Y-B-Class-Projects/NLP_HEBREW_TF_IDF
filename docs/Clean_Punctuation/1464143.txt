ישיבת ממשלה ראשונה : " נסייע לנזקקים "
 ראש הממשלה התייחס בפתח ישיבתה הראשונה של הממשלה החדשה למשבר הכלכלי .  בנוסף אמר כי ימנה ראש למערכת הבריאות
 ( צילום :  גדעון צנטנר ,  עריכת וידאו :  ענת ברק )  ) 
ראש הממשלה בנימין נתניהו מנה הבוקר  ( ראשון )  בישיבתה הראשונה של הממשלה החדשה את הנושאים שיעמדו על הפרק . " נקים קבינט מדיני-ביטחוני לקידום השלום והביטחון וניתן עזרה ראשונה למשפחות נזקקות לקראת חג הפסח ",  אמר .  
לדברי נתניהו , " אפעל עם שר האוצר ושר הרווחה לשיפור הביטחון התזונתי של אזרחי ישראל .  אמנה ראש למערכת הבריאות ונבטל את החלטת הממשלה בדבר בית ראש הממשלה ונביא הצעה חדשה ,  צנועה יותר .  אנחנו מפשילים שרוולים ומתחילים לעבוד ". 
שר הרווחה יצחק הרצוג יציע הבוקר בישיבת הממשלה שתשב לראשונה מאז הושבעה בשבוע שעבר ,  להקים קרן להצלת עמותות וארגונים חברתיים על פי תוכנית שיגבש צוות בין משרדי .  היוזמה זוכה לגיבויו של ראש הממשלה בנימין נתניהו ,  על פי ההסכם הקואליציוני שנחתם בין העבודה לליכוד .
 הצוות הבין משרדי יגיש את המלצותיו בתוך 30 יום וייתכן שהמלצותיו יעוגנו בתקציב המדינה הדו שנתי לשנים 2009-2010 שיובא להצבעה בתוך כ- 100 ימים .  בצוות יהיו חברים נציגי משרד הרווחה ,  האוצר ,  החינוך והבריאות שישתפו פעולה בעבודת המטה להקמת הקרן .  
אמש ,  לאחר התייעצות עם הרצוג ,  הנחה נתניהו את משרד האוצר להגדיל את הקף הסיוע שניתן לעמותות שמחלקות סלי מזון לנזקקים בשישה מיליוני שקלים נוספים .  לדברי נתניהו מדובר במענה ראשוני ,  נקודתי ודחוף לרגל החג .  סכום הסיוע הכולל לעמותות יעמוד עתה על תשעה מיליוני שקלים .
 
ישיבת ממשלה ראשונה : " נסייע לנזקקים "
 ראש הממשלה התייחס בפתח ישיבתה הראשונה של הממשלה החדשה למשבר הכלכלי .  בנוסף אמר כי ימנה ראש למערכת הבריאות

