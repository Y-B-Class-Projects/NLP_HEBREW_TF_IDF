היועמ"ש בדיונים סגורים :  חקירות נתניהו יימשכו גם אם יהיו בחירות
מנדלבליט ,  שנכנס לתפקידו לאחר הבחירות האחרונות ,  אשרר את המדיניות לנוכח אירועי הימים האחרונים . " רשויות אכיפת החוק בתקופת ערב בחירות יתנהלו כסדרן גם ביחס להליכים בעניינם של נבחרי ציבור ומועמדים לבחירה ",  קבעו ההנחיות של היועמ"ש לשעבר וינשטיין - ונותרו על כנן
החקירות הפליליות נגד ראש הממשלה בנימין נתניהו יימשכו כסדרן גם אם הבחירות לכנסת יוקדמו ,  וכך גם הליכי ההתייעצות ,  ההמלצה וההחלטה בתיקים שהסתיימה בהם חקירת המשטרה והועברו לפרקליטות - כך עולה מדיונים פנימיים במערך הייעוץ המשפטי לממשלה ,  בראשות היועץ אביחי מנדלבליט .
 לקראת הקדמה אפשרית של הבחירות ,  אשרר מנדלבליט ,  שנכנס לתפקידו לאחר הבחירות האחרונות לכנסת ,  הנחיות של קודמיו בדבר  " מדיניות התביעה והאכיפה לפני הבחירות ",  הן לכנסת והן לרשויות המקומיות .  תמצית ההנחיות היא שהבחירות לא ישפיעו על החקירות ושהיועץ עשוי להתערב בהליכים המשטרתיים ,  כדי שהחקירות לא ישפיעו על הבחירות - אף שגם בהתערבות כזו יש כדי להשפיע ,  כי מהבוחרים נשלל מידע חיוני להחלטתם .  
הנחייה 1.1913 של היועמ"ש קובעת כי משום ש"מערכת אכיפת החוק אינה מעורבת בזירה הפוליטית ,  פעילות רשויות אכיפת החוק בתקופת ערב בחירות תתנהל כסדרה גם ביחס להליכים בעניינם של נבחרי ציבור ומועמדים לבחירה ".  הטיפול בתיקיהם יהיה  " בהתאם למהלך העניינים השוטף ועל פי סדרי העדיפויות הנהוגים ". 
היועמ"ש מבחין בין תיקים קיימים לבין תלונות חדשות . " הטיפול בתיקים של נבחרי ציבור או מועמדים המצויים בעיצומה של חקירה שוטפת יימשך כסדרו וללא כל השהייה ",  אך לקראת  " פעולות חקירה מיוחדות שעלולות לעורר חשש להשפעה פוליטית ,  כגון חיפוש בביתו או במשרדו של נבחר ציבור או מועמד ,  חקירתו באזהרה וכדומה "  תידרש המשטרה לזהירות חריגה .  
ראש היחידה החוקרת יבקש אישור לפעולות אלה מראש אגף החקירות והמודיעין ,  וראש אח"ם  " ייוועץ לפי הצורך ביועץ המשפטי לממשלה או בפרקליט המדינה ".  
היועץ הקודם ,  יהודה וינשטיין ,  העניק לסעיף זה פרשנות מרחיבה והחיל אותה גם על רעייתו של הנבחר והמועמד נתניהו .  בהחליטו ערב בחירות 2015 לאשר למשטרה לחקור את תיק מעונות רה"מ ,  שהחשודה המרכזית בו הייתה שרה נתניהו ,  הגביל וינשטיין את פעולות החקירה לאיסוף שקט ,  ללא זימון חשודים ועדים לחקירות ,  בטענה שצילום החשודים המגיעים להיחקר עלול להשפיע על הבוחרים .  בתיק ישראל ביתנו אישר וינשטיין לעבור מחקירה סמויה לגלויה ,  למרות קרבת הבחירות .
 מנדלבליט החליט בספטמבר אשתקד להגיש בתיק המעונות כתבי אישום נגד שרה נתניהו וסמנכ"ל משרד ראש הממשלה עזרא סיידוף ,  בכפוף לשימועים .  ככל הידוע ,  עמדתו לא השתנתה בעקבות השימועים ולאחר בחינת חומרים שהוצגו בתביעת הדיבה של מני נפתלי נגד ניר חפץ ,  עו"ד דוד שמרון ,  עו"ד יוסי כהן ודוברים אחרים מטעמו של נתניהו .  החלטה סופית בעניין כתבי האישום צפויה בתוך שבועות מעטים ,  ומכל מקום לפני הבחירות ,  גם אם יוקדמו .  
אשר לתלונות חדשות ,  שיוגשו בתקופת הבחירות נגד נבחרים או מועמדים ,  בסמכות ראש אח"ם לשקול  " בהתאם לשיקולים הרגילים "  אם מוצדקת פתיחה בחקירה ,  אך עליו להישמר מפני  " שימוש במערכת אכיפת החוק ככלי ניגוח בידי יריבים פוליטיים באמצעות הגשת תלונות מניפולטיביות ".  אם ראש אח"ם מפקפק ,  עליו להביא את הסוגיה להחלטת היועמ"ש או פרקליט המדינה .  
בין התיקים שמגבלה זו אינה אמורה לחול עליהם ,  מפני שהתלונה למשטרה הוגשה כבר בדצמבר אשתקד :  פניית עובד באגף הביטחון של משרד ראש הממשלה בדבר חשדות למרמה ברכש אמצעים שנועדו כביכול למשרד ,  או למעון בירושלים ,  אך הוסטו לשימושים אחרים בביתה הפרטי של משפחת נתניהו בקיסריה .
 עם סיום תיקי החקירה נגד נבחרים או מועמדים אמורה המשטרה  " לפרסם את מסקנותיה כמקובל "  - נוסח ההנחיה קדם לאישור חוק ההמלצות - אך רק בתיאום מוקדם של הפרסום עם היועץ או הפרקליט .  בנוסף ,  יוקם צוות ארצי ,  בפיקוח ראש אח"ם ,  לבדיקת תלונות על עבירות בתחום תעמולת הבחירות .  

היועמ"ש בדיונים סגורים :  חקירות נתניהו יימשכו גם אם יהיו בחירות
מנדלבליט ,  שנכנס לתפקידו לאחר הבחירות האחרונות ,  אשרר את המדיניות לנוכח אירועי הימים האחרונים . " רשויות אכיפת החוק בתקופת ערב בחירות יתנהלו כסדרן גם ביחס להליכים בעניינם של נבחרי ציבור ומועמדים לבחירה ",  קבעו ההנחיות של היועמ"ש לשעבר וינשטיין - ונותרו על כנן

