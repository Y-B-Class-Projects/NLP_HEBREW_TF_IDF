ניר חפץ :  עזיבתי אינה קשורה לשרה נתניהו
דוברו של רה"מ וראש מערך ההסברה הלאומי ניר חפץ אמר כי סיום תפקידו אינו נובע מהיחסים העכורים בלשכת רה"מ . " שרה נתניהו לא קשורה לעזיבתי .  קיבלתי ממנה רק יחס מצוין "
 ניר חפץ ,  ראש ראש מערך ההסברה הלאומי במשרד ראש הממשלה ,  מכחיש את הדיווחים לפיהם סיום תפקידו נובע מחיכוכים עם עמיתיו בלשכת ראש הממשלה או עם שרה נתניהו ,  רעייתו של רה"מ .  בראיון לגלי צה"ל אמר הבוקר  ( שלישי )  חפץ ,  כי סיכם מראש עם נתניהו שהוא יכהן בתפקיד במשך שנתיים - והבהיר כי הוא עוזב כחצי שנה לפני המועד שנקבע בגלל השחיקה הרבה והרצון לנסות את מזלו בשוק הפרטי . 
" מהיום שהגעתי ללשכת רה"מ ,  ואף שהייתי 'הבחור החדש בסביבה' ,  בכל המגעים שלי עם משפחתו של ראש הממשלה ואשתו קיבלתי רק יחס מצוין ",  אמר חפץ , " הידיעות על כך שאשת ראש הממשלה מפרקת את הלשכה הן פשוט לא נכונות ".  חפץ הגיב גם לטענות ,  לפיהן ראש הלשכה נתן אשל הוא איש סודה של שרה נתניהו וכי באמצעותו היא משפיעה על מינויים ופיטורים של כלל המקורבים לנתניהו .
" מטבע תפקידו כראש הלשכה והאחראי הלו"ז של ראש הממשלה ,  מעורב אשל בחייו האישיים של נתניהו וצריך להיות בקשר יומיומי עם משפחתו ",  סיפר חפץ . " הגיוני שהוא יהיה איש אמון שנמצא בקשר טוב עם שרה נתניהו ,  אך אין לזה שום קשר להשפעתה על הלשכה .  מעולם לא ראינו את שרה נתניהו בלשכה ,  או בישיבותינו .  הפעמים היחידות שראינו אותה הייתה כשראש הממשלה הזמין אותנו לפגישות בביתו ". 
חפץ קבע כי הלשכה אינה  " מתפרקת "  וכי היחסים בה תקינים .  לדבריו ,  לשכת ראש הממשלה היא מקום עבודה דינמי מטבעו ,  עם קצב תחלופה גבוה של כוח אדם .  לדבריו , " צריך לבדוק מה היה קצב העזיבה של אנשים בלשכות ראשי הממשלה ב-15 השנים האחרונות .  אם נעשה זאת ,  נגלה שהלשכה של נתניהו היא אחת היציבות שהיו ". 
חפץ הוסיף : " הייתי לידו של ראש הממשלה כשהוציא את המשק מהמיתון העולמי ,  כששמר בנחישות על כושר ההרתעה של ישראל וכשהוביל החלטות מכריעות בביטחון ,  בכלכלה ,  בתשתיות ,  בחינוך ,  ובחתירה לשלום יציב ובטוח .  כששקט בגבולות ובכללה התקשורת לא מדווחת על כך ,  וזה לא היה כך לפני שנתיים ".  חפץ התמנה לתפקיד ביוני 2009 .  בשלוש השנים שקדמו למינויו הוא שימש כעורך מוסף  " 7 ימים "  של ידיעות אחרונות .  חפץ עבד כ-20 שנה בקבוצת ידיעות אחרונות .  מתוכן הוא כיהן 7 שנים כעורך ראשי ברשת המקומונים ידיעות תקשורת ו-5 שנים כעורך אחראי של מוסף הספורט ב"ידיעות אחרונות ".  טרם מינוי חפץ ,  חיפשו במשרד ראש הממשלה במשך תקופה ארוכה אחר אדם שיעמוד בראש מערך ההסברה והתפקיד הוצע אז גם לדובר צה"ל אבי בניהו .  
בעקבות ההודעה על פרישתו של חפץ מלשכת ראש הממשלה ,  אמר מ"מ יו"ר סיעת קדימה ,  ח"כ יוחנן פלסנר : " העכברים בורחים מהספינה הטובעת .  מדובר בסממן נוסף להתפוררות ,  ליחסים העכורים ולחוסר התפקוד של הלשכה החשובה והכושלת ביותר במדינה .  כעת ברור שזה עניין של זמן עד שנתבשר על בריחה נוספת מסביבתו המדלדלת של נתניהו ". 

ניר חפץ :  עזיבתי אינה קשורה לשרה נתניהו
דוברו של רה"מ וראש מערך ההסברה הלאומי ניר חפץ אמר כי סיום תפקידו אינו נובע מהיחסים העכורים בלשכת רה"מ . " שרה נתניהו לא קשורה לעזיבתי .  קיבלתי ממנה רק יחס מצוין "
 
