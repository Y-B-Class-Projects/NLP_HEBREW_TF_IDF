עשרות תקיפות ,  אפס כתבי אישום :  למדינה אין פתרון נגד  " תג מחיר "? 
44 מסגדים וכנסיות הושחתו בחמש השנים האחרונות בפעולות שזכו לכינוי  " תג מחיר ".   " ישראל חייבת להרים את הכפפה כדי למזער את המשבר מול העולם וראשי הדתות ",  מזהיר חוקר באקדמיה ,  ומציע לנתניהו : " בוא לכנסייה שנשרפה היום ותתנצל "
 מאז דצמבר 2009 הושחתו 44 מסגדים ,  כנסיות או מנזרים בישראל  כך עולה ממעקב של פורום  " תג מאיר ",  הנאבק בפשעי שנאה ובפעולות שמכונות  " תג מחיר ".  בעקבות הצתת כנסיית  " הלחם והדגים "  שלשפת הכינרת אתמול לפנות בוקר  ( חמישי )  ,  עולה ביתר שאת השאלה האם המדינה יכולה להתמודד עם התופעה ולמגר אותה .  נראה שיש עוד עבודה רבה ,  שכן לדברי יו"ר תג מאיר ,  גדי גבריהו , " מעולם לא הועמד אף אחד מהחשודים בפשעים הללו לדין ".  
" מדובר במעשה הנוגד את היהדות ואת הערכים עליהם אנחנו מחנכים את בנינו .  דווקא מדינת ישראל שמגנה - בצדק - פגיעה בבתי כנסת בחו"ל ,  חייבת לעצור את ההתקפות האלימות ולהפסיק את האדישות של כוחות הביטחון לפשעים האלה ",  הוסיף גבריהו .  
השחתת הכנסייה הלילה והקושי לתפוס את האחראים  " מעלה חשש ממשי למשבר חמור בין ישראל לכנסיה הקתולית ",  כך לדברי ד"ר יקי אשכנזי ,  ראש המחלקה ללימודי ארץ ישראל במכללה האקדמית כינרת . " זה פשע שנאה מהמכוערים שנראו לאחרונה .  מדובר בזלזול חמור ביותר בדת הנוצרית ובחברינו הצליינים ,  שמביא לשבירת הדו-קיום באופן הבוטה ביותר שניתן להעלות על הדעת ". 

עשרות תקיפות ,  אפס כתבי אישום :  למדינה אין פתרון נגד  " תג מחיר "? 
44 מסגדים וכנסיות הושחתו בחמש השנים האחרונות בפעולות שזכו לכינוי  " תג מחיר ".   " ישראל חייבת להרים את הכפפה כדי למזער את המשבר מול העולם וראשי הדתות ",  מזהיר חוקר באקדמיה ,  ומציע לנתניהו : " בוא לכנסייה שנשרפה היום ותתנצל "
 
