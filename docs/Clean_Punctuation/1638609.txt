רה"מ לבני הנוער :  היכנסו לפוליטיקה והשפיעו
הנשיא פרס ,  ראש הממשלה נתניהו ויו"ר האופוזיציה לבני נשאו דברים בדיון מיוחד בכנסת ,  בהשתתפות תלמידים .  הם קראו להם להצטרף לחיים הפוליטיים ולתרום למדינה
נשיא המדינה שמעון פרס ,  ראש הממשלה בנימין נתניהו וראש האופוזיציה ציפי לבני השתתפו אחר הצהרים  ( שני )  בדיון חגיגי במליאת הכנסת ,  במלאות 61 שנים להיווסדה .  בנאומיהם פנו השלושה לבני נוער ,  שנכחו בדיון ובאופן חריג גם נשאו דברים במהלכו .  
נשיא המדינה פתח את הדיון ואמר לבני הנוער : " תיכנסו לחיים הפוליטים .  אין דבר מרתק מזה .  מניסיון החיים שלי אני יודע שכל אדם הוא קטן ,  אך הוא יכול להיות גדול אם הוא משרת עניין גדול ".  הנשיא התייחס גם לתוכנית הגרעין של אירן וכינה את האירנים  " האויב הגדול ביותר שיש לנו היום ".  לדבריו , " זה שהם בחרו ביהודים כאויב הגדול שלהם זו המחמאה הכי גדולה לנו .  אין דבר שנוגד את כל הרשעות והטמטום שבהם יותר מאיתנו .  בישראל לא תולים אנשים ברחובות ,  לא יורים במפגינים חסרי נשק ,  לא רוצים לכבוש את העולם ולא שונאים אף אחד ". 
ראש הממשלה בנימין נתניהו ,  שנאם אחרי הנשיא ,  דיבר בשבח הדמוקרטיה . " אולי חלק מכם מכירים את אמירותיו של צ'רצ'יל כי המשטר הדמוקרטי הוא הטוב ביותר מבין האופציות הגרועות ,  וזה נכון ",  אמר נתניהו . " הייתי אומר שהדמוקרטיה נראית רע אבל עולה על כל השיטות האחרות שיוצרות מראית עין שקרית שהכל טוב ". 
באשר לעם האירני אמר נתניהו : " האם הם מעדיפים את המשטר האירני או שהם מקווים להתבטא ,  להחליט ולבחור בחופש מלא ,  כפי שמתאפשר בחוק כפי שיש לנו כאן ?  למרות המלחמות והמשברים ,  ישראל שמרה על דמוקרטיה שמשקפת את המחויבות שלנו לערכי החופש וטוהר מידות .  החופש הוא האוצר היקר ביותר של נוף הדמוקרטיה שלנו ,  ואין להקל בה ראש ". 
ראש הממשלה התייחס גם לשלטון החוק בישראל ,  העומד לדבריו במבחן בימים אלה . " לפעמים נדמה לי שמבחן האמיתי של הכנסות בישראל לא נמדד במספר החוקים שלה אלא בטיב החוקים ,  חוכמתם והתאמתם לחיינו .  החוק חייב לשקף את צרכי החיים לא ההפך ".  נתניהו פנה גם הוא לבני הנוער שנכחו באולם ואמר : " היכנסו לחיים הציבוריים .  תשפיעו ,  תחוקקו ,  תחליטו .  זכרו שלב לבו של הדמוקרטיה יושב פה ,  בכנסת ישראל ". 
ראש האופוזיציה ציפי לבני התייחסה לדברי נתניהו בנוגע לערכה ומעמדה של הדמוקרטיה בישראל ,  שלדבריה נמצאת בסכנה . " אלימות מילולית ופיזית מאיימת על המדינה .  אנחנו לא יכולים להרשות לעצמנו תהליך של אבוד אמון בעם ",  הצהירה לבני .  באשר לתקרית זריקת הנעל לעבר השופטת דורית ביניש ,  אמרה יו"ר האופוזיציה ,  כי  " תקרית הנעל שנזרקה לעבר נשיאת בית המשפט ,  גם אם היא מקרה פרטי ,  יכולה לקרות רק במקרה של שחיקת המוסד .  אני אומרת זאת גם לאחר ויכוחים חוזרים עם נשיאי בית המשפט .  בין 'של נעליך' ובין זריקתן ,  יש מרחק עמוק וכל המלים שנאמרו כאן על מנת לחזק את אמון הציבור במנהיגיו יימחקו לאחר מעשה אחד של אחד היושבים כאן .  כשהציבור מפסיק לדרוש ממנהיגיו שינוי ,  זוהי נקודת השחיקה ". 
לבני הוסיפה והתייחסה לחקיקת חוקה בישראל .  לדבריה , " נכשלנו בחקיקת חוקה בישראל וזהו הרגע האחרון בו ניתן ליישב את ערכי המדינה כמדינה יהודית ודמוקרטית ,  ואלה יכולים לחיות בהרמוניה ,  ומחובתנו לעגן אותם בחוקה לפני שנהפוך לחיות החיות יחד ללא מכנה משותף ". 
השתתפות בני הנוער בדיוני הוועדות והמליאה במהלך היום היו פרי יוזמתו של יו"ר הכנסת ראובן ריבלין ,  שאמר לבני הנוער כי , " כולכם ביחד ,  וכל אחד לחוד ,  מבטאים היטב את העוצמה ואת החשיבות של הדמוקרטיה בישראל .  צעד זה הוא חלק ממהלך מרוכז להשבת אמון העם והרשויות בכנסת ובמעמדה ".  ריבלין הציג בפניהם שורת צעדים שהוא נוקט למען מטרה זו ,  בהם גיבוש קוד אתי וחיזוק מערך הדוברות .
 
רה"מ לבני הנוער :  היכנסו לפוליטיקה והשפיעו
הנשיא פרס ,  ראש הממשלה נתניהו ויו"ר האופוזיציה לבני נשאו דברים בדיון מיוחד בכנסת ,  בהשתתפות תלמידים .  הם קראו להם להצטרף לחיים הפוליטיים ולתרום למדינה

