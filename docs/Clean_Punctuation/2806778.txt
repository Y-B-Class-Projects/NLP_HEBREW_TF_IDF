חשדנות בקואליציה :  הח"כים נדרשו להצביע בשמם בעד הממשלה
על רקע המשבר הקואליציוני החריף ,  ביקשה הממשלה לקיים הצבעה שמית במסגרת הצעות אי אמון .  זאת ,  בשל חשש מתרגיל של יש עתיד לצורך הפלת הממשלה .  באופוזיציה תקפו : " נתניהו לא מאמין לח"כים שלו "
 על רקע המשביר החריף בקואליציה ,  מליאת הכנסת הצביעה הערב  ( שני )  על סדרה של הצעות אי אמון בממשלה .  אלא שבשל החשדנות בין הסיעות ,  ובאופן חסר תקדים בקדנציה הנוכחית ,  ביקשה הממשלה לקיים הצבעה שמית על ההצעות ,  כך שכל חבר כנסת יצטרך לומר בקולו האם הוא בעד או נגד הממשלה .  משמעות בקשתה של הממשלה אינה טכנית ,  כי אם הצהרתית .  גורמים בכירים בליכוד אישרו כי הסיבה להצבעה השמית היא חשש מפני תרגיל של חברי יש עתיד ,  שלכאורה זממו להפיל יחד עם האופוזיציה את הקואליציה .
" מדהים ,  ראש הממשלה ביקש הצבעה שמית באי האמון .  זה חסר תקדים וכלי אופוזיציוני .  הוא לא מאמין לח"כים שלו ",  תקפה ח"כ שלי יחימוביץ'  ( העבודה )  .  ח"כ עיסאווי פריג'  ( מרצ )  התייחס גם הוא לצעד חסר התקדים מצדה של הממשלה ,  ואמר : " עד כדי כך אין אמון בקרב חברי הקואליציה עד שהקואליציה ביקשה הצבעה שמית על הצעת אי האמון של האופוזיציה .  שמא יהיו חברי קואליציה ש'בטעות' יתמכו באי האמון .  ועל זה יאמר :  מה שנראה כמו קואליציה מפורקת ומתנהג כמו קואליציה מפורקת ,  הוא באמת קואליציה מפורקת ". 
משבר בקואליציה - כותרות נוספות:נתניהו תוקף את לפיד ולבני : " להפסיק את החתרנות"פיוס מלא ספקות :  סימני השאלה לקראת פגישת נתניהו-לפידגורמים בליכוד : " ההזדמנות האחרונה ,  שלפיד יירד מהעץ "  
בסופו של דבר נדחו כל הצעות האי-אמון שהוגשו נגד הממשלה .  בסיום הדיון ,  אמר השר יובל שטייניץ בשם הממשלה ,  כי  " ראש הממשלה עושה מאמץ לבוא בדברים עם מנהיגי הקואליציה ואני מקווה שבשעות ובימים הקרובים תימצא הדרך להחזיר את ההרמוניה הנדרשת לעבודת הממשלה ".  לדבריו , " יחד עם זאת ,  יש קלקולים בקואליציה שצריך לתקן ,  מפלגות הקואליציה צריכות להכיר שיש לא רק ממשלה בישראל אלא גם ראש ממשלה .  הצלחת הממשלה תלויה בהכנסת סדר ומשמעת ,  אי אפשר לחיות במצב שכל מנהיג מפלגה ,  הישר בעיניו יעשה ".  
בהמשך הערב צפוי ראש הממשלה ,  בנימין נתניהו ,  לקיים פגישה מכרעת עם יו"ר יש עתיד ,  שר האוצר יאיר לפיד ,  בניסיון לגבש הסכמות שימנעו הליכה לבחירות מוקדמות .  גורמים בליכוד גורמים בליכוד הגדירו את הפגישה הזו כ"הזדמנות האחרונה למנוע בחירות ".  פגישתו של ראש הממשלה עם יו"ר התנועה ,  שרת המשפטים ציפי לבני ,  נדחתה למחר .
 בצהריים נשמע נתניהו תקיף במיוחד ביחס לשותפיו הקואליציוניים . " יש שרים שמשתלחים בממשלה ",  אמר נתניהו בישיבת סיעת הליכוד . " אני דורש מהשרים האלה להפסיק את החתרנות ואת ההתקפות ,  ולעמוד מאחורי המדיניות הנכונה להובלת המדינה .  אם יסכימו נוכל להמשיך יחד ,  אם יסרבו ,  נסיק את המסקנות ונלך אל הבוחר .  ממשלה אינה יכולה לתפקד כששרים בתוכה פועלים כל הזמן נגדה .  על זה לא נוכל להתפשר ".  
לפיד מצדו ניסה דווקא לצנן את האווירה . " בחירות ישתקו את המשק ויעכבו תהליכים שהתחלנו לטובת הציבור .  עדיין אפשר לתקן ",  הצהיר במהלך ישיבת סיעת יש עתיד .  בתגובה לביקורת שלפיה משרד האוצר אינו נותן יד להגדלת תקציב הביטחון אמר : " אנחנו לא חוסכים אפילו אגורה אחת בכל מה שקשור בהגנה על הלוחמים שהגנו עלינו ".  עוד הוסיף ,  כי הממשלה אישרה את התקציב ואת חוק  " מע"מ אפס ",  וטען כי נתניהו לא רק הצביע בעד ,  אלא גם התחייב לסייע לקדם את שניהם . " אני לא מעלה בדעתי ששיקולים פוליטיים ישנו את דעתו .  הציבור מצפה מאיתנו לנהוג באחריות ובממלכתיות ",  אמר .
 שרת המשפטים ,  ציפי לבני ,  הבהירה בישיבת סיעת התנועה כי  " ממשלת ישראל הגיעה לצומת דרכים .  או לעצור את ההקצנה ,  להילחם יחד נגד האלימות הגזענות ולהפסיק עם הצעות החוק הקיצוניות - או ללכת לבוחר ולתת לו לבחור בין שתי השקפות עולם ".  לדבריה , " הדרך שלנו בתנועה ברורה :  שמירה על ישראל יהודית ודמוקרטית כפי שנקבע במגילת העצמאות ,  ובמידת הצורך נחזור לבוחר ". 
לפניות לכתב עמרי נחמיאס :  omri_n@walla.net.il 

חשדנות בקואליציה :  הח"כים נדרשו להצביע בשמם בעד הממשלה
על רקע המשבר הקואליציוני החריף ,  ביקשה הממשלה לקיים הצבעה שמית במסגרת הצעות אי אמון .  זאת ,  בשל חשש מתרגיל של יש עתיד לצורך הפלת הממשלה .  באופוזיציה תקפו : " נתניהו לא מאמין לח"כים שלו "
 
