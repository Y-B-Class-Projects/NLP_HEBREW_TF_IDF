 " הירוקים השתלטו על ועדות התכנון המחוזיות "
 בהזמנת רה"מ בנימין נתניהו ,  השתתפו במסיבת העיתונאים על רפורמת הדיור ראשי ערים ,  תומכים נלהבים בתוכנית .  ראש עיריית מודיעין ,  חיים ביבס : " בגלל הירוקים לא הצלחנו בעבר לאשר דירות "
 ראש הממשלה בנימין נתניהו ביקש משלושה ראשי ערים להשתתף במסיבת העיתונאים שקיים היום  ( שלישי )  בצל מחאת הדיור .  מדובר בראשי הערים של מודיעין ,  קרית אונו ולוד ,  שלושתם תומכים נלהבים בתוכנית שהציג ראש הממשלה ואף השתתפו בדיונים שנערכו לקראת הצגתה . " כשראש הממשלה מבקש ממך להגיע ,  אז אתה מגיע ",  אמר אחד מהם .  נתניהו אף ביקש למהם השתתף במסיבת עיתונאים והזכיר את שמם במהלך דבריו .  
עוד על תכנית הדיור של נתניהו:הפתרון של נתניהו : " 50 אלף דירות בתוך שנה וחצי"יוזמי מחאת הדיור : " תכנית נתניהו - הונאה וציניות"לבני : " נתניהו מוריד אוהלים לא בונה בתים "
 בשיחה עם וואלה !  חדשות לאחר מסיבת עיתונאים ,  התייחסו ראשי הערים אל מצוקת הדיור בשטח . " כבר לפני שנה התרעתי על המצב האבסורדי ",  אמר ראש עיריית מודיעין ,  חיים ביבס . " מודיעין היא העיר המתוכננת ביותר בישראל והיא קמה בזכות הוול"לים  ( ועדה לבנייה למגורים )  המפורסמים של אריק שרון .  מאז ועד היום אנו מנסים להעביר תוכניות בוועדות המחוזיות לתכנון ובניה ,  וגילינו חסמים ".   
" ארגונים ירוקים ואנרכיסטים השתלטו על הוועדות ולא ניתן לתכנן תוכניות בנייה .  במשך שנים ,  לא הצלחנו לאשר יחידת דיור אחת ",  הוסיף ביבס . " תוכנית הווד"לים שראש הממשלה הציג היא תוכנית נכונה והיא שחררה חסמים .  במסגרתה אני מקווה להגיע ל-6,000 יחידות דיור זמינות ,  שרבע מהן יוקצו לזוגות צעירים .  כשהחסם ייפתר ניתן יהיה לפתוח את הדיור בישראל ".  לדברי ראש עיריית לוד ,  מאיר ניצן , " הפתרונות לא נשלפו מהשרוול .  מדובר בדיונים שנמשכו במשך תקופה ארוכה ".  ראש עיריית קרית אונו ,  יוסי נשרי ,  טען כי הוא הציע חלק מהפתרונות לנושא הסטודנטים .  לדבריו ,  הפתרונות לא ניתנו בעקבות המחאה .  הדברים נדונו במשך זמן רב ,  והנושא הבשיל במקרה כעת ,  בעת שפרצה המחאה . " ראש הממשלה לחץ עלינו שנעבוד שעות נוספות ונביא תוכניות ברות ביצוע ",  הוא סיפר .
 לפניות לכתב :  pinhas_wolf@walla.com 

" הירוקים השתלטו על ועדות התכנון המחוזיות "
 בהזמנת רה"מ בנימין נתניהו ,  השתתפו במסיבת העיתונאים על רפורמת הדיור ראשי ערים ,  תומכים נלהבים בתוכנית .  ראש עיריית מודיעין ,  חיים ביבס : " בגלל הירוקים לא הצלחנו בעבר לאשר דירות "
 
