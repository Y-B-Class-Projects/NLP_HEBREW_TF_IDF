בני גנץ :  ללא כתב אישום פלילי נתניהו ראוי להישאר ראש ממשלה
בכנס במכללת ספיר בנגב המערבי הוסיף הרמטכ"ל לשעבר כי יש צורך להגביל את הכהונה בראשות הממשלה : " הימצאות בעמדות שלטוניות לאורך זמן מייצרת סוג של קהות ".  על המצב בעזה אמר כי  " צריך לייצר את התקווה הזאת ,  אמנם הרוב על החמאס ,  אך צריך לפעול למציאת פתרונות תשתיתיים "
 הרמטכ"ל לשעבר בני גנץ אמר היום  ( שלישי )  כי אם ראש הממשלה בנימין נתניהו יבחר ייבחר פעם נוספת ,  ולא יוגש נגדו כתב אישום פלילי ,  הוא ראוי להיות ראש ממשלה . " אני ראיתי ראש ממשלה עובד מקרוב ובשפה עממית 'אשכרה' זה התפקיד הכי קשה במדינה ,  זה להיות מוטרד 24/7 .  מאוד קל לעמוד בצד ולחבוט במי שעושה את השליחות ",  אמר גנץ בכנס בנושא המרחב הכפרי שהתקיים במכללת ספיר .
 עם זאת ,  גנץ אמר כי יש לקצוב את כהונתם של ראשי הממשלה בישראל ." אני מדבר על ראש ממשלה כלשהו ,  לא מדבר רק על ביבי ",  הדגיש . " הימצאות בעמדות שלטוניות לאורך זמן מייצרת סוג של קהות והגבלה סבירה היא דבר נכון ".  
גנץ הוסיף כי הוא שוקל ברצינות להתמודד בבחירות הקרובות לכנסת .  לדבריו ,  הוא  " שוקל בשיא הרצינות ,  וגם עכשיו דחו לי את הצורך להחליט אם ללכת או לא ,  זאת השאלה ,  השאלות האחרות הן משניות ".  
גנץ דיבר בכנס גם על איום צעדת החמאס הצפויה ביום שישי ואמר כי על אף שאינו  " בקי מודיעינית ",  הוא  " יודע שמערכת הביטחון תעמיד לזה תשובה ".  לדבריו , " אנחנו לא יכולים להרשות לעצמנו שזו תהיה שיטה .  אני מקווה שלא יתפתח לכך שנצטרך להפעיל כוח מסיבי כדי למנוע את זה ,  אבל אם לא תהיה ברירה זאת גם אופציה ".  
גנץ התייחס למצב ההומניטרי ברצועת עזה ואמר כי  " האחריות נמצאת אצל שלטון חמאס ,  את האשמה הזאת אי אפשר לקחת אלינו ".  עם זאת אמר גנץ כי חשוב לעזור לתושבים ולספק להם עבודה במדינת ישראל למרות שמדובר בסיכון . 
" יש שם בני אדם ,  זה לא משהו טכני ,  זה אנושי מאוד ",  אמר הרמטכ"ל לשעבר . " אנשים בסוף צריכים לראות תקווה ,  צריך לייצר את התקווה הזאת ,  אמנם הרוב על החמאס ,  אך צריך לפעול למציאת פתרונות תשתיתיים ".  הוא הוסיף כי  " צריך להביא עובדים מרצועת עזה למדינת ישראל .  יש בזה סיכון מסוים אבל זה יצור שכנות טובה ".  

בני גנץ :  ללא כתב אישום פלילי נתניהו ראוי להישאר ראש ממשלה
בכנס במכללת ספיר בנגב המערבי הוסיף הרמטכ"ל לשעבר כי יש צורך להגביל את הכהונה בראשות הממשלה : " הימצאות בעמדות שלטוניות לאורך זמן מייצרת סוג של קהות ".  על המצב בעזה אמר כי  " צריך לייצר את התקווה הזאת ,  אמנם הרוב על החמאס ,  אך צריך לפעול למציאת פתרונות תשתיתיים "
 
