קרבות בנגמ"ש :  עימות חריף בין הימין החדש והליכוד בעקבות דברי קושנר
זמן קצר לאחר שיועצו של הנשיא חשף פרטים מהתכנית המדינית של טראמפ ,  הוויכוח בין הימין החדש לליכוד הסלים .  בנט : " ממשלת נתניהו-לפיד-גנץ שתאפשר הקמת מדינה פלסטינית על כביש 6 ".  בליכוד לא נשארו חייבים : " בנט ושקד קיימו מגעים עם גנץ כדי להצטרף אליהם אחרי הבחירות "
 - בנט : " יש סכנה ברורה ומיידית ,  האמריקנים לממשלת נתניהו-לפיד-גנץ "-  הליכוד בתגובה : " נציגים מהימין החדש קיימו מגעים עם לפיד-גנץ כדי להצטרף אליהם אחרי הבחירות "-  איחוד מפלגות הימין : "  סכנה ברורה ומידית לקיומה של מדינת ישראל "-  יו"ר העבודה אבי גבאי :  היפרדות מהפלסטינים - אינטרס ישראלי 
עימות חריף בין הליכוד לימין החדש ,  זאת על רקע הפרטים שחשף חתנו ויועצו הבכיר של נשיא ארצות הברית ,  ג'ארד קושנר ,  בנוגע לתכנית המדינית המתוכננת של הנשיא דונלד טראמפ .  יו"ר הימין החדש נפתלי בנט אמר היום  ( שני )  זמן קצר לאחר פרסום הדברים ,  כי  " יש סכנה ברורה ומיידית למול עינינו :  הקמת מדינת פלסטינית .  ביום שלאחר הבחירות ידחפו האמריקנים לממשלת נתניהו-לפיד-גנץ שתאפשר הקמת מדינה פלסטינית על כביש 6 ולחלוקת ירושלים ,  ונתניהו ייאלץ להתיישר ". 
בתגובה ,  בליכוד האשימו את בנט ושקד שכבר קיימו מגעים עם מפלגת כחול-לבן כדי להצטרף אחרי הבחירות . " כשבנט ושקד הקימו את 'הימין החדש' הם אמרו שעשו זאת כדי למשוך קולות מלפיד וגנץ בכדי להגדיל את גוש הימין ,  ושהם לא ירו בתוך הנגמ"ש .  עכשיו הם באים בהאשמות שווא נגד הליכוד במטרה למשוך קולות מהליכוד .  דבר שיביא לעליית ממשלת השמאל של לפיד-גנץ ,  שמפלגתם תהיה גדולה יותר מהליכוד ". 
בחירות 2019 - סיקור מיוחד בוואלה !  NEWS:שרטוט גבולות והסדר קבע :  קושנר מדבר על תוכנית השלום של טראמפתלונת הליכוד נגד ניסקורן :  נשאר בהסתדרות כדי לרתום לכחול לבןכולם מדברים על שלום :  המילה שנתניהו יעדיף להשאיר מחוץ לקמפיין  
" בשעה שנציגים מהימין החדש קיימו מגעים עם לפיד-גנץ כדי להצטרף אליהם אחרי הבחירות ,  ראש הממשלה נתניהו הבהיר כבר חד משמעית שיקים ממשלת ימין ",  הוסיפו בליכוד . " ראש הממשלה נתניהו שמר על ארץ ישראל ועל מדינת ישראל מול הממשל העוין של אובמה והוא ימשיך לעשות זאת מול הממשל האוהד של טראמפ ".  הימין החדש פרסמו תגובה נוספת שבה אמרו כי דברי הליכוד הם  " פייק ניוז טהור וקשקוש מוחלט ". 
ברקע העימות בין הליכוד והימין החדש על תוכנית השלום של הנשיא טראמפ ,  מטה ההסברה של קמפיין הליכוד ביטל הערב מספר ראיונות של שרים וחכ"ים בליכוד שתוכננו למחר בכלי התקשורת .  
גם באיחוד מפלגות הימין  ( הבית היהודי והאיחוד הלאומי )  הגיבו לדברי קושנר ואמרו כי  " תכנית המאה של טראמפ שתובא מיד לאחר הבחירות חוזרת גם היא על הפרדיגמה הכושלת שהביאה עלינו מעל אלף הרוגים לצד אלפי טילים על ישראל ,  וטומנת בחובה סכנה ברורה ומידית לקיומה של מדינת ישראל ".  
מנגד ,  יו"ר העבודה אבי גבאי הביע תמיכה במהלכיו של קושנר . " אנחנו מברכים את יוזמת קושנר להתנעת התהליך המדיני ",  צייץ בחשבון בטוויטר שלו . " היפרדות מהפלסטינים על בסיס פתרון שתי המדינות היא אינטרס ישראלי .  זאת הדרך שלנו במפלגת העבודה ". 
על רקע הקרבות הפוליטיים ,  בשעות האחרונות הופץ סרטון עם קטעים של נתניהו מנאום בר אילן בשנת 2009 משולבים עם דברי ברק רביד ,  כתב חדשות 13 ,  על פרטי תוכנית השלום .  בימין החדש הכחישו כי הם עומדים מאחורי הסרטון : " אמנם סרטון מוצלח ,  אך אינו שלנו ,  אינו מטעמנו ואיננו קשורים אליו בשום צורה .  התכנית להקמת מדינה פלסטינית ,  לעומת זאת ,  היא אמיתית מאוד ".  
כפי שפורסם לראשונה בוואלה !  NEWS ,  הבית הלבן מתכנן לפרסם את התוכנית אחרי הבחירות ,  אך לפני הרכבת הממשלה הבאה ,  מתוך כוונה מודעת להשפיע על הרכב הקואליציה בישראל . " ערכנו התייעצויות רבות עם הישראלים ,  עם הפלסטינים ,  עם מנהיגים ערבים רבים ועם גורמים שהתעניינו בעבר בנושא ",  אמר קושנר לרשת  " סקיי ניוז "  בערבית . " אנחנו נחושים להציג את הרעיונות שלנו כדי לראות האם שני הצדדים יכולים לבחון את הסכסוך מזווית אחרת ".  היום כבר אמר קושנר כי התוכנית תוצג בקרוב ותכלול שרטוט גבולות כחלק מפתרון הקבע לצד הזדמנויות כלכליות חדשות עבור שני הצדדים .  
למרות זאת ,  העימות בנושא התכנית ועיתוי פרסומה בין בנט לנתניהו הפך פומבי כבר אתמול .  בנט תקף נתניהו כי הוא וטראמפ מתואמים על התכנית להקמת מדינה פלסטינית ,  ואילו בליכוד הגיבו שמדובר ב"קשקוש מוחלט ".  נתניהו אמר על בנט כי  " זה טבעי שהוא לחוץ וקצת התבלבל .  מובן מאליו שהבחירות עושות כל מיני דברים מוזרים למפלגות קטנות ". 
 ( עדכון ראשון :  19:10 )  

קרבות בנגמ"ש :  עימות חריף בין הימין החדש והליכוד בעקבות דברי קושנר
זמן קצר לאחר שיועצו של הנשיא חשף פרטים מהתכנית המדינית של טראמפ ,  הוויכוח בין הימין החדש לליכוד הסלים .  בנט : " ממשלת נתניהו-לפיד-גנץ שתאפשר הקמת מדינה פלסטינית על כביש 6 ".  בליכוד לא נשארו חייבים : " בנט ושקד קיימו מגעים עם גנץ כדי להצטרף אליהם אחרי הבחירות "
 
