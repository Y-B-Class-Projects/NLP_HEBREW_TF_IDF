נתניהו עונה לשר החוץ האיראני : " לא מתרשם מהמילים המתונות "
 ראש הממשלה אמר כי  " יש פער עצום בין המילים לבין המעשים של משמרות המהפכה ",  לאחר שזריף השמיע קול מתון ואמר כי הוא  " לא סבור שאנחנו בדרך למלחמה אזורית ".  נתניהו אמר בהרמת כוסית בפורום המטכ"ל כי הוא  " סומך על צה"ל שערוך לכל תרחיש "
 ראש הממשלה בנימין נתניהו אמר הערב  ( ראשון )  כי שמע את  " הדברים של שר החוץ של איראן שמאשים את ישראל בהפרת החוק הבינלאומי .  זה שר חוץ של מדינה ששולחת מל"טים חמושים נגד ישראל וטילים נגד סעודיה .  שמעתי גם את המילים המתונות שלו ,  ויש פער עצום בין המילים לבין המעשים של משמרות המהפכה ,  שמקדמים צבא נגד ישראל במטרה מוצהרת להשמיד את מדינת ישראל ".  ראש הממשלה אמר את הדברים באירוע הרמת כוסית בפורום מטכ"ל לרגל חגיגות 70 שנה למדינה .
" אני לא מתרשם מהמילים ",  הוסיף נתניהו ."  אני סומך על הפורום הזה ועל צבא ההגנה לישראל שערוך לכל אפשרות ולכל תרחיש .  אני מרים כוסית למדינת ישראל ולצה"ל ".  שר החוץ של איראן ,  מוחמד ג'וואד זריף ,  התייחס היום למתיחות עם ישראל ,  בעקבות תקיפת הבסיס T4 בסוריה ,  שבה נהרגו שבעה מאנשי משמרות המהפכה .  טהראן האשימה את ירושלים באחריות לכך ,  שמצדה רק הבהירה כי לא תאפשר התבססות איראנית בסוריה .
 עוד בוואלה !  NEWS:לאחר שנאבק עם שוטרים - חשוד באיומים על אמו מת באשקלוןפרסום ראשון :  מבקר המדינה בודק את התנהלות המשלחת של דנון באו"םארדן לאלשיך :  בדוק נסיבות מעצרו של סא"ל במיל' ביום העצמאות 
בניגוד לטון התקיף של בכירי משמרות המהפכה בימים האחרונים ,  שר החוץ אמר כי הוא לא צופה שתפרוץ מלחמה . " אני לא סבור שאנחנו בדרך למלחמה אזורית ,  אבל לרוע המזל ,  ישראל ממשיכה להפר את החוק הבינלאומי ,  כשהיא מקווה לזכות בחסינות בזכות התמיכה של ארצות הברית ובאמצעות פיזור מסכי עשן ",  אמר זריף בריאיון לרשת CBS . " אבל אני לא מאמין שמסכי העשן הללו עובדים עוד ". 
זריף ,  המבקר בניו יורק לרגל כנס של האו"ם התייחס להכרעה בעניין הסכם הגרעין והדגיש כי איראן לא חושקת בפיתוח נשק גרעיני ,  אבל הוסיף כי התגובה  " הסבירה "  לפרישה אמריקנית תהיה חידוש העשרת האורניום ,  מרכיב הכרחי לפיתוח כלי נשק שכזה .  הוא קרא למקרון ולקנצלרית גרמניה אנגלה מרקל ,  שתיפגש עם טראמפ בשישי ,  ללחוץ על הנשיא האמריקני להישאר בהסכם אם ממשלו  " רוצה לשמור על אמינות כלשהי בקהילה הבינלאומית ",  ולעמוד בתנאיו  " מאשר לדרוש עוד ". 
הוא התריע מפני ויתורים בפני טראמפ . " לנסות ולפייס את הנשיא ,  אני חושב ,  יהיה ניסיון עקר ",  אמר שר החוץ של איראן .  עוד אמר זריף כי ללא ארצות הברית ,  איראן לא צפויה להמשיך ולמלא את התחייבויותיה במסגרת ההסכם שמגביל את תכנית הגרעין שלה .  

נתניהו עונה לשר החוץ האיראני : " לא מתרשם מהמילים המתונות "
 ראש הממשלה אמר כי  " יש פער עצום בין המילים לבין המעשים של משמרות המהפכה ",  לאחר שזריף השמיע קול מתון ואמר כי הוא  " לא סבור שאנחנו בדרך למלחמה אזורית ".  נתניהו אמר בהרמת כוסית בפורום המטכ"ל כי הוא  " סומך על צה"ל שערוך לכל תרחיש "
 
