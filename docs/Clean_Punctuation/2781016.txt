נתניהו על הקיצוצים בתקציב : " הביטחון קודם לכל "
 ראש הממשלה אמר בפתח ישיבת הממשלה בעוטף עזה ,  שבה יאושר קיצוץ רוחבי של כמעט 2 מיליארד שקל : " נשנס מותניים כדי להגן על מדינת ישראל ".  השר פירון לוואלה !  : " אצטרך לתרום את חלקי "
 שרי הממשלה התכנסו לפני הצהריים  ( ראשון )  לישיבת ממשלה ראשונה אחרי מבצע  " צוק איתן ",  שנערכה במועצה האזורית חוף אשקלון .  השרים צפויים לאשר בישיבה קיצוץ רוחבי של 2% מהתקציב של כלל משרדי הממשלה ,  מלבד זה של משרד הביטחון .  הקיצוץ נועד לכסות את הוצאות הלחימה ולממן את ההטבות שיינתנו לתושבי עוטף עזה ,  ובכלל זה תכנית אסטרטגית רב-שנתית לפיתוח שדרות ויישובי עוטף עזה .  
בפתח הישיבה אמר ראש הממשלה בנימין נתניהו : " אנחנו מתחילים להשלים את החוסרים בתקציב הביטחון .  כמו שראינו בעת האחרונה ,  הביטחון קודם לכל ".  ראש הממשלה בירך את ראשי הרשויות הסמוכות לרצועת עזה - אשכול ,  שדות נגב ,  שער הנגב ,  חוף אשקלון וכן העיר שדרות ,  שנכחו בישיבה . " המנהיגות ואורך הרוח שלכם אפשרו לנו לנהל את המערכה באחריות ובתקיפות כדי להשיב את הביטחון לאזרחי ישראל ",  שיבח אותם .
 נתניהו פירט בנוגע להחלטות שיתקבלו בישיבה : " דבר ראשון :  לסייע בתכנית חומש של 1.5 מיליארד שקל לתושבי עוטף עזה ושדרות .  לא רק שיקום החקלאות ,  אלא גם פיתוח תעשייתי ,  כלכלי וחקלאי ותשתיות ביטחון .  דבר שני :  בתוך חודש נביא חבילה דומה לפיתוח יישובי וערי הדרום .  התשובה הציונית ההולמת לאויבנו היא לא רק לגבור עליהם בכל מערכה ,  אלא גם לפתח את יישובינו ,  בפרט את יישובי עוטף עזה והדרום .  הדבר השלישי :  נתחיל למלא את החוסרים שנוצרו במערך הביטחון .  זה משקף את הבנתנו של סדר עדיפויות שבו הביטחון קודם לכל .  עשינו דברים גדולים ,  אבל הדבר הזה מחייב אותנו לשנס מותניים כדי לאפשר לצה"ל ,  לשב"כ ולזרועות הביטחון להמשיך להגן על מדינת ישראל ביעילות ". 
עוד בוואלה !  חדשות:עשרות חיילי או"ם פיליפינים הצליחו להימלט מהמצור בגולן הסוריבירושלים מרוצים משרת החוץ החדשה של אירופההמחוקק שקבע  " עיר אסורה לישראלים "  הוכה באגרופים 
שעה קלה לפני הישיבה התייחס שר החינוך שי פירון לקיצוץ הענק של כחצי מיליארד שקלים שמשרדו צפוי לספוג במסגרת הקיצוץ הרוחבי במשרדי הממשלה . " תקציב משרד החינוך הוא פי ארבעה משאר התקציבים ",  הסביר פירון לוואלה !  חדשות .  לדברי שר החינוך ,  חצי מיליארד שקלים מתוך 43 מיליארד הם מעט באופן יחסי ,  בהתחשב בקיצוץ הכולל ובזה שהושת גם על יתר המשרדים ,  מלבד משרד הביטחון : " במספרים ,  מקצצים אצלנו הכי מעט ".  
ההצעה לקיצוץ של 1.9 מיליארד שקלים - 2% מתקציבי המשרדים - תובא הבוקר לאישור השרים בישיבת הממשלה במועצת חוף אשקלון .  היא נועדה לכסות את הוצאות מבצע  " צוק איתן "  ולממן את ההטבות שיינתנו לתושבי עוטף עזה ,  ובכלל זה תכנית אסטרטגית רב-שנתית לפיתוח שדרות ויישובי עוטף עזה בהיקף של 1.3 מיליארד שקלים .
" לא תיפגע שום רפורמה ",  המשיך פירון ואמר בהתייחסו לתכניות שקידם בחודשים האחרונים במשרדו . " זה לא יבוא על חשבון שכר המורים ולא על חשבון תכניות הליבה .  לא תקוצץ שעת לימודים אחת ,  ילדים לא ילכו יותר מוקדם הביתה ,  מורים לא ילמדו פחות ולא ירוויחו פחות .  רפורמת הלמידה המשמעותית ובתי הספר של הקיץ ובתי הספר המקצועיים ,  התכנית של מחוז חרדי ולימודי ליבה לחרדים  הכול יימשך כסדרו ",  התחייב . " משרד החינוך יצטרך למצוא בתוך תקציביו דרך לממן את המלחמה .  הייתה מלחמה ,  כולנו צריכים לתרום את חלקם וגם אני אצטרך לתרום את חלקי ",  הבהיר .  
בניגוד לפירון ,  שרים אחרים הביעו התנגדות מוחלטת לקיצוץ ,  וטענו כי הדבר יפגע בראש ובראשונה בתושבי הדרום .  השר להגנת הסביבה עמיר פרץ ,  תושב שדרות ,  איים שיצביע נגד הקיצוץ הרוחבי . " זו פגיעה ישירה בשכבות החלשות ,  בפריפריה ובתושבי הדרום ,  שלא יוכלו להרשות לעצמם לשלם עבור שירותים בסיסיים בחינוך ,  בבריאות וברווחה ",  אמר הבוקר . " אני בעד העלאת מסים לבעלי המשכורות הגבוהות ונגד קיצוץ בתקציבים החיוניים כל כך לאזרחי ישראל ".  
לדברי פרץ , " השקעה בדרום וביישובי עוטף עזה היא הכרחית להגשמת החזון הציוני .  אי אפשר מצד אחד לדבר על חיבוק התושבים ועל עמידתם האיתנה בימי מלחמה ,  ומצד שני לדרוש מהם לשלם את המחיר .  חוסן לאומי הוא גם חוסן כלכלי ". 
גם שר הבינוי והשיכון אורי אריאל הביע התנגדות לקיצוץ . " הצורך בכיסוי הוצאות הביטחון של מבצע 'צוק איתן "  הוא צורך חד-פעמי ",  אמר . " יש לבצע העברה תקציבית חד-פעמית ,  ולא קיצוץ רוחבי קבוע שחל על בסיס תקציבי המשרדים מכאן ולהבא ".  
שר הרווחה מאיר כהן אמר הבוקר כי לא יסכים לקיצוץ נוסף בתקציב משרדו ,  מעבר לזה הנוכחי , " שלצערי ,  לא ניתן לחמוק ממנו ".  כהן אמר כי משרדו  " הוא התקווה האחרונה של מאות אלפי משפחות ,  שנמצאות כפסע מקריסה כלכלית ונפשית .  ממי ניקח ,  מאלו שאין להם מה למרוח בסנדוויץ' של הילדים לבית הספר ?  ",  תהה .  " לא רק שתקציב הרווחה לא יקטן ",  המשיך כהן ואמר , " בשנה הבאה הוא אף יגדל ,  לרבות תקציבים ראשונים למימון מסקנות ועדת אלאלוף למלחמה בעוני .  מדינת ישראל לא יכולה לאפשר שוב פגיעה בנכים ,  בילדים בסיכון ,  בחד-הוריות ובאוכלוסיות שעבורן ארוחה חמה אינה דבר מובן מאליו ".  
לפי התכנית שתוצג בפני השרים ,  תתוקצב הקמה של מערכי מיגון וביטחון בסכום של 163 מיליון שקלים והצטיידות של הרשויות המקומיות בסכום של 17.6 מיליון שקלים .  כמו כן ,  כבר השנה יועברו ליישובי עוטף עזה באופן חד-פעמי 196 מיליון שקלים .  סכום זה מיועד להטבות שיינתנו ליישובים המרוחקים עד שבעה קילומטרים מגבול רצועת עזה :  העיר שדרות והמועצות האזוריות אשכול ,  חוף אשקלון ,  שדות נגב ,  שער הנגב .  העיר אשקלון ,  המרוחקת 14 קילומטרים מהרצועה ,  לא נכללת ברשימת ההטבות ,  על אף שהייתה מטווחת מדי יום וספגה נזק כבד בשבועות הלחימה .
 מלבד משרד הביטחון ,  כלל משרדי הממשלה צפויים להיפגע מחרב הקיצוצים .  מתקציבו של משרד החינוך קוצצו לא פחות מ-480 מיליון שקלים ,  ואלה אינם כוללים 175 מיליון שקלים נוספים שייגרעו מההשכלה הגבוהה .  מתקציבו של משרד החינוך יקוצצו 43 מיליון שקלים ,  ו-243 מיליון שקלים ייגרעו מתקציב שנועד לפיתוח התחבורה בישראל .  
משרד הכלכלה ייאלץ לוותר על 53.2 מיליון שקלים מתקציבו ,  וגם משרד ראש הממשלה יספוג קיצוץ של 33.3 מיליון שקל .  כמו כן ,  יקוצצו מענקי הבינוי והשיכון ,  בסך 40.3 מיליון שקלים ,  וכן תקציב המשרד לקליטת העלייה ,  בסך 17 מיליון שקלים .  מהמשרד להגנת הסביבה יקוצצו 3.3 מיליון שקלים ,  ממשרד החקלאות 2.7 מיליון ,  ממשרד התיירות 3.2 מיליון ,  מהמשרד לתמיכות בענפי המשק 42.6 מיליון ,  ממשרד התקשורת 277 אלף  " בלבד ",  מהמשרד לביטוח לאומי 12.4 מיליון ,  ממשרד המשפטים 1.4 מיליון ,  מהמשרד לפיתוח התיירות 9.6 מיליון ומהמשרד לאנרגיה ומים יקוצצו 1.7 מיליון שקלים .
 לפניות לכתב אמיר תיבון :  amir_t@walla.net.il 

נתניהו על הקיצוצים בתקציב : " הביטחון קודם לכל "
 ראש הממשלה אמר בפתח ישיבת הממשלה בעוטף עזה ,  שבה יאושר קיצוץ רוחבי של כמעט 2 מיליארד שקל : " נשנס מותניים כדי להגן על מדינת ישראל ".  השר פירון לוואלה !  : " אצטרך לתרום את חלקי "
 
