ברקת זעם - נתניהו מרגיע : " אני אחליט במחלוקות בירושלים "
 אחרי שראש עיריית ירושלים תקף פומבית את ראש הממשלה על הפרת הבטחתו לבטל את המשרד לענייני ירושלים ,  מנסה נתניהו להרגיע את הסערה .  לדבריו ,  אם יהיו מחלוקות על תכניות ממשלתיות ,  הוא יהיה זה שיכריע
 ( דברי נתניהו וברקת בישיבת ממשלה לפני שבוע )  
ראש הממשלה ,  בנימין נתניהו ,  מנסה להפיס את זעמו של ראש עיריית ירושלים ,  ניר ברקת ,  על מינויו של זאב אלקין לשר לענייני ירושלים .  בתום פגישה שערך אחר הצהריים  ( שלישי )  בירושלים עם הסנטור הרפובליקני וויליאם קסידי ,  התייחס נתניהו לסערה שנוצרה ואמר : " נפגשתי אתמול עם ראש עיריית ירושלים ניר ברקת ואמרתי לו שבמקרה של מחלוקות כלשהן לגבי תכניות ממשלתיות בירושלים בין המשרד לענייני ירושלים לבין ראש העיר - אני הוא זה שאחליט .  אחליט למען ירושלים ".  
לוואלה ! NEWS נודע כי בפגישה בין השניים אמש בכנסת זעם ברקת על הפרת הבטחתו של נתניהו לביטול המשרד לענייני ירושלים .  ברקת שב ואמר לנתניהו כי לטעמו המשרד מיותר ,  ולמעשה יוצר חסמים ביורוקרטיים וגורם לבזבוז כספים .  ברקת ציין כי בלשכתו ישנן עשרות תכניות מוכנות לפיתוח העיר שצריכות עתה לקבל את חתימת השר מחדש .  

ברקת זעם - נתניהו מרגיע : " אני אחליט במחלוקות בירושלים "
 אחרי שראש עיריית ירושלים תקף פומבית את ראש הממשלה על הפרת הבטחתו לבטל את המשרד לענייני ירושלים ,  מנסה נתניהו להרגיע את הסערה .  לדבריו ,  אם יהיו מחלוקות על תכניות ממשלתיות ,  הוא יהיה זה שיכריע

