פרס : " תריס השלום עם הפלסטינים עדיין פתוח "
 שבוע לפני המהלך הפלסטיני באו"ם ,  אומר נשיא המדינה כי יש לעשות הכל כדי לפתוח את המשא ומתן עם הפלסטינים . " מניסיוני אני יודע שדברים שנראים כבלתי אפשריים יכולים להפוך לאפשריים "
  ( צילום :  שי מכלוף ,  עריכה :  טל רזניק )  
" תריסי קנאות הורדו על חלונות רבים באזורנו .  התריס של שלום עם הפלסטינים עדיין פתוח .  עלינו לפנות לעברו בטרם יגיעו ענני הקיצוניות לכסותו "  - כך אמר אמש  ( חמישי )  נשיא המדינה שמעון פרס בנאום לתושבי עוטף עזה לרגל ציון 60 שנה למועצה האזורית אשכול . " עלינו לעשות הכול כדי להגיע בהקדם לפתיחת משא ומתן ישיר בינינו לבין הפלסטינים .  מניסיוני אני יודע שדברים שנראים כבלתי אפשריים יכולים להפוך לאפשריים ",  הוסיף .
 עוד על ההכרזה הפלסטינית באו"ם"אם הרשות תפנה לאו"ם ,  כל האופציות על השולחן"ליברמן : " לפניית הפלסטינים לאו"ם יהיו השלכות קשות"בכיר ברשות : " נתניהו יכול עדיין למנוע פנייתנו לאו"ם "
 בהתייחסו לתהליך השלום ולנוכח כוונת הפלסטינים להכריז באו"ם על מדינה ,  אמר פרס : " גורלה של ישראל תלוי בצדקתה ובכוחה .  הצדק שבהגנה עצמית .  הכוח לעשות שלום ,  גם בעת מצוקה ".  הנשיא הוסיף ,  כי  " אני מאמין שנמצא פתרון של שלום עם שכנינו הפלסטינים .  פתרון של שתי מדינות חופשיות החיות בשלום ביניהן ,  גם אם זה מחייב להצטייד בסבלנות ,  עדיף סוף טוב מאשר מהומת אלוהים ". 
הנשיא התייחס גם להסכם השלום עם מצרים ואמר : " הגענו להסכם שלום עם מצרים .  הגדולה והחשובה שבמדינות ערב .  במשך למעלה מ-30 שנה לא היו בינינו מלחמות וחיי מאות אלפי צעירים נחסכו .  כשנחתם הסכם השלום אמרו שני עמינו :  No more war ,  no more bloodshed .  זה נכון גם היום .  עלינו לצאת מהאלימות ,  מהעוני ,  מהשפל .  העתיד מחייב זאת ,  הצעירים שלכם ושלנו דורשים זאת .  אל ניתן למאורעות חולפים לשבש את העתיד .  אנחנו נכבד את העבר ,  וניתן לילדינו לכבד את יום המחר ". 
פרס שיבח את תושבי הדרום על עמידתם האיתנה : " שוב ושוב נחשפתם  אתם ומשפחותיכם  לירי זדוני מעבר לגבול הרצועה השכנה ,  לצפירות מפחידות ולאזעקות שכיחות של 'צבע אדום' .  חייכם התנהלו לסירוגין בין רגיעה יחסית ובין הסלמה פתאומית .  אבל רוחכם לא נפלה .  אתם נושאים בשקט ובדריכות את החרדה לשלום ילדיכם ואת הסכנה האורבת ביישובים ובשדות  וממשיכים הלאה .  זו ציונות במלוא עוצמתה ,  ציונות בתפארתה ". 
פרס גם ניצל את ביקורו במקום לפנייה אישית לתושבי רצועת עזה ואמר  " אני רוצה לפנות במעמד זה לתושבי עזה ולומר להם עזבו את חמאס ואת אירן .  תיפטרו מהפצצות והרקטות שלהם .  הם פוגעים בכם ,  הם מובילים אתכם לזרוע מוות ולקצור עוני ". 
עדכון ראשון :  21:01

פרס : " תריס השלום עם הפלסטינים עדיין פתוח "
 שבוע לפני המהלך הפלסטיני באו"ם ,  אומר נשיא המדינה כי יש לעשות הכל כדי לפתוח את המשא ומתן עם הפלסטינים . " מניסיוני אני יודע שדברים שנראים כבלתי אפשריים יכולים להפוך לאפשריים "
 
