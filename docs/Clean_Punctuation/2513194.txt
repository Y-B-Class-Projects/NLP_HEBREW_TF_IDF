נתן אשל הורשע ,  פרקליטו : " עבר גיהנום תקשורתי "
 בית הדין של הנציבות יודיע בימים הקרובים אם יקבל את הסדר הטיעון במסגרתו הודה ראש לשכת נתניהו בפגיעה בפרטיותה של ר' .  התובעת : " חומרת התיק נובעת לא רק מעצם המעשים "
  ( צילום :  טל אנגלנדר ,  עריכה :  גדי וינסטוק )  
בית הדין למשמעת של נציבות שירות המדינה הרשיע הבוקר  ( חמישי )  את ראש הסגל בלשכת ראש הממשלה לשעבר ,  נתן אשל ,  שהודה במסגרת הסדר טיעון בעבירה של פגיעה במשמעת והתנהגות שאינה הולמת עובד מדינה .  זאת ,  בשל הקשר הלא ראוי שניהל עם ר' שהייתה כפופה לו בלשכתו של בנימין נתניהו .  הצדדים ביקשו להטיל עליו נזיפה חמורה ,  לאחר שכבר התפטר מתפקידו והודיע שלא ישוב לשירות המדינה .  בית הדין צפוי להודיע בימים הקרובים אם הוא מאמץ את ההסדר .  אשל הודה בכך שפיתח קירבה בלתי הולמת עם ר' ושפגע בפרטיותה בכך שנכנס למחשבה ללא רשותה ,  סיפר לעובדים בלשכה פרטים אישיים אודותיה ואף צילם אותה באופן בלתי הולם מספר פעמים .  
התובעת מטעם שירות המדינה ,  אילה הוניגמן ליפץ ,  אמרה בדיון היום כי אשל הורשע במעשים חמורים . " חומרת התיק נובעת לא רק מעצם המעשים בהם הודה אשל ,  אלא גם מהעובדה שמדובר בנאשם ששימש בתפקיד בכיר ביותר בשירות המדינה .  מי שעומד בראש הפירמידה ,  הציפייה ממנו היא להתנהג ללא רבב ואשל כשל כישלון חרוץ ",  אמרה .  היא הוסיפה שלא מדובר באירוע נקודתי ,  אלא במעשים של פגיעה בפרטיות במשך תקופה לא קצרה .  עם זאת ,  היא הוסיפה שהתביעה שקלה את העובדה שאשל הודה ולקח אחריות בשלב מוקדם יחסית ,  וגם ציינה כי לא ניתן להתעלם מההד התקשורתי הגדול שהיה לפרשה . " בנסיבות אלו הסדר הטיעון שגובש הולם את קו התובענה ומשרת את האינטרס הציבורי ",  אמרה .  
פרקליטו של אשל ,  עורך הדין יעקב וינרוט ,  שמייצג אותו יחד עם עורכות הדין רחל תורן ויעל דולב ,  אמר מנגד כי מדובר באדם בעל עבר מפואר ,  שנקרא לשירות הציבורי . " לא מדובר חלילה בהטרדה מינית או במשהו על רקע מיני ",  אמר וינרוט . " מדובר באדם שהחטא שלו מתחיל בכך שקשר קשר של קרבה יתרה כלפי ר' .  תחילת הקשר הזה הוא רצון מבורך של הנאשם לסייע לר' ,  מה שקרה במקרה הזה שאותה מחיצה שצריכה להתקיים בין שני אנשים ,  גם אם מדובר בסיוע תוך מתן חסות למישהו ,  המחיצה הזו נסדקה ".  לדבריו ,  אשל עבר את  " הקו הדק "  ש"בין יחסים של נתינת חסות ליחסים אחרים ".  
גם וינרוט התייחס להד התקשורתי הרב שלו זכתה הפרשה . " צריך להסתכל על הגיהנום התקשורתי שעובר הנאשם .  לא היה כלי תקשורת אחד שלא התבוסס בפרשה ולא נמנע מלהפריח דברים שהם בתחום הדמיון ושלא בתחום הדמיון ",  אמר . " במדינת ישראל לא תולים נאשמים ,  גם כשגוזרים מאסר על נאשם יש בעיה של שלילת חירות ,  אבל עיקר העיקרים של העונש זה בתו הקלון .  לדאבוננו הפונקציה הזו של גופים שיפוטיים נפגמה מאוד כיוון שתו הקלון לא תלוי בהם אלא תלוי בתקשורת ,  שעושה את שלה בין בצדק ובין שלא ".   " צר לי על כל מה שהיה ,  עברתי מצב קשה וזמנים קשים ",  אמר אשל לשופטים .  לפני הדיון הוא אמר לתקשורת כי  " את מה שהיה אמרתי ,  ואת מה שלא היה התקשורת אמרה .  אין בלבי על אחד המתלוננים ולא דיברתי עם אף אחד מהם ". 
עוד באותו נושא:בשעת לילה מאוחרת :  נתן אשל נפרד מנתניהוהושג הסדר :  נתן אשל יתפטר ולא ישוב לשירות המדינהנתן אשל נחקר בנציבות : " אין לי כעס על אף אחד "  

נתן אשל הורשע ,  פרקליטו : " עבר גיהנום תקשורתי "
 בית הדין של הנציבות יודיע בימים הקרובים אם יקבל את הסדר הטיעון במסגרתו הודה ראש לשכת נתניהו בפגיעה בפרטיותה של ר' .  התובעת : " חומרת התיק נובעת לא רק מעצם המעשים "
 
