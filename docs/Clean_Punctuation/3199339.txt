 " עם ביבי המדינה צוללת ":  מיצג נגד תיק 3000 הוצב בהבימה בת"א
לאחר שפסל בדמותה של השרה רגב הוצב בכיכר הבימה ,  פעילי המחנה הציוני הניחו במקום מיצג מחאה נגד ההמלצות בפרשת הצוללות . " העוברים קיבלו תזכורת לפרשת השחיתות החמורה .  שקיעת שלטון נתניהו קרובה מתמיד ",  אמרו הפעילים
מיצג מחאה נגד ראש הממשלה בנימין נתניהו ופרשת הצוללות הוצב היום  ( שבת )  בכיכר הבימה במרכז תל אביב .  המיצג ,  שאורכו כתשעה מטרים ,  הוכן והונח על ידי פעילי המחנה הציוני נגד המלצות המשטרה בנוגע לפרשה ועליו הכיתוב : " עם ביבי המדינה צוללת "  ו"נתניהו - מנהל כושל או מנהיג מושחת ?  ".   
" העוברים בסמוך למקום קיבלו היום תזכורת לפרשת השחיתות החמורה שהמואשמים בה הם דמויות מפתח בסביבת נתניהו ",  אמרו הבוקר במחנה הציוני .
" שקיעת שלטון נתניהו קרובה מתמיד ",  הוסיף אלון ויסר ,  מנהל מטה השטח של המחנה הציוני . " הגענו לכאן לפנות בוקר כדי להעיר את אזרחי ישראל שייראו את גודל ועומק השחיתות שהתגלתה בפרשת הצוללות .  לגנוב כסף ממערכת הביטחון זו בגידה במדינה - נתניהו חייב להתפטר ". 
עוד בוואלה !  NEWS פרשת הצוללות :  ראיות לתיווך לשוחד נגד עו"ד דוד שמרון"ננטשנו ,  מה נגיד לילדים ?  ":  תושבי העוטף מאשימים את המדינאים זיקוקים ,  מטענים ואבנים :  קטטה המונית ו-26 עצורים בצפון | תיעוד 
בחמישי האחרון הודיעה המשטרה על סיום חקירת  " תיק 3000 "  בעקבות גיבוש תשתית ראייתית לביצוע עבירות שוחד ,  מרמה והפרת אמונים וקשירת קשר לביצוע פשע .  נגד תא"ל  ( במיל' )  שי  ( שייקה )  ברוש נתגבשה תשתית ראייתית לביצוע עבירות שוחד ,  מרמה והפרת אמונים בצוותא ,  קשירת קשר לביצוע פשע ,  הוצאת חשבונית שלא כדין ועבירות הלבנת הון .  נגד אלוף  ( במיל' )  אליעזר  ( צ'ייני )  מרום נתגבשה תשתית ראייתית לביצוע עבירות שוחד ,  מרמה והפרת אמונים ,  קשירת קשר לביצוע פשע ,  הלבנת הון ועבירות מע"מ  ( הוצאת חשבונית שלא כדין )  .  
בליכוד מסרו כי הם  " משתתפים בצערם של אבי גבאי וחבריו במחנה הציוני שהמייצג הוא תזכורת לכך שניסיונם להדביק את עניין הצוללות לראש הממשלה נתניהו ,  ירד למצולות ". 
גם בחמישי האחרון הוצב פסל מחאה בדמות שרת התרבות מירי רגב בכיכר הבימה על רקע סערת חוק  " נאמנות בתרבות ".  את היצירה ,  הנקראת  " לב האומה ",  הניח האמן איתי זלאיט . 
" יש פה מיצב כזה שמורכב מדמות שנראית כמו מירי רגב או שלגיה או דמות מאגדות ",  הסביר זלאיט . " יש מראה גדולה .  שם העבודה היא 'בלב האומה' כי מירי רגב היא בלב האומה ,  חלק מהקונצנזוס הישראלי .  היא דמות שהרבה מתחברים אליה ומעריצים אותה ".  לדבריו ,  שם המיצג הזכיר לאחדים גם דברים שנויים במחלוקת שרגב אמרה בעבר . " יש כאלה שלקחו את זה למשפט שנאמר בזמנו ,  שהסודאנים הם סרטן בגוף האדם ". 
 ( עדכון ראשון :  8:04 )   

" עם ביבי המדינה צוללת ":  מיצג נגד תיק 3000 הוצב בהבימה בת"א
לאחר שפסל בדמותה של השרה רגב הוצב בכיכר הבימה ,  פעילי המחנה הציוני הניחו במקום מיצג מחאה נגד ההמלצות בפרשת הצוללות . " העוברים קיבלו תזכורת לפרשת השחיתות החמורה .  שקיעת שלטון נתניהו קרובה מתמיד ",  אמרו הפעילים

