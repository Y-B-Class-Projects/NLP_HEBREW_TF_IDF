איראן לועגת להולנד : " עבד הציונים בא לקבל שכר "
 הסמיכות שבין תקיעת המקל הצרפתית בגלגלי הסכם הגרעין המתגבש ,  ובין החיבוק החם שקיבל הנשיא הולנד בישראל ,  לא חמקה מעיני העיתונאים באיראן : " הפגם מז'נבה התקבל בתל אביב "
 לאחר שצרפת סיכלה את החתימה על ההסכם בין איראן למעצמות המערב בסבב השיחות הקודם בז'נבה ,  מסתמן כי טהראן מצאה לה אויב חדש ,  בדמות מדינת הטריקולור .  אם לשפוט לפי התקשורת האיראנית ,  ביקורו של הנשיא פרנסואה הולנד בישראל רק מוסיף שמן למדורת הזעם הזו .  הסמיכות שבין תקיעת המקל הצרפתית בגלגלי ההסכם המתגבש בז'נבה ,  ובין החיבוק החם של הולנד ונתניהו ,  לא נעלמה מעיניהם של עורכי העיתונים ואתרי האינטרנט באיראן ,  שמאז נחיתתו של הנשיא הצרפתי בישראל שמים דגש על ההתקרבות בין פריז ו"המשטר הציוני ". 
קבלת הפנים החמה של נתניהו לנשיא הולנד על כבש המטוס אמש בנתב"ג ,  כיכבה היום בשעריהם של כמה מהעיתונים המובילים באיראן .  בעיתון  " ג'וואן ",  בין היתר ,  ניתנה לתמונה כותרת המשנה : " הפגם מז'נבה התקבל בתל-אביב .  העבד של הציונים הלך לקבל את שכרו בחיקו של נתניהו ".  אותה תמונה ,  שהופיעה גם בשער העיתון  " ג'ומהורי איסלאמי ",  הובאה לצד ציטוט מדבריו של הנשיא פרס בקבלת הפנים להולנד : " ישראל אסירת תודה לצרפת ",  שהוכתרו כ"שבחים חסרי תקדים של ראשי המשטר הציוני לנשיא צרפת הולנד ".  
סוכנות הידיעות אירנ"א הקדישה אף היא את אחת מכותרותיה הראשיות לנשיא צרפת ,  שאמנם התקבל בשמחה בישראל ,  אך הותיר בבית בעיות פנימיות רבות ,  בהן צניחה דרמטית בסקרי דעת הקהל .  עוד דיווחה אירנ"א בהתלהבות כי מפלגת  " החזית הלאומית "  של הימין הקיצוני הכריזה על ממשלתו של הנשיא  " בלתי-חוקית ". 
אמנם ,  מרבית הכותרות באיראן עסקו הבוקר בהשלמת מינוי הממשלה של הנשיא חסן רוחאני  ( עם אישור מינויים הסופי של שרי הספורט והנוער ,  לאחר שלושה מועמדים קודמים נדחו על ידי המג'לס )  ,  ועל שיתוף הפעולה שאמור להתחיל בימים הקרובים בין המג'לס לממשלה לטובת העברת תוכניות הממשלה בעניינים חברתיים-כלכליים .  
עם זאת ,  העיתון  " כיהאן ",  שופרם של השמרנים במדינה ,  עסק במאמר המערכת שלו בסבב הבא של השיחות בין איראן לקבוצת 5+1  ( החברות הקבועות במועצת הביטחון + גרמניה )  ,  שייערך בז'נבה ביום רביעי .  תחת הכותרת  " המשחק המגוחך של המערב והציונים  ( בניסיון )  לקחת תשלום מאירן ",  המאמר מפרט כי איראן צמצמה בתקופה האחרונה את פעילותה הגרעינית עד לאפס ,  וכי  " המשטר הציוני החל לפעול שוב באופן מחודש כנגד איראן כדי להשפיע על שיחות הגרעין ".  
כותרתו הראשית של העיתון  " ג'ואן ",  מעל אותה תמונה של חיבוק נתניהו-הולנד ,  מכריזה כי  " איראן וה-5+1 התקרבו להסכם ביניים ",  יחד עם ציטוט מדבריו של שר החוץ האיראני ג'וואד זריף : " צעדינו ניתנים לנסיגה ,  שכן איננו סומכים על ארה"ב ".  דבריו של זריף ,  יחד עם שאר כותרות היום ,  בעיקר מביקורו של הולנד בישראל ,  מצביעים על כך שצחצוח החרבות האיראני לקראת מה שמכונה במדינה  " ז'נבה 3 "  החל ,  בעיקר כדי למקם את טהראן בעמדה טובה יותר אם וכאשר יושג הסכם בינה לבין שש המעצמות .
 לקריאה נוספתהיועץ לשעבר יעקב עמידרור :  נתניהו מוכן לתקיפה באיראןאיראן מתרככת :  לא דורשים הכרה בזכות העשרת האורניוםהולנד בישראל : " נשק גרעיני בידי איראן - סכנה לעולם כולו "  

איראן לועגת להולנד : " עבד הציונים בא לקבל שכר "
 הסמיכות שבין תקיעת המקל הצרפתית בגלגלי הסכם הגרעין המתגבש ,  ובין החיבוק החם שקיבל הנשיא הולנד בישראל ,  לא חמקה מעיני העיתונאים באיראן : " הפגם מז'נבה התקבל בתל אביב "
 
