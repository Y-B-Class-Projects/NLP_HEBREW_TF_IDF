לשכת רה"מ : " נתניהו לא הציג מפות למובארק "
 בלשכת ראש הממשלה הכחישו את הדיווח בעיתון א-שרק אל אווסט ,  לפיו נתניהו הציג למובארק במהלך פגישתם מפות של גבולות המדינה הפלסטינית העתידית .  מדובר בפרסום מופרך
בלשכת ראש הממשלה בנימין נתניהו הכחישו בצהריים  ( שלישי )  את הפרסומים לפיהם ראש הממשלה הציג לנשיא מצרים חוסני מובארק מפות ובהן גבולות המדינה הפלסטינית .  בהודעה שפרסמה לשכתו נכתב כי  " הפרסומים הללו מופרכים מיסודם .  הדברים המיוחסים כביכול לראש הממשלה נתניהו בפרט ולתוכן והתנהלות הפגישה בכלל לא היו ולא נבראו ". 
מוקדם יותר פורסם בעיתון  " א-שרק אל-אווסט "  היוצא לאור בלונדון כי במהלך פגישתם השבוע בקהיר הציג נתניהו לנשיא מצרים חוסני מובארק מפה המגדירה את גבולותיה של המדינה הפלסטינית שתקום במסגרת הסכם בין ישראל לפלסטינים .  על פי הגורם הבכיר ,  מובארק  " לא הסכים לקבל את המפה כפי שהיא והמליץ לנתניהו להכניס בה שינויים כך שתענה על הדרישה הערבית "  להקמת מדינה בגבולות 67' עם שינויי גבול קלים .
 הגורם מסר עוד כי במהלך שלוש השעות שבהן נפגשו מובארק ונתניהו  " ניסה מובארק להבין לעומק את עמדותיו ורעיונותיו של נתניהו ואת מידת רצינותו בכל הנוגע לכניסה למשא ומתן ישיר עם הפלסטינים ".  לדברי הגורם הישראלי ,  מובארק  " שיבח את השינויים שחלו בעמדותיו של נתניהו ",  אולם העמדה המצרית האמיתית הוצגה בדבריו של שר החוץ המצרי אחמד אבו אל-רייט שאמר כי טרם בשלו התנאים למעבר לשיחות ישירות .
 לאחר פגישת השניים שלשום אמר נתניהו : " הנשיא מובארק מייצג את השאיפה להרחבת מעגל השלום והשמירה על היציבות והביטחון לכל עמי האזור .  אני מוצא בו שוב שותף מרכזי להשגת מטרות חשובות אלה ".  סוכנות הידיעות הרשמית במצרים דיווחה כי במהלך הפגישה אמר מובארק לנתניהו כי יש  " להכשיר את הקרקע למימוש החזון של שתי מדינות לשני עמים ". 
 ( עדכון ראשון :  8:41 ) 

לשכת רה"מ : " נתניהו לא הציג מפות למובארק "
 בלשכת ראש הממשלה הכחישו את הדיווח בעיתון א-שרק אל אווסט ,  לפיו נתניהו הציג למובארק במהלך פגישתם מפות של גבולות המדינה הפלסטינית העתידית .  מדובר בפרסום מופרך

