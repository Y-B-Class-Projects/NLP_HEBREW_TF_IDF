בנט בכנס סגור : " כל ילד יהודי בישראל יידע לפתוח סידור תפילה "
 שר החינוך דחה במפגש של אנשי הבית היהודי בבאר שבע את הטענות על הדתה ,  ואמר כי הוא אינו נרתע מהביקורת .
" שקד עושה עבודה מצויינת ,  בשקט ובתבונה מתמנים עוד שופטים ואנו מביאים לשינוי ",  החמיא לשרת המשפטים
שר החינוך נפתלי בנט הגיע הערב  ( רביעי )  לכנס פעילים של מפלגת הבית היהודי בבאר שבע ,  ובו דיבר על מצב מערכת החינוך ועל מצבו של ראש הממשלה בנימין נתניהו .  בנט סיפר לנוכחים כי קיימת עלייה ברמת בחינוך בפריפריה , " בעבר היו מאות בתי ספר ללא חמש יחידות ,  זה דבר בלתי נתפס ,  ב-8200 כמעט ואין ילדים מהפריפריה ,  זו האמת ,  אני לא מקבל את הדבר הזה ,  ועכשיו יש זינוק בפריפריה בתחום החינוך ". 
שר החינוך הגן בכנס על תכנית  " תרבות יהדות ישראלית ",  שספגה ביקורות רבות עקב הטענות על תכנים דתיים שיועבר בבתי ספר חילוניים . " מסתערים עלי וקוראים לזה הדתה ,  זו לא הדתה ,  אבל זה כן ערכים יהודיים וציונים ,  כי אנחנו אוהבים את המדינה והמורשת שלנו ,  אנחנו לא הגענו לפני 70 שנה משום מקום .  יש לנו מורשת של אלפי שנים וכל ילד יהודי במדינת ישראל ידע לפתוח סידור ,  ידע מי היה יוסף טרומפלדור ידע מה זה סליחות ,  וידע מי היה יהודה המכבי .  לא רק שאני לא נרתע מכל הכתבות הללו ,  אנחנו ממשיכים עם כל העוצמה ,  הדבר היחיד שנקבל מכל הכתבות האלה ,  זה משנה תוקף ,  שאנחנו מתקדמים בתוכנית הזאת ,  לכל מגזר והמורשת הייחודית שלו ". 
עוד בוואלה !  NEWS:אחרי שנים של מתיחות :  טורקיה ואיראן משלבות ידיים מול אויב משותףנתניהו לאחר הפגישה עם פוטין : " להוציא את איראן מסוריה למנוע מלחמה"תיעוד :  רעול פנים מניח מטען בפתח בניין מגורים בנהריה - ונמלט 
בנט אמר כי למרות השמועות החוזרות ונשנות על בחירות קרובות ,  הוא אינו מעוניין בהן . " אנחנו שבעי רצון מהממשלה ולא מעוניינים בבחירות ,  אנחנו מעוניינים שהיא תשלים את כהונתה ,  יש לנו מחלוקות עם ראש הממשלה ,  אך ה'עליהום' עליו לא מקובל ",  אמר שר החינוך והוסיף כי , " ניתן למערכת המשפט לעשות את שלה ולא נצטרף לחגיגות .  
בנושא מערכת המשפט בהנהגתה של שרת המשפטים איילת שקד הביע שר החינוך שביעות רצון מההתנהלות ומהשיפור שחל ,  לדבריו ,  בשופטים שמונו על ידה . " שקד עושה עבודה יוצאת מן הכלל ,  בשקט ובתבונה ,  עוד שופט ,  ועוד מינוי ולאט לאט אנחנו מביאים את המדינה למקום שהיא צריכה להיות ".  לבסוף ,  הדגיש בנט את החשיבות בהתחברות מפלגת הבית היהודי לציבור הישראלי לאור התוצאות הלא מחמיאות שקיבלה בסקרים האחרונים . " איראן ויהודה ושמרון הם נושאים חשובים ",  אמר בנט , " אך זה לא חזות הכל ,  יש את החברה הישראלית פנימה ,  בבחירות האחרונות איבדנו את מרבית העם .  אנחנו צריכים 20 מנדטים בבחירות הבאות ,  יש לנו בעיה ,  אנחנו מזוהים רק עם ההתנחלויות ,  זה לא נכון ולכן אני חורש את כל הארץ כדי לבטא את הדברים ".  

בנט בכנס סגור : " כל ילד יהודי בישראל יידע לפתוח סידור תפילה "
 שר החינוך דחה במפגש של אנשי הבית היהודי בבאר שבע את הטענות על הדתה ,  ואמר כי הוא אינו נרתע מהביקורת .
" שקד עושה עבודה מצויינת ,  בשקט ובתבונה מתמנים עוד שופטים ואנו מביאים לשינוי ",  החמיא לשרת המשפטים

