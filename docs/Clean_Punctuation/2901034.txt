חוטובלי הביעה תקווה לראות  " דגל ישראל בהר הבית "  - ומיהרה להרגיע
סגנית שר החוץ אמרה כי היא רוצה לראות את סמל ריבונות ישראל  " במקום הקדוש ביותר לעם היהודי ",  אך הדגישה כעבור זמן קצר כי מדובר בדעתה הפרטית ולא מדיניות של הממשלה .  לשכת נתניהו : " מצפה שכל חברי הכנסת יפעלו בהתאם לסטטוס קוו "
 סגנית שר החוץ ציפי חוטובלי אמרה אמש  ( שני )  בצל גל הטרור הנוכחי כי  " החלום שלי זה לראות את דגל ישראל מתנוסס מעל הר הבית ,  המקום הקדוש ביותר לעם היהודי ".  חוטובלי בחרה להגיד את הדברים בעיתוי רגיש ,  על רקע המתיחות סביב כניסת מבקרים יהודים למתחם הנפיץ .  
חוטובלי אמרה את הדברים בריאיון לתכנית  " חיידק פוליטי "  בערוץ הכנסת .  זמן קצר לאחר מכן היא מיהרה להרגיע ומסרה : " הדעות הפרטיות שלי אינן מדיניות הממשלה ,  ואני בוודאי מחויבת למדיניותה ,  כפי שביטא אותה ראש הממשלה בנימין נתניהו במוצאי שבת ,  בכך שהצהיר כי לא יהיה שום שינוי בסטטוס קוו בהר הבית ".  
מלשכת ראש הממשלה נמסר במקביל כי  " המדיניות של ממשלת ישראל באשר להר הבית ,  באה לידי ביטוי על ידי ראש הממשלה בנימין נתניהו בהודעתו ממוצאי שבת ,  ואין בה שום שינוי .  נתניהו הבהיר שהוא מצפה שכל חברי הממשלה יפעלו על פיה ". 
לקריאה נוספת:היהודים לא מתרגשים מהצהרת נתניהו :  עשרות עלו להתפלל בהר הביתנתניהו מאשר :  רק מוסלמים יוכלו להתפלל בהר הביתרגב : " המצלמות יוכיחו לעולם כי המוסלמים הם שמפרים הסטטוס קוו "  
לפני ארבעה ימים אישר נתניהו באופן רשמי כי רק מוסלמים יוכלו להתפלל בהר הבית ,  בעוד יהודים ובני הדתות האחרות יהיו רשאים רק לבקר בו .  בהודעה לתקשורת הזרה שפורסמה מטעם לשכתו ביום שבת נמסר כי  " ישראל מכירה בחשיבות של הר הבית עבור בני כל שלוש הדתות המונותיאיסטיות והיא מאשרת מחדש את המחויבות שלה להותיר על כנו את הסטטוס קוו במקום ,  הן תיאורטית והן מעשית ".  עוד נמסר כי לישראל אין כוונה לחלק את המתחם .
 בכך אישר נתניהו את הדברים שאמר יום קודם לכן שר החוץ האמריקני ג'ון קרי ,  בעת פגישתו עם יו"ר הרשות הפלסטינית אבו מאזן והמלך עבדאללה בירדן ,  ולפיהם נתניהו התחייב לשמור על הסטטוס קוו במסגד אל-אקצא .  לפי הודעת נתניהו ,  ישראל מכבדת את חשיבות התפקיד המיוחד של ירדן בירושלים ,  כפי שנקבע בהסכם השלום ביניהן ,  ואת התפקיד ההיסטורי של מלך ירדן כאפוטרופוס על האתרים הקדושים לאיסלאם בבירה .
  ( פרסום ראשון 23:20 )  

חוטובלי הביעה תקווה לראות  " דגל ישראל בהר הבית "  - ומיהרה להרגיע
סגנית שר החוץ אמרה כי היא רוצה לראות את סמל ריבונות ישראל  " במקום הקדוש ביותר לעם היהודי ",  אך הדגישה כעבור זמן קצר כי מדובר בדעתה הפרטית ולא מדיניות של הממשלה .  לשכת נתניהו : " מצפה שכל חברי הכנסת יפעלו בהתאם לסטטוס קוו "
 
