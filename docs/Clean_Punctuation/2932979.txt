דעה :  כשלראש הממשלה אין אמון במערכת המשפט
אם ניתן היה לסמוך על מערכת המשפט שלנו ,  ההצעה להשעיית ח"כים לא היה מועלה לאוויר .  אך נתניהו סובר שקל יותר לגייס 90 ח"כים מאשר לגייס את השכל הישר של מערכת המשפט
ההצעה האחרונה מבית היוצר של הקואליציה ,  מדברת על אפשרות להשעות חברי כנסת מכהונתם ברוב של 90 חברי כנסת .  ההצעה הזו ,  שיש לקוות שהיא רק בלון ניסוי ,  כבר זוכה להתנגדויות מכל עבר ,  מימין ומשמאל .
 אני מקווה שאין צורך לומר את הברור מאליו ,  מדובר בהצעה לא דמוקרטית ,  שתאפשר לרוב של חברי הכנסת ,  וכרגע לא משנה מהו הרוב הנדרש ,  לרמוס לחלוטין את הזכות לבחור ולהיבחר ,  ותשתיק את קולו של מיעוט .  אין כאן כל כוונה להגן על חברי הכנסת הערבים שהזדהו עם טרוריסטים רצחניים .  אבל הטיפול בהם לא צריך להיעשות באמצעי שכזה .  
אולם ,  השאלה המעניינת באמת היא מה הוביל להצעה שכזו ?  מדוע הופרח בלון ניסוי שכזה .  התשובה היא ,  שלמרות ההצהרות הנרגשות של נתניהו על האמון בבית המשפט ובמערכות שלטון החוק ,  אין לו כל אמון בהן .
 חוק העונשין קובע מספר איסורים פליליים ,  שניתן לעשות בהם שימוש במקרים שכאלה :  ס' 144ד2 לחוק העונשין קובע כי  " המפרסם ..  .  דברי שבח ,  אהדה או עידוד למעשה אלימות או טרור ,  תמיכה בו או הזדהות עמו ,  דינו מאסר חמש שנים ".  זאת מלבד האיסורים על המרדה והעבירות לפי פקודת מניעת טרור או חוקים אחרים שעוסקים בעניין .
 חוקים נוספים שהיו יכולים למנוע את המציאות אליה אנחנו נחשפים כיום ,  עוסקים במניעת התמודדות לכנסת של חברי כנסת ורשימות ששוללים את קיומה של מדינת ישראל כמדינה יהודית ודמוקרטית .  חוק היסוד בעניין תוקן מספר רב של פעמים ,  אולם בית המשפט העליון ,  בלי טיפת כבוד למחוקק ולחוקי היסוד ,  מקור סמכותו ,  החליט  " לפרש "  את החוק באופן שמבטל אותו לחלוטין .
 אם ניתן היה לסמוך על מערכת המשפט שלנו ,  שתפעל בהתאם להוראות החוק ,  בלון הניסוי של השעיית חברי הכנסת כלל לא היה מועלה לאוויר .  היועץ המשפטי לממשלה היה מורה למשטרה לחקור ,  מגיש כתב אישום ,  בית המשפט היה פוסק על פי החוק עונש מאסר ,  וחברי הכנסת העבריינים היו מוצאים את עצמם מחוץ למשכן .
 נתניהו סובר ,  שקל יותר לגייס 90 חברי כנסת ,  מאשר לגייס את השכל הישר של מערכות התביעה ,  האכיפה והמשפט .  
השאלה היחידה שנשאלת היא ,  אם לנתניהו אין כל אמון במערכת המשפט ,  מדוע הוא מתייצב פעם אחר פעם כנגד חברי מפלגתו וחברי הקואליציה שלו ,  ומונע רפורמות בדרכי מינוי השופטים ,  בעילות הביקורת החוקתיות או במוסד היועץ המשפטי לממשלה .
 ממה מפחד נתניהו ?  התשובה לשאלה הזו צריכה להפחיד את כולנו .  
לפרסום מאמרים בוואלה דעות לחצו כאן .
 המאמרים המתפרסמים במדור הדעות משקפים את עמדת הכותבים בלבד .  

דעה :  כשלראש הממשלה אין אמון במערכת המשפט
אם ניתן היה לסמוך על מערכת המשפט שלנו ,  ההצעה להשעיית ח"כים לא היה מועלה לאוויר .  אך נתניהו סובר שקל יותר לגייס 90 ח"כים מאשר לגייס את השכל הישר של מערכת המשפט

