נתניהו החליט להקדים את הפריימריז ל-31 בינואר
ראש הממשלה החליט כי הבחירות לראשות הליכוד יתקיימו באותו יום בו יתקיים גם הפריימריז לוועידת הליכוד .  לחברי סיעתו אמר הערב : " רוצה שנתיים יציבות עד הבחירות ,  וחופש פעולה "
 ראש הממשלה בנימין נתניהו החליט לנצל את יום הפריימריז לוועידת הליכוד ,  31 בינואר 2012 ,  כדי לקיים גם בחירות לראשות הליכוד ולמועמדה לראשות הממשלה .  זאת כדי למנוע מאבק פנימי בתוך הליכוד סמוך לבחירות לכנסת שמועדן הוא בנובמבר 2013 .  ראש הממשלה צפוי להודיע על החלטתו במהלך ישיבת סיעת הליכוד שתיערך מחר .
 הבחירות לראשות הליכוד היו אמורות להתקיים זמן קצר לפני הבחירות הכלליות .  נתניהו ביצע מהלך דומה בשנת 2007 ,  כאשר הקדים בצורה משמעותית את הפריימריז לראשות הליכוד ובכך מנע התכתשות פנים מפלגתית סמוך לבחירות 2009 .
 ראש הממשלה התקשר הערב אישית לכל חברי סיעת הליכוד וביקש מהם את תמיכתם בו . " הבחירות לכנסת יתקיימו במועדן  ( נובמבר 2013 - פ"ו )  ",  הוא הדגיש בשיחות ,  שתוכנן נודע לוואלה !  חדשות .  נתניהו הסביר להם את המהלך ואמר כי  " אני רוצה שנתיים יציבות עד הבחירות לכנסת ורוצה חופש פעולה ". 
מקורביו אמרו הערב לוואלה !  חדשות כי  " אנחנו מפלגה דמוקרטית ובדמוקרטיה לכולם יש הזדמנות שווה ".  המקורבים אף עקצו את קדימה ,  שבה חברי המפלגה חפצו בהקדמת הפריימריז ,  אולם רק בשבוע שעבר יו"ר המפלגה ציפי לבני קברה את הרעיון עד לסיום מושב החורף .  
גורמים בליכוד הסבירו כי להקדמת הפריימריז על ידי נתניהו שלוש סיבות :  רצונו של ראש הממשלה להתכונן לכל האתגרים הניצבים בפני המדינה ,  לנצל את העובדה כי כבר מתקיימות בחירות לוועידה ,  ובכך לחסוך ארבעה מיליון שקלים לליכוד ,  וכן הרצון להתכונן בצורה טובה יותר למערכת הבחירות ,  שלא ברור כעת מתי יתקיימו .
 בתוך כך ,  הודיע ראש חטיבת מנהיגות יהודית בליכוד - משה פייגלין כי יתמודד מול נתניהו בכל תאריך שייבחר .  לדבריו , " אין לי ספק שתהיה לי תמיכה רחבה הרבה יותר מחטיבת מנהיגות יהודית .  ההתמודדות שלי היא לא נגד נתניהו אלא בעד מה שיש לי להציע ".  פייגלין אף הוסיף כי  " הפיתרון האמיתי לבעיותיה של ישראל מצוי בידי ולכן אני מתמודד ". 
ביום חמישי הבא ייערך כינוס של מרכז הליכוד ,  במהלכו תאשר ועידת המפלגה ,  ככל הנראה ,  את הגדלת כוחם של חברי המרכז מהערים ב-30% ,  כך שכוחם של המתנחלים יצומצם .  ההערכה היא שבהחלטתו להקדים את הפריימריז לראשות המפלגה הוא מחזק את מחנהו בוועידת הליכוד ,  כאשר תומכיו יגיעו לקלפיות באחוזים גדולים יותר משום שכבר יהיה מדובר לא רק בבחירות לוועידה .
 
נתניהו החליט להקדים את הפריימריז ל-31 בינואר
ראש הממשלה החליט כי הבחירות לראשות הליכוד יתקיימו באותו יום בו יתקיים גם הפריימריז לוועידת הליכוד .  לחברי סיעתו אמר הערב : " רוצה שנתיים יציבות עד הבחירות ,  וחופש פעולה "
 
