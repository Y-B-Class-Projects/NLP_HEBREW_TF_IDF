מאה ימי ניתוק .  מהרשת
בנסיון למכור ביבי חדש ומחובר ,  העתיקו אנשי נתניהו את קמפיין הרשת המופתי של אובמה .  דידי חנוך חושב שראש הממשלה לא היה צריך לזנוח את הפייסבוק או הטוויטר אחרי ההשבעה
קמפיין הבחירות של בנימין נתניהו לראשות הממשלה עשה שימוש מסיבי בכלים אינטרנטיים .  אנשי הפרסום עדכנו את חשבונו של ביבי בטוויטר ,  העלו סרטונים ליוטיוב וחיפשו חברים בפייסבוק .  במילים אחרות ,  נתניהו לקח את המודל של קמפיין אובמה לנשיאות ארצות הברית והעתיק אותו .  לא בהצלחה מלאה ,  אמנם ,  אבל הוא לפחות ניסה .  
מאז שאובמה נבחר לנשיא ,  הוא לא נטש את האינטרנט .  רגע לאחר הבחירות השיקו אנשיו את האתר change.gov ומיד לאחר ההשבעה הפך הבית הלבן לנוכח ופעיל בכל האתרים החברתיים .  כך למשל ,  מדי שבוע הבית הלבן מעלה הודעת וידאו של הנשיא לאתר הבית שלו ,  וגם לכל אתרי הוידאו הגדולים ברשת .  אובמה מנצל את הכוח של המדיה החברתית כדי לעקוף את המדיה הישנה ,  המתווכחת על ידי עיתונאים ועורכים ,  ולפנות היישר לציבור .  בפליקר אובמה מעלה תמונות עם רשיון CC ,  ששמאפשר לכל אחד להשתמש בהן .  
 ומה נתניהו עשה ברשת מאז שנבחר ?  לא הרבה .  ביום העצמאות הוא אמנם העלה הודעה ליוטיוב ,  אבל מעבר לקלישאות הברכות הרגילה לא היה בה הרבה .  הטוויטר שלו לא עודכן מאז ה-11 במאי ,  הפליקר שלו נראה יותר כמו פרסומת לזאב ז'בוטינסקי מאשר משהו שקשור להווה ,  וכל התמונות שם מוגנות בזכויות יוצרים .  חשבון הפייסבוק של נתניהו ,  שגם בראשו ניתן למצוא אזכור לטקס האזכרה הממלכתי לז'בוטינסקי ,  מכיל רק עדכונים מהאתר מכלל פעילויות הליכוד ברשת .  
בפעילות של נתניהו ברשת לפני הבחירות היתה הבטחה ,  סמויה וגלויה ,  להיות ראש ממשלה שמחובר לעולם הטכנולוגי בו אנו חיים כיום .  להיות ראש ממשלה שמשתמש בכלים העומדים לרשותו ,  כדי לדבר ישירות עם העם .  זה לא רק משהו שטוב לנו כאזרחים ,  זה גם אמור להיות טוב לנתניהו .  אחרי הכל ,  נתניהו טען רבות בעבר ,  וגם כיום ,  שהתקשורת מעוותת ומסלפת את דבריו ,  ותוקפת אותו לחינם .  אולי זו גם הסיבה מדוע עד עכשיו ,  מאה ימים מאז שנבחר ,  ראש הממשלה לא התראיין לאף כלי תקשורת בישראל .  
המדיה החברתית מאפשרת לו ליצור כלי לפניה ישירה ,  כלי שמקבילו האמריקאי משתמש בו באופן אפקטיבי מאד .  אבל מבחינתו של נתניהו ,  מדובר בקושי בסימון וי על משהו שכנראה צריך לעשות ,  כי ככה אומרים היועצים .  חיבור אמיתי לשנת 2009 לא תמצאו כאן .
 
מאה ימי ניתוק .  מהרשת
בנסיון למכור ביבי חדש ומחובר ,  העתיקו אנשי נתניהו את קמפיין הרשת המופתי של אובמה .  דידי חנוך חושב שראש הממשלה לא היה צריך לזנוח את הפייסבוק או הטוויטר אחרי ההשבעה

