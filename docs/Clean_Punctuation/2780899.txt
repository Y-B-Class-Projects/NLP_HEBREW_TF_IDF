נתניהו שוקל : " תהליך מדיני על בסיס המציאות החדשה "
 בריאיון לערוץ 10 אמר ראש הממשלה כי איום האיסלאם הקיצוני יוצר הזדמנויות .  על אבו מאזן : " שיבחר בין שלום עם ישראל לחמאס ,  שעמד להפיל אותו ".  על המסים : " הביטחון קודם לכל "
 ראש הממשלה בנימין נתניהו התייחס בריאיון ששודר הערב  ( שבת )  בערוץ 10 למשמעויות המדיניות ,  הביטחוניות והכלכליות של הלחימה בעזה . " אני חושב שהצלחנו לשמור על המשימה ולהשיג אותה ",  אמר נתניהו . " לא הוסטנו על ידי הביקורת .  הלכנו ליעד שהתווינו ,  לכתוש את חמאס ואת ארגוני הטרור ולהביא שקט וביטחון ארוך טווח למדינת ישראל .  השגנו מבוא לשקט הזה ,  שזו הפסקת אש בלתי מוגבלת בזמן ללא תנאים מוקדמים .  אני מקווה שזה יחזיק מעמד ",  אמר נתניהו ,  שבמסיבת עיתונאים שכינס לאחר תום מבצע  " צוק איתן "  אמר כי אינו יודע אם השקט שהושג הוא ארוך טווח .  
נתניהו אמר בריאיון כי המבצע חידד מגמות במזרח התיכון ,  שלפיהן  " מכלול של מדינות וגורמים במזרח התיכון רואים כמונו את האיסלאם הקיצוני כאיום רציני מאוד עליהם ,  וכתוצאה מזה הם מתייחסים לישראל לא כאל אויב ,  אלא כאל שותף ".  לפיכך , " יש היום אולי מציאות שמאפשרת לנו לפעול בדרך שתקדם את האינטרסים הביטחוניים שלנו ולפתוח בתהליך מדיני אחראי על בסיס המציאות החדשה .  אני בודק את זה ". 
עוד בוואלה !  חדשות :  עשרות חיילי או"ם שנלכדו על ידי חמושים בגולן חולצו תחת אשניקול חזרה מטיול משפחתי בפרו  נדרסה והופקרהדאעש הוציאו להורג חייל לבנוני ,  חבריו מתחננים על נפשם 
לדברי נתניהו ,  תהליך מדיני מול יו"ר הרשות הפלסטינית אבו מאזן אפשרי אם  " הוא יבחר בדרך השלום .  ואני חושב שהוא מבין היום שהוא צריך לבחור מול חמאס ,  שלא רק קורא להשמדתנו ,  חמאס גם קרא להפלתו ,  בעצם פעל להפלתו .  אני מקווה מאוד שנוכל לשתף אתו פעולה גם בתהליך המדיני .  הוא צריך לבחור בין שלום עם ישראל וחמאס ".  כשנשאל אם אבו מאזן צריך לפרק את ממשלת האחדות עם חמאס ,  ענה נתניהו : " הוא מבין לבד .  הוא מבין לבד שהחבורה הזאת עמדה להפיל אותו ".  
נתניהו הוסיף ואמר כי במסגרת תהליך מדיני , " אנחנו נעמוד על הדברים האמיתיים שהם הבסיס לשלום :  הכרה אמיתית במדינת הלאום של העם היהודי .  תנאי הביטחון ההכרחיים לנו ,  שהם חשובים לנו ,  ולדעתי גם לרשות הפלסטינית ומדינות האזור .  כי הדבר האחרון שהם רוצים לראות פה הוא חמאסטן ביהודה ושומרון .  הם לא רוצים חמאסטן בעזה ,  אז הם בטח לא רוצים את זה ביהודה ושומרון .  חמאס לא יכול להיות פרטנר לשלום ואבו מאזן צריך להבין את זה ".  
כשנשאל על האפשרות שיועלו מסים בשל הוצאות הביטחון שגרמה המלחמה בדרום ,  אמר ראש הממשלה : " יש פה צורך לעשות איזון בין שני צרכים ענקיים .  יהיו לנו צורכי ביטחון גדולים יותר ,  בזה אין שום ספק ,  והיום מבינים שזה חיוני כי החיים קודמים לרמת החיים .  אבל הכלכלה גם היא חיונית להבטחת הביטחון .  ולכן אנחנו צריכים לעשות איזון בין הצרכים הכלכליים לצרכי הכלכלה ולא למוטט אותה .  מה שמנחה אותי עכשיו וגם ינחה אותי בניהול הכלכלה :  קודם כל הביטחון .  קודם כל ".  

נתניהו שוקל : " תהליך מדיני על בסיס המציאות החדשה "
 בריאיון לערוץ 10 אמר ראש הממשלה כי איום האיסלאם הקיצוני יוצר הזדמנויות .  על אבו מאזן : " שיבחר בין שלום עם ישראל לחמאס ,  שעמד להפיל אותו ".  על המסים : " הביטחון קודם לכל "
 
