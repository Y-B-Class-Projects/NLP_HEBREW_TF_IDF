נתניהו מגיב לחקירה הצפויה נגדו : " לא יהיה כלום  כי אין כלום "
 ראש הממשלה התייחס לדיווחים על חקירתו הצפויה ביחידה הארצית לחקירות הונאה בחשד לקבל טובות הנאה מאנשי עסקים . " הטענות יתבררו כעורבא פרח ",  מסר .  רגב : " האובססיה שלהם נגד ראש הממשלה מוציאה אותם מדעתם "
 ראש הממשלה בנימין נתניהו התייחס הבוקר  ( שישי )  לפרסומים בכלי התקשורת בימים האחרונים בנוגע לחשדות נגדו בגין קבלת טובות הנאה בהיקף גדול מאנשי עסקים בארץ ובחו"ל .  מטעמו של נתניהו נמסר כי  " כל הפרשיות כביכול התבררו כעורבא פרח וכך יהיה גם לגבי הטענות המתפרסמות בתקשורת כעת .  אנו חוזרים ואומרים :  לא יהיה כלום - כי אין כלום ". 
השרה מירי רגב התייחסה גם היא לפרשה ,  וטענה כי  " האובססיה שלהם נגד ראש הממשלה מוציאה אותם מדעתם ".  לדבריה , " מהיכרותי את ראש הממשלה אני יודעת שהאינטרס היחיד שעומד מול עיניו הוא האינטרס הלאומי וביטחון מדינת ישראל .  אני מחזקת את ראש הממשלה ובטוחה שהוא ינהיג את המדינה הזו עוד שנים רבות ". 
אמש פורסם בחדשות 2 כי ראש הממשלה צפוי להיחקר בשבוע הבא בחשד לקבלת טובות הנאה בשתי פרשות .  הפרשה המרכזית ,  שמכונה  " תיק 1000 ",  נבדקת זה שנה ותשעה חודשים ,  ופרשה נוספת , " תיק 2000 ",  מסתמכת על חומרים חדשים שהגיעו למשטרה בשבועות האחרונים .
 עוד בוואלה !  NEWS:ביידן הזהיר ,  אבל לאובמה לא היה מה להפסיד :  מאחורי ההצבעה באו"םפנייה ליועמ"ש לעצור את קבלת התרומות מחו"ל לחגיגות העצמאות : " שערורייה"נתניהו : " הטרור משתולל באזור - אבל קרי תוקף את ישראל "  
שלשום אישר היועץ המשפטי לממשלה ,  אביחי מנדלבליט ,  לפתוח בחקירה פלילית ,  בתום סיום הליך הבדיקה .  לוואלה !  NEWS נודע כי ביחידה הארצית לחקירות הונאה  ( יאח"ה )  כבר תיאמו את מועד החקירה במעון ראש הממשלה בירושלים ,  אולם ככל הנראה המועד ישונה .  כמו כן ,  החוקרים שעתידים לחקור את נתניהו עורכים בימים האחרונים סימולציות חקירה .  
החקירה ,  שתיערך במעון ראש הממשלה ברחוב בלפור בירושלים ,  תיעשה בידי מפקד יאח"ה ,  תת-ניצב כורש ברנור ,  לצד צוות של שלושה חוקרים ומקליט שיעביר בשידור חי לפיקוד ,  שבו יישבו חוקרים נוספים והפרקליטים המלווים את התיק .  כחלק מהסימולציות ,  דימה אחד מהחוקרים את ראש הממשלה בעודו לבוש בבגדים אזרחיים ,  כשמולו ,  מעבר לשולחן המשרדים במטה להב 433 בלוד ,  ישב תנ"צ ברנור .  

נתניהו מגיב לחקירה הצפויה נגדו : " לא יהיה כלום  כי אין כלום "
 ראש הממשלה התייחס לדיווחים על חקירתו הצפויה ביחידה הארצית לחקירות הונאה בחשד לקבל טובות הנאה מאנשי עסקים . " הטענות יתבררו כעורבא פרח ",  מסר .  רגב : " האובססיה שלהם נגד ראש הממשלה מוציאה אותם מדעתם "
 
