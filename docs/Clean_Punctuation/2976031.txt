התדריך האחרון של יוני נתניהו : " לא האמנו שמבצע מטורף כזה יאושר "
 הנאום שנשא מפקד סיירת מטכ"ל שעות לפני ההסתערות על שדה התעופה באנטבה ,  נחרת בזיכרונם של הלוחמים .  בספר חדש ,  הם שחזרו את הרגע ההיסטורי  ואת הבחילה במטוס : " הפנים היו ירוקות ,  לא תישאר למחבלים עבודה "
 בווידאו :  נחשף תחקיר מבצע אנטבה  
" את המילים אינני זוכר ,  אבל רוחו מצלצלת באוזניי עד היום ",  כך תיאר אדם קולמן ,  אחד מהלוחמים במבצע אנטבה ,  את התדריך האחרון של מפקד סיירת מטכ"ל יוני נתניהו ,  רגע לפני ההמראה לאוגנדה לאחד ממבצעי הקומנדו המדוברים בעת המודרנית ,  ב-4 ביולי 1976 . " דובר בו על הרוח של העם היהודי ועם ישראל ,  על אי הפקרת שבויים ועל הביטחון המלא בנו שנצליח במשימה ",  נזכר קולמן . " זה היה נאום של ביטחון ואמונה בדרך ובתפקיד שלנו ,  ועל הרגע ההיסטורי שאנו נמצאים בו ,  ועל מבצע שטרם נעשה כמוהו מאז ומעולם .  נאום מלא ערכים וציונות ,  נאום על מבצע שמשק כנפי ההיסטוריה ריחף מעליו - תחושה שהייתה לכל מי שלקח בו חלק ".  
הנאום של נתניהו ,  שנישא בשארם א-שייח ,  שם תדלקו את המטוסים לפני ההמראה לאנטבה ,  נחרת בלבבותיהם של לא מעט מהלוחמים במבצע .  משחר ההיסטוריה ,  למלים ורטוריקה מיוחסת השפעה מיוחדת על שדה הקרב .  ביכולתם של הנאומים שנשאו המצביאים הדגולים רגע לפני היציאה ללחימה היה לשנות את המשחק ;  השימוש בשפה כדי לחדור לתודעת הלוחם ,  להרים את המורל ולנסוך בו תחושת ביטחון ואמונה בצדקת הדרך ,  עשוי להיות כלי מלחמה משמעותי ,  שיש לו את היכולת לחולל ניצחון .  
עוד בוואלה !  NEWS:השיחה האחרונה שלי עם יוני :  שאול מופז כותב על מפקדו בסיירת מטכ"ל"הרגשנו שעשינו מה שמצופה מאתנו ,  אז מה הסיפור ?  ":  ח"כ בר-לב חוזר לאנטבהכך הדמיוני הפך למציאותי :  קצין המודיעין של מטכ"ל באנטבה משחזר"ביקור היסטורי ":  נתניהו המריא לאפריקה לציון 40 שנה למבצע אנטבה"הרמטכ"ל לא האמין שאפשר לנחות בלילה ":  תחקיר מבצע אנטבה נחשףכך כמעט גילו המחבלים מאנטבה את סודות הגרעין של ישראל 
עדותו של סמל-ראשון  ( במיל' )  קולמן היא אחת מבין רבות שפורסמו בספר חדש של המרכז למורשת המודיעין לרגל 40 שנה לחילוץ הנועז . " במקום לכתוב עוד ספר שיתאר נרטיב אחד ,  של כותבו ,  ויהיה זה היסטוריון משובח ככל שיהיה ,  טוב לנו לבקש מהלוחמים שהיו שם שיכתבו את סיפוריהם ",  ציין בפתח המקבץ תת-אלוף  ( במיל' )  יפתח רייכר עתיר ,  שהיה סגן מפקד היחידה בעת המבצע ,  בשם צוות העורכים .  
בספר , " מבצע יונתן בגוף ראשון ",  מספרים 35 לוחמים את גרסתם לאירועים .  נראה כי המילים האחרונות שנשא יוני נתניהו בשארם א-שייח עוד מהדהדות כמעט באוזני כולם .  לוחמי הסיירת הגיעו לשם ביום שבת אחר הצהריים ,  אחרי דרך קשה ,  רצופת טלטלות ,  כיסי אוויר וחום כבד ,  ומרביתם נזכרים בהקאות ובבחילות ,  ובכמות נכבדה של כדורי טרבמין שחולקו בין המטוסים . " הפנים מסביב היו ירוקות ",  כתב סגן-אלוף  ( במיל' )  שלומי ריזמן ,  לוחם בכוח הפריצה . " עוד שמונה שעות כאלה כשננחת באנטבה ,  לא תישאר למחבלים עבודה ",  הוסיף .
 בשדה התעופה אופירה ,  בקצהו הדרומי של חצי האי סיני ,  המתינו הכוחות להחלטת הממשלה על אישור המבצע ,  ובינתיים התעדכנו בתמונות מודיעין ותצלומי אוויר חדשים של הטרמינל ושל מגדל הפיקוח באוגנדה .  עם זאת ,  לרבים עדיין היו ספקות בנוגע ליכולתם להצליח במשימה .  חלקם אף קיוו בסתר לבם שהדרג המדיני לא יאשר את המבצע ויורה להם לחזור ,  בגלל החשש למספר רב של נפגעים מקרב בני הערובה . 
" המבצע שיוני תיאר בקווים כלליים נשמע ללא ספק אחד המטורפים שנהגו אי פעם ביחידה ",  נזכר ריזמן ,  כיום מהנדס ויזם טכנולוגי ,  ואחד מעורכי הספר . " אנטבה - מעולם לא שמעתי על המקום הזה ",  שחזר . " שדה התעופה של אוגנדה ,  מסתבר .  שמעתי משהו על הנשיא שלהם בעל פני הגורילה ,  שלמד כאן לצנוח והפך להיות דיקטטור שמשליך אנשים לנהר מלא תנינים ".  בדבריו ,  הוא הודה כי  " איש מאיתנו לא האמין שמבצע מטורף כזה יאושר ,  אבל להתכונן - ידענו שחייבים ". 
למרות הספקות בקרב הלוחמים ,  שהיו בדרכם לארץ זרה ורחוקה בכוח קטן ,  נתניהו ודן שומרון ,  מפקד המבצע שכונה  " כדור הרעם ",  הצליחו לעודד את אנשי היחידה .  שומרון הדגיש כי המבצע הוא מבחן רציני ליכולות הסיירת ,  ומהותו היא אי הכניעה לטרור . " אנחנו יודעים לבצע זאת ולהחזיר את החטופים הביתה ",  קבע נתניהו ,  על פי זכרונותיו של סמ"ר  ( במיל' )  אמיר עופר ,  לוחם בכוח הפורץ . " אני בטוח שאתם הרבה יותר טובים ומאומנים מהם ,  ובאחד על אחד תמיד ננצח אותם ",  הוסיף . 
" ההופעה שהוא דפק שם חיזקה מאוד את הביטחון שלי ביכולתנו להצליח ",  נזכר עופר . " הקרב לא בהכרח יתנהל על פי הצפוי והמתוכנן ",  הבהיר נתניהו לכוח ,  אבל הוא  " חידד את עיקרי המשימה ולא שכח להזכיר את גדולת הרגע ההיסטורי ".  לדברי ריזמן , " אחרי 24 שעות של הכנות אינטנסיביות וחוסר שינה ,  והמון פריטי מידע מבלבלים ,  הוא היטיב לעשות לנו סדר בראש ".  עופר ,  כיום יזם ,  קבע : " זה היה התדרוך לקראת מבצע הטוב ביותר ששמעתי ". 
מבצע הקומנדו המהולל באנטבה הוליד במרוצת השנים לא מעט מחלוקות ,  גרסאות ועימותים .  בראשן ,  העימות המתוקשר בין משפחת נתניהו ומי שהיה סגן מפקד היחידה ,  מוקי בצר ,  שהחליף את יוני בפיקוד על המבצע לאחר שיוני נפצע בקרב ,  על חלקו בתכנון והאחריות למבצע .  בצר הוא אחד מבין עשרות הקצינים והחיילים ביחידה המביאים את  " האמת שלהם "  בספר ,  לדבריו של רייכר עתיר ,  כמו גם הרמטכ"ל ושר הביטחון לשעבר שאול מופז ,  ח"כ עמר בר-לב ומנכ"ל משרד הביטחון לשעבר פנחס בוכריס . 
" כמו בכל מבצע ,  לכל אחד היה סיפור משלו ",  כתב ראש המוסד לשעבר תמיר פרדו ,  שהיה קצין הקשר של היחידה באותה עת . " לא בכדי המונח רשומון מתאים למבצע זה ,  כמו לרבים אחרים .  אם אשתמש בדוגמה מעולם הכדורגל ,  גם היום ,  בעידן של מצלמות הטלוויזיה המכסות את המשחק מכל זווית ,  ניטשים ויכוחים אינסופיים על אירועים והחלטות שופטים ".  
הרציונל של הספר עולה גם הוא מוויכוח ,  או מתחושה של צורך להבליט קולות שהושתקו בלהט הוויכוחים ההיסטוריים על הגבורה והתהילה .  במבוא לספר ,  מותח רייכר עתיר ביקורת על דוח הביצוע  " הצנום "  שהגיש אלוף  ( במיל' )  עמירם לוין ,  שמונה למפקד היחידה אחרי מותו של יוני .  בדוח ,  על 14 עמודיו ,  מובאות גרסותיהם של 11 מתוך 63 חיילי סיירת מטכ"ל שהשתתפו במבצע . 
" ממרחק השנים לא נותר אלא להצטער על כך ",  הוא כותב . " מצאנו את עצמו חסרים לא רק את מפקדנו אלא גם דוח ממצה שיתאר בפרוטרוט את פעילות היחידה ".  אם נתניהו היה חוזר ליחידה ,  נטען , " אין לנו ספק שהוא היה עורך תחקיר מבצעי פנימי של היחידה ודואג לתת במה ראויה לכל אחד מהלוחמים ואנשי המטה שהיו מעורבים במבצע .  ככה עושים תחקיר ביחידה ".  

התדריך האחרון של יוני נתניהו : " לא האמנו שמבצע מטורף כזה יאושר "
 הנאום שנשא מפקד סיירת מטכ"ל שעות לפני ההסתערות על שדה התעופה באנטבה ,  נחרת בזיכרונם של הלוחמים .  בספר חדש ,  הם שחזרו את הרגע ההיסטורי  ואת הבחילה במטוס : " הפנים היו ירוקות ,  לא תישאר למחבלים עבודה "
 
