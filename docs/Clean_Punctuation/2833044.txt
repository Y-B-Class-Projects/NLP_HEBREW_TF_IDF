יועצו הבכיר של נתניהו הופתע מנאומו בקונגרס
לוואלה חדשות נודע כי היועץ לביטחון לאומי יוסי כהן אמר לפקיד אמריקני בכיר שאין לו מושג איך קרה שהנאום הוסתר מהבית הלבן וכי אין בידיו מידע רב עליו .  במקביל ,  דווח בארה"ב כי בשיחות עם בכירי ממשל הביע כהן הסתייגות מעיתוי הנאום
 ( צפו ביועצת של אובמה תוקפת : " הנאום של נתניהו הרסני ")  
מבוכה פומבית נוספת לנתניהו :  יוסי כהן ,  היועץ לביטחון לאומי של ראש הממשלה ,  לא היה מעורב בתכנון הנאום בקונגרס ולמד עליו באיחור ניכר ,  וזאת למרות תפקידו הבכיר והמרכזי בנושא האיראני ובקשרים עם ארצות הברית .  לוואלה חדשות נודע היום  ( רביעי )  כי ביום שבו הודיע יו"ר בית הנבחרים הרפובליקני ,  ג'ון ביינר ,  על נאומו של נתניהו ,  התקשר לכהן פקיד אמריקני בכיר המיודד עמו באופן אישי ,  כדי להבין מדוע הנאום הוסתר מהבית הלבן .  לתדהמתו של אותו פקיד בכיר ,  כהן השיב כי אין לו מושג כיצד זה קרה ,  וכי באופן כללי אין בידיו מידע רב על הנאום המתוכנן .  
בהמשך לכך ,  הפרשן האמריקני הבכיר ג'פרי גולדברג דיווח היום במגזין  " אטלנטיק "  כי בשיחות שניהל כהן בשבוע שעבר בוושינגטון עם בכירי הממשל הוא הביע הסתייגות מעיתוי נאומו של ראש הממשלה .  עוד טוען גולדברג ,  כי כהן מתנגד לאופן שבו הנאום  " נתפר "  מאחורי גבו של הבית הלבן .  בלשכת נתניהו מיהרו להכחיש את הדיווח ומסרו כי כהן תומך בנאום ומייחס לו חשיבות רבה .  
דיווחים אלו מצטרפים לפרסום מהחודש שעבר באתר  " בלומברג ",  שלפיו ראש המוסד ,  תמיר פרדו ,  הביע בשיחה עם מחוקקים בוושינגטון עמדות המנוגדות לאלה של נתניהו בנושא האיראני .
 לקריאה נוספת:היועצת לביטחון לאומי של אובמה : " נאום נתניהו - מהלך הרסני"קרי עוקץ את נתניהו :  מי שמתנגד לעסקה עם איראן - לא מכיר אותההסכם הגרעין המתגבש :  מה דורשת ישראל ומה תקבל איראן ?  
גורם אמריקני בכיר אמר לוואלה חדשות כי  " יוסי זוכה להרבה הערכה בוושינגטון ,  ובכירי הממשל משוחחים איתו בגילוי לב .  לכן ,  כשלמדנו על הנאום בדרכים עקיפות ,  התגובה הראשונה של אנשי הקשר שלו הייתה כעס - אנשים שאלו ,  איך הוא יכול היה להסתיר מאתנו כזה דבר ?  אבל מהר מאוד התברר שהוא בכלל לא ידע על זה ,  וגילה שזה קורה כמעט באותו זמן שאנחנו גילינו ".  
המניעים של ראש הממשלה להשארת יועצו הבכיר ביותר  " מחוץ לתמונה "  אינם ברורים .  בערוץ הבינלאומי i24news פורסם אתמול שכהן לא היה מעורב כלל בתהליך קבלת ההחלטות בנוגע לנאום ,  ולמרות שהפרסום זכה לתהודה גם בתקשורת האמריקנית ,  בלשכת נתניהו לא מצאו לנכון להגיב לדברים .  
בשבוע שעבר נפגש כהן עם הנציגה האמריקנית לשיחות הגרעין עם איראן ,  ונדי שרמן בוושינגטון .  במהלך פגישתם נכנס לחדר שר החוץ של ארצות הברית ,  ג'ון קרי ,  והשתתף בחלק קצר מהדיון .  זאת ,  לאחר דיווחים כי ארצות הברית חדלה לשתף את ישראל במידע מודיעיני בנוגע לשיחות הגרעין של טהראן .  יום לאחר מכן נפגש כהן גם עם היועצת לביטחון לאומי של נשיא ארצות הברית ברק אובמה ,  סוזן רייס .  בהודעת הבית הלבן נמסר כי השניים דנו בתכנית הגרעין של איראן ובנושאים נוספים .  עוד נמסר כי השניים סיכמו על המשך ההתייעצויות .  
למרות המסר החיובי שניתן לראות בעצם קיומן של הפגישות בין הצדדים ,  גורמים בכירים בשני הצדדים הודו במהלך השבוע האחרון כי קיים משבר אמון ביניהם .  
הלילה התייחסה רייס לנאומו הצפוי של נתניהו בקונגרס בשבוע הבא .  בריאיון לעיתונאי צ'רלי רוז ,  הבהירה רייס כי  " מה שקרה בשבועות האחרונים ,  בשל ההזמנה של יו"ר בית הנבחרים וההסכמה של ראש הממשלה נתניהו ,  לא היה רק מצער - אלא גם הרסני ".  היא הוסיפה כי היחסים בין המדינות תמיד היו מעל הפוליטיקה וכי יש לשמור על זה כך . " אנחנו רוצים זאת .  אני חושבת שגם ישראל רוצה זאת ",  אמרה .
 לפניות לכתב :  amir.tibon@walla.co.il 

יועצו הבכיר של נתניהו הופתע מנאומו בקונגרס
לוואלה חדשות נודע כי היועץ לביטחון לאומי יוסי כהן אמר לפקיד אמריקני בכיר שאין לו מושג איך קרה שהנאום הוסתר מהבית הלבן וכי אין בידיו מידע רב עליו .  במקביל ,  דווח בארה"ב כי בשיחות עם בכירי ממשל הביע כהן הסתייגות מעיתוי הנאום

