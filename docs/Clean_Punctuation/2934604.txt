מול חמישה שופטי בג"ץ :  נתניהו מגיע להגן על מתווה הגז
בצעד חריג ונדיר יתייצב ראש הממשלה בבית המשפט העליון ויסביר את השיקולים הביטחוניים והמדיניים שבאישור המתווה ,  כפי שאושר בממשלה .  העותרים לא יוכלו לחקור חקירה נגדית ורק השופטים יזכו להציג שאלות
בצעד חריג יתייצב היום  ( ראשון )  ראש הממשלה ושר הכלכלה הנוכחי בנימין נתניהו בפני חמישה שופטי בית המשפט העליון כדי להעיד בעניין מתווה הגז .  זאת ,  במטרה להסביר מדוע עליהם לדחות את העתירות שהוגשו נגד המתווה .  מדובר בצעד חריג שמתקיים נוכח טענת המדינה כי על ראש הממשלה בעצמו להצהיר בפני השופטים על אודות החשיבות הביטחונית שיש לאישור המתווה ,  כפי שאושר בממשלה .  עם זאת ,  העותרים ,  בהם התנועה לאיכות השלטון ,  מפלגות מרצ והעבודה וארגונים חברתיים נוספים ,  לא יוכלו לחקור נגדית את ראש הממשלה ,  ורק השופטים יזכו להציג לנתניהו שאלות שונות .  
האישור שניתן להופעתו של נתניהו הוא נדיר שכן בדרך כלל מסתפקים השופטים בתצהירים המוגשים בפניהם ,  ורק אם עולות תהיות שאינן נענות על ידי הפרקליטות מבקשים לזמן את העד על מנת להציגן בפניו .  בעתירות הנוכחיות קיבלו השופטים את בקשתו של נתניהו להופיע בפניהם ,  על אף שכבר קיבלו את תצהירו .
 לקריאה נוספת בוואלה !  NEWS:נתניהו לבג"ץ : " ללא מתווה הגז ייתכן נזק של ממש לביטחון ישראל"דרמה בבג"ץ :  נתניהו ביקש להופיע בדיון הבא על מתווה הגז"ביבי שודד אותנו ":  מאות הפגינו נגד מתווה הגז ברחבי הארץ 
נתניהו צפוי לומר לשופטים שדחיית מתווה הגז עלולה לגרום לפגיעה משמעותית בביטחון המדינה וביחסי החוץ שלה .  בין היתר יטען נתניהו כי השארת ישראל עם מאגר גז טבעי אחד ,  תמר ,  אשר מאוים מבחינה ביטחונית ,  יסכן את המדינה ואת הביטחון האנרגטי שלה .  עוד יטען נתניהו כי המתווה צפוי לקדם את היחסים עם מדינות האזור ,  בהן קפריסין ויוון ,  וככל הנראה גם ידגיש במיוחד את יכולתו לסייע בשיקום היחסים המעורערים עם טורקיה ,  בין היתר על רקע אפשרות למכור לה גז . " אין מתווה גז ריאלי אחר ",  יאמר נתניהו לשופטים .
 מנגד ,  צפויים העותרים לטעון כי עצם הגעתו של נתניהו לבית המשפט נועדה להרתיע את השופטים מלקבל את ההשגות השונות שהוצגו .  זאת ,  תוך שהוא עושה שימוש מיותר ,  לדבריהם ,  בטענה שדחיית המתווה לכאורה תפגע בביטחון המדינה .  
לקראת הגעתו ישנה היערכות מיוחדת בבית המשפט העליון שבירושלים .  בין היתר ,  לא תתאפשר כניסה של גורמים לא מאושרים למקום ומשמר בתי המשפט והיחידה לאבטחת אישים מקיימים תיאום מיוחד לקראת האירוע .  הדיון עצמו מתקיים בהרכב מורחב של חמישה שופטים בראשות המשנה לנשיאה אליקים רובינשטיין ,  שהיה היועץ המשפטי של ממשלת נתניהו בכהונתו הראשונה ,  בין השנים 1996 ו-1999 .  השופטים דחו בקשות שונות לאפשר תיעוד בשידור חי של עדות נתניהו .  

מול חמישה שופטי בג"ץ :  נתניהו מגיע להגן על מתווה הגז
בצעד חריג ונדיר יתייצב ראש הממשלה בבית המשפט העליון ויסביר את השיקולים הביטחוניים והמדיניים שבאישור המתווה ,  כפי שאושר בממשלה .  העותרים לא יוכלו לחקור חקירה נגדית ורק השופטים יזכו להציג שאלות

