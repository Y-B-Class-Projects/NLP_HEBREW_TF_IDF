ואיך הגיב אדלסון ?  הקינוח של שגב משה - בגיליון  " ידיעות אחרונות "
 השף המשפחתי של הזוג נתניהו לא מפסיק להפתיע - אמש ,  כשהגיש לזוג ולאורחיהם איוונקה טראמפ וג'ארד קושנר מנות - עטופות בשער החגיגי של  " ידיעות אחרונות "  לכבוד הניצחון באירוויזיון של נטע ברזילי .  כזכור ,  בעלי ישראל היום הוא גם התורם המרכזי של טראמפ
בדרך לתקרית דיפלומטית נוספת ?  השף המשפחתי של הזוג נתניהו שגב משה החליט אתמול להפוך את עמודי  " ידיעות אחרונות "  לכלי יצירתי להגשת מנות הגורמה לראש הממשלה ,  רעייתו ואורחיהם המכובדים - אשר הגיעו לארוחת ערב חגיגית לרגל פתיחת שגרירות ארה"ב בישראל .
 הפעם היו אלה איוונקה טראמפ ,  בתו של נשיא ארה"ב ,  ובעלה ג'ארד קושנר ,  ויחד איתם בכירי המשלחת האמריקאית לפתיחת שגרירות ארה"ב בישראל .  בנוסף להיעדר הרגישות להיסטוריה רצופת המרירות בין  " ידיעות אחרונות "  לבין הזוג נתניהו  ( בדגש על רעייתו שרה )  ,  בהקשר זה יצוין כי בעלי  " ישראל היום "  - המתחרה הרשמי והעוין של  " ידיעות אחרונות "  שלדון אדלסון אמור אף הוא להגיע לארץ לרגל פתיחת השגרירות .  אדלסון משמש גם כתורם המרכזי למסע הבחירות של טראמפ .  היום אף התפרסם ב"ישראל היום "  מאמר של רעייתו ד"ר מרים אדלסון ,  בה היא מסבירה כי זהו  " יום גדול לישראל ולאמריקה ".  
בארוחת הערב במעון ראש הממשלה התארחו גם שגריר ישראל בוושינגטון רון דרמר ,  שר האוצר האמריקאי סטיב מנוצ'ין ,  השגריר דיוויד פרידמן ואשתו ,  שליח הנשיא למזרח התיכון ג'ייסון גרינבלט ואשתו ,  וסגן מזכיר המדינה ג'ון סאליבן .  
משה הגיש את הפוקאצ'ה כשהיא עטופה בשער של  " ידיעות אחרונות "  מאתמול ,  בו כיכבה נטע ברזילי תחת הכותרת  " ניצחה ".  בהודעה רשמית שהוציא כתב : " בשל מערכת היחסים הקרובה עם ארצות ? הברית ,  ולכבוד יום הולדתה ה ? 70 של מדינת ישראל ,  הקונספט הקולינרי והאמנותי של הארוחה היה שילוב של מנות וחומרי גלם מהמטבח הישראלי ומהמטבח האמריקאי .  בנוסף ,  היה לי חשוב לציין באופן יצירתי גם את יום ירושלים ,  שנחגג אתמול ,  וכמובן  את הזכייה המרגשת של נטע ברזילי בתחרות האירוויזיון ". 
כזכור ,  לפני שבועיים ספג משה ביקורת כשבחר להגיש בארוחה לכבוד ראש ממשלת יפן ורעייתו קינוח בתוך נעל - דבר הנחשב מגונה ונחות בתרבות היפנית .  

ואיך הגיב אדלסון ?  הקינוח של שגב משה - בגיליון  " ידיעות אחרונות "
 השף המשפחתי של הזוג נתניהו לא מפסיק להפתיע - אמש ,  כשהגיש לזוג ולאורחיהם איוונקה טראמפ וג'ארד קושנר מנות - עטופות בשער החגיגי של  " ידיעות אחרונות "  לכבוד הניצחון באירוויזיון של נטע ברזילי .  כזכור ,  בעלי ישראל היום הוא גם התורם המרכזי של טראמפ

