הפלסטינים עונים לנתניהו : " הדרישות שלך גזעניות "
 קריאתו של רה"מ לפלסטינים להכיר בישראל כמדינת העם היהודי בתמורה להמשך הקפאת הבנייה בהתנחלויות זוכה לתגובות צוננות בצד הפלסטיני . " אנו דוחים בתוקף את המשחקים הישראליים .  ליהדות המדינה אין כל קשר למו"מ "
  ( באדיבות ערוץ הכנסת ) 
הפלסטינים מיהרו להגיב הערב  ( שלישי )  על נאומו של ראש הממשלה בנימין נתניהו במליאת הכנסת והודיעו כי הם דוחים את הצעתו להכיר בישראל כמדינת העם היהודי בתמורה לחידוש הקפאת הבנייה בהתנחלויות .  נביל אבו רודיינה ,  דוברו של אבו מאזן ,  אמר כי החזרה למשא ומתן בחסות אמריקאית מחייבת את ישראל להקפיא את הבנייה בגדה וכי  " לנושא של יהדות המדינה אין כל קשר למשא ומתן ". 
גם ראש צוות המשא ומתן הפלסטיני ,  ד"ר סאיב עריקאת ,  הצהיר כי הרשות הפלסטינית דוחה את הצעת נתניהו .  עריקאת אמר לאתר 'קודס-נט' ",  כי  " אנו דוחים בתוקף את כל המשחקים הישראליים האלה .  אי אפשר לכרוך בין הדרישות הגזעניות של נתניהו לבין הדרישה להפסיק את הבנייה בהתנחלויות לשם הקמת מדינה ".  הוא הוסיף ,  כי נתניהו לבדו נושא באחריות לכישלון תהליך השלום וכי  " כך גם כל העולם חושב ". 
בנאומו בפתח כנס החורף של מושב הכנסת החדש ,  אמר נתניהו כי  " אם ההנהגה הפלסטינית תאמר בצורה חד משמעית לעמה שהיא מכירה בישראל כמדינת הלאום של העם היהודי ,  אהיה מוכן לכנס את ממשלתי ולבקש השהיה נוספת של הבנייה ".  נתניהו הוסיף ואמר כי  " כשם שהפלסטינים מצפים שאנו נכיר במדינה הפלסטינית כמדינת הלאום שלהם ,  כך אנו מצפים שהם יכירו במדינת ישראל כמדינת הלאום שלנו .  אין ספק שצעד כזה מצד הרשות יהווה צעד בונה אמון .  לצערי ,  עד עכשיו הפלסטינים לא נענו לקריאתי זו ,  וארה"ב מנסה דרכים אחרות כדי להבטיח את קידום השיחות ". 

הפלסטינים עונים לנתניהו : " הדרישות שלך גזעניות "
 קריאתו של רה"מ לפלסטינים להכיר בישראל כמדינת העם היהודי בתמורה להמשך הקפאת הבנייה בהתנחלויות זוכה לתגובות צוננות בצד הפלסטיני . " אנו דוחים בתוקף את המשחקים הישראליים .  ליהדות המדינה אין כל קשר למו"מ "
 
