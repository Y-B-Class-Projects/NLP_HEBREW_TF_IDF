נתניהו : " יש להיזהר כדי להגן על הקיים ביו"ש "
 ראשי יישובים החברים בליכוד דיברו בזכות מכרזי בנייה חדשה בשטחי יו"ש .  ראש הממשלה נתניהו הגיב בזעם : " אנשים לא מבינים איפה הם חיים .  אנחנו יכולים להיכנס בקיר ,  אני לא נוהג כך "
 ראשי יישובים החברים בליכוד ,  הביעו אחר הצהריים  ( שני )  במהלך ישיבת סיעת הליכוד את דעתם בזכות מכרזי בנייה חדשה בשטחי יהודה ושומרון .  אמירה זו עוררה תרעומת אצל ראש הממשלה בנימין נתניהו .  ראש הממשלה השיב כי  " אנשים לא מבינים איפה הם חיים .  אם אתם לא חיים בעולם הזה ,  אפשר להתעלם מהכל ואני מציע להיזהר כדי להגן על הבנייה הקיימת ,  כי מה שעומד על הפרק זו הבנייה הקיימת ולא החדשה ". 
נתניהו הוסיף כי  " כולנו רוצים לחזק את ההתיישבות ולכן לא כדאי להתעלם מזה .  אנחנו כמה שבועות אחרי החלטת קוורטט ואחרי הטלת הווטו של ארצות הברית ולפני עוד החלטת קוורטט ולכן צריך להתחשב במציאות בה אנו חיים .  כאשר משתנים סדרי עולם במזרח התיכון ,  יש כאלה המבקשים למצוא פתרון מתחת לפנס ולא צריך לעזור להם בזה ". 
עוד אמר נתניהו כי  " אני ראש הממשלה ויש לי אחריות למדינה .  אנחנו אומנם יכולים להיכנס עם הראש בקיר ,  אך אני לא נוהג כך .  יש בנייה ביו"ש ,  נכון שבכמה מקומות אין מכרזים וזה נבדק .  כעת אנחנו במאמצים לשמור על הבנייה הקיימת .  אנחנו במציאות בינלאומית מאוד קשה וגם הווטו האמריקאי במועצת הביטחון הושג במאמץ רב .  אנחנו יכולים להתעלם מהכל ולהגיד 'אין בעיה' ,  אך כראש הממשלה שאחראי על המדינה הזו ,  יש לי את האחריות הכוללת ". 

נתניהו : " יש להיזהר כדי להגן על הקיים ביו"ש "
 ראשי יישובים החברים בליכוד דיברו בזכות מכרזי בנייה חדשה בשטחי יו"ש .  ראש הממשלה נתניהו הגיב בזעם : " אנשים לא מבינים איפה הם חיים .  אנחנו יכולים להיכנס בקיר ,  אני לא נוהג כך "
 
