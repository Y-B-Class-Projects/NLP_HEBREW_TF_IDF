כחלון על מהפכת הדיור : " חשבתי שזה ייקח פחות זמן  אך אעמוד ביעדים "
 שר האוצר הסביר בריאיון לוואלה !  NEWS כי על אף שהוא צפוי למסות בעלי דירה שלישית  השוכרים לא ייפגעו : " אם יעלה שכר הדירה ,  השוכר יכול למצוא אחרת ".  על כך שהוא מחזיק בתיק הכלכלה : " זה זמני ".  על החוק נגד האזנות הסתר : " אם יפגע בעיתונות - לא אתמוך "
 כשנה וחצי לאחר שהחל לכהן כשר האוצר ,  יו"ר מפלגת כולנו משה כחלון עדיין לא ויתר על שוק הדיור ומשוכנע כי יצליח עד לתום הקדנציה  שלטענתו תימשך עד 2019  להוריד את המחירים .  בריאיון לוואלה !  NEWS ,  סיפר שר האוצר על התכניות להמשך הקדנציה ,  על תיק הכלכלה שעדיין ברשותו וההסתגלות לממשלה לאחר סבב התיקים וצירוף ישראל ביתנו אליה .
 הייתה ביקורת על ההחלטה למסות בעלי דירה שלישית .  אמרו שזה יתגלגל על השוכרים .
 יש בסך הכול 50 אלף בעלי דירה שלישית ,  וכל שוק השוכרים מורכב מ-800 אלף בני אדם .  אם משכיר רוצה להעלות שכר דירה ,  תמיד השוכר יכול לשכור דירה אחרת .  אין שום סיבה שמחירי השכירות יעלו .  אנחנו נלחמים את מלחמת הזוגות הצעירים ,  כדי שתהיה להם תקווה לרכוש דירה .
 כשהורכבה הממשלה ונבחרת על בסיס הבטחות למהפכה דרמטית במחירי הנדל"ן .  קיבלת ארגז כלים ,  אבל בפועל המחירים ממשיכים לעלות .  אולי ההצהרות היו גדולות מדי ?  אולי שוק הדיור מורכב יותר משוק הסלולר ?  אולי אנחנו רואים אותך לאט לאט מנמיך ציפיות ? 
נכון שזה לוקח זמן .  אולי הקצב לא כמו שחשבנו ,  אבל אני לא חוזר בי בשום מילה ,  ואמרתי לא פעם אחת :  אם לא אספק מאה אלף דירות לזוגות צעירים עד סוף הקדנציה ,  לא אעמיד את עצמי לבחירות פעם נוספת .  
למה החלטת לא למנות אף אחד למשרד הכלכלה ? 
זה זמני .  יש כמה החלטות שצריכות להתקבל בו-זמנית ,  אבל לא אחזיק את משרד הכלכלה .  ימונה שם שר .  אני אחליט עוד בהמשך מי ,  איך ולמה .
 אז בעצם אין לך סיבה לזוז לשום מקום והקואליציה צריכה להשלים את ימיה .
 יש כמובן חיכוכים  בנט ,  ראש הממשלה  לא מתעלם מזה ,  אבל כשמסתכלים בגדול ,  אין סיבה לפרק את הממשלה או ללכת כרגע לבחירות .  אני לא מעריך שיהיו בחירות לפני 2019 .  העברנו תקציב דו-שנתי בהסכמה מלאה ,  זה יעבור בכנסת בהסכמה רחבה ואין שום סיבה שתהיינה בחירות .
 ומה לגבי החוק שיזם נתניהו נגד האזנות סתר ? 
אם החוק הזה יפגע בחופש העיתונות ,  במוקדי חקירה ,  בשלטון החוק ,  אני לא אהיה שם ,  אני לא אתמוך בו ,  אבל אם יסתבר שהחקיקה לא פוגעת בדברים האלה  אני לא חושב שיש שם בעיה .  מפלגת כולנו החתימה בהסכם הקואליציוני שלא תהיה פגיעה ,  וכל פגיעה מהסוג הזה צריכה להתקבל בקונצנזוס של כל חברי הקואליציה ,  שאנחנו חלק מהם .  אם אנחנו לא תומכים ,  זה לא עובר .  
זה לא סוד שהעדפת את הרצוג על ליברמן כשותף קואליציוני .  הוא כרגע מסכם כמעט מאה ימים בממשלה .  אתה מרגיש בנוח עם הנוכחות שלו בקואליציה ? 
לא העדפתי ,  פשוט ליברמן אמר שהוא לא נכנס בשום מקרה ולכן הלכנו לבוז'י .  אני עדיין רוצה שייכנס לקואליציה .  אנחנו בתקופה חשובה ,  מאתגרת וכל סיוע של הרחבת הממשלה יכול לעזור לציבור במדינת ישראל .
 יש הערכות במערכת הפוליטית שתחבור למשה יעלון ,  לגדעון סער ,  לאנשי ליכוד אחרים .  זו אופציה שעל הפרק מבחינתך ? 
על כל ספקולציה נדבר שלושה חודשים לפני הבחירות .  אבל כרגע ,  זה לא יהיה .  הקמנו מפלגה שיש לה מקום במפה הפוליטית של ישראל כדי לרוץ בבחירות הבאות .  אני כרגע לא בונה מפלגה .  יש לי מפלגה מצוינת עם אנשים טובים ,  אנחנו רצים קדימה ועובדים .
  ( עדכון ראשון :  20:00 )  

כחלון על מהפכת הדיור : " חשבתי שזה ייקח פחות זמן  אך אעמוד ביעדים "
 שר האוצר הסביר בריאיון לוואלה !  NEWS כי על אף שהוא צפוי למסות בעלי דירה שלישית  השוכרים לא ייפגעו : " אם יעלה שכר הדירה ,  השוכר יכול למצוא אחרת ".  על כך שהוא מחזיק בתיק הכלכלה : " זה זמני ".  על החוק נגד האזנות הסתר : " אם יפגע בעיתונות - לא אתמוך "
 
