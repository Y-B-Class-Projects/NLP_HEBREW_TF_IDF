היומן שחושף :  כמה מעניינת סוגיית המסתננים את ראש הממשלה ? 
לוח הזמנים של מנכ"ל המשרד לביטחון הפנים ,  רותם פלג ,  מגלה התעסקות נרחבת בסוגיה הבוערת בשנים 2015-2013 .  בפגישות הרבות שהתקיימו בנושא השתתפו נתניהו עצמו ובכיר המוסד לשעבר ,  חגי הדס .  ואילו עוד סוגיות עמדו בראש סדר העדיפויות ? 
עד כמה מעסיקה סוגיית המסתננים את ראש הממשלה וגורמי הביטחון השונים ?  הצצה ליומנו של מנכ"ל המשרד לביטחון הפנים בשנים 2015-2013 מגלה את מעורבותו העמוקה של בנימין נתניהו בסוגיה .  על פי יומנו של המנכ"ל רותם פלג ,  שהגיע לידי וואלה !  NEWS ,  במהלך השנים 2014-2013 קיים המשרד עשרות פגישות שבהן עסק בסוגיית המסתננים ומרכזי השהייה ,  ונראה כי מדובר באחד הנושאים המרכזיים שהיו על סדר יומו של המשרד ,  אולם גם של לשכת ראש הממשלה ומשרדו .
 להצצה ביומן המלא - לחצו כאן
חלק גדול מהפגישות ,  שמספרן מגיע לכמאה רק במשרד לביטחון הפנים ,  חושף את המעורבות של ראש הממשלה ואנשי משרדו בסוגיה .  כך למשל ,  נרשמו פגישות רבות בהשתתפות מנכ"ל משרד ראש הממשלה הראל לוקר ושל ראש הממשלה עצמו בעניין עצירת זרם המסתננים לישראל ,  מרכזי השהייה חולות וסהרונים ,  לצד נוכחות בולטת של נציגי משטרה ושב"ס בדיונים .
 עוד בוואלה !  NEWS:האיחוד האירופי יחליט בקרוב על סימון מוצרים מההתנחלויות"מי שנורמלי מתנגד לכיבוש ":  הכפר שהפך לסמל המאבק הפלסטיניסוריה :  6 הרוגים בהפגנות אלימות בעקבות חיסול המנהיג הדרוזי 
אחד המשתתפים בחלק מהפגישות היה חגי הדס ששימש אחראי מטעם ראש הממשלה על המשא ומתן עם מדינות אפריקניות בנושא גירוש מרצון של המסתננים אליהם .  חלק אחר של הפגישות נערכו בראשות נתניהו עצמו .  לעתים נרשמו כמה פגישות באותו יום בעניין המסתננים במגוון סוגיות ,  החל מקליטת המסתננים ועד לדיון בהשתתפות היועץ המשפטי לממשלה בנושא חימום מתקן חולות במהלך החורף .  
היומן ,  המציג פגישות ממרץ 2013 ועד מרץ 2015 ,  גם מגלה את הנושאים שהעסיקו בשנים האחרונות את המשרד לביטחון פנים .  לצד סוגיות שגרתיות כמו רישוי כלי ירייה ,  פרויקט עיר ללא אלימות וסכסוכי עבודה במשרד ,  ניתן למצוא ביומן גם פגישות שבדיעבד היה מעדיף פלג למחוק .  פלג נועד כמה פעמים עם חברת הכנסת וסגנית שר הפנים לשעבר פאינה קירשנבאום ,  עם ראש המועצה האזורית שומרון גרשון מסיקה ,  שחשודים בעבירות שחיתות במסגרת פרשת ישראל ביתנו ,  ועם ראש מנהל מקרקעי ישראל בנצי ליברמן שנעצר חודשיים לאחר מכן בנובמבר 2014 . 
" הצורך בשקיפות בכל הנוגע לתחומי העיסוק ולסדרי העדיפויות של נבחרי הציבור ונושאי משרה בכירים בשירות הציבורי מחייב גם את הגישה ליומניהם הציבוריים וללוח הזמנים שלהם ",  אמר עו"ד אלעד מן ,  היועץ המשפט של עמותת  " הצלחה ",  התנועה הצרכנית לקידום חברה כלכלית הוגנת שקיבלו את היומן כחלק מחוק חופש המידע , " יש בחשיפת הנושאים שבטיפול כדי לתת מושג לציבור על האופן שבו מיושמת מדיניות ונקבעים סדרי עדיפויות .  יש לכך חשיבות הן ברמה ההצהרתית הנוגעת לשקיפות והן במישור המהותי ". 
 ( עדכון ראשון :  19:55 )  

היומן שחושף :  כמה מעניינת סוגיית המסתננים את ראש הממשלה ? 
לוח הזמנים של מנכ"ל המשרד לביטחון הפנים ,  רותם פלג ,  מגלה התעסקות נרחבת בסוגיה הבוערת בשנים 2015-2013 .  בפגישות הרבות שהתקיימו בנושא השתתפו נתניהו עצמו ובכיר המוסד לשעבר ,  חגי הדס .  ואילו עוד סוגיות עמדו בראש סדר העדיפויות ? 

