נתניהו :  נפעיל את כל היכולות להחזרת שליט
בקבלת פנים למפקדי צה"ל בבית הנשיא אמר רה"מ ,  כי יש לישראל מחויבות להחזיר את החייל החטוף בריא ושלם להוריו
 ( צילום ועריכת וידאו :  גדעון צנטנר )  
" יש לנו מחויבות להחזיר את גלעד שליט בריא ושלם להוריו ".  כך הצהיר הבוקר  ( רביעי )  ראש הממשלה בנימין נתניהו בטקס קבלת פנים למפקדי צה"ל מדור תש"ח ועד ימינו במשכן הנשיא בירושלים .  לדברי נתניהו , " כל לוחם יודע שנפעיל את כל היכולות שלנו על מנת להחזירו בריא ושלם הביתה ".  
גם יו"ר הכנסת ראובן ריבלין הזכיר אתמול את החייל החטוף ,  בטקס הדלקת המשואות בהר הרצל .  בעת שהדליק משואה אמר ריבלין ,  כי  " גלעד שליט שעדיין לא שב מן המשימה שאליה יצא בשליחותנו ,  ושאנו ,  כמדינה ,  כעם ,  וכבני אדם ,  איננו שוכחים לרגע ,  כי סיפורו של יום העצמאות ,  הוא גם סיפורה של שבועת הנאמנות ,  שבין המדינה ,  ובין חייליה ". 
השבוע יצא נעם שליט ,  אביו של גלעד לארצות הברית לצורך פגישות עם עוזריהם האישיים של הנשיא ברק אובמה ומזכירת המדינה הילרי קלינטון .  שליט נפגש גם עם נציגים מהסנאט ומבית הנבחרים ובכוונתו לבקש מהממשל בוושינגטון להעמיד את שחרורו של גלעד כתנאי לכל התקדמות במשא ומתן בין ישראל לפלסטינים ובכל הסדר עם חמאס .  שליט גם צפוי להפעיל לחץ על נציגי הצלב האדום ,  בדרישה ליזום פגישה של נציג הארגון אצל גלעד .
 בתוך כך ,  בטקס הענקת תעודות לחיילים מצטיינים שהתקיים הבוקר במשכן הנשיא בירושלים ,  אמר הרמטכ"ל ,  רב אלוף גבי אשכנזי ,  כי  " מי שסבור שהולך ופוחת הדור ,  יישא את עיניו אל 120 החיילים המצטיינים .  גם 61 שנים לאחר קום המדינה ,  ערכי הרעות וההקרבה עדיין תקפים בקרב הנוער ".  אשכנזי הוסיף כי  " לא ניתן להכריע את מדינת ישראל בטרור או בשדה הקרב ואפשר להשיג הסכם רק במשא ומתן ". 

נתניהו :  נפעיל את כל היכולות להחזרת שליט
בקבלת פנים למפקדי צה"ל בבית הנשיא אמר רה"מ ,  כי יש לישראל מחויבות להחזיר את החייל החטוף בריא ושלם להוריו

