ג'ימי קרטר : " בגלל נתניהו - תהליך השלום מת "
 נשיא ארה"ב לשעבר התראיין בתום ביקורו בירושלים וברמאללה ,  ואמר כי תפקידה של ארה"ב באזור הולך ודועך : " מקווה שהאיחוד האירופי ימלא תפקיד גובר בקידום זכויות הפלסטינים והשלום "
 נשיא ארצות הברית לשעבר ,  ג'ימי קרטר ,  אומר כי תהליך השלום  " מת "  בגלל סרבנותו של ראש הממשלה נתניהו להכיר במדינה פלסטינית .  בראיון שהעניק בירושלים אחרי שרה"מ סירב להיפגש עמו ,  אמר קרטר כי השפעתה של ארה"ב באזור דועכת ,  והוסיף : " אני מקווה ומאמין שחברות האיחוד האירופי ישחקו תפקיד גדול יותר בקידום זכויות הפלסטינים והשלום ".  
קרטר התראיין במשותף לעיתונים פייננשל טיימס ופרנקפורטר אלגמיינה צייטונג .  כאשר נשאל אם ניתן להחיות את שיחות השלום בין ישראל לפלסטינים ,  אחרי שקרסו בשנה שעברה ,  השיב קרטר כי מדובר ב"נושא מת ".  לדבריו , " אין לכך סיכוי בזמן כהונתו של נתניהו ,  לדעתי ".  
קרטר ביקר ברמאללה ביום שבת ונפגש עם יו"ר הרשות הפלסטינית ,  אבו מאזן .  בהמלצת משרד החוץ ,  הן ראש הממשלה נתניהו והן הנשיא ,  ראובן ריבלין ,  סירבו להיפגש עמו .  בפגישתו ברמאללה ,  קרא קרטר לאבו מאזן לערוך בחירות ,  שיביאו לסיום הפילוג בין הגדה המערבית לרצועת עזה . " אנחנו מקווים שמתישהו נראה בחירות ברחבי השטח הפלסטיני  במזרח ירושלים ,  בעזה ובגדה המערבית ",  אמר .
 קרטר הגיע לישראל עם גרו הארלם ברונדטלנד ,  לשעבר ראש ממשלת נורווגיה ,  במסגרת סיור של קבוצת מנהיגים בדימוס .  השניים ביקשו לבקר גם ברצועת עזה ,  אך כניסתם נמנעה ,  לדבריהם ,  מסיבות ביטחוניות .  

ג'ימי קרטר : " בגלל נתניהו - תהליך השלום מת "
 נשיא ארה"ב לשעבר התראיין בתום ביקורו בירושלים וברמאללה ,  ואמר כי תפקידה של ארה"ב באזור הולך ודועך : " מקווה שהאיחוד האירופי ימלא תפקיד גובר בקידום זכויות הפלסטינים והשלום "
 
