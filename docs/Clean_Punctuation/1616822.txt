נתניהו ביטל צווי הקפאה ל-25 יחידות דיור
הקפאת הבנייה נשארת על הנייר ?  ראש הממשלה הורה לא להקפיא בניית יחידות דיור בהתנחלות קידר ,  הסמוכה למעלה אדומים .  הסיבה :  הקבינט אישר את הבנייה בהן למרות ההקפאה
 ( באדיבות הערוץ הראשון ) 
דיבורים לחוד ומעשים לחוד ?  25 יחידות דיור אשר פקחי ההקפאה הגישו להן צווי הקפאה ,  לא יוקפאו .  כך עולה מהוראה שהעביר אתמול  ( שני )  ראש הממשלה בנימין נתניהו באמצעות שר הביטחון אהוד ברק .  25 יחידות הדיור הינן חלק מ-490 יחידות דיור בהתנחלות קידר שההקפאה לא תיושם בהן ,  אף על פי שהן עומדות בקריטריונים של ההקפאה .  זאת ,  לאחר שהדבר סוכם במסגרת ישיבת הממשלה בה הוחלט על ההקפאה .
 בין 50 הצווים שחילקו פקחי המנהל האזרחי כחלק מהתחלת אכיפת ההקפאה ,  חולקו גם 25 צווי להתחלות בנייה בהתנחלות קידר ,  הסמוכה למעלה אדומים .  לאחר הגשת הצווים ,  קיבל על כך מידע ראש הממשלה בנימין נתניהו .  ככל הנראה ,  הגורם שעידכן אותו בכך הפנה את תשומת ליבו לעובדה שהממשלה אישרה את בנייתן של אותן יחידות דיור לפני מספר חודשים ,  כשאישרה הקמת 490 יחידות דיור חדשות בקידר ,  הסמוכה למעלה אדומים .
 ראש הממשלה ,  ששמע את הפרטים התקשר לשר הביטחון ברק ,  יידע אותו בעניין וביקש ממנו להורות לפקחים לעזוב את המקום .  ברק העביר את ההוראות לאחראים על כך ,  והפקחים אכן עזבו את המקום מבלי למסור צווים נוספים .
 פקחי המנהל האזרחי חילקו ברחבי יהודה ושומרון בסך הכל 50 צווים להפסקת הבנייה ,  במסגרת התחלת האכיפה של הקפאת הבנייה בהתנחלויות .  בנוסף ,  הוחרמו ארבעה כלי ציוד מכני הנדסי ששימשו להכשרת השטח לבנייה .  הפקחים סיירו בקרוב לשלושים יישובים ,  בהם בית אל ,  אפרת ,  נוקדים ,  עפרה ,  מעלה אדומים ,  מודיעין עלית ,  שערי תקווה ,  אריאל ,  מעלה מכמש ,  קריית ארבע ומעלה אפרים .
 בתוך כך ,  ראשי המועצות ביהודה ושומרון נענו אתמול להזמנתו של ראש הממשלה בנימין נתניהו לקיים פגישה בלשכתו בירושלים כדי לדון בהקפאת הבנייה בהתנחלויות .  הפגישה תיערך אחרי שהנהגת המתנחלים סירבה לקיים פגישה דומה בנושא עם שר הביטחון אהוד ברק .  ראש מועצת קרני שומרון ,  הרצל בן ארי ,  הודיע שהוא מחרים את הפגישה .
 עם זאת ,  ראש הממשלה בנימין נתניהו דחה את הפגישה ,  שהייתה אמורה להתקיים היום ,  כיוון שהוא ממשיך שלא לחוש בטוב .  גורמים במשרד ראש הממשלה פנו לראשי המועצות וביקשו מהם לדחות את הפגישה ,  אך הבטיחו כי היא תתקיים במשך השבוע .  יחד עם זאת יפגשו מחר ראשי המועצות עם בכירי משרדו של נתניהו ,  ובהם מנכ"ל המשרד .
 
נתניהו ביטל צווי הקפאה ל-25 יחידות דיור
הקפאת הבנייה נשארת על הנייר ?  ראש הממשלה הורה לא להקפיא בניית יחידות דיור בהתנחלות קידר ,  הסמוכה למעלה אדומים .  הסיבה :  הקבינט אישר את הבנייה בהן למרות ההקפאה

