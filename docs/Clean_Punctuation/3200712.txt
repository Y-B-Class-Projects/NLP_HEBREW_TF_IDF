בנט כשר ביטחון או בחירות מוקדמות ?  ההתלבטות של נתניהו
אחרי האולטימטום שהציבו בבית היהודי לראש הממשלה ,  יידרש נתניהו להכריע האם להיענות לו .  עד כה הוא שוחח עם ראשי כל סיעות הקואליציה ,  פרט לבנט עצמו ,  שאיתו ניהל רק מגעים עקיפים
-ליברמן האשים את נתניהו ב"כניעה לטרור "  ו"רפיסות "- ראש הממשלה שוחח עם ראשי הקואליציה ,  מלבד בנט - שהציב אולטימטום-בבית היהודי הצביעו פה אחד בעד דרישת תיק הביטחון-מקורב לנתניהו : " המטרה היא למנוע בחירות מוקדמות "- בכיר ביהדות התורה : " נתניהו בודק את כל האפשרויות "- גורמים בקואליציה :  נבדקו תאריכים אפשריים במרץ כמועד לבחירות-גבאי ולבני קוראים לבחירות : " היום הוא יום של תקווה "  
ראש הממשלה בנימין נתניהו ימשיך בהתייעצויות הלילה  ( רביעי )  ומחר בנוגע לייצוב הקואליציה והמשך תפקוד הממשלה אחרי התפטרות השר אביגדור ליברמן .  בשעות האחרונות פורסמו הערכות לפיהם נתניהו שוקל להיענות בחיוב לדרישת  " הבית היהודי "  לקבל את תיק הביטחון ,  אך בסביבתו אמרו כי  " הדיווחים על החלטות שונות אינם נכונים ואינם על דעתנו או מטעמנו ".  
בכירים בקואליציה העריכו מחד כי נתניהו יעדיף ללכת לבחירות מוקדמות מלהיענות לאולטימטום של הבית היהודי ולמנות את בנט לשר הביטחון ,  אך במקביל יש שמעריכים כי נתניהו לא מעונין בבחירות מוקדמות ויעדיף למנות את בנט .  מקורב לנתניהו אמר כי  " הוא ממשיך לשקול "  את האפשרויות .  בנוסף לכך ,  מהליכוד נמסר כי ליברמן לא הגיש עדיין מכתב התפטרות .
 עוד בוואלה !  NEWS:איום הבחירות מרחף באוויר :  כך צפויים להיראות חיי ממשלת נתניהוהבית היהודי :  דורשים את תיק הביטחון ;  בלי שינוי אין טעם בממשלהכשהאשראי נגמר :  נתניהו מתחיל לגלות את מחיר הרגיעה בעזה 
בסיעת  " הבית היהודי "  הצביעו הערב פה אחד בעד דרישת תיק הביטחון במקומו של השר המתפטר אביגדור ליברמן .  הסיעה הסמיכה את יו"ר המפלגה בנט לנהל משא ומתן מול ראש הממשלה בעניין זה , " על מנת לשנות את מדיניות הביטחון ולהשיב לישראל את היוזמה ואת ההרתעה ". 
בהודעת הסיעה נמסר כי  " ממשלה ללא הרתעה אינה ממשלת ימין .  ללא קבלת האחריות על המשימה הלאומית של שינוי המצב הביטחוני ביחד עם ראש הממשלה ,  אין טעם בהמשך קיום הממשלה ". 
במסגרת סבב השיחות שמקיים נתניהו עם ראשי הקואליציה ,  הוא שוחח עד כה עם השר אריה דרעי ,  יעקב ליצמן ,  משה גפני ומשה כחלון ,  אך לא עם בנט ישירות - אלא רק בדרכים עקיפות .  גורמים בקואליציה טוענים כי תאריכים מסוימים בחודש מרץ נבדקו היום כמועדים אפשריים לקיום הבחירות הקרובות ,  בהם התאריכים 19 ו-26 במרץ .  
נתניהו פתח בשיחות עם ראשי הקואליציה במטרה להמשיך עם ממשלה צרה של 61 חברי כנסת בתקופה הקרובה עד שיכריע על בחירות .  גורם המקורב לנתניהו אמר מוקדם יותר לוואלה !  NEWS כי  " המטרה הראשונה היא לראות אם אפשר לייצב את הקואליציה ולהמשיך הלאה ".  השיחות עם ראשי הקואליציה נועדו ,  לדבריו , " כדי לראות אם אפשר להימנע מבחירות מוקדמות ". 
ליברמן עדיין לא שוחח עם ראש הממשלה מאז הודיע על התפטרותו .  מוקדם יותר היום ,  במסיבת העיתונאים בה מסר את ההודעה ,  ליברמן אמר ש"אחרי שאתפטר מתפקידי ,  וההתפטרות תיכנס לתוקף ,  אתפנה לשוחח עם ראשי הקואליציה וראש הממשלה ".  ליברמן טרם העביר מכתב התפטרות למזכירות הממשלה .  רק 48 שעות לאחר שיעביר את המכתב תיכנס התפטרותו לתוקף .
 הודעתו של ליברמן באה לאור חילוקי הדעות בינו לבין נתניהו בנושא הפסקת האש ולאחר שבועות של עימותים בסוגיות ביטחוניות שונות ,  בהן מינוי הרמטכ"ל והמצב בדרום .  ברקע ההתפטרות ,  בלשכת ראש הממשלה פירסמו הערב הבהרה לגבי תמיכתו של נתניהו במינוי הרמטכל הבא . " לראש הממשלה נתניהו יש אמון מלא באלוף אביב כוכבי ואין לראש הממשלה שום כוונה לשנות את ההחלטה בעניין מינוי הרמטכ"ל הבא ",  נמסר מלשכת ראש הממשלה .  

בנט כשר ביטחון או בחירות מוקדמות ?  ההתלבטות של נתניהו
אחרי האולטימטום שהציבו בבית היהודי לראש הממשלה ,  יידרש נתניהו להכריע האם להיענות לו .  עד כה הוא שוחח עם ראשי כל סיעות הקואליציה ,  פרט לבנט עצמו ,  שאיתו ניהל רק מגעים עקיפים

