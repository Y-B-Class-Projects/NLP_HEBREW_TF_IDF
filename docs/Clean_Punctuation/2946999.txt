נתניהו על הירי במחבל : " צה"ל צבא מוסרי שלא מוציא איש להורג "
 אחרי שגינה את הירי בחברון ,  פרסם ראש הממשלה הודעה מרוככת יותר בנושא . " חיילי צה"ל בולמים בגופם התקפות טרור רצחניות על אזרחי ישראל והם ראויים לכל גיבוי ",  כתב .  כרזות נגד הרמטכ"ל נתלו בקריה
 ( משפחת החייל החשוד בירי במחבל : " כל מה שנשאר זה להוציא אותו להורג ")  
אחרי שגינה את האירוע שבו תועד חייל יורה במחבל בזירת פיגוע בחברון אחרי שנוטרל ,  פרסם הערב  ( שבת )  ראש הממשלה ,  בנימין נתניהו ,  הודעה מרוככת יותר . " ההתקפות על צה"ל כצבא לא מוסרי כפי שבאו לידי ביטוי בסוף השבוע האחרון הן מקוממות והפוכות מן האמת .  צה"ל הוא צבא מוסרי שלא מוציא איש להורג ",  כתב נתניהו בהודעה בדף הפייסבוק שלו .
 הוא הוסיף כי  " חיילי צה"ל בולמים בגופם התקפות טרור רצחניות על אזרחי ישראל והם ראויים לכל גיבוי .  לגבי המקרה האחרון - אני סומך על צה"ל שיקיים בדיקה יסודית ,  אחראית והוגנת ,  כפי שהוא נוהג תמיד ". 
לקריאה נוספת:משפחת החייל שירה במחבל : " כל מה שנשאר זה להוציא אותו להורג "" גיבור ישראל ":  עצומה להענקת אות גבורה לחייל שירה במחבל בחברון"קו דק בין גיבור לרוצח ":  חבריו של הלוחם שירה במחבל חוששים שיופקרו 
בעקבות התקרית ,  נתלו בסוף השבוע בקריה שבתל אביב כרזות נגד הרמטכ"ל ,  רב אלוף גדי איזנקוט .  שר הפנים ,  אריה דרעי ,  התייחס לכרזות שכבר הוסרו . " גדי איזנקוט הוא רמטכ"ל מצוין .  קצין ערכי ,  ישר ואחראי ",  אמר דרעי . " המודעות וההסתה נגדו ראויים לכל גינוי ".  
משפחת החייל כינסה הערב מסיבת עיתונאים מחוץ לביתה שבאזור המרכז .  אחותו תקפה את התקשורת ובכירי המדינה העורכים לטענתה משפט שדה לאחיה ,  מבלי שזה יכול להגיב ,  ואמרה : " כל מה שנשאר זה להוציא אותו להורג ".  
" אחי נמצא בשעותיו הקשות ביותר ",  הוסיפה האחות . " מרגע שהסרטון התפרסם הוא הפך לאויב המדינה ,  בחסות ארגון 'בצלם' ,  הרמטכ"ל ושר הביטחון .  ביומיים האחרונים אנו שומעים את ראשי הצבא עושים משפט שדה והוא לא יכול לדבר .  ראשי 'בצלם' פרסמו סרטון המציג תמונה חד צדדית של האירוע .  כלי התקשורת משמיצים אותו ,  מדביקים לו כינויים קשים .  הוא לא יכול לדבר ".  

נתניהו על הירי במחבל : " צה"ל צבא מוסרי שלא מוציא איש להורג "
 אחרי שגינה את הירי בחברון ,  פרסם ראש הממשלה הודעה מרוככת יותר בנושא . " חיילי צה"ל בולמים בגופם התקפות טרור רצחניות על אזרחי ישראל והם ראויים לכל גיבוי ",  כתב .  כרזות נגד הרמטכ"ל נתלו בקריה

