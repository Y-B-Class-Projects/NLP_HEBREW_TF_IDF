העד במשפט הדיבה של נתניהו נגד העיתונאי יגאל סרנה :  ראש השב"כ לשעבר
העיתונאי מ"ידיעות אחרונות ",  שנתבע על ידי ראש הממשלה ורעייתו בשל פוסט שפרסם בפייסבוק שלו ,  ביקש לזמן את ראש השב"כ כדי להוכיח שהדברים שכתב אכן קרו ובית המשפט נעתר לבקשתו .  השופט חייב גם בני הזוג נתניהו להעיד בדיון הבא
בית משפט השלום בתל אביב קבע היום  ( חמישי )  כי על ראש השב"כ לשעבר יורם כהן להגיע להעיד במסגרת משפט הדיבה שהגישו ראש הממשלה בנימין נתניהו ורעייתו שרה נגד עיתונאי  " ידיעות אחרונות "  יגאל סרנה ,  לבקשתו של האחרון .  השופט עזריה אלקלעי גם סירב לפטור את בני הזוג נתניהו מהתייצבות לדיון הקרוב ,  וקבע כי שניהם יגיעו להעיד בדיון מעצם היותם אלה שהגישו את התביעה ,  גם אם לא יגישו תצהירים לפניו .  הם צפויים להיחקר גם בחקירה נגדית בדיון הקרוב .
 בני הזוג נתניהו הגישו נגד סרנה תביעת דיבה בשל פוסט שפרסם סרנה בפייסבוק במרץ האחרון .  בפוסט תיאר סרנה מקרה שבו נעצרה שיירת ראש הממשלה במהלך נסיעה בכביש 1 .  לדבריו ,  שרה נתניהו הורתה לבעלה לצאת מהרכב בעקבות ריב בין השניים .
 לקריאה נוספת:ראש הממשלה הגיש תביעת דיבה נגד יגאל סרנה על הודעה בפייסבוקסרנה מגיב לתביעת נתניהו : " יש לבחון הפרסום על פי ז'אנר המשלים והדמיון היוצר " 
" כשבלילה  ( מעשה שהיה )  ",  כתב סרנה , " נעצרת שיירת ראש הממשלה הכבדה ,  ארבעה רכבים שחורים ועוד ועוד מאבטחים ומגנים ורכבים ונפלט ממנה בחושך אל כביש 1 בצעקות ,  גבר לא צעיר שהוא עילת הכול ,  כי אישה אחת לא רוצה שיישאר איתה באוטו ושמה ללעג את כל האבטחה ובעצם את כל המדינה .  זה חלק מהחיים ".  בכתב התביעה שהוגש לבית המשפט דרש נתניהו מסרנה פיצוי בגובה 279 אלף שקלים בגין הוצאת לשון הרע .
 ראש השב"כ לשעבר יישאל בעדותו על האירוע ,  שאם התקיים - נכחו בו כוחותיו .  השופט אלקלעי הודה אמנם כי מאחר שראש השב"כ לשעבר כהן לא נכח במקום ,  תיחשב עדותו ל"עדות מפי השמועה ",  אולם לנוכח תפקידו ,  תהיה עדות זו קבילה .  במקביל ,  דחה השופט עזריה אלקלעי את זימונו של ראש השב"כ שכיהן בתפקיד לפני כהן ,  יובל דיסקין ,  בטענה שלא שימש בתפקיד באירוע המדובר .
 עורכי הדין ליאור אפשטיין ואביגדור פלדמן ,  שמייצגים את סרנה ,  מסרו בשם מרשם : " בית משפט והליך שיפוטי הם מקום מאוד לא מומלץ למי שמבקש רווח טקטי והישגים של נראות .  החלטת בית המשפט מהיום מסיימת את מחול ההסתרה וההסתתרות והרצון לתמרן בין המציאות לבין מגבלות פקודת הראיות .  התובע והתובעת יתייצבו וייחקרו בין שיבחרו לתת תצהיר ובין שלא ,  ולעובדה שהם גם ,לעת הזאת ,  ראש הממשלה ורעייתו אין שום משמעות או ערך ".  

העד במשפט הדיבה של נתניהו נגד העיתונאי יגאל סרנה :  ראש השב"כ לשעבר
העיתונאי מ"ידיעות אחרונות ",  שנתבע על ידי ראש הממשלה ורעייתו בשל פוסט שפרסם בפייסבוק שלו ,  ביקש לזמן את ראש השב"כ כדי להוכיח שהדברים שכתב אכן קרו ובית המשפט נעתר לבקשתו .  השופט חייב גם בני הזוג נתניהו להעיד בדיון הבא

