סקר וואלה :  שוויון בין הליכוד למחנה הציוני ,  בנט בירידה
הליכוד מתחזק במנדט אחד בעקבות נאום נתניהו בקונגרס ,  אך כך גם המחנה הציוני ,  ושתי המפלגות עומדות על 24 מנדטים .  הבית היהודי לא מצליח לעצור את הדימום וכחלון מתחזק על חשבון לפיד - כך עולה מסקר וואלה ו-TNS טלסקר
גם אחרי נאום נתניהו בקונגרס ,  נשמר השוויון בין הליכוד והמחנה הציוני :  סקר TNS טלסקר שנערך עבור וואלה חדשות מראה כי אילו הבחירות היו נערכות היום  ( שישי )  ,  שתי המפלגות הגדולות היו זוכות ב-24 מנדטים כל אחת .  מדובר בעלייה של מנדט אחד לכל מפלגה בהשוואה לסקר הקודם מהשבוע שעבר .  
בליכוד יכולים להיות מרוצים מכך שהמגמה השלילית שבה הייתה נתונה המפלגה בארבעת הסקרים האחרונים נבלמה בעקבות נאומו של ראש הממשלה ,  בנימין נתניהו ,  בפני שני בתי הקונגרס האמריקני ביום שלישי האחרון .  הקולות האופטימיים בליכוד יגידו ,  במידה לא מבוטלת של צדק ,  כי די במספר זה של מנדטים ,  11 יום לפני הבחירות ,  כדי לשייט בבטחה לעבר הרכבת הממשלה ביום שאחרי ה-17 במרץ .  תחושת האופטימיות אף מתגברת לנוכח העובדה שאין אף מפלגה מהמחנה הציוני ימינה אשר שוללת ישיבה עם נתניהו ,  בזמן שעבור יצחק הרצוג הרכבת הקואליציה תהיה מלאה באילוצים ופסילות ,  ונראית כמו  " סודוקו למתקדמים ". 
בחירות 2015 - כותרות אחרונות בוואלה חדשות:נגנז סרטון של הליכוד שהשווה בין עובדי נמל לפעילי חמאס"הדמוקרטיה בגדולתה ":  אחוז הצבעה גבוה בקלפיות ישראל בעולםהקרב על כיכר רבין :  עצרות ענק לימין ולשמאל בתוך שבוע 
עם זאת ,  הקולות הפסימיים במפלגה ,  ויש גם לא מעט כאלה ,  טוענים שאם אחרי שבוע כל כך מוצלח הליכוד הוסיף לעצמו רק מנדט אחד או שניים בכל הסקרים ,  הרי שיש עוד סיבה לדאגה ,  והסיפור רחוק מלהיות גמור .  חובבי הקונספירציות במפלגת השלטון אף טענו כי התגייסותו של השר לשעבר ,  גדעון סער ,  לעזור לקמפיין הליכוד השבוע ,  מראה שהוא מעריך ששלטון הליכוד בסכנה . " הוא רוצה שביום שאחרי יזכרו שהוא עזר ולא נטש ",  העריך בכיר במפלגה .  
נתון מעניין נוסף אותו בדקנו הוא מידת ההתאמה לראשות הממשלה .  מהסקר עולה ,  כי נתניהו ממשיך להוביל על הרצוג בפער ניכר .  עם זאת ,  יש לציין כי למרות תשומת הלב הציבורית שאליה זכה נתניהו בשל ביקורו בוושינגטון ,  הוא עלה בשני אחוזים בלבד ,  מ-45.1% ל-47.4% .  דווקא הרצוג רושם השבוע עלייה של ארבעה אחוזים במידת ההתאמה שלו לתפקיד ,  מ-26.2% ל-30% .  
מבחינה פוליטית ,  הנאום המשמעותי ביותר שאירע ביום שלישי האחרון הוא לא של נתניהו בקונגרס או של הרצוג בעוטף עזה ,  אלא דווקא נאומו של יו"ר ש"ס אריה דרעי ביד אליהו ,  שם הכריז כי יתמוך בראש הממשלה לכהונה נוספת .  דרעי יכול להיות מרוצה - על פי הסקר הנוכחי ,  הוא עולה משבעה לשמונה מנדטים ,  בזמן שמפלגת  " יחד "  של שנוא נפשו ,  אלי ישי ,  יורדת מחמישה מנדטים לארבעה .  
ההכרזה של יו"ר ש"ס ,  כך העריכו השבוע גורמים ב"כולנו ",  גומרת למעשה את הסיפור .  לטענתם ,  הרצוג לא יצליח להרכיב ממשלה מתוך 60 המנדטים שנותרו ,  הכוללים גם את הרשימה המשותפת ,  גם את ישראל ביתנו וגם את מרצ .  ההכרזה של דרעי מגיעה למרות שלפני שנה ,  כאשר הגיע חוק הגיוס להצבעה בקריאה שלישית ,  הרצוג התנדב להישכב למענו על הגדר ולמנוע ממפלגתו להיכנס ולהצביע בעד החוק ,  כצעד של חנופה פומבית למנהיגי ש"ס ויהדות התורה . 
" הם קיבלו את עונשם ",  אמר על כך אתמול יו"ר  " יש עתיד ",  יאיר לפיד ,  בשיחה עם וואלה חדשות ,  בנימה לא מבוטלת של שמחה לאיד . " זה מוכיח שתמיד כדאי לעשות את מה שאתה מאמין בו ,  אחרת אתה גם 'אוכל אותה' וגם לא יודע לחיות עם עצמך ".  במחנה הציוני ,  לפחות כלפי חוץ ,  טענו כי אינם מתרגשים מהדברים .  לדבריהם ,  אם יעקפו את הליכוד בשניים או שלושה מנדטים ,  דרעי יצטרך לחשוב על הדברים בשנית .  
מפלגה נוספת שנפגעת מהעלייה של הליכוד השבוע היא הבית היהודי ,  שיורדת מ-13 מנדטים בסקר הקודם ל-11 בסקר הנוכחי .  נפתלי בנט אמנם התנהל בקולגיאליות ונסע עד לוושינגטון כדי לתמוך בנתניהו ,  אבל הקרדיט על הנסיעה ,  כך נראה ,  נשאר בידיו של ראש הממשלה .  גם  " יש עתיד "  רושמת השבוע ירידה מתונה של מנדט אחד ,  מ-13 ל-12 מנדטים ,  כאשר במקביל מפלגתו של כחלון , " כולנו ",  עולה מ-7 מנדטים בסקר הקודם ל-8 בסקר הנוכחי .  
יתר המפלגות נותרות ללא שינוי בהשוואה לסקר הקודם :  הרשימה המשותפת זוכה ל-12 מנדטים ,  יהדות התורה ל-7 ,  ישראל ביתנו נותרת עם 6 מושבים בכנסת הבאה ואילו מרצ ממשיכה להיצמד לאחוז החסימה עם ארבעה מנדטים בלבד .  הסקר נערך אתמול בקרב 500 נשאלים המהווים מדגם מייצג של האוכלוסייה הבוגרת בישראל .  טעות הדגימה המירבית היא שני מנדטים .
 לפניות לכתב עמרי נחמיאס :  omri_n@walla.net.il 

סקר וואלה :  שוויון בין הליכוד למחנה הציוני ,  בנט בירידה
הליכוד מתחזק במנדט אחד בעקבות נאום נתניהו בקונגרס ,  אך כך גם המחנה הציוני ,  ושתי המפלגות עומדות על 24 מנדטים .  הבית היהודי לא מצליח לעצור את הדימום וכחלון מתחזק על חשבון לפיד - כך עולה מסקר וואלה ו-TNS טלסקר

