המדינה לבג"ץ : " רק בוררות תסיים שביתת הרופאים "
 עתירה לבג"ץ דרשה לחייב את ראש הממשלה בנימין נתניהו להתערב בשביתה .  המדינה טוענת כי רק בוררות תביא לסיום המשבר ובמקביל טוען סגן שר הבריאות כי ניתן להסדיר הסכסוך תוך ימים 
" בוררות היא המוצא האחרון שנותר ,  שלא רק יפסיק לאלתר את הפגיעה המתמשכת בציבור ,  אלא גם יפתור את הסכסוך ",  כך נכתב היום  ( שני )  בתשובת המדינה לעתירה שהוגשה לבג"ץ שקראה לבית המשפט להורות לראש הממשלה בנימין נתניהו להתערב בשביתת הרופאים באופן אישי על מנת להביא לסיומה .  העתירה הוגשה על ידי בכיר לשעבר בפרקליטות המדינה ,  עו"ד דוד פורר .
 בתוך כך שוקלים הרופאים את המשך צעדיהם במאבק .  מחר ייערך כינוס חירום של שדולת הבריאות בכנסת בשיתוף ההסתדרות הרפואית בטרם יצא מושב הקיץ של הכנסת לפגרה .  בכינוס ייערך דיון על השלכות שביתת הרופאים המתמשכת בחלוף 136 ימים מאז החלו העיצומים .  בדיון ישתתפו חברי כנסת מכל הסיעות - מהקואליציה ומהאופוזיציה ,  שינהלו דיאלוג משותף עם נציגי ההסתדרות הרפואית והגורמים המעורבים במאבק להצלת מערכת הבריאות הציבורית בישראל .  
עוד על שביתת הרופאים :
 הרופאים לנתניהו : " התערב ,  היכנס מתחת לאלונקה"פרס לרופאים : " הזמן אזל ,  אפנה לממשלה שתכריע"הרופאים הקימו מאהל בירושלים : " ביבי שים כתף "
 ח"כ רחל אדטו ,  ראש שדולת הבריאות בכנסת אמרה לוואלה !  חדשות כי  " לאור עצירת המשא ומתן עם הרופאים ,  אכנס את שדולת הבריאות לדיון דחוף אודות השלכותיה של שביתת הרופאים הארוכה ביותר בתולדות המדינה והשפעותיה על בריאות האזרחים .  ישיבת השדולה ישתתפו חברי כנסת מכל סיעות הבית במטרה ליצור דיאלוג ישיר עם ראשי ההסתדרות הרפואית ועם הרופאים בשטח ".  
סגן שר הבריאות ,  ח"כ יעקב ליצמן ומנכ"ל משרדו פרופסור רוני גמזו זימנו היום לישיבה מיוחדת את כל מנהלי בתי החולים הכלליים בישראל ,  לדיון בשביתה וכדי לשמוע על התמודדותם עם המציאות המורכבת בה הם מצויים בימים האחרונים ועל הדרכים האחראיות לפתרון המשבר .  סגן שר הבריאות שיבח את מנהלי בתי החולים על המאמץ הרב שהם משקיעים בהפחתת הפגיעה בחולים ,  ועל שותפותם וניסיונם הרב למען קידום הגעה להסדר כולל ולסיום השביתה . " מתוך אחריות למערכת הבריאות אעשה כל מאמץ להביא לפשרה ולהסדרת הסכסוך ואני מאמין שאצליח בכך כבר בימים הקרובים ",  אמר ליצמן .
 
המדינה לבג"ץ : " רק בוררות תסיים שביתת הרופאים "
 עתירה לבג"ץ דרשה לחייב את ראש הממשלה בנימין נתניהו להתערב בשביתה .  המדינה טוענת כי רק בוררות תביא לסיום המשבר ובמקביל טוען סגן שר הבריאות כי ניתן להסדיר הסכסוך תוך ימים

