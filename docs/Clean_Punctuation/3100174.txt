נתניהו לארה"ב :  קבלת הפלסטינים לאינטרפול לא תעבור בלי מענה
ראש הממשלה אמר לשליח המיוחד של טראמפ לישראל ולשגריר פרידמן כי ההצטרפות הפלסטינית לאינטרפול היא צעד ש"מפר הסכמים חתומים עם ישראל ".  עוד גינה את השתיקה של הרשות לאחר הפיגוע בהר אדר
ראש הממשלה בנימין נתניהו שוחח היום עם השליח המיוחד של נשיא ארצות הברית ג'ייסון גרינבלט ושגריר ארצות הברית בישראל דיוויד פרידמן ,  וטען כי קבלת הרשות הפלסטינית לארגון המשטרה הבינלאומי ,  האינטרפול ,  היא צעד שלא יעבור ללא מכנה .  לפי הודעת ראש הממשלה ,  העלה בפגישה את סירובם של הפלסטינים לגנות את הפיגוע בהר אדר ,  ואמר כי ההצטרפות לאינטרפול היא  " צעד שמפר הסכמים חתומים עם ישראל ". 
נתניהו אמר לגלינבלט ,  פרידמן ולשגריר ישראל בארצות הברית רון דרמר שנכח גם הוא בפגישה ,  כי  " פעולותיה של ההנהגה הפלסטינית בימים האחרונים פוגעות פגיעה חמורה בסיכויים להשיג שלום והלוחמה הדיפלומטית הפלסטינית לא תעבור ללא מענה ". 
נתניהו הנחה את השגריר דרמר לבדוק אם הפעולות הפלסטיניות האחרונות ביחס לבית הדין הפלילי הבינלאומי מפרות את החוק האמריקני ,  דבר שעשוי לשמש עילה לסגירת המשרדים של הרשות הפלסטינית בוושינגטון .  
מוקדם יותר היום קיבלה העצרת הכללית של האינטרפול את בקשת הרשות הפלסטינית להצטרף לארגון כחברה מן המניין ,  במפלה דיפלומטית למאמצי ישראל למנוע את קבלת הפלסטינים לארגון .  הפלסטינים הצליחו לזכות ברוב הדרוש של למעלה משני שלישים ממדינות העצרת,שהתכנסה השבוע למליאתה השנתית בבייג'ינג ,  ומתוך 133 מדינות שהשתתפו בהצבעה ,  75 מדינות תמכו בבקשת הפלסטינים ,  24 התנגדו ו-34 נמנעו .
 האינטרפול  בשמו הרשמי הארגון הבינלאומי לשיטור פלילי  הוא הארגון הבינלאומי השני בגודלו בעולם אחרי האו"ם .  הוא מאפשר חילופי מידע ושיתופי פעולה מודיעיניים בין המדינות החברות בו ופלטפורמה להתמודדות עם פשיעה בינלאומית .  הארגון מתמקד בטרור ,  פשע מאורגן ,  סחר בבני אדם ,  נשק וסמים ,  הלבנת הון ופשיעת סייבר ומחשבים .  הוא אוסף ,  מעבד ומשתף מודיעין בינלאומי לשימוש המשטרות במדינות השונות .
 צירופם של הפלסטינים יאפשר להם לקבל גישה למאגרי מידע בינלאומיים בנושאי טרור ופשיעה ולהוציא דרישות הסגרה נגד עבריינים פלסטינים בחו"ל .  בישראל טוענים כי קבלתם של הפלסטינים תוביל לפוליטיזציה של ההחלטות וההצבעות של הארגון אך גם חוששים מזליגת מידע מודיעיני משטרתי לידי ארגוני טרור .  פקיד ישראלי אמר לוואלה כי  " יש למהלך גם השלכות אופרטיביות והוא עשוי לפגוע בביטחונה של ישראל  זה יתן לפלסטינים נגישןות למידע על חוליות טרור בעולם ,  מידע שיכול להתגלגל לידיים לא נכונות ".  

נתניהו לארה"ב :  קבלת הפלסטינים לאינטרפול לא תעבור בלי מענה
ראש הממשלה אמר לשליח המיוחד של טראמפ לישראל ולשגריר פרידמן כי ההצטרפות הפלסטינית לאינטרפול היא צעד ש"מפר הסכמים חתומים עם ישראל ".  עוד גינה את השתיקה של הרשות לאחר הפיגוע בהר אדר

