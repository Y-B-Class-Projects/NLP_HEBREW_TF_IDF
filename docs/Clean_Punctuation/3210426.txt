היועמ"ש דחה בקשת הזוג נתניהו לעיכוב הליכים בשל טענות ריטמן
במכתב שנשלח לסנגורים של בני הזוג ,  עליו חתומה המשנה ליועמ"ש דינה זילבר ,  נטען כי ניצב בדימוס רוני ריטמן אכן התייחס בחקירתו לאפשרות של קשר בין רה"מ ורעייתו לפתיחת החקירה נגדו .  עם זאת נכתב כי  " טענות אלה לא היו טענות מרכזיות והן נטענו בצד טענות אחרות "
 היועץ המשפטי לממשלה אביחי מנדלבליט דחה הערב  ( ראשון )  את בקשתם של בני הזוג נתניהו לעכב את ההליכים נגדם .  סנגוריו של נתניהו ביקשו לעכב את ההליכים בשל הטענות שהעלה ניצב  ( בדימוס )  רוני ריטמן ,  מפקד להב 433 לשעבר ,  לפיהן ראש הממשלה או סביבתו אחראים לתלונה שהגישה נגדו הקצינה צ' ,  שהאשימה אותו בהטרדה מינית .
 מכתב התשובה לסנגור ,  עו"ד יוסי כהן ,  שעליו חתומה המשנה ליועץ המשפטי לממשלה דינה זילבר ,  מאשר כי ריטמן אכן התייחס בחקירתו לאפשרות של קשר בין ראש הממשלה ורעייתו לפתיחת החקירה נגדו ,  אך עוד נכתב כי  " טענות אלה לא היו טענות מרכזיות והן נטענו בצד טענות אחרות בנוגע להשערותיו לגבי הסיבה לפתיחת החקירה האמורה ". 
עוד בנושא בוואלה !  NEWS:נתניהו : " זו לא מתקפה אישית נגד המפכ"ל ,  אך יש לחקור את האמת"ליברמן מתייצב לצד נתניהו : " המפכ"ל צריך להתמקד בפשיעה "  
במכתבה מסבירה זילבר כי באמירות הבודדות שנאמרו על ידי ריטמן  " אין כשלעצמן כדי ללמד על כך ששיקול דעתו הוטה במסגרת מעורבותו בחקירות ראש הממשלה ורעייתו ".  זילבר נימקה כי מדובר בטענות עקיפות ,  שממילא אינן מלמדות על כך שבמהלך חקירות ראש הממשלה ורעייתו היה ריטמן במצב של ניגוד עניינים שהטה את שיקול דעתו . " בהקשר זה יצוין כי גם לו הייתה מתקבלת הטענה ולפיה מלמדים הדברים על מצב של ניגוד עניינים ,  עוצמתו של זה הייתה חלשה ",  נכתב .
 עוד צוין כי חרף העובדה שריטמן היה מעורב בחקירות ראש הממשלה , " גורמים רבים מהמשטרה ומהפרקליטות היו מעורבים בניהול התיקים לאורך כל הדרך ,  כאשר ההחלטות המשמעותיות שהתקבלו במסגרת החקירות האמורות התקבלו בשיתוף גורמים רבים ועל דעת היועץ המשפטי לממשלה ופרקליט המדינה ".  
בסיכום התשובה כתבה המשנה ליועמ"ש כי  " נוכח האמור לעיל ,  ובפרט בהתחשב במעורבות הגורמים הרבים והבכירים ביותר בקבלת ההחלטות ,  עמדתנו ,  על דעת היועץ המשפטי לממשלה ,  היא כי אין לקבל את הטענה כי החקירות וההחלטות שהתקבלו במסגרת ההליכים נגד בני הזוג נתניהו הוטו או כי נפל בהם פגם כתוצאה ממעורבותו של ניצב ריטמן ".  
בחודש פברואר האחרון התייחס נתניהו לסוגיית מעורבותו של ריטמן ,  שהודיע באותה העת על עזיבתו את תפקיד ראש להב 433 . " נחשפנו למכתב מטעמו של ראש היחידה החוקרת ריטמן ליועץ המשפטי לממשלה דאז יהודה וינשטיין ,  שבו רמזו עורכי דינו של ריטמן שראש הממשלה שלח את הקצינה שהתלוננה נגדו על הטרדה מינית ",  כתב נתניהו בפוסט שהעלה בעמוד הפייסבוק שלו . " באותו רגע ריטמן היה צריך להשעות את עצמו מחקירות ראש הממשלה ". 
נתניהו אמר את הדברים זמן קצר לקראת פרסום החלטות המשטרה בנוגע להמלצות להעמידו לדין בתיקים 1000 ו-2000 ,  וכן על רקע רמיזותיו של המפכ"ל דאז רוני אלשיך בתכנית עובדה ,  לפיהן הופעל לחץ ומעקבים אחר חוקרים שעסקו בחקירות . " כעת אנו מגלים שהחוקרים עצמם האמינו גם בתיאוריית קונספירציה נוספת ולא פחות הזויה - שראש הממשלה הפעיל נגדם חוקרים פרטיים ",  המשיך . " תחליטו אתם :  מה זה אומר על טוהר החקירה ומה זה אומר על טיב ההמלצות ".  

היועמ"ש דחה בקשת הזוג נתניהו לעיכוב הליכים בשל טענות ריטמן
במכתב שנשלח לסנגורים של בני הזוג ,  עליו חתומה המשנה ליועמ"ש דינה זילבר ,  נטען כי ניצב בדימוס רוני ריטמן אכן התייחס בחקירתו לאפשרות של קשר בין רה"מ ורעייתו לפתיחת החקירה נגדו .  עם זאת נכתב כי  " טענות אלה לא היו טענות מרכזיות והן נטענו בצד טענות אחרות "
 
