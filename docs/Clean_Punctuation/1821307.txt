באן שוחח עם נתניהו :  בטל את הקפאת כספי הרשות
מזכ"ל האו"ם גינה את החלטת ממשלת ישראל להקפיא העברת כספים שגבתה כמסים עבור הרשות הפלסטינית וקרא לרה"מ לבטל את ההחלטה .  במקביל ,  יעביר האיחוד האירופי לרשות 124 מיליון דולרים
מזכ"ל האו"ם באן קי מון שוחח אמש  ( שישי )  עם ראש הממשלה בנימין נתניהו והפציר בו לחזור בו מהחלטתו להקפיא את כספי הרשות הפלסטינית בעקבות הסכם הפיוס בין פתח לחמאס .  לדברי באן , " האחדות הפלסטינית היא תהליך שהחל רק עכשיו ,  ויהיה ניתן לאמוד את השלכותיו רק בעתיד ".  ישראל הקפיאה בתחילת השבוע העברה של 105 מיליון דולרים שהיא גבתה כמסים עבור הרשות .
 מוקדם יותר ,  הודיע האיחוד האירופי כי בעקבות הקפאת הכספים יעביר מימון חריג בגובה של 124 מיליון דולרים לרשות הפלסטינית .  נציבות האיחוד הודיעה כי העברת הכספים תבוצע בהליך מזורז לבקשת ראש ממשלת הרשות ,  סלאם פיאד .  על פי ההודעה ,  45 מיליון אירו ישמשו לתשלום משכורות לעובדים חיוניים ברשות ,  כגון רופאים ,  אחיות ומורים .  סכום נוסף של 40 מיליון אירו יועבר ,  על פי האיחוד ,  למשפחות פלסטיניות נזקקות . 
" חשוב שהגישה לשירותים ציבוריים בסיסיים תיוותר ללא הפרעה ,  ושתכובד הזכות לקבל שירותי רווחה ",  אמרה שרת החוץ של האיחוד קתרין אשטון .  יצוין כי הכספים שיועברו לרשות יתווספו לסכום של 100 מיליון אירו שכבר אושרו השנה באיחוד .  
ישראל מתנגד נחרצות להסכם הפיוס הפלסטיני וראש הממשלה בנימין נתניהו אמר ביום רביעי כי מדובר ב"מהלומה קשה לתהליך השלום .  ישראל מוסיפה לדגול בשלום ולרצות בשלום ,  אבל אנחנו יכולים להשיג שלום רק עם אלה משכנינו שרוצים בשלום .  מי שרוצים בחיסולה של מדינת ישראל ופועלים באמצעי טרור ,  אינם שותפים לשלום ". 
 ( עדכון ראשון :  18:13 ,  06.05.11 ) 

באן שוחח עם נתניהו :  בטל את הקפאת כספי הרשות
מזכ"ל האו"ם גינה את החלטת ממשלת ישראל להקפיא העברת כספים שגבתה כמסים עבור הרשות הפלסטינית וקרא לרה"מ לבטל את ההחלטה .  במקביל ,  יעביר האיחוד האירופי לרשות 124 מיליון דולרים

