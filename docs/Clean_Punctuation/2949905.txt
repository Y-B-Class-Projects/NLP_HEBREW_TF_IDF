צעירה מארה"ב טוענת כי יועצו החדש של נתניהו תקף אותה מינית
הצעירה כתבה בעמוד הפייסבוק שלה כי דייוויד קיז ,  שמונה לפני שבועיים לתפקיד יועצו של ראש הממשלה לתקשורת זרה ,  כפה עצמו עליה במהלך מפגש בדירתו שבניו יורק לפני כשנתיים וחצי .  קיז : " מכחיש לחלוטין את הטענה "
 צעירה מארצות הברית טענה בימים האחרונים כי דייוויד קיז ,  שמונה לפני כשבועיים לתפקיד יועצו של ראש הממשלה בנימין נתניהו לתקשורת הזרה ,  תקף אותה מינית בנובמבר 2013 בדירתו שבניו יורק .  על פי הדיווח ,  שפורסם לראשונה בגלי צה"ל ,  הצעירה האשימה את קיז בתקיפה בפוסט שכתבה בפייסבוק ,  ובו ציינה כי שתי נשים נוספות הטוענות שתקף אותן פנו אליה .  יועץ התקשורת הכחיש את הטענה .  
לטענת הצעירה ,  קיז היה דמות מרכזית בקהילה היהודית בניו יורק ,  והקשר עמו החל בעת שהייתה סטודנטית ועסקה בלימודי מדיניות ישראל .  יועץ התקשורת ניהל באותה התקופה ארגון זכויות אדם ופגש אותה כדי לדון במאמר שעליו עבדה .  לדבריה ,  בתום פגישה שקיימו בבית קפה בעיר ,  היא הסכימה להגיע לדירתו כדי להמשיך בשיחה שניהלו .  היא כתבה כי לבסוף ,  על אף שהתנגדה וחשבה כי מדובר במפגש ידידותי ,  קיז כפה עצמו עליה ורק לאחר מכן אפשר לה לעזוב את ביתו .  
הצעירה הוסיפה כי יצאה מדירתו של קיז בוכה וכי היא מתחרטת שלא התלוננה על המעשה במשטרה .  לפוסט שכתבה צירפה ציוץ של יועץ התקשורת החדש בטוויטר ,  המבשר על כניסתו לתפקידו הנוכחי ,  וציינה כי הוא אינו ראוי לשמש בתפקיד .  
לפני שמונה ,  עבר יועץ התקשורת החדש בדיקת פוליגרף שבה נשאל ,  בין היתר ,  על ביצוע עבירות פליליות .  הוא עבר את הבדיקה בהצלחה ,  אך הוא לא נשאל על פרשה ספציפית זו  מאחר שפורסמה רק לאחר כניסתו לתפקיד .  הוא מסר בתגובה : " אני מכחיש לחלוטין את הטענה .  לא הייתה שום כפייה במפגש בינינו ".  
קיז החליף בתפקיד את מארק רגב ,  שמונה לתפקיד שגריר ישראל בבריטניה .  הוא עלה לישראל עם משפחתו ב-2006 מארצות הברית ,  וכיהן לפני מינויו כמנכ"ל ארגון Advancing Human Rights .  כמו כן ,  הוא פעיל למען שחרור אסירים פוליטיים וקידום זכויות מתנגדי משטר ברחבי העולם הערבי ואיראן .
 עוד בוואלה !  NEWS:מכין את הקרקע :  הרפובליקני הבכיר הממתין לנפילת טראמפ הגיע לישראלהיוזמה החדשה של משרד החוץ :  תחרות  " סרטון ההסברה של ישראל"על רקע חקירת דרעי :  ש"ס ביטלה את עצרת התנועה שתוכננה לפסח 

צעירה מארה"ב טוענת כי יועצו החדש של נתניהו תקף אותה מינית
הצעירה כתבה בעמוד הפייסבוק שלה כי דייוויד קיז ,  שמונה לפני שבועיים לתפקיד יועצו של ראש הממשלה לתקשורת זרה ,  כפה עצמו עליה במהלך מפגש בדירתו שבניו יורק לפני כשנתיים וחצי .  קיז : " מכחיש לחלוטין את הטענה "
 
