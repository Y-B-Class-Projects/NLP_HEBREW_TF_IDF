מפקד צבא איראן מאיים : " הציונים יחדלו להתקיים תוך 25 שנים "
 הגנרל עבד אל-רחים מוסאווי התייחס למעורבות האיראנית בסוריה ,  וטען כי פעולות הקרבה מצד החיילים האיראניים יובילו לכך ש"תל אביב תפסיק להתקיים ב-25 השנים הבאות ".  הוא הצהיר כי בכל לחימה מול ארצו ,  איראן תהייה זו שתקבע את תוצאותיה
 ( בווידאו :  פגישת נתניהו-פוטין ,  במהלכה דנו בהתבססות הכוחות האיראניים בסוריה ,  השבוע )  
מפקד צבא איראן הטרי ,  גנרל עבד אל-רחים מוסאווי ,  התייחס לתקרית בה נהרג חייל איראני בקרבות בסוריה סמוך לגבול עירק וטען אמש  ( חמישי )  כי  " מעשה הקרבה כאלו ימנעו מתל אביב להתקיים ב-25 השנים הבאות "   כך דיווחה סוכנות הידיעות האיראנית  " תסנים ".  החייל האיראני נהרג לאחר שנלקח בשבי על ידי ארגון מוסלמי .  
במהלך דבריו באירוע תרבות בעיר האיראנית קום ,  התייחס מוסאווי ליכולות הצבאיות של איראן ,  וטען כי ארצו הפכה לסמל להתנגדות להגמוניה העולמית .  הוא הוסיף כי בעתיד ייתכן שמדינות יחליטו לנהל מתקפה נגד איראן ,  אולם היא זו שתחליט איך לסיים אותה ותקבע את תוצאותיה .  
עוד בוואלה !  NEWS :  הסיוט של חיל האוויר :  כך הולכת ונסדקת העליונות של מטוסי צה"לתיעוד :  מרגלים מצפון קוריאה נתפסים במפעל הטילים האוקראיניזיהום מי שתייה ביהוד-מונוסון :  עשרות אלפים נדרשים להרתיח מים 
התבטאותו של מפקד הצבא האיראני באה לאחר פגישתו של ראש הממשלה בנימין נתניהו עם נשיא רוסיה ולדימיר פוטין ,  במהלכה התמקדו בניסיונות של איראן להתבסס בסוריה ובהשפעות על ישראל . " מה שחדש זה הניסיון האיראני להתבסס מעבר לבסיס טרור ולהפוך לצבא .  לעשות 'לבנוניזציה' של סוריה .  כמו שהם השתלטו על לבנון באמצעות הסוכנים שלהם בחיזבאללה ,  פה מדברים על השתלטות עתידית באמצעות מיליציות שיעיות ",  אמר נתניהו . " נאמרו בצורה מפורטת הדרך שבה ישראל רואה את זה והמשמעות לגבי האינטרסים שלנו ". 
ראש הממשלה הסביר כי הציג לפוטין  " את ההבנה והניתוח שלנו למצב ואת המדיניות שלנו למצב ומידע מודיעיני "  וציין כי  " גם פוטין הציג דברים שלא היו מוכרים ".  לדבריו , " ישראל מזהה שינוי מצב חמור במזרח התיכון שמתרחש במהירות בשבועות האחרונים .  אנחנו לא רוצים את איראן בסוריה ובטח לא רוצים את סוריה כרצף יבשתי איראני דרך עיראק ,  סוריה ולבנון ,  ואנחנו בטח לא רוצים איראן עם חיזבאללה לכיוון רמת הגולן ".  
ההשלכות של התגברות תהליך ההתבססות האיראנית ברחבי סוריה החל לתת את אותותיו גם במערכת הביטחונית .  לאחרונה התקיימו כמה שיחות על נושא המשאבים שהוקצו לאגף המודיעין במסגרת התכנית הרב-שנתית של הרמטכ"ל גדי איזנקוט .
 איראן החלה להאיץ את התבססותה בסוריה בעקבות היחלשות דאעש והתגברות תהליך ההסדרה בין המעצמות על חלוקת אזורים בין המורדים למשטר בשאר אסד .  האיראנים מעוניינים לקדם מאחזים שיעיים באזורים הנשלטים על ידי אסד ,  להקים בסיסי צבא כדי שיהוו איום ישיר על ישראל ויתרה מזאת - לקדם הקמת נתיב יבשתי מאיראן דרך שטחי הכורדים בעיראק ולסוריה ,  מה שעשוי להאיץ תהליכי העברת אמצעי לחימה איכותיים מאיראן למשטר אסד ולחיזבאללה .
 כל אלו מהווים אתגר מודיעיני ,  במיוחד כשהציר האנטי-ישראלי ,  הכולל את איראן ,  סוריה וחיזבאללה ,  מקבל תמיכה רחבה מרוסיה .  קהילת המודיעין נדרשת לעקוב אחרי תאי שטח גדולים יותר ואחרי מספר רב של גורמים וצירי פעולה .  

מפקד צבא איראן מאיים : " הציונים יחדלו להתקיים תוך 25 שנים "
 הגנרל עבד אל-רחים מוסאווי התייחס למעורבות האיראנית בסוריה ,  וטען כי פעולות הקרבה מצד החיילים האיראניים יובילו לכך ש"תל אביב תפסיק להתקיים ב-25 השנים הבאות ".  הוא הצהיר כי בכל לחימה מול ארצו ,  איראן תהייה זו שתקבע את תוצאותיה

