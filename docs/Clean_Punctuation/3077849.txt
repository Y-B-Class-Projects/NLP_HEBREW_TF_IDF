המאבק נמשך :  נתניהו בלם את  " חוק ירושלים "  של הבית היהודי
ההצעה ,  שהמפלגה טענה כי נתניהו מנסה לסכל ,  ביקשה לקבוע שכל החלטה על חלוקת ירושלים תדרוש רוב מיוחס של 80 חברי כנסת .  בפועל .  נתניהו הטיל וטו על ההצעה באופן נדיר : " גם לגניבת קרדיט יש כללים
אחרי המאבק בין הליכוד והבית היהודי ,  לא עלה היום  ( ראשון )  להצבעה חוק ירושלים שמקדם יו"ר הבית היהודי השר נפתלי בנט .  ההצעה קובעת שכל החלטה על חלוקת ירושלים תדרוש רוב מיוחס של 80 חברי כנסת ,  ולא רוב רגיל כפי שנדרש כיום .  במהלך הדיון ,  התעורר ויכוח בין השר זאב אלקין מהליכוד ,  שדרש כי הצעת החוק תקודם בהסכמת המשרד לירושלים ומורשת שבראשותו ובהסכמת ראש הממשלה בנימין נתניהו .  ואולם ,  שרת המשפטים איילת שקד סירבה ודרשה שהחוק יעבור ללא הסתייגויות - אך שכשאשר מדובר בשינוי בחוק יסוד ,  כלל ראשי סיעות הקואליציה אמורים לאשר זאת .
 בהתייחסות לדברים ,  אמר בנט כי  " ראש הממשלה בחר להסיר את החוק הזה מסדר היום ולמעשה בלם את תהליך החקיקה .  אנחנו בכל מקרה נחושים להעביר את החוק הזה בשלוש קריאות ואני משוכנע כי כולנו נצליח להתאחד סביב החוק וסביב ירושלים ". 
מהליכוד נמסר : " גם לגניבת קרדיט יש כללים ואי אפשר להגיש הצעת חוק בעניין ירושלים ,  מבלי לשתף פעולה עם השר לענייני ירושלים זאב אלקין .  עסקני הבית היהודי יודעים היטב שראש הממשלה נתניהו תומך בחוק ,  הרי הוא תמך בו כבר ב-2007 .  הם גם יודעים שעל פי ההסכמים הקואליציוניים הצעת חוק יסוד מחייבת את הסכמת כל השותפות לקואליציה .  אך במקום להגיע להסכמות בשיתוף פעולה ,  בבית היהודי מעדיפים לעסוק בפוליטיקה קטנה .  הליכוד מחוייב לכך שירושלים תמיד תישאר מאוחדת תחת ריבונות ישראל ,  ולכן לא ניגרר לגנון של בנט ושקד אלא נקדם הצעת חוק יחד עם כל השותפות לקואליציה ".  
יו"ר ועדת הכנסת ח"כ יואב קיש התייחס גם הוא לפרשה ,  ואמר : " השרה שקד איבדה את העשתונות וממשיכה לחבל בשלמות הקואליציה .  מדובר בהפרה בוטה של שותפות קואליציונית והתנהגות דורסנית חסרת מעצורים ". 
גורמים בסביבת נתניהו סיפרו כי  " ראש הממשלה הפעיל את סמכותו שלא לקבל החלטה בועדת שרים לחקיקה בעניין חוק ירושלים ,  מכיוון שיו"ר הועדה שקד לא הסכימה להעלות הצעת החלטה בה דרושה הסכמת השר לענייני ירושלים אלקין וראש הממשלה להמשך קידום הצעת החוק ".  למעשה ,  היה שימוש נדיר של ראש הממשלה בזכות הווטו המוענקת לו מתוקף ההסכמים הקואליציוניים . 
" בכל הצעת חוק פרטית אחרת תמיד ניתנת לשר הנוגע בתחום משרדו הסכמת משרדו ",  אמרו הגורמים . " בחוקי יסוד ,  ההסכם הקואליציוני קובע שכל הצעת חוק יסוד תהיה בהסכמת כל מרכיבי הקואליציה וכך נדרש הפעם .  להצעת ההחלטה של אלקין הצטרפו סופה לנדבר וגילה גמליאל אבל שקד סירבה להעלות אותה להצבעה ".  
ההצעה מבוססת על הצעת חוק זהה שהגיש ח"כ גדעון סער ב-2007  עליה חתומים ח"כים רבים מהליכוד ,  ובהם גם ראש הממשלה בנימין נתניהו ,  שהיה אז יו"ר האופוזיציה .  ההצעה עשויה לעורר מתח מול הממשל האמריקני שמנסה להניע משא ומתן בין ישראל והפלסטינים ,  מאחר שהיא מונעת הלכה למעשה כל אפשרות לדון עם הפלסטינים בעניין ירושלים .
 בשבוע האחרון ,  ניהלו הליכוד והבית היהודי מאבק פוליטי סביב הצעת החוק .  בבית היהודי האשימו את נתניהו בכך שמפלגתו מעכבת את ההצעה בכנסת לאחר שיו"ר ועדת הכנסת ,  ח"כ יואב קיש ,  סירב לאפשר לה פטור מחובת הנחה - אישור להליך מזורז לקידום הצעות חוק .  
גורמים בבית היהודי אמרו כי נתניהו הורה לאנשיו בכנסת לפעול נגד ההצעה וכי הוא פועל נגד  " רצון בוחרי הימין ".  קיש טען כי הבית היהודי מעכב את חוק הלאום בכך שרוצה לדון בחוק בוועדה שבשליטתה ,  ולכן אינו מעוניין לתת לבנט  " סוכריות פוליטיות ".  חרף ניסיונות העיכוב של הליכוד ,  בבית היהודי החליטו לקדם את ההצעה בטענה כי תקנון הממשלה מאפשר לאשר פטור מחובת הנחה להצעת חוק פרטית ולא מחייב שהדבר ייעשה אך ורק כמענה לבקשת ועדת הכנסת .
 שרת המשפטים איילת שקד ,  המכהנת כיו"ר ועדת השרים לחקיקה ובין היתר אחראית על סדר היום בוועדה ,  הניחה את ההצעה בהליך חריג על סדר היום של הישיבה הקרובה .  בליכוד דרשו לדחות את ההצבעה בשבוע ,  אך לבסוף חזרו בהם מבקשתם והסכימו להצביע עליה .
 על הצעת החוק חתומה בפועל יו"ר סיעת הבית היהודי ח"כ שולי מועלם רפאלי וכל שאר ראשי סיעות הקואליציה מלבד יו"ר הקואליציה ח"כ דוד ביטן מהליכוד ,  אף ששמונה חברי כנסת במפלגתו חתומים עליה .  גורם בבית היהודי אמר בעבר כי  " ביטן היחיד שלא חתם על ההצעה וזה מעיד על איך נתניהו מתייחס לחוק ".  בדברי ההסבר להצעת החוק נכתב כי מטרתה היא  " לבצר את אחדותה של ירושלים ,  להבטיח את עתידה ולשמור על ביטחון תושביה ".  
במקביל ,  משך היום ח"כ ביטן הצעת חוק שמקדמים חברי הכנסת בצלאל סמוטריץ' וח"כ קיש שתאלץ את נתניהו לעמוד בהבטחתו לבנות בבית אל .  ההצעה שקובעת כי  " מקום שבו ניתנה הבטחה שלטונית לבניה חלף מבנים שנהרסו יקודמו כלל ההליכים הנדרשים לשם מימוש ההבטחה בהקדם האפשרי ולא יעוכבו בשל שיקולים מדיניים ואחרים שאינם מקצועיים ",  הייתה על סדר היום ,  ועל רקע המאבק שניהלו הליכוד והבית היהודי ,  הודיעה השרה שקד הבוקר כי תעלה אותה להצבעה .  כאמור ,  ביטן משך אותה כדי לא להביך את נתניהו .
 השר אורי אריאל ,  יו"ר האיחוד הלאומי ,  מתח ביקורת חריפה על החלטת ביטן ומסר בתגובה : " שלא במפתיע ,  הליכוד ביקש להסיר מסדר היום של ועדת שרים לחקיקה את הצעת החוק לקדם בנייה בבית אל .  אני פונה לראש הממשלה לממש את ההבטחה שנתן ולשחרר עוד היום את שיווק היחידות בבית אל ובמגרון .  אם לא יעשה כן ,  יש לקיים מחר בישיבת הסיעה דיון חירום בעניין ".  

המאבק נמשך :  נתניהו בלם את  " חוק ירושלים "  של הבית היהודי
ההצעה ,  שהמפלגה טענה כי נתניהו מנסה לסכל ,  ביקשה לקבוע שכל החלטה על חלוקת ירושלים תדרוש רוב מיוחס של 80 חברי כנסת .  בפועל .  נתניהו הטיל וטו על ההצעה באופן נדיר : " גם לגניבת קרדיט יש כללים

