20 שנות שלטון בחקירה :  למה המנהיגים שלנו מסתבכים עם החוק ? 
ביבי מסובך והפעם הוא לא יצליח לחמוק מהעמדה לדין ,  כחלק ממסורת מפוקפקת של ראשי ממשלה שנחקרים בזה אחר זה .  אם לפיד רוצה להוכיח שהוא אכן בא לשנות ,  הוא צריך להתחיל במשימה הפשוטה והקשה מכולן :  לומר לנו את האמת
לא צריך לנקות אוזניים או לשפשף עיניים .  אתם שומעים ורואים את ביבי בנפילה חופשית .  בחיים עצמם הנפילה לא קצרה כמו מגורד שחקים ,  אבל הסוף מאוד דומה .  בדרך למטה הנפילה גם לא נראית כמו נפילה ,  אבל למטה מחכה בום טראח .
 ביבי לא יחלץ מזה .  מילצ'ן הוא סוג של עד מדינה ,  או עד שסיפר הכל והפליל את ביבי מכף רגל ועד ראש - אבל גם את עצמו .  מילצ'ן מוקף עורכי דין ולא היה מזמר על ביבי בלי שהוא יודע או מבין שתהיה לו שרשרת חסינות .
 ובתיק ההון-שלטון-עיתון ?  שם יש הקלטה מלאה של זירת הפשע ,  ושם יש עסקת שוחד שחלקה התחיל לצאת לפועל .  ביבי תיווך רוכשים פוטנציאליים ל"ידיעות "  תמורת שלטון .  רק לפני שנייה ,  בעניינו של אהוד אולמרט ,  קבע בית המשפט העליון כי ניתן להרשיע בעבירה של הצעה למתן שוחד  " גם אם השוחד בפועל לא ניתן ,  ואפילו אם בשעה שהוצעה ההצעה לא היתה כוונה לתתו ". 
ככה שזו נפילה חופשית .  ככה .  ואם ביבי לא יגיע לעסקה ויילך הביתה בזמן ,  לא יחכה לו מזרון מתנפח של מכבי האש כשיגיע למטה .  ביבי לא צריך חנינה כמו ניקסון .  ביבי צריך עסקה כמו עזר וייצמן .  
בקיצור ,  ביבי הולך .  תכף יהיה פוש .  אז מה ?  מילצ'ן נשאר ,  וגם נוני ושות' .  הם כאן כבר עשרים שנה .  מילצ'ן ונוני וחבריהם למפלגת ההון-שלטון-עיתון ,  ששולטת כאן כבר 20 שנה ומעולם לא הפסידה בחירות .  ביבי ניצח את פרס .  ברק הביס את ביבי .  שרון הדיח את ברק .  אולמרט נבחר .  ביבי הפסיד לציפי לבני אבל הקים ממשלה .  ומילצ'ן וגם נוני היו כאן כל הזמן וצחקו כל הדרך לבנק .
 מה ,  אתם חושבים שזה מקרה שמאז שביבי נבחר ב-1996 ,  כל ראשי הממשלה נחקרו באזהרה ?  ביבי על  " מתנות ".  תמיד ביבי על  " מתנות ".  ברק על מימון בחירות .  שרון על הבן גלעד שהתעשר משיטוט באינטרנט .  אולמרט על מה לא .  וביבי ,  אמרנו כבר .  הוא תמיד אהוב ונאהב ,  מוקף חברים-אחים ,  ותמיד החברים שלו הם רשימת ספקים שמטביעים אותו ב"מתנות "  בשווי של דירות .
 ככה שזה לא מקרה שביבי וברק ושרון ואולמרט - ושוב ביבי - נחקרו באזהרה .  אולמרט הלך לכלא .  ואם ביבי לא ירים ידיים בזמן ,  זה עלול להיגמר בדיוק אותו דבר .  אם אולמרט עבר לגור לכל כך הרבה זמן במעשיהו בגלל 60 אלף שקלים ,  בתיק של ביבי מדובר בכמעט 700 אלף .  כולם הלכו למשטרה ,  ואף אחד לא ייפול מהכיסא אם גם ראש הממשלה הבא יילך באזהרה .  
אבל מה שהכי מדהים בפרשות ביבי זה לא הדמיון לאולמרט .  המדהים הוא שמה שאנחנו רואים מול העיניים ושומעים בתמלילים של גיא פלג ,  זו בעצם הצגה אחת גדולה .  כשראש ממשלה מתאבד על התקשורת או על הולילנד ,  זה רק כי שום טייקון לא יושב לו על הראש על יוקר המחייה ועל הדיור .  נקודה .  מה ,  אנחנו לא מבינים את זה כבר ?  מה ,  ניפול מהכיסא אם נגלה שמחר ייפתח תיק 4000 על הגז ?  
ביבי זה שתי טיפות מים אולמרט ,  כי כבר 20 שנה לא מתחלף פה בעל הבית של המדינה .  פשוט תקלטו שכל מי שנבחר לתפקיד ראש הממשלה הוא בעצם הליצן ;  בעל הבית האמיתי הוא מנהל הקרקס .  הטייקון המקורב התורן שקשור לכל הטייקונים האחרים ,  שלא התחלפו פה כבר 20 שנה .  ולכן כל ראשי הממשלה ב-20 השנים האחרונות נופלים על הכסף שמטביע אותם .  לזה הטייקונים נותנים  " מתנות ",  לזה מממנים את הבחירות ,  להוא מממנים את הבן או הבת ,  לאחר קונים בתים ומסדרים נסיעות וכשהוא לוחץ ממש ,  גם מעטפות .  וכשהקהל מואס ?  פשוט .  מנהל הקרקס מחליף עוד פעם את הליצן .
 אחד אחרי השני הם נתפסים ונופלים והולכים לבחירות ,  וכאילו מישהו מנצח ומישהו מפסיד בקלפי ,  אבל זה הכול פייק ניוז .  כי באמת של החיים ,  הטייקון התורן לא הלך לבחירות ולא זז .  הוא החליף ליצן ישן בליצן חדש .  אז איך לעזאזל ,  הליצן ,  תקראו לו ראש הממשלה ,  לא לומד מהנפילה של קודמיו ?  מה ,  ביבי באמת לא הבין שייפול כמו אולמרט ?  ואולמרט לא הבין שיסתבך כמו שרון ?  
אז זהו ,  שבלב הם יודעים שהסוף יהיה אותו סוף ומנסים בקטנה לסדר לעצמם גלגלי הצלה מראש .  אולמרט שם את פרידמן שר משפטים ,  אולי שלטון החוק יבהל .  וביבי שם את הסנגור הפרטי שלו יועץ משפטי ,  אולי ישמור עליו .  עם וינשטיין זה עבד ,  מנדלבליט התעשת מהר .  
אבל זה הכול משחק על זמן .  כי איך שנבחר הליצן ,  ראש הממשלה החדש כבר עם הקיטבג על הגב .  אנחנו חושבים שאנחנו בוחרים אותם בקלפי .  זה חצי נכון .  החצי השני של האמת והעיקר ,  זה שהטייקון שמנהל את הקרקס כבר סגר עם כולם .  לו זה לא משנה ממש מי ינצח במקום הקודם שנפל על שחיתות .  הבא או הבאה בתור - בכיס שלו כבר שנים .  בקוקטילים ובתרומות ובמעטפות .  וגם הם יפלו ,  כי זה אותו מופע וכל הליצנים עובדים בהתחלה ובסוף בשביל מנהל הקרקס .  רק עניין של זמן .  אבל מה זה חשוב .  יפול ,  נביא אחר .
 אז מה לעזאזל אנחנו עושים ,  חוץ מלדפוק את הראש בקיר ?  מאד פשוט ,  מפסיקים ללכת כמו עדר אחרי הפוליטיקאי ש"הדעה "  שלו מתאימה ל"דעתי ".  קודם כל ,  מחליטים שלפני העמדה ,  אנחנו רוצים מהפוליטיקאים דין וחשבון מלא אצל מי הם באמת עובדים .  
פעם שמעתי ממני מזוז הצעה מצויינת ;  מזוז הופיע בפניי ובפני נוספים בוועדה שהקים מבקר המדינה מיכה לינדנשטראוס ,  למלחמה ביחסי השחיתות הון-שלטון-עיתון .  מזוז הציע לשנות את החוק ככה ,  שכל מועמד שנרשם בוועדת הבחירות לריצה לכנסת ימלא שני תצהירים מפורטים .  כמה יש לו בכסף ובנכסים ומי הם חבריו במעגל ראשון ושני ומי בני המשפחה הקרובה והרחוקה .  נגיד ,  מי הם ה"דוד שמרון שלהם ".  והאורי מסרים .  המילצ'נים והנונים .  
ואיך נדע שהפוליטיקאים לא מרמים ,  שאלתי את מזוז ?  הכי פשוט ,  מזוז ענה .  ועדת הבחירות תפרסם את התצהירים ובמשך 14 יום הציבור יוזמן להעיר אם הוא מכיר משהו שהמועמד מסתיר .  וואלה ,  זה באמת כל כך פשוט .  
וואלה ?  זה הכי מסובך ,  כי שום חבר כנסת לא פראייר להגיש הצעה כזו ואם יימצא פראייר תורן ,  לא יהיה לזה רוב בכנסת .  אבל תחשבו רגע ברצינות .  אנחנו בעצם הבעל הבית .  אנחנו מנהלי הקרקס .  הפוליטיקאים צריכים לעבוד אצלנו .  רק אצלנו .  
אז מה הסיפור ?  כבר הוכחנו שיש לנו כוח לשנות את המציאות .  לצאת לרחוב ,  לעשות שיימינג ברשתות למי שלא משחק לפי הכללים החדשים שלנו .  כבר העפנו חברי כנסת וגנרלים שנגעו בנשים .  כבר הכרחנו את רקפת רוסק עמינח ,  בעל הבית של בנק לאומי ,  לא למחוק חוב לנוחי דנקנר .  לחצנו על היועץ המשפטי לממשלה לפתוח בחקירה נגד ביבי כשהוא העדיף למרוח כאילו הוא יועץ משפחתי .  
אז באמא שלכם ,  בואו נתחיל כבר לזוז .  אין לנו הרבה זמן לפני שהטייקונים מחליפים ליצן ישן בחדש .  רוצה להיות ראש ממשלה ?  תתחיל להגיד אמת .  ובוא ,  יאיר ,  בוא אחי .  אתה תהיה הראשון .  אתה המועמד המוביל להחליף את ביבי שהחליף את אולמרט ?  בוא יאיר .  באת לשנות ,  אח .
 בוא יאיר ,  בוא ננהל את השיחה הזאת .  בוא נשב כולנו ,  נשתה יין אדום ודיאט ספרייט ,  ונדבר שיחה ארוכה ,  אוהבת ,  פתוחה ,  עמוק לתוך הלילה .  אתה ,  יאיר ,  תספר הכול על החבר שלך מילצ'ן ועל החבר נוני .  אנחנו נסביר כמה זה חשוב שלא נפתיע אחד את השני ,  ונתחבק ,  ונתחייב שזה לא יקרה לנו שוב .  כי אנחנו אנשים שעובדים על עצמם ויודעים לבנות שפה אחרת וללמוד מטעויות .  נדבר על 20 השנים האחרונות ,  ועל מה שאנחנו רוצים להשיג ,  ועל זה שאנחנו לא שוכחים לרגע את מה שאנחנו מאמינים בו כי באנו  באמת ,  נשבעים לכם ,  בכל לבנו  לשנות .
 זה מה שישראלי בעינינו ,  יאיר :  ראש ממשלה כמו בן גוריון .  כמו אשכול .  כמו בגין .  כמו שמיר .  ראש ממשלה שלא נחקר באזהרה במשטרה .  ואת זה שכל ראש ממשלה נבחר והולך להיחקר באזהרה ,  את זה באנו לשנות .  

20 שנות שלטון בחקירה :  למה המנהיגים שלנו מסתבכים עם החוק ? 
ביבי מסובך והפעם הוא לא יצליח לחמוק מהעמדה לדין ,  כחלק ממסורת מפוקפקת של ראשי ממשלה שנחקרים בזה אחר זה .  אם לפיד רוצה להוכיח שהוא אכן בא לשנות ,  הוא צריך להתחיל במשימה הפשוטה והקשה מכולן :  לומר לנו את האמת

