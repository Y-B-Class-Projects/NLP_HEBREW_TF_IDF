נתניהו :  היו בעיות בתיאום הביטחוני עם רוסיה ,  אבל הן נפתרו
בתום פגישתו עם פוטין ,  אמר ראש הממשלה כי בחודשים אחרונים עלו חיכוכים טבעיים ואם לא מטפלים בהם ,  הם יכולים לגרום  " לבעיות רציניות ".  לדבריו ,  נשיא רוסיה לא הביע עמדה לגבי רמת הגולן
ראש הממשלה בנימין נתניהו אמר היום  ( חמישי )  בתום פגישתו במוסקבה עם נשיא רוסיה ולדימיר פוטין כי בחודשים האחרונים עלו בעיות בתיאום הביטחוני בין המדינות סביב פעילותה של מוסקבה בסוריה ,  אך הן נפתרו . 
" במהלך הפגישה ,  לאור הדברים שהבאתי ,  הציע הנשיא פוטין שמפקד חיל האוויר  ( אלוף אמיר אשל ,  א"א )  והמזכיר הצבאי שלי  ( תת-אלוף אליעזר טולדנו )  יפגשו עם שר ההגנה שלו והם יצאו לשם ",  אמר נתניהו בתדרוך לכתבים . " הם דנו באופן מפורט ויעיל בנושא התיאום בין הצבאות שלנו בכמה נושאים שהיו לאחרונה על הפרק .  זה חיוני ,  אנחנו חייבים לשמור על חופש הפעולה של צה"ל וחיל האוויר במקום החשובים לנו מבחינת הביטחון שלנו .  זה הושג ". 
בתשובה לשאלה האם הפגישה עם פוטין נקבעה מכיוון שחלו בעיות בתיאום הביטחוני עם הרוסים ,  השיב נתניהו : " עלו בעיות מסוימות לאורך הזמן .  מטבע הדברים יש חיכוך ,  ואם לא מטפלים בזה אז זה יכול להגיע לבעיות רציניות .  היה לי חשוב למנוע את זה ,  לכן טסתי לפני כמה חודשים כבר למוסקבה ,  ברגע שהכוחות הרוסיים נכנסו לשטח .  התיאום הזה דורש תחזוק שוטף של המנהיגים .  זה מה שעשינו היום .  העובדה שהבאתי לכאן את מפקד חיל האוויר אפשרה לנו לבצע תיקון ותיאום שהם חשובים מאוד ".  
בעניין רמת הגולן ,  נתניהו נשאל כיצד הגיב פוטין לדבריו בתחילת השבוע בנושא הישארותה של ישראל ברמת הגולן .  הוא השיב כי  " פוטין לא הביע שום עמדה בעניין הזה .  יש עמדה רשמית של משרד החוץ הרוסי ,  אבל בפועל דברים נקלטו ואני חושב שהם גם הובנו .  יש עמדות של משרדי חוץ ,  אבל בסוף אחרי 49 שנים שאנחנו ברמת הגולן ,  וכשרואים מה קורה בצד השני ,  אני לא חושב שמישהו חושב שזה ריאלי שישראל תרד מהגולן ".  לפני הפגישה ,  ראש הממשלה אמר כי הוא הבהיר לפוטין שמדובר בקו אדום עבור ישראל .  
נתניהו אמר כי  " בנוסף סיכמנו שנושא הפנסיות שמדאיג ומטריד עשרות אלפי ישראלים שעלו ממדינות חבר העמים ,  סיכמנו סופית שנחתום על ההסכם הזה בשעה טובה בביקור שאני אעשה כאן ביוני לציין 25 שנים ליחסים עם רוסיה .  זו פריצת דרך גדולה ערב חג הפסח .  ביקור עם שני הישגים חשובים .  אני שמח מאוד שעלה בידי לתקן את העניין הזה .  

נתניהו :  היו בעיות בתיאום הביטחוני עם רוסיה ,  אבל הן נפתרו
בתום פגישתו עם פוטין ,  אמר ראש הממשלה כי בחודשים אחרונים עלו חיכוכים טבעיים ואם לא מטפלים בהם ,  הם יכולים לגרום  " לבעיות רציניות ".  לדבריו ,  נשיא רוסיה לא הביע עמדה לגבי רמת הגולן

