לילה לבן בכנסת :  הצעת החוק לדחיית שידורי התאגיד אושרה
לאחר שאושרה דחיית השידורים ל-30 באפריל בקריאה ראשונה ,  יזמה האופוזיציה ליל  " פיליבסטר ",  בניסיון לעכב את אישור החוק בקריאה שנייה ושלישית .  הקואליציה פעלה לביטול האירוע ,  אך חברי האופוזיציה נשאו דברים במשך יותר מ-12 שעות
 ( בווידאו :  משה כחלון על התאגיד ,  בחודש שעבר )  
מליאת הכנסת אישרה הבוקר  ( שלישי )  את החוק לדחיית שידורי התאגיד .  החוק אושר ברוב של 32 תומכים ו-17 מתנגדים .  לפני אישורו קיימה האופוזיציה הלילה  " פיליבסטר "  שנמשך יותר מ-12 שעות ,  במטרה לעכב את אישור החוק לאחר שמליאת הכנסת אישרה בקריאה ראשונה את ההצעה בשבוע שעבר  מהלך שזכה לגינויים רבים מצד גורמים באופוזיציה .  ועדת הרפורמות אישרה ביום רביעי את התיקון לחוק ,  הקובע כי מועד עליית התאגיד לאוויר יידחה לסוף חודש אפריל .  
את הפיליבסטר יזמה סיעת  " המחנה הציוני ",  שהגישה עשר הסתייגויות להצעת החוק ,  כאשר כל אחת מהן אפשרה נאום של כ-50 דקות לכל דובר .  כמו כן ,  גם מפלגת  " יש עתיד "  הגישה שתי הסתייגויות .  מדובר למעשה במהלך פוליטי שנועד לעכב אישור הצעת חוק ,  באמצעות משיכת זמן על ידי נאומים ארוכים מצד המתנגדים לה .
 לקריאה נוספת:חוק התאגיד עבר בקריאה ראשונה ;  בג"ץ לנתניהו :  נמק את העיכוב בהקמתוהאופוזיציה בקרב על תאגיד השידור : " הקמת ועדה מיוחדת - לא לגיטימי "  
השינוי בחוק נועד לסכל את העתירה לבג"ץ שהגישו יו"ר ועדת הכלכלה ,  ח"כ איתן כבל ואלדד יניב ,  בה ביקשו להורות לממשלה על פתיחה מיידית של שידורי התאגיד ,  לאור העובדה שהוא מוכן לעלות לאוויר .  
מתאגיד השידור הציבורי  " כאן "  נמסר : " הספירה מתחדשת .  נעלה לאוויר ב-30 באפריל 2017 ונביא לישראל שידור ציבורי איכותי ,  עצמאי ומגוון בכל הפלטפורמות ". 
ראש הממשלה בנימין נתניהו טען בעבר כי הצעת החוק נועדה  " לקנות זמן ",  ככל הנראה כדי למנוע את הקמת התאגיד .  אולם ,  שר האוצר משה כחלון תומך בשידורי התאגיד והקרב הפוליטי בין השניים נמצא עדיין בעיצומו .  סביב הפיליבסטר התנהלו ויכוחים וניסיונות מצד גורמים בקואליציה לביטולו מול יו"ר הכנסת יולי אדלשטיין ,  אך אלו לא צלחו .  

לילה לבן בכנסת :  הצעת החוק לדחיית שידורי התאגיד אושרה
לאחר שאושרה דחיית השידורים ל-30 באפריל בקריאה ראשונה ,  יזמה האופוזיציה ליל  " פיליבסטר ",  בניסיון לעכב את אישור החוק בקריאה שנייה ושלישית .  הקואליציה פעלה לביטול האירוע ,  אך חברי האופוזיציה נשאו דברים במשך יותר מ-12 שעות

