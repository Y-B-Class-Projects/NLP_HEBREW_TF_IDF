על רקע המו"מ התקוע :  ישראל דחתה בקשות הומניטאריות של בכירי חמאס
גורמים מדיניים וביטחוניים הבהירו כי יש להפריד בין המאמצים להשיב את גופותיהם של חיילי צה"ל הדר גולדין ואורון שאול ,  ובין הפעילות לשחרור הישראלים שעברו את הגדר לרצועה . " לא ניגרר ל'צוק איתן' 2 "
 המשא ומתן להשבת להשבת גופות החיילים שנהרגו במבצע  " צוק איתן ",  סמל ראשון אורון שאול וסגן הדר גולדין ,  נמצא בעיצומו .  לוואלה ! NEWS נודע כי במהלכו הנחה שר הביטחון ,  משה יעלון ,  להשיב לבכירים בחמאס באמצעות מתווכים תשובות שליליות לכל מיני בקשות הומניטאריות ,  שעיקרן קשורות לאישים מסוימים בחמאס  וזאת כדי לקשור את המשא ומתן לגורל החיילים בכל מה שמתרחש ברצועת עזה .
 אך גם לנושא זה יש קווים אדומים .  גורמים מדיניים הסבירו כי אם ישראל תפעיל סנקציות נרחבות נגד כלל האוכלוסייה ברצועת עזה ,  על מנת להשיב את הגופות ,  היא עלולה למצוא את עצמה נגררת למבצע  " צוק איתן 2 ".  לכן ,  מנוהלת הסוגיה הזו ברגישות ונבחרות כל פעם בקשות מיוחדות שיוצאות מרצועת עזה כדי להראות מחד שישראל לא מתעלמת ,  אך מצד שני לא להעלות את המחיר שעליו מדברים בחמאס . " אין לנו שום כוונה לחנוק את רצועת עזה ",  אמר אתמול גורם מדיני , " זה לא אומר שמישהו הפחית מאמץ לקדם את המשא ומתן ".  
גורמים המעורבים בפרטי גורלם של החיילים והאזרחים הנעדרים העריכו בשיחה עם וואלה ! NEWS כי בן המיעוטים מוחזק חי ברצועת עזה ובכל הנוגע למצבו של אברהם מנגיסטו חמאס מסתיר את מצבו וטוען שאולי חצה למצרים .
 גורמים מדיניים וביטחוניים אמרו כי זו טעות גסה לקשור את גורלם של גולדין ושאול בזה של שני אזרחים ישראלים ,  כנראה מעורערים בנפשם ,  שחצו את הגדר בכוחות עצמם לעזה . " יש החלטה מדינית לבצע הפרדה מוחלטת בין החיילים לבין האזרחים הישראלים .  מנגיסטו נעלם לא אחת מביתו ובן המיעוטים נכנס לעזה מרצונו מספר פעמים .  אף אחד לא מתבלבל בנושא ",  אמר גורם מדיני והוסיף , " יחד עם זאת ,  אין כל כוונה לשחרר אסירים ביטחוניים  ( עבורם )  .  המסר הועבר .  הדרישה לשחרר את עצורי חמאס ממבצע 'שובו אחים' לא עומדת כלל על הפרק ".  
ועדת שמגר ,  שבחנה את סוגיית ניהול המשא ומתן לשחרור שבויים ונעדרים הציגה ב-2012 המלצה חכמה מאוד :  להטיל כמה שיותר חסמים בין ניהול המשא ומתן לבין ראש הממשלה המכהן ,  כדי שזה יוכל לקבל החלטות שקולות ומקצועיות וכדי למנוע לחץ פוליטי .  בהתאם לכך ,  בסיס החשיבה של הוועדה כלל המלצה להעביר את ניהול המשא ומתן לגורם מחוץ למשרד .  המבקרים יכולים לומר כעת כי ראש הממשלה בנימין נתניהו לא אימץ את המלצות הוועדה ,  אך יש מי שטוען שההחלטה שלו מוכיחה כי הוא מגלה מעורבות יתרה - כולל סיכון לפגיעה במעמדו ,  כפי שאירע בימים האחרונים בנוגע לסיפורם של שני הישראלים המוחזקים בעזה .  
למרות ההחלטה למנות את אלוף-משנה  ( במיל' )  ליאור לוטן לתפקיד מתאם המשא ומתן בכפוף לראש הממשלה ,  שר הביטחון משה יעלון מגלה מעורבות גדולה בנושא .  זאת ,  משום שמרבית הכלים לניהול הסוגיה  ( מתאם פעולות הממשלה בשטחים ,  אגף התכנון במטכ"ל שנמצא בקשר עם מצרים ,  ומתאם שבויים ונעדרים באגף המודיעין )  נמצאים תחת אחריותו ,  למעט מלאכת איסוף המודיעין על ידי שב"כ ,  שבה הוא רק מעודכן .  נוסף לכך ,  קיים שר הביטחון דיונים תקופתיים בנושא ואף נפגש עם משפחת מנגיסטו .  
לוטן ,  האחראי למשא ומתן ,  כשל בלשונו בשיחה עם משפחת מנגיסטו . " לוטן הגזים .  הוא לא היה צריך לדבר כך ,  אבל זה היה מארב מתוכנן .  בניהול משא ומתן כל כך מורכב ורגיש יש עליות וירידות עם המשפחות .  יש שיחות מתוחות וכעסים - לא הכול מסתיים בחיבוקים .  לוטן מעד ,  אבל מה שעושים לאדם כמוהו ,  שמתנדב לתפקיד ,  הוא נבזי .  הוא מלווה את משפחת מנגיסטו תקופה ארוכה .  בשלב מסוים גם המשפחה לא רצתה להסיר את צו איסור הפרסום כדי לאפשר ניהול משא ומתן טוב יותר .  זה לא הוגן להמשיך ולרדת על לוטן במיוחד אחרי שהתנצל ".  
גורם ביטחוני בכיר שהיה מצוי בתהליך המשא ומתן לשחרור גלעד שליט התייחס לפרשה סביב ליאור לוטן . " הוא השתמש בשפה לא יפה עם משפחת מנגיסטו .  הוא קצת התחמם כי הבין שמשחקים איתו .  ההשוואה  ( של מנגיסטו ,  א"ב )  לחייל סדיר כמו גלעד שליט נראתה לו צינית .  זה הקפיץ לו כנראה את הפיוז .  זה לא מצדיק את מה שאמר אבל כנראה שזה מה שקרה .  מה שעצוב הוא שהקליטו אותו ועכשיו תחשבו על איך יתנהלו מעכשיו השיחות עם המשפחות ,  עם ראש הממשלה או עם גורמים רשמיים אחרים ". 
הזמן שחולף לא משחק לטובת ישראל .  הגורם הביטחוני העריך כי המדינה בפני מלכוד . " כל זמן שעובר משחק לרעתך והמחיר עולה ,  ואם תלחץ - המחיר עלול לעלות עוד .  לכן ,  אתה צריך לייצר לעצמך מנוף ברור כבר עכשיו ,  ולהעביר מסר שאם לא יתקדם המשא ומתן - ישראל תפעיל על חמאס מנופים ". 
 ( עדכון ראשון :  22:28 ) 
לפניות לכתב אמיר בוחבוט :  amirbohbot@walla.com 

על רקע המו"מ התקוע :  ישראל דחתה בקשות הומניטאריות של בכירי חמאס
גורמים מדיניים וביטחוניים הבהירו כי יש להפריד בין המאמצים להשיב את גופותיהם של חיילי צה"ל הדר גולדין ואורון שאול ,  ובין הפעילות לשחרור הישראלים שעברו את הגדר לרצועה . " לא ניגרר ל'צוק איתן' 2 "
 
