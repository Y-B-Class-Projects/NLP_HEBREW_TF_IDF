 " אדלשטיין ודרמר ניסו לרכך את הזעם על נתניהו בוושינגטון - וכשלו "
 האתר  " פוליטיקו "  מדווח כי יו"ר הכנסת והשגריר בארה"ב יצאו - ללא הצלחה - לפגישות עם בכירים בגבעת הקפיטול כדי לרכך את האווירה לקראת הגעת ראש הממשלה לקונגרס .  הבית הלבן :  ביידן אולי יהיה  " עסוק "  ביום הנאום ולא יגיע
שגריר ישראל בארצות הברית רון דרמר ויו"ר הכנסת יולי אדלשטיין נשלחו לסבב פגישות בוושינגטון ,  במאמץ להרגיע את הזעם שהתעורר בממשל בשל כוונתו של ראש הממשלה בנימין נתניהו לנאום בקונגרס - כך מדווח האתר  " פוליטיקו ".  על פי הדיווח ,  דרמר נפגש עם שבעה חברי קונגרס יהודים ,  ואדלשטיין נפגש עם יו"ר בית הנבחרים ג'ון ביינר .  האתר מדווח כי לפגישה בין ביינר ואדלשטיין לא הוזמנה מנהיגת הדמוקרטים בקונגרס ,  ננסי פלוסי ,  וכי נציגים דמוקרטים אחרים שהוזמנו אליה ,  נאלצו לבטל את הגעתם כמחאה .  לאדלשטיין ולפלוסי נקבעה פגישה נפרדת לאחר מכן .  
האתר מדווח כי הפגישות שערכו דרמר ואדלשטיין הסתיימו בכישלון ,  וכי הנציגים הדמוקרטים יצאו מהן בתחושה מתוסכלת .  מקור שנכח באחת הפגישות סיפר כי אחד המחוקקים האשים את השגריר דרמר בחוסר-כנות ,  כאשר טען כי לא ייתכן שלא חזה את המשבר הפוליטי שהתעורר בשל הזמנתו של נתניהו לנאום בקונגרס ללא תיאום עם הבית הלבן .
 עוד על נאום נתניהו בקונגרס:נתניהו ינאם בקונגרס האמריקני שבועיים בלבד לפני הבחירות"פוקס "  נגד נתניהו : " מתעלם מהנשיא ומתגנב לקונגרס"נאום הקונגרס :  נתניהו החליט להכפיל את ההימור / פרשנות 
כבר אמש דווח כי השגריר דרמר זכה לביקורת נוקבת מצד המחוקקים הדמוקרטים עמם נפגש .  כמו כן ,  נודע כי סגן נשיא ארצות הברית ,  ג'ו ביידן ,  טרם החליט ,  אם יגיע לנאום נתניהו ומחוקקים נוספים מאיימים כי יחרימו את האירוע .  דובר הבית הלבן ,  ג'וש ארנסט ,  אמר כי ייתכן שביידן  " יהיה עסוק "  באותו היום .  ביידן משמש גם נשיא הסנאט ובדרך כלל הוא יושב בסמוך ליו"ר בית הנבחרים ביינר בזמן נאומים של מנהיגים זרים .
 בנוסף לכך ,  עשרות מחוקקים בבית הנבחרים ,  בהם מחוקקים יהודים ,  מאיימים בשיחות פרטיות להחרים את הנאום ב-3 במרץ ולהשאיר את נתניהו לדבר בפני כיסאות ריקים . " אני לא בטוח שזאת התגובה הנכונה או לא ",  אמר חבר הבית הרפובליקני סטיב כהן ,  שסיפר כי הוא שוחח עם עמיתיו לגבי האפשרות שלא יהיו נוכחים בזמן שנתניהו יישא את דבריו . " זאת עשויה להיות מחאה ראויה ,  אבל עדיין לא קיבלתי החלטה סופית ".   

" אדלשטיין ודרמר ניסו לרכך את הזעם על נתניהו בוושינגטון - וכשלו "
 האתר  " פוליטיקו "  מדווח כי יו"ר הכנסת והשגריר בארה"ב יצאו - ללא הצלחה - לפגישות עם בכירים בגבעת הקפיטול כדי לרכך את האווירה לקראת הגעת ראש הממשלה לקונגרס .  הבית הלבן :  ביידן אולי יהיה  " עסוק "  ביום הנאום ולא יגיע

