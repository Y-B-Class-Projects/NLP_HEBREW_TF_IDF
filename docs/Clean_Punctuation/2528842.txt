בשל מות אבי נתניהו :  נדחו הצעות לפיזור הכנסת
בקדימה ובמרצ מעכבים הצבעות אי-אמון והצעות לפיזור מוקדם של הכנסת שתוככנו לעלות הבוקר ,  עם פתיחת מושב הקיץ במשכן .  נראה שגם הכרזת נתניהו על מועד הבחירות תידחה
כמה הצעות חוק לפיזור הכנסת והצעות לאי-אמון בממשלה שתוכננו להיום  ( שני )  נדחו זמנית ,  בשל מותו של פרופ' בן-ציון נתניהו ,  אביו של ראש הממשלה בנימין נתניהו .  פרופ' נתניהו הלך לעולמו לפנות בוקר בירושלים ,  ומסע ההלוויה צפוי לצאת הערב ב-17:00 .
 היום נפתח כנס הקיץ הרביעי של הכנסת ה-18 ,  העומד בסימן הקדמת הבחירות ,  כשהסיעות מתלבטות בעיקר על התאריך הנוח מבחינתן לפיזור הכנסת .  אחר הצהרים היו אמור לעלות לדיון חמש הצעות לאי-אמון ,  ומבדיקת וואלה !  חדשות ,  עולה כי הן ירדו מסדר היום ,  בעקבות מותו של אביו של יו"ר הליכוד וראש הממשלה .  ההצעות יועלו מחדש עם תום שבוע האבל של משפחת נתניהו .  
יו"ר הכנסת ,  ראובן ריבלין ,  קיים הבוקר התייעצויות עם ראשי סיעות האופוזיציה ,  כדי שימשכו את ההצעות שתכננו להגיש .  הראשונה שהודיעה על דחיית ההצעה היא יו"ר מרצ ,  זהבה גלאון ,  שמסרה את תנחומיה לראש הממשלה ,  והודיעה כי היא דוחה את הצעת החוק שתכננה להעלות לפיזור הכנסת עד תום השבעה של נתניהו על אבי המשפחה .  
זמן קצר לאחר הודעתה של סיעת מרצ על דחיית הצעת האי-אמון ,  גם בקדימה נקטו בצעד דומה .  ההערכה היא שגם סדר היום הפוליטי ישתנה מעט :  נתניהו אמור היה להודיע בוועידת הליכוד ,  ביום ראשון הבא ,  על מועד שהוא מתכנן לקיום הבחירות .  אולם ,  ביום ראשון ,  יום פתיחת הוועידה ,  הוא עדיין יישב שבעה ,  ומסתמן שההודעה תידחה בכמה ימים .
 עם זאת ,  נראה כי לוחות הזמנים המתגבשים לקיום הבחירות לא ישתנו ,  והן ייערכו - כפי שפורסם לראשונה בוואלה !  חדשות - בין אמצע חודש אוגוסט לתחילת ספטמבר ,  למרות שייתכן שבסופו של דבר ,  יחולו שינויים מסוימים .  סיעת הליכוד ביטלה את ישיבתה השבועית ,  והקואליציה הודיעה שהיא תוריד מסדר היום הצבעות בהצעות חוק ממשלתיות ,  שאין לגביהן הסכמה עם האופוזיציה .
 
בשל מות אבי נתניהו :  נדחו הצעות לפיזור הכנסת
בקדימה ובמרצ מעכבים הצבעות אי-אמון והצעות לפיזור מוקדם של הכנסת שתוככנו לעלות הבוקר ,  עם פתיחת מושב הקיץ במשכן .  נראה שגם הכרזת נתניהו על מועד הבחירות תידחה

