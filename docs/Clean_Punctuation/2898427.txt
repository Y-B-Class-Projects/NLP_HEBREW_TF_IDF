אחרי הקריאה לאחדות :  נתניהו יזמן את ראשי האופוזיציה לשיחה
ראש הממשלה ייפגש בימים הקרובים עם הרצוג ,  לפיד ,  ליברמן וגלאון לשיחת עדכון על המצב הביטחוני .  היחיד שלא הוזמן - יו"ר הרשימה המשותפת .  במסיבת עיתונאים לפני כשבועיים ציין כי  " זו העת לממשלה רחבה ".  לא מן הנמנע ששוב תועלה ההזמנה להרחבת הקואליציה
שבוע אחרי שקרא לממשלת אחדות לאומית ,  צפוי ראש הממשלה בנימין נתניהו לזמן אליו בימים הקרובים את ארבעת ראשי סיעות האופוזיציה יצחק הרצוג  ( המחנה הציוני )  ,  יאיר לפיד  ( יש עתיד )  ,  אביגדור ליברמן  ( ישראל ביתנו )  וזהבה גלאון  ( מרצ )  .  נתניהו צפוי למסור לארבעה עדכון ביטחוני על הפעולות שביצעה הממשלה עד כה ,  ועל פעולות עתידיות שמתכוונת הממשלה לבצע בניסיון לעצור את גל הטרור .  יו"ר הרשימה המשותפת איימן עודה לא צפוי לקבל הזמנה לפגישה .
 בעבר דחו ראשי סיעות האופוזיציה את ההצעה להצטרף לממשלת אחדות .  ואולם ,  לא מן הנמנע שהצעה זו תשוב ותעלה בפגישות שיערוך ראש הממשלה . " מול מה שמתרחש במזרח התיכון ,  יש טעם בממשלה רחבה ובחזית לאומית רחבה ",  אמר נתניהו במסיבת עיתונאים שכינס ביום חמישי שעבר .  לדבריו , " אנחנו צריכים ללכד כוחות מול הגל העולה של הטרור .  תמיד חשבתי כך ,  לא שיניתי את דעתי ,  אבל ההחלטה אם להצטרף לממשלה היא בידי היושבים באופוזיציה .  אני יודע מה אני רוצה .  אני רוצה ממשלה רחבה ואחדות העם ". 
עוד בוואלה !  NEWS:גלאי המתכות שהוצבו בעיר העתיקה בגלל הפיגועים - אינם מאויישיםצווי מעצר לפעילי חיזבאללה בחשד למעורבות בפיגוע בארגנטינהקרי אישר :  ייפגש עם נתניהו ואבו מאזן בעקבות גל הטרור 
נוסף על כך ,  ביום שלישי שעבר הודיע יו"ר הכנסת יולי אדלשטיין כי בכוונתו לשוחח עם ראשי המחנה הציוני ,  ישראל ביתנו ויש עתיד ,  ולבקש מהם לשקול להצטרף לממשלה ,  לפחות באופן זמני ,  כל עוד נמשך גל הטרור הנוכחי .  אקט האחדות ,  כך לפיו ,  לא כולל חלוקת תיקים . " מהלך שכזה יראה לציבור אחדות בעם בתקופה מתוחה שכזו ".  

אחרי הקריאה לאחדות :  נתניהו יזמן את ראשי האופוזיציה לשיחה
ראש הממשלה ייפגש בימים הקרובים עם הרצוג ,  לפיד ,  ליברמן וגלאון לשיחת עדכון על המצב הביטחוני .  היחיד שלא הוזמן - יו"ר הרשימה המשותפת .  במסיבת עיתונאים לפני כשבועיים ציין כי  " זו העת לממשלה רחבה ".  לא מן הנמנע ששוב תועלה ההזמנה להרחבת הקואליציה

