לקראת פינוי המאחזים ,  בליכוד לוחצים על נתניהו
בחצי השנה הקרובה מתכננים במערכת הביטחון לפנות ארבעה מאחזים בלתי חוקיים גדולים .  חברי כנסת במפלגת השלטון ,  בהם אנשיו של נתניהו ,  מבהירים : " לא נהיה נאמנים לממשלה שמפנה יהודים "
 אחרי שצלח את אישורו של דו"ח טרכטנברג בממשלה ,  בתום מאבק קשה ,  חברי סיעת הליכוד מארגנים לראש הממשלה בנימין נתניהו מבחן מנהיגות נוסף ,  ומנסים למשוך אותו ימינה .  לקראת פינוי מאחזים המתוכנן לאחר החגים ,  הצטרפו היום  ( שני )  שרים וחברי כנסת מסיעתו של נתניהו לעמדה אותה הביעה אתמול שרת התרבות והספורט ,  לימור לבנת ,  הקוראת שלא לפנות את המאחזים .
 אתמול קראה לבנת לראש הממשלה להקים צוות שיגיש דו"ח  " הפוך "  לדו"ח המאחזים של עורכת הדין טליה ששון ,  ולמעשה יכשיר מאחזים שהיום מוגדרים כלא-חוקיים .  יתר חברי סיעת הליכוד לא שוקטים על שמריהם ,  ונקטו אף הם בצעדים דומים .  ח"כ דני דנון מארגן בימים אלה כנס תמיכה באנשי המאחזים שיתקיים ביום שלישי הבא במגרון ושר ההסברה והתפוצות ,  יולי אדלשטיין ,  כבר הודיע על השתתפותו באירוע .  אליו יצטרפו כנראה גם השר יוסי פלד ,  סגני שרים וחברי כנסת ,  וביניהם יו"ר הקואליציה ,  זאב אלקין ,  וחבר הכנסת אופיר אקוניס ,  הנחשב מקורב לנתניהו .
 חברי הכנסת מבקשים לשלוח מסר ברור לראש הממשלה ,  ואולי גם לבוחריהם העתידיים במפלגה ,  באשר לעמדתם בנושא פינוי המאחזים המתוכנן . " אני קורא לראש הממשלה לעצור את ההחלטה לפינוי ישובים יהודיים ביהודה ושומרון .  ממשלת הליכוד נבחרה כדי לבנות ,  ולא להרוס ",  אמר היום דנון . " מגרון מהווה סמל להתיישבות יהודית ביהודה ושומרון ,  ואסור לפנות אותה ". 
ח"כ ציפי חוטובלי אף השתמשה במילים חריפות עוד יותר .  במכתב שהעבירה לראש הממשלה ,  היא הבהירה כי הריסת מאחזים תהיה מבחינתה  " קו אדום ",  והדבר יגרום לה להצביע נגד הממשלה בהצעות אי-אמון .  היא הזכירה במכתבה את ההתנגדות הנחרצת של חברי סיעת הליכוד להקפאה שנייה של הבנייה בהתנחלויות ,  ורמזה לו להסיק מכך על ההתנגדות החריפה הצפויה לפינוי מאחזים . " חברי הקואליציה לא יישארו נאמנים לממשלה שפועלת נגד יהודים ",  היא קבעה .  
גם אם במילים עדינות יותר ,  ה"חישוק "  מתבטא גם בתוך הממשלה .  שר ההסברה והתפוצות ,  יולי אדלשטיין ,  אמר היום לוואלה !  חדשות כי  " פינוי בכוח זה הדבר האחרון שצריך להיות .  שמחתי שבדיון של פורום 'שרינו' אתמול רוב השרים גם חשבו כך ,  והאווירה שם כלפי המתיישבים היתה חיובית ". 
על פי התכנית ,  בחצי השנה הקרובה צפויה מערכת הביטחון לפנות כארבעה מאחזים בלתי חוקיים ,  בהם מתגוררים לטענת המתנחלים כאלף בני אדם .  בימין כינו את הפינויים העתידיים בכינוי שוודאי ירגיז את סביבת ראש הממשלה : " ההתנתקות של נתניהו ".  המאחז הראשון ברשימה ,  שעתיד להתפנות עד סוף שנת 2011 ,  הוא גבעת אסף ,  בו מתגוררות 25 משפחות ,  אחריו יפונו מגרון ,  שכונת האולפנא בבית אל ,  ועמונה .
 עוד בנושאבגץ הורה לפנות מאחזים ?  לבנת מנסה להכשירםבאישון לילה :  המנהל האזרחי הרס שלושה מבנים במגרוןלא צריך בג"ץ :  סכסוך שכנים יוביל לפינוי התנחלות ? 
לפניות לכתב :  pinhas_wolf@walla.com

לקראת פינוי המאחזים ,  בליכוד לוחצים על נתניהו
בחצי השנה הקרובה מתכננים במערכת הביטחון לפנות ארבעה מאחזים בלתי חוקיים גדולים .  חברי כנסת במפלגת השלטון ,  בהם אנשיו של נתניהו ,  מבהירים : " לא נהיה נאמנים לממשלה שמפנה יהודים "
 
