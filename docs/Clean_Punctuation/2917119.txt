השר שטייניץ על חיסול קונטאר :  עבודה טובה של המודיעין של פינלנד
בפתח ישיבת הממשלה אמר השר כי הוא לא מגיב על הדיווחים הזרים על התקיפה הישראלית בפרברי דמשק . " לא אצטער אם הם נכונים ,  הוא היה אדם מנוול ",  אמר .  נתניהו לא התייחס כלל לדיווחים
שר האנרגיה יובל שטייניץ אמר הבוקר  ( ראשון )  בפתח ישיבת הממשלה השבועית כי  " אני לא מתייחס לדיווחים ולשמועות על חיסול פעיל חיזבאללה סמיר קונטאר ".  עוד הוסיף שטייניץ כי  " אני לא אצטער אם הדיווחים נכונים ,  הוא היה אדם מנוול .  יכול להיות ששירותי המודיעין של פינלנד פעלו כאן ועשו עבודה טובה ".  ראש הממשלה בנימין נתניהו לא התייחס לדיווחים הזרים .  
הלילה חוסל איש הארגון ,  ששוחרר בעסקה לחילופי שבויים ב-2008 ,  תמורת גופותיהם של אלדד רגב ואודי גולדווסר .  חיזבאללה טען כי חיל האוויר הוא שהפציץ את המבנה בג'רמאנא ,  פרבר של דמשק ,  שבו התקיים מפגש של בכירים בארגונים הפועלים לתכנון פיגועים נגד ישראל .  כמה מהם נהרגו אף הם בתקיפה ,  שלפי רשת אל-מיאדין הלבנונית בוצעה מחוץ לשטחה של סוריה .  בטלוויזיה הממלכתית בסוריה צוטטו גורמים רשמיים במשטר באומרם כי קונטאר נהרג הלילה ב"מתקפת טרור "  בסמוך לבירה דמשק .
 חיסול סמיר קונטאר - עוד כותרות:חיזבאללה מותש מהלחימה בסוריה - אך צפוי להגיב על החיסולאביו של אלדד רגב על חיסול קונטאר : " זמנו הקצוב הגיע"המחבל ששוחרר מהכלא בישראל - והפך למוביל הטרור הדרוזי בגולן 
קונטאר הוא בין המחבלים שהובילו את הפיגוע נגד משפחת הרן ב-1979 שבו נרצחו ארבעה בני אדם .  לפני כשלוש שנים הטיל עליו חיזבאללה את המשימה להקים חזית חדשה נגד ישראל ברמת הגולן הסורית .  בארגון הלבנוני חשבו כי קשרי הדם שלו לבני המקום הדרוזים יסייעו לו בהשגת המטרה .
 הוא קיבל מחיזבאללה משאבים לגייס ולהכשיר דרוזים מקומיים למלחמה בארגוני המורדים השונים בדרום סוריה ,  ובראשם ארגון ג'בהת א-נוסרה ,  אך גם כדי לבצע פעולות טרור נגד צה"ל על הגבול .  קונטאר הצליח לגייס צעירים מקומיים במסגרת  " ההתנגדות הסורי "  ולאמן אותם למשימות מגוונות .  

השר שטייניץ על חיסול קונטאר :  עבודה טובה של המודיעין של פינלנד
בפתח ישיבת הממשלה אמר השר כי הוא לא מגיב על הדיווחים הזרים על התקיפה הישראלית בפרברי דמשק . " לא אצטער אם הם נכונים ,  הוא היה אדם מנוול ",  אמר .  נתניהו לא התייחס כלל לדיווחים

