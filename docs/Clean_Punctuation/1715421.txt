ג'יי סטריט :  היכן עובר הגבול הביקורתי ? 
הגיע הזמן שהיהודים הליברלים בארה"ב שתומכים בישראל ישאלו את עצמם אם לארגונים המבקשים לקחת חלק בשיח היהודי המרכזי צריכים להיות גבולות וקווים אדומים .  עד היום ,  רבים היו משוכנעים כי אימוץ כל הארגונים היהודיים כאילו הם  " משלנו "  רק ישרת את האינטרסים היהודיים ,  גם אם הם מדברים סרה על ישראל ומדיניותה .  אבל עתה ,  לנוכח הפעילות של ג'יי סטריט ,  ארגון שטוען שמחובתו להפעיל לחץ על הממשל האמריקני כדי שיאלץ את ישראל לנקוט צעדים המנוגדים לרצון של מנהיגיה ושל הרוב המכריע של אזרחיה ,  יש לבחון את הסוגיה מחדש .  
בד בבד עם מועד הפגישה בין נתניהו לאובמה פורסם ב"ניו יורק טיימס "  מאמר שקרא תיגר על תרומות אמריקניות אשר באופן ישיר ,  או עקיף ,  סייעו לקידום מיזמים מעבר לקו הירוק .  המאמר התמקד בגורמי שוליים קיצוניים והשתמע ממנו כי גורמים אלו קשורים למפעל ההתנחלות בכללותו .  המאמר נועד לערער על הצדקתן של הטבות מס על תרומות שעשויות לסייע להתנחלויות .  שלא במפתיע ,  המאמר התעלם מכך שגם ארגוני השמאל הרדיקלי מגייסים כספים פטורים ממס ומשתמשים בהם לתרומות לפעילויות נגד הממשלה הישראלית .  
עד כאן העימות בשדה העיתונאי .  אלא שבג'יי סטריט השתמשו במאמר זה והמטירו על חבריהם ותומכיהם אי ? מייליים עם בקשות לחקירת ארגוני התרומות ,  ואף טענו כי התרומות גורמות ליצירת  " ארגוני טרור יהודיים בתמיכת ארה"ב ". 
למעשה ,  בג'יי סטריט ניצלו לרעה מאמר בלתי מוטה וסילפו אותו אף יותר .  הם הרי יודעים שאין קשר בין ארגון השוליים הקיצוני כהנא חי למפעל ההתנחלויות בכללותו - ובכל זאת קשרו ביניהם ,  וזאת כדי להדגיש את המסר הכוזב כי מתן תרומות לכל פעילות או מטרת רווחה מעבר לקו הירוק שקולה לתמיכה בטרור .  
בג'יי סטריט טוענים כי הם אוהבים את ישראל בדרכם שלהם - אבל האם פעולה שנועדה לעצור תרומות המיועדות למוסדות חינוכיים ,  לגני ילדים ,  למתקנים רפואיים ולמטרות רווחה בטענה שהן מהוות  " מימון לטרור "  היא טענה שיכולה להישמע מפי ארגון המתיימר להיות פרו ? ישראלי ?  בנוסף ,  בג'יי סטריט קראו ללחוץ על משרד האוצר האמריקני כדי לפעול משפטית לעצירת התרומות ,  ועולה השאלה אם ארגון יהודי ,  הטוען שהוא משתייך למיינסטרים ,  יכול להתיימר להיות כזה ולקרוא לסנקציות משפטיות נגד ארגונים התומכים במטרות מסוימות בישראל ,  גם אם הן מנוגדות להשקפת עולמו הפוליטית .
 מה שחמור הוא שבג'יי סטריט לוחצים על הממשל האמריקני להגדיר תרומה למוסדות מעבר לקו הירוק כנוגדת את חוקי ארה"ב ,  כאילו היו כל המתנחלים פושעים .  היוזמה ככל הנראה לא תעבור ,  אך אם אכן תתקבל ,  היא תמוטט אינספור פרויקטים ומוסדות חיוניים לישראלים נזקקים ולפרויקטים חברתיים לגיטימיים שבמקרה ממוקמים מעבר לקו הירוק .  מניעת סיוע כזה תשפיע ברובה על ירושלים ועל גושי ההתנחלויות המרכזיים שאין לגביהם ויכוח .  
עניין חמור נוסף טמון בתמיכה של ג'יי סטריט במועמדותו לסנאט של ג'ו ססטק ,  כולל תרומה של 100 אלף דולר לקמפיין שלו .  מדוע חמור ?  כי צריך להבין מי הוא ססטק ,  שכעת מנסה להציג עצמו כמועמד פרו ? ישראלי .  מדובר באדם שחתם על מכתב שהאשים את ישראל בהפעלת  " ענישה קולקטיבית "  במצור על חמאס בעזה .  ואגב ,  בעוד שלושה רבעים מחברי בית הנבחרים חתומים על יוזמה דו ? מפלגתית שחיזקה והדגישה את הידידות בין ישראל לארה"ב ,  ססטק סירב לחתום .  כמו כן ,  הוא סירב לחתום על מכתב שקרא לנשיא אובמה להפעיל לחץ על מדינות ערב כדי שינקטו צעדים המביעים מחויבות לשלום .  על מכתב זה חתמו 328 חברי קונגרס אחרים .  
תמיכתם של אנשי ג'יי סטריט במועמד כזה לסנאט וניסיונם לתארו כפרו ? ישראלי תואמת את האסטרטגיה שלהם - דחיקה בממשל אובמה ללחוץ על ישראל כדי שזו תעשה ויתורים נוספים .
 אם מנהיגי ישראל ,  מהקואליציה והאופוזיציה ,  שללא ספק מתנגדים לפעילות שכזו ,  היו מאחדים כוחות ומגנים פעילות מסוג זה ,  הדבר אולי היה מעודד את המנהיגים היהודים בארה"ב להוקיע קבוצות כאלה מתוך המיינסטרים היהודי .
 
ג'יי סטריט :  היכן עובר הגבול הביקורתי ? 
nan
