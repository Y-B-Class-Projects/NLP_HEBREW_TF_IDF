נתניהו :  מתנגד לחיוב נציגי עמותות להסתובב עם תגי זיהוי בכנסת
ראש הממשלה הביע תמיכה בחוק העמותות שמקדמת שרת המשפטים שקד ,  אך באותה נשימה הדגיש כי יש להכניס בו שני שינויים ולהתאימו לנעשה בארה"ב . " אין צורך בתגיות זיהוי ,  ויש לדרוש דיווח מהדולר הראשון של ממשלות זרות ",  אמר בפתח ישיבת הממשלה .  שקד : " ניבחן בחיוב "
 ראש הממשלה בנימין נתניהו דחה הבוקר  ( ראשון )  את הביקורת על חוק העמותות ,  אך ביקש לשנותו . " אני מבקש לקדם את החוק עם שני תיקונים :  להוריד את הדרישה לתגים לנציגי עמותות בכנסת ,  אין צורך בזה ,  ולדרוש דיווח מהדולר הראשון של ממשלות זרות  ובכך נתאים את החוק למה שמקובל בארצות הברית .  אלו תיקונים חשובים מאוד ",  אמר נתניהו בפתח ישיבת הממשלה השבועית .
 לדבריו ,  סוגיית הכספים היא קריטית . " אני לא מבין איך הדרישה לשקיפות היא אנטי דמוקרטית .  ההיפך הוא הנכון .  במשטר דמוקרטי צריכים לדעת מי מממן עמותות כאלה ואחרות ,  מימין ומשמאל ,  מלמעלה ומלמטה .  מימון ממשלות זה דבר שראוי שהציבור יידע אודותיו .  יש לאמץ נורמות שהתקבלו בבית הנבחרים של ארצות הברית ". 
לקריאה נוספת:שקד לשגריר האמריקני : " ארה"ב לא צריכה להתערב בחקיקה פנימית"שגריר ארה"ב לשקד :  חוק העמותות יפגע בחופש הביטויהאיחוד האירופי העביר כסף ל"בצלם "  למאבק בחוק  " סימון העמותות "  
בתגובה לדברים אמרה שרת המשפטים איילת שקד כי הצעתו של נתניהו צריכה לקבל את אישורה . " ההצעה שהציג ראש הממשלה ,  הכוללת החלת שקיפות על עמותות המקבלות מימון ממדינות זרות החל מהשקל הראשון בתמורה להשמטת סעיף ענידת התג ,  תיבחן בחיוב על ידי שרת המשפטים ".  
על פי הצעת החוק ,  ספינת הדגל המקצועית של שקד ,  שקיבל את אישור ועדת השרים לענייני חקיקה ,  עמותות שעיקר המימון שלהן מקורו במדינות זרות יחויבו לציין זאת בפרסומים ובדוחות שהן עורכות ,  ומיועדים לציבור או זמינים לו .  זאת ועוד ,  בכל פנייה לנבחר ציבור או בכל דיון שבו נערך פרוטוקול ,  יצטרכו נציגי הארגון לציין שהם מקבלים מימון ממדינה זרה ,  ובבואם לכנסת יהיה עליהם להסתובב עם תג מיוחד שבו ייכתב שמם ושם הארגון שאותו הם מייצגים .
 הצעת החוק מתייחסת לכל עמותה שיותר ממחצית מהמימון שלה מגיע ממדינות זרות .  ארגונים שלא יעמדו באחד התנאים הללו צפויים להיקנס בסכום של 29 אלף שקל .  עמותות שעשויות להיפגע מהחוק הן  " יש דין ",   " שוברים שתיקה ",   " בצלם ",   " שלום עכשיו "  ועוד .
  ( עדכון ראשון :  11:45 )  

נתניהו :  מתנגד לחיוב נציגי עמותות להסתובב עם תגי זיהוי בכנסת
ראש הממשלה הביע תמיכה בחוק העמותות שמקדמת שרת המשפטים שקד ,  אך באותה נשימה הדגיש כי יש להכניס בו שני שינויים ולהתאימו לנעשה בארה"ב . " אין צורך בתגיות זיהוי ,  ויש לדרוש דיווח מהדולר הראשון של ממשלות זרות ",  אמר בפתח ישיבת הממשלה .  שקד : " ניבחן בחיוב "
 
