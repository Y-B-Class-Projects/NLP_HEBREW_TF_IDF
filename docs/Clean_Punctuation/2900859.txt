דליה רבין : " דם שוב נשפך ,  ארצי שינתה את פניה "
 בטקס לציון 20 שנה לרצח בהר הרצל אמר הנשיא ריבלין כי רבין  " איחד את ירושלים וציווה לשמור עליה ".  נתניהו : " הוא זיהה שהסרבנות הפלסטינית ניזונה מהאיסלאם הקיצוני ".  יעקב פרי ,  ראש השב"כ תחת רבין במשדר וואלה !  NEWS : " אם נתניהו לא היה היורש ,  ההווה היה טוב יותר "
 בהר הרצל שבירושלים נערכה היום  ( שני )  האזכרה השנתית לזכרו של ראש הממשלה המנוח יצחק רבין במעמד משפחת רבין ,  נשיא המדינה ראובן ריבלין ,  ראש הממשלה בנימין נתניהו ,  יו"ר הכנסת יולי אדלשטיין ,  נשיאת בית המשפט העליון מרים נאור ,  שרים ,  חברי כנסת ואישי ציבור .  לאחר האזכרה לציון 20 שנה לרצח תקיים מליאת הכנסת ישיבת זיכרון מיוחדת .
" בימים שבהם ניטש מאבק על ירושלים ,  אנחנו מתאבלים על קברו של אחד מלוחמיה ומשחרריה ",  אמר הנשיא ריבלין על רבין . " הוא שפרץ לנו את הדרך לירושלים ,  הוא שאיחד לנו אותה ,  והוא שציווה לנו  תומכי אוסלו ומתנגדיו  לשמור על ירושלים .  במונחים של ימינו רבין היה פרגמטיסט .  בניגוד לעמדות רבים וגם בניגוד לעמדתי ,  הוא החליט שאין מנוס מלהכיר באש"ף .  אך גם הוא האמין כי אין לערער על ריבונותנו בירושלים ,  וכי היא עומדת מעל כל השיקולים ".  בנוגע למצב הקשה של שכונות מזרח העיר הוסיף : " השוואת איכות החיים בין מזרח ומערב העיר עדיין מונחת לפתחנו .  היום ברור שלא נוכל להמשיך ולהתעלם ממזרחה של ירושלים ". 
דליה רבין ,  בתו של ראש הממשלה המנוח אמרה במעמד : " צר לי אבי ,  אין תהליך מדיני ,  דם שוב נשפך .  אין לי ארץ אחרת ,  וארצי שינתה את פניה ". 
לקריאה נוספתסקר :  55% מהציונות הדתית - יגאל עמיר לא רצח את רביןדעה :  האמת הלא נעימה על רצח רבין"האצבעות שלחצו על ההדק נמצאות בשלטון " 
" הרצח הנפשע הותיר את כולנו חבולים ודואבים ,  נגדע מנהיג דגול של מדינת ישראל בידי רוצח נאלח .  אין זה סוד שרבין ואני היינו חלוקים על מספר נושאים ",  אמר נתניהו בנאומו . " רבין ביקש לשים קץ לסכסוך ופעל למען השלום ,  אך גם הוא מהר מאוד נאלץ להתמודד עם גלי טרור - טרור שמסרב להכיר בישראל כמדינת העם היהודי בגבולות כלשהם .  זה היה ונשאר שורש הסכסוך .  רבין זיהה שהסרבנות הפלסטינית ,  שלצערי ממשיכה עד היום ,  ניזונה מהאיסלאם הקיצוני המתפשט באזורנו ". 
גם ראש הממשלה התייחס להסלמה הביטחונית ,  שפוגעת במיוחד במרקם החיים בבירה . " צעירים פלסטינים יוצאים לרחובות ודוקרים בסכינים ,  משום הם מתפתים להאמין לכזב הגדול - שאנחנו מתכוונים להרוס את מסגד אל-אקצא ,  או שאנחנו מוציאים להורג ילדים תמימים .  לפני ואחרי הקמת המדינה ,  לפני ואחרי ששת הימים ,  לפני ואחרי ההתנתקות -לא נקבל את הרצחנות ולא את התירוצים ,  כפי שרבין לא קיבל ".   
" העבודה תחת רבין הייתה חווייתית כמעט מכל היבט  הירידה שלו לפרטים ,  הגיבוי ",  אמר במשדר וואלה !  NEWS ח"כ יעקב פרי  ( יש עתיד )  ,  ראש שירות הביטחון הכללי  ( שב"כ )  בימיו של רבין .  לדבריו ,  רבין לא היה דמות כריזמטית ,  אבל הוא היה  " מהנדס ,  דייקן ונווט ".   " כל דבר שהוא עשה היה עם הרבה מאוד שיקול דעת ,  היסוס והפנמה ,  כך גם בהסכמי אוסלו .  אם בוחנים את ההסכמים כפי שתוכננו ,  אני עדיין עומד על כך שזו הייתה החלטה נכונה ואמיצה .  הביצוע הוא שנכשל ,  גם בגלל הרצח וגם בגלל יורשיו של רבין שלא יישמו את ההסכמים כלשונם ". 
הוא הוסיף כי אם הרצח לא היה קורה ,  ואם נתניהו לא היה המחליף של רבין , " אפשר היה להגיע להווה אחר לחלוטין ,  טוב יותר ללא ספר מזה שאנחנו חיים בו היום ".  בהתייחסו למחדל שאיפשר את הרצח ציין כי זה היה כשל אבטחתי ולא מודיעיני . " חוליית האבטחה לקתה כנראה באופוריה ",  סיכם .
 השר לשעבר חיים רמון שהיה שר הבריאות בממשלתו האחרונה של רבין התייחס במשדר לקיטוב בחברה ולהתייחסות לרצח בעיקר מכיוון ציבור המתנחלים . " הבעיה עם המתנחלים והימין הקיצוני היא שהם לא מקבלים את דין הדמוקרטיה ",  אמר . " כל הרעיון של התנועה שלהם ,  מתחילתה ,  היה לכפות על הממשלות החלטות שרוב הציבור לא מעוניין בהן .  זה לא משנה כמה תמיכה הייתה לרבין באותו זמן ,  זה בכלל לא היה משנה להם .  ההלכה מבחינתם זה הכול .  זה היה אז נכון ,  ולצערי בעבור רבים שם זה עדיין נכון ". 
 ( עדכון ראשון :  14:30 )  
יו"ר הכנסת ,  יולי אדלשטיין ,  אמר הערב בנאומו בישיבה מיוחדת של מליאת הכנסת לזכרו של יצחק רבין ,  כי היום ,  בעידן הרשתות החברתיות , " עלינו לחקוק על ליבנו צו נוסף ,  צו חברתי  'לא תסית' .  זאת ,  משום שלא פעם ההסתה מהווה זרז שלילי לאלימות פיזית ולפגיעה בחפים מפשע ".  עוד הוסיף אדלשטיין כי  " הצורך הטבעי של בני האדם לפרוק את זעמם ותסכולם באמצעות פוסט או ציוץ ,  הוא שטחי ורדוד  הוא צורך שכולנו צריכים לרסן ",  אמר אדלשטיין , " הדבר הזה חייב להיפסק ,  אחרת ,  האצבע הקלה על המקלדת  תהיה אותה אצבע שתהיה קלה על ההדק ".  
ראש הממשלה בנימין נתניהו עלה גם הוא לנאום ,  ואמר כי  " רצח רבין מצטרף לשורת אירועים טראומתיים בתולדות עמנו ,  שנבעו מקנאות ושליחת יד איש באחיו ".  בהמשך ,  התייחס לסכסוך הישראלי-פלסטיני ואמר כי  " יש סיבה עמוקה לכך שלא השגנו שלום .  הם אינם מוכנים להכיר אחת ולתמיד במדינת הלאום של העם היהודי ,  הם אינם מוכנים באמת לסיים על הסכסוך ולוותר על החלום של השיבה לחיפה ,  ליפו ולעכו ".  בשלב זה ,  קמו חברי כנסת מהרשימה המשותפת ויצאו מאולם המליאה .
 יו"ר האופוזיציה ,  ח"כ יצחק הרצוג  ( המחנה הציוני )  האשים המליאה את אנשי הימין בהסתה שהובילה לרצח ." עמדתם על המרפסת ושמעתם שקראו לרבין בוגד ",  אמר והתייחס להפגנת הימין בכיכר ציון ,  שהתקיימה כחודש לפני הרצח .  בהפגנה זו נאם גם ראש הממשלה בנימין נתניהו .  עוד הוסיף כי  " רבין ניסה למנוע מישראל להיות 'ישראסטין' ,  גיהנום ".  וכי  " מי שגורל מדינת ישראל יקר לו ,  חייב לנפץ את ההזיה הגורסת כי במדינה פלסטינית-יהודית ,  יוכלו היהודים לחיות בביטחון ",  אמר .  

דליה רבין : " דם שוב נשפך ,  ארצי שינתה את פניה "
 בטקס לציון 20 שנה לרצח בהר הרצל אמר הנשיא ריבלין כי רבין  " איחד את ירושלים וציווה לשמור עליה ".  נתניהו : " הוא זיהה שהסרבנות הפלסטינית ניזונה מהאיסלאם הקיצוני ".  יעקב פרי ,  ראש השב"כ תחת רבין במשדר וואלה !  NEWS : " אם נתניהו לא היה היורש ,  ההווה היה טוב יותר "
 
