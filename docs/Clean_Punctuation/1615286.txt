אבו מאזן על ההקפאה : " נתניהו בחר בהתנחלויות "
 יו"ר הרשות הפלסטינית נשא דברים בפני הפרלמנט בונצואלה והבהיר כי  " אין בהקפאה כל חידוש ,  שכן ישראל תמשיך לבנות התנחלויות בגדה ובירושלים "
" יש מדינה חסרה במזרח התיכון והיא המדינה הפלסטינית "   כך אמר אמש  ( שישי )  יו"ר הרשות הפלסטינית אבו מאזן בנאום שנשא בפני הפרלמנט בוונצואלה ,  במסגרת ביקור שהוא עורך במדינות דרום אמריקה .  בהתייחסו להחלטת ראש הממשלה בנימין נתניהו להקפיא את הבנייה בהתנחלויות לעשרה חודשים ,  אמר : " אין בכך כל חידוש ,  שכן ישראל תמשיך לבנות התנחלויות בגדה ובירושלים ,  שהוצאה בכלל מהאזורים שבהם תוקפא הבנייה ".  
" נתניהו לא התחייב לחדש את המשא ומתן עימנו מהנקודה שבה הוא הופסק בדצמבר 2008 ",  הוסיף אבו מאזן . " בפני נתניהו עמדו שתי אפשרויות לבחור :  התנחלויות או שלום ,  ולמרבה הצער הוא בחר בהתנחלויות ".  יחד עם זאת ,  הבהיר כי מטרתה של הרשות הפלסטינית היא הקמת מדינה פלסטינית עצמאית ,  שבירתה ירושלים המזרחית ,  שתחיה לצדה של ישראל .
 " הגיע הזמן שלעם הפלסטיני תהיה מדינה משלו ",  אמר אבו מאזן שהבהיר עוד כי אין לפלסטינים תנאים מוקדמים לחידוש המגעים המדיניים עם ישראל : " ישראל חייבת למלא אחר ההתחייבויות שלה במפת הדרכים ,  ובעיקר זו הנוגעת להפסקת הבנייה בהתנחלויות ובירושלים ".  הוא חזר על כך שהפלסטינים בוחנים אפשרות לפנות למועצת הביטחון בדרישה להכיר במדינה פלסטינית בגבולות 67' ,  בסיוע מדינות ערב ,  אירופה ,  אסיה ואפריקה .
 
אבו מאזן על ההקפאה : " נתניהו בחר בהתנחלויות "
 יו"ר הרשות הפלסטינית נשא דברים בפני הפרלמנט בונצואלה והבהיר כי  " אין בהקפאה כל חידוש ,  שכן ישראל תמשיך לבנות התנחלויות בגדה ובירושלים "
 
