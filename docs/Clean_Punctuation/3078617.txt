לאחר ההפסד לנתניהו  סרנה הושעה מ"ידיעות אחרונות "
 העיתונאי הוצא לחופשה בתשלום והפסיק לכתוב בשבועות האחרונים בעיתון .  גורם בכיר בידיעות לוואלה ברנז'ה : " התלבטות עמוקה - מצד אחד הדברים החמורים שהשופט אמר על בדיקת העובדות שלו ,  מצד שני הוא אחד מטובי הכותבים בעיתון "
 העיתונאי יגאל סרנה הוצא לחופשה בתשלום והפסיק לכתוב בשבועות האחרונים ב"ידיעות אחרונות ",  בעקבות ההפסד בבית המשפט לבני הזוג נתניהו .  על פי פרסום ב"העין השביעית ",  הפסקת פרסום טורו של סרנה החלה זמן קצר לאחר ההפסד בבית המשפט ,  שבגינו הוא חויב לשלם מעל ל-100 אלף שקל לנתניהו .  בשלב הזה המדור מוקפא ולא ברור אם ומתי יחזור להתפרסם בעיתון .
 ההחלטה להקפיא את המדור מגיעה למרות שתביעת הדיבה עסקה בפוסט שפרסם סרנה בעמוד הפייסבוק שלו ,  ובו הוא טען כי שרה נתניהו הורתה לבעלה לרדת ממכוניתם המשותפת בעת שנסעו בכביש 1 .  סרנה כותב ב"ידיעות אחרונות "  במשך כ-30 שנה .
 גורם בכיר בידיעות אמר לוואלה ברנז'ה כי בקרב ההנהלה יש התלבטות בנוגע להמשך העסקתו . " מצד אחד יש את הדברים החמורים שהשופט אמר על דרך בדיקת העובדות של סרנה - ולמרות שהדברים לא נכתבו בעיתון קשה להתעלם מכך - מצד שני סרנה אחד מטובי הכותבים בעיתון ,  ונחשב לוותיק ומוערך מאוד במערכת ",  אמר .  
בעבר סרנה טען כי נתניהו מעוניין בפיטוריו מהעיתון ,  והדבר אף נחשף בתמלילי השיחות בין נתניהו למו"ל ידיעות נוני מוזס ,  שפורסמו במסגרת חקירת תיק 2000 .  כחלק מתמלולי השיחות ,  שפורסמו ב"הארץ ",  מוזס אמר לנתניהו בפגישה שהתקיימה ב-2014 כי היה שמח להיפטר מסרנה ,  אך  " הבהיר שמדובר בעניין מורכב ".  כזכור ,  ב-2011 סרנה זומן לשימוע לפני פיטורים מ"ידיעות אחרונות "  יחד עם כתבים ותיקים אחרים בעיתון ,  אך פיטוריו בוטלו .
 טרם התקבלה תגובה מ"ידיעות אחרונות ".  

לאחר ההפסד לנתניהו  סרנה הושעה מ"ידיעות אחרונות "
 העיתונאי הוצא לחופשה בתשלום והפסיק לכתוב בשבועות האחרונים בעיתון .  גורם בכיר בידיעות לוואלה ברנז'ה : " התלבטות עמוקה - מצד אחד הדברים החמורים שהשופט אמר על בדיקת העובדות שלו ,  מצד שני הוא אחד מטובי הכותבים בעיתון "
 
