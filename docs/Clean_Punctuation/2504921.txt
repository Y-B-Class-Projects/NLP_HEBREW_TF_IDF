היום פריימריז בליכוד :  הישג לפייגלין יביך את נתניהו
זה נראה די ברור :  ראש הממשלה צפוי לזכות באמון חברי הליכוד ולהישאר יו"ר המפלגה .  בקרבת נתניהו בעיקר מוטרדים :  יותר מ-23% תמיכה בפייגלין ,  והליכוד יתפס כקיצוני
125 אלף חברי הליכוד יגיעו היום  ( שלישי )  ל-500 הקלפיות המפוזרות ב-125 אתרים ברחבי הארץ ,  כדי לבחור את יו"ר התנועה ומועמדה לראשות הממשלה בבחירות הבאות לכנסת .  ראש הממשלה ,  בנימין נתניהו ,  יבקש מחדש את אמונם של חברי מפלגתו ,  בעוד שיו"ר חטיבת  " מנהיגות יהודית לישראל ",  איש הימין משה פייגלין ,  ינסה לרשום לזכותו הישג משמעותי ,  גם אם לא לנצח בעימות .  
בניגוד לפריימריז הלוהטים שהיו במפלגת העבודה בספטמבר האחרון ,  ולאלה שיתקיימו בקדימה בסוף מרץ ,  הבחירות במפלגת השלטון מנומנמות לחלוטין .  השאלה היא לא מי ינצח  אלא מה יהיה ההפרש :  אחוז תמיכה גבוה בפייגלין ,  גבוה לפחות מזה שקיבל בפריימריז הקודמים ב-2007  ( אז זכה לתמיכת 23% מהמצביעים )  ,  עשוי לגרום למבוכה במחנהו של נתניהו ,  ובכך להציג את מפלגתו באור קיצוני .  במקביל לבחירות לראשות התנועה ,  יבחרו חברי התנועה גם את נציגיהם למרכז המפלגה ולמועצות הסניפים .  
המהלך שיזם ראש הממשלה ,  ליצור פריימריז בטווח קצר ,  ולמרות שאין בחירות לכנסת באופק ,  הותיר את הבמה ריקה :  יריבו העיקרי במפלגה ,  סילבן שלום ,  החליט בשל הנסיבות לא להתמודד ,  והשאיר למתאגרף המקצועי והחזק את הזירה ריקה ,  כשנותר לו להתמודד מול יריב צנום שבאבחה אחת יזכה ב"נוק-אאוט ".  אלא שדווקא התפיסה הזו גורמת למחנה נתניהו ולעומד בראשו להתנהל בחודש האחרון בהיסטריה ,  כאילו עומד מולו מתמודד אמיתי ,  המאיים על כסאו .  מה לא עשה נתניהו כדי לגרום לחברי הליכוד לצאת במזג האוויר החורפי ולהצביע ?  ארבעה כנסי פעילים ,  ועוד כנס  " בונוס "  בפתח תקוה במוצאי שבת האחרונה .  הוא הדרים עד לנתיבות ,  והצפין עד לבית שאן ,  כדי לפנות ללב פעיליו .  
אמש גם הוציא ראש הממשלה  " קול קורא "  לחברי מפלגתו ,  לצאת להצביע כדי שלא  " יבואו אחרים  ( פייגלין  פ.ו .)  שיקבלו מאה אחוז מהאנשים שלהם ,  וזה לא משקף את הדרך שלנו ,  את דרך הליכוד .  אני רוצה שאתם תבואו מאה אחוז .  אתם מאה אחוז ליכודניקים ,  תבואו ,  תצביעו מחר במאה אחוז ,  כדי שנמשיך להוביל את המדינה בדרך הנכונה ,  בדרך שלנו  דרך הליכוד ".  אך האם יכול להיות שחששו של נתניהו מפייגלין באמת מבוסס ?  מאז החל האחרון להתמודד על ראשות הליכוד ,  כוחו של פייגלין הלך וגבר מקמפיין לקמפיין :  ב-2003 הוא התמודד מול ראש הממשלה שרון ונתניהו ,  וקיבל 3% תמיכה בלבד .  ב-2005 ,  קיבל 13% מקולות הבוחרים ואילו בבחירות האחרונות ,  כאמור ,  זינק ל-23% תמיכה .
 בסופו של דבר ,  פייגלין יראה כהישג כל מספר שיעלה על 24% בעוד שמספר דומה יגרום לנתניהו לנוע בכיסאו באי-נוחות .  לא רק בקרב אנשיו עשוי פייגלין לזכות לתמיכה ;   " מדד פייגלין "  הוא גם מדד הכעס ואי-שביעות הרצון מנתניהו בקרב הפלג הימני בליכוד ,  על המהלכים המדיניים שביצע במהלך הקדנציה ,  ובעיקר הקפאת הבנייה בהתנחלויות ,  והקפאת חוקי הכשרת המאחזים .  לנתניהו יש אם כן סיבה לדאגה ;  ככל שפייגלין יצליח יותר ,  יהיה בידי מפלגות האופוזיציה כלי חזק יותר כדי למשוך אליהן את מצביעי המרכז של הליכוד .  ומזה בדיוק נתניהו חושש :  הדבר האחרון שהוא צריך זה שידביקו לליכוד תווית של  " פייגלינים ". 
בתוך כך ,  לוואלה !  חדשות נודע כי 41 חברי ליכוד שפונו מגוש קטיף ,  לא יוכלו להצביע היום בפריימריז ,  בשל העובדה שהם לא רשומים באף סניף .  במטה פייגלין שלחו דרישה לוועדת הבחירות ,  בדרישה לאפשר למפונים להצביע בכל קלפי ,  כפי שהיה נהוג בפריימריז הקודמים לראשות הליגה .  עם זאת ,  הוועדה סירבה ,  והחליטה להיצמד להליך הפרוצדורלי ,  לאכזבתם של המפונים . " בהתאם להחלטת ועדת הבחירות המרכזית ,  חברי הליכוד שהתגוררו בגוש קטיף היו יכולים לבחור ולהיבחר בסניף הליכוד במקום מגוריהם החדש ",  כתב יו"ר הוועדה ,  השופט יהושע גרוס . " על חברי תנועה אלה היה להגיש בקשה לאגף המחשב או למזכירות ועדת הבחירות שהיו מעדכנים את זיקתו של החבר לסניף הכתוב .  טופס זה פורסם מבעוד מועד ,  וכל הבקשות שהוגשו באמצעותו טופלו במועד .  בשלב זה ,  יום לפני הבחירות ,  לא ניתן עם כל הצער שבדבר לשנות את ספר הבוחרים ".  
עוד על הפריימריז בליכודמחר הפריימריז :  נתניהו דוחק בתומכיו לצאת להצביענתניהו מבטיח לפעילים :  הליכוד בלי הצנחותמסתמן :  סילבן שלום לא יתמודד בפריימריז בליכוד
לפניות לכתב :  pinhas_wolf@walla.com
 ( עדכון ראשון :  22:50 )  

היום פריימריז בליכוד :  הישג לפייגלין יביך את נתניהו
זה נראה די ברור :  ראש הממשלה צפוי לזכות באמון חברי הליכוד ולהישאר יו"ר המפלגה .  בקרבת נתניהו בעיקר מוטרדים :  יותר מ-23% תמיכה בפייגלין ,  והליכוד יתפס כקיצוני

