דחיית הבחירות לנשיאות :  בנט לא פוסל את יוזמת נתניהו
בסביבת יו"ר הבית היהודי אמרו כי הוא  " מוכן לשקול "  את ההצעה של ראש הממשלה לפיה הבחירות לנשיאות יידחו בחצי שנה ,  וסמכויות הנשיא יצומצמו .  גם השר לפיד ידון מחר בסוגייה
יו"ר הבית היהודי נפתלי בנט מוכן לשקול את יוזמת ראש הממשלה בנימין נתניהו לדחות את הבחירות לנשיאות המדינה בחצי שנה ולצמצם את סמכויות הנשיא הנבחר - כך אמרו היום  ( ראשון )  גורמים בסביבתו של שר הכלכלה . " זה שלב מאוחר מדי לדחות את הבחירות לנשיאות ,  אבל אם תהיה הצעה קונקרקטית של ראש הממשלה הוא יהיה מוכן לשקול אותה ",  הוסיפו מקורבי בנט .  
על פי הצעת נתניהו ,  שנתמכת בשתי הצעות דומות של יו"ר יש עתיד ,  יאיר לפיד ,  ויו"ר התנועה ציפי לבני ,  ראש המפלגה הגדולה ביותר הוא זה שירכיב באופן אוטומטי את הממשלה ,  מבלי שלנשיא תהיה מעורבות בעניין .  בפרק הזמן שבו יידחו הבחירות ,  יכהן יו"ר הכנסת יולי אדלשטיין באופן זמני כממלא מקום הנשיא .
 עוד בוואלה !  חדשותהעדפה משמעותית ליוצאי צבא ברכישת דירה ראשונהבשל שיטפון :  עשרות נתקעו במערה ליד ים המלח וחולצודרמה בשחקים :  ילדה תאומות לעיני הנוסעים במטוס 
גורמים במפלגת התנועה התייחסו אף הם ליוזמתו של ראש הממשלה ,  במהלכה יתוקן חוק יסוד :  נשיא המדינה ,  כך שתילקח ממנו הסמכות להחליט בידי מי להפקיד את מלאכת הרכבת הממשלה ואמרו כי  " צריך לתמוך בהצעה בלי שום קשר לדחיית הבחירות לנשיאות ".  
בסיעתה של השרה לבני הזכירו כי ההצעה הונחה על ידה בעבר כחלק מהליכי החקיקה במסגרת שינוי שיטת הממשל בהיותה יו"ר קדימה .  יצוין כי אחרי הבחירות לכנסת ה-18 הטיל נשיא המדינה ,  שמעון פרס ,  את הרכבת הממשלה על נתניהו - אף שסיעת קדימה בראשות לבני הייתה גדולה יותר .
 בסביבת יו"ר יש עתיד יאיר לפיד סירבו לומר מה עמדתו על ההצעה ,  אך מחר צפויה הסיעה לדון בנושא .  יש לציין כי לפיד ,  בעת שהתמודד לכנסת ,  הציע אף הוא כי יו"ר המפלגה הגדולה ביותר יהיה זה שירכיב את הממשלה .  אנשיו של שר החוץ אביגדור ליברמן הבהירו שלא יתייחסו לנושא כל עוד אין הצעה קונקרטית שהוצגה על ידי ראש הממשלה .  
נתניהו היה מעוניין תחילה לבטל כליל את מוסד הנשיאות ,  אלא שמחאה מצד חברי סיעתו גרמה לריכוך באופי היוזמה שלו .  ראש הממשלה המריא אמש ליפן ,  וישוב ארצה רק בסוף השבוע .  בנוסף ,  בעוד כשלושה שבועות תיסגר מליאת הכנסת ליומיים בגלל חג שבועות .  הבחירות לנשיאות ייערכו בטווח שבין ארבעה לשישה שבועות מהיום ,  ושינוי בשיטה ,  אם יתרחש ,  יצטרך לעבור בימים הקרובים .
 לפניות לכתב עמרי נחמיאס - omri_n@walla.net.il 

דחיית הבחירות לנשיאות :  בנט לא פוסל את יוזמת נתניהו
בסביבת יו"ר הבית היהודי אמרו כי הוא  " מוכן לשקול "  את ההצעה של ראש הממשלה לפיה הבחירות לנשיאות יידחו בחצי שנה ,  וסמכויות הנשיא יצומצמו .  גם השר לפיד ידון מחר בסוגייה

