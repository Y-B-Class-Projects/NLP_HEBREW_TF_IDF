דמשק מגיבה לנתניהו : " מנסה ליצור פרובוקציה - הגולן שטח כבוש "
 סגן שר החוץ של סוריה טען בריאיון ל"אל-מיאדין "  כי דבריו של ראש הממשלה בנוגע לריבונות הישראלית ברמת הגולן הם  " פרובוקציה "  והוסיף : " אף מנהיג בעולם לא יקבל את ההיגיון הישראלי השגוי הזה "
 סגן שר החוץ של סוריה פייסל מקדאד מסר היום  ( ראשון )  לרשת הלבנונית  " אל-מיאדין "  כי  " הגולן הערבי הסורי הוא שטח כבוש ".  זאת ,  בתגובה לדבריו של ראש הממשלה בנימין נתניהו שאמר כי  " רמת הגולן תישאר לעד בידי ישראל ".  מקדאד ציין כי החלטות של מועצת הביטחון של האו"ם קובעות כי מדובר בשטח סורי ,  והוסיף : " ישראל מנסה ליצור פרובוקציה ,  אך לא ניכנע לה ". 
מקדאד הוסיף כי הקשר בין דמשק לממשלה ברוסיה נשמר על בסיס יומיומי ,  והבהיר : " לא פוטין ולא אף מנהיג אחר בעולם יקבל את ההיגיון הישראלי השגוי הזה ".  כמו כן ,  טען מקדאד כי לארגוני אופוזיציה המשתפים לכאורה פעולה עם ישראל לא יהיה כל מקום בתהליך השלום ,  והבהיר : " לא ניתן לדבר על פתרונות שחורגים מרצונותיו של העם הסורי ". 
עוד בוואלה !  NEWS:תמונות ראשונות :  איראן חשפה חלקים ממערכת ה-S-300 שקיבלה מרוסיההאנשים במשאית הלבנה שמסייעים לילדים הסורים לשוב ללכתנתניהו בגולן : " פועלים בעשרות התקפות כדי למנוע מחיזבאללה נשק "  
לדבריו של נתניהו ,  שנאמרו במהלך ישיבת הממשלה השבועית ,  שנערכה לראשונה ברמת הגולן ,  לישראל אורבת סכנה מצפון ויש לעמוד על המשמר . " אני מסופק אם סוריה תחזור אי-פעם להיות מה שהייתה ",  טען . " יש בה מיעוטים נרדפים כמו הנוצרים ,  הדרוזים והכורדים ,  שנלחמים בצדק על עתידם ועל ביטחונם .  ומנגד ,  יש בה גורמי טרור ,  ובראשם דאעש ,  איראן וחיזבאללה וגורמי טרור אחרים ,  שרוצים להשליט על סוריה ועל האזור את האסלאם הקיצוני וממנה להמשיך להשליט אותו על שאר העולם ". 
שר המדע ,  הטכנולוגיה והחלל אופיר אקוניס טען בטעות במהלך הישיבה כי  " השטח הכבוש "  - רמת הגולן  - " היה תחת כיבוש בין השנים 1967-1948 - סוריה כבשה את רמת הגולן ואנחנו שחררנו אותה .  אין על זה ויכוח ואסד יכול להגיד מה שהוא רוצה ".  אקוניס אמר את הדברים למרות שברמת הגולן לא הייתה התיישבות יהודית בעת החדשה ,  והיא לא נכללה במפת החלוקה לפני קום המדינה .
 ישיבת הממשלה התקיימה בנוכחותם של ראשי רשויות מהצפון .  הממשלה מציינת שנה לכהונתה ,  ובמקביל מציינים בסוריה את יום העצמאות במדינה .  

דמשק מגיבה לנתניהו : " מנסה ליצור פרובוקציה - הגולן שטח כבוש "
 סגן שר החוץ של סוריה טען בריאיון ל"אל-מיאדין "  כי דבריו של ראש הממשלה בנוגע לריבונות הישראלית ברמת הגולן הם  " פרובוקציה "  והוסיף : " אף מנהיג בעולם לא יקבל את ההיגיון הישראלי השגוי הזה "
 
