מה גרם לראש הממשלה להשתתף ב"ביבי גאמפ "? 
תמונת ראש הממשלה מחזרת גלעד שליט הודבקה לעשרות תמונות היסטוריות במה שזכה לכינוי  " ביבי גאמפ "  והופץ בפייסבוק .  נתניהו הודה שהתמונות הצחיקו אותו ויזם אחת משלו
יותר מ-1,800  " לייקים ",  מאות שיתופים ,  ולמעלה מאלף מצטרפים חדשים ;  דף הפייסבוק של ראש הממשלה בנימין נתניהו הפך ביממה האחרונה לזירה רוחשת ,  כאשר אלפי גולשים פירגנו לנתניהו על ההומור העצמי שהפגין לנוכח פרסום התמונות שזכו לכינוי  " ביבי גאמפ ".  נתניהו ואנשי לשכתו הצליחו לפצח לפחות חלק מסודות המדיה החברתית ,  וההחלטה להכין גרסה עצמית של התמונות שנפוצו בימים האחרונים בהם שולבה תמונתו של נתניהו המחייך עם קבלתו של גלעד שליט - זכתה לאזכורים בעיתונות העולמית ובבלוגים העוסקים במתרחש ברשת .
 מה דעתכם על ההומור העצמי של נתניהו ?  ספרו לנו בפייסבוק
הכל התחיל כמה שעות לאחר שמשרד ראש הממשלה הפיץ את תמונתו של גלעד שליט המחבק את אביו נעם ,  בעוד נתניהו מביט מהצד וחיוך רחב ניצב על פניו .  תוך שעות הרשת הישראלית התמלאה בגרסאות כיסוי רבות שנערכו על תוכנת עריכת תמונות ,  שגזרו את דמותו של נתניהו המחייך ושילבו אותה במספר גדול של תמונות היסטוריות ,  בין היתר בתמונת הנחיתה על הירח ואפילו כדמות הצופה על מרקו ,  גיבור סדרת הילדים  " הלב ".  אתמול ,  נענו אנשי נתניהו בהצלחה רבה לאתגר הוויראלי ,  והעלו את תמונתו של נתניהו המחייך משולבת בתצלום של ראש הממשלה מהאו"ם ,  כשלתוכה נוסף הכיתוב  " דוגרי ,  הצחקתם אותי ".  נתניהו ,  שבשנים האחרונות הגביר מאוד את פעילותו ברשת ומחזיק חשבונות פייסבוק וטוויטר המתעדכנים תדיר ,  קיבל את מלוא הפרגון מהגולשים .
 מה היה מקור ההומור העצמי הנדיר שגילה נתניהו אתמול ?  אחרי שהרשת תוססת בנושא כבר שבוע ,  הגיע אתמול בבוקר ראש הממשלה ללשכתו ,  וסיפר לעובדי הלשכה כי ראה את תמונות ה"ביבי גאמפ "  ברשת ,  והתייחס ספציפית לגרסאות של התמונה בהן הושתלה דמותו בהכרזת המדינה ולצדו של שחקן הכדורסל טל ברודי בהנפת הגביע המפורסמת של מכבי תל אביב . " זה מאוד מצחיק אותי ",  אמר לעובדי הלשכה ,  שמיהרו לעדכן את נתניהו שלא מדובר בשתי גרסאות בלבד ,  אלא שהפך לכוכב בעשרות גרסאות של התמונה . " בואו ניצור אנחנו תמונה כזו ",  אמר נתניהו ,  ומיד עובדי הלשכה החלו לעבוד על עיבוד תמונתו של נתניהו המחייך בתוך צילום של נאום ראש הממשלה באו"ם . " הוספנו את הכיתוב  " דוגרי - הצחקתם אותי ",  סיפר גורם בלשכת ראש הממשלה , " ונתניהו אמר שבדיוק להומור כזה הוא מתכוון ". 
גלעד שליט חזר הביתה :  מה לומדים מסערת הביבי-גאמפ ? 
לפניות לכתבים :  tal_sh@walla.net.il

מה גרם לראש הממשלה להשתתף ב"ביבי גאמפ "? 
תמונת ראש הממשלה מחזרת גלעד שליט הודבקה לעשרות תמונות היסטוריות במה שזכה לכינוי  " ביבי גאמפ "  והופץ בפייסבוק .  נתניהו הודה שהתמונות הצחיקו אותו ויזם אחת משלו

