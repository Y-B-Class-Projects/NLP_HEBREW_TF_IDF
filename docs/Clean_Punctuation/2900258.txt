מתווה הגז :  דרעי מאשר לראשונה כי הוא שוקל לעזוב את משרד הכלכלה
שר הכלכלה התייחס אמש לפרסומים לפיהם הוא צפוי לעזוב את תפקידו על מנת לאשר את מתווה הגז . " אני לא אעכב את זה ,  ראש הממשלה יטפל בזה ואני אשאר עם הנגב והגליל ",  אמר דרעי והוסיף כי המתווה הקיים הוא  " הרע במיעוטו "
 שר הכלכלה ויו"ר מפלגת ש"ס אריה דרעי התייחס אמש  ( שבת )  לראשונה לפרסומים על כוונתו לעזוב את משרד הכלכלה ,  והודה כי המהלך נשקל ברצינות .  בריאיון לתכנית  " פגוש את העיתונות "  בערוץ 2 אמר דרעי כי  " אם לא נמצא דרך להעביר את הסמכויות ,  אני האחרון שאעצור את המתווה ,  גם אם אצטרך לעזוב את משרד הכלכלה ".  
לדבריו , " אני רוצה להעביר את כל הרפורמות במשרד הכלכלה ,  אבל אם לא נמצא רוב לכך בכנסת ,  אז אני לא אעכב את זה ,  ראש הממשלה יטפל בזה ואני אשאר עם הנגב והגליל ".  כמו כן ,  דרעי הודה כי אינו שלם עם נוסח המתווה ,  אולם כינה אותו  " הרע במיעוטו ".  
עוד בוואלה !  NEWS:הרוג שישי מהטבח בבית הכנסת בשכונת הר נוף שבירושליםקרי : " נתניהו הסכים לספק לווקף אמצעי מעקב למתרחש בהר הבית"צפו בתיעוד :  מחבל בן 16 ,  שהתחזה למוכר קרמבו ,  שולף סכין - ומחוסל 
מתווה הגז ,  שאושר בכנסת לפני כחודשיים עודנו תקוע ,  כיוון שדרעי מסרב בתוקף לחתום על סעיף 52 המאפשר לו לעקוף את הממונה על ההגבלים העסקיים ולאשר את המתווה .  השר דרעי הציע במקום זאת להעביר את הסמכות ממנו אל מליאת הממשלה ,  אולם הקואליציה לא הצליחה לגייס רוב בכנסת למהלך ,  לאחר ששר הבינוי יואב גלנט ,  שר האוצר משה כחלון ושר הרווחה חיים כץ הצהירו כי הם בניגוד עניינים בכל הנוגע לנושא הגז .  לפיכך ,  הרעיון החדש שהגו נתניהו ודרעי הוא כי דרעי יפנה את מקומו ,  ושר אחר - ככל הנראה ראש הממשלה בנימין נתניהו - יחתום על המתווה במקומו .  
בהתייחסו למתווה אמר אמש דרעי בערוץ 2 : " נכון שאפשר היה לעשות את זה יותר טוב ,  אבל זה הדבר שצריך לעשות אותו .  כך החליטה הכנסת ,  כך החליטה הממשלה וגם החליט העם .  אני לא אעקוף את הממונה ,  ובשביל העיקרון הזה אני מוכן לשלם מחיר ".  
באופוזיציה מיהרו לתקוף את המהלך .  חברת הכנסת שלי יחימוביץ'  ( המחנה הציוני )  מסרה לאחר דברי דרעי : " זו קומבינה חסרת בושה שנרקמה בין דרעי ,  שמתיימר לייצג את השקופים והחלשים ,  ובין נתניהו ,  שלרגע אחד לא הסתיר את הזלזול הבוטה שלו כלפי בני אדם רגילים ,  ואת קשריו החמים ומחויבותו המוחלטת לעשירי הארץ והעולם ".  
לדבריה , " צניחת מחירי הגז הטבעי בעולם ותגליות הענק במצרים ,  הפכו את מתווה הגז המופרך לפשוט בלתי רלוונטי ,  אך את נתניהו זה לא מטריד .  גם בעיצומו של גל טרור קשה הוא עסוק ברקיחת תכסיסים בשירות יצחק תשובה ונובל אנרג'י ".  
עוד הוסיפה יחימוביץ' , " עצוב ומאכזב שגם דרעי וגם כחלון ,  שנישאו על כנפי המאבק למען החלשים ,  נמלטים מהטיפול בסוגיה שיש בה התקווה הגדולה ביותר לשגשוג ולהורדת יוקר המחיה ,  והם מסתפקים במחוות קטנות וחסרות תועלת ,  בעודם רוקדים לצלילי מדיניות נתניהו שלא סופרת את הציבור ". 
 ( עדכון ראשון :  22:00 )  

מתווה הגז :  דרעי מאשר לראשונה כי הוא שוקל לעזוב את משרד הכלכלה
שר הכלכלה התייחס אמש לפרסומים לפיהם הוא צפוי לעזוב את תפקידו על מנת לאשר את מתווה הגז . " אני לא אעכב את זה ,  ראש הממשלה יטפל בזה ואני אשאר עם הנגב והגליל ",  אמר דרעי והוסיף כי המתווה הקיים הוא  " הרע במיעוטו "
 
