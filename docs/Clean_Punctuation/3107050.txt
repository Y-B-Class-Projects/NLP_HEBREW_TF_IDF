 " בעבודה התלהבו מגבאי ,  אבל אין לו סיכוי מול הליכוד ":  הפרלמנט של הרצל
מדי שבוע מתכנסים חברי הפרלמנט של הרצל ברחובות ,  רובם אנשי ליכוד .  הם משוחחים על המפלגה ,  על המצב בעיר וגם קצת על ספורט . " לפיד ,  כחלון וגבאי יכולים רק לחלום ,  ראש הממשלה יהיה ליכוד בדם "
 הפרלמנט של הרצל מתכנס מדי שבוע בארומה ברחוב הרצל בעיר רחובות .  זה אחד הפרלמנטים הוותיקים בעיר ,  והוא הוקם לקראת הבחירות לרשויות המקומיות לפני כ-15 שנה על ידי פעילים מכל המפלגות שביקשו להם מקום לשמוע מה קורה בעיר לקראת הבחירות .  הרצל ,  מרכז הפרלמנט ,  סיפר כי  " היינו פעילים כל השבוע ובשישי היינו מסכמים פעילות שבועית ומתכננים אסטרטגיות וטקטיקות לשבוע הקרוב .  עם הזמן נכנס פן חברתי והתחלנו לחגוג ימי הולדת ".  
לדבריו , " לקראת בחירות כולם מגיעים ,  כ-30 איש ,  הרוב ליכודניקים .  בקיץ ובחגים הרבה נעדרים .  היום אנחנו ארבעה ".  הרצל ,  פעיל ליכוד מקומי ,  עבר לקדימה עם צחי הנגבי וחזר איתו .  גולן הוא איש קהילה ,  ארז הוא כתב בעיתון מקומי ברחובות שמלווה את העיר ואת הפוליטיקה המקומית הרבה שנים ,  ושלום עובד בעירייה והוא חבר של כולם ועוזר לכולם .
" השרים וחברי הכנסת המתמודדים צריכים אותנו ,  את האנשים בשטח .  אני הולך הרבה שנים עם צחי הנגבי ,  אני מאמין בו ,  הוא היה שר בהרבה משרדים מה שהופך אותו למועמד רציני אחרי נתניהו ",  הצהיר הרצל .  לדברי גולן , " גם ישראל כץ הוא מועמד חזק ומחובר לשטח ויש לו סיכויים טובים .  גדעון סער היה מועמד טוב לפני שפרש .  הוא התנתק מהשטח להרבה מדי זמן ואני לא יודע אם הוא יכול לחזור לאותה עוצמה שהייתה לו לפני הפרישה .  בכינוס הפרישה של גדעון הרבה ציפו ממנו שהוא יכריז על מועמדותו מול נתניהו והוא אכזב והודיע על פרישה ,  הוא עשה שטות שיצא ,  כששר יוצא מהמערכת ולא בעניינים ההשפעה שלו נחלשת ".  
ומה עם נתניהו ?  הרצל סבור ש"אנשי הליכוד הם אנשים חכמים ,  הם רואים את טובת המדינה לנגד עיניהם ולא את טובתו של אדם זה או אחר .  כשנתניהו יסיים ,  ואולי בקרוב ,  החשיבה תהיה ממלכתית למי לתת את המנהיגות בליכוד .  אני מאמין בצחי הנגבי ,  אבל גם ישראל כץ ,  גלעד ארדן וגדעון סער יכולים .  הם עובדים קשה והם זקוקים לנו ,  בלי חברי המרכז אין ליכוד .  בכל מקרה לפיד ,  כחלון וגבאי יכולים רק לחלום ,  ראש הממשלה יהיה ליכוד בדם ". 
החברים בפרלמנט מספרים על תופעה מעניינת :  פעילי מרכז ליכוד שפעם היו עובדים בשביל שרים וחברי כנסת ,  הבינו שהם מרכזים הרבה כוח .  הם התחילו לשאול   " למה שאנחנו לא נהיה חברי כנסת ?  במה האחרים יותר טובים מאתנו ?  למה אנחנו עובדים רק למען אחרים ?  ".  הם התחילו לעשות חיבורים במרכז הליכוד וחלק מהם כבר משתמשים בכוח שלהם לעצמם .  זו המנהיגות שצומחת מלמטה ,  זו מנהיגות מהשטח והיא לאט לאט משנה את פני הליכוד .  והם כבר לא מנסיכי הליכוד .
 לדברי ארז , " רחובות מרתקת לא פחות .  היא עיר עם מגוון תושבים ודעות והיא מנבאת טוב את התוצאות הארציות של הבחירות .  בבחירות האחרונות רחובות ייצגה בול את המדגם הארצי ,  ולכן הפוליטיקאים מכל המפלגות נותנים לה דגש מיוחד ועושים בה עבודה רבה לפני בחירות ".  
בפרלמנט של הרצל סבורים שראש העיר המכהן רחמים מלול יישאר בתפקיד כל עוד הוא רוצה בכך בשל יחסי הכוחות בעיר .  מלול נבחר לראשות העירייה מטעם הליכוד ,  בעבר היה ח"כ בש"ס ,  והוא מקובל גם על מפלגות אחרות .  בפרלמנט אומרים שהוא נותן לכולם לשחק בפוליטיקה המקומית ויושב בשקט ,  אבל עוקב בחשדנות ובעניין אחר המתרחש . 
" בשיח הפוליטי-חברתי ,  מכון ויצמן ,  הפקולטה לחקלאות ובית החולים קפלן על אנשיהם ,  מנותקים ",  מספר גולן .  לדברי ארז , " התימנים חזקים בעירייה ,  אבל בספורט אנחנו חלשים ,  העירייה לא תומכת ואין קבוצת ספורט משמעותית בעיר .  קבוצות הכדורגל של שעריים ומרמורק רבות ולא מסוגלות לשתף פעולה ולכן העירייה לא תומכת בהן ".  גולן הוסיף : " האתיופים גם הם לא הולכים ביחד ולא תומכים אחד בשני ולא יודעים לבנות כוח פוליטי למרות שהם פוטנציאל גדול להשפיע בעיר ". 
לדברי ארז , " צריך לפרגן לעיר על הניסיונות לחבר את האליטות ממכון ויצמן ,  מבית חולים קפלן והפקולטה לחקלאות .  בברים בעיר יש מפגשים מעניינים של 'בירה ומדע' או 'רופא על הבר' שבהם יש מפגשים בין המדענים והרופאים לבין הציבור ".  
הרצל חושב ש"כל הוואקום שנוצר נותן כוח למנהיגות הנוכחית והיא בונה את הכוח שלה ,  נותנת לכוחות הקיימים לשחק במגרש הפוליטי עם השגחה רבה ועם הנאה מהמלחמות ביניהם ".  
הרבה מועמדים ,  שותפויות ויריבויות נולדו בפרלמנט .  הרצל הוביל מועמד לבחירות האחרונות לראשות העיר ובפרלמנט נוצרו חיבורים עם קבוצות בעיר .  הרצל שכנע קבוצות פוליטיות לחבור למועמד שלו והתנאי שלהם היה שאחד מהם יהיה בתפקיד מרכזי בלשכה של ראש העיר לכשייבחר .  המועמד לא ידע לומר כן לשותפות הזאת ,  אז הם הלכו עם מלול והוא ניצח .  מלול הוא ראש העיר המזרחי הראשון בעיר וכנראה לא האחרון .
" האנשים הטובים לא רוצים ללכת לפוליטיקה היום וזה משאיר את הפוליטיקה לאנשים הבינוניים שעושים כל הזמן פרובוקציות כדי להיות בשיח הציבורי .  זה לא מאפשר לאנשים עם רקורד של עשייה להיכנס לפוליטיקה כי הם לא בנויים לפעול כך ",  סיכם הרצל . " הם לא יודעים להגיד כל פעם משהו אחר שמתאים לציבור באותו הזמן ולהישאר בחיים .  לפוליטיקאים של היום אין בעיה לפעול כך ,  אין להם בעיה ערכית עם זה .  הציבור בעבודה התלהב מגבאי כי הוא היה מוכן לעזוב את הממשלה בשביל עיקרון ,  הוא נתפס נקי ,  זה נתן לו את הפוש לנצח בעבודה ,  אבל זה לא אומר שהוא ינצח בבחירות לממשלה ,  אין לו סיכוי מולנו ,  הליכוד ".  
רוצים שאיתן יגיע להתארח בפרלמנט שלכם ? כתבו לו - eytan.mizrachi@gmail.com  

" בעבודה התלהבו מגבאי ,  אבל אין לו סיכוי מול הליכוד ":  הפרלמנט של הרצל
מדי שבוע מתכנסים חברי הפרלמנט של הרצל ברחובות ,  רובם אנשי ליכוד .  הם משוחחים על המפלגה ,  על המצב בעיר וגם קצת על ספורט . " לפיד ,  כחלון וגבאי יכולים רק לחלום ,  ראש הממשלה יהיה ליכוד בדם "
 
