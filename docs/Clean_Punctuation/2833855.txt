מסע בחירות
מסע בחירותנתניהו יוצא לארה"ב ;  בליכוד מקווים  " להחזיר 2 מנדטים "
 על רקע קריאות בקרב חברי קונגרס להחרים את נאום נתניהו בשלישי ,  ימריא היום ראש הממשלה לוושינגטון .  ח"כ בליכוד מקווה שבזכות הנאום יישמר סדר יום ביטחוני : " יביא אותנו לישורת האחרונה עם יתרון "
  ( נתניהו ביקר בכותל ערב הנאום : " מכבד את אובמה ") 
17 ימים לפני הבחירות ,  ימריא הבוקר  ( ראשון )  ראש הממשלה בנימין נתניהו לוושינגטון שם יישא ביום שלישי הקרוב את נאומו בפני שני בתי הקונגרס האמריקני .  בפעם הקודמת שהמריא נתניהו לנאום בקונגרס ,  במאי 2011 ,  הוא התקבל בזרועות פתוחות - הוא זכה להתארח בבלייר האוס ,  בית ההארחה של הבית הלבן ,  נפגש עם הנשיא אובמה ,  שהגיע גם לנאום בפני ועידת השדולה הפרו-ישראלית איפא"ק שהתקיימה באותו הזמן ,  וזכה לחיבוק אוהד מצד שתי המפלגות .  עם זאת ,  לא כך הם פני הדברים בביקורו הנוכחי של ראש הממשלה .  
החלטתו של נתניהו לשאת את הנאום בקונגרס שבועיים בלבד לפני הבחירות בישראל ,  בניגוד לדעת הממשל האמריקני ,  הופכת את הביקור הזה בראש ובראשונה לעימות חזיתי עם הנשיא אובמה .  היועצת לביטחון לאומי ,  סוזן רייס ,  כינתה את הביקור  " הרסני ",  שר החוץ קרי הטיל ספק בשיקול הדעת של ראש הממשלה נתניהו ,  ואילו הנשיא אובמה תהה  " למה עכשיו ?  ".  
עוד על נאום נתניהו בקונגרס :  ערב הנאום :  ארגון אמריקני התומך בנתניהו מממן פרסומות נגד הילרי קלינטוןזריף :  ההפחדות של נתניהו לא ימנעו את ההסכם עם המעצמותנתניהו ייפגש עם הנהגת הרפובליקנים והדמוקרטים אחרי הנאום 
נתוני הפתיחה הללו בוודאי לא יקלו על המשימה המוצהרת לשמה יוצא ראש הממשלה :  למנוע את הסכם הגרעין עם איראן ולגייס כ-15 סנאטורים נוספים לחקיקת סנקציות חדשות נגד הרפובליקה האיסלאמית ,  רובם מטעם המפלגה הדמוקרטית .  אלא שמאז ההכרזה על הנאום ,  שתואם מול נציגי המפלגה הרפובליקנית וללא ידיעת אובמה ,  הדמוקרטים עסוקים בעיקר בלכעוס עליו ,  וכמה מחבריהם הבכירים ביותר בקונגרס כבר הודיעו שיחרימו את הנאום .  
גם הסרטון שישדר החל ממחר ארגון הימין היהודי  " ועד החירום למען ישראל ",  שתוקף בחריפות את הילרי קלינטון על כך שאינה תומכת בנאום נתניהו ,  לא יסייע לראש הממשלה במשימתו .  הארגון מזוהה עם שגריר ישראל בוושינגטון ויועצו הקרוב ביותר של נתניהו ,  רון דרמר ,  ואם ראש הממשלה לא יסתייג ממנו ,  הנחת העבודה בוושינגטון תהיה שהמתקפה הזו נגד הפוליטיקאית הדמוקרטית החשובה ביותר בארצות הברית מקובלת על ראש ממשלת ישראל .  
כמו כן ,  סקרים שפורסמו בשבועות האחרונים בוושינגטון מציגים תמונה ברורה ועגומה :  התמיכה בישראל איננה דבר הזוכה לתמימות דעים בקרב האמריקנים ,  אלא הופכת לעניין מפלגתי ובין-דורי .  התמיכה הכללית בישראל עדיין גבוהה וישראל היא מדינה אהודה מאוד בארה"ב ,  אבל יש פערים גדולים ומגמות ברורות של פיצול בנושא בין דמוקרטים לרפובליקנים ובין מבוגרים לצעירים .
 ארגונים פרו-ישראליים מהזרם המרכזי בארצות הברית ,  כדוגמת איפא"ק ,  משקיעים בשנים האחרונות מאמץ רב בניסיון לחבר את ישראל לקהלים בהם היא פחות פופולארית ,  בדגש על סטודנטים ועל מיעוטים .  אבל כאשר ראש הממשלה נכנס לעימות ראש בראש מול הנשיא השחור הראשון בארצות הברית ,  שזוכה גם לתמיכה גבוהה במיוחד בקרב האוכלוסייה ההיספאנית ,  אין זה מפתיע שקבוצה גדולה של חברי קונגרס שחורים ,  כולל כאלה שנחשבו לאורך השנים לתומכים מובהקים של ישראל ,  מכריזים שיחרימו את הנאום .  את יהודי ארצות הברית ,  שנלחמים כבר שנים כדי לשמר את המחויבות הדו-מפלגתית לישראל ,  המגמה הזו מדאיגה .  
נתניהו ומקורביו טוענים בשיחות סגורות שהנזקים שנגרמו מוצדקים אל מול הסכנה של איראן גרעינית .  כאשר ראש הממשלה מדבר במונחים של שואה שנייה ,  הכול מתבטל .  גם אם זה נכון ,  נתניהו מתקשה להסביר ,  גם כיום ,  איך הנאום אמור להשפיע לטובה בהיבט הזה .  עד כה ,  ההתפתחות המשמעותית ביותר מאז נחשף הנאום ,  הייתה החלטת הדמוקרטים לדחות את חקיקת הסנקציות עד לסוף מרץ - הישג עבור הנשיא אובמה ומפלה לנתניהו .  
בינתיים בליכוד ,  כוססים ציפורניים בציפייה לקראת הנאום ומצפים כי הוא יעביר את סדר היום מעיסוק בנושא דוחות המבקר וענייני הדיור למגרש המדיני ביטחוני . " עברנו שבועיים יחסית קשים מבחינתנו ,  יצאנו מהם בסך הכול בסדר ,  אבל בכל זאת עם נזק מסויים ",  אמר חבר כנסת מהליכוד והוסיף : " למזלנו הגדול הצד השני לא מתרומם לשום מקום ,  ולכן זה שאיבדנו מנדטים לא שינה הרבה ".  
חבר הכנסת הביע תקווה כי הנאום יסיט חזרה את סדר היום לעניינים הביטחוניים ויחזק את המפלגה בסקרים . " היו ענייני המבקר ,  עכשיו הופכים דף ומדברים על הדברים האמיתיים ",  ציין . " אני מניח שתהיה לנתניהו הופעה טובה ,  שתמקד את תשומת הלב בעניין האיראני .  זה לא יקפיץ אותנו ל-30 מנדטים ,  אבל זה יכול לייצר עבורנו מומנטום חיובי ולתת לנו חזרה את שני המנדטים שהפסדנו בשבועיים האחרונים ".  
חבר כנסת אחר מהמפלגה התייחס לירידה של הליכוד בסקרים ואמר : " אלה היו שבועות מאוד רעים שעברו על הקמפיין וזה בא לידי ביטוי בסקרים .  אנחנו מעריכים שהנאום יביא את המפנה בחזרה לסדר יום מדיני ביטחוני ".  לדבריו , " העסק מאוד צמוד ,  מדובר בתיקו .  במצב כזה אם נוסיף מנדט או שניים זה משמעותי ". 
חבר הכנסת ציין כי האתגר העיקרי של המפלגה יהיה לשמור על הנושא הביטחוני בכותרות מתום הנאום ועד הבחירות . " עד יום שישי יתעסקו בנאום ובסיכום של הביקור .  אחר כך יישארו עשרה ימים .  קשה להעריך מה יהיה שם במרכז סדר היום אך המטרה היא להגיע לימים האלה מעמדה יציבה .  בסך הכל ,  מכל הבדיקות שעושים ,  התמיכה בנו היא יותר קשיחה מהתמיכה במחנה הציוני .  אם נעבה אותה בעזרת הנאום זה יביא אותנו לישורת האחרונה עם יתרון ."  
לפניות לכתב אמיר תיבון :  amir.tibon@walla.co.ilלפניות לכתב עמרי נחמיאס :  omri_n@walla.net.il 

מסע בחירותנתניהו יוצא לארה"ב ;  בליכוד מקווים  " להחזיר 2 מנדטים "
 על רקע קריאות בקרב חברי קונגרס להחרים את נאום נתניהו בשלישי ,  ימריא היום ראש הממשלה לוושינגטון .  ח"כ בליכוד מקווה שבזכות הנאום יישמר סדר יום ביטחוני : " יביא אותנו לישורת האחרונה עם יתרון "
 
