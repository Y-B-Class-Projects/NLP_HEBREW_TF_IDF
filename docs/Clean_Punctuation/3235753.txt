איחוד הימין דורשים לבטל את החוק שפוסל מועמדים גזענים בבחירות
לוואלה !  NEWS נודע כי במפלגה מעוניינים בביטול סעיף מרכזי בחוק יסוד הכנסת ,  שאינו מאפשר למועמדים ששללו את קיומה של מדינת ישראל כיהודית ודמוקרטית ,  הסיתו לגזענות או תמכו במאבק מזוין נגדה להתמודד בכנסת .  הליכוד : " הנושא לא עלה במו"מ הקואליציוני "
 איחוד מפלגות הימין דורשת לקדם את ביטולו של אחד הסעיפים המרכזיים בחוק יסוד הכנסת ,  לפיו ,  רשימת מועמדים או מועמד לכנסת לא ישתתפו בבחירות ,  אם יש במעשיהם משום שלילת קיומה של ישראל כמדינה יהודית ודמוקרטית ,  הסתה לגזענות או תמיכה במאבק מזוין נגד מדינת ישראל - כך נודע לוואלה !  NEWS .  
מדובר בסעיף שבגינו פסל בג"ץ בבחירות האחרונות את מועמדותו של מיכאל בן ארי ברשימת איחוד מפלגות הימין .  את הדרישה העלתה במקור איחוד מפלגות הימין ,  ובליכוד אמרו כי  " הנושא לא עלה במשא ומתן הקואליציוני ".  ככל שדרישה זו תתקבל ,  מדובר באחד הסעיפים שיופיעו בנספח המשפטי שעליו יחתמו כל סיעות הקואליציה העתידית ,  שיצורף להסכמים הקואליציוניים והוא מגובש בנפרד ויאושר בנפרד .  
לקריאה נוספת:השבת ,  הכותל והגיור :  אלה ההסכמות המתגבשות בין הליכוד לחרדיםלבקשת נתניהו :  ריבלין האריך בשבועיים את תקופת הרכבת הממשלההמחלוקת עם ליברמן ומוקש האירוויזיון :  הרכבת הממשלה - תמונת מצב 
בנספח המשפטי צפויים להיכלל סעיפים נוספים ,  בהם החלת החוק הישראלי על יהודה ושומרון ,  צעד שהחלה בקדנציה הקודמת שרת המשפטים איילת שקד .  בנוסף תיכלל בו חקיקה מחדש של החוק נגד המסתננים שנפסל על ידי בג"ץ וביטול מלא של מתווה האו"ם ,  וכן מניעת פעילות הרשות הפלסטינית בירושלים וסעיפים נוספים .  
הבוקר פורסם ב"הארץ "  כי ראש הממשלה מתכוון לקדם פסקת התגברות מורחבת שתשלול מבית המשפט העליון את הסמכות להתערב גם בנושאי חקיקה וגם בהחלטות מנהליות של הכנסת והממשלה .  אם החוק אכן יקודם ויאושר ,  הדבר יאפשר לנתניהו להפוך החלטה של בג"ץ להסיר את חסינותו של ראש הממשלה במידה וכזו החלטה תתקבל ,  אך גם יאפשר לכנסת למעשה לעקוף לחלוטין את ביקורת בית המשפט .  
פסקת ההתגברות המורחבת היא חלק מסל של רפורמות משפטיות שנתניהו והליכוד מתכוונים לקדם בקדנציה הבאה שתצטרף להסכמים הקואליציוניים בנספח משפטי נפרד ,  עליה דנים בימים אלה נתניהו ,  השר יריב לוין ,  ויו"ר האיחוד הלאומי ח"כ בצלאל סמוטריץ .  בנספח קיימים סעיפים ששני הצדדים כבר הסכימו עליהם ,  בהם שינוי שיטת מינוי שופטים ,  הגבלת כהונתם ל-12 שנה ,  שינוי הרכב השופטים בבית המשפט העליון ועוד .  
יו"ר כחול לבן בני גנץ הגיב לתוכנית החקיקה הצפויה בתחום המשפט ,  ואמר כי  " צפינו מראש כי ביבי יעשה כל שביכולתו בכדי לבנות לו קואליציה של מבצר משפטי ,  אך זילות שכזו בשלטון החוק היא חציית קו אדום שעליה לא נעבור בשתיקה ".  יו"ר מרצ תמר זנדברג הוסיפה כי ‏ההסכם המתגבש הוא  " עבירה ברורה על החוק .  אם היועץ המשפטי לממשלה לא יעצור את זה ,  אפנה לבג"ץ ".  

איחוד הימין דורשים לבטל את החוק שפוסל מועמדים גזענים בבחירות
לוואלה !  NEWS נודע כי במפלגה מעוניינים בביטול סעיף מרכזי בחוק יסוד הכנסת ,  שאינו מאפשר למועמדים ששללו את קיומה של מדינת ישראל כיהודית ודמוקרטית ,  הסיתו לגזענות או תמכו במאבק מזוין נגדה להתמודד בכנסת .  הליכוד : " הנושא לא עלה במו"מ הקואליציוני "
 
