בגלל המשבר הכלכלי :  מוותרים על תרופות
סקר של ההסתדרות הרפואית חושף כי הפערים בין השכבות החזקות והחלשות מתרחבים גם בכל הקשור לטיפול בבני המשפחה
 ( צילום :  גדעון צנטנר ,  עריכת וידאו :  גדי וינסטוק ) 
סקר של ההסתדרות הרפואית שנערך על ידי מכון  " גיאוקרטוגרפיה "  מעלה נתונים קשים על אי שיוויון במערכת הבריאות .  מהסקר שפורסם היום  ( שלישי )  עולה כי הפערים בנגישות לשירותים רפואיים בין ישובים בפריפריה ובין יישובי המרכז מתרחבים וכי הפערים בין האוכלוסיות במצב סוציו-אקונומי נמוך לבין אלו שבמצב גבוה גדלים .  הנתונים בסקר מתייחסים לשנת 2008 .
 הסקר מעלה כי 28% מתושבי הפריפריה בצפון ויתרו על ביקור אצל רופא לעומת 11% מכלל האוכלוסייה .  כמו-כן 15% מתוך האוכלוסיות במצב סוציו-אקונומי נמוך ויתרו על טיפול רפואי לילדיהם לעומת 4% ביישובים המבוססים .  89% דיווחו על הרעה במצבם בשל ויתור על טיפול רפואי .  לשם השוואה ,  ב-2007 ,  רק 37% דיווחו על התדרדרות במצב הבריאותי .
 הסקר מצביע על העמקת פערים בנושא רכישת התרופות .  אחוז הנאלצים לוותר על רכישת תרופות ביישובים בעלי רמה סוציו-אקונומית נמוכה עלה בשנה זו באופן מובהק בשנה לשנים קודמות .  17% מהאוכלוסייה החלשה ויתרו על התרופות לעומת 13% בשנת 2007 .  כמו כן 18% אחוז מהמתגוררים ביישובים עם דירוג נמוך נאלצו לוותר על שירותים רפואיים להוריהם המבוגרים לעומת 11% בשנת 2007 .  לעומת זאת ,  ביישובים המבוססים חלה ירידה במספר המוותרים על שירות רפואי להוריהם .  עוד עולה כי בצפון שיעור המוותרים על שירות רפואי בהוריהם גבוה פי שניים  ( 24% )  לעומת כלל האוכלוסייה בה ויתרו 12% על שירות כזה .
 ד"ר יורם בלשר ,  יו"ר ההסתדרות הרפואית אמר כי  " לצערי הסקר הזה מצביע על העמקת אי השיוויון בישראל .  נמצאו בו ממצאים שצריכים להדיר שינה מקברניטי המדינה ,  הלוא הם ראש הממשלה ושרי הבריאות והאוצר ".  עוד הוסיף בלשר כי  " ראינו את המגמות האנטי שיוויוניות גם בחוק ההסדרים ,  כמו למשל הקמת קופת חולים חמישית למטרות רווח .  זהו צעד אנטי שיוויוני בעליל .  אני מזכיר  ארגון הבריאות העולמי כבר הזהיר שאי שיוויון הורג אנשים ". 

בגלל המשבר הכלכלי :  מוותרים על תרופות
סקר של ההסתדרות הרפואית חושף כי הפערים בין השכבות החזקות והחלשות מתרחבים גם בכל הקשור לטיפול בבני המשפחה

