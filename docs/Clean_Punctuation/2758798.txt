האם שאול מופז בדרכו חזרה לממשלה ? 
במה האשימו חברי הבית היהודי את בנט ?  מי קרא לאקוניס אפס מאופס ?  ואיך המונדיאל גרם להסרת חוקים מסדר היום של הכנסת ?  לכל שאלה תשובה ,  בטור השבועי של כתבנו הפוליטי
חמישה שבועות לפני תום מושב הקיץ של הכנסת ,  המערכת הפוליטית עסוקה בעיקר בשמועות ובניחושים לאן מועדות פניה של ממשלת נתניהו השלישית .  כל ראשי המפלגות אומרים שאין להם כל עניין ללכת לבחירות ,  ובאותו הזמן ממש הם מתעסקים בפוליטיקה כאילו הבחירות מעבר לפינה .  אחת האפשרויות המדוברות ביותר במסדרונות הכנסת בשבוע האחרון היא הקואליציה החלופית שמכין ראש הממשלה בנימין נתניהו בשיתוף קדימה ,  החרדים ואולי גם שליש מסיעת התנועה  ( אם לבני תנסה לפרוש ,  יש סברה שנתניהו יבטיח תפקידים לשני חברי כנסת מסיעתה ,  והם יתפצלו ויחברו לקואליציה )  .  לטענת בכירים בליכוד ,  מתקיימים זה שבועות ארוכים מגעים בין שאול מופז לנתניהו בתיווך שליח .  השליח ביקש לבדוק אם מופז יסכים לאפשרות להתמנות לשר ,  אחרי שסירב להצעות לקבל תפקידים מחוץ לכנסת בתמורה לכניסת סיעתו לקואליציה .  לדברי הבכירים ,  נתניהו חשב תחילה כי יוכל להציע למופז את אחד התיקים של סילבן שלום אילו היה נבחר לנשיאות ,  אולם אחרי שמועמדותו הפכה ללא רלוונטית ,  הוא עבר לעסוק במציאת תיק שיהיה די מפתה כדי להכניס לממשלה את יו"ר קדימה ,  שבינתיים עומד בסירובו .
 סיעת יחיד - כל הטורים 
לפי שעה קשה לראות את האפשרות הזאת ,  שהיא אפשרות נואשת למדי של ממשלה מפוררת לחלוטין ,  מתממשת .  נראה שטרם מוצו ימיה של הקואליציה .  בכלל ,  לא סביר ולא נהוג שכנסות מתפזרות לפני השנה השלישית לכהונתן .  גם בימי ממשלת ברק ,  שהתפטר אחרי שנה וחצי בלבד ,  נערכו בחירות לראשות הממשלה והכנסת כיהנה במשך ארבע שנים .  47 חברי הכנסת החדשים ,  שזה עתה קיבלו לשכה ,  רכב ועוזרים ,  לא ימהרו להצביע במליאה בעד פיזור הכנסת ,  ולכן הסכנה הזו היא יותר תיאורטית מממשית .  לבני נמצאת בעמדת המתנה .  היא ממתינה לראות אם הפיוס בין חמאס לפתח מתפורר באופן שיחזיר אותה ל"חדר ",  או שמא עליה לחתור בעצמה לפיוס עם בוז'י הרצוג ועם העבודה .  לפיד ,  המדשדש בסקרים ,  לא יוכל לצאת מהממשלה בטווח הזמן המידי ,  ונתניהו חושש מאוד מכחלון .  בקיצור ,  לאיש מן השחקנים המרכזיים אין כרגע אינטרס לפרק את השותפות וללכת לבחירות .  היחיד שיוכל להרוויח משהו הוא בנט ,  אך לא בטוח ששניים או שלושה מנדטים שבהם הוא צפוי להתחזק שווים את כל כאב הראש הזה .  נקודת העימות היחידה המסתמנת כעת באופק היא העברת תקציב המדינה הבא בממשלה אחרי חגי תשרי .  נתניהו ויעלון יעשו הכול כדי להשיג תוספת לביטחון .  לפיד ,  שיודע כי ייאלץ לקצץ בהוצאות המדינה כדי להימנע מהטלת גזירות נוספות על הציבור ,  ודאי ייעמד על רגליו האחוריות .  זוהי חבית אבק השריפה האמיתית .  כמו כן ,  על רקע תקציב שצפוי לכלול קיצוצים בהוצאות המדינה ,  עשוי לפיד לקדם שלוש רפורמות של מפלגתו שהבשילו בעיתוי מעניין למדי רגע לפני גיבוש התקציב :  המימוש של הטבת אפס אחוז מע"מ לדירה ראשונה ,  מימוש מסקנות ועדות אלאלוף וגרמן ,  כל אלה יעלו למשק מיליארדים .  לפיד יביא עמו לדיון בממשלה את סדר היום החברתי ,  ונתניהו את הביטחוני .  אם תצא יש עתיד מהקואליציה על רקע התנגדות של ראש הממשלה לקצץ בביטחון ,  יוכל לפיד להרוויח כמה נקודות ולהצטייר כחברתי ,  ואז גם כנראה יישלפו תכניות המגירה לעיבוי הקואליציה .  עד אז ,  לא צפויים זעזועים של ממש .  
בזמן שהבחירות מרחפות להן אי שם ברקע ,  בתוך המפלגות יש מי שעובדים במרץ .  בסיעת העבודה ,  לדוגמה ,  הציגו בשבוע שעבר את  " תכנית 2016 "  של היו"ר יצחק הרצוג .  לפי התכנית ,  חברי כנסת ודמויות בולטות אחרות במפלגה יקבלו לאחריותם אזורים גיאוגרפים שבהם יתחייבו לסייר באופן קבוע על מנת להיות בקשר עם הציבור באותו אזור .  במקביל ,  ימונו רכזי שטח והם יקבלו רכב ומשכורת נאה .  הרצוג הזמין את יו"ר המטה שלו בתקופת הפריימריז ,  שמעון בטאט ,  להציג את התכנית .  הוא שלף את מפת המדינה עם חלוקת האנשים . " וואו ,  כמה ג'ובים ",  מיהרה שלי יחימוביץ' להגיב בעוקצנות .  מאז ההתמודדות לתפקיד הנשיאות ,  אז נרתמו בעלי הברית הפוליטיים הרצוג וכבל למען בחירתם של פואד בן אליעזר ואחר כך שטרית  שני מועמדים שהתברר מאוחר יותר כי סימן שאלה גדול מרחף מעל יושרתם האישית  המומנטום המפלגתי נמצא בצד של יחימוביץ' .  עד הבחירות לנשיאות היא נזהרה כמו מאש מלקרוא תיגר על מנהיגותו של הרצוג ולו במרומז .  אתמול היא כבר אמרה בריאיון בערוץ הכנסת כי היא מניחה שתשוב בעתיד לכיסא היו"ר .  בכל תקופה משעממת מבחינה פוליטית אפשר תמיד לסמוך על מפלגת העבודה שתספק אקשן .  
גם בבית היהודי לא שקט .  בשבוע האחרון ,  בין דיונים בקבינט על איתור החטופים למצב הנפיץ בגבול עם סוריה ,  מצא היו"ר בנט זמן לדון עם חברי מפלגתו דווקא בחוקה חדשה לתנועה .  לפי החוקה ,  יוכל בנט לשריין מקום אחד בכל חמישייה ,  ואף לקבוע הלכה למעשה מי יורשה להתמודד בפריימריז :  אחד הסעיפים שעליהם מדובר הוא חברות של 30 חודשים במפלגה לפחות לפני התמודדות לכנסת ,  אלא אם כן אישר היו"ר אחרת .  לכמה מחבריו בבית היהודי הייתה הצגת החוקה החדשה מפגן סוליסטיות אחד יותר מדי . " בנט אמר בשיחות שהגיע הזמן להפוך ממפלגת נישה למפלגת שלטון .  זה מראה כמה הבית היהודי בשבילו היא רק פלטפורמה ,  ולא תנועה אידיאולוגית ",  אמר חבר הכנסת יוני שטבון מסיעתו של בנט ,  שביקר בחריפות את ההתעסקות בחוקת המפלגה בזמן חיפוש החטופים . " הוא ניסה לרוץ בליכוד ,  בדק הקמת מפלגה וראה שזה לא יקרה ,  אז הוא בא אלינו .  מה זאת אומרת מפלגת נישה ?  האם אנחנו מפלגה דתית או מפלגה תואמת ליכוד ?  ",  קונן שטבון .  גורם אחר במפלגה הזכיר כי בנט התראיין לפני שבועיים לכתבה באולפן שישי  " שבה נראה מצטלם ומתחבק עם נשים ,  בידיעה שהציבור הדתי לא יצפה בכתבה כי מדובר בערב שבת ".  אם לא די בכך ,  הזכירו בבית היהודי כי  " כשבנט נבחר הוא אמר שישים את העניינים המדיניים בצד ויפעל למען הכלכלה ,  אבל בינתיים 76% מהמוצרים התייקרו בשנה החולפת .  הוא משקיע בעיקר בפוליטיקה ובתדמית ופחות בעבודת המשרד שלו ".  אם לשפוט לפי הטון וזהות הדוברים ,  לבנט צפויה מלחמה מאוד לא פשוטה בקרב על החוקה ,  שאמורה להקנות לו סמכויות נרחבות ולבסס את מעמדו כמנהיג ללא עוררין .  
אלדד יניב ,  מי שנחשב לכוכב המרוץ לנשיאות ,  ואשר פרסומיו בנוגע לפואד בן אליעזר ודליה איציק השפיעו באופן מובהק על ההתמודדות לתפקיד ועל האווירה הציבורית שליוותה אותו  הוא השם החם בבורסת המועמדים לכנסת הבאה .  מקור אמין ומוכר בכנסת טען השבוע בתוקף : " בגלל העלאת אחוז החסימה לחמישה מנדטים ,  אלדד לא ירוץ לבד .  שתי האופציות שביניהן הוא מתלבט הן השתלבות במפלגת העבודה או חבירה למפלגתו של כחלון ".  אלדד יניב מסר בתגובה : " אין לי מושג כרגע מה יהיה ,  זה דבר מאוד רחוק .  אני ממשיך בפעילות שלי בכל הארץ ,  אני מופיע בכל שבוע בין פעמיים לשלוש בחוגי בית ,  במפגשים ובהרצאות ,  וזה מה שאני מתכוון לעשות ולהתמיד בו עד הבחירות ".  
על רקע אירוע חטיפת הנערים ,  הסירו ביום שני האחרון סיעות העבודה ,  קדימה ,  ש"ס ויהדות התורה את הצעות האי-אמון שלהן בממשלה .  מרצ והסיעות הערביות בחרו שלא לעשות כן .  במליאה התפתח ויכוח בוטה במיוחד בין נציג הממשלה ,  סגן השר אקוניס ,  ובין חברי הכנסת הערבים .  חנא סוויד מחד"ש הטיח באקוניס : " אתה אפס מאופס .  מי אתה בכלל ?  כל פעם אתה עולה לכאן לדוכן ומתלהם כלפינו ,  ואחר כך אתה בא להתנצל ".  אקוניס חזר לדוכן כדי להשיב ,  וכאשר ירד נתקל בחבר הכנסת עפו אגבאריה ,  גם הוא מחד"ש ,  וסינן לעברו : " פאשיסט ,  נאצי ".  לטיפולו של חבר סיעתו ,  שמעון אוחיון ,  שמבקש להוציא את המילה  " נאצי "  אל מחוץ לחוק .  
כשנפתחו דיוני הכנסת ביום שלישי השבוע ,  נכחו במליאה חמישה חברי כנסת שלמים .  ערב קודם לכן הסיר יו"ר הקואליציה באקט של זעם את כל הצעות החוק מסדר היום ונעל את הדיונים מוקדם מהצפוי ,  בגלל מיעוט חברי כנסת שטרחו לבוא להצביע על חוקים .  לפי התנהלות הח"כים בשבועיים האחרונים ,  עושה רושם שהיה מוטב לצאת לפגרה בזמן המונדיאל .
 לפניות לכתב :  omri_n@walla.net.il 

האם שאול מופז בדרכו חזרה לממשלה ? 
במה האשימו חברי הבית היהודי את בנט ?  מי קרא לאקוניס אפס מאופס ?  ואיך המונדיאל גרם להסרת חוקים מסדר היום של הכנסת ?  לכל שאלה תשובה ,  בטור השבועי של כתבנו הפוליטי

