הסתרת נסיעת נתניהו : " המזכיר הצבאי יזם "
 עם מי נפגש ראש הממשלה נתניהו ביום שני ,  ולמה שינתה לשכתו את גרסתה ?  מהודעה שפרסמה הלשכה עולה שנתניהו עסק בפעילות מסווגת ,  וכי מזכירו הצבאי יזם הסתרתה
פרשת היעלמותו המסתורית של ראש הממשלה בנימין נתניהו מסרבת לרדת מהכותרות .  בהודעה חריגה שפרסמה אמש  ( רביעי )  לשכת ראש הממשלה ,  נאמר כי נתניהו  " היה עסוק בפעילות חשאית ומסווגת ".  עוד צויין ,  כי מזכירו הצבאי של נתניהו ,  האלוף מאיר כליפי ,  שלא היה בקשר עם ראש הממשלה , " נקט יוזמה עצמאית לגונן על פעילות זאת באמצעות הודעה שמסר מטעמו יועץ התקשורת ".  עוד נאמר ,  כי ליועץ לביטחון לאומי עוזי ארד ,  לא היה קשר לעניין .
 היעדרותו של ראש הממשלה בנימין נתניהו במהלך יום שני הולידה גל שמועות ,  לפיהן יצא נתניהו לשליחות ביטחונית דחופה לחו"ל .  מזכירו הצבאי של נתניהו ,  מאיר כליפי ,  טען אז כי נתניהו ביקר במתקן ביטחוני בארץ .  לרגל הביקור החשאי פונה לגמרי לוח הזמנים של ראש הממשלה למשך היום .  
גורמים רשמיים ברוסיה הכחישו את הדיווחים לפיהם ראש הממשלה הגיע השבוע לביקור חשאי במוסקבה ,  על מנת לדון עם ההנהגה הרוסית על נושאים ביטחוניים ובניסיון לשכנעה לא למכור כלי נשק לאירן ולסוריה .  דובריהם של ראש ממשלת רוסיה ולדימיר פוטין ושל הנשיא דימיטרי מדוודב אמרו כי השניים לא נפגשו עם נתניהו ביום שני ,  אך לא הכחישו כי נתניהו אכן ביקר ברוסיה .  
ישראל מנסה מזה תקופה ארוכה לסכל את מערכת ההגנה האווירית המתקדמת S-300 ,  מתוצרת רוסיה .  מדובר במערכת טילים מתקדמת ,  בעלי טווח בינוני .  בישראל חוששים שהמערכת תוצב סביב מתקני הגרעין האירניים ,  ותקשה על תקיפתם .  לפני כשנתיים חתמה רוסיה על הסכם עם אירן על אספקת המערכת ,  אך העסקה טרם יצאה לפעול .
 
הסתרת נסיעת נתניהו : " המזכיר הצבאי יזם "
 עם מי נפגש ראש הממשלה נתניהו ביום שני ,  ולמה שינתה לשכתו את גרסתה ?  מהודעה שפרסמה הלשכה עולה שנתניהו עסק בפעילות מסווגת ,  וכי מזכירו הצבאי יזם הסתרתה

