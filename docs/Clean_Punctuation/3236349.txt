ישראל ביתנו :  נתמוך במועמד הליכוד למבקר - אך לא נתפשר על הגיוס
גורמים במפלגתו ישראל ביתנו ביקשו להעביר מסר מרגיע ,  והודיעו כי יתמכו בחוקים להרחבת הממשלה שיוזמים בליכוד .  הגורמים הדגישו כי יתנגדו לכל שינוי בחוק הגיוס , " מתווה החרדים מרוקן מתוכן ,  אם לא נהיה בקואליציה ,  נצביע נגד ".  בליכוד ממשיכים במאמצים לרכך את ליברמן
גורמים בישראל ביתנו מסרו הבוקר  ( חמישי )  כי במפלגה  " מנסים להרגיע את המתיחות בקואליציה - העברנו מסר לליכוד שנתמוך במועמד שלהם למבקר המדינה ונצביע בשבוע הבא בעד החוקים להרחבת הממשלה ".  במפלגה הדגישו כי הם  " מתנגדים לכל שינוי בחוק הגיוס והמתווה שהחרדים העבירו לליכוד מרוקן מתוכן .  אם לא נהיה בקואליציה נצביע נגדה - חד וחלק ,  לא נימנע ולא ניעדר אלא נצביע נגד ".  עוד מסרו כי יו"ר המפלגה אביגדור ליברמן דורש הסכם כתוב וברור על המדיניות ברצועת עזה ,  שיהיה ברור שמשנים כיוון מהסדרה להכרעה ". 
גורמים בליכוד אמרו אתמול כי ראש הממשלה בנימין נתניהו ביקש מיו"ר ש"ס אריה דרעי שיסייע בפתרון המשבר עם ליברמן .  דרעי וליברמן מחזיקים ביחסי ידידות קרובים ומקורבי נתניהו מקווים שהוא יסייע למצוא פתרון שיגשר על הדרישות שהציב ליברמן .  
בליכוד נעשים ניסיונות נוספים לרכך את ליברמן ,  ובמסגרתם ,  התקיימה השבוע פגישה חשאית במלון וולדרוף אסטוריה בירושלים שבה השתתפו ח"כ דודי אמסלם  ( הליכוד )  ,  איציק קויפמן ,  פעיל מרכזי בליכוד וליברמן עצמו .  בתיעוד שהגיע לידי וואלה !  NEWS נראים השלושה בפגישה שהתמשכה יותר משעה וחצי ועסקה ככל הנראה בענייני המשא ומתן הקואליציוני .
 המשבר מול ישראל ביתנו החריף לאחר שליברמן חידד עמדותיו והציב חמש דרישות לפני שיחדש את המשא ומתן עם הליכוד ,  ובראשן עמדה בלתי מתפשרת כלפי שינויים בחוק הגיוס .  ליברמן דרש בין היתר לקבל את תיקי הביטחון והקליטה וכן ראשות ועדת הפנים ,  ביטול בדיקות דנ"א לעולים ופנסיות תקציביות .  ליברמן ציין אז כי  " פגשתי את ראש הממשלה ושוחחתי עם יריב לוין שלוש פעמים ",  וכי  " אני לא מתכוון לדבר איתם יותר ",  זאת חרף הפגישה שהתקיימה במהלך השבת .  

ישראל ביתנו :  נתמוך במועמד הליכוד למבקר - אך לא נתפשר על הגיוס
גורמים במפלגתו ישראל ביתנו ביקשו להעביר מסר מרגיע ,  והודיעו כי יתמכו בחוקים להרחבת הממשלה שיוזמים בליכוד .  הגורמים הדגישו כי יתנגדו לכל שינוי בחוק הגיוס , " מתווה החרדים מרוקן מתוכן ,  אם לא נהיה בקואליציה ,  נצביע נגד ".  בליכוד ממשיכים במאמצים לרכך את ליברמן

