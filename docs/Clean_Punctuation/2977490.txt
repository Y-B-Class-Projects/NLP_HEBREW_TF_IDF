מתושב נתניה ועד נתניהו :  כך התגלגלו שברי המטוס מישראל למצרים
סיפור מציאת חלקי כלי טיס בחוף בישראל שעשויים להיות שייכים למטוס המצרי שהתרסק היה מקרי לחלוטין :  הכול החל מאזרח ערני ,  עבר דרך משרד התחבורה ,  עו"ד מולכו ועד לראש הממשלה ,  ששהה באפריקה .  אתמול הועברו השברים לקהיר
 ( בווידאו :  הקלטה שפורסמה מתא הטייס של המטוס המצרי ,  לפני כחודש )  
שברי המטוס שהתגלו השבוע מול חופי ישראל הועברו אתמול  ( שישי )  בשעה 16:00 אחר הצהריים לידי השלטונות המצריים .  שברים של המטוס המצרי אותרו עד כה בכמה נקודות במזרח הים התיכון ,  מאז התרסק במהלך טיסה מפריז לקהיר ב-19 במאי .  ממצאי הקופסה השחורה חשפו כי שריפה פרצה במטוס ועתה ייתכן כי השברים שנתגלו על החוף בישראל יסייעו לגלות פרטים חדשים על נסיבות ההתרסקות .  גילוי שברי המטוס בשטח ישראל היה אירוע מקרי לחלוטין .  תחילתו של הסיפור ביום חמישי בבוקר ,  כאשר אזרח ישראלי ראה את השברים לאורך החוף באזור נתניה .  האזרח יצר קשר עם משרד חוקר התאונות במשרד התחבורה ,  האחראי על חקר תאונות ותקלות אוויריות בישראל .  במשרד התחבורה הגיעו לאחר בדיקה קצרה למסקנה שהשרידים שראה האזרח על החוף הם אכן שברי מטוס ,  ושמדובר במטוס המיוצר על ידי חברת איירבוס ,  אחת מיצרניות המטוסים הגדולות באירופה .  המטוס המצרי שהתרסק במאי השנה ,  היה גם הוא מתוצרתה של איירבוס .
 עוד ידיעות מהעולם בוואלה !  NEWS:הירי בטקסס עלול להפוך לקו פרשת המים של מחאת השחורים בארה"באחרי ששוטר תועד תוקף עובד CIA במוסקבה :  ארה"ב גירשה דיפלומטים רוסיםממשיכה להתגרות :  קוריאה הצפונית ערכה ניסוי נוסף בטיל בליסטי 
לאחר שישראל יצרה קשר עם מטה חברת איירבוס ,  ואף הועברו לנציגי החברה תמונות של השברים ,  הגיעו בחברה למסקנה בסבירות גבוהה שמדובר בשברי המטוס המצרי מדגם איירבוס A320 ,  שאחריו נערכו חיפושים רבים בדרום-מזרח הים התיכון בשבועות שאחרי ההתרסקות .  היצרנית יצרה קשר עם חברת התעופה המצרית כדי לעדכן אותה כי ככל הנראה נמצאו שברי המטוס בחופי ישראל ,  קצת פחות מחודשיים לאחר שהוא התרסק מעל הים .  
בשלב הזה ,  המידע התגלגל חזרה ממצרים לישראל ,  כאשר גורם בכיר בשלטון במצרים ,  שעודכן בהתפתחויות האחרונות ,  יצר קשר עם עו"ד יצחק מולכו ,  שליחו המדיני של ראש הממשלה בנימין נתניהו ,  המשמש גם כשליח מדיני מטעמו ,  ונמצא בקשר שוטף עם גורמי שלטון במצרים .  אותם גורמים עדכנו את מולכו במידע שקיבלו בעקיפין מישראל ,  ואמרו כי ההערכה שלהם ,  בין השאר על סמך התמונות שהועברו אליהם ,  היא שמדובר באותו מטוס של חברת  " איג'יפטאייר "  שאבד בחודש מאי .  
לאחר שיחתו של מולכו עם המצרים ,  הוא יצר קשר עם ראש הממשלה נתניהו ,  שבמשך כל השבוע שעבר שהה בביקור ממלכתי באפריקה .  הידיעה על המטוס המצרי הגיע אליו בתחנה האחרונה של ביקורו ,  אתיופיה .  נתניהו הורה להעביר את שרידי המטוס שנמצאו בחוף בנתניה אל המצרים בהקדם האפשרי ,  ואתמול בשעות אחר הצהריים ,  כאמור ,  התבצעה ההעברה .  
גורם בכיר במשרד התעופה האזרחית במצרים אמר אמש לתקשורת המצרית והבינלאומית כי  " חדשות ועדכונים לגבי המטוס יגיעו אך ורק בערוצים הרשמיים .  אנו מבקשים מהתקשורת לא להיגרר אחר שמועות או דיווחים לא רשמיים ".  הוא הוסיף כי הוועדה החוקרת את נסיבות ההתרסקות  " עובדת בשקיפות מלאה עם התקשורת ותשלח עדכונים כאשר יהיה בידיה מידע ודאי ".  
בחודשים האחרונים התפרסמו בתקשורת המצרית תיאוריות קונספירציה שונות ומשונות ,  לפיהן ישראל ,  ארצות הברית או שתיהן יחדיו ,  הן שגרמו לנפילת המטוס בשמי הים התיכון .  זאת ,  בשעה שרוב הערכות המומחים בעולם הן שמדובר בתקלה טכנית שהתרחשה על המטוס .  כתוצאה מההתרסקות נהרגו 66 נוסעים ואנשי צוות שהיו על המטוס .  

מתושב נתניה ועד נתניהו :  כך התגלגלו שברי המטוס מישראל למצרים
סיפור מציאת חלקי כלי טיס בחוף בישראל שעשויים להיות שייכים למטוס המצרי שהתרסק היה מקרי לחלוטין :  הכול החל מאזרח ערני ,  עבר דרך משרד התחבורה ,  עו"ד מולכו ועד לראש הממשלה ,  ששהה באפריקה .  אתמול הועברו השברים לקהיר

