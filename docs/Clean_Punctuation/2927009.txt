התכנית המדינית של הרצוג : " הכפרים הפלסטיניים - מחוץ לירושלים "
 יו"ר האופוזיציה הציג את התכנית בנאום שנשא בכנס המכון למחקרי ביטחון לאומי . " אני רוצה להיפרד מכמה שיותר פלסטינים כמה שיותר מהר ,  הם שם ואנחנו כאן ",  אמר והוסיף : " נתניהו כבר חילק את ירושלים ,  אבל אם הפרדה - אז עד הסוף "
 יו"ר האופוזיציה יצחק הרצוג הציג היום  ( שלישי )  את תכניתו המדינית-ביטחונית בנאום שנשא בכנס המכון למחקרי ביטחון לאומי בתל אביב  ( INSS )  . " אני רוצה להיפרד מכמה שיותר פלסטינים כמה שיותר מהר ",  הצהיר . " הם שם ואנחנו כאן .  נקים חומה גדולה בינינו .  זה הדו-קיום שאפשרי עכשיו .  אנו קוראים לזה - קביעת קו הביטחון - הקו האדום ". 
הרצוג המשיך את לפרוט את תכניתו ומנה את הצעדים שיש לנקוט על מנת להביא לאותה היפרדות מהפלסטינים שאותה הוא מעוניין לקדם . " הצעד הראשון הוא השלמת החומה סביב גושי ההתיישבות .  המצב יהיה ברור לכולם :  אנחנו יושבים כאן .  אתם ,  הפלסטינים ,  יושבים שם ",  הסביר , " הצעד השני הוא הפרדת הכפרים הפלסטינים מירושלים .  ירושלים היום לא רק מחולקת - היא מפוררת .  נתניהו כבר חילק את ירושלים ,  אבל גם כאן גמגם ועשה חצי עבודה .  המפגעים ממשיכים לחדור לשכונות היהודיות .  אז למה אנחנו משחקים בנדמה לי ?  אם הפרדה - אז עד הסוף ". 
לדבריו , " נשלים את בניית החומה שתשאיר את הכפרים הפלסטיניים מחוץ לבירת ישראל .  ואז נאחד מחדש את ירושלים האמיתית בלי מאות אלפי פלסטינים שיהיו בצד השני של החומה .  עיסאוויה היא לא חלק מבירת ישראל הנצחית ולא תהיה .  גם לא מחנה הפליטים שועפאט .  ניפרד מהם ,  נקים חומה .  למחבלים לא תהיה גישה ליהודים .  אלה שרוצים לעבוד ולהתפרנס ולא לדקור - אותם אני משאיר לשיקולי מערכת הביטחון ". 
לקריאה נוספת בוואלה !  NEWS:יעלון ענה לבנט : " תרבות שלטונית רעה ,  ילדותית וחסרת אחריות"סער שוב עוקץ את נתניהו : " כשלא יוזמים לא משיגים שום דבר "" בנט שומע רעיונות אצל נתניהו ומציג אותם כשלו - זה דפוס פעולה אצלו " 
" אנחנו נמצאים באינתיפאדה שלישית ",  הצהיר הרצוג במהלך נאומו והוסיף : " אם נמשיך ונתכחש לאמת ,  זו עלולה להיהפך לאינתיפאדה אכזרית מקודמותיה .  אבל אצלנו ממשיכים לחלום חלומות .  החלומות הרומנטיים של גורמים מהשמאל שמחר בבוקר רק נושיט יד לשלום ומיד הפלסטינים ילחצו אותה לשלום .  גם החלומות המשיחיים של גורמים מהימין ,  שמחר תקום כאן מדינה אחת על כל השטח בין הירדן לים ותהיה הבית הלאומי של שני העמים ,  מדינה עם שישה מיליון פלסטינים ושישה מיליון יהודים ,  זה לא חלום  זהו סיוט .  גם חלום הבלהה של ראש הממשלה נתניהו ש'ינהל את הסכסוך' ,  התפוצץ ודקר את כולנו .  ואף אחד לא מציג פתרון מעשי ".  
בתכניתו של הרצוג ישנו צעד נוסף - מלחמה בחמאס ובהסתה . " החמאס מלבה את האינתיפאדה השלישית ",  טען . " הוא שולח את הרוצחים ,  מעודד ,  מכוון ,  מדריך ומברך אותם על כל פיגוע .  בעיני אין הבדל אם הם שולחים לירושלים ותל אביב רקטות או רוצחים .  אצלי לחמאס לא תהיה שום חסינות ועל כל פיגוע הם ישלמו מחיר כבד מאוד .  לא הפצצות סרק מהאוויר על שטחים ריקים ". 
הצעד השלישי והאחרון בתכנית של הרצוג הוא  " הרגעת השטח על ידי צעדים בוני אמון ".  לדבריו , " הפלסטינים יהיו רשאים לעשות כל דבר מבחינה אזרחית ולא צבאית .  הם יוכלו להקים ערים חדשות ,  להרחיב ערים קיימות ,  לפתח את החקלאות ,  התעשייה ,  התעסוקה .  כבר הוכח שהקטנת צפיפות הדיור והגדלת הרווחה כלכלית מרגיעה את השטח ומפחיתה טרור .  ההיפך  צפיפות ,  מצוקה ואבטלה מגבירות טרור .  אני רוצה הרגעה .  אבל לא תהיה כאן עזה שנייה .  צה"ל יישאר הצבא היחיד ממערב לירדן ששולט בביטחון ומונע טרור ".   
" אני רוצה לנתח את המצב בצורה ריאלית ",  המשיך הרצוג והסביר את המצב בין נתניהו לבין אבו-מאזן לקראת יישום התכנית . " לשני המנהיגים אין את המנהיגות ,  הכוח והאומץ להסכים לפשרות כואבות .  הקיצונים שלהם מחזיקים כל אחד מהם כבובת חוטים .  זוהי תמונת ראי של שני מנהיגים משני עברי המתרס ,  שני מנהיגים מפוחדים ,  מבוהלים ,  שכל רצונם הוא להישאר בשלטון ,  שני מנהיגים שהפחד משתק אותם .  וכשהמנהיגים משותקים  הקיצונים חוגגים ".  
" כיום ,  מעשית אי אפשר ליישם הסכם על שתי מדינות בטווח המיידי ",  הוסיף , " שיהיה ברור ,  אני רוצה הסכם ואני מחויב לו ,  אבל לא בכל מחיר .  אני רוצה משא ומתן ,  אני רוצה לדבר ,  אבל שני המנהיגים משני הצדדים פוחדים לזוז .  הקיצונים משני הצדדים לא נותנים להם .  הם אומרים לנו שרעיון שתי המדינות מת .  ואני אומר :  הוא לא מת .  אבל הוא לא יקרה מחר ".  
" עם מי נעשה הסכם לשתי מדינות ?  כרגע אבו מאזן מייצג רק חלק מהפלסטינים .  מה עם עזה ?  נעשה פה שלוש מדינות ?  נגיד שלוש מדינות לשני עמים ?  בשום פנים ואופן לא .  צריך להיות בצד השני גורם אחד שמדבר בשם כל הפלסטינים ,  לא רק חלק .  אחרת לא נגמור עם זה .  זה בדיוק מה שאני הולך להסביר לידידינו בארצות הברית ולמדינות אירופה .  אתם רוצים ללחוץ על ישראל ?  תלחצו על הפלסטינים .  אפשר לדבר עם הרשות הפלסטינית ,  חייבים לשמור על שיתוף הפעולה הביטחוני איתה ,  אבל אי אפשר להגיע להסכם שישאיר את עזה בחוץ כמטען צד שעומד להתפוצץ ".  

התכנית המדינית של הרצוג : " הכפרים הפלסטיניים - מחוץ לירושלים "
 יו"ר האופוזיציה הציג את התכנית בנאום שנשא בכנס המכון למחקרי ביטחון לאומי . " אני רוצה להיפרד מכמה שיותר פלסטינים כמה שיותר מהר ,  הם שם ואנחנו כאן ",  אמר והוסיף : " נתניהו כבר חילק את ירושלים ,  אבל אם הפרדה - אז עד הסוף "
 
