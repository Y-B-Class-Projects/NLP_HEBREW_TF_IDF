ריבלין דחה נסיעה לאוסטרליה לטובת פגישה עם פוטין ברוסיה
נשיא המדינה דחה נסיעה מתוכננת לאוסטרליה ובמקומה יצא בחודש הבא לפגישה בנושאים ביטחוניים עם מקבילו הרוסי .  לדבריו ,  ההחלטה התקבלה בעצה אחת עם הגורמים הרלוונטיים בשירות החוץ ועם ראש הממשלה
נשיא המדינה ראובן ריבלין הודיע היום  ( חמישי )  כי הוא דוחה את ביקורו המתוכנן באוסטרליה בחודש הבא ,  ובמקום זאת יצא לרוסיה לפגישה עם הנשיא ולדימיר פוטין .
 מבית הנשיא נמסר : " בשל התפתחויות אזוריות הקשורות במתרחש במזרח התיכון ,  והצורך במפגש בין נשיאי ישראל ורוסיה במוסקבה ,  נאלץ הנשיא לדחות את נסיעתו לאוסטרליה אשר נקבעה בתאריכים סמוכים ". 
לקריאה נוספת:הנטישה הסעודית :  לבנון הפכה לכלי במשחקי השליטה במזרח התיכוןבלי הרבה תקווה בהצלחתה ,  אסד והמורדים קיבלו את הפסקת האשאחרי הסכם הפסקת האש :  אסד הכריז על בחירות לפרלמנט 
לפי הודעת בית הנשיא ,  ההחלטה התקבלה בעצה אחת עם הגורמים הרלוונטיים בשירות החוץ ועם ראש הממשלה . " ריבלין ישוחח בהמשך היום עם מקביל ,  המושל הכללי של אוסטרליה ועם ראש ממשלת אוסטרליה מלקולם טרנבול וידגיש בפניהם כי בכוונתו לממש את הביקור בתאריך המוקדם ביותר שאפשר ". 
בכירים באוסטרליה הביעו אכזבה מביטול הביקור ,  שאמור היה להיות הביקור הראשון של מנהיג ישראלי באוסטרליה זה עשרות שנים .  ההכנות לביקור היו בעיצומן ,  וכעת נראה שהוא לא יצא לפועל בחודשים הקרובים ,  וייתכן אף שבמהלך השנה הקרובה .  בנוסף ,  באוסטרליה לא מבינים מדוע היה דחוף לבטל את הביקור ,  כאשר בפועל ישראל אינה מצויה במצב חירום יוצא דופן בעת הזו .  
פוטין קיים אתמול סבב שיחות עם מנהיגים במזרח התיכון לקראת יישומה של הפסקת אש בסוריה ,  שאמורה להתחיל בצהריי יום שישי הקרוב .  פוטין דיבר עם הנשיא בשאר אסד ,  שהבטיח כי משטרו מוכן לפעול למען הצלחתה של הפסקת האש ,  וכן עם נתניהו .
 נשיא רוסיה שוחח גם עם מקבילו האיראני חסן רוחאני וגם עם סלמאן מלך ערב הסעודית ,  שתי היריבות המצויות במשבר עמוק בעקבות תמיכתן בצדדים השונים בסכסוכים ברחבי המזרח התיכון .  פוטין ורוחאני סיכמו על הצורך בהגעה לפתרון פוליטי למשבר בסוריה ,  ואילו בשיחה עם המלך הסעודי הוא פירט בפניו את פרטי ההסכם שהושג בין מוסקבה לוושינגטון .
 לא נמסרו פרטים נוספים על השיחה בין פוטין לנתניהו .  בין מוסקבה לירושלים מתקיים תיאום צבאי קרוב מאז החל חיל האוויר של רוסיה לפעול בסוריה בסוף ספטמבר אשתקד .  

ריבלין דחה נסיעה לאוסטרליה לטובת פגישה עם פוטין ברוסיה
נשיא המדינה דחה נסיעה מתוכננת לאוסטרליה ובמקומה יצא בחודש הבא לפגישה בנושאים ביטחוניים עם מקבילו הרוסי .  לדבריו ,  ההחלטה התקבלה בעצה אחת עם הגורמים הרלוונטיים בשירות החוץ ועם ראש הממשלה

