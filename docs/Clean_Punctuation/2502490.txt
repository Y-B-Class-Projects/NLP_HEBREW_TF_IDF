הצעת הפשרה של הממשלה למגרון : " מבני קבע בסמוך "
 בעוד כחודשיים אמורה להיכנס לתוקפה החלטת בג"ץ על פינוי מאחז מגרון .  הממשלה מציעה כתחליף בניית מבני קבע במקום המאחז שיפונה .  המתנחלים מתנגדים : " אין סיבה שנתפנה "
 ראש הממשלה בנימין נתניהו הודיע היום  ( ראשון )  על הסדר הפשרה שמציעה הממשלה לפתרון סוגיית מאחז מגרון .  לפי הצעת הפשרה החדשה ,  שאותה התווה השר בני בגין ,  המאחז יוקם מחדש כיישוב קבע בקרקעות מדינה הסמוכות למיקום הנוכחי של המאחז .  בשטח נמצא כיום  " יקב פסגות "  ובסמוך אליו קיימים שטחים הנמצאים לפי המנהל האזרחי בבעלות המדינה .  השר בגין שהעביר את ההצעה לאנשי מגרון בשליחות נתניהו ,  והודיע למתנחלים כי עד שבתיהם החדשים ייבנו ,  המאחז יישאר במקומו ,  אולם עם סיום הבנייה יעברו המתנחלים לבתי הקבע ושטח המאחז הנוכחי יימסר למנהל האזרחי .
 לפי החלטת בג"ץ ,  יש לפנות את המבנים במאחז עד 31 במרץ 2012 .  במהלך ישיבת הממשלה אמר נתניהו כי  " עקב רצון הממשלה לקיים את החלטת בית המשפט בהסכמה ובדרכי שלום ,  מציעה ממשלה הסדר פשרה כלהלן :  בתי הקבע של תושבי מגרון ייבנו בסמוך לאתר הנוכחי ,  על אדמות מדינה שתכנונן יוסדר .  עם סיום הבנייה יעברו התושבים לאתר הקבע .  האתר יפונה ויימסר למינהל האזרחי ביהודה ושומרון ". 
הממשלה קראה לתושבי מגרון להסכים לפשרה המוצעת ובכך לאפשר לממשלה לפנות בקרוב לבית המשפט בבקשה לאשר את ההסדר .  נתניהו הוסיף כי  " מדובר בהצעה טובה ,  היא לא פותרת את כל הבעיות ,  אך יש בכוחה לפתור את בעיית מגרון ".  
המתנחלים כבר הודיעו כי הם מתנגדים להצעת הפשרה ודורשים להישאר במקומם הנוכחי .  לדבריהם ,  אם יימצא הבעלים הפלסטיני של הקרקע ,  המדינה תפצה אותו .  לצד זאת הם טוענים כי איש מהפלסטינים לא הצליח להוכיח בעלות על הקרקע ואף המדינה בעצמה הודתה בהליך אזרחי שמתנהל ,  מפני שדורשי הקרקע לא הצליחו להוכיח בעלות . " מכאן ",  אומרים המתנחלים , " אין כל סיבה שנתפנה מהיישוב אליו הגענו בגיבוי ממשלות ישראל ". 
גם בתנועת  " שלום עכשיו "  מתנגדים להצעת הפשרה של הממשלה ,  אולם מסיבות אחרות כמובן . " ההצעה היא ספין ציני שמטרתו לא לקיים את החלטת בג"ץ ולדחות לעוד שנים את פינוי המאחז ",  אמרו בתנועה , " אנו נתנגד להצעת הממשלה נחרצות .  אם אדמה פרטית אינה עילה לפינוי ,  ראש הממשלה מוזמן לאפשר לתושבי המאחז להתגורר על שטח ביתו בקיסריה עד שבניית השכונה החלופית תיגמר ". 
עוד באותו נושא:המתנחלים יפנו המאחז ?  הפלסטינים ישלמו על המשפטקצין בכיר : " ההיערכות לפינוי מגרון - כמו להתנתקות"בג"ץ למדינה :  פנו את מגרון עד סוף חודש מרץ 

הצעת הפשרה של הממשלה למגרון : " מבני קבע בסמוך "
 בעוד כחודשיים אמורה להיכנס לתוקפה החלטת בג"ץ על פינוי מאחז מגרון .  הממשלה מציעה כתחליף בניית מבני קבע במקום המאחז שיפונה .  המתנחלים מתנגדים : " אין סיבה שנתפנה "
 
