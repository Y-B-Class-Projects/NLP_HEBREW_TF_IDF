יממה אחרי הפגישה עם הרבנים :  נתניהו מעביר 40 מיליון שקל ליו"ש
ראש הממשלה ערך משאל טלפוני בין השרים להעברת 40 מיליון שקלים לרשויות המקומיות ביהודה ושומרון .  לשכת נתניהו : " אין קשר בין הצעת ההחלטה לפגישה עם הרבנים ,  מדובר בהצעה שעוברת בכל שנה לקראת סוף שנת התקציב "
 שרי הממשלה התבקשו לאשר היום  ( רביעי )  במשאל טלפוני בהול העברה של 40 מיליון שקלים לרשויות מקומיות באזור יהודה ושומרון ,  יממה לאחר שראש הממשלה בנימין נתניהו נפגש עם רבני הציונות הדתית .  לפי הצעת ההחלטה ,  שהופצה לשרים על ידי מזכיר הממשלה צחי ברוורמן ,  נכתב כי הסכומים יוקצו למענק ביטחוני חד פעמי בהיקף של 34 מיליון שקלים וחצי ,  שיחולקו על ידי משרד הפנים בהתאם לקריטריונים שייקבעו במשרד .  חמישה מיליון שקלים וחצי נוספים יועברו לטובת תגבור תחנות עזרה ראשונה ביהודה ושומרון .  
בדברי ההסבר להצעה ,  נכתב כי  " היישובים היהודיים ביהודה ושומרון חווים זה שנים רבות מציאות ביטחונית ייחודית על בסיס יום-יומי .  גם בשנת 2017 מציאות זו כוללת פיגועי טרור ופעולות המקשות על שגרת החיים באזור ומטילה על הרשויות הוצאות מיוחדות ". 
מלשכת נתניהו נמסר כי  " אין קשר בין הצעת ההחלטה לפגישה עם הרבנים .  הנושא כלל לא עלה בפגישה .  מדובר בהצעה שעוברת כל שנה לקראת סוף שנת התקציב .  בשנה שעברה עלתה ההצעה גם כן בסוף השנה .  בחודש האחרון גובשה ההצעה והיא עוברת היום כדי שתספיק לעבור בוועדת הכספים עוד השנה .  התקציב מיועד להוצאות הנובעות מהמצב הביטחוני ביהודה ושומרון וכן תקצוב תחנות הזנקה של עזרה ראשונה ". 
עוד בוואלה !  NEWS:תיעוד בלעדי :  המבצעים החשאיים של צה"ל למען אזרחי סוריהריבלין מבהיר :  לא קראתי לאזרחים לצאת להפגין ברוטשילד"שיאני הפערים בתעסוקה במשק  אקדמאים יוצאי אתיופיה "  
בכירים בהנהגת המתנחלים אמרו לוואלה !  NEWS כי אין שום קשר בין העברת התקציב לפגישת הרבנים וכי מדובר בהעברות תקציביות לקראת סוףה שנה .
 נתניהו אמר אתמול בפגישה עם הרבנים חיים דרוקמן ,  אלי סדן ,  דוד סתיו ויצחק נריה .  כי יש לו אמון מלא במערכת המשפט ,  ביועץ המשפטי לממשלה וטען כי הוא מאמין שהתיקים נגדו לא יגיעו לבית המשפט .  לפי גורמים שנכחו בפגישה ,  אמר נתניהו כי הוא אינו חושש ממשפט אלא מנסיון של התקשורת ופוליטיקאים להפילו .
" יש פה מאמץ פוליטי באמצעות הפגנות ודברים אחרים להפיל את הממשלה הלאומית בראשותנו שדואגת לארץ ישראל ונאבקת למענה ",  אמר נתניהו לרבנים , " לכן ההתייצבות שלכם מאוד חשובה ואני רוצה להביע את הערכתי .  לא תמיד השכלנו לעמוד מול הניסיונות הללו .  עם ישראל פעם אחת ב-1992 זה הצליח ,  הפעם נדאג שזה לא יצליח .  אני חושב שכולנו למודי ניסיון ואף אחד מאיתנו לא מולך שולל .  רציתי להביע את הערכתי ולחזק איש את רעהו ".  
הרב דרוקמן ,  מבכירי הרבנים בציונות הדתית ,  אמר בפגישה : " המציאות הקיימת בלתי נסבלת .  הם משתמשים בערכים ומדברים גבוהה גבוהה ,  כשהמניעים אחרים לחלוטין .  צריך להגיד את האמת ,  זה עצמו ,  מי שנלחם נגד שחיתות כביכול זה עצמו שחיתות ". 
בתנועת  " שלום עכשיו "  הגיבו בחריפות להעברת התקציב ומסרו כי  " לתמיכה בשחיתות יש תג מחיר .  נתניהו הוא ראש ממשלה חלש וסחיט ,  שמוכן למכור את עתיד ישראל כדי לשרוד .  את הנזקים של מכירת החיסול שלו ישלמו אזרחי ישראל בעוד התנחלויות מיותרות ועוד עשרות מיליונים שמופנים למיעוט קטן וקיצוני על חשבון אלה שבאמת זקוקים לעזרה .  כך נראה ראש ממשלה בסוף שכל עיסוקו הוא הישרדות פוליטית ".  

יממה אחרי הפגישה עם הרבנים :  נתניהו מעביר 40 מיליון שקל ליו"ש
ראש הממשלה ערך משאל טלפוני בין השרים להעברת 40 מיליון שקלים לרשויות המקומיות ביהודה ושומרון .  לשכת נתניהו : " אין קשר בין הצעת ההחלטה לפגישה עם הרבנים ,  מדובר בהצעה שעוברת בכל שנה לקראת סוף שנת התקציב "
 
