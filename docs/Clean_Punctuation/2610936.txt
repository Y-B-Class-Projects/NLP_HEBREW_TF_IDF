הממשלה אישרה תכנית להסדרת היישובים הבדואים בנגב
שרי הממשלה אישרו לפני זמן קצר  ( ראשון )  הצעת החלטה להסדרת ההתיישבות הבדואית בנגב ,  הכוללת את המלצות השר בני בגין לשינויים בתוכנית פראוור שהוגשה ב-2011 במטרה לפתור באופן סופי את תביעות הבעלות של הבדואים על קרקעות הנגב ,  תוך הצעת מתווה של פשרה המשלבת העתקת מקומות מגורים ופיצויים כספיים .  ההחלטה אושרה על אף ביקורת מצד פעילים למען זכויות בדואים ושל גורמי ימין ,  שמחו נגד אישור ההחלטה על ידי ממשלת מעבר .  ראש הממשלה בנימין נתניהו כינה את ההחלטה  " היסטורית "  ואמר כי מטרתה  " לשים קץ למציאות שבמשך 65 שנה איבדה המדינה את השליטה באדמות שעליהן התפשטו הבדואים .  יישום ההחלטה ישים קץ להתפשטות הבניה הבלתי חוקית של הבדואים בנגב ויביא לשילוב טוב יותר של הבדואים ולהחזרת הקרקע למדינה ".  לדברי נתניהו , " כל ממשלות ישראל נמנעו מטיפול בנושא הזה ,  אבל ההחלטה האמיצה הזאת תאפשר להמשיך בפיתוח המשגשג של הנגב לטובת כלל תושביו ".  

הממשלה אישרה תכנית להסדרת היישובים הבדואים בנגב
nan
