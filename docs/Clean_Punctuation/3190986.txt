נתניהו :  איראן תכננה פיגועים באירופה ;  מרקל :  נוכחותה בגולן - סכנה
ראש הממשלה וקנצלרית גרמניה כינסו מסיבת עיתונאים משותפת ,  שבה הציגו עמדה מנוגדת להסכם הגרעין ,  אך הסכימו כי פעילותיה של טהראן באזור מסוכנות .  על המצב בעזה אמר : " אבו מאזן חונק את הרצועה ".  מרקל על חוק הלאום : " גם למיעוטים יש זכויות "
 ראש הממשלה בנימין נתניהו אמר היום  ( חמישי )  לקנצלרית גרמניה אנגלה מרקל כי איראן תכננה פיגועים רבים באירופה .  במסיבת עיתונאים משותפת עם מרקל ,  אמר נתניהו כי לשתי המדינות יש  " עתיד משותף ",  אבל עליהן להילחם  " בכוחות שרוצים לגרור אותנו לעבר ".  מרקל אמרה כי הם חלוקים ביחס להסכם גרעין ,  אולם היא הסכימה כי נוכחות של איראן בגבול רמת הגולן היא סכנה .  
נתניהו הודה למרקל ,  שהגיעה אתמול לישראל , " על המאמצים התקיפים נגד אנטישמיות "  ואמר כי היא  " מגנה על ההיסטוריה ועל האמת ".  לדברי ראש הממשלה ,  בתקופה של הקנצלרית היחסים בין המדינות הגיעו לשיא .  הוא ציין את התנגדותו להסכם הגרעין עם איראן ,  שבהישארותו תומכת גרמניה . " הכסף מההסכם לא הלך לשיפור חיי האזרחים באיראן ,  אלא למימוש מכונת הלחימה האיראנית במזרח התיכון .  התוקפנות האיראנית מגיע גם אליכם ",  אמר נתניהו .  
עוד בוואלה !  NEWS:התאונה בת"א :  הנער שרכב עם ארי נשר על האופניים ייחקר באזהרההאם מישהו ניסה לחסל את אויבו של ארדואן בלב אחוזתו בארה"ב ? "לא לקח סמים ":  משפחתו של הגבר שמת במסיבת טבע נגד טענות המשטרה 
נתניהו אמר כי המודיעין של ישראל העביר מידע לאירופה על התקפות טרור מתוכננות ביבשת ,  בהן זו נגד האופוזיציה האיראנית בצרפת . " על כל האומות ללחוץ על המשטר האיראני לפרק לגמרי את תכנית הגרעין שלו ",  אמר ראש הממשלה . " ישראל תמשיך לעשות מה שהיא צריכה כדי להגן על עצמה .  נמשיך לחסום את מאמצי איראן לתקוף אותנו מסוריה ולבנון ונמשיך לשתף פעולה עם השותפים החדשים שלנו ". 
לדבריו ,  ההתייחסות שלו לאירופה הפייסנית בנאום באו"ם הייתה בהקשר של ניסיונות התקפות טרור של איראן ביבשת . " אני שמח לשמוע שמאז ננקטו צעדים בצרפת ,  וגם ממשלת גרמניה עצרה את אחד הדיפלומטים האיראנים .  זו התגובה הנכונה לתוקפנות האיראנית ". 
הוא אמר כי  " אנגלה מחויבת לביטחון ולשגשוג במזרח התיכון "  וזו דוגמה לכך  " שלא שכחנו את זוועות העבר ,  אבל הפכנו את הקשר לקשר פורה .  זה לא אומר שאין חילוקי דעות ,  אבל יש בסיס משותף ויש שיתוף פעולה חדש שנותן אפשרויות רבות לעתיד .  הדוגמה של ישראל וגרמניה מלמדת איך אפשר להיעזר בהיסטוריה כדי לבנות עולם יותר יציב ".  
מרקל אמרה כי היא ונתניהו מסכימים שיש למנוע מאיראן להשיג נשק גרעיני , " אבל חלוקים על הדרך למטרה ולכן ממשיכים לדיונים ".  היא אמרה כי פעלה יחד עם נשיא רוסיה ולדימיר פוטין להוצאת הכוחות האיראניים מסוריה . " אנחנו רוצים שם אפס נוכחות איראנית ",  אמרה . " איראן בגבול הגולן זה איום לישראל .  לדבריה ,  היא מכירה בכך שעל ישראל להגן על עצמה כשתוקפים אותה ,  אבל הוסיפה כי  " חשוב להמשיך במאמצים פוליטיים בנושא גם בעתיד ".  
מרקל התייחסה גם למצב עם הפלסטינים ואמרה כי היא תנסה ליצור קשר עם יו"ר הרשות אבו מאזן כדי לדון עמו במצב ברצועת עזה .  הקנצלרית הוסיפה כי היא וראש הממשלה שוחחו גם על חוק הלאום . " כמובן שאנחנו תומכים במדינה יהודית ,  אבל גם למיעוטים יש זכויות בדמוקרטיה ",  אמרה והבהירה : " למרות זאת אנחנו תומכים במדינה היהודית וברגע שיהיה שלום בר-קיימא עם הפלסטינים הם יהיו חייבים להכיר בכך ".  
היא סיכמה בכך שאמנם יש חוסר הסכמה בדברים מסוימים ,  אך זה  " נותן טעם לשיחות בינינו .  אנחנו מדברים בטלפון פעמים רבות והיו לנו הזדמנויות רבות להתייעצויות ".  נתנינו השיב כי ישראל וגרמניה נוהגות להסכים על רוב הדברים ,  אך יש להן גם חילוקי דעות . " העולם הערבי לא מסכים עם כל מה שאנחנו עושים ,  אבל הקשרים איתם מתהדקים .  כך שזה אבסורד לחשוב שצריך להסכים על הכול .  אנחנו ממשיכים למסד את הברית שלנו .  לפעמים מסכימים ולפעמים לא ".  
נתניהו אמר על המתיחות בדרום ,  שהובילה לתגבור כוחות של צה"ל ,  כי המצב שם מתחלק לשניים . " יש שם ניסיון קבוע של חמאס להתחמש ,  אבל מה שהקדיש את הסאה זה המרכיב השני - אבו מאזן הקשה כשחנק את העברת הכספים לעזה וכתוצאה מהחנק נוצרו לחצים .  מעת לעת החמאס תוקף את ישראל בעצימות נמוכה ,  אבל החנק הולך וגדל ",  אמר ראש הממשלה .
 הוא אמר כי יו"ר הרשות מתערב בכל דרך בניסיונות הא"ום להקל על המצב בעזה ו"מדינות רבות מוקיעות אותו על כך ,  ובצדק ".  מנגד ,  הוא הזהיר כי  " אם חמאס חושב שכתוצאה מהמצב הוא יוכל לתקוף את ישראל ,  הוא יעשה טעות קשה מאוד והתגובה שלנו תהיה קשה מאוד .  ישראל תפעל בכל העוצמה כדי להגן על עצמה ".  
זו פגישתם השלישית השנה של מרקל ונתניהו ,  בהמשך לפגישה שקיימו בשולי הוועידה הכלכלית בדאבוס בינואר האחרון ולביקור נתניהו בברלין ביוני ,  בנוסף לשיחות טלפון תדירות ,  בהן הנושא העיקרי שנידון בין השניים הוא איראן .  
בצל המתיחות המדינית עם רוסיה נתניהו צפוי לבקש לגייס את תמיכת מרקל להמשך זכותה של ישראל להגן על עצמה ולשמירה על חופש הפעולה של צה"ל בסוריה ודרום לבנון .  
לדברי גורמים ישראליים בכירים ,  כדי להימנע ממתיחויות מדיניות במהלך הביקור ,  ישראל החליטה לדחות את פינוי הכפר חאן אל-אחמר - החלטה שעוררה ביקורת חריפה בברלין ובדיקות אירופיות אחרות .  הערב מרקל כבר צפויה לעזוב את ישראל ,  בתום ביקור בן יממה .  
לקראת סיום הביקור ייחסם בהדרגה הכביש לכיוון מערב ,  בין אותם המחלפים ,  וכן תיחסם הגישה לכביש ירושלים-תל אביב מכביש 6 במחלף נשרים  ( התנועה תופנה לכביש 431 וכביש 44 )  .  המשטרה ממליצה לציבור הנהגים להימנע מלהגיע לאזורים אלה ולנסוע בדרכים חלופיות ,  בהם כביש 443 .
 בתוך ירושלים עצמה צפויים להיחסם במהלך הביקור צירי התנועה המובילים מן הכניסה לעיר ירושלים לכיוון בית ראש הממשלה ,  וכן כבישים סביב מוזיאון יד ושם ,  בית הנשיא ומוזיאון ישראל .  המשטרה מבקשת מהציבור להימנע מלהגיע למוקדים אלה במהלך הביקור ,  כדי להימנע מעומסי התנועה הצפויים .  מידע בדבר שינויים בהסדרי התנועה ניתן לקבל גם באמצעות מוקד המידע הארצי של המשטרה ,  במספר 110 .
  ( עדכון :  14:05 )  

נתניהו :  איראן תכננה פיגועים באירופה ;  מרקל :  נוכחותה בגולן - סכנה
ראש הממשלה וקנצלרית גרמניה כינסו מסיבת עיתונאים משותפת ,  שבה הציגו עמדה מנוגדת להסכם הגרעין ,  אך הסכימו כי פעילותיה של טהראן באזור מסוכנות .  על המצב בעזה אמר : " אבו מאזן חונק את הרצועה ".  מרקל על חוק הלאום : " גם למיעוטים יש זכויות "
 
