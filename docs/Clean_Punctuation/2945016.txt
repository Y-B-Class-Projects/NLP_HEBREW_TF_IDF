השרים אישרו את  " חוק V15 "  המגביל מימון גופים חוץ פרלמנטריים
הצעת החוק שמקדם נתניהו מבקשת לקבוע שגוף המקיים פעילות תעמולת בחירות יהיה כפוף לאותן מגבלות שלהן כפופות מפלגות .  היא תעלה להצבעה טרומית בכנסת ביום רביעי .  שקד בדיון : " הגרסה הנוכחית היא בושה לדמוקרטיה ".  הוועדה דחתה הצעת חוק לאי-הפללת משתמשי קנאביס
 ( סרטון של  " V15 "  לקראת הבחירות האחרונות )  
ועדת השרים לענייני חקיקה אישרה היום  ( ראשון )  לקריאה טרומית את הצעת  " חוק V15 "  שמקדם ראש הממשלה בנימין נתניהו באמצעות ארבעה חברי כנסת מהליכוד .  שרת המשפטים איילת שקד הביעה התנגדות לנוסח ההצעה ונמנעה בהצבעה . " הגרסה הנוכחית של החוק היא בושה לדמוקרטיה ",  אמרה שקד בדיון .  
ההצעה מבקשת לקבוע כי אותן הגבלות הקיימות על מפלגות בכל הנוגע למימון שלהן בתקופת בחירות יחולו גם על גופים חוץ פרלמנטריים .  עד היום נמנע החוק מלהתייחס לגופים פוליטיים שאינם מזוהים עם מפלגה מסוימת ,  דוגמת  " V15 ",  שפעלה במערכת הבחירות האחרונה להחלפת שלטונו של נתניהו .  לפי הנוהג הקיים ,  כדי להחיל על גוף חוץ פרלמנטרי את הסייגים הקבועים בחוק מימון המפלגות ,  יש להראות שפעילים מרכזיים במפלגה הם גם פעילים באותו הארגון ,  או להראות זיקה משמעותית במקורות המימון או בפעילותו הקושרים את הגוף לסיעה .  
עוד על תנועת  " V15 ": האם מחלקת המדינה מימנה עמותות שפועלות להדחת נתניהו ? רגע השיא :  ההסתערות הגדולה של V15 על תל אביבצפו :  סרטון של V15 קורא לשלוח את ביבי הביתה 
בדברי ההסבר להצעה נכתב כי  " לפי הדין הקיים ,  פעילות תעמולת בחירות הנעשית ללא קשר למפלגה אך תורמת למפלגה או לגוש פוליטי אינה כפופה למגבלות החלות על מפלגה ,  אף שתכלית הפעילות דומה מאוד אם לא זהה  השפעה על תוצאות הבחירות לכנסת .  כך ניתן לעקוף 'בדלת האחורית' את הוראות החוק באופן שבו ברור לתורמים לגוף לא-מפלגתי שהם משרתים בפועל את מטרתה של מפלגה מסוימת או של קבוצת מפלגות מגוש פוליטי מסוים .  בכך נפתחת אפשרות להשפעת מימון אסור ,  לרבות מימון זר ומימון תאגידי ,  על מערכת הבחירות בישראל ". 
לפיכך ,  חברי הכנסת מהליכוד מציעים כי  " גוף המבצע פעולות אשר כרגיל נעשות על ידי מפלגות בתקופת בחירות ייחשב 'גוף פעיל בבחירות' ,  ויחולו עליו מגבלות הנוגעות לפעילות ולגיוס תרומות בדומה למגבלות החלות על מפלגה .  באופן דומה התיקון מפרט מקרים שבהם ייחשב גוף ל'גוף קשור לסיעה' ".  
מוקדם יותר החליט פורום ראשי הקואליציה לתמוך בהצעה כשתעלה להצבעה טרומית .  עם זאת ,  סוכם כי כל התקדמות מעבר לקריאה הטרומית תותנה בהתכנסות נוספת של הפורום וניסוח מוסכם של סעיפי החוק .  זאת לאור הסתייגויות של השרה שקד לנוסח הנוכחי של החוק .  
את ההצעה מקדם נתניהו באופן אישי ,  ולאחר שאושרה בוועדת השרים היא צפויה לעלות כבר ביום רביעי הקרוב למליאת הכנסת בקריאה טרומית ,  וזאת על מנת להספיק ולקדם את ההצעה טרם יציאת הכנסת לפגרת האביב בעוד שבועיים .  בעמוד הפייסבוק של תנועת  " V15 ",  שבינתיים שינתה את שמה וכעת נקראת  " דרכנו ",  פרסמו תגובה להצעה ,  ובה נכתב : " מדינת ישראל לא שייכת לביבי נתניהו .  היא שייכת לנו ,  האזרחים והאזרחיות שלה .  כאילו אין אינתיפאדת סכינים ,  ואין מנהרות מעזה .  ביבי נכשל מול הטרור אז הוא החליט להתנהג כמו נשיא טורקיה ,  ארדואן ,  ולפעול נגד האזרחים שלו .  ככה זה כשהמפלגה שלך צוללת בסקרים ,  והאמון של הציבור בך הוא אפס ".  
מתנועת דרכנו נמסר בתגובה לאישור הוועדה : " ביבי נתניהו רוצה לסתום לנו את הפה .  אין לו מושג איך לעצור את האינתיפאדה ,  אז במקום זה הוא עסוק בלהשתיק אותנו עם חוקים הזויים שעל הדרך מכרסמים בדמוקרטיה הישראלית ".  בהודעה נכתב כי על כל אזרח ,  מימין ומשמאל ,  להיות מודאג מ"הנהגה מפוחדת "  שעושה הכול כדי למנוע ביקורת לגיטימית ופעילות של אזרחים מן השורה . " אנחנו לא ניתן לו .  ישראל היא המדינה שלנו ,  של כולנו ,  ואנחנו בחיים לא נפסיק להילחם על העתיד שלה ",  נכתב בהודעת התנועה . " לנתניהו יש את חוקי ההשתקה שלו ואת העיתון שלו ,  אבל לנו יש אחד את השני .  לנו יש את הכוח לבנות פה ישראל טובה יותר ,  צודקת יותר ,  בשביל כולנו .  כשאנחנו מאוחדים הם לא יכולים עלינו ".  
מלבד  " חוק V15 "  דנו חברי הוועדה בשורת הצעות חוק .  בין היתר ,  נדחתה הצעתה של ח"כ שרן השכל  ( הליכוד )  לאי-הפללה של צרכני קנאביס .  כמו כן ,  אישרה הוועדה הצעת חוק המבקשת להגביל את הפרסום של הימורים בישראל .  לפי ההצעה ,  שיזם ח"כ רועי פולקמן  ( כולנו )  ,  כתנאי לפרסום של הגרלות והימורים בישראל ,  יצטרך המפרסם לציין במדויק את סיכויי הזכייה בהגרלה .  נוסף על כך ,  הפרסומות להימורים יכילו גם מידע על ההשלכות השליליות של הימורים והגרלות .
 עוד החליטה הוועדה לדחות בחודש את הדיון בהצעת  " חוק פולארד "  של ח"כ דוד ביטן  ( הליכוד )  .  לפי הצעתו של ביטן ,  תממן המדינה את הוצאות המחיה של ג'ונתן פולארד לכל ימי חייו .  לשכת ראש הממשלה העבירה לביטן בקשה לדחות את הדיון מסיבות ביטחוניות ומדיניות .  הצדדים סיכמו כי ההצעה לא תעלה לדיון עד לפגישה של ביטן עם נציגי המועצה לביטחון לאומי .  מלשכת ראש הממשלה נמסר כי גורמי המקצוע ביקשו כי ח"כ ביטן יסיר את ההצעה .  

השרים אישרו את  " חוק V15 "  המגביל מימון גופים חוץ פרלמנטריים
הצעת החוק שמקדם נתניהו מבקשת לקבוע שגוף המקיים פעילות תעמולת בחירות יהיה כפוף לאותן מגבלות שלהן כפופות מפלגות .  היא תעלה להצבעה טרומית בכנסת ביום רביעי .  שקד בדיון : " הגרסה הנוכחית היא בושה לדמוקרטיה ".  הוועדה דחתה הצעת חוק לאי-הפללת משתמשי קנאביס

