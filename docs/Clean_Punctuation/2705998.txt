בא לברך ויצא משבש
נתניהו שוב מסתבך עם הרשת :  בסרטון ברכה חגיגי שהופץ ,  מועד ראש הממשלה בלשונו עם תקלה מביכה במיוחד ,  וכולם חוגגים
אחת לכמה זמן משחרר ראש הממשלה בנימין נתניהו סרטון איחולים ליוטיוב ,  וחלקם מעוררים הדים ברחבי הרשת .  זכורה במיוחד הברכה שלו ליום העצמאות ה-64 של ישראל ,  שהסתיימה בשירת  " הנה מה טוב ומה נעים "  בהשתתפות חתול ותוכי .  עכשיו ,  עוד ברכה אינטרנטית לכדה את תשומת הלב של הגולשים .
 אתמול עלה ליוטיוב סרטון ובו נראה ראש הממשלה - על הרקע המסורתי של הספריה ודגל ישראל והתמונות המשפחתיות הממוסגרות - מברך את בני העדה הנוצרית בישראל לרגל חג המולד .  הוא מפליג בשבחי העדה ותרומתה למדינה ,  ומבטיח לספק להם תמיכה והגנה מפני גורמים אלימים שיתנכלו להם בשל גיוסם לצה"ל .  בדקה ה-2:16 ,  מכריז ראש הממשלה בחגיגיות : " אנחנו נאכוף את החוק ונמצה את הדין עם כל גורם שינסה למנוע מכם להתגייס למדינה היהוד ..  .  היהו ..  ."  ואז ממהר לתקן : " למדינה שלנו ולחברה שלנו ".  
ההסתבכות הלשונית הלא-מקרית של נתניהו עם המילה  " היהודית "  והבחירה שלו ברגע האחרון להשמיט אותה עוררו עניין רב ברשת ,  ובעיקר - הרבה בדיחות .  הדיסונננס הזה בין ניסיון לשכנע נוצרים להתגייס לצה"ל ולהגן על המדינה ,  ובין העובדה שהמדינה הזאת היא יהודית והאזרחים הלא-יהודים בה נחשבים פחות ,  הדליק את כל הנורות הקומיות הנכונות סביב הליפסוס הזה .  ובעיקר עולה השאלה למה ,  לכל הרוחות ,  לא צולם טייק נוסף לסרטון הקצרצר הזה כדי למנוע את המבוכה הצפויה .
 הסרטון המדובר לא הופץ על ידי עמוד היוטיוב הרשמי של ראש הממשלה\ שאחראי בדרך כלל להפצת הסרטונים שלו ,  אלא יושב בעומד היוטיוב של דיב אנדרוויס ,  סטודנט באוניברסיטת חיפה .  עם זאת ,  הסרטון נראה אמין ,  ונראה שהוא הופץ בין בני העדה הנוצרית בלבד .  
כאמור ,  לרשת יש הרבה מה להגיד על הסרטון .  הגולשת Shirley Kleinman כותבת בפייסבוק : " רוה"מ בתגובה :  אמרתי 'שלופים' !  "   ( מתייחסת לפרשת המעידה הלשונית של קובי פרץ שהואשם שאמר  " שלוחים ")  Yuval Drier Shilo מסביר : " הוא בסך הכל התחיל להגיד 'המדינה הפרגמנטית' "   ( מתייחס לפרשת המעידה הלשונית של יאיר לפיד שהואשם שאמר  " פרענקים ")  .  הגולש Yuval Rubovitch מתחכם : " מה הבעיה בזה שהוא רצה להגיד שזאת המדינה הייעודית לנוצרים בארץ ?  למה תמיד לחפש את הרע ?  "  Aviv Mizrahi כותב : " אנחנו מכריזים בזאת ,  על מדינה יהו ..  .  מדינה כלשהי !  היא מדינת ישראל ".  הגולש Gil Lewis כבר הספיק להכין גרסה משודרגת של התקלה הלשונית של נתניהו :  
וגם הממיסט Amir Schiby הזדרז והכין מם שמשלב את הסרטון הנוכחי עם סרטון הברכה הזכור של החתול והתוכי :  
והעמוד של הקרן החדשה לישראל  " לא נסתום את הפה "  העלה מחווה לספרו המכונן של הרצל , " מדינת היהודים ":  

בא לברך ויצא משבש
נתניהו שוב מסתבך עם הרשת :  בסרטון ברכה חגיגי שהופץ ,  מועד ראש הממשלה בלשונו עם תקלה מביכה במיוחד ,  וכולם חוגגים

