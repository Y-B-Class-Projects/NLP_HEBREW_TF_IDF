לבני למופז : " למנוע מביבי לפלג את קדימה "
 יו"ר קדימה נפגשה עם מספר 2 שלה וקראה לו לפעול יחד איתה למניעת פירוק המפלגה .  מופז דרש מלבני לקיים פריימריז לראשות קדימה .  בתום הפגישה אמר : " המפלגה על סף התפרקות "
  ( צילום :  יותם רונן ,  עריכת וידאו :  ענת ברק )  
" קדימה על סף התפרקות .  המלצתי ליו"ר קדימה על הדרך שבה ניתן לשמור על אחדות המפלגה ".  כך אמר בצהריים  ( חמישי )  חבר הכנסת שאול מופז בתום פגישה עם יו"ר מפלגתו ,  חברת הכנסת ציפי לבני ,  בביתה בתל אביב .  בפגישה ,  שהתקיימה לבקשתו של מופז ,  דרש מופז לקיים פריימריז בהקדם לראשות המפלגה .
" אני מקווה מאוד שבפעם הראשונה היא תשמע גם בקולות אחרים ",  אמר מופז עם צאתו מביתה של לבני . " אני מקווה מאוד ",  הוסיף , " שנוכל באופן הזה נוכל להגיע להנהגה שתדע לקבל את ההחלטות הנכונות ולהמשיך להוביל את קדימה למקום שבו היא צריכה להיות על מנת לשמור אל האינטרסים המדיניים והביטחוניים ".  
לבני אמרה למופז בפגישה כי  " ביבי מנסה לפלג את קדימה ,  זה על השולחן וזאת עובדה .  אתה ואני וכל בכירי המפלגה צריכים לעמוד עכשיו מול המאמץ שלו ולא להיות ,  גם אם בלי להתכוון לכך ,  במצב שבו מסייעים לו להחליש את קדימה בשעה זו .  אני מוכנה לדבר על הכל ,  אבל עכשיו יש משימה אחת :  אחדות קדימה והיא מוטלת על כתפיו של כל מי שחבר בה והיא חשובה לו ". 
בתוך כך ,  בהמשך לדיווחים על ניסיונות של חברי ליכוד לפלג את קדימה ,  תקף בכיר במפלגת האופוזיציה את הח"כים השוקלים לעזוב ואת ראש הממשלה בנימין נתניהו .  בשיחה עם וואלה !  חדשות אמר הבכיר : " אם אותה קבוצה שמדברים עליה רוצה לעזוב - שתעזוב .  כל אותם אנשים אין להם כוח אלקטורלי ".  עם זאת ,  הוא הוסיף כי  " בכל הבדיקות שעשינו מרמת השטח ועד רמת חברי הכנסת ,  אין ממש בטענות שיש שישה [מלבד אפללו] שרוצים להתפלג .  נתניהו אולי מבטיח הרים וגבעות ,  שאם יתממשו ,  הממשלה תיכנס לספר השיאים של גינס כממשלה המנופחת ביותר .  לחלק מהאנשים עושים עוול כשמפרסמים מיד את דבר פגישתם עם אנשי נתניהו - גם אם הם נתנו תשובה שלילית ".  
אחד מחברי הכנסת שקיבל הצעות שונות הוא רוברט טיבייב ,  שידוע כי קיימת מתיחות בינו לבין יו"ר קדימה ציפי לבני .  טיבייב אף קרא בעבר להדיח את מנכ"ל קדימה ,  משה שחורי ,  ובנוסף הוא מסוכסך עם מטה העולים של המפלגה .  לכן ככל הנראה חשבו מקורבי נתניהו ,  כי הוא יסכים בנקל לעבור לליכוד .  אלא שטיבייב דחה בתוקף את ההצעות ואמר כי , " נכון שיש בעיות בקדימה ,  אי אפשר להכחיש זאת ,  אך אני מתכוון להלחם על דעותיי ועקרונותיי בתוך קדימה ולא מחוצה לה ". 
היום בצהרים צפויים להיפגש לבני ונתניהו לפגישת עדכון מדינית ,  שהיתה אמורה להתקיים כבר ביום שלישי ללא קשר לעניין .  אחר הצהרים תיערך ישיבת מועצת קדימה המיועדת לדיון בנושא  " ברית הזוגיות ",  אך לא מן הנמנע שהדוברים בישיבה ידברו גם על  " ברית הזוגיות "  בין הליכוד ונתניהו לבין הח"כים השוקלים לפרוש .
 אתמול אישר ח"כ אלי אפללו לוואלה !  חדשות כי החליט לפרוש מקדימה .  לדבריו , " אמרתי לציפי לבני מה הסיבות לרצוני לפרוש .  אם היא לא תיתן לי לפרוש הציבור יצטרך לדעת מהן הסיבות .  בעבר הבעתי אמון בה ובדרכה ,  באתי למפלגת מרכז ולא למרכז שמאל וצר לי שזה מה שקורה ".  אפללו המשיך ואמר כי  " הציבור צריך לדעת את האמת .  מצד אחד לבני אומרת שהיא אופוזיציה לגופו של עניין ומצד שני בהצעות אי אמון של המפלגות הערביות אנחנו מצביעים איתן ,  איפה האחריות הלאומית שלה ?  אני לא מצפה להיות ראש ממשלה אבל מי שמצפה להיות ראש הממשלה צריכה להתנהל באחריות לאומית ולא כאופוזיציה עיוורת ,  לתקוף לגופו של עניין ". 
ח"כ יואל חסון פנה אתמול במכתב ליועץ המשפטי לממשלה מני מזוז ,  בדרישה לבדוק ביצוע עבירות שוחד במסגרת המגעים לצירוף חברי קדימה לקואליציה .  במערכת הפוליטית טוענים כי בליכוד הציעו תפקידים לחברי הכנסת עתניאל שנלר ,  אלי אפללו ,  שי חרמש ,  יעקב אדרי ויוליה שמאלוב-ברקוביץ' .  חסון כתב למזוז כי  " ביממה האחרונה פורסם בכלי התקשורת כי ראש הממשלה ,  פועל לצירוף חברי כנסת מסיעת קדימה לקואליציה בראשותו .  על פי הפרסומים ,  בפגישות ושיחות שקיים ראש הממשלה ונציגים מטעמו עם חברי כנסת שונים מסיעת קדימה ,  הובטח לחברי הכנסת כי תמורת פרישת מסיעת קדימה והצטרפותם לסיעת הליכוד ,  הם יזכו למשרות בממשלה כשרים וסגני שרים וכן לטובות הנאה שונות ,  כגון הונאה עתידית כיו"ר מפעל הפיס ויו"ר תנועת הבונדס ". 
עדכון ראשון :  10:17

לבני למופז : " למנוע מביבי לפלג את קדימה "
 יו"ר קדימה נפגשה עם מספר 2 שלה וקראה לו לפעול יחד איתה למניעת פירוק המפלגה .  מופז דרש מלבני לקיים פריימריז לראשות קדימה .  בתום הפגישה אמר : " המפלגה על סף התפרקות "
 
