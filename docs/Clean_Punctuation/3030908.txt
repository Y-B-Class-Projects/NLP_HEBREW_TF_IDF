שרה נתניהו נתנה עדות בפרשת המתנות ;  ח"כ כבל העיד בתיק מוזס
רעיית ראש הממשלה העידה ב"תיק 1000 ",  ובו חשוד נתניהו כי קיבל מתנות בשווי מאות אלפי שקלים משני אנשי עסקים במשך שנים .  הח"כ מהמחנה הציוני ,  שקידם את חוק  " ישראל היום ",  העיד במסגרת  " תיק 2000 ".  המשטרה תגבה עדות משישה בכירים בעיתון  " ישראל היום "
  ( כחלון עקץ את נתניהו : " אני מקבל מתנות רק בחתונה ",  אתמול )  
רעיית ראש הממשלה ,  שרה נתניהו ,  העידה אתמול  ( רביעי )  בפרשת המתנות במשרדי היחידה הארצית לחקירות הונאה  ( יאח"ה )  בלוד .  במסגרת הפרשה ,  שמכונה  " תיק 1000 ",  חשוד ראש הממשלה בנימין נתניהו כי קיבל מתנות יקרות ערך ,  שעלותן נאמדת במאות אלפי שקלים ,  משני אנשי עסקים במשך שנים .  
חבר הכנסת איתן כבל  ( המחנה הציוני )  ,  שקידם לפני שלוש שנים את  " חוק ישראל היום ",  נתן עדות השבוע במסגרת פרשת מוזס-נתניהו ,  המכונה  " תיק 2000 ".  הח"כ נשאל על החוק שנועד להגביל את הפצת החינמון ואמר כי לא ידע על שיחות שהתקיימו בין ראש הממשלה למו"ל ידיעות אחרונות נוני מוזס .  חוקרי יאח"ה צפויים לגבות עדות בהמשך החקירה משישה בכירים בעיתון  " ישראל היום ". 
במסגרת החקירה ,  נבחנת האפשרות כי ראש הממשלה פעל לקידום המתווה שנרקם בינו לבין מוזס :  סיקור חיובי לנתניהו תמורת חקיקה שתחייב את  " ישראל היום "  להימכר בתשלום .  לשם כך מתושאלים כמה ח"כים שהיו מעורבים בקידום  " חוק ישראל היום ";  בכירים בחינמון שנמצא בבעלות פטרונו של ראש הממשלה ,  המיליארדר שלדון אדלסון ;  ואנשים שהיו בסביבתו הקרובה של נתניהו .  אם אכן יתברר כי האחרון פעל לקידום הדיל ,  יגובש החשד לקבלת שוחד - גם אם המהלכים לא מומשו בפועל .
 ראש ממשלה תחת חקירה || סיקור מיוחד"מוזס לנתניהו :  'אם נסכים על חוק 'ישראל היום' ,  אעשה הכול שתישאר רה"מ'"אחרי ההקלטה :  נתניהו יתקשה לטעון שאין לו קשר ישיר ל"ישראל היום"חקירת נתניהו :  החשד לטובות הנאה עשוי לכלול עבירה של העלמת מס 
אתמול העיד בפרשת מוזס-נתניהו שר התיירות יריב לוין .  חוקרי יאח"ה בודקים אם בתקופה הרלוונטית לאירועים הנחקרים ,  במהלך שנת 2014 ,  פנה ראש הממשלה לשר ,  אז יו"ר ועדת הכנסת ,  במטרה כי יסייע לו לקידום חקיקה בנושא  " ישראל היום ".  לוין מסר עדות פתוחה והוא אינו חשוד בפרשה .
 שר האוצר משה כחלון התייחס אתמול לחקירת נתניהו ועקץ אותו . " כל אחד וסגנון החיים שלו ,  אני מקבל מתנות רק בחתונה ",  אמר יו"ר כולנו בנוגע ל"תיק 1000 "  בכנס חיפה למנהיגות .  
העיתונאי גידי וייץ פרסם אתמול בעיתון  " הארץ "  כי בשיחה שהוקלטה לפני הבחירות ,  אמר נתניהו למוזס כי אם עיתונו יכתוש אותו במערכת הבחירות ,  הוא יטפל בו .  ראש הממשלה ,  שמכהן גם כשר התקשורת ,  אף דאג להבהיר כי יקפיד לעשות זאת במסגרת החוק .  
עוד פורסם ב"הארץ "  כי באותה השיחה ,  הסביר המו"ל לנתניהו כי כלי התקשורת שברשותו מתקיפים את האחרון מאחר שהוא לא יכול לשבת בשקט כאשר ראש הממשלה מבקש להשמיד מפעל חיים משפחתי באמצעות  " ישראל היום ",  שמאיים על עתיד  " ידיעות אחרונות ".  
מאז התפוצצה פרשת המתנות ,  נחקר נתניהו פעמיים במעון ראש הממשלה בירושלים על ידי חוקרי יאח"ה בראשותו של תת-ניצב כורש ברנור .  בין היתר ,  הוא חשוד כי קיבל במשך שנים רבות סיגרים ובקבוקי שמפניה יקרים מהמפיק ההוליוודי ארנון מילצ'ן .  בערוץ 10 דווח כי ראש הממשלה ביקש משר החוץ של ארצות הברית ג'ון קרי לסייע בסוגיית אשרת השהייה של מילצ'ן ,  מה שעלול להעיד על כך שמדובר בטובות הנאה ולא ב"מתנות מחבר ",  כפי שטען פרקליטו של נתניהו ,  עו"ד יעקב וינרוט .
 מילצ'ן הוא לא איש העסקים היחיד שלפי החשד אפשר לנתניהו לרעייתו אורח חיים נהנתני .  בערוץ 10 דווח עוד כי גם המיליארדר האוסטרלי ג'יימס פאקר הזרים לזוג מתנות יקרות ערך .  עוד לפני שהתפוצצה הפרשה האחרונה ,  דווח בערוץ כי פאקר מימן ליאיר נתניהו שהות במלון בניו יורק בזמן עצרת האו"ם האחרונה וכן טיסות וחופשות נוספות .  

שרה נתניהו נתנה עדות בפרשת המתנות ;  ח"כ כבל העיד בתיק מוזס
רעיית ראש הממשלה העידה ב"תיק 1000 ",  ובו חשוד נתניהו כי קיבל מתנות בשווי מאות אלפי שקלים משני אנשי עסקים במשך שנים .  הח"כ מהמחנה הציוני ,  שקידם את חוק  " ישראל היום ",  העיד במסגרת  " תיק 2000 ".  המשטרה תגבה עדות משישה בכירים בעיתון  " ישראל היום "
 
