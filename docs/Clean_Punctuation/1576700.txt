נתניהו ,  אובמה ואבו מאזן ייפגשו בארה"ב
הבית הלבן הודיע כי הנשיא ייפגש עם כל אחד מהמנהיגים בנפרד ,  ולאחר מכן יחד ,  בעצרת הכללית של האו"ם בניו יורק .  האמריקאים מקווים כי הפגישה תוביל לחידוש המשא ומתן
נשיא ארצות הברית ברק אובמה ייפגש ביום שלישי הקרוב עם ראש הממשלה בנימין נתניהו ויו"ר הרשות הפלסטינית או מאזן ,  כך נכתב בהצהרה שפרסם הלילה  ( שבת )  השליח האמריקאי המיוחד למזרח התיכון ,  ג'ורג' מיטשל .  על פי ההצהרה ,  הנשיא ,  אשר יגיע לניו יורק לעצרת הכללית של האו"ם ,  ייפגש תחילה עם כל אחד מהמנהיגים בנפרד ,  לפני הפגישה המשולשת .
 בהצהרה נכתב כי  " הפגישות יהוו המשך לנסיונות הנשיא להניח את היסודות לחידוש המשא ומתן ,  ויצירת אווירה חיובית לשיחות כדי שיהיו בנות קיימא ".  כמו כן ,  נכתב כי  " זהו סימן נוסף למחויבותו העמוקה של אובמה להביא לשלום באזור ". 
דובר לשכת ראש הממשלה ניר חפץ מסר נתניהו מקבל בברכה את ההזמנה לפגישה .  מקורב לנתניהו אמר כי  " הפגישה תיערך ללא תנאים מוקדמים ,  כפי שראש הממשלה רצה מלכתחילה ". 
מוקדם יותר היום הגיב משרד החוץ לדבריו של יו"ר הרשות הפלסטינית אשר דרש מישראל להפסיק את הבנייה בהתנחלויות לפני חידוש המשא ומתן .  ממשרד החוץ נמסר כי  " מאז הקמת הממשלה לפני כחמישה חודשים ,  ישראל מוכנה להיפגש עם הרשות הפלסטינית ולחדש את המשא ומתן לשלום ללא תנאים מוקדמים .  הרשות הפלסטינית היא זו שמונעת פגישות וחידוש תהליך השלום על ידי הצבת תנאים מוקדמים ,  תנאים שלא הציבה לממשלות ישראל קודם לכן .  ראוי שכל הצדדים יניחו בצד תנאים מוקדמים וייפגשו כדי לקדם את השלום ". 
במסיבת עיתונאים שקיים אבו מאזן לאחר פגישתו עם נשיא מצרים חוסני מובארק בקהיר ,  אמר כי  " הדרך לשלום חסומה כעת "  וכי  " המכשול העיקרי בפני חידוש המגעים היא התנערותה של ישראל מהתחייבויותיה במסגרת מפת הדרכים ,  ובעיקר בכל הנוגע להפסקת הבנייה בהתנחלויות ".  
השליח האמריקאי המיוחד למזרח התיכון ,  ג'ורג' מיטשל ,  נכשל בשבוע שעבר בניסיונות להגיע להסכמה בין ראש הממשלה נתניהו לאבו מאזן בכל הנוגע לחידוש המו"מ בין הצדדים .
 
נתניהו ,  אובמה ואבו מאזן ייפגשו בארה"ב
הבית הלבן הודיע כי הנשיא ייפגש עם כל אחד מהמנהיגים בנפרד ,  ולאחר מכן יחד ,  בעצרת הכללית של האו"ם בניו יורק .  האמריקאים מקווים כי הפגישה תוביל לחידוש המשא ומתן

