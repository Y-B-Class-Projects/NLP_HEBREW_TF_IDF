נתניהו עקץ את כץ בישיבת הממשלה : " צריך למנוע משברים ,  לא ליצור אותם "
 חרף המשבר החריף ביניהם ,  הגיע שר התחבורה לישיבת הממשלה והתיישב כרגיל לצדו של ראש הממשלה .  נתניהו מצדו לא ויתר על ההזדמנות ותקף אותו : " המשבר מיותר ,  לא היה צריך להגיע אליו ".  הערכה בליכוד :  איום הפיטורים המידיים של כץ ירד מהפרק
המשבר הפוליטי בין ראש הממשלה בנימין נתניהו לשר התחבורה ישראל כץ סביב עבודות הרכבת בשבת ,  הגיע היום  ( ראשון )  לנקודת רתיחה . " המשבר הזה כולו מיותר ,  לא היה צורך להגיע למצב זה .  יש במדינת ישראל סטטוס קוו זה שנים רבות ,  אנחנו מכבדים אותו .  כשצריך לבצע עבודות בשבת - הן מתבצעות ,  כפי שהיה בשבת שעברה בנתיבי איילון .  כשלא צריך עבודות בשבת - הן לא יתבצעו .  זה הכלל שהנחה אותנו ,  זה הכלל שימשיך להנחות אותנו .  אני מצפה לשיתוף פעולה עם כל השרים ,  צריך לפתור בעיות - לא לייצר אותן ",  עקץ נתניהו את כץ בישיבת הממשלה ,  כששר התחבורה לצדו .
" מאז יום שישי אנו עוסקים בצמצום העומסים שנוצרו אמש והיום בשל העבודות ברכבת ישראל ",  אמר ראש הממשלה . " אני רוצה להודות לך ,  שר הביטחון ,  אני שוחחתי איתך ואתה נרתמת מיד  הנחיתי את מערכת הביטחון לסייע בהסעות חיילים .  משרד התחבורה מפעיל מערך אוטובוסים מתוגבר כדי להקל על תנועת הנוסעים ". 
ראש הסגל בלשכת ראש הממשלה ,  יואב הורוביץ ,  נועד בתום ישיבת הממשלה עם כץ והשניים שוחחו על משבר הרכבת .  לפי שעה גוברת הערכה בליכוד כי איום הפיטורים המידיים של כץ ירד מהפרק .
 משבר הרכבת - כותרות אחרונות:משבר הרכבת :  עומסי תנועה בכבישים ,  תורים ארוכים בתחנותמתקפה מתוזמנת של הח"כים החרדים נגד כץ : " הצית גל הסתה זדוני"אוטובוסים במקום רכבות :  הלו"ז המלא של מערך ההסעות החלופי 
הערכה זו מגיעה בניגוד לדבריו של יו"ר הקואליציה ,  ח"כ דוד ביטן ,  שאמר מוקדם יותר היום כי נתניהו נחוש לפטר את שר התחבורה . " ראש הממשלה גמר אומר לפטר את השר כץ ,  אך כרגע אנחנו מנסים למנוע זאת ",  אמר במשדר וואלה !  NEWS .
 לדבריו , " קשה להחזיר את הגלגל לאחור במשבר האמון .  אנחנו מנסים לגשר ונכון לכרגע ,  אני לא מצליח .  יש סיכויים נמוכים לכך שכץ יישאר בתפקיד שר התחבורה ". 
יו"ר ועדת הפנים ,  ח"כ דודי אמסלם מהליכוד ,  תקף את כץ . " לצערי ,  מייצרים אווירה כאילו ראש הממשלה נגד החיילים ,  וכאילו הוא רוצה לפגוע בתחבורה והשר כץ הוא בעצם הצדיק בשכונה .  שר התחבורה צריך לפתור את המשבר הזה בעצמו ולא ליצור לראש הממשלה בעיות .  זה מביך את הממשלה ומביך את המפלגה שלנו ".  
מנכ"לית משרד התחבורה ,  קרן טרנר ,  התייחסה הבוקר לסערת הרכבת ואמרה כי אנשי המשרד ,  ובכלל זה השר כץ ,  פעלו בהתאם לחוק .  לטענתה ,  הניסיון לצמצם את הפגיעה באזרח הוביל למתן היתר עבודה בשבת .  דבריה הם למעשה תגובה להאשמות שהטיח אתמול נתניהו בשר כץ ,  כשטען כי  " מדובר במשבר יזום ומיותר מצד השר ישראל כץ שנוער לערער את היחסים בין ראש הממשלה לציבור החרדי ".  
" יש צוות מקצועי ולוחות זמנים לעבודות בשבת .  כל 20 העבודות בסוף השבוע הזה קיבלו היתר .  אחת העבודות ,  זו שבגללה אין לנו תנועת רכבות כרגע ,  דורשת 28 שעות ,  חייבים להשבית את הכול ",  הסבירה את הצורך בעבודה בשבת . " שר העבודה והרווחה הוא היחיד ששוקל את השיקול .  אני כמנכ"לית משרד התחבורה צריכה לשקול האם לפגוע בציבור או לא .  כבר עובדים ככה שנים מול שר העבודה .  נפגע שירות חיוני לאזרח ,  ולכן קיבלנו היתר לעבוד בשבת ".  
לדבריה ,  סוגיית העבודה בשבת בכלל אינה נתונה לשיקול דעתו של כץ . " היינו בישיבה על ראשי הסיעות החרדיות ,  הסברנו מתי נעבוד ,  וביקש השר והנחה שאיפה שלא חייבים - לא יעבדו בשבת .  גם אם השר היה רוצה ,  עם כל הבולדוזריות שלו ,  אין לו סמכות לאשר או לא לאשר עבודות בשבת ,  ובטח שלא לכפות את זה ". 
טרנר הוסיפה כי אינה מבינה את הסערה ,  שכן רכבת ישראל פעלה כפי שהיא עושה זה עשרות שנים . " אני בעצמי התקשרתי לראש הסגל לראות אם יש הנחייה להפסיק את העבודות ,  כי לא בוטל שום היתר .  במישור המקצועי אני מופתעת שכל המדינה צריכה היום להיות בסחרור ,  על אף שלא השתנה שום דבר בעבודה שלנו זה שנים . 
" זה כואב לראות את הטירוף הזה ואת הפגיעה בציבור .  מי שלא רוצה שנעבוד בשבת צריך לשנות באופן אקטיבי את החוק ,  שמאפשר זאת .  גם בשבת זו חברות מקבילות לנו ,  שלא קשורות למשרד התחבורה ,  עבדו בשבת .  כדי שהמדינה תתפקד מותר לעבוד בתנאים מסוימים בשבת .  לגבי תחבורה ציבורית בשבת ,  זה כבר עניין של מדיניות ואנחנו לא אלו שמחליטים אם לשנות את הסטטוס קוו ". 
נתניהו אמר אתמול למקורביו כי כץ הוא האשם במשבר הרכבת ,  מאחר שהתעקש לבצע את העבודות בשבת שלא לצורך . " ישראל כץ מחזיק את ציבור הנוסעים והחיילים כבני ערובה במשבר במיותר והמלאכותי שיזם ,  לאחר שנכשל ניסיונו להשתלט על מוסדות הליכוד .  מלכתחילה לא היה כל צורך ליזום עבודות בשבת ,  ניתן היה לבצע אותן במועדים אחרים ,  שלא היו פוגעים לא בציבור החרדי ,  לא בנוסעים ולא בחיילים ". 
 ( עדכון ראשון :  9:04 )  

נתניהו עקץ את כץ בישיבת הממשלה : " צריך למנוע משברים ,  לא ליצור אותם "
 חרף המשבר החריף ביניהם ,  הגיע שר התחבורה לישיבת הממשלה והתיישב כרגיל לצדו של ראש הממשלה .  נתניהו מצדו לא ויתר על ההזדמנות ותקף אותו : " המשבר מיותר ,  לא היה צריך להגיע אליו ".  הערכה בליכוד :  איום הפיטורים המידיים של כץ ירד מהפרק

