כחלון עוקץ את לפיד :  שרי אוצר לפניי לא בנו אפילו דירה אחת
בין שלטי החוצות ותכניות ה"נטו "  הרבות ,  מנסה שר האוצר להשתלט על יוקר המחיה ועל שוק הדיור .  חוק ההמלצות וחוק המרכולים ?   " מיותרים וחסרי משמעות ".  הממשלה ?   " אין סיבה לפרק ".  נתניהו הפך מ"כבר לא "  ל"בסדר ",  וההפגנות ברוטשילד   " מחמיאות ,  מצפים ממני ".  ריאיון מיוחד
שר האוצר משה כחלון בטוח שהוא יעמוד בהתחייבות שלו להוריד את מחירי הדיור ותוקף את קודמיו בתפקיד שלא התמודדו עם המשבר . " היום יש עשרות אלפי דיור במחיר למשתכן .  כשהגעתי לאוצר ,  ראיתי את התוכניות שעשו לפניי  אפילו דירה אחת לא נבנתה ",  הוא אומר בראיון לוואלה !  NEWS ,  בשבוע בו מתפרסמים נתונים חדשים של הלשכה המרכזית לסטטיסטיקה ,  מהם עולה שמחירי הדיור אמנם המשיכו לעלות ב-2017 ,  אך בסוף השנה נרשמה ירידה של 0.3% במחירים . 
" אנחנו מתמודדים יפה עם משבר הדיור .  במחיר למשתכן ,  במדדים ,  בעצירת עליית המחירים המטורפת שהייתה .  אנחנו שוכחים שעד היום זה עלה ב-8%-10% בשנה ,  והיום אנחנו כרגע ב-2.4% ,  לדעתי נסיים אפילו בפחות .  התחייבנו שנעצור את עליית המחירים וזה קורה וימשיך לקרות וגם המחירים ירדו עוד ". 
יכול להיות שהשקת את כל תוכניות  " הנטו "  בשנה האחרונה כי הבנת שעם סיפור הדיור אתה לא יכול להתמודד ,  וצריך שיהיה עוד משהו לתת לבוחרים ?  
" ראיתי במצע של כולנו חוזה עם הציבור .  התחייבתי על שכר לחיילים ,  קשישים ,  סיעוד ,  מס הכנסה ,  צמצום פערים והצמחת המשק .  את כל הדברים האלה אנחנו עושים בפועל .  כל אדם שהגיע לקלפי ביום הבחירות ושם פתק כולנו ,  קיבלו מאתנו תמורה מלאה לאמון .  מה היה פה לפני חמש שנים ?  הייתה פה מחאה חברתית עם חצי מיליון איש ברחובות .  היום אין מפגין אחד ברחוב על יוקר המחייה .  כשאבוא לקמפיין הבא ,  אני מרגיש שלם להגיד 'הבטחנו  קיימנו' .  עד אז ,  לעשרות אלפי אנשים תהיה דירה במחיר למשתכן .  אלפי אנשים יהיו בתוך הדירות ואחרים יהיו בבחירות הריצוף .  עם זה נבוא לציבור  גאים וזקופים ".  
בשבועות האחרונים עמד כחלון בל ? ב ? ן של כל הספקולציות וסימני השאלה שריחפו מעל יציבותה של הממשלה ,  כשהעיניים נישאו כולן ליום שאחרי פרסום המלצות המשטרה בחקירותיו של ראש הממשלה ,  אבל בשבוע שעבר הוא החליט לפזר את עננת אי הוודאות  כשהכריז שלהמלצות המשטרה  עוד לפני שפורסמו  לא צפויה להיות משמעות פוליטית . 
" אין שום סיבה לפרק את הממשלה ",  הוא אומר ,  ומגדיר את המתקפות נגדו כ"צביעות "  שמונעת על ידי  " קבוצה של אנשים שרוצה להחליף את השלטון ".  את כל החוקים שהקואליציה התעסקה בהם מאז תחילת מושב החורף - חוק ההמלצות ,  החוק הצרפתי וחוק המרכולים  הוא מגדיר  " חוקים מיותרים ,  שאין להם שם משמעות  זו ממשלה מצוינת מתפקדת ומייצרת ובלי החוקים האלה היינו מקבלים ממשלה שהיא ממש 100% ".   
" יש פה אחריות ,  יש פה גם חוק ויש פה גם היגיון .  כל נושא ההמלצות - כולו ספקולציות .  פעם אומרים מרמה והפרת אמונים פעם אומרים לא יהיה כלום ,  פעם אומרים יהיה שוחד והאדמה תרעד .  בכל פעם האדמה רועדת  אני לא יודע כמה בסולם ריכטר או באילו חלקים של המדינה תרעד האדמה  אבל לא צריך להיכנס לספקולציות ",  הוא אומר .  
לדבריו ,  הוא התנגד לפרסום המלצות המשטרה כבר לפני 15 שנה ,  אבל בגלל שהחוק הגיע  " בעיתוי לא טוב "  מבחינת חקירות נתניהו ,  כולנו הפכה את החוק ללא פרסונלי . " התפקיד שלי זה לא לספק כותרות או את מאווי העיתונאים .  יש לנו אחריות ,  מפלגה ,  משרדים ,  יש פה ציבור ויש פה אזרחים .  כל האש הציבורית הזו היא סוג של צביעות - אני וכולנו לא הקמנו את הממשלה או עבדנו חודשים על תקציב כדי לפרק אותה בעוד חודש .  וכל הדברים ששנויים במחלוקת - זאת לא האג'נדה שלנו ".  
אז למה מדביקים לך אג'נדה שהיא לא שלך ?  זה קרה גם בתאגיד השידור הציבורי .
" כשהרכבנו את ההסכם הקואליציוני ,  לא היה במצע של כולנו שום דבר שנוגע לעניינים האלה .  אבל ראינו את הבקשות של השותפות  פגיעה בבית המשפט העליון ,  ועדה לבחירות שופטים ,  חוקים שהם מאוד קשים ודרשתי זכות וטו .  אבל פתאום מצאתי את עצמי המעוז האחרון שמגן על כל המערכת הזאת .  לפני חודש וחצי רצתי לוועדת שרים כדי למנוע חקיקה שהייתה מפרקת את מוסד מבקר המדינה .  זה מופיע באיזשהו מקום בהסכמים שלנו ?  לא .  אבל יש הגיון ,  שראש מפלגה שרואה חוקים כאלה עוצר ובולם אותם .  אין לי שום יתרון פוליטי מהסיפור הזה ,  זה לא יוריד את מחירי הדיור ולא יוזיל את יוקר המחיה ולא יעשה שום דבר מהאג'נדה שלי ,  אבל ערכית מצפונית ,  כדי לדעת שאנחנו חיים במדינה מתוקנת ,  הגעתי לשם ,  ואני שמח שאני שם ".  
המערכת הפוליטית סערה השבוע סביב חוק המרכולים וההקלטות שנחשפו של יו"ר ועדת הכספים משה גפני ובהן הוא מספר על סיכום עם ראש הממשלה על אכיפה מוגברת של עסקים שיפעלו בשבת .  כחלון אומר שהוא  " לא מכיר שום דיל סודי ,  ואין שום דבר סודי במערכת הפוליטית כי בסוף הכל צריך להתנהל בשקיפות ,  ואם רוצים פקחים הם צריכים לבוא אלינו לאוצר לקבל כסף ואני צריך לתת דין וחשבון לציבור לאן הלך הכסף ".  לדבריו ,  חוק המרכולים הוא  " חוק מיותר כי בלאו הכי הסטטוס קוו נשמר למרות ההדלפות וההקלטות וההצהרות ששמענו בימים האחרונים .  הסטטוס קוו לא משתנה ,  לכן היה אפשר לוותר עליו .  אנחנו מכבדים הסכמים קואליציוניים ,  אבל לומר לך שהשבת הקודמת הייתה שונה מהשבת הקודמת שלפני העברת החוק ?  ממש לא ". 
אחרי שטבע מונח לשון ייחודי להגדרת היחסים עם נתניהו   " כבר לא ",  או  " כבר כן "  או  " כבר לא לא ",  את היחסים עכשיו הוא מגדיר  " בסדר ".  הוא שב ומתאר  " משבר אמון מאוד מאוד עמוק "  בעניין תאגיד השידור הציבורי ,  אך אומר  " אנחנו מנהלים מערכות גדולות וחשובות ביחד וצריך לעבוד ביחד .  אין מקום ללוקסוס פה ".  עם זאת ,  לשאלה אם בעיניו נתניהו הוא האיש הכי ראוי היום להיות ראש הממשלה ,  הוא לא משיב . " זה הציבור קובע .  אני בחרתי בכולנו ,  לא בחרתי בליכוד .  מי שבחר בליכוד חושב שהוא הכי טוב ,  מי שבחר ביש עתיד חושב אולי יאיר ,  מי שבחר בי חושב שזה אני .  אבל אני לא נותן ציונים - בסוף יש תוצאות בקלפי ".  
הסימן הבולט ביותר לכך שנתניהו וכחלון עובדים ביחד ניתן בשבוע שעבר ,  כשתקציב לשנת 2019 אושר בממשלה  שנה לפי המועד .  התקציב ,  אומר כחלון , " היה אחד מהקשים שהיו ",  ולמרות שיש קולות ביקורתיים בכנסת לגבי לוחות הזמנים של המשך אישור התקציב בכנסת ,  הוא  " בטוח שנצליח להעביר את זה עד פסח .  לא נכפוף חוקים ותקנות ,  ואין ספק שזה סד זמנים בעייתי ,  אבל יש לו עניין להעביר את זה עד פסח ".  השבוע ,  שר העבודה והרווחה חיים כץ האשים את האוצר בנסיגה מההתחייבויות בעניין הנכים ,  אבל כחלון אומר ש"זו לא דרמה גדולה .  התנהל מו"מ ,  כולם היו מפוכחים וערניים וידעו על מה הצביעו .  יכול להיות שלאחר מכן הם רואים שחסר להם משהו ופה צריך השלמה ,  זה טבעי ולגיטימי אבל אף אחד לא יכול לומר שלא עמדנו בהתחייבויות או סיכמנו משו אחד והצבענו על משהו אחר .  תמיד אנשים ירצו מקצה שיפורים ".  
מאז שנכנס לתפקיד שר האוצר ,  כחלון התרגל להיות מוקף במפגינים שמתייצבים מעת לעת מחוץ לביתו וכמעט בכל כנס או אירוע גדול בו הוא מופיע .  בשנה האחרונה הוא גם הפך ליעד המרכזי של המפגינים נגד השחיתות ברחוב רוטשילד בתל אביב .  הוא מבין למה הם מפנים את הזעם כלפיו ,  ואומר  " זו אחת המחמאות הגדולות שיש לי  זה שמצפים ממני .  אני מכבד את המפגינים ,  אבל אני מכבד את השכל הישר ואת הצדק ומה שאני מאמין בו .  את יכולה להפגין כדי לקבל משהו שאני לא מאמין בו  וזה לא יעזור לך ,  כדי לקבל את מה שאני מאמין בו - את לא צריכה להפגין בכלל .  אני מכבד כל הפגנה ,  כל עוד זה במסגרת החוק ".  
כחלון לא חושב שההפגנות ברוטשילד הן פוליטיות  " נטו "  או מונעות רק על ידי השמאל . " אני מכיר מפגינים גם מהצד הימני ,  יש שם כמובן גם קבוצות שמאל .  אני חי פה ,  אני רואה חדשות ושומע ,  וכשראש הממשלה בחקירות ושרים וחכים בחקירות זו תחושה לא נעימה ולא סימפטית ".  
גם כשמפגינים על הקשר שלו עם איש העסקים קובי מימון ,  כחלון אומר שזה  " לגיטימי ",  והעיסוק בנושא החברות שלהם ,  לדבריו ,  הוא עיסוק תקשורתי מיותר . " סיפרתי 200 פעם על היחסים שלי עם מימון ,  והכל מתועד בכתובים ,  גם מול היועץ המשפטי לממשלה גם בהסכמי ניגודי עניינים .  זה נושא שהתקשורת אוהבת להתעסק איתו ,  אני לא רוצה להפריע לה ".  
השבוע הוא הודיע ,  אחרי שנה של סירוב ,  על העלאת המס על ה"אייקוס ",  הסיגריה האלקטרונית ,  והשוואתו למיסוי טבק . " אני חושב שזו טעות להעלות מסים ,  אבל בית המשפט העליון התערב ונעניתי לבקשת היועץ המשפטי לממשלה שאמר שיהיה לו קושי עם העניין הזה .  אם יש פה ענין משפטי ,  אני לא אלך לשבור ולכופף מנגנונים משפטיים בגלל דבר כזה ".  הוא אומר שהוא מקווה שבית המשפט לא יתערב גם בעניין המס על הטבק לגלגול . " זה לא ענין לבית המשפט ,  זה ענין של מדיניות .  אם תהיה פסיקה ,  כמובן שאכבד אותה ,  אבל כל זמן שאני אעשה שם - אעשה הכול כדי שלא יעלה המס על הטבק .  אני ממליץ לאנשים לא לעשן בכלל ,  אני לא חושב שזה בריא או נכון ,  אבל אנחנו לא צריכים להכביד על מי שמחליט לעשן ". 
לצד הפרופיל הגבוה בתפקיד שר האוצר ,  כחלון גם חבר בוועדה למינוי שופטים ,  אחד המקומות הכי פוליטיים במדינה ,  אבל לדבריו ,  הרושם שנוצר בעקבות תחקיר  " עובדה ",  ולפיו הוועדה נשלטת על ידי שרת המשפטים איילת שקד וראש לשכת עורכי הדין אפי נוה ,  רחוק מהמציאות . " זו דרמה שנופחה מעבר לממדים האמיתיים .  יש פוליטיקות ,  יש קרבות ,  כל אחד רוצה להביא מהצד שלו ,  אבל להגיד שזה הכול קומבינות ?  זה טוב לטלוויזיה ,  לא בחיים האמיתיים ".  
לסבב הבא של המינויים של שופטי העליון ,  כחלון המליץ על עו"ד ארנה לין ,  מבכירות עורכות הדין בתחום העבודה ,  לסבית מוצהרת ופרוגרסיבית שמייצגת ועדי עובדים .  הוא מסביר שרצה להמליץ על אישה . " נושא המגדר מאוד מאוד חשוב ויש רק ארבע נשים מוך 15 שופטים .  זה צריך לבוא לידי ביטוי גם בבית המשפט העליון .  ארנה לין היא משפטנית מוערכת שיש לה שם מדהים בעולם המשפט והיא גם אשה והיא תעשה עבודה מצוינת ".  
למרות סלידתו הפומבית מספוקלציות ,  כחלון הוא כוכב של תרחישי הספקוליציות הפוליטיות לבחירות הבאות ולמה שיבוא אחריהן ,  אך הוא מתחמק מהשאלה אם הוא מתכוון לחזור לליכוד ביום שאחרי נתניהו וגם לא מתייחס לאפשרות של ריצה משותפת עם יאיר לפיד . " אני מתכוון לרוץ בראשות כולנו ,  מפלגת מרכז ימין חברתית לאומית עם כלכלה חופשית ורגישות חברתית ופתרונות לדיור לחברה ולכלכלה ".  וזה שבכירים ברשימה שלו  השרים יואב גלנט ואלי כהן  מחפשים לכאורה את דרכם העתידית בליכוד ,  גם זה ,  מבחינתו של כחלון , " עוד ספוקלציות .  אני לא מכיר את התופעה שאת מדברת עליה .  אנחנו עובדים כולנו בצורה מסודרת ,  את רואה את זה בהצבעות ,  בפרויקטים ,  במשימות .  כל מפלגת כולנו עובדת ביחד מאוחדת ,  אין ענין - חפשו במקום אחר ". 
כחלון אומר שהוא  " מאוד אוהב את תפקיד שר האוצר ".   " אני נהנה ממנו ,  ובצניעות ,  אני מרגיש שאני גם מצליח בו .  אני מיישם את תפישת העולם שלי ,  אין הנאה וברכה גדולה יותר לאדם שמאמין במשהו ומצליח ליישם את זה ".  אבל לגבי שאיפות גדולות יותר ,  נראה שעדיין אין על מה לדבר . " כרגע זה לא סדר היום שלי ",  הוא משיב לשאלה אם הוא רוצה להיות ראש ממשלה .  ואיפה הוא רואה את עצמו בעוד עשר שנים ?   " אהיה בן 67 ,  בפנסיה מן הסתם ,  יהיו לי עוד נכדים ונכדות ,  ואני רוצה להיות איתם ".  

כחלון עוקץ את לפיד :  שרי אוצר לפניי לא בנו אפילו דירה אחת
בין שלטי החוצות ותכניות ה"נטו "  הרבות ,  מנסה שר האוצר להשתלט על יוקר המחיה ועל שוק הדיור .  חוק ההמלצות וחוק המרכולים ?   " מיותרים וחסרי משמעות ".  הממשלה ?   " אין סיבה לפרק ".  נתניהו הפך מ"כבר לא "  ל"בסדר ",  וההפגנות ברוטשילד   " מחמיאות ,  מצפים ממני ".  ריאיון מיוחד

