ועדת הכספים מעכבת מימון ועדת טרכטנברג
הוועדה ,  בראשות חבר הכנסת משה גפני ,  דחתה העברת 727 אלף שקלים למימון עבודת ועדת טרכטנברג .  יו"ר הוועדה משה גפני : " חברי כנסת ומומחים מוכנים לעשות את אותה עבודה בחינם "
 ועדת הכספים של הכנסת דחתה היום  ( שלישי )  העברת 727 אלף שקלים למימון ועדת טרכטנברג .  יו"ר הוועדה ,  ח"כ משה גפני  ( יהדות התורה )  אמר כי  " ועדת הכספים דנה כבר שנתיים בבעיות החברתיות .  היו אינספור יועצים מקצועיים ,  ביניהם חברי הוועדה שהיו באים בהתנדבות להציע פתרונות ".  גפני הודיע כי ייפגש עם טרכטנברג בנושא .  
עוד על ועדת טרכטנברג :
 טרכטנברג : " מתחייב להגיש המלצות עוד לפני החגים"ועדת טרכטנברג : " תנו לנו צ'אנס לעשות את עבודתנו"ועדת טרכטנברג : " על העם לקבוע המדיניות ,  ולא האוצר "
 חברי הוועדה תהו על יוקר עלות פעולת ועדת טרכטנברג .  ח"כ שי חרמש  ( קדימה )  טען שעלות הנסיעות מסתכמת ב-20 אלף שקלים לאדם .  לטענתם ,  האוצר לא פירט מה עלויות הוועדה וגפני ציין שהוועדה דנה בשנתיים וחצי האחרונות על יוקר המחיה ,  ולא צריך להוציא סכומים גבוהים למימון ועדת טרכטנברג ,  שכן חברי כנסת ואנשי מקצוע מהתחום היו מוכנים לעשות את אותה העבודה בהתנדבות .  בסופו של דבר סוכם שגפני יוועד השבוע עם טרכטנברג על מנת למצוא פתרון .
 בשיחה עם וואלה !  חדשות ,  הסביר גפני כי  " העלויות לא הוסדרו כנדרש כפי שהיה עם יתר ההעברות שניתן עבורם הסבר מפורט .  מה גם שאין הצדקה להעביר מאות אלפי שקלים לוועדה ציבורית שנועדה לפתור מצוקה של הציבור שאנחנו כנבחרי הציבור מכירים את המצוקה ודיברנו על הפתרונות מספר רב של פעמים .  אפגש עם פרופ' טרכטנברג כדי ללבן עמו את הדברים ". 
בנוסף ,  דחתה הוועדה מתן תוספת של חמישה מיליון שקלים לתקציב נסיעותיו לחו"ל של ראש הממשלה והאבטחה של ראש הממשלה .  חברי האופוזיציה דרשו הסברים על התקציב הדרוש ופירוט עלויות .  יו"ר הוועדה ,  גפני ,  החליט לדחות את ההכרעה בנושא לדיון הבא .
 
ועדת הכספים מעכבת מימון ועדת טרכטנברג
הוועדה ,  בראשות חבר הכנסת משה גפני ,  דחתה העברת 727 אלף שקלים למימון עבודת ועדת טרכטנברג .  יו"ר הוועדה משה גפני : " חברי כנסת ומומחים מוכנים לעשות את אותה עבודה בחינם "
 
