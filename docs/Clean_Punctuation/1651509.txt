רשמית :  נתניהו הציע לפישר להמשיך בתפקידו
ראש הממשלה הפציר בנגיד המכהן להמשיך לכהונה שניה .  פישר מתלבט מזה מספר חודשים אם להמשיך בתפקידו חמש שנים נוספות - בעבר רמז כי ידרוש כתנאי את חקיקת חוק בנק ישראל
חוגים כלכליים ופוליטיים בירושלים העריכו היום בערב כי בעקבות סיכום נושא השכר בחוק בנק ישראל בוועדת הכספים של הכנסת ,  גברו מאוד הסיכויים שראש הממשלה ,  בנימין נתניהו ,  יציע לנגיד ,  סטנלי פישר ,  קדנציה שנייה כנגיד .  פישר מסיים את הקדנציה הראשונה שלו כנגיד בעוד כ-50 יום ,  ב-30.4.2010 .
 בכיר בלשכת ראש הממשלה אמר לפני שעה קלה כי  " איני יודע אם ראש הממשלה כבר הציע לפישר קדנציה שנייה כנגיד אבל אני כן יודע כי הוא קיבל החלטה להציע לפישר הצעה כזו בקרוב ".  בכיר המקורב מאוד לנגיד פישר אמר כי  " לא היתה כל פניה רשמית מראש הממשלה לנגיד עד לרגע זה .  נתניהו והנגיד משוחחים מספר פעמים בשבוע ,  ונושא הקדנציה השנייה עלה בשיחות ,  אבל עד כה ראש הממשלה לא פנה לנגיד והציע לו קדנציה שניה ". 
שר האוצר ,  יובל שטייניץ ,  אמר לאחרונה ,  כי שוחח מספר פעמים עם פישר על האפשרות שיכהן קדנציה שנייה כנגיד .  הוא לא היה מוכן לפרט את תוכן השיחות .  לדבריו ,  כשיהיה משהו מעשי לדווח לציבור ,  הציבור ידווח .
 פישר מתלבט מזה מספר חודשים אם להמשיך לקדנציה שנייה של חמש שנים כנגיד .  קבלת חוק בנק ישראל החדש בכנסת ,  שצפוי לקרות בשבוע הבא ,  תגדיל מאוד את הסיכויים כי יסכים לקדנציה שנייה .  ככל הידוע לפישר אין כרגע הצעות לתפקיד אטרקטיבי בתחום הפיננסי בארה"ב .  מאידך אישתו ,  רודה ,  לוחצת עליו להסתפק בקדנציה אחת כנגיד ,  בטענה שכל משפחתם ,  שלושת הילדים והנכדים ,  חיים בארה"ב .  רודה פישר גם מרבה לנסוע לארה"ב .
 בעבר העלה פישר את האפשרות כי ישרת רק מחצית הקדנציה ,  אולם שר האוצר דחה אפשרות זו על הסף .
 
רשמית :  נתניהו הציע לפישר להמשיך בתפקידו
ראש הממשלה הפציר בנגיד המכהן להמשיך לכהונה שניה .  פישר מתלבט מזה מספר חודשים אם להמשיך בתפקידו חמש שנים נוספות - בעבר רמז כי ידרוש כתנאי את חקיקת חוק בנק ישראל

