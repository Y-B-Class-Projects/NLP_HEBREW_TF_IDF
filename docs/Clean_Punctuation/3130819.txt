עובדים לשעבר במעון רה"מ על הקלטות שרה נתניהו : " זה רק קמצוץ "
 ההקלטה הבלעדית שפורסמה בוואלה !  NEWS ,  חיזקה עבור התובעים בעבר ובהווה את טענותיהם על יחס מזלזל ומשפיל במעון . " אם לא שומעים לא מאמינים ",  אמר מני נפתלי .  מקורב לליליאן פרץ : " הייתה חוזרת בוכה ".  רה"מ הגיב להקלטות : " כשמדובר במשפחה שלי - הכל מותר "
 לאחר שפורסמה ההקלטה הבלעדית בוואלה !  NEWS בה נשמעת רעיית ראש הממשלה שרה נתניהו זועמת על יועץ התקשורת הבכיר למשפחתה ,  עובדים לשעבר בסביבת ראש הממשלה ורעייתו ומקורבים להם טוענים כי לא מדובר בתופעה חריגה . " גם אני קיבלתי המון פעמים צעקות כאלה בבית ראש הממשלה ,  ולעמוד מול שרה - זה הרבה יותר קשה מלקבל ממנה שיחת טלפון ",  אמר מני נפתלי ,  אב הבית לשעבר בבית ראש הממשלה .
" אני יודע את האמת ,  אבל אנשים צריכים מדיה כדי להאמין ",  ציין נפתלי . " אם הם לא רואים את זה ,  או שומעים את זה - אנשים לא מאמינים לזה .  אם אחד ,  שניים ,  שלושה אנשים אומרים את זה צריך להבין - זה נכון .  יש הרבה עובדים שהם חלשים ופוחדים לצאת מול ראש ממשלה ורעייתו .  אני החלטתי לצאת עם התביעה ,  כי כל כך כאב שהם פוגעים בחלשים .  לא יצאתי רק בגלל מה שאני עברתי .  ידעתי שאני אהיה נתון להתקפות וידעתי שלא אקבל הרבה כסף כי הלכתי לבית דין לעבודה ".  
נפתלי אף התייחס לתביעה שהגישה ליליאן פרץ ,  עוזרת בית שעבדה בבית ראש הממשלה בקיסריה . " בתקופה של ליליאן עבדתי בבית ראש הממשלה ",  הוסיף . " ראיתי את יוסי כהן  ( עורך הדין של משפחת נתניהו )  בסלון מדבר על המשפט .  זה לא שהייתי תמים ,  ידעתי מה יקרה ,  ובמיוחד שרצו לסגור איתי פשרות לאורך הדרך .  ידעתי שיש לה שיגעונות ולא התרגשתי .  אמרתי 'תצעקי ,  תצעקי' ואחרי שתי דקות היא היתה אומרת לי 'תביא לי כוס מים' וכאילו שכחה מזה .  כולם יודעים את זה ,  גיל שפר חווה את זה ,  כולם חוו את זה שמה ,  אנשים לא מדברים כי הם אנשים פחדנים ".  
לדברים הצטרף גם א' ,  קרוב משפחתה של לילאן פרץ .  בשנת 2010 היא תבעה את רעיית ראש הממשלה בבית הדין האזורי לעבודה .  בשיחה עם וואלה !  NEWS ציין א' כי  " מה שנחשף היום זה רק קמצוץ ממה שליליאן ואחרים עברו עם האישה הזאת ". 
כשפרץ תבעה את נתניהו ,  היא טענה לתנאי העסקה בלתי הוגנים ,  וכן לשימוש באלימות מילולית מצדה של נתניהו . " כשליליאן היתה חוזרת הביתה בוכה ומפוחדת לא הבנו מה עובר עליה ,  היא גם לא שיתפה אותנו אבל ברור שהיא עברה גיהנום ",  הוסיף א' . " היא סבלה מאוד שם ,  שרה התייחסה אליה כמו לכלב ,  נגרמו לה נזקים בלתי הפיכים ,  מרגע שעזבה את הבית בקיסריה חזר הצבע לפנים שלה .  האמת גם ראש הממשלה סובל בגללה ,  היא משליטה טרור ואוי ואבוי שלא עושה מי שהיא רוצה ".  
נעמי לנדאו ואורן גרוס ,  עורכי דינה של עובדת מעון ראש הממשלה לשעבר שירה רבן ,  אמרו היום כי  " יועץ התקשורת שהקליט את השיחה עם שרה נתניהו היה איש אמונה ,  בכיר ומבוגר ממנה .  ניתן רק לדמיין עד כמה ההתייחסות לעובדת צעירה וזוטרה דוגמת רבן הייתה קשה ופוגענית יותר ".  עוד מסרו : " שערו בנפשכם מה עובר על אישה צעירה ששומעת צרחות כאלה מדי יום ,  כמה פעמים ביום ".  
בהקלטה נשמעת שרה נתניהו זועמת על יועץ בכיר של משפחת נתניהו ,  בתגובה לפרסום ידיעה על פעילותה הציבורית במדור רכילות .  הידיעה הקצרה ,  בת 44 מילים בלבד ,  פורסמה ב-10 בנובמבר 2009 ועסקה ברעיית ראש הממשלה .  הידיעה הייתה בעלת אופי חיובי ,  החמיאה לנתניהו ופירטה כיצד היא  " החליטה להירתם ולתת את חסותה לאירוע התרמה ",  באקדמיה למוזיקה ולמחול בירושלים ,  שבה למדו בניה ,  יאיר ואבנר .  
אלא שאותה ידיעה עוררה את זעמה של נתניהו ,  ואת הזעם הזה נאלץ לספוג יועץ בכיר למשפחת נתניהו ,  שעמו שוחחה לאחר פרסום הידיעה וששמו שמור במערכת .  הסיבה לזעמה של רעיית ראש הממשלה :  הידיעה הקצרה והמחמיאה פורסמה מבלי שצוין בה שהיא פסיכולוגית .  פרט לכך ,  הוטרדה נתניהו גם מהעובדה שבכתבה מצוין ש"תואר אשת ראש הממשלה מחייב גם לפעילות ציבורית ". 
בהקלטה שנחשפת כעת ,  נשמעת נתניהו מטיחה בצרחות בעובד הבכיר : " פסי-כו-לו-גית ,  M.A ,  B.A - זהו !  ".  בין הצעקות ,  דורשת נתניהו מהעובד לנזוף בעיתונאי המפרסם על הנוסח ,  והחלה לצטט מהכתבה - ולגעור . " הוא מקבל ממך עכשיו שיחת נזיפה ?  חוץ מזה - נוסח .  'אשת ראש הממשלה ,  מחייב גם פעילות ציבורית' ,  למה ?  !  למה ?  !  ",  ומיד לאחר מכן ממשיכה בצעקות : " אשת ראש הממשלה הזאת עושה פעילות ציבורית כל יום !  בעבודה המקצועית שלה !  ".  
ראש הממשלה בנימין נתניהו הגיב הבוקר  ( שני )  לראשונה בקולו להקלטות שפורסמו אתמול לראשונה בוואלה !  NEWS ואמר , " אתמול ,  אשתי האהובה שרה הייתה בדרך לחיפה ,  לחנוך מוזיאון לשואה ולהיפגש שם עם ניצולים שהיא מקיימת איתם קשר שנים רבות ",  אמר ראש הממשלה בסרטון שפרסם הבוקר . " בעודה בדרך לחיפה ,  התקשורת מפרסמת קלטת בת תשע שנים ,  הקלטת סתר .  תשע שנים !  מי יודע איפה הייתה הקלטת הזאת ומה עבר עליה .  אבל מה יש בקלטת ?  שרה מרימה את קולה בכעס ,  בשיחה שהוקלטה בסתר ".  
" אני רוצה לשאול אתכם :  בתשע השנים האחרונות ,  מישהו מכם הרים את קולו בכעס ,  פעם אחת ?  פעמיים ?  הרבה פעמים ?  אולי גם העיתונאים והעיתונאיות ,  גם הם לא עשו דבר כזה אף פעם ?  אני בטוח שכולכם הרמתם את קולכם .  ואני בטוח בעוד משהו :  שאם הייתם מביאים הקלטה של אישה אחרת או של משפחה אחרת לתקשורת ,  התקשורת הייתה אומרת :  'עזוב ,  אנחנו לא מפרסמים את זה ,  זה פרטי'.אבל כשמדובר במשפחה שלי ,  ברעייתי ,  בילדיי ,  הכל מותר .  מתירים את דמם ",  הוסיף נתניהו .
" התקשורת מחבקת את המקליטים והמקליטות הללו ומציגה אותם כגיבורים גדולים .  אבל הם לא גיבורים .  הם עושים את המעשה השפל ביותר .  הם מועלים באמון שנותנים בהם ,  הם עושים את זה בשביל בצע כסף או בשביל חיבוק חם בתקשורת או בשביל שניהם .  והם רומסים זכות בסיסית שיש לכל אדם :  הזכות לפרטיות .  אז אני רוצה להגיד לכל המקליטים והמקליטות ,  והמפיצים והמפיצות ,  והשדרים למיניהם :  תתביישו לכם .  אין שום ערך בקלטות הללו .  זה רק המשך של אותו מסע הכפשות והשמצות נגדי ונגד בני משפחתי .  כבר אמרתי לכם יותר מפעם אחת :  אתם רוצים להחליף אותי ?  תתמודדו איתי בקלפי .  עזבו את בני משפחתי ".  

עובדים לשעבר במעון רה"מ על הקלטות שרה נתניהו : " זה רק קמצוץ "
 ההקלטה הבלעדית שפורסמה בוואלה !  NEWS ,  חיזקה עבור התובעים בעבר ובהווה את טענותיהם על יחס מזלזל ומשפיל במעון . " אם לא שומעים לא מאמינים ",  אמר מני נפתלי .  מקורב לליליאן פרץ : " הייתה חוזרת בוכה ".  רה"מ הגיב להקלטות : " כשמדובר במשפחה שלי - הכל מותר "
 
