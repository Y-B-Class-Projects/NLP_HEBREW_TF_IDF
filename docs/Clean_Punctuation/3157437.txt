בין ביס לביס :  כשנתניהו נפגש במקרה עם שגרירים ערבים במסעדה
במרץ האחרון ,  בעת שסעד ראש הממשלה עם רעייתו בוושינגטון ,  ישבו בשולחן אחר נציגי איחוד האמירויות הערביות ובחריין ,  יחד עם עיתונאים אמריקנים .  לפי דיווח באי-פי ,  אלו פנו לנתניהו ,  שניגש אליהם ביציאה ,  פטפט עמם על איראן ולחץ את ידיהם של השגרירים הערבים
באופן רשמי ,  הממשלות שלהן לא מדברות ואיחוד האמירויות הערביות אפילו לא מכירה בישראל .  עם זאת ,  מפגש מקרי בארוחת ערב בין ראש הממשלה בנימין נתניהו לבין שגריר איחוד האמירויות שופך אור על אחד הסודות הכי פחות שמורים בעולם הערבי - הקשרים השקטים בין ישראל לבין חלק משכנותיה הערביות ,  שמתחילים להיחשף בפומבי לנוכח החשש המשותף שלהן מאיראן .  
המפגש ,  שאירע במרץ ,  היה בקפה מילאנו ,  מקום המארח גורמים בכירים בוושינגטון ,  החל מברק אובמה עד לחברי ממשלו של דונלד טראמפ .  נתניהו ,  שהיה אז בעיר לרגל כנס איפא"ק השנתי ,  היה באמצע ארוחת ערב עם רעייתו שרה כשבקשה בלתי-צפויה הגיעה אליו .  
במקרה ,  שגריר איחוד האמירויות בארצות הברית ,  יוסף אל-אוטיבה ,  היה במסעדה כשאירח את בריאן הוק ,  בכיר במחלקת המדינה ,  וקבוצת עיתונאים אמריקנים ,  יחד עם שגריר בחריין ,  שייח עבדאללה בן רשיד בן עבדאללה אל-חליפה .
 לקריאה נוספת בנושאיורש העצר הסעודי :  זכותם של הישראלים לחיות בכבוד בארצם 
העיתונאים האמריקנים הבחינו שנתניהו נמצא בסמוך ,  והם העלו את האפשרות שנתניהו יגיע לשולחנם .  הבקשה הועברה לראשונה דרך בעלי המסעדה ,  לאחר מכן דרך אחד העיתונאים ,  שניגש לשולחנו של נתניהו בזמן שהיה בדרכו לשירותים .  
לא עבר זמן רב עד שנתניהו ורעייתו הגיעו לומר שלום בדרכם מחוץ למסעדה .  הם השתהו קמעה ,  ענו על כמה שאלות על איראן ועל נושאים אחרים ,  חייכו וצחקו על הסיטואציה הביזארית ונתניהו לחץ את ידי שני השגרירים הערבים לפני עזיבתו .  
ישראל או איחוד האמירויות לא חשפו את דבר הפגישה ,  אך הוא תואר לסוכנות הידיעות אי-פי על ידי שישה אנשים שונים ,  שנכחו שם או שתודרכו על הנושא .  הם שמרו על עילום שם מאחר שהארוחה התקיימה על בסיס הבטחה שהדברים שנאמרו בה הם לא לציטוט .  לאי-פי לא הייתה נוכחות באותה ארוחת ערב .  
כשלעצמה ,  הפגישה לא מהווה יסוד של קשרים רשמיים בין ישראל לאיחוד האמירויות הערביות או למדינה אחרת .  ואולם ,  היא מראה כיצד שיתוף הפעולה הידידותי בין ישראל לבין מדינות המפרץ ,  שהיה עד לאחרונה מאחורי הקלעים ,  נגלה לעיני הציבור . 
" זה הפך לסוד גלוי ,  אפילו לא סוד ,  שמופגן בדרכים ציבוריות השוברות את הטאבו ",  אמר דן שפירו ,  לשעבר שגריר ארצות הברית בישראל .  הן חשובות בכך שהן מכינות את דעת הקהל הערבית לקראת שיתוף תפיסת מנהיגיהם כי ישראל היא בעלת ברית אסטרטגית ".  ואולם ,  הוא הוסיף : " זהו הליך שברירי מאוד ".  
מקור השינוי ,  עד לאחרונה בלתי-נתפס על הדעת בעולם הערבי ,  נובע מהחשש המשותף בין ישראל למדינות הסוניות נגד איראן השיעית .  ערב הסעודית ובעלות בריתה באזור ,  כולל איחוד האמירויות הערביות ,  חולקות את העמדה שאיראן מהווה איום גדול יותר על האזור מאשר ישראל ,  שכלכלתה המשגשגת ומגזר ההייטק המוצלח שלה הפכה למודל לחיקוי שמדינות אחרות במזרח התיכון מנסות לשכפל .  
ועדיין ,  למדינות ערב יש סיכונים בקידום התהליך מהר מדי .  אחרי הכול ,  מנהיגיהן השקיעו את רוב 70 השנים האחרונות בחינוך אזרחיהן כי לישראל אין זכות להתקיים וקידמו את הסוגיה הפלסטינית .  זו נותרה סוגיה רגישה בקרב הציבור הערבי ,  ולכן המנהיגים מוגבלים בהעמקת הקשרים עם ישראל עד שהסכסוך ייפתר .  
בזמן שישראל וארצות הברית דחקו את הנושא הפלסטיני לשוליים ,  המגעים מאחורי הקלעים צפויים להימשך ,  ועשויים להספיק לצרכיה האסטרטגיים של ישראל .  
נתניהו מרבה להתפאר בשיתוף הפעולה הגובר והחשאי עם מדינות ערב המתונות .  על אף שהוא לא פירט מיהן ,  לפי רוב ההערכות מדובר בערב הסעודית ובאיחוד האמירויות .  
הסעודים ,  לדוגמה ,  הסכימו לאחרונה לאפשר לטיסות מהודו לישראל לעבור בשטחם האווירי ובכך קיצרו את הטיסה בכמה שעות .  יורש העצר הסעודי ,  מוחמד בן סלמאן ,  אף נפגש עם מנהיגי הקהילה היהודית בארצות הברית במהלך ביקורו האחרון בארצות הברית ,  ואף ביקר בפניהם לפי הדיווחים את ההנהגה הפלסטינית .  
בנוסף לכך ,  אנשי עסקים פועלים בצורה שקטה באיחוד האמירויות ,  והשגרירות בארצות הברית מתכננת לערוך ארוחת אפטאר לשבירת צום הרמדאן בן-דתית ,  שבה ישתתף גם רבי מקומי .  
קטאר ,  מצדה ,  מאפשרת לשגרירה בעזה לשהות בישראל ולעבור יחד עם גורמים בצה"ל בעודו מפקח על הליך שיקום הרצועה .  הנסיכות הקטנה והעשירה אף אירחה לאחרונה מנהיגים יהודים-אמריקנים בולטים ,  כשנפגשו עם האמיר בדוחא .
 בחריין ,  בשנה שעברה ,  שלחה משלחת בן-דתית של מוסלמים ,  בודהיסטים ,  נוצרים ,  הינדים ויהודים לישראל ,  במה שנראה כמו בחינת התגובה לאפשרות שהיא תכיר בישראל .  

בין ביס לביס :  כשנתניהו נפגש במקרה עם שגרירים ערבים במסעדה
במרץ האחרון ,  בעת שסעד ראש הממשלה עם רעייתו בוושינגטון ,  ישבו בשולחן אחר נציגי איחוד האמירויות הערביות ובחריין ,  יחד עם עיתונאים אמריקנים .  לפי דיווח באי-פי ,  אלו פנו לנתניהו ,  שניגש אליהם ביציאה ,  פטפט עמם על איראן ולחץ את ידיהם של השגרירים הערבים

