 " לוטן צודק בדבריו למשפחת מנגיסטו ,  אך הסגנון היה מתנשא "
 ראש חטיבת שבויים ונעדרים לשעבר במוסד אמר לוואלה ! NEWS כי כל עוד ישראל שותקת ,  גדל הסיכוי שהצעיר המוחזק בעזה ישוחרר על בסיס הומניטרי . " אסור ללחץ הפוליטי להשפיע על נתניהו ,  כמו שקרה בעסקת שליט "
 ראש חטיבת שבויים ונעדרים לשעבר במוסד ,  רמי איגרא ,  התייחס אמש  ( שבת )  בשיחה עם וואלה ! NEWS לסערת דבריו של האחראי על השבת הנעדרים מטעם הממשלה ,  אל"מ במיל' ליאור לוטן ,  למשפחתו של אברהם מנגיסטו ,  המוחזק בידי חמאס ברצועת עזה .  לדברי איגרא ,  הנושא מלכתחילה לא היה צריך להיות בטיפול הממשלה . " הטעות בכל הפרשה הזו היא להעלות את הטיפול באזרחים הישראלים לרמת משרד ראש הממשלה על ידי ליאור לוטן ",  אמר . " מי שהיה צריך לטפל באזרחים הללו כמקרה הומניטרי הוא מתאם פעולות הממשלה בשטחים ,  אלוף יואב מרדכי .  הוא מקיים בכל מקרה קשרים עם הצד השני על בסיס אזרחי ". 
איגרא טען כי יש אמת בדברים הקשים שאמר לוטן למשפחת מנגיסטו ,  אולם הבהיר כי הסגנון שבו הם נאמרו היה צריך להיות שונה . " ליאור נפל לתוך מלכודת בגלל סגנון מתנשא .  זה נשמע נורא ,  ויש עכשיו מי שמלבה את זה ,  שלא בצדק .  זה לא הוגן ",  אמר . " בסך הכול הוא אמר דברים נכונים וצריך לשים אותם בפרופורציה .  כל עוד אנחנו שותקים ,  יש סיכוי גדול שבצד השני יענו לבקשתנו לשחרר אותם על בסיס הומניטרי .  כך היה בעבר עם האזרח השני מהפזורה הבדואית .  לצערי ,  קפצו על זה פוליטיקאים וחושבים שהם עושים טוב לעדה האתיופית .  לעניות דעתי זה עושה נזק .  צודק לוטן :  ככל שיהיה יותר פרסום ,  הדרך לגלגל את זה בצורה פשוטה פוחתת ".  

" לוטן צודק בדבריו למשפחת מנגיסטו ,  אך הסגנון היה מתנשא "
 ראש חטיבת שבויים ונעדרים לשעבר במוסד אמר לוואלה ! NEWS כי כל עוד ישראל שותקת ,  גדל הסיכוי שהצעיר המוחזק בעזה ישוחרר על בסיס הומניטרי . " אסור ללחץ הפוליטי להשפיע על נתניהו ,  כמו שקרה בעסקת שליט "
 
