הרשות : " הבנייה בגדה מנוגדת לחוק הבינ"ל "
 דוברו של אבו מאזן אמר שהבנות העבר בין ישראל וארה"ב על המשך הבנייה לא מחייבות את הרשות . " עמדות ארה"ב כיום מעודדות "
 דוברו של אבו מאזן ,  נביל אבו רודיינה ,  אמר היום  ( שני )  כי הרשות הפלסטינית רואה את הבנות הממשל האמריקאי הקודם עם ממשלות ישראל הקודמות על המשך הבנייה בהתנחלויות כלא מחייבות את הרשות הפלסטינית ,  מאחר שהן הבנות  " לא חוקיות המנוגדות לחוק הבינלאומי ".  
עם זאת ,  תיאר אבו רודיינה את עמדותיה האחרונות של וושינגטון בעניין ירושלים כ"מעודדות "  ואמר כי  " ההנהגה הפלסטינית מעוניינת שהעמדות הללו ישתקפו במעשים ובתנועה מדינית אמריקאית לעבר השלום ,  בניגוד למה שעשו הממשלים הקודמים באמריקה ". 
אבו רודיינה הבהיר כי מה שנדרש מממשלת ישראל הוא הפסקת כל פעולות ההתנחלות ,  ובכללן אלו הנקראות  " ריבוי טבעי ",  המאחזים הבלתי חוקיים וכן את הבנייה בירושלים ,  ולמלא בכך אחר התחייבויותיה במפת הדרכים כפי שהוסכם על ידי הקהילה הבינלאומית .  אבו רודיינה הוסיף כי  " הנדרש הוא הפסקת ההתנחלות באופן מוחלט ,  דבר שיפתח את הדרך למו"מ רציני שיוביל לתוצאות אמיתיות ".  
" המשוואה הנדרשת היא הפסקת כל סוגי ההתנחלות והתבססות על פיתרון שתי המדינות ,  וזהו המבחן הבא של הממשל האמריקאי ",  ציין אבו רודיינה והבהיר כי  " אנו רוצים שהממשל האמריקאי יתערב במהירות על מנת לכפות את המשוואה הזו אם לא ניתן להגיע לפיתרון מוסכם ". 
דבריו של אבו רודיינה הם תגובה על דברי מקורות ישראלים לפיהם ראש הממשלה בנימין נתניהו מסתמך על הבנות שהושגו עם הממשל האמריקאי לפיהן ישראל תוכל להמשיך בבנייה בהתנחלויות הגדולות ,  בשל  " הריבוי הטבעי ".  לדברי המקורות ,  ישראל לא תבנה התנחלויות חדשות ולא תחרים שטחים נוספים לצורך הקמת התנחלויות .
 
הרשות : " הבנייה בגדה מנוגדת לחוק הבינ"ל "
 דוברו של אבו מאזן אמר שהבנות העבר בין ישראל וארה"ב על המשך הבנייה לא מחייבות את הרשות . " עמדות ארה"ב כיום מעודדות "
 
