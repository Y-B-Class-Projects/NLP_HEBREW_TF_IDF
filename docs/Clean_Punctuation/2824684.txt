כשל ניסיון לאיחוד הליכוד-כולנו : " כחלון דרש את האוצר "
 לפי גורמים בליכוד ,  במו"מ שנערך בשבוע שעבר ,  הציע נציגו של כחלון שהרשימה המשותפת תהיה בשיטת ה"ריץ'-רץ' "  - אך נתניהו התנגד .  בכולנו אומרים שההיפך הוא הנכון ושההצעה לאיחוד הגיעה מכיוון הליכוד
האיחוד שלא היה הפך לקרב :  הערב  ( חמישי )  הוא המועד האחרון להגשת הרשימות לקראת הבחירות לכנסת ה-20 .  רגע לפני שננעלת ההזדמנות לאיחוד מפלגות ,  נודע על ניסיון אחרון למזג בין כולנו של משה כחלון ,  ובין הליכוד .  
לדברי גורמים בליכוד ,  בשבוע שעבר נערכה בעניין פגישה בין עורך הדין דוד שמרון ,  מקורבו של ראש הממשלה ,  ובין קובי כחלון ,  אחיו של משה כחלון ואחד מראשי מטה הבחירות שלו .  בפגישה ,  כך טוענים בליכוד ,  הציע כחלון לאחד בין שתי הרשימות בשיטת הריץ'-רץ'  ( אחד מכל רשימה )  ,  וכן לקבל את תיקי האוצר והכלכלה .  שמרון שוחח על כך עם נתניהו ,  אולם ראש הממשלה הוריד את האפשרות מסדר היום .
 בחירות 2015 || סיקור מיוחדסערת השיריונים בבית היהודי :  דיין פרש ,  ותוקף את בנטמכיכר תחריר למחנה הציוני :  הכירו את קסניה סבטלובה מה כתבו הפוליטיקאים בפייסבוק השבוע ? 
במטהו של כחלון ,  מנגד ,  טוענים כי ההיפך הוא הנכון ,  וכי ההצעה הגיעה מכיוונו של שמרון ושכחלון החליט להמשיך ולרוץ לבד .  מהליכוד נמסר בתגובה : " נציגי הליכוד ובהם עו"ד שמרון שומרים על קשר שוטף עם נציגי מפלגות שונות .  מפלגתו של כחלון לא קיבלה שום הצעה כזו ,  ההיפך הנכון ". 
ברשימה הסופית של כולנו אשר תוגש היום ,  על פי החלטת היו"ר כחלון ,  במקום השלישי ישובץ יו"ר הוועדה למלחמה בעוני וחתן פרס ישראל אלי אלאלוף .  הוא ימלא את מקומה של מנהלת רשת א' לשעבר ברשות השידור צגה מלקו ,  שנפסלה בידי ועדת הבחירות המרכזית .  במקום השישי ,  שיועד תחילה לאלאלוף ,  תשובץ טלי פלוסקוב ,  המכהנת כיום כראש עיריית ערד ,  מטעם ישראל ביתנו .  נתניהו מצדו הודיע היום כי ישריין במקום ה-11 ברשימת הליכוד את השר לשעבר בני בגין .
 לפניות לכתב עמרי נחמיאס :  omri_n@walla.net.il 

כשל ניסיון לאיחוד הליכוד-כולנו : " כחלון דרש את האוצר "
 לפי גורמים בליכוד ,  במו"מ שנערך בשבוע שעבר ,  הציע נציגו של כחלון שהרשימה המשותפת תהיה בשיטת ה"ריץ'-רץ' "  - אך נתניהו התנגד .  בכולנו אומרים שההיפך הוא הנכון ושההצעה לאיחוד הגיעה מכיוון הליכוד

