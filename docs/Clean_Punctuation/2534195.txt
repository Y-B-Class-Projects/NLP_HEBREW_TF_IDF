לא בפעם הראשונה :  נתניהו על שער הטיים כבר ב-96'
המגזין היוקרתי הקדיש את השער השבוע לראש הממשלה ,  וזו הזדמנות להיזכר בפעם הקודמת שזכה לכבוד ,  כאשר נבחר לראשונה לתפקיד . " האם הוא יכול להביא שלום ?  ",  היתה הכותרת אז
ראש הממשלה ,  בנימין נתניהו ,  ניסה אמנם להצטנע אתמול לנוכח תוארי המלוכה שקיבל בכתבת השער היוקרתית במגזין טיים ,  תחת הכותרת  " ביבי המלך ",  אך בסביבתו רוו נחת מכתבת הפרופיל המקיפה .  הכתבה נכתבה על ידי העורך הראשי של המגזין ,  ריצ ? רד סטנגל ופיארה את הפופולריות ומעמד השיא אליהם הגיע ראש הממשלה לאחר כינון ממשלת האחדות .  כותרת המשנה שלצד תמונתו של  " ביבי המלך "  שאלה  - " הוא כבש את ישראל ,  אך האם יעשה כעת שלום  או מלחמה ?  ".  זו הפעם השנייה שהמגזין מקדיש כתבת שער בניסיון לפענח את תופעת ביבי ,  ומעיון בארכיון עולה כי השאלה שמטרידה היום את עורכי המגזין העסיקה אותם כבר לפני כ-16 שנה ,  אז התפרסמה כתבת השער הראשונה ,  מיד לאחר שנתניהו נבחר לראשונה לראשות הממשלה . " האם הוא יכול להביא שלום ?  "  היתה הכותרת שהתנוססה אז ,  לצד תמונתו של נתניהו ,  אז בן 46 . 
" לראש הממשלה החדש של ישראל יש הרבה ביטחון עצמי ,  אך מעבר לכך ,  הוא נוהג כמו מישהו שמרוצה מעצמו ,  מישהו שסבור שהוא יודע הרבה יותר מסובביו - ומגיע לו יותר ;  זה ניכר לעין ביהירותו ,  בחיוכו ,  ובמחוות מתורגלות היטב ",  כתבה הכתבת ליסה בייר בכתבת המקיפה ,  שפורסמה ב-10 ביוני 1996 .  הכתבה מנסה לנתח את עלייתו המטאורית של נתניהו ,  דרך סקירת ההיסטוריה שלו החל מימי החינוך הרביזיוניסטי ,  השירות הצבאי בסיירת מטכ"ל ,  השכול על מותו של האח יוני ,  ועד בחירתו לראש הממשלה .  בדומה לכתבתו של סטנגל ,  גם ב-1996 הוקדש חלק ניכר מכתבת הפרופיל להיסטוריה האמריקאית של נתניהו ,  שהחלה בנעוריו ,  המשיכה בלימודיו בבוסטון אחרי שחרורו מצה"ל ,  והגיעה לשיא בשנות השמונים ,  כשכיהן כשגריר ישראל באו"ם ,  וכן לכישורים הפוליטיים והתקשורתיים הענפים שהפגין נתניהו בנבכי המושכים בחוטים בארה"ב .
" הנטיות האמריקאיות של נתניהו תורמות לתפיסתו כחלקלק ומלאכותי מדי עבור הציבור הישראלי ,  שמתקשה לקחת אותו ברצינות ",  קבעה בייר ,  אך העריכה כי ייתכן שלמתנגדיו של נתניהו צפויה עוד הפתעה . " הסגנון האמריקאי ,  החיוך הזחוח ופרשת ביביגייט  ( המוכרת בישראל כפרשת הקלטת הלוהטת ,  ט"ש )  לא מנעו מהישראלים להצביע עבור נתניהו .  מרבית המצביעים שוכנעו שהאנרגיה הצעירה והזהירות השמרנית טומנים בחובם הבטחה גדולה ,  והחליטו שמקומו במשרד ראש הממשלה ". 
כישוריו התקשורתיים של נתניהו זכו גם הם לשבחיה של בייר ,  שקבעה בכתבה כי הוא זיהה את כוח התקשורת בשלב מוקדם מאוד ,  וכי האנגלית הרהוטה שבפיו הפכה אותו במהרה לאורח קבוע בתוכניות האקטואליה המובילות בארה"ב . " ההופעות הראשונות שלו בטלוויזיה לא היו טובות .  הוא היה צופה בקלטות שוב ושוב כדי להשתפר ",  מצוטט רולנדו אייזן ,  שהיה הבוס של נתניהו כשעבד בחברת הרהיטים רים בבוסטון בסוף שנות השבעים .  
16 שנה אחר כך ,  גם הכתבה של סטנגל ,  שצפויה להתפרסם במלואה עוד היום ,  נוגעת בחלקה הגדול לתוכניותיו של נתניהו למאבק בגרעין האירני וחידוש המשא ומתן עם הפלסטינים ,  אך מתייחסת בהרחבה גם לגווניו האמריקאיים ,  ובפרט ליחסיו עם הנשיא אובמה . " אני עוקב אחר הפוליטיקה האמריקאית אך איני מתערב בה ",  אמר נתניהו בראיון המלא ,  אך סטנגל מציין כי  " הבית הלבן עשוי שלא להסכים .  עד שנתניהו הגיע ,  ראשי ממשלות של ישראל האמינו שהיחסים צריכים להתמקד בנשיא ארה"ב ,  אך לביבי היה חזון אחר ;  ראש ממשלה ישראלי צריך לשמור על קשרים גם עם הקונגרס ,  הציבור האמריקאי ,  יהדות ארה"ב ,  וכמובן - התקשורת האמריקאית .  לפי צורת המחשבה של ביבי ,  הנשיא הוא אפילו לא בהכרח ראשון בין שווים ".  
גם קשריו של נתניהו עם יריבו של אובמה ,  המועמד המוביל במפלגה הרפובליקנית מיט רומני ,  עולים בכתבה ,  אך בניגוד למה שנטען בכתבה נרחבת שעסקה ביחסים הקרובים בין השניים לפני כחודשיים בניו יורק טיימס ,  נתניהו דווקא ניסה להמעיט בהדיקותם . " לא הכרנו אחד את השני ממש טוב .  הוא היה הילד הגאון ,  ואני הייתי בחלק האחורי של החדר ",  נזכר נתניהו בימי העבודה המשותפים בחברת ייעוץ פיננסי בבוסטון ,  והדגיש כי בשנה האחרונה נפגשו רק פעם אחת ,  וכי במהלך ביקורו בוושינגטון ,  שוחחו כעשר דקות בלבד בנושא האירני ,  כדבריו .
 נתניהו מככב על שער המגזין  " טיים ":   " המלך ביבי "
 לפניות לכתבת :  tal_sh@walla.net.il 

לא בפעם הראשונה :  נתניהו על שער הטיים כבר ב-96'
המגזין היוקרתי הקדיש את השער השבוע לראש הממשלה ,  וזו הזדמנות להיזכר בפעם הקודמת שזכה לכבוד ,  כאשר נבחר לראשונה לתפקיד . " האם הוא יכול להביא שלום ?  ",  היתה הכותרת אז

