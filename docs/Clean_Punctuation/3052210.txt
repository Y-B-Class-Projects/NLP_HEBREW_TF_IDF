תיק 2000 :  עיתונאי ותיק ב"ידיעות אחרונות "  מסר עדות במשטרה
כתב הספורט משה שיינמן ,  הנחשב למקורבו של המו"ל נוני מוזס ,  מסר עדות פתוחה במשרדי להב 433 בלוד .  על פי החשד ,  ראש הממשלה ומוזס רקמו הסכם לצמצום תפוצת  " ישראל היום "  תמורת סיקור אוהד לנתניהו
 ( בווידיאו :  חקירתו הרביעית של נתניהו )  
משה שיינמן ,  כתב ותיק מדור הספורט בעיתון  " ידיעות אחרונות "  הגיע היום  ( שני )  למשרדי יחידת להב 433 כדי למסור עדות פתוחה במסגרת חקירת  " תיק 2000 ".  שיינמן ,  נחשב למקורבו של מו"ל ידיעות אחרונות נוני מוזס .
 פרשה 2000 עוסקת בחשד כי ראש הממשלה בנימין נתניהו ומוזס רקמו ביניהם הסכם חשאי ,  ובמסגרתו הראשון יפעל לצמצום תפוצת החינמון  " ישראל היום "  שנמצא בבעלות מקורבו שלדון אדלסון ,  ובתמורה יזכה לסיקור אוהד בעיתונו של מוזס .  ההקלטות שחשפו את השיחות נמצאו במהלך חקירתו של ראש הסגל לשעבר של נתניהו ,  ארי הרו .  בחודש שעבר העריכו במשטרה כי החקירה בעניינו של ראש הממשלה תסתיים בתחילת מרץ .  ואולם ככל שהזמן חלף ,  הלכה וגברה ההערכה בארגון כי יידרש זמן נוסף להשלמת החקירה .
 לפי הפרסום בשבוע שעבר בעיתון  " הארץ ",  טרם הבחירות הקודמות בשנת 2015 ניהלו השניים שיחות בנוגע לחוק ישראל היום ,  שיחייב מכירה בתשלום של החינמון .  במסגרת שיחותיהם ,  התחייב נתניהו להעביר את החוק ,  שיסייע ל"ידיעות אחרונות ",  ובתמורה מוזס יפעל להשארתו של נתניהו בראשות הממשלה .  עוד פורסם כי מוזס היה מוכן לנקוט צעדים כדי שנתניהו יפעל להעברת החוק :  בין היתר ,  יעסיק עיתונאים מטעם ראש הממשלה בעיתון ויפעל לפגיעה בתדמית של אלו המאיימים על המשך דרכו בראשות הממשלה ,  בהם  יו"ר הבית היהודי ,  נפתלי בנט .
 עוד בנושא:תיק 2,000 : " מוזס הבטיח לנתניהו ש'יטפל' בבנט תמורת 'חוק ישראל היום'"מסתמן :  חיקורי דין לגורמים שלהם הציע נתניהו לרכוש את  " ידיעות "  וערוץ 10בנט על דיל נתניהו-מוזס : " בזמן אמת לא הבנתי מאיפה הכתבות נגדי "  

תיק 2000 :  עיתונאי ותיק ב"ידיעות אחרונות "  מסר עדות במשטרה
כתב הספורט משה שיינמן ,  הנחשב למקורבו של המו"ל נוני מוזס ,  מסר עדות פתוחה במשרדי להב 433 בלוד .  על פי החשד ,  ראש הממשלה ומוזס רקמו הסכם לצמצום תפוצת  " ישראל היום "  תמורת סיקור אוהד לנתניהו

