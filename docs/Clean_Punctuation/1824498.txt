ראש הממשלה הכריז על  " מטה סייבר לאומי "
 מטה לאומי חדש יגן על תשתיות המחשוב הישראליות מפני התקפות עוינות .  רה"מ : " האיומים יכולים לבוא מכיוונים שונים "
 צילום :  גדעון צנטנר .  עריכה :  גדי וינסטוק .  קריינות :  אביב אברמוביץ'
המענה של ישראל למתקפות עוינות :  הקמת  " מטה סייבר לאומי "   ( מטה להגנה מפני לוחמת רשת )  .  ראש הממשלה בנימין נתניהו הודיע היום  ( ד' )  על הקמת המטה הלאומי שלדבריו  " משלב טיפול בשלושה תחומים :  ההגנה ,  הפיתוח התעשייתי והפיתוח האקדמי ". 
נתניהו הסביר כי  " האיומים על ישראל יכולים לבוא מכיוונים שונים .  אנחנו נערכים בצורה מאוד מסודרת ובזמן הנכון ובאמצעים הדרושים כדי לטפל באיומי ההווה ובעיקר באיומי העתיד .  ניתן לטפל בהם ,  לנטרל אותם ולתת הגנה למדינת ישראל אם מתארגנים נכון .  אנחנו לא המדינה היחידה שנערכת לכך .  ראש ממשלת בריטניה ,  קמרון ,  אמר לי שהם מקצצים בכל התחומים ,  אבל בתחום אחד משקיעים הרבה כסף  בתחום הסייבר .  גם אנחנו החלטנו על השקעה של מאות מיליוני שקלים בשנים הקרובות ".  
" ישראל ,  כמו כל המדינות המפותחות ,  היא יעד להתקפות סייבר שיכולות לשתק מערכות חיים של המדינה ",  הוסיף ראש הממשלה . " כל תחום הוא ממוחשב ויש צורך לגבש מענה הגנתי לאיום .  כיוון שהצורך הזה לא חדש ,  התפתחו גם חברות תעשייתיות שמתמחות בהגנה על אירועים אלו .  חלק לא מבוטל מהחברות נמצאות בישראל .  יש בכך פוטנציאל כלכלי גדול מאוד .  אנו רוצים לפתח יכולת כלכלית ותעשייתית שאפשר יהיה לייצא גם מחוץ לישראל ".  
ההחלטה של ראש הממשלה התקבלה לאור המלצות שהגיש יו"ר המועצה הלאומית למחקר ופיתוח ,  פרופ' יצחק בן ישראל .  הצוות שעסק בנושא מנה 70 איש ונוהל על ידי ועדה שאיגדה גופים ממשלתיים ואקדמיים .  בן ישראל הסביר כי בין היתר יוקמו תכניות מצוינות באקדמיה ויהיו השקעות בחינוך ,  לא רק באוניברסיטאות . " אם נעשה כל מה שאושר היום נהיה מרכז עולמי ,  דבר שיתרום לכלכלה ולהגנה הלאומית וגם במישור הבינלאומי יתחזק מעמדנו ",  אמר .
 
ראש הממשלה הכריז על  " מטה סייבר לאומי "
 מטה לאומי חדש יגן על תשתיות המחשוב הישראליות מפני התקפות עוינות .  רה"מ : " האיומים יכולים לבוא מכיוונים שונים "
 
