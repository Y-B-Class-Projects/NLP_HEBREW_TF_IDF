הערב :  ראש הממשלה יכריז על הקדמת הבחירות
בתום פגישות עם המפלגות ,  הכריע נתניהו בסוגייה : " לא ניתן לתכנן תקציב אחראי ".  ההכרזה תועבר בשידור חי בוואלה !  חדשות ,  החל מ-19:45 .  יחימוביץ' מציעה :  בחירות ב-29 בינואר
ראש הממשלה בנימין נתניהו יכריז הערב  ( שלישי )  על הקדמת הבחירות ,  בהודעה קצרה שימסור בשעה 20:00  ( שידור חי בוואלה !  חדשות החל מ-19:30 )  במשרד ראש הממשלה בירושלים .  בלשכת ראש הממשלה אישרו את הדיווחים האחרונים ,  לפיהם נתניהו נוטה להכריז הערב על הקדמת הבחירות ממועדן המתוכנן בחודש אוקטובר ,  ככל הנראה לתחילת חודש פברואר .  
בתגובה להודעה הצפויה ,  הציעה הערב יו"ר מפלגת העבודה ,  שלי יחימוביץ' ,  את ה-29 בינואר כמועד לבחירות לכנסת .  בהודעה מטעמה ,  מסרה יחימוביץ' כי זהו התאריך המוקדם ביותר שיאפשר גם היערכות תקינה של המפלגות : " בפועל ,  המדינה במערכת בחירות כבר חצי שנה ,  וזהו מצב לא בריא ולא יציב שיש להביאו לידי סיום במהרה .  על הציבור לזכור כי נתניהו הולך לבחירות כדי להעביר מיד אחריהן תקציב אכזרי וקשה שיגרום לפגיעה בחייו של כמעט כל אזרח במדינה ,  למעט בעשירים ביותר .  הציבור יכריע בין שתי גישות - זו של נתניהו וזו שלי .  בחירות אלו יכריעו בין כלכלת ג'ונג'ל אלימה לבין כלכלה הוגנת וחברה צודקת .  מפלגת העבודה ערוכה לבחירות אידיאולוגית וארגונית וכבר קיימה סבב שיחות סביב המועד עם סיעות הבית ".  
הנטייה להכריז על הקדמת הבחירות היום הגיעה לאחר תום סבב הפגישות שלו עם ראשי מפלגות הקואליציה .  האחרונים בסבב היו נציגי יהדות התורה ,  סגן שר הבריאות יעקב ליצמן ויו"ר ועדת הכספים ,  ח"כ משה גפני ,  עימם הוא נפגש לפני הצהרים .  אומנם הוא שוחח עימם  כמו גם עם יתר ראשי המפלגות  על ענייני התקציב ,  אך הרושם היה שפניו לבחירות .
 כבר לפני שבוע ,  פורסם בוואלה !  חדשות שנתניהו יכריז על החלטתו מיד לאחר החגים . " ההערכה במערכת הפוליטית :  נתניהו יכריע עד אמצע השבוע הבא אם יילך לבחירות ,  או שמא ינסה לאשר את התקציב ל-2013 ",  נכתב אז .  בסביבת ראש הממשלה אמרו בשבוע שעבר כי  " ראש הממשלה ימשיך בחול המועד בשיחות כדי לבדוק האם ניתן להעביר תקציב אחראי ".  ההערכה הרווחת בכל רחבי המערכת הפוליטית היא כי בסופו של דבר הבחירה של נתניהו תהיה הליכה לבחירות .
" המסלול ברור ",  העריכו אז בכירים בליכוד , " הולכים לבחירות ולא לתקציב .  אין כבר אפשרות לתכנן תקציב אחראי ,  כל מפלגה מתפזרת ,  יש את הריב עם ברק ואמירות פופוליסטיות של מפלגות - כל זה קורה כשמבינים שהולכים לבחירות ואין עניין לשמר את הקואליציה .  השיטה היא שכאשר מחליטים על בחירות - לדאוג שזה יהיה מהיר ,  בתוך 90-100 ימים .  לפי הערכת הבכירים ,  לוח הזמנים הצפוי יחל בשבוע הראשון של מושב החורף ,  אז תפוזר הכנסת .  בין אמצע נובמבר לתחילת דצמבר יתקיימו הפריימריז בליכוד וב-5 או ב-12 בפברואר יתקיימו הבחירות .  

הערב :  ראש הממשלה יכריז על הקדמת הבחירות
בתום פגישות עם המפלגות ,  הכריע נתניהו בסוגייה : " לא ניתן לתכנן תקציב אחראי ".  ההכרזה תועבר בשידור חי בוואלה !  חדשות ,  החל מ-19:45 .  יחימוביץ' מציעה :  בחירות ב-29 בינואר

