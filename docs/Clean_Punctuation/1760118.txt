ארגונים חברתיים :  מחנה לפליטים  " איננו מוסרי "
 בעקבות התכנית להקמת מחנה לפליטים בנגב ,  פנו האגודה לזכויות האזרח ומוקד הסיוע לעובדים זרים לרה"מ בטענה כי מדובר בהתעלמות מהחובות המשפטיות כלפי הפליטים
האגודה לזכויות האזרח בישראל ומוקד הסיוע לעובדים זרים פנו היום  ( חמישי )  לראש הממשלה בנימין נתניהו בעקבות ההודעה על כוונתו להביא לאישור הממשלה החלטה בדבר הקמת מחנה לפליטים בנגב .  במכתב ששלחו לנתניהו עורכי הדין עודד פלד ואסנת כהן-ליפשיץ נכתב כי  " מדובר בנדבך נוסף ומזעזע במיוחד בהתעלמות הנמשכת של ממשלת ישראל מחובותיה המוסריות והמשפטיות ,  הן כלפי פליטים ומבקשי מקלט והן כלפי ילדים ".  
לדברי השניים , " העיקריות שבחובות אלה הן כי אין לעצור פליטים וילדים אלא בהעדר ברירה אחרת ,  אין להגביל את חירותם אלא בשל הכרח מיוחד ,  יש להבטיח את זכותם לקיום נאות בכבוד ,  ובכלל זה להבטיח את זכותם לעבודה ,  לדיור ,  לרווחה ,  לחינוך ולבריאות .  יש לאפשר להם נגישות למערכת מקלט הוגנת ויעילה ". 
כאמור ,  הפנייה לראש הממשלה נעשתה בעקבות הפרסום על כך שהממשלה תדון בשבוע הבא בהקמת מרכז שהייה פתוח למסתננים שנכנסו לישראל שלא כחוק ולאלו שיגיעו בעתיד .  המרכז יוגדר כמרכז  " פתוח "  ויספק למסתננים צרכים בסיסיים ,  בהם :  מקומות לינה ,  מזון ,  שתייה וצרכי בריאות .  אם יאשרו השרים את הקמת המרכז ,  בנייתו תחל בתוך שישה חודשים .
 
ארגונים חברתיים :  מחנה לפליטים  " איננו מוסרי "
 בעקבות התכנית להקמת מחנה לפליטים בנגב ,  פנו האגודה לזכויות האזרח ומוקד הסיוע לעובדים זרים לרה"מ בטענה כי מדובר בהתעלמות מהחובות המשפטיות כלפי הפליטים

