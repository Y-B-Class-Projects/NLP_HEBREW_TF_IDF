נתניהו וקרי דנו בקידום התהליך המדיני ושיפור התנאים בגדה ובעזה
ראש הממשלה נועד עם שר החוץ של ארצות הברית בוושינגטון ושוחח עמו בין היתר על הורדת רמת האלימות באזור נוכח גל הטרור הנוכחי .  השניים סיכמו כי עוזרו של קרי ,  פרנק לוונסטיין ,  יגיע ארצה בשבוע הבא
ראש הממשלה בנימין נתניהו נפגש היום  ( רביעי )  עם שר החוץ של ארצות הברית ג'ון קרי ,  במסגרת ביקורו הרשמי בוושינגטון .  השניים דנו בדרכים להוריד את רמת האלימות נוכח גל הטרור הנוכחי ,  קידום התהליך המדיני ושיפור תנאי המחייה ביהודה ושומרון ובעזה .  כמו כן נקבע כי פרנק לוונסטיין ,  עוזרו של קרי לענייני המשא ומתן בין ישראל והפלסטינים ,  יגיע לישראל בשבוע הבא להמשך דיונים בשלושת הנושאים .  
אמש נפגש נתניהו עם קבוצה של סנאטורים בכירים ,  דמוקרטים ורפובליקאים ,  וביקש מהם להתגייס כדי לפעול נגד ההחלטה של האיחוד האירופה לסמן מוצרים שיוצרו בהתנחלויות וברמת הגולן ,  כמו גם נגד יוזמות אחרות של סנקציות כלכליות על ישראל .  בתחילת השבוע פורסם מכתב שעליו חתמו מחוקקים רבים בוושינגטון ,  המיועד לאיחוד האירופי ומזהיר מפני יוזמות מסוג זה ,  בטענה שהדבר עשוי להוביל לפגיעה ביחסים הכלכליים בין אירופה לארה"ב ,  שכן מדינות שונות בארה"ב מקדמות בשנה האחרונה חקיקה האוסרת על חרמות נגד ישראל .  
לקריאה נוספת:נתניהו על ההחלטה לסמן מוצרי התנחלויות : " אירופה צריכה להתבייש"נתניהו ידרוש מקרי :  תגנה את ההודעה האירופית לסימון מוצרי התנחלויותבבית הלבן מודים :  אין סיכוי להסכם ישראלי-פלסטיני בשנה הקרובה 
שלשום נועד ראש הממשלה עם נשיא ארצות הברית ברק אובמה ,  לאחר תקופה ארוכה של מתיחות בשל הסכם הגרעין של איראן והמערב .  לדברי גורמים במשלחת של נתניהו ,  הפגישה  " הייתה טובה ".  לדברי ראש הממשלה , " היחסים עם ארצות הברית חזקים .  אני מודה לאובמה על כך שהגביר את ביטחונה של ישראל עם סיוע חדש ".  
אובמה התייחס לגל הטרור הנוכחי ואמר : " איש לא צריך להטיל ספק בנחישות הישראלית להגן על עצמה ,  אך גם לא על הרצון שלה לעשות שלום עם כל אחת משכנותיה .  יש לחשוב איך לשמור על איכות היתרונות הטכנולוגיים של ישראל כדי שתוכל להגן על עצמה ".  
לפני כשבועיים נפגשו נתניהו וקרי בברלין .  ראש הממשלה קרא אז לשר החוץ האמריקני להתערב בנעשה נוכח  " השקרים של אבו מאזן ",  כהגדרתו . " ברור כי גל זה של מתקפות נובע ישירות מהסתה  הסתה של חמאס ,  הסתה של תנועות איסלאמיות בישראל ,  ולצערי ,  הסתה גם מכיוונו של אבו מאזן והרשות הפלסטינית ",  אמר נתניהו בפתח הפגישה . " אני חושב שזהו הזמן שבו הקהילה הבינלאומית צריכה להבהיר לאבו מאזן :  הפסק להפיץ שקרים על ישראל - שקרים על כך שישראל מעוניינת בשינוי הסטטוס קוו בהר הבית ,  שקרים על כך שישראל רוצה להרוס את מסגד אל-אקצא ,  ושקרים על כך שישראל מוציאה להורג פלסטינים ". 
הוא הוסיף : " אנו מחויבים לשמירת הסטטוס קו .  אנו הם אלה המגינים על האתרים הקדושים .  ישראל פועלת כדי להגן על אזרחיה כמו שכל דמוקרטיה הייתה עושה מול מתקפות בלתי-נלאות כמו שאנו חווים ".  

נתניהו וקרי דנו בקידום התהליך המדיני ושיפור התנאים בגדה ובעזה
ראש הממשלה נועד עם שר החוץ של ארצות הברית בוושינגטון ושוחח עמו בין היתר על הורדת רמת האלימות באזור נוכח גל הטרור הנוכחי .  השניים סיכמו כי עוזרו של קרי ,  פרנק לוונסטיין ,  יגיע ארצה בשבוע הבא

