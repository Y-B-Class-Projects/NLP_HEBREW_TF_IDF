בית המשפט הוציא צו עיכוב נגד גירוש בת הארבע
שופט בית המשפט המחוזי בתל אביב הוציא צו עיכוב לגירושן של הילדה ואמה ,  והשתיים יישארו במעצר עד לקבלת החלטה בעניינן .  אשת ראש הממשלה שלחה מכתב לשר הפנים בו ביקשה שימנע הגירוש
 ( צילום :  יח"צ ,  עריכת וידאו :  יותם בן-דוד ) 
שאול מנהיים ,  שופט בית המשפט המחוזי בתל אביב ,  הוציא אמש  ( שלישי )  צו עיכוב נגד גירושה של אופק קסטילו ,  הילדה בת הארבע שנעצרה הבוקר בעיר .  הילדה ,  שנולדה ולומדת בישראל ,  נעצרה יחד עם אמה ,  ננסי ,  על ידי פקחים של רשות ההגירה ,  והשתיים הועברו למתקן הגירוש בנמל התעופה בן גוריון לקראת הטסתן לפיליפינים בתואנה כי הן שוהות בארץ שלא כחוק .  ככל הנראה ,  היום ייערך דיון נוסף בעניינן של השתיים ,  והאם צפויה להישאר במעצר עד להחלטה בגורלה של הבת .
 סיפורן של השתיים הצליח לגעת גם בלבה של אשת ראש הממשלה ,  שרה נתניהו .  נתניהו שלחה אמש מכתב לשר הפנים אלי ישי ,  בו ביקשה ש"יגלה רוחב לב "  ולא יגרש את השתיים .
" מדובר בילדה אשר נולדה והתחנכה בישראל ",  כתבה נתניהו , " שפתה הראשונה היא השפה העברית .  אופק גרה לבדה עם אמה בעיר תל אביב ,  למדה בגן בלב תל אביב ,  ומצפה להתחיל את שנת הלימודים החדשה עם חבריה לספסל הלימודים .  אופק עומדת בפני גירוש לפיליפינים ,  ארץ מוצאה הרשמית ,  אך לא ביקרה בה מעולם ". 
נתניהו כתבה כי  " ישנה סבירות גבוהה כי הגירוש יוביל לטראומה פסיכולוגית לא פשוטה ולחץ קשה עבור אופק .  לעיתים עובר זמן רב עד שניתן להתגבר על טראומה שכזו .  אין זה מקומה של ילדה בת 4 ,  אשר נולדה בארץ ישראל וכל חייה הכירה אך ורק את סביבת החיים הישראלית - לשהות במעצר ולעמוד בפני גירוש ".  
נתניהו הביעה תקווה כי  " משרד הפנים יגלה רוחב לב ויקבע כי תלמידים הלומדים במערכת החינוך לא יגורשו ממדינת ישראל . " אני מבקשת ממך אלי ,  למנוע את הגירוש של אופק ולאפשר לה לחזור לגן בשנת הלימודים הקרובה ". 
אופק ,  שנולדה בארץ ולומדת בגן במערכת החינוך הישראלית נעצרה היום יחד עם אמה ,  על ידי רשות ההגירה והאוכלוסין ,  בכוונה לגרשן מהארץ .  אופק למדה השנה בגן מלצ'ט-שנקין בתל אביב ,  וכבר נרשמה ללימודים בגן טרום-חובה  " בעל העקדה "  בעיר .  האם ובתה עצורות במתקן המעבר בנמל התעופה בן גוריון ,  ובשלב זה לא ברור מתי ,  אם בכלל ,  יגורשו בפועל מישראל .
 עוד באותו נושאלראשונה :  בת לעובדת זרה שנולדה ולמדה בארץ תגורשפליטה בחודש החמישי להריונה עומדת בפני גירושבג"ץ :  עובדות זרות שנכנסו להריון לא יגורשו
 ( עדכון ראשון :  22:47 ) 

בית המשפט הוציא צו עיכוב נגד גירוש בת הארבע
שופט בית המשפט המחוזי בתל אביב הוציא צו עיכוב לגירושן של הילדה ואמה ,  והשתיים יישארו במעצר עד לקבלת החלטה בעניינן .  אשת ראש הממשלה שלחה מכתב לשר הפנים בו ביקשה שימנע הגירוש

