בדרך לגל נטישה ?  עורך  " ממון "  הודיע על עזיבתו
פרסום ראשון :  בצל פרשת ביבי-נוני הודיע היום עורך מוסף  " ממון "  עידן מוטולה על פרישתו מהעיתון - כך נודע לוואלה ברנז'ה .  מוטולה : " במצב שנוצר זהו צעד הכרחי עבורי "
 כשברקע פרשת נתניהו-מוזס  במרכזה ניסיון לרקום דיל בין ראש הממשלה למו"ל ידיעות שיבטיח סיקור הוגן לנתניהו תמורת קידום חוק  " ישראל היום "   הודיע היום  ( ראשון )  עורך מוסף  " ממון "  עידן מוטולה על פרישתו מהעיתון - כך נודע לוואלה ברנז'ה .
 מוטולה  ( 41 )  החל את הקריירה העיתונאית ב-1999 כעורך וראש דסק בצוות ההקמה שגויס לאתר דה מרקר .  ב-2002 עבר לידיעות אחרונות ושימש כעורך בדסק החדשות ולאחר מכן כעורך העמוד הראשון של העיתון .  ב-2007 מונה לתפקיד רכז הכתבים של מערכת החדשות ,  תפקיד בו שימש במשך שש שנים .  ב-2014 מונה לתפקיד עורך המוסף הכלכלי  " ממון ". 
מוטולה מסר בתגובה : " זו החלטה אישית לא פשוטה .  כמי שאוהב את מקצוע העיתונות ורואה בו שליחות ,  הרגשתי כי במצב שנוצר זהו צעד הכרחי עבורי .  תודה לכל מי שחלק איתי דרך משותפת ב-15 שנים האחרונות :  כתבים ,  עורכים ,  צלמים ומפיקים מעולים ,  שעושים עבודה קשה מדי יום כדי להביא לקוראים עיתון בעל ערך .  תודה מיוחדת לרון ירון ,  ממנו למדתי על אנושיות לא פחות מאשר על עיתונות .  מאחל לו ול'ידיעות אחרונות' הצלחה ,  מכל הלב ".  

בדרך לגל נטישה ?  עורך  " ממון "  הודיע על עזיבתו
פרסום ראשון :  בצל פרשת ביבי-נוני הודיע היום עורך מוסף  " ממון "  עידן מוטולה על פרישתו מהעיתון - כך נודע לוואלה ברנז'ה .  מוטולה : " במצב שנוצר זהו צעד הכרחי עבורי "
 
