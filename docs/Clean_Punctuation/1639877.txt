נתניהו לשרים :  אל תתבטאו בנושא הסורי
ראש הממשלה שיגר הוראה לשרי ממשלתו בה ביקש שלא להתבטא בתקשורת בסוגייה הסורית .  מוקדם יותר זימן נתניהו את שר החוץ לשיחת הבהרה על רקע דבריו בנושא . " מדיניות הממשלה ברורה - פניה של ישראל לשלום "
  ( דברי ליברמן הבוקר באוניברטיסת בר אילן .  צילום :  רויטרס .  עריכה :  עידן גוראל ) 
בעקבות חילופי הדברים בין סוריה וישראל שהולכים ומחריפים הורה אחר הצהרים  ( חמישי )  ראש הממשלה בנימין נתניהו לשרים שלא להגיב בתקשורת בסוגיה זו .  נתניהו הנחה את מזכיר הממשלה צבי האוזר לערוך סבב טלפונים לשרי הממשלה ולבקש מהם להימנע מלהתבטא בתקשורת בנושא הסורי .  בצהרים ערך נתניהו שיחת הבהרה עם שר החוץ אביגדור ליברמן לאחר התבטאויותיו מוקדם יותר היום .  ליברמן אמר כי  " במלחמה הבאה ,  סוריה תפסיד ואסד יפסיד את השלטון ".  
ראש מערך ההסברה הלאומי ניר חפץ מסר בעקבות הפגישה בין שר החוץ לראש הממשלה כי  " השניים מבהירים שמדיניות הממשלה ברורה .  פניה של ישראל לשלום ולניהול משא ומתן מדיני עם סוריה ללא תנאים מוקדמים .  בד בבד ישראל תמשיך להגיב בנחישות ובתקיפות על כל איום כלפיה ". 
ליברמן אמר את הדברים בהופעה בפני פורום העסקים של אוניברסיטת בר-אילן ,  יום אחד בלבד לאחר שנשיא סוריה בשאר אסד האשים את ישראל ב"דחיפת המזרח התיכון למלחמה ".   " שר הביטחון ברק קורא לשלום והתגובה הסורית היא איום ",  אמר ליברמן לבאי הפורום . " מי שחושב שוויתור טריטוריאלי יביא לניתוק בין סוריה למדינות תומכות טרור ,  טועה .  אתמול קיבלנו איום ישיר וזו חציית קו ". 
הדברים שאמר שר החוץ עוררו זעם רב במערכת הפוליטית .  ח"כ איתן כבל  ( עבודה )  אמר בתגובה לדברי ליברמן כי  " נתניהו חייב לעצור את מחרחר המלחמה ליברמן .  אי אפשר שבתפקיד כה רגיש יחזיק אדם חסר עכבות וחסר בינה ,  שאינו מבין את חשיבות השלום עם סוריה ואת סכנת המלחמה איתה .  ראש ממשלה סביר היה מעיף אותו לכל הרוחות .  ליברמן חצה את כל הגבולות ". 
גם ח"כ טלב א-סנע  ( רע"מ-תע"ל )  הגיב בחריפות להצהרות שר החוץ .  לדבריו , " ליברמן הוא פטפטן מסוכן העלול לסבך את האזור במלחמה כוללת מיותרת ".  ח"כ א-סנע קרא לראש הממשלה נתניהו לרסן את ליברמן  " ולבלום את פיו .  אם הוא אינו מסוגל אז שיפטרו לפני שיהיה מאוחר מדי ". 
ח"כ מיכאל בן ארי  ( האיחוד הלאומי )  יצא להגנתו של השר ליברמן ותקף את אנשי השמאל .  לדבריו , " יש לזכור שבינתיים מי שהביא עלינו מלחמות היו דווקא אנשי השמאל וממשלות מתרפסות שהתחננו להתקפל וקיבלו מלחמות .  תשאלו את ברק ואולמרט ". 

נתניהו לשרים :  אל תתבטאו בנושא הסורי
ראש הממשלה שיגר הוראה לשרי ממשלתו בה ביקש שלא להתבטא בתקשורת בסוגייה הסורית .  מוקדם יותר זימן נתניהו את שר החוץ לשיחת הבהרה על רקע דבריו בנושא . " מדיניות הממשלה ברורה - פניה של ישראל לשלום "
 
