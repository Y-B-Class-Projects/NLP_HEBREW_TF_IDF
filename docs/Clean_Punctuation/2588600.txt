גורמים בירושלים : " אין כל הסכמה על הפסקת אש "
 בעוד בצד הפלסטיני כבר הכריזו שהסכם על הפסקת אש קרוב ,  בישראל מיהרו לצנן את הדיווחים .  גורמים מדיניים נוספים ציינו שהמגעים נמשכים לקראת בואה של קלינטון לאזור 
" אין כל הסכמה ישראלית לשום נוסח של הפסקת אש "  - כך הכריזו הערב  ( שלישי )  גורמים רשמיים בירושלים בצל הדיווחים על התקדמות לקראת הסכם .  עם זאת ,  גורמים מדיניים נוספים ציינו כי המגעים נמשכים לקראת בואה של מזכירת המדינה האמריקאית הילארי קלינטון ,  לאזור .  
גורמים ישראליים הוסיפו כי לא מדובר על נוסח של הפסקת אש עליו חותמים היום .  לדבריהם ,  מדובר על הבנה ששני הצדדים יפסיקו לירות החל מהלילה ,  וממחר יתחילו לדון בפרטי ההסדר .  הפסקת האש תכלול קודם כל התחייבות לעצירת הירי מעזה ועצירת התקפות צה"ל ובהמשך דיון על ערבויות מצרים על הסדרים במעברי הגבול ומניעת התחמשות חמאס בעתיד .  גם דובר הממשלה ,  מארק רגב ,  אמר לרשת CNN כי ישראל עדיין לא הסכימה על הפסקת אש עם חמאס . " עד שאתה לא שם ,  אתה לא שם ",  אמר רגב .
 מבצע  " עמוד ענן "  - כותרות אחרונותרקטה פגעה בבניין בראשון לציון ,  שני פצועים קלג'יהאד האיסלמי :  עד השעה 21:00 תושג הפסקת אששישה גברים הוצאו להורג בעזה : " ריגלו למען ישראל "  
במקביל ,  דובר חמאס ,  פאוזי ברהום אמר כי  " ישראל לא השיבה סופית לבכירים המצרים בנוגע להפסקת האש .  ההתנגדות נמשכת ".  ברהום אמר בראיון לאל-ג'זירה : " טילי הכיבוש ממשיכים עד לרגע זה נגד הבתים ,  המכוניות ,  התינוקות ולכן ההתנגדות חייבת להימשך עד אשר יסכים הכיבוש לכל תנאי ההתנגדות ".  קודם לכן אמר דובר הג'יהאד האיסלמי כי תוך שלוש שעות תושג הפסקת אש .  במקביל ,  חיזקו מקורות פלסטינים את הדברים ואמרו לערוץ הטלוויזיה הלבנוני  " אל-מיאדין "  כי בשעה 21:00 צפויה להכנס לתוקפה הפסקת האש .  רשת  " אל ג'זירה "  דיווחה מפי מקורות פלסטינים כי הערב תוצג הפסקת האש במסיבת עיתונאים בקהיר על ידי המתווך המצרי ונציגי חמאס והג'יהאד האיסלמי .  לפי המקורות ,  ההסכם יכלול בשלב ראשון הפסקת האש ,  ובשלב שני תחל הענקת הקלות על המעברים לעזה .
 בצהריים הגיע לישראל מזכ"ל האו"ם ,  באן קי-מון ,  והתייחס למאמצים להשגת הפסקת אש בפגישתו עם ראש הממשלה ,  בנימין נתניהו . " מצרים היא מנהיגה באזור והתרשמתי שהמצרים משתמשים בקשרים שלהם בכל הצדדים כדי להגיע להפסקת אש מידית .  אני כאן כדי להציע את עזרתי כדי לסייע לסיים את האלימות ולמצוא פתרון של שלום לעימות .  העולם מסתכל ומחכה ,  אין לנו אף רגע לאבד ",  אמר באן . 
" אף מדינה לא תקבל מתקפת טילים נגד אנשיה ונגד הערים שלה .  אם יש פתרון דיפלומטי אנחנו מוכנים לקחת בו חלק ,  אבל פעולה צבאית חזקה היא חשובה כדי לעצור מתקפת טילים כזאת ואנחנו לא נהסס לעשות מה שצריך כדי להגן על אזרחנו .  אני נושא עיניים לשיחות בינינו היום ",  אמר לו נתניהו .  הנשיא פרס אמר מאוחר יותר לבאן ,  בפגישה בין השניים ,  כי  " ישראל מעריכה את המאמצים של הנשיא המצרי ,  מוחמד מורסי .  עם זאת ,  אנחנו לא מופתעים שאירן דוחפת לכיוון השני בכל שהיא מספקת רקטות לחמאס ".  

גורמים בירושלים : " אין כל הסכמה על הפסקת אש "
 בעוד בצד הפלסטיני כבר הכריזו שהסכם על הפסקת אש קרוב ,  בישראל מיהרו לצנן את הדיווחים .  גורמים מדיניים נוספים ציינו שהמגעים נמשכים לקראת בואה של קלינטון לאזור

