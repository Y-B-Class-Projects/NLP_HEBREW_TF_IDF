 " ניו יורק טיימס ":  נתניהו מסתכן ,  עלול להיתפס דורך במקום
בכתבת פרופיל שפרסם העיתון האמריקני נטען כי התבטאויותיו של ראש הממשלה בנושא הגרעין האיראני גורמות לו להישמע לעיתים  " צווחני ".  הוא הבהיר : " לאיראן לא יהיה גרעין "
 צפו :  נתניהו קורא לאירופאים לא לאפשר גרעין לאיראן ,  השבוע  
" המנהיג הישראלי מסתכן בלהיראות קפוא בעבר כשהנוף הגיאופוליטי משתנה "   כך נכתב בכתבת פרופיל שפורסמה הלילה  ( שבת )  ב"ניו יורק טיימס "  בעקבות ראיון עם ראש הממשלה ,  בנימין נתניהו .  העיתון ,  המתאר את ראש הממשלה כבן של היסטוריון ,  הסביר את המסקנה החותכת בכך שנתניהו ,  שמנסה למקד את העולם בהתנגדות לתכנית הגרעין של איראן באמצעות טקסטים ארכאיים וסיפורים על השואה , " נשמע לעתים צווחני ".  
בראיון לעיתון ,  המרבה לבקר את מדיניותו ,  חזר נתניהו על דבריו ולפיהם אם אנשים היו לומדים את העובדות על תכנית הגרעין ,  הם היו מחזיקים בעמדה דומה לשלו . " משתמשים בהיסטוריה כדי להבין את ההווה ולהתוות את העתיד  ההיסטוריה היא מפה ",  אמר . " אתה יודע מהי מפה ?  מפה היא התגבשות של הדברים העיקריים שצריך לדעת כדי להגיע ממקום אחד לאחר ".  
חדרו של נתניהו מתואר בכתבה כשברקע שולחנו תלויות תמונותיהם של שני אישים שראש הממשלה מעריץ  חוזה המדינה בנימין זאב הרצל וראש ממשלת בריטניה לשעבר ,  ווינסטון צ'רצ'יל .  נתניהו השווה את עצמו לשני המנהיגים והסביר כי ההערכה הרבה שלו כלפיהם נובעת מכך שהם  " צפו סכנה בזמן "  ומצאו דרכים למנוע אותה . " הם היו מבודדים הרבה יותר ממני ",  הוסיף .
 לבסוף ,  חזר נתניהו על עמדתו הנחרצת לפיה על הקהילה הבינלאומית לעשות כל שביכולתה כדי למנוע מאיראן נשק גרעיני . " אנחנו כאן בשביל מטרה ,  אני כאן בשביל מטרה ,  והיא להגן על עתידם של היהודים ,  להגן על עתידה של המדינה היהודית  להגן עליה מפני איראן גרעינית ".  לדבריו , " לא אתן שזה יקרה .  זה לא הולך לקרות ".  
מיטשל ברק ,  יועץ פוליטי שעבד לצדו של נתניהו בראשית שנות ה-90 ,  אמר בשיחה עם העיתון כי  " נתניהו חש הכי בנוח כאשר הוא מנבא אסונות ,  מפחיד אנשים כדי להניע אותם לעשות משהו ".  לטענתו ,  הבעיה של ראש הממשלה היא שהוא איבד עתה את המומנטום . " המסר שלו ברור ,  המסר שלו דומה ,  הסיטואציה דומה ,  אך נקודת המבט של כל האחרים השתנתה ",  הסביר . " זה כאילו שאתה לבד בחדר חשוך עם פנס ".  
גורם ישראלי התייחס בראיון לעיתון ליחסים בין ארצות הברית לישראל . " יש הבנה הדדית עמוקה שאנחנו מה שיש ,  אין עוד מערכות יחסים כמו זו ,  כולן מתוחות ",  אמר הגורם .  עם זאת ,  לדבריו ,  היחסים בין נתניהו לנשיא האמריקני ,  ברק אובמה ,  לא יגיעו לרמת הקרבה ששררה בין ראשי המדינות הקודמים ,  ביל קלינטון ויצחק רבין . " זה לא צריך להיות ביל ויצחק .  הם מקבלים זה את זה ". 
לקריאה נוספת:נשיא צרפת לנתניהו : " תומך בעמדת ישראל מול איראן"ברקע המו"מ עם איראן :  צה"ל דימה תקיפה לטווח ארוךרה"מ ללונדון :  היזהרו ממגעים עם מי שקורא להשמדתנורוב גדול בציבור :  אובמה לא ימנע מאיראן נשק גרעיני  

" ניו יורק טיימס ":  נתניהו מסתכן ,  עלול להיתפס דורך במקום
בכתבת פרופיל שפרסם העיתון האמריקני נטען כי התבטאויותיו של ראש הממשלה בנושא הגרעין האיראני גורמות לו להישמע לעיתים  " צווחני ".  הוא הבהיר : " לאיראן לא יהיה גרעין "
 
