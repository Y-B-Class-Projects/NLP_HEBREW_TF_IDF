נתניהו : " ישראל פועלת לפעמים בסוריה כדי למנוע העברות נשק "
 ראש הממשלה אמר בוועידת הגליל בעכו כי ישראל פועלת  " מפעם לפעם "  מעבר לגבול .  זאת ,  כדי  " למנוע חזית נגדנו וגם כדי למנוע העברת נשק קטלני מסוריה ללבנון ".  בחודש האחרון אירעו שתי תקיפות בסוריה שיוחסו לישראל
 ( יעלון בחודש שעבר : " מי שחוצה את הקווים האדומים שלנו בסוריה - חוטף ")  
ראש הממשלה בנימין נתניהו אמר היום  ( שלישי )  כי ישראל  " פועלת מעת לעת בסוריה ".  לדבריו ,  ישראל עושה זאת כדי  " למנוע חזית נגדנו וגם כדי למנוע העברת נשק קטלני מסוריה ללבנון ".  זו התבטאות נדירה של ראש הממשלה בנוגע למעורבות של ישראל במלחמת האזרחים בסוריה .  
רק בחודש האחרון יוחסו לישראל שתי תקיפות בסוריה .  אחת מהן התרחשה לכאורה בשבוע שעבר כאשר אתר האופוזיציה  " סוריה מובשיר "  דיווח שמטוסי חיל האוויר תקפו מטרות חיזבאללה ברכס הרי קלמון ,  סמוך לגבול הלבנוני .  על פי דיווחים אחרים ולא מאומתים ,  בתקיפה נהרגו יותר מעשרה בני אדם ,  רובם אנשי חיזבאללה .  יעד ההפצצה  ככל הנראה בסיס העברת ציוד לוגיסטי בין הכוחות בלבנון ובסוריה .
 שבועיים קודם לכן דווח בתקשורת הערבית על פיצוצים עזים באזור שדה התעופה הבינלאומי של דמשק ,  שנגרם  " ככל הנראה מתקיפה אווירית ישראלית ".  זה היה הדיווח הראשון על תקיפה ישראלית בסוריה מאז החל המבצע הרוסי במדינה .  על פי חלק מהדיווחים ,  שלא קיבלו כל אישור רשמי ,  מטרת התקיפה הייתה משלוח נשק איראני שיועד לחיזבאללה .  
נתניהו סיפק את ההצהרה הבלתי-שגרתית במהלך ועידת הגליל השמינית ,  שנערכה היום בעכו .  במסגרת האירוע נדונו האתגרים ודרכי הפיתוח של האזור .  בוועידה השתתפו נציגים מהקואליציה ומהאופוזיציה ,  בהם השר לפיתוח הנגב והגליל אריה דרעי ,  שר החקלאות אורי אריאל ,  יו"ר האופוזיציה יצחק הרצוג ועוד .
 לקריאה נוספת:בצה"ל נמנעים מחיכוך : " המדיניות היא לא להפיל שום מטוס רוסי"אחרי הצבת ה-S-400 בסוריה :  ישראל ורוסיה ידונו בהרחבת התיאוםדיווח :  תקיפה אווירית ישראלית באזור שדה התעופה של דמשק 
אתמול התייחס נתניהו למלחמת המתמשכת בסוריה ולהגברת שיתוף הפעולה עם רוסיה בנושא זה .  בתום פגישה עם הנשיא ולדימיר פוטין אמר : " המאמצים שלנו לשתף פעולה אחד עם השני כדי למנוע תאונות מיותרות וטרגיות ,  היו חשובים והצלחנו בהם ". 
הוא הוסיף כי לישראל ולרוסיה יש השקפות רבות משותפות ,  ואמר : " אני חושב שאנחנו הולכים בדרך ארוכה נגד האיסלאם הקיצוני .  אני מקווה שישראל ורוסיה יראו עין בעין בנושאים האסטרטגיים ואני רוצה להבטיח לך שביכולתנו להגיע לתיאום פעולה מאוד טוב ביבשה ובאוויר .  אני מאוד מרוצה מהעובדה שהצבאות שלנו היו מאוד זהירים ,  ונמשיך לעשות כך .  אני חשוב שזו אינדיקציה לפתיחות ולהצלחת היחסים בין ישראל ורוסיה ". 
שלשום התייחס שר הביטחון משה יעלון לתיאום הביטחוני של ישראל עם רוסיה ,  על רקע דריסת רגלה של מוסקבה באזור . 
" כאשר הבנו שהרוסים מתכוונים לפעול בתוך סוריה ,  מיד נפגשנו ,  גם ראש הממשלה ,  עם הנשיא פוטין .  גם הרמטכ"ל וסגן הרמטכ"ל ",  אמר לרשת ב' . " יצרנו ערוץ פתוח לתיאום כדי למנוע אי-הבנות ,  משום שמטוסים רוסיים לא מתכוונים לתקוף אותנו ולכן לא צריך להפיל אותם באופן אוטומטי ,  גם אם יש טעות .  עד היום הייתה חריגה קטנה אחת .  היא מיד תוקנה בערוץ התקשורת ". 
יעלון פירט כי מדובר היה בחריגה מועטה וכי הוא מאמין שהיא לא הייתה עוינת . " זו הייתה חריגה של מטוס שנכנס כמייל לשטחנו .  מיד עלינו בקשר והוא מיד חזר חזרה לשטח הסורי ",  אמר .  לגבי הערכות הנוגעות לריגול ,  אמר : " אני חושב שמי שרוצה לצלם היום לא צריך מטוס .  יש לוויין ,  זה לא הסיפור .  הייתה פה טעות כנראה .  הוא טס קרוב לרמת הגולן .  מלכתחילה ,  כמובן ,  הם מודיעים כשהם מתקרבים לשטחנו .  זה חלק מערוץ התיאום ,  וכשם שאנחנו לא מפריעים להם לפעול ואנחנו לא מתערבים כמדיניות - זה מה שקורה בתוך סוריה וטוב שכך - גם הם לא מפריעים לנו לטוס ולפעול בהתאם לאינטרסים שלנו ".  

נתניהו : " ישראל פועלת לפעמים בסוריה כדי למנוע העברות נשק "
 ראש הממשלה אמר בוועידת הגליל בעכו כי ישראל פועלת  " מפעם לפעם "  מעבר לגבול .  זאת ,  כדי  " למנוע חזית נגדנו וגם כדי למנוע העברת נשק קטלני מסוריה ללבנון ".  בחודש האחרון אירעו שתי תקיפות בסוריה שיוחסו לישראל

