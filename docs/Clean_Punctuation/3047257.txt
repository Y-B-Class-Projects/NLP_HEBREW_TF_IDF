נתניהו לפוטין : " איראן מנסה להקים נמל ימי בסוריה "
 ראש הממשלה ערך בזק במוסקבה ,  ובפגישתו עם נשיא רוסיה הודה לו על ברכתו לרגל חג פורים : " 2,500 שנים לאחר שבפרס העתיקה ניסו להשמיד את העם היהודי ,  איראן רוצה להשמיד את מדינת היהודים ".  המנהיגים דנו גם בזירה הסורית
ראש הממשלה בנימין נתניהו נפגש היום  ( חמישי )  עם נשיא רוסיה ולדימיר פוטין בקרמלין ,  זמן קצר לאחר נחיתתו במוסקבה ,  מלווה בשר זאב אלקין ובבכירים נוספים .  בתום הפגישה ,  אמר נתניהו בתדרוך לעיתונאים : " הבהרתי לנשיא פוטין את ההתנגדות התקיפה שלנו להתבססות של איראן וגרורותיה בסוריה ,  הכוללת כוח צבאי ותשתיות צבאיות ,  לרבות ניסיון איראני להקים נמל ימי .  יש לדברים האלה השלכות חמורות על ביטחונה של ישראל .  זה לא יהיה מקובל עלינו .  דיברנו גם על הניסיונות של איראן להעביר נשק מתקדם לידי החיזבאללה כדי לפגוע בישראל .  המסר הזה הופנם והובהר בצורה שאינה משתמעת לשתי פנים .  אם הכוונה לייצר כאן הסדר של שלום ,  זה לא מסתדר עם מדינה שמנסה להשמיד אותנו מתוך גבולות סוריה . 
" העליתי את נושא ההכרה ברמת הגולן אמרתי שמבחינתנו אנחנו נשארים שם ומצפים שהעולם יכיר בזה .  ביקשתי גם את עזרתו בהשבת אורון שאול ,  הדר גולדין ושני האזרחים הנוספים המוחזקים ברצועה ,  והוא הבטיח שינסה לעזור ". 
עוד בוואלה !  NEWS:בישראל תולים תקוות ברוסיה :  מעריכים שתוביל הסדרה בגולן הסורישר החוץ של בריטניה לנתניהו : " המדיניות היא פתרון שתי המדינות"ליברמן נועד עם סגנו של טראמפ : " ארה"ב שותפה אמיתית של ישראל "  
בפתח הפגישה ,  בירך נתניהו את פוטין ואמר : " אדוני הנשיא ,  אני שמח לראות אותך שוב ".  לדבריו , " הביקורים התכופים שלנו משקפים ידידות אמיתית ,  וגם הידוק יחסים בכלכלה ,  בטכנולוגיה ,  בתיירות ובתרבות ". 
נתניהו הודה לפוטין על מעורבותו בהסדרת הסכם הפנסיות בין המדינות ,  וציין את  " הגשר החי של מיליון דוברי רוסית שנמצאים בישראל ".  ראש הממשלה הודה לעמיתו גם על הברכות שהעביר הנשיא לרגל חג פורים . " לפני 2,500 שנה בפרס העתיקה היה ניסיון להשמיד את העם היהודי ,  שלא צלח ,  ואותו אנחנו מציינים בחג הזה ",  ציין ראש הממשלה , " והנה היום יש ניסיון מהממשיכה של פרס ,  איראן ,  להשמיד את מדינת היהודים .  הם אומרים את זה בצורה הכי ברורה ,  חורטים את זה על הטילים הבליסטיים שלהם ".   
" אחד הדברים שאנו נאבקים בו במשותף הוא הטרור של האסלאם הקיצוני ",  אמר ראש הממשלה . " כמובן שבשנה האחרונה הייתה התקדמות משמעותית במאבק נגד הטרור של האסלאם הקיצוני הסוני בהנהגת דאעש ואל-קאעדה ,  ולרוסיה יש תרומה חשובה מאוד בכך ".  הוא הבהיר כי  " לא היינו רוצים שהטרור הזה יתחלף בטרור של האסלאם הקיצוני השיעי שמונהג על ידי איראן ".  
לדברי ראש הממשלה , " אני רוצה לומר בצורה הכי ברורה - ישראל היא היום מדינה ,  יש לנו צבא ואנו מסוגלים להגן על עצמנו .  אבל האיום של האסלאם הקיצוני השיעי הוא לא רק עלינו ,  אלא על האזור כוחו ועל שלום העולם ".  הוא הוסיף : " אני יודע שאנחנו שותפים ברצון למנוע ניצחון כלשהו של האסלאם הקיצוני מכל כיוון ".  
את פני המשלחת הישראלית קיבלו בשדה התעופה סגן שר החוץ של רוסיה מיכאיל בוגדנוב ובכירים נוספים בממשל .  בפגישה נכח גם שר החוץ סרגיי לברוב . " נחתתי לפני זמן קצר במוסקבה לקראת פגישתי עם הנשיא פוטין - פגישה חשובה מאוד לביטחון ישראל !  ",  כתב נתניהו בחשבון הטוויטר שלו .
 בראש סדר היום של פגישת המנהיגים בקרמלין עומדת הזירה הסורית ,  והחשש הישראלי מהתבססות איראנית בסוריה ביום שאחרי סיום מלחמת האזרחים .  בכלי התקשורת ברוסיה הדגישו כי מדובר בפגישה הראשונה לאחר כניסתו של נשיא ארצות הברית דונלד טראמפ לבית הלבן ,  והדבר עשוי להשפיע על תוכן השיחה .  כמו כן ,  נתניהו מתכוון להביע בפני פוטין התנגדות נחרצת להסדר שיחזק את איראן באזור ,  ויביע דאגה מהמשך העברות הנשק מאיראן לחיזבאללה . 
" זו פגישה חשובה מאוד לביטחון ישראל ",  אמר אתמול ראש הממשלה , " ניצחון על הטרור של דאעש לא יכול להביא להתגברות הטרור של איראן וגרורותיה .  לא מחליפים טרור בטרור ".  בראש המל"ל בפועל ,  תא"ל  ( במיל' )  יעקב נגל ,  המזכיר הצבאי ,  תא"ל אליעזר טולדנו וראש הסגל בלשכת ראש הממשלה ,  יואב הורביץ .  אלקין ,  המצטרף לפגישותיו של ראש הממשלה בקרמלין בשנים האחרונות ,  נחשב אהוד ביותר על ידי בכירי הממשל הרוסי .  
בלשכת ראש הממשלה אמרו כי לפגישה שתי מטרות עיקריות : " להמשיך את הקשר השוטף בין ישראל לרוסיה על מנת למנוע חיכוכים בסוריה ,  ולהביע את ההתנגדות התקיפה של ישראל להשארת כוחות של אירן וגרורותיה בגבולנו הצפוני ובים התיכון ,  בכל הסדר שהוא ".  לדברי גורמים בלשכת ראש הממשלה ,  נתניהו מתכוון להעלות שוב בפני הנשיא פוטין את העובדה שרמת הגולן אינה מהווה חלק מהדיון בכל מתווה .  
בימים האחרונים הרבה נתניהו להתבטא לגבי הפגישה עם פוטין ומטרותיה ,  ושב להזהיר מדומיננטיות איראנית .  לדבריו ,  ישראל מזהה ניסיון של טהראן לבסס נוכחות צבאית בסוריה ,  גם בקרקע וגם בים ,  ורואה  " ניסיון הדרגתי לפתוח מולנו חזית ברמת הגולן ",  כפי שאמר בישיבת הממשלה ביום ראשון .  נתניהו מתכוון להבהיר לפוטין שישראל מתנגדת בתוקף להתבססותה של איראן ,  ומתכוונת להמשיך לפעול נגד ניסיונות החימוש של חיזבאללה . " הקווים האדומים שלנו עבים וברורים ואיננו מהססים לפעול כדי לקיים אותם ",  אמר ביום שני באירוע במשרד החוץ .  
זוהי פגישתו החמישית של נתניהו עם פוטין בשנה וחצי האחרונות ,  כשהפעם האחרונה הייתה ביוני אשתקד בביקור חגיגי במוסקבה לציון 25 שנות יחסים דיפלומטיים בין המדינות .  הצורך בתיאום אסטרטגי גבר מאז העצימה רוסיה את מעורבותה הצבאית במלחמה בסוריה ,  ובישראל מביעים שביעות רצון ממנגנון התיאום הצבאי שהוקם למניעת חיכוכים בין המדינות .  
נתניהו מגיע למוסקבה יומיים לאחר ביקורו של יו"ר האופוזיציה יצחק הרצוג ,  במסגרתו נפגש עם סגן שר החוץ והציג ,  לדבריו , " דרישה תקיפה למניעת העברת אמל"ח שסופק לסוריה לידי חיזבאללה ונגד נסיונו להרחיב את תחום השפעתו לגולן הסורי ,  דבר המהווה קו אדום מבחינת מדינת ישראל ".  מחר צפוי פוטין להיפגש במוסקבה עם נשיא טורקיה רג'פ טייפ ארדואן .  
הפגישה עם פוטין היא אחת מרצף פגישות מדיניות רמות דרג שנתניהו מקיים בימים אלה ,  שבכולן תופסות הסוגיה האיראנית והסורית מקום בולט ביותר .  בחודש שעבר נפגש עם ראשת ממשלת בריטניה ,  תרזה מיי ,  בלונדון ועם נשיא ארצות הברית ,  דונלד טראמפ ,  בוושינגטון ,  ובהמשך החודש הוא צפוי לנסוע לסין לפגישה עם הנשיא ,  שי ג'ינפינג .
  ( עדכון ראשון :  14:02 )  

נתניהו לפוטין : " איראן מנסה להקים נמל ימי בסוריה "
 ראש הממשלה ערך בזק במוסקבה ,  ובפגישתו עם נשיא רוסיה הודה לו על ברכתו לרגל חג פורים : " 2,500 שנים לאחר שבפרס העתיקה ניסו להשמיד את העם היהודי ,  איראן רוצה להשמיד את מדינת היהודים ".  המנהיגים דנו גם בזירה הסורית

