שקר כלשהו
למה בעצם אסי כהן פורש ?  מה באמת הלך בין ביבי לביבר ?  איך מגיב שמאלני שסוטרים לו ?  ומי אחראי לפיצוץ הרכבת במינסק ?  דרור רפאל מסכם שבוע
הוא כנראה הרגיש שהוא מיצה את עצמו .  אולי הוא הבין שהוא כבר לא החתיך ,  למרות שהוא לגמרי כן החתיך והכי מוכשר שם .  ואומרים שהוא נחמד לכולם ומקסים וכולם אהבו אותו ,  אז למה הוא עזב ואם עוזב אז למה עכשיו ? 
אולי אין לו כוח לעבוד כל כך קשה ,  זה גדול עליו .  או להיפך ,  אולי זה קטן עליו .  ובכלל מה הם שווים בלעדיו .  אולי זרחוביץ' איים עליו .  או יותר גרוע ,  אולי העולם התחתון איים עליו .  או שהוא הסתבך בצרות ,  כסף ,  אולי סמים אי אפשר לדעת .  ואם כן ,  בטוח השוק האפור מעורב ,  הם תמיד מעורבים בדברים האלה ,  אני לא אתפלא אם לא רק את  " נהדרת "  הוא יעזוב ,  אולי הוא יעזוב את הארץ בקרוב .  או יתאבד ,  ואם יתאבד אז בטח בירייה ,  כאלה אנשים לא תולים את עצמם ,  הוא יירה לעצמו בראש ויגמור עם זה .  מי שיסבול הם האישה והילדים .  לא ברור למה הוא התחתן בכלל ,  אם הוא חושב רק על עצמו האגואיסט הזה .  
בכלל ,  אף פעם לא סבלתי אותו ,  לא מבין מה מיוחד בו ומה כולם עפים עליו ,  ומה הוא שווה בלי  " ארץ נהדרת "?  סתם אגואיסט מכוער שתופס מעצמו כאילו אלוהים .  יאללה שיעוף מי צריך אותו בכלל ,  גם ככה אף פעם לא הצחיק אותי .  אולי קצת כשעשה את שימי ,  הוא היה הכי חמוד בשימי ,  מקסים וגם הכי מצחיק וחתיך והכי חשוב הכי נחמד לכולם .  אז למה בעצם הוא התאבד ,  לא הבנתי .
 ג'סטין ביבר מבקר בארץ .  הכל היה נחמד וכיף ,  עד שצלמי הפפראצי הראו לו מי אנחנו באמת .  גסים ,  ברוטלים ופולשניים .  ואז ביבי ביטל לביבר .  ביבי הכין לביבר דייסה ,  להיפגש עם ילדי עוטף עזה .  אבל ג'סטין לא ילד ,  הוא לא ייפול לבור שביבי טמן לו .  פגישה עם ילדי עוטף עזה היא הבעת עמדה .  ביבר לא פוליטיקאי ,  הוא זמר ,  אמן וילד פלא ,  אז פלא שהילד לא מסכים להיכנס לסכסוך פוליטי .  
ביבר ביטל לילדי עוטף עזה ,  ביבי ביטל לביבר וביבר ייצא מכאן מאוכזב ,  כועס וממורמר על ביבי ,  על הפפראצי ועל כל מה שמריח ישראל .  אבל מה זה משנה מה עוד אמן בינלאומי חושב עלינו ,  כל עוד עוטפי עזה וביבי והפפראצי מרגישים שהם צודקים .
 ד"ר מור אלטשולר סטרה למזכ"ל שלום עכשיו יריב אופנהיימר לפני שידור  " פופוליטיקה "  בערוץ 1 .  אופנהיימר הזעיק את המשטרה ואלטשולר הודחה מהתוכנית .  מעבר להתנהגות האלימה והלא מקובלת של אלטשולר ,  יש להרים גבה על תגובת הדרמה-קווינית של ילד הכאפות אופנהיימר .  אם זה משל על השמאל הישראלי ,  אז הנה עוד סיבה להתרסקות השמאל .  המקרה הוא לא רק אישי .  אישה סטרה לגבר ,  הימין סטר לשמאל .  
ומה עושה הגבר ,  השמאל ?  לא מתגונן ולא מחזיר ,  כמעט מגיש את הלחי השנייה וקורא למשטרה .  לא רק בכביש עדיף להיות חכם מאשר צודק .  תהייה גבר ,  למען השם ,  תגיב .  מה אתה קורא למשטרה ?  טוב שלא הלשין עליה לאמריקאים או הגיש תלונה למועצת הביטחון של האו"ם .  כל עוד השמאל לא יידע להתמודד עם סטירה ,  איך הוא יצליח להתמודד עם איומים ביטחוניים גדולים יותר כמו אגרוף או נשק גרעיני .
 פיצוץ בתחנת הרכבת במינסק ,  החשד הוא שזאת רושל רושל .  
במקום שלוש חברות סלולר שמתאמות ביניהן מחירים ,  מבצעים וקנסות עכשיו יהיו חמש .  
אי אפשר באמת להעביר יום בלי לדמיין מפגש אירוטי בין מוסא קוסא לאבו סיסי .  
בארצות הברית נחשפו דוחות על נחיתת חייזרים ,  שביתת הרופאים נמשכת ,  משט נוסף עושה דרכו אלינו ועדיין מולי שפירא מפחד לעבור במעברי חצייה .  פליז מולי ,  תנסה להתמודד לבד .  למרות שישאלו אתכם וינסו להתעניין ,  תמיד תזכרו שלאף אחד לא באמת אכפת איפה אתם בחג .  
אז איפה אתם בחג ,  באמת ?  חג שמח .
 
שקר כלשהו
למה בעצם אסי כהן פורש ?  מה באמת הלך בין ביבי לביבר ?  איך מגיב שמאלני שסוטרים לו ?  ומי אחראי לפיצוץ הרכבת במינסק ?  דרור רפאל מסכם שבוע

