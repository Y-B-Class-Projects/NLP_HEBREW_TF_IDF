בעד הנגד :  הגיע הזמן להחליף שלטון
מעולם לא היה בישראל דבר כמו מחאת האוהלים ,  שהצליחה להפוך את המדינה על פיה .  יורם קניוק קורא לצעירי המהפכה לקחת כיוון חד וברור ולקרוא לבחירות עכשיו
לצעירים שלא מצאו דירות והחלו לשבת באוהלים - אל תחתו :  הצלחתם לעורר עם שלם .  לא היה כדבר הזה בארץ מעולם .  אתם לא צריכים שהמהפכה שלכם תיחשב לקונצרט בפארק ,  אתם צריכים להישאר צעירים ,  ולא לקחת יותר מדי טרמפיסטים ;  הישארו המהפכות  ואתם .
 החלו עם שתי מילים :  בעד הנגד .  או החליפו את השלטון !  או הנהגה חדשה !  ובחירות לאלתר !  המהפכה הרוסית ,  האמריקאית ,  הצרפתית הסינית היו נגד השלטון ;  ברוסיה וסין זה נגמר רע ,  באמריקה ובצרפת לא .  אתם סוחבים את הרצון שלכם לחיות במדינה הגונה ,  אבל תמיד יהיו כאלה שלא ייכללו בצדק החברתי ,  כי אין צדק מוחלט ,  בטח לא חברתי .  
מחאת האוהלים :  כל הדעות והפרשנויות:הפגנת ה-300 אלף :  שיר הלל לעם הישראלימחאת האוהלים :  הגיע זמן הפריפריהגם הציבור הערבי צריך להצטרף לרוטשילדיש עולם מחוץ לבריונות של רוטשילדעם ישראל זאבים זה לזהמחאת הדיור הוכיחה :  עבדו עלינו כל השנים
אולי אינכם מבינים שהפכתם את המדינה על פניה ,  אבל הממשלה הזאת - שאינה אלא המשך ממשלות רבות שכשלו בזו אחר זו - אינה יכולה לתת לכם שום דבר .  בלי המתנחלים ובלי החרדים הם יפלו ,  ואלה עולים הכי הרבה כסף .  אם ביבי יבגוד בתומכיו הוא יעוף ,  מוטב שתביאו אותו לקחת את הממשלה שלו לבחירות עכשיו .  
אני זקן .  הזקנים דפוקים לא פחות מכם .  שכר דירה קשה גם לנו ,  אבל אנחנו פה לזמן מוגבל ונחזיק מעמד .  קחו את עצמכם עם הקרובים אליכם ,  הנאורים ,  ותנו להם להקים את המדינה שנולדה בשתי הדירות שלא השגתם .   ניצחתם אראלים .  אבל גם בני עוון וחסרי חסד וחמלה וכאלה שחושבים שרק הם קיימים .  אתם צעירים וסבורים שאדם פיקח כמו נתניהו יוכל לתת לכם דיור וצדק .  אתם טועים .  לא רק שאינו רוצה ,  הוא אינו יכול .  הנה גם אני רוצה להיות צעיר כמוכם ,  אבל מה ?  זה יעזור לי ?  
קחו כיוון חד .  לאלה שנספחים אליכם כי זה נחמד  תנו ללכת .  בשבילם אתם קישוט .  קחו כיוון ברור :  בחירות עכשיו !  אתם והרופאים העומדים מול מוות של כולנו אבל אינם סקסיים כמוכם :  תנו יד רק למי שדומה לכם ושמאותו עבר באתם .  נסו בדמוקרטיה להזיז את הממשלה ללכת למשא ומתן עם הפלסטינים אפילו אם זה רק לשם קימום הכלכלה והורדת האיבה .  לכו על חדות כאב ותער ,  שאו עיניים ,  הביטו היטב איך 51% מהתלמידים היום לומדים בחינוך החרדי שאתם תאלצו לפרנס עד יומכם האחרון כי הם לא ישתנו .  
הבוקר בשבע פסעתי כדרכי בשבילכם .  כבר היה חם ,  פסעתי על גופים שזעו ,  פקחו עין ,  חייכו וחזרו לישון בחום הנורא הזה .  אל תוותרו ואז אוכל למות בשקט כי יש לי נכד בן שנה שיחיה כאשר אתם תהיו גדולים והוא יחפש דירה אצלכם ואני רוצה שימצא כי אני לא יכול להוריש לו דירה שאין לי .
 
בעד הנגד :  הגיע הזמן להחליף שלטון
מעולם לא היה בישראל דבר כמו מחאת האוהלים ,  שהצליחה להפוך את המדינה על פיה .  יורם קניוק קורא לצעירי המהפכה לקחת כיוון חד וברור ולקרוא לבחירות עכשיו

