פרסום ראשון :  העו"ד החדש של נתניהו - פרקליטו לשעבר של מנדלבליט
לוואלה !  NEWS נודע כי עו"ד אייל כהן ממשרד  " כהן סטרשנוב לונדון "  הצטרף לאחרונה לצוות הגנה של ראש הממשלה ומייעץ לו בעניין חקירותיו הפליליות .  בעבר ייצג כהן את היועמ"ש במסגרת פרשת הרפז .  בימים אלה מצייג את ניצב ריטמן בתלונה להטרדה מינית שהוגשה נגדו
עו"ד אייל כהן ממשרד עורכי הדין  " כהן סטרשנוב לונדון "  הצטרף לאחרונה לצוות ההגנה של ראש הממשלה ,  בנימין נתניהו ,  ומייעץ לו בעניין חקירותיו הפליליות - כך נודע לוואלה !  NEWS .  בעבר ,  ייצג כהן ,  בין היתר ,  את היועץ המשפטי לממשלה ,  אביחי מנדלבליט ,  במסגרת פרשת הרפז ,  בעת שהאחרון שימש הפרקליט הצבאי הראשי .  כהן מייצג בימים אלו גם את מפקד להב 433 לשעבר ,  ניצב רוני ריטמן ,  בתלונה להטרדה מינית שהוגשה נגדו .
 עד לפני חודש ייעץ לנתניהו בתיקי 1,000 ו-2,000 פרקליט אחר שייצג את מנדלבליט בפרשת הרפז - עו"ד זק חן .  עם זאת ,  ברגע שנודע כי ראש הממשלה חשוד גם בתיק 4000 החליט חן לפרוש מייצוגו ,  לאור העובדה שחן מייצג חשוד אחר בתיק 4000 - איש העסקים שאול אלוביץ' .  חן הסביר אז כי  " למרות שאין כל מניעה חוקית או חשש לניגוד עניינים בין הייעוץ בתיקי 1000 ו-2000 לבין חקירה זו ,  החלטתי על דעת ראש הממשלה כי על מנת למנוע לזות שפתיים ,  לא אמשיך לייעץ לו באף עניין ,  לפחות עד שהדברים יתבהרו ". 
קבוצת D & B ;  דירגה את משרדו של כהן בשנתיים האחרונות ברשימת משרדי עורכי הדין המובילים בתחום הצווארון הלבן .  מקורבים לעו"ד כהן מסרו כי משלמד את העובדות הנוגעות לתיקים שבהם נחקר ראש הממשלה ,  הגיע למסקנה שיש פער גדול בין הפרסומים עד כה לבין המציאות וכי יש לו אמון מוחלט בחפותו של ראש הממשלה והדברים יתבהרו בתקופה הקרובה .  
אתמול נחקר ראש הממשלה בפעם השנייה בתיק 4000 ,  במשך ארבע שעות במעונו הרשמי ברחוב בלפור בירושלים .  במקביל ,  נחקרה במשרדי להב 433 שבלוד רעייתו שרה ,  וכן בנו יאיר ,  שלו זו הייתה חקירתו הראשונה בתיק .  עוד נחקרו ,  בעל השליטה בבזק שאול אלוביץ' ,  אשתו איריס ,  מנכ"לית בזק הפורשת סטלה הנדלר .  ראש לשכת ראש הממשלה לשעבר דוד שרן הגיע גם הוא למשרדי להב 433 למסור עדות פתוחה .  
חקירתו של ראש הממשלה הייתה אמור להתקיים בשבוע שעבר ,  אולם במשטרה החליטו לדחות אותה ,  ככל הנראה לאחר שחלה .  ביום חמישי ,  באירוע הרמת כוסית של הליכוד לקראת פסח ,  אמר נתניהו כי  " יש מי שמפעיל לחץ בלתי פוסק ובריוני על גורמי האכיפה ,  כדי להפיל אותנו ".  הוא ציין כי  " רבים בעם שומעים מה קורה בתקשורת ומרגישים שיש כאן משחק מכור ,  ממש ציד מכשפות ". 
לפני כשלושה שבועות נתניהו מתח ביקורת על המשטרה בשל מאמציה לגייס עדי מדינה בחקירותיו ,  לאחר שחפץ חתם על הסדר מסוג זה . " לוקחים אנשים שטוענים שהם ביצעו איזו עבירה ,  מכניסים אותם למעצר ,  מהלכים עליהם אימים ,  אומרים להם 'החיים שלכם הסתיימו ,  החיים של המשפחה שלכם הסתיימו .  אנחנו ניקח מכם כמעט הכול ,  גם את החירות שלכם ".  

פרסום ראשון :  העו"ד החדש של נתניהו - פרקליטו לשעבר של מנדלבליט
לוואלה !  NEWS נודע כי עו"ד אייל כהן ממשרד  " כהן סטרשנוב לונדון "  הצטרף לאחרונה לצוות הגנה של ראש הממשלה ומייעץ לו בעניין חקירותיו הפליליות .  בעבר ייצג כהן את היועמ"ש במסגרת פרשת הרפז .  בימים אלה מצייג את ניצב ריטמן בתלונה להטרדה מינית שהוגשה נגדו

