לבני נגד נתניהו : " פוגע ביחסים עם ארה"ב בגלל פוליטיקה "
 יו"ר התנועה תקפה באירוע  " שבתרבות "  בבת ים את נאומו הקרוב של ראש הממשלה בוושינגטון : " זה חוסר אחריות ".  מוקדם יותר נקט אותו קו תקיף גם יו"ר יש עתיד יאיר לפיד : " הורס היחסים בשביל עוד כמה קולות לליכוד "
 יו"ר התנועה ומספר 2 ברשימת  " המחנה הציוני "  לכנסת ,  ח"כ ציפי לבני ,  תקפה היום  ( שבת )  בחריפות את ראש הממשלה ,  בנימין נתניהו ,  בגין החלטתו לצאת לנאום בקונגרס בארצות הברית ללא תיאום עם הממשל . " היחסים שלנו עם ארצות הברית חיוניים לביטחון שלנו ",  אמרה לבני באירוע  " שבתרבות "  בבת ים . 
" נתניהו פוגע ביחסים האלה ועושה צעד שאולי שמשרת אותו פוליטית ,  אבל פוגע בביטחון ישראל .  ראש ממשלה אחראי היה יודע לשמור על האינטרסים הכי חשובים שלנו .  נתניהו אוהב לדבר באנגלית ולשמוע שמוחאים לו כפיים ,  אבל כשזה בא על חשבון היחסים עם בעלת הברית הגדולה שלנו - זה חוסר אחריות ". 
ראש הממשלה הוזמן על ידי יו"ר בית הנבחרים האמריקני ג'ון ביינר לנאום בקונגרס ללא אישור מהבית הלבן ,  שבתגובה הוציא הודעה תקיפה שביקרה את הצעד .  לפי ההודעה ,  הנשיא ברק אובמה ושר החוץ ג'ון קרי לא ייפגשו עם נתניהו ,  שיגיע לוושינגטון ב-3 במרץ - שבועיים בלבד לפני הבחירות .
 עוד על המשבר ביחסים"ביקור נתניהו - ניסיון עוין ללחוץ על הקונגרס בנושא איראן"ארגון יהודי בארה"ב נגד ביקור נתניהו : " צעד שגוי ופוליטי"נאום הקונגרס :  נתניהו החליט להכפיל את ההימור 
מוקדם יותר היום התייחס לנסיעתו הצפויה של ראש הממשלה לוושינגטון גם יו"ר יש עתיד ,  יאיר לפיד .  במהלך אירוע  " שבתרבות "  במודיעין אמר לפיד כי  " נתניהו מעדיף להרוס את היחסים האסטרטגיים שלנו עם ארצות הברית בשביל נאום בחירות ".  לדבריו , " זה חשוב שישמעו את קולה של ישראל באופן רם וברור בסוגיה האיראנית ",  הסביר שר האוצר לשעבר . " אבל מה שקורה במקרה הזה הוא ההפך - זה גורם לנו נזק .  נתניהו מעדיף בשביל נאום בחירות אחד ,  שאולי יקושש כמה קולות בסניפי הליכוד ,  להרוס את היחסים האסטרטגיים שלנו עם ארצות הברית ".  
יו"ר יש עתיד המשיך ואמר כי  " צריך לזכור ,  הבית הלבן הוא המוסד שעמו אנחנו מקיימים את הקשר היומיומי .  הנושאים הביטחוניים והצבאיים מתנהלים מול הבית הלבן ,  שהוא זה שלמעשה מנהל את המשא ומתן מול האיראנים ".  לדבריו , " נתניהו מכיר את היחסים עם האמריקנים ,  את הפרוטוקול ואת היחסים בזירה הבינלאומית .  אם הוא החליט לשבור את כל זה בשביל לנאום בקונגרס שבועיים לפני בחירות ,  זה יכול להיות רק מסיבה אחת :  מפני שהוא חושב שזה יעזור לו בבחירות בישראל ".  
עוד הוסיף לפיד כי  " אילו הדאגה לסוגיה האיראנית הייתה מדריכה את נתניהו ,  כפי שהוא אומר ,  הוא היה מנהל את זה אחרת ובתיאום עם הבית הלבן ".  לטענתו , " במהלך סוף השבוע שוחחתי עם בכירים אמריקנים והם מזועזעים .  זה בניגוד לפרוטוקול וזה לא מנומס .  היחסים עם האמריקנים חשובים למדינת ישראל .  אסור לנו לפגוע בהם כך בקלות ראש ,  זה גורם נזק ליחסים האסטרטגים וייקח זמן רב לשקם אותם ".  
שר הפנים גלעד ארדן התייחס היום לביקורת של לבני והאשים אותה בהתקפלות בפני דעת הקהל העולמית . " לבני והרצוג מוכנים ,  כמו תמיד ,  להפקיר את האינטרסים הלאומיים והביטחוניים של מדינת ישראל מול איראן ,  מול הפלסטינים ובעצם מול כולם ",  אמר . " הציבור בישראל מצפה מההנהגה שלו שתעמוד על האינטרסים החיוניים למדינה ולא תחפש לקושש כמה מחיאות כפיים מהעולם בכל מחיר .  זאת בדיוק ההכרעה בבחירות הקרובות - ממשלת ויתורים ונסיגות בראשות ציפי והרצוג או ממשלה לאומית בראשות נתניהו והליכוד ,  שתעמוד כצוק איתן על האינטרסים הלאומיים של מדינת ישראל ". 
בניגוד לביקורת שהטיחו לבני ולפיד בראש הממשלה ,  אמר סגן השר אופיר אקוניס ב"שבתרבות "  בבת ים כי  " נתניהו ייצג את כל אזרחי ישראל בעניין שלא אמורה להיות עליו שום מחלוקת בישראל - תכנית הגרעין של איראן והתפשטות הטרור של האיסלאם הקיצוני ".  לדבריו , " לדאבון הלב ,  הציניות ורדידות השיח שמלווה את הבחירות הנוכחיות מביאה את האופוזיציה להתנגד אוטומטית לכל משימה לאומית ".  בהמשך תקף אקוניס את מפלגת העבודה על רקע התבטאויות מועמדיה לכנסת בעבר . " תפיסות פוסט-ציוניות השתלטו על המפלגה ",  אמר .
  ( עדכון ראשון :  12:32 ) 
לפניות לכתב :  omri_n@walla.net.il 

לבני נגד נתניהו : " פוגע ביחסים עם ארה"ב בגלל פוליטיקה "
 יו"ר התנועה תקפה באירוע  " שבתרבות "  בבת ים את נאומו הקרוב של ראש הממשלה בוושינגטון : " זה חוסר אחריות ".  מוקדם יותר נקט אותו קו תקיף גם יו"ר יש עתיד יאיר לפיד : " הורס היחסים בשביל עוד כמה קולות לליכוד "
 
