ביידן על תהליך השלום : " רגע היסטורי שאסור לפספס "
 סגן נשיא ארצות הברית ,  שבא לישראל לכבוד הלוויית שרון ,  אמר את הדברים בפגישה עם הנשיא פרס . " מאמין שנתניהו יכול לעשות את זה ",  הוסיף .  פרס : " חלון הזדמנויות שספק אם ישוב "
 אחרי הנאום שנשא הבוקר  ( שני )  סגן נשיא ארצות הברית ,  ג'ו ביידן ,  בטקס האשכבה לראש הממשלה לשעבר ,  אריאל שרון ,  הבהיר הערב ביידן שהוא לא בא לישראל רק כמחוות נימוס .  לפני זמן קצר הוא ערך פגישת עבודה מדינית עם נשיא המדינה ,  שמעון פרס ,  שבפתחה הוא הדגיש עד כמה חשוב לממשל האמריקני למצוא פתרון לסכסוך הישראלי-פלסטיני בחודשים הקרובים . " הנשיא אובמה ואני מאמינים כי אנחנו נמצאים באחד מהרגעים בהיסטוריה ,  אותם אסור לפספס ",  אמר ביידן בהצהרה שהעביר לעיתונאים . " יש החלטות קשות ,  אבל אני מאמין כי ראש הממשלה נתניהו יכול לעשות את זה ". 
עוד כתבות על תהליך השלום:עריקאת על מכרזי הבנייה : " מסר לקרי שלא יחזור לכאן "" התיווך של קרי מזכיר את השיחות בין ישראל למצרים"יועצו של קרי נועד עם בכירים בהנהגת המתנחלים 
ביידן התייחס בין היתר גם למורשתו של שרון . " שרון לא השתנה ,  אלא שינה את הפוקוס שלו ",  אמר . " באחת ההצהרות האחרונות שלו ,  שרון הצהיר כי הוא רוצה לפעול למען השלום .  זה משקף את השינוי באזור ואת הצורך וההבנה שהביטחון של ישראל מושתת על הסכם אמיתי עם הפלסטינים ".  לדבריו , " הנשיא אובמה רצה שאהיה פה היום ,  לא רק כדי לחלוק כבוד אחרון לגיבור גדול  אלא לחלוק כבוד לאדם שלדעתי שינה את מדינת ישראל והגן עליה משכנים עוינים ,  בעלי צבא גדול יותר ומחומשים היטב ". 
פרס אמר לביידן בפתח פגישתם כי ישראל עומדת בפני החלטות קשות בנוגע לתהליך השלום . " כולנו מודעים כי אנחנו חייבים לעשות זאת עכשיו ,  לפנינו חלון הזדמנויות שרק אלוהים יודע אם יחזור על עצמו בעתיד ",  אמר פרס . " אני מאמין כי ממשלת ישראל וראש הממשלה נתניהו לוקחים זאת ברצינות גמורה ".  עוד אמר פרס כי לדעתו יו"ר הרשות הפלסטינית ,  אבו מאזן ,  הוא פרטנר לשלום .  דבריו של נשיא המדינה באו בניגוד להצהרות שפרסמו בימים האחרונים נתניהו וכמה משרי הממשלה ,  על כך שבישראל ישנו ספק גדול אם אבו מאזן מעוניין בשלום .  
ביידן נפגש הערב לארוחת ערב גם עם נתניהו ,  שחלקה התנהלה בארבע עיניים .  גורמים המעורבים במשא ומתן הישראלי-פלסטיני אמרו כי ביידן ניסה להבין בשיחתו עם נתניהו מהם הפערים בין ישראל לארצות הברית בנושאי הליבה של הסכסוך ,  קרי ביטחון ,  גבולות ,  ירושלים והפליטים ,  לקראת הצגת  " הסכם המסגרת "  אותו מגבש שר החוץ האמריקני ,  ג'ון קרי ,  שביקר בשבוע שעבר בישראל .  
במקביל לפגישותיו של סגן הנשיא האמריקני ,  קרי ממשיך להפעיל מאמצים בשכנוע מדינות ערב לתמוך ביוזמת השלום שלו .  הוא נפגש אמש עם שרי החוץ של הליגה הערבית ,  והדגיש בסיום הפגישה איתם את הפוטנציאל של  " יוזמת השלום הערבית ",  שבמסגרתה התחייבו כל מדינות ערב להגיע לנורמליזציה מלאה עם ישראל לאחר שייחתם הסכם שלום עם הפלסטינים . " אנחנו מוכנים להגיע לשלום ישראלי-פלסטיני כבר השנה ",  אמר קרי .  

ביידן על תהליך השלום : " רגע היסטורי שאסור לפספס "
 סגן נשיא ארצות הברית ,  שבא לישראל לכבוד הלוויית שרון ,  אמר את הדברים בפגישה עם הנשיא פרס . " מאמין שנתניהו יכול לעשות את זה ",  הוסיף .  פרס : " חלון הזדמנויות שספק אם ישוב "
 
