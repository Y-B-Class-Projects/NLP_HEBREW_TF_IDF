נתניהו למרצ : " הסירו את הצעת החוק לסימון מוצרים מהתנחלויות "
 ראש הממשלה קרא לגנוז את המהלך שפורסם לראשונה בוואלה ! NEWS ,  ולפיו הסיעה מהאופוזיציה מקדמת חוק שיחייב יצרנים לציין את המקום שבו נוצרים מצרכיהם .  גלאון : " בקרוב הוא יאסור לשרטט קו ירוק על מפה "
 ראש הממשלה בנימין נתניהו פתח היום  ( שני )  את ישיבת הסיעה בהתייחסות לפרסום בוואלה ! NEWS ,  ולפיו מפלגת מרצ מקדמת בימים אלו הצעת חוק לסימון  " העיר או היישוב שבהם נוצרים מצרכים ",  שמשמעותה בין היתר סימון מוצרים מהתנחלויות ,  וכרך זאת עם התגברות הקולות בחו"ל לחרם מוצרים ישראלים . " מדינת ישראל נמצאת במאבק נגד הניסיון להחרים אותה בזירות בינלאומיות .  אני שואב עידוד שיש התנגדות לכך מימין ומשמאל .  אני מעודד גם מחקיקה בארצות הברית נגד תופעה זו ,  זה בהחלט יסייע למאמץ .  הופתעתי לגלות שאחת מסיעות הבית הגישה הצעה לסימון מוצרים .  אני קורא לה להסיר את ההצעה הזו .  כמו שאמר ארז ביטון :  'מי שמסמן מוצרים ,  סופו לסמן אנשים' ",  אמר .  
יו"ר מרצ ,  חברת הכנסת זהבה גלאון ,  הגיבה לדברי נתניהו וטענה כי מפלגתה עומדת איתן על הצעת החוק . " ראש הממשלה כנראה באמת בצרות אם עכשיו הוא מתגולל על מרצ ,  בקצב הזה הוא תכף יאסור את שרטוט הקו הירוק על מפה .  ראש הממשלה שוב מנסה לגלגל מעליו את האחריות על המצב אליו הגיעה ישראל כתוצאה מהמדיניות שלו ,  ועל הדרך לעשות דה-לגיטימציה לשמאל בישראל .  נתניהו עומד בראשות ממשלה שמסמנת מוצרים מהתנחלויות במסגרת הסכם הסחר עם האיחוד האירופי וה-OECD כבר כמה שנים .  אין סיכוי שנבטל הצעה שבסך הכול מבהירה לצרכן הישראלי את ההפרדה בין מוצרים שמיוצרים בישראל לבין השטחים שהיא כבשה לפני 48 שנים ומחזיקה תחת משטר צבאי ",  אמרה .  
לקריאה נוספת:ח"כ לשעבר דוד רותם הלך לעולמו בגיל 66הפרדה בגדה ?  תחנות אוטובוס רק ליהודים ,  פחות מחסומים לפלסטיניםמחקר :  הסכם שלום יזרים לישראל 123 מיליארד דולר בעשור 
במהלך היום נועד נתניהו עם שר החוץ של צ'כיה ,  לובומיר זאוראלק .  במהלך פגישתם הדגיש נתניהו את הפתרון שהציע בנאום בר אילן . " אנו רוצים שתי מדינות לשני עמים :  מדינת לאום יהודית ,  ישראל ,  שחיה בשלום עם מדינה פלסטינית מפורזת .  למרבה הצער ,  הפלסטינים לא נושאים ונותנים ,  הם בורחים ממשא ומתן ",  אמר ראש הממשלה לדיפלומט האירופי .  לדבריו , " זוהי מלכודת מושלמת  הם מסרבים לשאת ולתת ,  מסרבים לעסוק בתנאי המסגרת של ג'ון קרי בזמן שהיו בבית הלבן ,  רצו לחמאס שקורא להשמדתנו ופונים לאו"ם בניסיון להטיל סנקציות על ישראל .  הם מסרבים לנהל משא ומתן ואז מנסים להטיל חרמות על ישראל עקב היעדר משא ומתן ,  שאותו הם מסרבים לנהל .  זהו מלכוד 22 - והאשמה מוטלת על ישראל ".  
השר זאוראלק ,  המבקר בימים אלו בישראל ,  התראיין אתמול לוואלה ! NEWS ,  והזהיר כי ללא התקדמות לעבר פתרון שתי המדינות ,  ישראל תסבול מבידוד גובר בעולם ותסומן כמדינה גזענית . " בתור ידידה קרובה שלכם ,  חשוב לצ'כיה להגיד שאם המצב לא ישתנה ,  יהיה לנו קשה לשמור על העמדה שלנו ",  אמר הדיפלומט מצ'כיה ,  הנחשבת לאחת המדינות האוהדות ביותר של ישראל באירופה בשנים האחרונות .  
צ'כיה התנגדה ליוזמות נגד ישראל בפורומים שונים של האיחוד והיא אחת משתי המדינות האירופיות היחידות שהתנגדו להכרה בפלסטין כמדינה החברה באו"ם .  בירושלים אומרים כי בשנה האחרונה חלה נסיגה מסוימת בתמיכה של צ'כיה בישראל ,  אולם גם כיום ,  היא ידידותית ומחזיקה בגישה מאוזנת בנושא הסכסוך הישראלי-פלסטיני .  דווקא בשל כך ,  הדברים שאמר שר החוץ הצ'כי צפויים לעורר עניין בירושלים ,  שכן לדבריו , " אנחנו רוצים להימנע מיוזמות נגד ישראל ,  אבל זה נעשה קשה יותר עם הממשלה הנוכחית ועם ההתנגדות לפתרון שתי המדינות .  מה האלטרנטיבה ,  להתדרדר לאפרטהייד ?  ". 
לפניות לכתב עמרי נחמיאס :  omri_n@walla.net.il 

נתניהו למרצ : " הסירו את הצעת החוק לסימון מוצרים מהתנחלויות "
 ראש הממשלה קרא לגנוז את המהלך שפורסם לראשונה בוואלה ! NEWS ,  ולפיו הסיעה מהאופוזיציה מקדמת חוק שיחייב יצרנים לציין את המקום שבו נוצרים מצרכיהם .  גלאון : " בקרוב הוא יאסור לשרטט קו ירוק על מפה "
 
