ועדת הכלכלה :  אושר סעיף דחיית התאגיד ל-30 באפריל 2017
 ( עדכון )  בתום הדיון בוועדת הכלכלה הוחלט להעניק אפשרות להקדים את תחילת השידורים ל-1 בינואר 2017 .  הודעת מועצת התאגיד על המוכנות לשידור תינתן לפחות 45 ימים לפני יום התחילה .  כבל : " אם אתם לא רוצים את התאגיד - תגידו "
 
 ( עדכון :  12:50 ) 
בתום הדיון בוועדת הכלכלה בכנסת ,  אושר סעיף דחיית התאגיד ל-30 באפריל 2017 עם אפשרות להקדים את תחילת השידורים ל-1 בינואר 2017 .  הודעת מועצת התאגיד על המוכנות לשידור תינתן לפחות 45 ימים לפני יום התחילה והעתק ממנה יפורסם באתר התאגיד ויימסר למפרק רשות השידור ולוועדת הכלכלה .  זאת על מנת לאפשר הודעה מוקדמת לעובדי רשות השידור .  לאחר מכן יינתנו עוד 14 יום לשרים כדי להחליט ,  מה שיאפשר למסור הודעה לעובדי רשות השידור על סגירתה חודש מראש .
 ח"כ מיקי רוזנטל ונחמן שי הציעו להחליף את המנגנון כך שתאריך התחילה יהיה 1 בינואר 2017 עם אפשרות לדחייה ל-30 לאפריל 2017 - אך מנכ"ל משרד התקשורת ,  שלמה פילבר ,  התנגד ואמר כי אין לו סמכות לקבל את ההחלטה .  ההצעה נדחתה ויו"ר ועדת הכלכלה ,  ח"כ איתן כבל ,  ויתר חברי הכנסת ביקשו מפילבר לבדוק את העניין .  רוזנטל ושי ביקשו לקיים על כך דיון מחר .  גם הדיון על המעבר מחוץ לירושלים יתקיים מחר .
 בפתח הדיון אמר כבל כי  " אני רוצה לומר לראש הממשלה ,  דרך מנכ"ל משרד התקשורת שלמה פילבר  אם אתם לא רוצים את התאגיד - תגידו את זה .  יש פה אנשים גם ברשות השידור וגם בתאגיד  ואם אתם לא רוצים את התאגיד תאמרו זאת ביושרה אבל אל תטריחו אותנו לעשות מעשים כמו בובות על חוט ".  
עוד אמר כבל , " זה לא סוד שאני נלחם בעד הקמת תאגיד השידור הציבורי הישראלי ,  אבל אני קם ורואה את 'ישראל היום' הבוקר מהשער ועד עמוד 7 עם התקפה על הימין ,  בנט ,  שקד וגילה גמליאל ".  לטענתו , " זאת הצעה שהממשלה הניחה ,  דחפה והביאה אבל אני כל הזמן רואה שמגדירים מחדש את המושג צעד תימני .  אחד לפנים - ארבעה לאחור ,  שניים לפנים - שבעה לאחור .  אני אומר את זה מדם ליבי .  אני מתכוון לסיים להכין לקריאה שנייה ושלישית את ההצעה  וזאת הצעת חוק ממשלתית .  אי אפשר להשאיר יותר את האנשים באוויר ".  
יו"ר מועצת התאגיד ,  גיל עומר ,  אמר כי  " אני קורא ושומע שאנחנו הולכים להקים סניף של הברנז'ה .  לא חיפשתי תפקיד ולא חיפשתי ג'וב אני שם כדי להקים גוף פלורליסטי שייצג את כל השכבות והזרמים של החברה הישראלית .  רק לפני שבועיים היינו גוף ימין קיצוני ועכשיו הפכנו לגוף של שמאל קיצוני ,  אנחנו מתכוונים להקים תאגיד פלורליסטי שייצג את כולם בצורה מקצועית ,  עצמאית וחזקה .  
ראש עיריית ירושלים ,  ניר ברקת ,  העיר לעומר : " רק שכחת את ירושלים ".  על כך עומר השיב : " אני אומר בצורה הכי ברורה פנינו לירושלים .  אנחנו לא משחקים משחקים .  קנינו נכס בירושלים נכון שלא נהיה שם ביום התחילה ,  אבל נהייה בירושלים ".  

ח"כ מיקי רוזנטל אמר בדיון כי  " אם ראיתם היום את 'ישראל היום' יכולת להבין מה זה עיתונות חופשית ,  בהתחלה זה היה של משרד ראש הממשלה ,  אח"כ זה היה עיתון של לשכת ראש הממשלה ועכשיו זה של ראש הממשלה .  מסע השיסוי לא לגיטימי ,  מדברים על יוצאי גל"צ - מה הם חיזבאללה ?  כל דחייה זה תירוצים כדי לאפשר לרשות השידור הגוססת להמשיך לפרפר וכדי שהתאגיד לא יפרוס כנפיים וימריא .  אם נקרא לתאגיד  " כאן שידורי ישראל היום "  תראו איך הכל מסתדר ". 
ח"כ רועי פולקמן אמר כי  " מה שקרה בישיבת הממשלה האחרונה ,  היה מתווה להשאיר את התאגיד בירושלים ובגלל מתקפות שמטרתן חיסול התאגיד הגענו לפשרה שהוביל השר לענייני ירושלים .  אין ספק שהתאגיד צריך להיות בירושלים ,  אבל יש עניין של תקשורת חופשית בישראל ויש כאן מהלך גדול שחלק ממנו זה לקבור את התאגיד ,  כולל התקפות מתוזמרות שזה הברנז'ה ועכשיו הלבישו על זה את העניין של ירושלים .  ברור שהתאגיד חוזר לירושלים עד 1 ביוני 2018 .  קריטי שהתאגיד יתחיל לשדר אם לא ב-1 באוקטובר אז ב-1 בינואר 2017 ". 
ח"כ נחמן שי אמר : " גם הצעת חוק פרטית שלי עולה יחד עם הצעת חוק הממשלתית כי הבנתי שלשכת ראש הממשלה התחרטה .  הם רצו א' ויוצא להם ב' ואותו הם לא רוצים והם רוצים לחזור להתחלה .  אבל אני רוצה לומר להם שאין דרך חזרה ,  כולנו רוצים שהתאגיד הזה יצא לדרך .  מגיעים אלי סיפורים מאוד קשים של עובדי רשות השידור כמו זוגות נשואים ששניהם מפוטרים ,  נכים - חייבים לטפל בנושאים האישיים האלה .  מדובר באנשים וצריך למצוא לכל אחד פתרון ".  

ח"כ יעקב פרי אמר כי  " התחושה שהממשלה לא רוצה את התאגיד הזה ואנחנו כוועדה כאילו אונסים את הממשלה ללכת על נושא שהיא יזמה .  ראש הממשלה ושר התקשורת דוחף את ידיו באופן גס לנושא הזה וח"כ דוד ביטן רוצה לבטל את התאגיד ".  על כך ח"כ אורן חזן אמר כי  " ראש הממשלה ביקש ממנו כדי שהוא יוכל לרדת מהעץ "  - ופילבר השיב שזה לא נכון .
 פרי הוסיף כי  " התאגיד לא זוכה ליחס מיוחד מראש הממשלה ,  נתניהו פועל לחדירה לכל גופי התקשורת ציבוריים ומסחריים .  לדעתי משראה ראש הממשלה את מי מגייסים ואיזה צורה ילבש התאגיד הוא פשוט התחרט .  
מנכל כאן ,  אלדד קובלנץ ,  אמר  " התאגיד קם בכדי לייצר תשתית לשידור מתקדם ,  לא רק כאן ועכשיו אלא גם לעוד 10 שנים ויותר .  מערכת הבסיס של רוממה נבנתה לפני יותר מ-40 שנה ואינה מתאימה למערכת התפעולית של שידורי התאגיד ,  אשר בונה חטיבת חדשות אחודה .  רוממה לא מאפשרת לבצע את זה ".  
עומר הוסיף כי  " אנחנו נעלה ב- 1.1 ושידורי קול ישראל יהיו מירושלים .  המשמעות של מעבר לרוממה היא תוספת ענקית של עובדים וכסף .  עבודה במערכת אחודה היא התייעלות וצמצום ". 
סגן ראש עיריית ירושלים ,  עופר ברקוביץ ,  אמר כי  " הוויכוח על מועד תחילת שידורי התאגיד מירושלים מראה שחלק מחברי כנסת ומהשרים מוכנים לסחור במעמדה של ירושלים וחוסנה הכלכלי של ירושלים - וזה חמור .  המעבר הזמני לתל אביב ומודיעין יאפשר דחיקת העובדים הירושלמיים .  עמדתנו ברורה וחדה :  אפשר לשדר מירושלים מרוממה ,  ממחר בבוקר ,  וכך צריך להיות .  אני מקווה כי ועדת הכלכלה תקבל מחר את ההחלטה הנכונה כדי לשמור על שלטון החוק ועל ירושלים ".  

ועדת הכלכלה :  אושר סעיף דחיית התאגיד ל-30 באפריל 2017
 ( עדכון )  בתום הדיון בוועדת הכלכלה הוחלט להעניק אפשרות להקדים את תחילת השידורים ל-1 בינואר 2017 .  הודעת מועצת התאגיד על המוכנות לשידור תינתן לפחות 45 ימים לפני יום התחילה .  כבל : " אם אתם לא רוצים את התאגיד - תגידו "
 
