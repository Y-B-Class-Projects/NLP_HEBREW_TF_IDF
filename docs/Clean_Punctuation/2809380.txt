חברי הליכוד מצביעים על הצעת הפריימריז והשריונים של נתניהו
חברי מרכז המפלגה יכריעו אם לקיים את הבחירות המקדימות לראשות הליכוד ב-31 בדצמבר ,  כפי שהציע היו"ר ,  מה שצפוי להקשות על השר לשעבר סער להתמודד נגדו .  התוצאות צפויות סביב חצות
חברי מרכז הליכוד מצביעים היום  ( רביעי )  על הצעתו של ראש הממשלה בנימין נתניהו לקיים את הבחירות המקדימות לראשות המפלגה ולרשימת הליכוד לכנסת ב-31 בדצמבר .  הקלפיות שהוצבו בעשרה אתרי הצבעה ברחבי הארץ נפתחו ב-10:00 ויישארו פתוחות עד השעה 22:00 .  תוצאות ההצבעה ייוודעו סביב חצות .
 הצעת נתניהו ,  שאושרה אתמול בוועדת החוקה של המפלגה ,  קובעת גם כי ליו"ר המפלגה יתאפשר לשריין שני נציגים מטעמו ,  במקומות ה-11 וה-24 ,  וכי תינתן הבטחת ייצוג לארבע נשים עד המקום ה-34 .  נוסף על כך ,  שריוני המחוזות יתחילו במקום ה-16 וישובצו ברשימה לסירוגין .  הוא עוד מנסה לקדם הצבעה לראשות המפלגה ולרשימה לכנסת באותו יום .
 בחירות 2015 - כל הכותרות:מחפש כוכבים לרשימה ?  משה כחלון ורמי לוי נפגשו"הצלנו את הכלכלה ":  המסמך הפנימי של יועצי לפידמפלגת הבית היהודי תערוך בשבוע הבא מפקד בזק 
ח"כ משה פייגלין הגיש עתירה בניסיון למנוע את קיום ההצבעה החשאית על ההצעה ולערוך תחת זאת הצבעה גלויה .  עם זאת ,  בית הדין של התנועה דחה את העתירה והורה לקיים את ההצבעות כמתוכנן .  בית הדין גם הורה למנהלת הליכוד לאפשר לכמה חברי מרכז שביקשו להיות נוכחים כמשקיפים במהלך ההצבעה וספירת הקולות לעשות כן .
 לקראת ההצבעה ,  הביע היום יו"ר מרכז הליכוד ,  ח"כ דני דנון התנגדות לשינויים שנתניהו מנסה לקדם ,  שאת הדיון בהם יש לדעתו לדחות עד לאחר הבחירות הכלליות ב-17 במרץ . " לא אתן שהליכוד ,  אי הדמוקרטיה הגדול בישראל ,  ייפגע ",  אמר דנון . " רק חברי התנועה יכריעו על התנהלות התנועה ,  וכל היערכותה לבחירות הקרובות .  לא ניגרר לטרנד החדש של מפלגות דיקטטוריות או למחטפים ".  
קיום הבחירות המקדימות בתאריך זה אמור להקשות על השר לשעבר גדעון סער להצטרף למרוץ .  בימים אלה שוקל סער להתמודד נגד נתניהו על ראשות הליכוד ,  אולם טרם קיבל החלטה סופית בנדון ,  והקדמת הבחירות תיאלץ אותו לקבל החלטה בתוך ימים ספורים .  בימים האחרונים כבר החלו תומכיו לאסוף מפעילי המפלגה חתימות כדי לאפשר לו רשמית להתמודד .
 סגנית שר התחבורה ,  חברת הכנסת ציפי חוטובלי ,  דיברה על הבחירות המקדימות בכינוס ועידת הליכוד אתמול ,  ואמרה כי חילופי הדורות במפלגה יוכלו לתת מענה אמיתי לרצון של העם להקל את יוקר המחיה בישראל ,  זאת לצד  " עמידה ביטחונית איתנה "  לנוכח האתגרים . " אל מול מפלגות הטרנד ,  הליכוד מציג דרך ועולם ערכים שיוכלו להוביל את המדינה ",  אמרה ח"כ חוטובלי .  
 ( עדכון ראשון :  8:08 ) 
לפניות לכתב :  omri_n@walla.net.il 

חברי הליכוד מצביעים על הצעת הפריימריז והשריונים של נתניהו
חברי מרכז המפלגה יכריעו אם לקיים את הבחירות המקדימות לראשות הליכוד ב-31 בדצמבר ,  כפי שהציע היו"ר ,  מה שצפוי להקשות על השר לשעבר סער להתמודד נגדו .  התוצאות צפויות סביב חצות

