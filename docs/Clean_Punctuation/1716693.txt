נתניהו :  גם במו"מ ישיר - ההקפאה תיפסק
המשנה לרה"מ סילבן שלום דרש לדעת במהלך ישיבת שרי הליכוד האם במקרה של שיחות ישירות תימשך ההקפאה בהתנחלויות ונתניהו השיב לו : " לא ויתרתי בעניין זה ".  לדברי רה"מ , " השיחות יתחדשו באמצע אוגוסט "
 ראש הממשלה בנימין נתניהו התייחס הבוקר  ( ראשון )  לאפשרות של מעבר לשיחות ישירות עם הפלסטינים .  בישיבת שרי הליכוד אמר נתניהו כי  " להערכתי שיחות ישירות עם הפלסטינים יתחדשו באמצע אוגוסט ".  נתניהו התייחס גם לפרסום לפיו חבר צוות המו"מ הפלסטיני ,  סאיב עריקאת ,  העביר אליו מסמכים באמצעות האמריקאים ,  בהם הציעו הפלסטינים פתרון לסכסוך והבהיר כי  " מסמך מסוג זה לא הגיע לידיי ".  
גורמים שהשתתפו בישיבה סיפרו כי נתניהו הוסיף שבשיחות העקיפות ,  כל צד מבהיר לאמריקאים את עמדתו ,  והאמריקאים מחליטים אילו מסרים להעביר לצד השני .  לוואלה !  חדשות נודע עוד כי במהלך הישיבה ,  המשנה לראש הממשלה ,  סילבן שלום ,  דרש לדעת האם בשיחות ישירות ההקפאה תימשך ונתניהו השיב לו כי הוא לא ויתר בעניין הזה .
 בתוך כך ,  מקור פלסטיני בכיר אמר לעיתון 'א-שרק אל-אווסט' היוצא לאור בלונדון כי  " בכוונתנו להודיע לאמריקאים שאנחנו מוכנים לעבור למשא ומתן ישיר בתנאי שהם יכללו סדר יום ".  המקור הוסיף כי  " יו"ר הרשות אבו מאזן אינו מתנגד למשא ומתן ישיר .  אנחנו מוכנים לשיחות ישירות עם סדר יום ,  שעליו לכלול בראש ובראשונה את נושא ההתנחלויות וכן את נושא גבולות 67' ". 
המקור אמר עוד כי בניגוד לדבריו של בכיר הרשות סאיב עריקאת לפיהם אבו מאזן שבע רצון מהחלטת הליגה הערבית ,  הרי שהוא  " מודאג "  מההחלטה לתת לו אור ירוק לפתוח במשא ומתן ישיר עם ישראל .  לדברי המקור ,  אבו מאזן רואה בהחלטה  " בריחה מאחריות והעברת הכדור אל מגרשו ". 

נתניהו :  גם במו"מ ישיר - ההקפאה תיפסק
המשנה לרה"מ סילבן שלום דרש לדעת במהלך ישיבת שרי הליכוד האם במקרה של שיחות ישירות תימשך ההקפאה בהתנחלויות ונתניהו השיב לו : " לא ויתרתי בעניין זה ".  לדברי רה"מ , " השיחות יתחדשו באמצע אוגוסט "
 
