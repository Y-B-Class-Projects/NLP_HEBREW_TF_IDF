בנו של רחבעם זאבי באזכרה : " אילנה דיין אישה רעה ,  התעמתת עם המת "
 בצל המחאה סביב ציון הירצחו של השר לשעבר נערכה אזכרה לזכרו בהר הרצל .  בנו האשים את מגישת  " עובדה ":   " לא הפעם הראשונה שמנסה להחריב חיי אדם ".  בישיבה לזכרו בכנסת נרשמה נוכחות דלילה עם 37 ח"כים בלבד
על רקע הסערה הפוליטית סביב הנצחת זכרו של השר לשעבר רחבעם זאבי ,  היום  ( שלישי )  נערך לזכרו טקס אזכרה ממלכתי בהר הרצל .  בטקס נשאו דברים ראש הממשלה בנימין נתניהו ונשיא המדינה ראובן ריבלין לצד בני המשפחה . 
" ההצדעה לגנדי מובנת לנוכחים כאן ,  אך היא אינה מובנת מאליה לאחרים ומתסכלת אותם ",  פתח פלמח זאבי ,  בנו של רחבעם ,  את דבריו .  במהלך נאומו הוא התייחס לתחקיר של התכנית  " עובדה "  שבו הועלו טענות בגין אונס והטרדות מיניות מצד זאבי . " זוהי לא הפעם הראשונה שדיין  ( אילנה )  מנסה להחריב את חייו של אדם ",  אמר בהתייחסו למגישת התכנית ולתחקירים קודמים שערכה , " במקרה של סרן ר' ,  אישה רעה ,  התעסקת עם אדם שיכול להוכיח את חפותו .  הפעם ,  התעמתת עם המת ". 
עוד הוסיף בנושא פלמח כי  " איך חשב מישהו בשמאל הישראלי שאנחנו ניתן להשמיץ את אלוף נעוריה של המולדת ?  לאיזה תפקיד מרכזי מתמודד עכשיו גנדי ?  איזו משרה מרכזית המשפיעה על חיינו הוא מחזיק כדי שתיווצר לגיטימציה לערוץ 2 ולתחקיריניו להעמיד אותו למשפט שדה עקום ולא הוגן ,  כי הנאשם איננו בחיים כדי להגן על שמו הטוב .  השמעתם לנו נשים מאחורי פרגוד שהטיחו האשמות בגנדי .  האם רציתם לשמוע מה יש לגנדי להגיד ?  אפילו נשיא בית המשפט העליון אהרון ברק אמר שרק נותר לנו לשפוט את דוד המלך על יחסיו עם בת שבע .  בתחקיר של אילנה דיין הייתה מגמתיות שסותרת את שמה של התכנית ". 
עוד בוואלה !  NEWS:סקר חדש :  טראמפ מוביל על קלינטון לראשונה מאז מאישוטר מג"ב לשעבר שעוסק בזנות נעצר בחשד לרצח תושב תל אביב"דרש לערוך בדיקה ":  צעיר מי-ם נאשם שהתחזה לאיש צוות ואנס יולדת  
" בשנה החולפת פורסמו על רחבעם זאבי דברים קשים בעיקר בתחום האישי ",  פתח הנשיא את דבריו . " וכפי שאמר גנדי עצמו :  'אין זה בשביל המתים אלא בשביל החיים .  עלינו לשאול על אילו דמויות אנחנו רוצים לחנך ולהתחנך .  את מי אנחנו רוצים לזכור ומי ישמש כחיקוי ומופת .  ההנצחה היא למען אלו שלא ידעום' ,  כך אמר גנדי .  אנחנו שומעים את אותם הקולות והקולות קשים .  לצד זאת ,  דברים שעולים לאחר סתימת הגולל קשים לבחינה .  אין בידי המתים לטהר את שמם ולמחות על הכתמת זכרם .  גם לנוכח הטענות הקשות שעלו בזמן האחרון עלינו לזכור לגנדי את מסירותו לנצח ישראל והגנתו על המדינה ". 
אחרי הנשיא עלה לשאת דברים ראש הממשלה . " יש עננה ויש אדמה ",  אמר בראשית דבריו . " שמענו השנה דברים לא קלים שנקשרו בגנדי ועצם העלאתם הכאיבה לכולנו אך לפני הכול צריך לזכור שגנדי אינו פה כדי להשיב למאשימו .  הזכות לשם טוב היא זכות יסודית שמוקנית לחיים ,  ולא פחות מכך למתים .  מעל גנדי בעל כורחו מרחפת כרגע עננה .  אבל על האדמה ,  על הקרקע מתבלטת מורשת של עשייה גדולה למען המדינה ,  למען כולנו והיא מחייבת להכיר לו תודה ".  
בחודש אפריל האחרון שידרה התכנית  " עובדה "  תחקיר שבו הובאו בין היתר טענותיהן של נשים על הטרדות מיניות ואונס שביצע זאבי בהן .  עוד נטען בתחקיר לקשרים שלו עם הפשע המאורגן ולעבירות חמורות של טוהר הנשק במסגרת שירותו הצבאי ,  ובהן ירי למוות בבדואי חף מפשע .
 חצי שנה לאחר מכן יצאו למחאה אנשי פלמ"ח נגד הנצחתו בחאן בשער הגיא בטענה כי לא לחם שם במלחמת העצמאות . " חאן שער הגיא היה הכניסה אל העיר ירושלים הנצורה ובו נפלו מאות חללים של חטיבת הראל ויחידות אחות של הפלמ"ח .  אלוף רחבעם זאבי לא לחם פה ואין זה ראוי לקרוא את החאן על שמו או על שם איש כזה או אחר ,  בלי קשר למעשיו הגדולים ",  אמר אז תא"ל  ( במיל' )  אסף סלע .  
בישיבה מיוחדת לזכרו של זאבי בכנסת שנערכה בערב נרשמה נוכחות דלילה במיוחד ,  עם 37 חברי כנסת בלבד .  חברי מרצ ,  הרשימה המשותפת ויהדות התורה לא הגיעו כלל ,  ואילו מכולנו ומש"ס הגיע ח"כ אחד בלבד מכול מפלגה . 
" אילו גנדי היה פה ,  היה מצטרף אלינו בדברי ההוכחה והתוכחה .  אני רואה אותו פה על הבמה ,  פותח ספר ,  מרים מפה ואולי איזה חפץ ובקול רועם ,  בלתי מתנצל ,  מוכיח כי לא בארץ נוכריה אנחנו יושבים .  זוהי עבורי מורשת גנדי ",  אמר נתניהו . " היא מבטאת בעיניי את מהותו של האיש ,  הלב הפועם ואת מה שהניע אותו בחייו .  זה גם מה שהניע את רוצחיו ,  הם ידעו במי הם מתנקשים ,  הם לא בחרו בקרבן באקראי .  הם רצו לפגוע דווקא בו .  אני חייב להגיד שכל העם הבין את זה והזדעזע .  וכך זה צריך להיות בעניינים המרכזיים גם היום .  רוצחיו הצליחו לקפד את חייו אבל עבור רוב רובו של העם הם לא הצליחו לקפד את להט האמונה שלנו בצדקת דרכנו .  גנדי בוודאי היה שמח לשמוע זאת ". 
יו"ר האופוזיציה הרצוג אמר בישיבה : " הפרסומים בשנה האחרונה בעניינו של זאבי ,  במיוחד בתכנית התחקיר 'עובדה' ,  חשפו עדויות למעשים חמורים וקשים מאוד .  למרות שזאבי איננו בין החיים ולא יכול להשיב על הטענות ,  אי אפשר להתעלם בנושא ערכי ומהותי מאוד הנוגע ליחסים בין נשים וגברים בחברה ,  לא ניתן להתעלם מן הטענות ולעבור עליהן לסדר היום .  זוהי עננה שללא ספק מעיבה על דמותו .  וכפי שאמר כבוד הנשיא לפני שעה קלה באזכרה לגנדי בהר הרצל ,  'המתים אינם יכולים לטהר את שמם' ".  ואולם ,  הדגיש : " זהו רצח שר בממשלת ישראל ,  מפקד ואלוף בצה"ל בידי מחבלים שפלים הוא אירוע שחובה עלינו לציין ולהפיק ממנו את מלוא הלקחים .  זה מעל לכל ויכוח ומחלוקת ". 
 ( עדכון ראשון :  14:43 )  

בנו של רחבעם זאבי באזכרה : " אילנה דיין אישה רעה ,  התעמתת עם המת "
 בצל המחאה סביב ציון הירצחו של השר לשעבר נערכה אזכרה לזכרו בהר הרצל .  בנו האשים את מגישת  " עובדה ":   " לא הפעם הראשונה שמנסה להחריב חיי אדם ".  בישיבה לזכרו בכנסת נרשמה נוכחות דלילה עם 37 ח"כים בלבד

