חיים כץ מתערב במשבר הרכבת ומנסה לכבות מראש את השריפה הבאה
שר העבודה והרווחה נמנע עד כה מלהתערב במשבר ,  על אף שהופעל עליו לחץ מלשכת נתניהו .  כעת הוא מנסה להרגיע את הרוחות על ידי הדרת הפוליטיקאים מהדיונים המקצועיים ושמירה על ישראל כץ ,  בן בריתו
 ( תועת הרכבות שבה אתמול לסדרה ,  לאחר שאלפי אזרחים נפגעו מהשיבושים הקשים )  
איום הפיטורים הוסר אתמול  ( ראשון )  מעל ראשו של שר התחבורה ישראל כץ ,  לפחות באופן זמני ,  וכעת שר הרווחה והעבודה חיים כץ מנסה למנוע את התלקחותה מחדש של המתיחות עם הסיעות החרדיות ,  לקראת עבודות השבת ברכבת המתוכננות לסוף השבוע הקרוב .  חיים כץ ,  האחראי על שעות העבודה והמנוחה ,  חזר לפנות בוקר מחו"ל וכינס היום שורה של התייעצויות מקצועיות ,  בהן החליט על כמה צעדים שמטרתם  " להרגיע את הרוחות ולהחזיר אותן למסלולם התקין ",  לפי הודעה מלשכת השר .  
הצעד הראשון הוא בחינה מחדש של היתרי העבודה בשבת של הרכבת ,  שיינתנו מעתה בצורה שבועית ,  ולא חודשית או שנתית כפי שהיה עד כה .  בנוסף לכך ,  חיים כץ הודיע כי לא תהיה מעורבות של גורמים פוליטיים בדיונים ,  אלא רק של הדרגים המקצועיים במשרד התחבורה וברכבת .  
שר העבודה והרווחה אמר שהצעדים נדרשים  " לנוכח משבר האמון החריף בין החרדים לרכבת ",  וכי  " לאחר שיחזור אמונם של החרדים במערכת יחזרו הדברים למסלולם הרגיל ".  מחר יתכנס דיון ראשון במשרד העבודה בנוכחות הדרגים המקצועיים ברכבת ישראל ובמשרד התחבורה ,  ויידונו העבודות המתוכננות לסוף השבוע הקרוב .  
עוד על משבר הרכבת בוואלה !  NEWS:הרכבת הזו כבר יצאה מהתחנה :  המשבר בין נתניהו לכץ נבלם ,  אך לא נעצרסקר וואלה !  NEWS :  רוב הציבור בעד עבודות הרכבת במהלך השבתכבר לא המאמי הלאומי :  המלחמה על השבת החזירה את החרדים לאחור 
חיים כץ לא התערב בשבועיים האחרונים במשברי סוף השבוע שפרצו בנוגע לעבודות הרכבת ,  על אף שהופעלו עליו לחצים מלשכת ראש הממשלה משום שבפועל הוא השר היחיד שיש לו סמכות חוקית לבטל עבודות ברכבת - מתוקף היותו אחראי על שעות העבודה והמנוחה .  במוצאי השבת האחרונה ,  כשאיום הפיטורים של שר התחבורה ריחף באוויר ,  חיים כץ פרסם הודעה שבה גיבה את ישראל כץ ,  בן בריתו הפוליטי .  במקביל הוא פנה גם לראש הממשלה וגם לראשי הסיעות החרדיות במסרי הרגעה . 
" אני קורא לראש הממשלה לשבת ולהידבר על מנת להביא לסיום המשבר ולפתרון הבעיה עם המפלגות החרדיות ",  אמר חיים כץ . " אני בעד שמירה על הסטטוס קוו בכל הקשור להעסקת עובדים ביום המנוחה השבועי ובכוונתי להמשיך להפעיל את סמכויותיי בהתאם לעילות שבחוק שעות העבודה והמנוחה ,  כפי שהיה עד כה ".  התערבותו של חיים כץ נחשבת לגורם המרכזי שסייע בהורדת איום הפיטורים של ישראל כץ מהשולחן של ראש הממשלה .  
ראש הממשלה אמנם נזף אתמול בפומבי בשר התחבורה בפתח ישיבת הממשלה ,  אך לאחר מכן החלו גורמים בסביבתו של נתניהו לאותת כי איום הפיטורים של ישראל כץ ירד מהפרק לעת עתה .  עם זאת ,  הם הבהירו כי ראש הממשלה מצפה שישראל כץ ייקח אחריות על המתרחש במשרדו ויטפל במשבר עבודות השבת ברכבת .  
עם שובו של שר הרווחה מחו"ל הוא המשיך במגעים עם החרדים ועם ישראל כץ לקראת העבודות המתוכננות לשבת הקרובה ברכבת ,  שמעוררות מתיחות עם החרדים .  חיים כץ שואף להפקיע את מעורבות הדרג הפוליטי מהדיונים ולקבל החלטה מקצועית בדרגי העבודה של משרד העבודה ,  שממונה על שעות העבודה והמנוחה וכן על היתרי העבודה בשבת .  הוא מקווה ,  כך לדברי גורמים בסביבתו ,  כי בידוד הפוליטיקאים מן ההליך המקצועי יסייע להוריד את הלהבות ולהגיע להבנות ,  שיחזירו את האמון בין כל הצדדים .  

חיים כץ מתערב במשבר הרכבת ומנסה לכבות מראש את השריפה הבאה
שר העבודה והרווחה נמנע עד כה מלהתערב במשבר ,  על אף שהופעל עליו לחץ מלשכת נתניהו .  כעת הוא מנסה להרגיע את הרוחות על ידי הדרת הפוליטיקאים מהדיונים המקצועיים ושמירה על ישראל כץ ,  בן בריתו

