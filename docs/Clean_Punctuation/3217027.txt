רובה סער :  האיום המדומה בקרב ההישרדות של נתניהו
פרדוקס נתניהו קובע שכדי להישאר ראש ממשלה ,  עליו להישאר ראש ממשלה .  אלא שבדרך המאמץ לדחות את המלצות היועמ"ש כשל ,  והאיומים לעתור לבג"ץ נגד החלטותיו נראים כאיומי סרק .  אם סער יתברג במקום הראשון ברשימת הליכוד ,  המשמעות תהיה שגם בליכוד מתרגלים ל"מוצאי נתניהו "
 ההתקפה החזיתית של בנימין נתניהו על גדעון סער מסגירה מה שנתניהו מתאמץ תמיד להחביא :  חוסר ביטחון .  כאילו אין לו די איומים אמיתיים ,  מאביחי מנדלבליט ועד לבני גנץ ,  הוא מוכרח לפחד מאיום מדומה הזומם כביכול להדיח אותו ,  אך למעשה רק נערך למאבק על כסאו העומד להתפנות .
 נתניהו אוהב להתרברב ביכולת עילאית לחלוקת קשב ולמידור בין מטלות . " אני שונה ",  הוא מעיד על עצמו ,  משמע בנוי מחומר אחר מבני תמותה ,  בלתי שביר .  מה שאמר בן גוריון על המלחמה בהיטלר ,  כאילו אין ספר לבן ,  ובספר הלבן כאילו אין היטלר ,  חל אצל נתניהו על תפקודו כחשוד בשוחד לצד ניהול המדינה .  הנוסחה קוסמת אך כוזבת .  קדימות מוכרחים לדרג ;  בכל רגע נתון אחת מהן חייבת להיות עליונה .  במחצית הראשונה של שנות ה-40 הייתה עדיפות לניצחון על הנאצים .  אצל נתניהו ,  עכשיו ,  ההישרדות הפלילית מעל לכל .
 פרדוקס נתניהו קובע שכדי להישאר ראש ממשלה ,  עליו להישאר ראש ממשלה .  זכאותו להטבה שמעניק לחשוד במצבו חוק יסוד הממשלה - דבקות בכיסאו גם בעת משפטו ועד לדחיית ערעורו על הרשעתו ,  מעין תשליל של מעצר עד תום ההליכים ,  בעוד שנתיים-שלוש - מותנית בכך שגם בכנסת הבאה ירכיב את הממשלה .  יש לכך ,  כמובן ,  גם הקשר פוליטי ,  הצורך ברוב ובנכונות של מפלגות שותפות לחבור אליו שוב ;  היעדר תמיכה כזו הפיל את אהוד אולמרט בשלב מוקדם למדי של פרשיותיו ,  עוד הרבה לפני כתב האישום .  אבל העיקר הוא ההקשר המשפטי :  להינצל מפסילת כשרותו להרכיב את הממשלה הבאה .
 בחירות 2019 - סיקור מיוחד בוואלה !  NEWS:גורם בסביבת נתניהו :  פועל לכך שסער לא יוביל את רשימת הליכודסער לנתניהו :  נחצה קו אדום .  הצג ראיות למזימה - או חזור בךהמומלץ הרשמי היחיד של נתניהו :  החשוד בפרשת הצוללות 
מכאן המאמץ הכושל לדחיית הודעתו של היועץ המשפטי על החלטתו להגיש נגדו כתב אישום .  נתניהו מבין שהודעה כזו ,  למרות השימוע המובטח בה ,  תעביר את נקודת האיזון מ"חף עד שיורשע "  ל"נאשם אלא אם יזים את האשומים ".  נאשם ולא אשם ,  כי רק בית המשפט ירשיע או יזכה ,  אבל מבחינת בג"ץ ,  די יהיה בכתב החשדות לשלילת כשירותו של נתניהו להרכבת ממשלה בשלב זה של ההליך .  מכבסת מיליון הקולות שמפלגתו תקבל כשהוא בראשה לא תלבין את כתמיו ,  בעיני בית המשפט העליון .  מותר לו להיכלל ברשימה לכנסת ,  להיבחר כח"כ ולהיות זמין לעמוד שוב בראשות הממשלה ,  אם יורשו ,  לא חשוב מאיזו מפלגה ,  יפנה את מקומו מרצון או מאונס ;  אך לחדש את חוזהו מ-2015 ,  שחידש את חוזהו מ-2013 ,  שחידש את חוזהו מ-2009 ,  לא יוכל .  למשפטו יעמוד כאחד האדם .
 איומו לעתור לבג"ץ נגד הודעת היועץ הוא סרק-סרק .  בג"ץ ממנה עצמו ליועמ"ש על רק כשהיועץ המשפטי לממשלה חורג בעיניו ממתחם הסבירות .  אם היועץ מראה ,  כפי שעשה בשבוע שעבר בנימוקי סירובו להמתין עד לאחר הבחירות ,  ששקל ובחן חלופות סבירות ובחר באחת מהן ,  החלטתו תוחתם בכשרות בג"ץ .  כמו פקודה בלתי-חוקית ,  שחייל חייב לציית לה אלא אם היא בלתי-חוקית בעליל ,  רק החלטה בלתי-סבירה בעליל ,  לא סתם פחות סבירה או לכאורה אף בלתי-סבירה ,  תשלח את ראש התביעה הכללית למקצה שיפורים .  התחמשותו של מנדלבליט בקבוצת עוזרים בייעוץ ובפרקליטות נועדה לחסן אותו מפני טענת אי-סבירות קיצונית ,  בין באישום ובין בגניזה :  הנה ,  הוא דן ושמע ,  הרהר ולבסוף החליט כפי שהחליט ,  באופן סביר מצד הנוהל כמו גם מצד התוכן .  
בייאושו כי רב ,  רצה נתניהו לכפות בחוק על הנשיא ריבלין להטיל עליו את ההרכבה ,  אם ימליץ עליו רוב של חברי-הכנסת ;  ההמלצה ,  כמטרה ראשית של נתניהו ,  תושג במיקוח עם הימין והחרדים כבר לפני הבחירות .  כאמתלה לחקיקה ,  בדה נתניהו את מזימת ריבלין-סער :  בליכוד יתחולל מרד  ( שנתניהו הגדול לא יצליח לדכא )  וכת הקושרים תשיג איכשהו גם רוב חיצוני - כלומר ,  נפתלי בנט ,  אביגדור ליברמן ,  משה כחלון ואריה דרעי יערקו מנתניהו לסער - ותדיח את המנהיג הדחוי .
 חזקת החפות ,  שנתניהו תובע לעצמו ,  נעלמה כשהפך מחשוד לחושד .  לפתע מתברר ש"שניים-שלושה "  אנשים טענו שסער ניסה לפתות אותם לחבור אליו במרד נגד נתניהו .  הם באו לספר לקורבן המיועד .  הוא  " לא המציא ",  אותם או את סיפורם .  סער מכחיש ,  אבל מהי גרסתו מול זו של שניים-שלושה עדים ,  אפשר לומר עדי-מדינה ,  או לפחות עדי-מפלגה .  הקלטות ?  מסרונים ?  נתניהו שכח להציע עימות .  רק זה עוד חסר לו :  שהאמת תופיע מיד .
 בתוכנית הרב-שנתית של נתניהו ,  תר"ש  " גדעון ",  סער מלוהק לתפקיד שלפניו שיחקו אחרים שמעמדם בליכוד הפריע לנתניהו - אריאל שרון ,  סילבן שלום ,  ישראל כץ .  תמיד סיכל מינוי סגן ,  ממלא-מקום ,  מספר 2 ,  פן יתרגלו במפלגתו לחשוב גם על עתיד בלעדיו ועם יורש-עצר .  כל ראש שהזדקר לצידו ,  ולו גם במרחק בטוח מתחתיו ,  ספג את השיטות שנתניהו הביא ממלחמת וייטנאם - חפש והשמד .  כשהוא מתפאר בהיותו  " ליגה אחרת ",  כוונתו לא רק לראשות הטבלה ;  הוא רוצה את הליגה כולה לעצמו .  האחרים יכולים לשחק בליגה למקומות עבודה .  הוא NFL ,  הם נפלים .  אין בילתו .  בלעדיו המבול .  
זה מעולם לא היה מתכון יעיל להתחבבות על עמיתים ,  אך הפעם דומה שההימור של נתניהו גבוה מדי .  הוא לא רק מצטייר שוב כיודע להרוס ולא לבנות ;  עכשיו קבע מדד פרטי לכישלון .  בבחירות פנימיות שהוא פטור בהן מהתמודדות ,  המציא יריב שהישגו יצלם נתניהו מוחלש .  אם סער יגיע למקום הראשון ברשימה ,  המשמעות תהיה שהגיעו מוצאי נתניהו ,  שבליכוד מתרגלים לכך שיש חיים אחריו .
 נתניהו רוצה בוודאי גם לפטם את הרשימה בתומכיו ,  כדי שיעזרו לו בבוא המרד ,  אבל נאמנותם ארעית ,  תועלתנית ותלויה בדבר .  ניצחון של סער ,  לאחר שנתניהו אסר עליו מלחמה ,  הוא סיוט כפול ומשולש לנתניהו .  פירושו הפסד בחצי-הגמר ,  עוד לפני הגמר מול גנץ ,  ולאחר הבחירות ,  כשנתניהו ייפסל מהרכבת הממשלה ויישפט ,  אחת משתיים - יתבונן לאחר הרשעתו ,  מאגף 10 במעשיהו ,  בראש ממשלת האחדות גנץ או סער ,  חונך עם ישראל כץ את תחנת הרכבת בצומת בנימינה ,  ולחלופין שב לזירה המרכזית לאחר זיכויו ותובע לשווא שתוחזר לו הבכורה שנלקחה ממנו .
 אבל לא הכול אבוד .  המפלגה ,  גם אם תתריס כלפיו במשיחת סער לנסיך הכתר ,  עודנה צייתנית .  עומדים לרשותו שני מקומות נוספים לשריון .  למשל ,  לאישה ;  למשל ,  לצעיר .  אם בני בגין ,  דליה רבין ועמרי שרון נבחרו ,  בזכות אבות ,  מדוע לא שרה ויאיר ?  

רובה סער :  האיום המדומה בקרב ההישרדות של נתניהו
פרדוקס נתניהו קובע שכדי להישאר ראש ממשלה ,  עליו להישאר ראש ממשלה .  אלא שבדרך המאמץ לדחות את המלצות היועמ"ש כשל ,  והאיומים לעתור לבג"ץ נגד החלטותיו נראים כאיומי סרק .  אם סער יתברג במקום הראשון ברשימת הליכוד ,  המשמעות תהיה שגם בליכוד מתרגלים ל"מוצאי נתניהו "
 
