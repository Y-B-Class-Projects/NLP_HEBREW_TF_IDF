שליח המו"מ להסכם הסיוע : " הביקורת עליו חסרת אחריות ומנותקת "
 לאחר שרה"מ לשעבר אהוד ברק טען כי התנהלותו של נתניהו גרעה מההסכם ,  שנחתם בסך 38 מיליארד דולר ,  אמר תא"ל במיל' יעקב נגל כי אין לכך בסיס . " אמירות בשם בכירי מערכת הביטחון אינן ראויות "
 ממלא מקום ראש המל"ל ,  תא"ל במיל' יעקב נגל ,  השיב היום  ( שבת )  לביקורת הפוליטית נגד הסכם הסיוע הביטחוני עם ארצות הברית לעשור הקרוב ,  וקבע כי היא  " חסרת אחריות ומנותקת לגמרי מהעובדות ".  לדברי נגל ,  שחתם בשבוע שעבר בשמה של ישראל על ההסכם  בהיקף של 38 מיליארד דולר לעשר שנים  מדובר בהסכם  " היסטורי וחסר תקדים בהיקפו בארצות הברית ,  שבא בתקופה של קיצוצים בתקציב הביטחון האמריקני .  החתימה עליו מדגישה את עומק ועוצמת היחסים האיתנים בין ישראל וארצות הברית ". 
בימים האחרונים ,  מאז שנחתם ההסכם ,  הושמעה ביקורת חריפה בישראל על התנהלותו של ראש הממשלה בנימין נתניהו מול הממשל בעניין הגרעין האיראני ,  שהובילה לטענת המבקרים לפגיעה בהסכם הסיוע .  ראש הממשלה לשעבר אהוד ברק טען כי ההתנהלות מול הבית הלבן בתחום הגרעין עלתה שבעה מיליארד דולר לקופת המדינה . " ישראל תקבל 3.8 מיליארד דולר בשנה  תרומה חשובה לביטחוננו ,  אך נמוכה משמעותית ממה שיכולה הייתה להיות לפני שבחר ראש הממשלה להתערב בבוטות בפוליטיקה האמריקנית ",  כתב במאמר בוושינגטון פוסט ביום רביעי .  בסבב ראיונות שנתן אחר כך הוסיף ברק כי  " אני יודע שנתניהו היה יכול לקבל 4.5 מיליארד דולרים לשנה ".  שר הביטחון לשעבר משה יעלון ,  אמר ש"הסכם הסיוע לא יספיק לצרכים הביטחוניים של ישראל ". 

שליח המו"מ להסכם הסיוע : " הביקורת עליו חסרת אחריות ומנותקת "
 לאחר שרה"מ לשעבר אהוד ברק טען כי התנהלותו של נתניהו גרעה מההסכם ,  שנחתם בסך 38 מיליארד דולר ,  אמר תא"ל במיל' יעקב נגל כי אין לכך בסיס . " אמירות בשם בכירי מערכת הביטחון אינן ראויות "
 
