מגעים בוושינגטון לחידוש המו"מ בין ישראל לרשות
נציגי ישראל והפלסטינים מקיימים שיחות נפרדות בוושינגטון בניהולה של מזכירת המדינה האמריקאית הילרי קלינטון .  קלינטון : " אין טעם בהצעה הצרפתית לכנס את הצדדים למשא ומתן "
 ראשי צוותי המשא ומתן בין ישראל לפלסטינים ,  יצחק מולכו וסאיב עריקאת ,  זומנו בחשאי לוושינגטון ומקיימים ביממה האחרונה שיחות נפרדות עם מזכירת המדינה האמריקאית ,  הילרי קלינטון כדי לנסות ולחדש את המו"מ בין ישראל לרשות הפלסטינית לפני ההגעה לחודש ספטמבר .  זאת אף שראש הממשלה בנימין נתניהו הבהיר מספר פעמים בעבר כי ישראל לא תנהל מו"מ עם ממשלה פלסטינית שחציה חמאס .
 עוד בנושא המשא ומתן המדיני:אבו מאזן : " מוכן לחדש המו"מ המדיני בחודש הבא"צרפת יזמה ועידת שלום : " הסטטוס קוו בלתי נסבל"הפלסטינים : " נתניהו הוכיח שאינו רוצה שלום "
 גורמים מדיניים אמרו הערב  ( שני )  לוואלה !  חדשות כי ההערכה היא שבמסגרת ההתייעצויות בנוגע ליוזמה הצרפתית לחידוש התהליך המדיני ,  האמריקאים ידאגו לכך שהם היחידים שיובילו את הנושא .  לדברי אותם גורמים ,  גם ישראל מעדיפה שכך יהיה .  משום כך ,  ההערכה היא שבסופו של דבר היוזמה הצרפתית תדעך ולא תגיע לכדי מימוש .  
קלינטון עצמה אמרה היום כי אין טעם בהצעה הצרפתית לכנס את ישראל והפלסטינים למשא ומתן בפריס בסוף החודש ,  בטענה כי אף אחד מהצדדים לא הראה סימנים למוכנות למשא ומתן כזה . " נכון לעכשיו אנו עדיין בגישה של 'חכה ותראה' מפני שאין לנו עדיין הבטחה מאף אחד מהצדדים שהם יחזרו למשא ומתן ",  אמרה קלינטון לכתבים לאחר פגישתה עם שר החוץ הצרפתי ,  אלן ז'ופה .
 אתמול בישיבת הממשלה הביע נתניהו את דעתו באשר ליוזמה הצרפתית ,  וניתן היה להבין כי גם הוא לא רווה נחת ממנה . " נלמד את ההצעה ונדון בה גם עם ידידינו בארה"ב ",  אמר אתמול . " גם האמריקאים רוצים לקדם יוזמות ,  וגם לנו יש מחשבות משלנו .  נבחן כיצד ההצעה משתלבת עם יוזמות אחרות .  מובן שלא ניתן ליישם את כולן ,  רצוי להתרכז ביוזמה אחת ולקדמה ".  .
 ליצירת קשר עם הכתב :  pinhas_wolf@walla.co.il

מגעים בוושינגטון לחידוש המו"מ בין ישראל לרשות
נציגי ישראל והפלסטינים מקיימים שיחות נפרדות בוושינגטון בניהולה של מזכירת המדינה האמריקאית הילרי קלינטון .  קלינטון : " אין טעם בהצעה הצרפתית לכנס את הצדדים למשא ומתן "
 
