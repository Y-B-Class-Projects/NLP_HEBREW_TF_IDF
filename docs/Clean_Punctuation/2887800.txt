נתניהו נגד הפליטים :  ישראל מדינה קטנה ;  הרצוג :  שכחתם מה זה להיות יהודים
קריאתו של יו"ר המחנה הציוני לקלוט בישראל פליטים מסוריה עוררה תגובות במערכת הפוליטית .  ראש הממשלה : " איני אדיש לטרגדיה האנושית ,  אבל צריך לבלום מסתננים ופעילי טרור ".  כץ : " שהרצוג יארח אותם בביתו "
 ראש הממשלה בנימין נתניהו התייחס היום  ( ראשון )  בפתח ישיבת הממשלה למשבר הפליטים הסורים באירופה ולהצעת יו"ר האופוזיציה יצחק הרצוג לקלוט כמה מהם בישראל .  נתניהו אמר כי הוא  " אינו אדיש "  לטרגדיה האנושית בסוריה ,  אולם ישראל היא מדינה קטנה שצריכה לבלום מסתננים ,  מהגרי עבודה ופעילי טרור .  
בתגובה לאמירות נתניהו ,  כתב הרצוג בעמוד הפייסבוק שלו : " שכחתם מה זה להיות יהודים .  פליטים .  נרדפים .  ראש ממשלת העם היהודי לא סוגר את הלב ואת השער כשבני אדם נמלטים על נפשם מרודפיהם ,  עם תינוקיהם בידם .  מנחם בגין שקלט מיד עם הקמת ממשלתו הראשונה פליטים מוויטנאם מתהפך בקברו .  אני מציע להביט באחריות על המציאות ,  להכניס ,  כחלק ממאמץ בינלאומי מתואם מספר מבוקר ומוגבל של פליטים מטעמים הומניטריים ולהציל בכך גם את אחינו הדרוזים שנשחטים בסוריה ונמצאים במצוקה נוראית ". 
קריאתו של הרצוג עוררה תגובות נוספות במערכת הפוליטית .  שר התחבורה ישראל כץ כתב בעמוד הפייסבוק שלו : " איזה חוסר תבונה מדינית וחוסר אחריות לאומית .  לפחות שיציע ,  כמו ראש ממשלת פינלנד ,  לקלוט אותם בביתו ". 
לקריאה נוספת :  משבר המהגרים באירופה עשוי לשחק לידי אסד ,  איראן ורוסיהגרמניה :  אין הגבלה על מספר הפליטים שנסכים לקבל 
ח"כ יריב לוין  ( הליכוד )  כתב בעמודו כי  " הצעתו הפופוליסטית של ח"כ הרצוג לקלוט פליטים מסוריה בישראל היא הצעה חסרת אחריות אשר כל תכליתה מירוק המצפון המוסרי ".  לדבריו , " עלינו להיות זהירים ולדעת היכן לשים את הקו האדום .  קליטת פליטים ממדינת אויב ,  אשר עשויים לחבור לכוחות פנימיים החותרים נגד המדינה ,  תפגע באינטרסים הלאומיים ועלולה להביא להפרת האיזון הדמוגרפי ". 
אתמול קרא ח"כ הרצוג  ( המחנה הציוני )  לממשלה לבצע מהלך של קליטת פליטים מהלוחמה בסוריה . " זאת בנוסף לצעדים ההומניטריים הנעשים כבר כעת ",  אמר הרצוג באירוע  " שבת תרבות "  בתל אביב . " יהודים לא יכולים להיות אדישים כשמאות אלפי פליטים מתדפקים על חוף מבטחים ". 
משבר הפליטים הסורים באירופה הביא אתמול את קנצלרית גרמניה אנגלה מרקל להודיע כי לא תהיה הגבלה חוקית על מספר הפליטים שיוכלו להיכנס לארצה . " הזכות למקלט מדיני לא מוגבלת בכמות ",  הבהירה .
 פולין הצהירה כי ארצה תקבל רק אלפיים פליטים ,  וזאת בהתאם ליכולותיה של המדינה וראש ממשלת פינלנד ,  המיליונר יוהה סיפילה ,  אמר אתמול כי הוא מוכן לארח בביתו שבצפון המדינה מבקשי מקלט מתחילת השנה הבאה .  בריטניה הודיעה כי תקלוט 4,000 פליטים סורים שנמצאים באירופה ועוד אלפים ששוהים במחנות פליטים במזרח התיכון .  

נתניהו נגד הפליטים :  ישראל מדינה קטנה ;  הרצוג :  שכחתם מה זה להיות יהודים
קריאתו של יו"ר המחנה הציוני לקלוט בישראל פליטים מסוריה עוררה תגובות במערכת הפוליטית .  ראש הממשלה : " איני אדיש לטרגדיה האנושית ,  אבל צריך לבלום מסתננים ופעילי טרור ".  כץ : " שהרצוג יארח אותם בביתו "
 
