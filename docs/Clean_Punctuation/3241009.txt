פרקליט נתניהו : " נגיע לשימוע - אבל היה נכון לדחות אותו "
 עורך הדין עמית חדד אמר כי  " אנחנו חושבים שיש נימוקים כבדי משקל שמצדיקים את דחיית המועד "  והוסיף כי בחומרי החקירה ישנם מסמכים חסרים .  עם זאת ,  הודיע כי ראש הממשלה יתייצב לשימוע שצפוי להתקיים בתחילת אוקטובר
עו"ד חדד הודיע ליועמ"ש :  ראש הממשלה יתייצב לשימועהפרקליט טען : " יש נימוקים שמצדיקים את דחיית המועד"השימוע מתוכנן להתקיים בתחילת חודש אוקטובר 
עו"ד עמית חדד ,  פרקליטו של ראש הממשלה בנימין נתניהו ,  הודיע הערב  ( שני )  ליועץ המשפטי אביחי מנדלבליט כי מרשו יתייצב לשימוע ,  אולם טען כי יש לדחות את מועדו שמתוכנן לתחילת אוקטובר .  לדברי חדד , " בשבוע שעבר פנינו ליועץ המשפטי לממשלה וביקשנו :  תדחה את מועד השימוע .  הוא סירב .  אנחנו חושבים שיש נימוקים כבדי משקל שמצדיקים את דחיית המועד ". 
עוד הוסיף חדד כי  " קיבלנו את החומר .  התחלנו לקרוא אותו .  עשרות הודעות חסרות ,  עשרות מסמכים חסרים .  אם הם לא נמצאים אצלנו ,  אי אפשר לקרוא אותם .  דבר שני ,  בניגוד לכל איש ציבור אחר ,  ועדת ההיתרים מסרבת לתת לראש הממשלה אפשרות להסתייע בחברים למימון ההגנה המשפטית שלו .  זה אומר שרק אני נמצא כדי לייצג את ראש הממשלה .  אדם אחד שאמור לקרוא כל כך הרבה חומר חייב יותר זמן .  לכן פנינו ליועמ"ש ואמרנו לו :  אנחנו נגיע לשימוע ,  אבל היה נכון לשקול מחדש את המועד ולדחות אותו ". 
לקריאה נוספת בנושא"מוותרים על החסינות שלנו ":  יוזמת הח"כים נגד החוק למען נתניהועורך דינו של נתניהו ביקש ממנדלבליט :  דחה את השימוע בשנהנתניהו נגד ועדת ההיתרים : " כל מידע שנמסר - מודלף באופן מגמתי "  
ביום חמישי האחרון סירב מנדלבליט לבקשת באי כוחו של נתניהו לדחות את מועד השימוע בעקבות פיזור הכנסת וההכרזה על בחירות חדשות ,  שיתקיימו כשבועיים לפני כן .  אולם ,  במכתב ששיגר עוזרו הבכיר של מנדלבליט ,  ד"ר גיל לימון ,  לפרקליטיו של ראש הממשלה ,  נכתב כי היועץ המשפטי לממשלה שקל את הדברים ,  ולאחר שקילת מכלול השיקולים והאינטרסים הרלוונטיים מצא כי בנסיבות העניין אין הצדקה להיעתר לבקשה .
 מטעם ראש הממשלה נמסר בתגובה לדחיית בקשתו כי  " זאת ההגדרה של אי-צדק .  לא ייתכן שריצת אמוק לא ברורה גוברת על הצורך להגיע לחקר האמת ".  עוד נמסר מסביבתו של נתניהו כי  " הבחירות החוזרות שנכפו באופן חסר תקדים הן אירוע יוצא דופן שמחייב גם התייחסות יוצאת דופן מצד רשויות אכיפת החוק ביחס למועד השימוע .  רק היום פורסם מקרה שבו היועמ"ש הודיע כבר לפני שנתיים על העמדה לדין של שופט ,  בכפוף לשימוע בעבירות בניה והשימוע עדיין לא התקיים .  אז בתיק פעוט של עבירות תכנון ובניה דוחים שימוע בלמעלה משנתיים ובמקרה של שלושה תיקים נגד ראש הממשלה ,  תוך תקופת בחירות ,  מסרבים לדחות אפילו במספר חודשים ".  
מנדלבליט הודיע על החלטתו להעמיד לדין את נתניהו ,  בכפוף לשימוע ,  בעבירות שוחד ומרמה והפרת אמונים בתיקים 4000 ,  2000 ו-1000 כבר בחודש מרץ .  השימוע לנתניהו אמור היה להתקיים בחודש יולי ,  אולם ב-10 במאי ,  המועד האחרון לתיאום השימוע ,  ביקשו פרקליטיו של נתניהו זמן נוסף שנדרש להם לטענתם כדי להיערך בהתאם .  בחודש שעבר הודיע מנדלבליט כי הסכים לדחות בשלושה חודשים את מועד השימוע בתיקיו של ראש הממשלה ,  וכי הוא יתקיים באוקטובר .  

פרקליט נתניהו : " נגיע לשימוע - אבל היה נכון לדחות אותו "
 עורך הדין עמית חדד אמר כי  " אנחנו חושבים שיש נימוקים כבדי משקל שמצדיקים את דחיית המועד "  והוסיף כי בחומרי החקירה ישנם מסמכים חסרים .  עם זאת ,  הודיע כי ראש הממשלה יתייצב לשימוע שצפוי להתקיים בתחילת אוקטובר

