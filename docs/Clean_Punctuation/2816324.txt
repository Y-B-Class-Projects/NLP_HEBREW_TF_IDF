הפלסטינים על החלטת ישראל להקפיא הכספים : " פשע מלחמה "
 בכיר פלסטיני אמר לוואלה !  חדשות כי ההחלטה הישראלית להקפיא כחצי מיליארד שקלים מכספי המסים של הרשות בשל הפנייה להאג , " תהיה פשע המלחמה הראשון שיציגו הפלסטינים בבית הדין "
 ברשות הפלסטינית התייחסו אמש  ( שבת )  להחלטת ישראל להקפיא את העברתם של כחצי מיליארד שקלים מכספי המסים של רשות הפלסטינית .  גורם פלסטיני בכיר אמר בשיחה עם וואלה !  חדשות כי  " הקפאת הכספים תהיה פשע המלחמה הראשון שיציגו הפלסטינים בבית הדין הפלילי בהאג ".  לדבריו , " הכספים הם כספי הרשות הפלסטינית ומדובר במעשה שנוגד כל חוק בינלאומי ". 
שלשום ,  עוד בטרם ישראל הודיעה באופן רשמי על ההקפאה ,  ראש הממשלה הפלסטיני ראמי חמדאללה אמר כי קיים עיכוב בהעברת המסים . " טרם הודיעו לנו על החלטה שלא להעביר אותם ",  אמר והבהיר : " הכספים האלה שייכים לעם הפלסטיני ".  נימר חאמד ,  יועצו הפוליטי של יו"ר הרשות הפלסטינית אבו מאזן ,  התייחס היום לתגובה ישראל ואמר כי אף על פי כן ,  הרשות לא תיסוג מההצטרפות לבית הדין הבינלאומי בהאג .  
מוקדם יותר אתמול הודיע כאמור גורם מדיני על כך שישראל הקפיאה את העברתם של כחצי מיליארד שקלים לפלסטינים ,  בשל בקשתם הרשמית להתקבל לבית הדין הבינלאומי בהאג .  מדובר בכספי המסים שהיא גובה עבור הרשות הפלסטינית וההחלטה התקבלה בדיון שקיים בנושא ראש הממשלה בנימין נתניהו ביום חמישי האחרון .
 מהמטה המשותף של יצחק הרצוג וציפי לבני נמסר : " לנתניהו אין שום פתרונות למצבה ההולך ומידרדר של ישראל בעולם .  מי שחלש מול אבו מאזן בזירה הבינלאומית ,  נוקט צעדים שלבדם לא באמת יעזרו לחיילי צה"ל בהאג ולא יעצרו את הפלסטינים בעולם ".  
משלחת הרשות הפלסטינית לאו"ם הגישה שלשום רשמית מסמכים חתומים בבקשה להצטרף לבית הדין הבינלאומי הפלילי בהאג ול-17 אמנות בינלאומיות נוספות .  נציג הרשות באו"ם ,  ריאד מנסור ,  אישר לעיתונאים כי המסמכים הועברו ,  לאחר שאבו מאזן חתם עליהם ביום חמישי .  אם תאושר ההצטרפות ,  המשמעות היא שהפלסטינים יוכלו להגיש תביעות נגד ישראל .
 הקפאת כספי המסים ,  שעליה דווח לראשונה ב"הארץ ",  הנה רק חלק מצעדי התגובה של ישראל לצעד שבהם נקטו הפלסטינים .  אתמול אמר גורם ישראלי רשמי כי ירושלים בוחנת דרכים להעמיד לדין בכירים פלסטינים בגין פשעי מלחמה ,  בתגובה לבקשה . " מנהיגים פלסטינים צריכים לחשוש מצעדים משפטיים ",  אמר הגורם .  לדבריו , " ישראל שוקלת אפשרויות העמדה לדין בקנה מידה גדול בארצות הברית ובמדינות נוספות "  נגד יו"ר הרשות אבו מאזן ובכירים נוספים .  על פי גורם ישראלי נוסף ,  ירושלים תקדם תביעות אלו על ידי ארגונים לא ממשלתיים וכן ארגונים משפטיים פרו-ישראלים הפועלים בחו"ל .
  ( עדכון ראשון :  20:45 )  

הפלסטינים על החלטת ישראל להקפיא הכספים : " פשע מלחמה "
 בכיר פלסטיני אמר לוואלה !  חדשות כי ההחלטה הישראלית להקפיא כחצי מיליארד שקלים מכספי המסים של הרשות בשל הפנייה להאג , " תהיה פשע המלחמה הראשון שיציגו הפלסטינים בבית הדין "
 
