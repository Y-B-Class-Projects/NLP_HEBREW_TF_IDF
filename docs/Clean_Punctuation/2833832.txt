פעמיים כי טוב :  המחנה הציוני והליכוד חזרו לימי לוי אשכול
במפלגת השלטון הציגו את ראש הממשלה לשעבר כמי שפעל במלחמת ששת הימים בניגוד לדעתה של וושינגטון ,  במטרה להגביר את התמיכה בנאום נתניהו בקונגרס .  במקביל ,  במחנה הציוני הזכירו אותו כדי לחזק את תדמית הרצוג . " אמרו שהוא הססן - הביס את צבאות ערב ".  צפו
על רקע הביקורת הגוברת על נאומו הקרוב של ראש הממשלה בנימין נתניהו בקונגרס ,  פרסמה הערב  ( שבת )  מפלגת הליכוד סרטון שנועד לחזק את החלטתו של יו"ר המפלגה לצאת לוושינגטון למרות המשבר שנוצר עם הממשל .  במפלגת השלטון בחרו להשתמש דווקא בדמותו של ראש הממשלה לשעבר לוי אשכול ,  שעמד בעבר בראש מפלגת העבודה ,  כמי שפעל בניגוד לעמדת ארצות הברית במהלך מלחמת ששת הימים .  במקביל ,  עשה המחנה הציוני שימוש דומה באשכול ,  כשבסרטון חדש הודגשה החלטתו לפתוח במתקפת מנע נגד צבאות ערב ב-1967 - זאת ,  על אף תדמית ה"הססן "  שנוצרה לו בחלוף הזמן .  
בסרטון של הליכוד מוזכרים הימים שקדמו למלחמת ששת הימים ,  אז התלבט אשכול אם לצאת למתקפת מנע נגד מדינות ערב ,  שהתכוננו בעצמן למלחמה עם ישראל .  הסרטון מציין את העובדה שוושינגטון התנגדה לכך בתוקף ,  אך אשכול בחר לפתוח במלחמה בכל זאת . " האם היינו פה היום אילולא עשה אשכול את המעשה הנכון ?  ",  נשאלו הצופים בסרטון ,  שניסה לחזק את טענותיו של נתניהו ,  לפיהן עליו לנאום בקונגרס ולהביע את התנגדותו להסכם המסתמן עם איראן חרף הקרע עם הבית הלבן .  
עוד בבחירות 2015בכיר בש"ס :  מועצת הנשים נועדה להשתיק את בת הרב עובדיההרצוג : " טיסת השוקולד "   תוצאה של הפילוג שיצר נתניהו"דם על ידיים ":  עשרות הפגינו נגד הרצוג ולבני בוואדי ערה 
מנגד ,  בסרטון של המחנה הציוני ,  פרט לאשכול הוצגו ראשי ממשלות עבר נוספים  דוד בן גוריון ומנחם בגין ,  וכן אלברט איינשטיין ,  כשלצידם תדמיתם הציבורית והדברים שעשו בפועל .  בכך מנסים במפלגה לגרום לציבור להתמקד ב"דברים החשובים באמת ",  ולהסיט את הדיון בקולו של הרצוג לנושאים אחרים . " קראו לו הססן ,  אמרו שהוא לא מבין שום דבר בנושאים ביטחוניים ",  נכתב ליד תמונתו של אשכול כשמיד אחר הודגש : " הביס את צבאות ערב במהלך מלחמת ששת הימים ".  

פעמיים כי טוב :  המחנה הציוני והליכוד חזרו לימי לוי אשכול
במפלגת השלטון הציגו את ראש הממשלה לשעבר כמי שפעל במלחמת ששת הימים בניגוד לדעתה של וושינגטון ,  במטרה להגביר את התמיכה בנאום נתניהו בקונגרס .  במקביל ,  במחנה הציוני הזכירו אותו כדי לחזק את תדמית הרצוג . " אמרו שהוא הססן - הביס את צבאות ערב ".  צפו

