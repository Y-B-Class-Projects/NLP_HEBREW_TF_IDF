טייס הקרב לשעבר ו"אלוף ההפלות "  רן פקר הלך לעולמו בגיל 80
תא"ל במילואים פקר ,  שהפיל שבעה מטוסי אויב ,  שימש אחרי שחרורו מצה"ל קונסול ישראל בלוס אנג'לס .  הוא שירת במשך 27 שנה והשתתף ב-350 גיחות מבצעיות .  נתניהו ספד לו : " פטריוט ישראלי ".  יעלון : " מטובי הטייסים והמפקדים "
 תת-אלוף  ( במיל' )  רן פקר ,  טייס קרב בחיל האוויר שנחשב ל"אלוף ההפלות ",  הלך היום  ( שבת )  לעולמו והוא בן 80 .  בשירותו הצבאי ,  שנמשך 27 שנים ,  השתתף פקר במלחמות רבות ,  ביצע 350 גיחות מבצעיות והפיל שבעה מטוסי אויב .  הלווייתו תיערך מחר בשעה 15:00 בבית העלמין בכפר ויתקין .
 פקר הטיס מטוסים רבים ,  בהם  " ספיטפייר ",   " מטאור ",   " אוראגן ",   " שחק "  ו"פאנטום ",  ושימש גם כמפקד בסיס תל-נוף בתקופת מלחמת יום הכיפורים .  כשהשתחרר מצה"ל שימש קונסול ישראל בלוס אנג'לס ,  היה איש עסקים ועסק גם בחינוך .  בשנים האחרונות הקים פקר את פרוייקט  " צהלה "  לחונכות ולקידום בני נוער ,  שמטרתו לעודד את בני הנוער לשירות משמעותי בצבא .
 עוד בוואלה !  NEWS:סיורים ב-20 ס"מ שלג ומארב בקור של 3- מעלות :  כך נערך צה"ל בחרמוןהאנשים שיוצרים מפלצת :  צפו בביקור בטייסת ובמפעל הישראלי של ה-35-Fקציני מיון נגד הסרבנים : " אם תפנו לתקשורת - גורלכם יהיה מר "  
נשיא המדינה ,  ראובן ריבלין הגיב לדבר מותו של פקר בעמוד הפייסבוק שלו ,  שם נכתב : " רן פקר ,  אגדת טייס ,  שומר ישראל במרום ,  לוחם אמיץ ,  לעד תהיה חקוק על לוח ליבה של מדינת ישראל ." 
גם ראש הממשלה בנימין נתניהו הביע צער על מותו של פקר .  בהודעה שפרסם כתב נתניהו : " פקר היה מבכירי טייסי הקרב של חיל האוויר ,  השתתף בקרבות אוויר רבים וניצח בהם ".  עוד הוסיף כי  " רן היה פטריוט ישראלי ". 
שר הביטחון לשעבר ,  משה יעלון ,  ספד לפקר ואמר כי היה  " איש מיוחד ומרתק ,  נוקב ,  עם חוש הומור ומחוייבות גדולה למדינת ישראל ",  ומטובי הטייסים והמפקדים שידע חיל האוויר . " הוא אחד מאותם יחידי סגולה שהניחו את היסודות לחיל כפי שאנו מכירים אותו היום  מתקדם ,  איכותי ,  מוביל ומתוחכם ,  עם הטייסים הטובים ביותר בעולם ",  אמר יעלון ,  והוסיף כי פקר  " הוכיח את יכולותיו המקצועיות והפיקודיות המעולות בשורה של מבצעים ,  גיחות וקרבות אוויר במלחמות ".  עוד אמר יעלון כי  " גם לאחר שחרורו המשיך רן לתרום למדינה ,  בין היתר כקונסול ישראל בלוס אנג'לס וכיוזם ומוביל הפרויקט החינוכי-חברתי 'צהלה' ,  שמטרתו חינוך בני נוער לערכים ,  ציונות ,  מעורבות חברתית ותרומה למדינה בשירות הצבאי ובחיים האזרחיים ". 
 ( עדכון ראשון :  17:50 )  

טייס הקרב לשעבר ו"אלוף ההפלות "  רן פקר הלך לעולמו בגיל 80
תא"ל במילואים פקר ,  שהפיל שבעה מטוסי אויב ,  שימש אחרי שחרורו מצה"ל קונסול ישראל בלוס אנג'לס .  הוא שירת במשך 27 שנה והשתתף ב-350 גיחות מבצעיות .  נתניהו ספד לו : " פטריוט ישראלי ".  יעלון : " מטובי הטייסים והמפקדים "
 
