ברק : " לענות לאיתותי השלום של אסד "
 שר הביטחון התייחס בישיבת סיעת העבודה לעמדות שהשמיע לאחרונה הנשיא הסורי .  על החלטתו של נתניהו לא לפצל את סמכויות היועמ"ש : " ניצחון ברור לעמדה שנקטנו "
  ( ערוץ הכנסת )  
" אסור לנו לאבד את קשר העין עם העניין הסורי ,  ועלינו להגיב באופן פוזיטיבי לכל דבר בעניין ",  כך אמר היום  ( שני )  שר הביטחון ,  אהוד ברק ,  בישיבת סיעת העבודה בכנסת .  ברק הוסיף כי  " מדינת ישראל חזקה ומרתיעה ולכן יש לה אינטרס למשא ומתן עם סוריה .  אנחנו שומעים את הנשיא הסורי פעם אחר פעם משמיע עמדות שאם לקרוא אותם כפשוטן פירושן  'אנחנו מוכנים להיכנס למו"מ' .  לא ראוי שזה יישאר בלא מענה ". 
ברק התייחס גם להודעתו של נתניהו בנוגע לפיצול תפקיד היועץ המשפטי לממשלה ואמר כי : " זה ניצחון של השכל הישר .  זה דבר בעל ערך .  זה ניצחון ברור לעמדה שנקטנו בדבר החשוב הזה ".  כזכור ,  ברק תמך בהקמת ועדה שתבחן את הצורך בפיצול התפקיד .
 שר הביטחון התייחס גם לתהליך המדיני ואמר כי  " אנחנו בשלב חשוב בתהליך המדיני .  בניגוד לחלק מהפרסומים ,  הביקור של נתניהו בארצות הברית היה טוב ונוצר הבסיס להיכנס למשא ומתן עם הפלסטינים .  ההכרזה של אבו מאזן שלא יתמודד בבחירות לרשות הפלסטינית מתלבנת בזירה הפלסטינית .  אנחנו פתוחים לעשות מאמצים נוספים מצידנו כדי להביא לכך שהתהליך המדיני ייצא לדרך .  המטרה של ההסדר ברורה  הסכם בינינו לפלסטינים שישים קץ לסכסוך ולתביעות ויכונן מדינה פלסטינית .  נסיים את שליטתנו בעם אחר שיש לה מחירים כבדים מצד ישראל ". 
ברק הוסיף כי  " ישראל היום מספיק חזקה ומרתיעה כדי לאפשר לעצמה עמדה של כוח ובטחון עצמי ,  שתוכל לקבל החלטות לא קלות כדי שהמו"מ עם הפלסטינים יסתיים .  בקשר לאפשרות הכרזה חד צדדית של הפלסטינים ,  הניסיון מוכיח שפעולה בהסכמה מובילה לתוצאות יותר טובות לכל הצדדים מאשר פעולה חד צדדית ,  שמקטינה את הסיכוי לשיתוף הפעולה ומגדילה סיכונים אחרים ". 
שר הביטחון דיבר גם על חברי הכנסת  " המורדים "  ממפלגת העבודה ואמר כי  " יש בסיעה מי שמנהל איתם הידברות .  חשוב לציין שהזמן הולך ואוזל והם צריכים לקבל החלטה אם הם נשארים במפלגה או כל החלטה אחרת .  אנחנו נפעל לשלב ידיים ולהוליך את המדינה קדימה ". 

ברק : " לענות לאיתותי השלום של אסד "
 שר הביטחון התייחס בישיבת סיעת העבודה לעמדות שהשמיע לאחרונה הנשיא הסורי .  על החלטתו של נתניהו לא לפצל את סמכויות היועמ"ש : " ניצחון ברור לעמדה שנקטנו "
 
