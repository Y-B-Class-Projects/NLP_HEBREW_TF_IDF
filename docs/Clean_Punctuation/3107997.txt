נסגר התיק נגד ראש הסגל לשעבר של נתניהו ,  שנחשד במעשים מגונים
הפרקליטות הודיעה על סגירת התיק נגד גיל שפר ,  שהיה אחד האנשים הקרובים ביותר לראש הממשלה ,  מחוסר ראיות - למרות הודעת המשטרה בתחילת השנה כי קיימת תשתית ראייתית נגד שפר .  עורך דינו : " מברך על ההחלטה "
 הפרקליטות הודיעה אחר הצהריים  ( שלישי )  על סגירת תיק החקירה נגד גיל שפר ,  ראש הסגל לשעבר בלשכת ראש הממשלה בנימין נתניהו ,  שהיה חשוד במעשה מגונה .  בהודעת הפרקליטות נמסר כי התיק נסגר מחוסר ראיות .  עו"ד גיל פרידמן מסר בשם שפר כי הוא מברך על ההחלטה לסגור את התיק .
 בתחילת השנה הודיעה המשטרה כי ישנה תשתית ראייתית נגד שפר ,  שנחשד בביצוע מעשים מגונים בזמרת שהסיע ברכבו .  החקירה החלה בעקבות תלונה שהגישה הזמרת לפני כשנה ,  שבה נטען כי שפר ביצע לכאורה מעשים מגונים בזמרת ןלקח אותה בניגוד לרצונה למפגש חברתי ומנע ממנה להגיע לביתה ,  תוך הפעלת לחץ ובאופן שגרם לה לחוש כלואה .  עם זאת ,  לא נמצאה תשתית ראייתית לסעיף הכליאה .
 בחקירתו הכחיש שפר את הטענות נגדו ,  ואמר כי אחז ידיים עם המתלוננת כ"אקט חברי בלבד ".  הוא הוסיף כי התלונה נולדה מתוך לחץ ,  שכן חבר של הזמרת חיפש אותה לאחר ששבה באיחור לביתה בתום הבילוי המשותף .  
עוד בוואלה !  NEWS:התובע המיוחד אוסף רמזים - אך טרם מצא אקדח מעשן נגד טראמפבית המשפט קבע :  צבי גור ,  שרצח את הילד אורון ירדן - לא ישוחררשחקן נוער זינק לתפוס כדורסל - והתנגש בחלון שהתנפץ על צווארו 
שפר הצטרף ללשכת נתניהו ב-2009 ,  לאחר שעבד כאיש תקשורת ובעיריית ירושלים .  הוא החל את דרכו בלשכה כיועץ סיורים וטקסים ,  וכשנה לאחר מכן מונה למנהל הלשכה .  כשנתן אשל התפטר לאחר שהועמד לדין משמעתי בנציבות שירות המדינה בגין הטרדה מינית ,  מונה שפר במקומו .
 תלונה שהוגשה נגדו עם מינויו בגין הטרדה מינית שאירעה לכאורה 15 שנים קודם נסגרה מחמת התיישנות ,  ולאחר שהמתלוננת הגישה תלונה נוספת ,  הוא הודיע על פרישה מתפקידו - תוך שהוא מכחיש קשר לתלונה .  הוא עזב את הלשכה במרץ 2014 ,  ומונה לקונסול כבוד של יפן בישראל .
 מקורבים לשפר טענו כי מאחורי התיק הייתה סגירת חשבונות וכי היה מדובר בתיק  " תפור ",  שנועד ללחוץ עליו להפוך לעד מדינה בחקירות השונות נגד נתניהו .  במהלך חקירות נתניהו בתיקים 1000 ו-2000 פעלו חוקרי היחידה הארצית לחקירות הונאה  ( יאח"ה )  לגיוס שפר כעד מדינה ,  והוא זומן עשרות פעמים למשרדי יחידת להב 433 .
  ( עדכון ראשון :  16:30 )  

נסגר התיק נגד ראש הסגל לשעבר של נתניהו ,  שנחשד במעשים מגונים
הפרקליטות הודיעה על סגירת התיק נגד גיל שפר ,  שהיה אחד האנשים הקרובים ביותר לראש הממשלה ,  מחוסר ראיות - למרות הודעת המשטרה בתחילת השנה כי קיימת תשתית ראייתית נגד שפר .  עורך דינו : " מברך על ההחלטה "
 
