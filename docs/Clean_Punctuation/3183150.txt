אחרי הביקורת :  נתניהו הודיע שהוא  " סומך על כץ עם הפתרון למשבר "
 מלשכת ראש הממשלה נמסר כי הוא שם מבטחו בשר התחבורה שימצא את הפתרון המיטבי לטיפול בעבודות על הגשר בתל אביב .  מנכ"ל העירייה שיגר מכתב לחברת נתיבי איילון בדרישה לביצוע העבודות : " אין החברה רשאית להיכנע ללחץ פוליטי "
 ראש הממשלה בנימין נתניהו סומך על שר התחבורה ישראל כץ שיטפל בנושא העבודות על גשר יהודית בתל אביב וימצא את הפתרון המיטבי - כך נמסר הערב  ( חמישי )  מלשכת נתניהו .  
בתוך כך ,  מנכ"ל עיריית תל אביב מנחם לייבה שיגר היום מכתב למנכ"ל חברת נתיבי איילון ובו דרש כי החברה תעמוד בהתחייבויותיה ותסיים את העבודות המדוברות עד 31 באוגוסט .  במכתב ציין לייבה כי לשר התחבורה אין סמכות להורות על עצירת העבודות ,  וכי עצם עצירתן בידי החברה בעקבות הוראת כץ היא עבירה .  
עוד צוין במכתבו של מנכ"ל העירייה כי נעשו הכנות והתאמות לקראת העבודות המדוברות ,  וכי ההחלטה לא לקיים את העבודות נעשתה בעקבות  " התערבות שר התחבורה החסר כל היכרות מקצועית עם העניין .  למען הסר ספק ,  נציין את המובן מאליו ,  שאין חברת נתיבי איילון בע"מ רשאית להיכנע ללחצים פוליטיים ,  ועליה לפעול כמצווה עליה בדין ",  נכתב . " בניית הגשר כפי שתוכנן בעלות של 70 מיליון שקלים הממומנים בידי העירייה נועדה לרווחת הציבור .  העירייה לא תשלים עם עיכובים לא ענייניים בהשלמת הגשר והעמדתו לרשות הציבור ".  
מחברת נתיבי איילון נמסר בתגובה למכתבה של עיריית תל אביב כי  " משרד התחבורה הנחה אותנו לבחון החלופות ,  ואנו פועלים בהתאם ".  
כץ הודיע אתמול על הקפאת העבודות להקמת גשר יהודית בנתיבי איילון בעקבות לחץ החרדים ,  זאת מאחר שהעבודות תוכננו להתקיים במשך שישה סופי שבוע .  השר ציין כי ההודעה שפרסמה עיריית תל אביב באמצעות חברת נתיבי אילון על סגירת הנתיבים למשך שישה סופי שבוע היא  " הודעה מקוממת ומיותרת ".  
השר כץ הורה לחברת  " נתיבי איילון ",  המבצעת את המיזם עבור העירייה להקפיא את העבודות להקמת הגשר ולהגיש לו בהקדם תכנית לביצוע העבודות בדרכים אחרות ,  כולל במהלך שעות הלילה המאוחרות .  לדבריו ,  כך נעשו הדברים במקרים קודמים וכי כך נהוג גם ברחבי העולם .  כץ אף נימק את החלטתו בכך שאופן ביצוע העבודות ,  כפי שנבחר על ידי העירייה ,  נראה כבעייתי ועלול לפגוע פגיעה קשה ולא מידתית בכלל הציבור במהלך סופי השבוע .
 מחאת החרדים התעוררה לאחר פרסום הודעת עיריית תל אביב ,  ושלשום הודיעו ראשי יהדות התורה כי הם מתכננים לפרסם מחאה נגד הכוונה לערוך בחודשים הקרובים עבודות בשבת לצורך הקמת הגשר .  מחאת החרדים התפרסמה בביטאונים המפלגתיים וגורם ביהדות התורה אמר כי  " תועבר בהמשך דרישה לראש הממשלה ,  לשר התחבורה ולשר העבודה והרווחה למנוע את קיום העבודות ".  המחאה התפרסמה בביטאונים ובעיתונים חרדיים נוספים .  

אחרי הביקורת :  נתניהו הודיע שהוא  " סומך על כץ עם הפתרון למשבר "
 מלשכת ראש הממשלה נמסר כי הוא שם מבטחו בשר התחבורה שימצא את הפתרון המיטבי לטיפול בעבודות על הגשר בתל אביב .  מנכ"ל העירייה שיגר מכתב לחברת נתיבי איילון בדרישה לביצוע העבודות : " אין החברה רשאית להיכנע ללחץ פוליטי "
 
