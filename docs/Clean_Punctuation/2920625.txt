שרה נתניהו נחקרה כחמש שעות במשטרה על פרשת המעונות
רעיית ראש הממשלה נחקרה במשרדי יחידה להב 433 בלוד .  היא נדרשה לענות על שאלות הנוגעות להוצאות שנרשמו כפרטיות ,  בהן התשלומים לחשמלאי אבי פחימה ולמטפלות זרות שסייעו לאביה
רעיית ראש הממשלה שרה נתניהו נחקרה אתמול  ( חמישי )  במשך כחמש שעות במשרדי להב 433 .  זאת לאחר שהיועץ המשפטי לממשלה יהודה וינשטיין אישר את החקירה לאחר שנועד עם פרקליטה ,  עורך הדין יעקב וינרוט .  את החקירה ניהל ראש אגף החקירות והמודיעין במשטרה ,  ניצב מני יצחקי .  
נתניהו נחקרה בחשד לכמה פרשות הקשורות למעונות ראש הממשלה ,  שחלקן נחשפו על ידי מבקר המדינה .  במרכז הפרשות :  הוצאות פרטיות שנרשמו כהוצאות של המעון עצמו ,  ובהן התשלומים לחשמלאי אבי פחימה  בן למשפחה של חברי מרכז ליכוד שנקרא לבית נתניהו לעבודות דחופות בסופי שבוע ,  לרבות ביום כיפור ,  במהלך שנת 2009 .  כמו כן ,  נתניהו נשאלה בעניין תשלומים שהוצאו עבור מטפלות זרות שסייעו לאביה בעת שהיה חולה וכן בענייני הוצאות כספיות נוספות .
 לקריאה נוספת:הממשלה אישרה :  15 מיליארד שקלים יוקצו לצמצום פערים במגזר הערביסערה בשב"ס :  הקצין האחראי למחדל בריחת אסיר העולם - יקודםבג"ץ דחה על הסף עתירה נגד מינויו של מנדלביט ליועמ"ש 
החשוד המרכזי בפרשה הוא סמנכ"ל משרד ראש הממשלה ,  עזרא סיידוף .  הוא נחקר במשרדי להב 433 ושוחרר בתנאים מגבילים ,  הכוללים הרחקה מהמעון מחשש לשיבוש הליכי חקירה .  סיידוף עצמו אמר בחקירותיו כי כל צעדיו מתואמים על רעיית ראש הממשלה ,  אולם הדגיש כי אין במעשים אלו משום עבירה פלילית .  עובדים נוספים במעון ,  שעבדו לצדו של סיידוף ונתניהו ,  נחקרו גם הם .  בפרשה העיד גם אב הבית מני נפתלי ,  שמסר עדות על אודות ההתנהלות הכספית במעון .
 בשבוע שעבר דווח כי וינרוט ניסה למנוע את חקירתה תחת אזהרה של נתניהו בשיחה פרטית עם וינשטיין .  לאחר שיחה קצרה ,  ביקש היועץ המשפטי מפרקליטה של רעיית ראש הממשלה כי יעביר את בקשתו להיפגש עמו בעניין נתניהו בכתב ,  אולם בפועל לא התקיימה פגישה שעסקה כולה בנושא פרשת המעונות .
 ממשפחת נתניהו נמסר בתגובה : " הטענות כלפי רעיית ראש הממשלה שרה נתניהו הן עורבא פרח ,  לא היו ולא נבראו ,  ודבר זה יוכח באופן ברור וחד משמעי ". 
 ( עדכון ראשון :  17:02 )  

שרה נתניהו נחקרה כחמש שעות במשטרה על פרשת המעונות
רעיית ראש הממשלה נחקרה במשרדי יחידה להב 433 בלוד .  היא נדרשה לענות על שאלות הנוגעות להוצאות שנרשמו כפרטיות ,  בהן התשלומים לחשמלאי אבי פחימה ולמטפלות זרות שסייעו לאביה

