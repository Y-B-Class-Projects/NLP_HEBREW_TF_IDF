ח"כ גדעון סער על הביקורת נגדו ברשת : " הפחדה ואיומים לא יעבדו "
 ברקע הביקורת שהשמיע על חוק החסינות נתון חבר הכנסת למתקפה קשה ברשתות החברתיות מצד תומכי נתניהו .  באחד הפוסטים כונה  " אויב "  ו"בוגד "  ויאיר נתניהו הגיב בסדרת ציוצים נגדו .  השרה רגב תקפה : " סער עשה טעות ,  אמירותיו לא היו במקום "
 חבר הכנסת גדעון סער  ( ליכוד )  פרסם הבוקר  ( ראשון )  פוסט שמכנה אותו  " אויב "  ו"מושתל של השמאל והקרן החדשה לישראל ",  ברקע לביקורת החריפה שהשמיע בסוף השבוע נגד חוק החסינות . " דוגמה אחת מני רבות להסתה המשתוללת ברשת מאז סוף השבוע .  שיטות של הסתה ,  הפחדה ואיומים לא יעבדו ",  צייץ סער בתגובה בטוויטר .  
בפוסט המדובר נראית תמונתו של סער ולראשו כאפייה ומעליו הכינוי  " בוגד ".  עוד קורא הפוסט  " להילחם ולהוקיע את סער אויב מבית מכיוון שהוא גרוע יותר מאיראן ".  
מאז שסער יצא נגד חוק החסינות הוא ספג מתקפה קשה ברשתות החברתיות מצד תומכי נתניהו וגם בנו של ראש הממשלה בנימין נתניהו יאיר צייץ סדרת ציוצים פוגעניים נגדו בין השאר שיתף את מפת הקשרים של סער לעיתונאים שונים בתקשורת ולגורמי משפט וביקר את מניעיו של סער שלטענת נתניהו הבן משתייך ל"ליכודניקים החדשים ".  
עוד בוואלה !  NEWS:בנימין לפני הימין :  החשש של שרי הליכוד הוא חבל ההצלה של נתניהו64 אצבעות של משת"פים צייתנים :  נתניהו מגייס את הכנסת לקרב חייונתניהו על המו"מ הקואליציוני :  משימה אבסורדית ,  הדרישות מתנגשות 
דוגמא אחת מני רבות להסתה המשתוללת ברשת מאז סוף השבוע .  שיטות של הסתה ,  הפחדה ואיומים לא יעבדו .  pic.twitter.com/xQHmfHZbPQ
שרת התרבות ח"כ מירי רגב  ( הליכוד )  תקפה הבוקר את סער בפתח ישיבת הממשלה ואמרה כי הוא  " עשה טעות בהתנהלות שלו בענין חוק שלא קיים .  הייתי מצפה מאחד כזה שהיה שר שמבין את המורכבות של המשא ומתן לא להגיד דברים שפוגעים בנו במהלך המשא ומתן .  האמירות שלו לא היו במקום ".  
עוד הוסיפה כי  " התקשורת מברברת את עצמה לדעת חוק החסינות לא יהיה חלק מהמו"מ .  יש לנו כרגע משימה אחת עד ה28 בחודש לסיים ההסכמים הקואליציוניים .  מקווה שבסופו של יום תהיה אחריות של המפלגות הקטנות ". 
גורם בליכוד הגיב לדברים בסוף השבוע ואמר כי  " לא לחינם תקשורת השמאל לא מפסיק לחבק את סער ,  משום שהוא לא מחמיץ אף הזדמנות לחתור תחת נתניהו ולנסות להפיל אותו ".  חבר מפלגתו דוד אמסלם הגיב בשמו וצייץ בטוויטר : " גדעון סער תתבייש לך ". 
מנגד סער זכה לתמיכה מאחת מבכירות הליכוד לשעבר לימור לבנת במאמר שפורסם ב"ידיעות אחרונות ",  ולתמיכת גורמים באופוזיציה בהם ח"כ יאיר לפיד  ( כחול לבן )  שצייץ בטוויטר כי  " צריך הרבה אומץ פוליטי לצאת נגד נתניהו .  אני מחזק את סער וקורא לחברי הכנסת מהקואליציה להצטרף לגדעון ".  
בריאיון בחדשות 12 בסוף השבוע אמר סער כי  " חוק כזה יפגע בליכוד ולא יעיל לראש הממשלה .  זו חקיקה עם אפס תועלת ומקסימום נזק .  חקיקה פרסונלית עשויה לפגוע באמון הציבור ".  סער הדגיש כי  " חשוב מאוד למדינה שזה לא יקרה ,  אעשה את המירב שלי כדי שזה לא יקרה ".  סער המשיך בדבריו ,  והבהיר כי  " מישהו נתן לראש הממשלה עצה לא טובה ".  לדבריו , " אני לא היחיד שמוטרד מזה בסיעה ",  אמר סער ,  שהינו עד כה חבר הליכוד היחיד שיצא בפומבי נגד חוק החסינות .
  ( עדכון ראשון :  11:22 )  

ח"כ גדעון סער על הביקורת נגדו ברשת : " הפחדה ואיומים לא יעבדו "
 ברקע הביקורת שהשמיע על חוק החסינות נתון חבר הכנסת למתקפה קשה ברשתות החברתיות מצד תומכי נתניהו .  באחד הפוסטים כונה  " אויב "  ו"בוגד "  ויאיר נתניהו הגיב בסדרת ציוצים נגדו .  השרה רגב תקפה : " סער עשה טעות ,  אמירותיו לא היו במקום "
 
