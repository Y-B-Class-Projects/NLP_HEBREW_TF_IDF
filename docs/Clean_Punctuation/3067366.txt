נתניהו הכריז על מסיבת עיתונאים לסיכום ביקור טראמפ - וביטל אותה
ראש הממשלה הודיע באופן חריג כי יענה על שאלות התקשורת בעקבות ביקור נשיא ארצות הברית בארץ .  תוך שעות אחדות הוא חזר בו בעקבות עומס בלוח הזמנים ,  הכולל נאומים בחמישה אירועים תוך 12 שעות
ראש הממשלה בנימין נתניהו ביטל אמש  ( שלישי )  מסיבת עיתונאים לסיכום ביקור נשיא ארצות הברית דונלד טראמפ ,  שתוכננה להיום ונקבעה אתמול לפנות ערב .  הסיבה שנמסרה לביטול היא  " עומס בלוח הזמנים של ראש הממשלה ",  הכולל השתתפות בחמישה אירועים רשמיים .  גורמים בלשכת נתניהו אמרו כי  " מסיבת העיתונאים בוטלה לאור שינויים בלוז וחמישה נאומים מחר ". 
ההודעה הראשונה על קיום מסיבת העיתונאים נמסרה אתמול בערב ,  לאחר סיום ביקורו של טראמפ שנכח בארץ כ-28 שעות .  מסיבת העיתונאים שתוכננה נחשבה חריגה ,  לנוכח הנוהג של ראש הממשלה להמעיט בקיום אירועי שאלות ותשובות פומביים עם התקשורת .  
עוד בוואלה !  NEWS:ברקע העסקה הסעודית :  טראמפ הבטיח לשמר את  " היתרון האיכותי "  של ישראלהנשיא סיכם את ביקורו : " השמדת ישראל ?  לא בעידן דונלד ג'יי טראמפ "" הודות לכם צבענו את הקירות ":  הסיור של הזוג טראמפ במעון ראש הממשלה 
נתניהו אמור לנאום היום ב-11:00 בטקס האזכרה הממלכתי לזכר יהודי אתיופיה שנספו בדרכם לארץ ,  בהר הרצל .  ב-14:00 הוא מתוכנן לשאת נאום בטקס האזכרה הממלכתי לציון 50 שנה למלחמת ששת הימים ,  גם כן בהר הרצל ,  וב-18:45 תתקיים חנוכת מוזיאון ששת הימים בגבעת התחמושת ,  שם הוא צפוי לשאת דברים .  לאחר מכן הוא ינאם בטקס הממלכתי לציון יום איחוד ירושלים ,  גם כן בגבעת התחמושת ,  וב-23:00 ינאם בעצרת חגיגית בישיבת מרכז הרב בעיר .
 ראש הממשלה השתתף בשני ושלישי בשורה של אירועים פומביים לכבוד ביקורו של נשיא ארצות הברית ,  ובהם קבלת פנים ,  פגישת עבודה ,  ארוחת ערב רשמית ,  ביקור ביד ושם והנאום של טראמפ במוזיאון ישראל .  בתחילת השבוע הוא נאם באירוע לרגל 50 שנה לשחרור ירושלים ואיחודה ,  מול חומות העיר העתיקה .
  ( עודכן :  אתמול ,  23:52 )  

נתניהו הכריז על מסיבת עיתונאים לסיכום ביקור טראמפ - וביטל אותה
ראש הממשלה הודיע באופן חריג כי יענה על שאלות התקשורת בעקבות ביקור נשיא ארצות הברית בארץ .  תוך שעות אחדות הוא חזר בו בעקבות עומס בלוח הזמנים ,  הכולל נאומים בחמישה אירועים תוך 12 שעות

