הפלסטינים ביקשו הכרה ,  נתניהו : " בואו נדבר דוגרי "
 בזמן שיו"ר הרשות הפלסטינית נשא נאום נוקב בעצרת האו"ם ,  אלפים יצאו לחגוג ברחובות רמאללה את בקשת ההכרה בפלסטין .  זמן קצר לאחר מכן נאם נתניהו וקרא לאבו מאזן : " בוא נדבר דוגרי "
  ( צילום :  רויטרס ,  קריינות :  אביב אברמוביץ' ,  עריכה :  טל רזניק ) 
אחרי חודשים של הכנות ,  מאמצי שתדלנות ומסע הסברה חובק עולם ,  אמש  ( שישי )  הגישו הפלסטינים את הבקשה להכרת האומות המאוחדות בפלסטין עצמאית .  יו"ר הרשות ,  אבו מאזן ,  הגיש במו ידיו את המסמך למזכ"ל האו"ם ,  באן קי-מון .  זמן קצר לאחר מכן ,  עלה אבו מאזן לדוכן הנואמים ונשא נאום תקיף במהלכו קרא למדינות העולם להכיר בעצמאות פלסטין ותאר את תוכן הבקשה שהעביר לבאן .
 הדרמה במדינית באו"ם - כותרות אחרונות:עצרת האו"ם בניו יורק - סיקור מיוחד בוואלה !  חדשותנאום נתניהו : " קודם שלום - אחר כך מדינה"אבו מאזן ביקש הכרה : " על האו"ם להבטיח זכויותינו"שעות גורליות :  מי ישכנע את אומות העולם בצדקתו ? דו ? גרי ,  מה כבר שמענו בעבר מנאום נתניהו ? 
בפתח נאומו אמר אבו מאזן כי  " אנחנו חותרים לתפקיד ברור יותר של האו"ם ,  כדי להשליט שלום באזור ,  מדיניות שתבטיח את הזכויות החוקיות של העם הפלסטיני כפי שהוגדרו בהחלטות האו"ם ".  בהקשר זה הזכיר בין היתר את בעיית הפליטים ואת האסון ,  ה"נכבה ",  של 1948 .  הוא האשים את ירושלים בנקיטת  " מדיניות אפרטהייד ",  וקרא ל"אביב פלסטיני ".  בהמשך הסביר אבו מאזן כי הגיש את הבקשה  " להקמת מדינה פלסטינית בגבולות ה-4 ביוני 1967 ,  שבירתה ירושלים "  - ואז הציג את האיגרת ובה הבקשה לבאי העצרת ,  וזכה לתשואות רמות שנמשכו שניות ארוכות .
 אבו מאזן הדגיש את הוויתורים הפלסטיניים : " למרות העושק הנורא ,  הסכמנו להקים מדינה פלסטינית רק על 22% ממדינת פלסטין ההיסטורית ".  עוד לדבריו , " אש"ף והעם הפלסטיני דבקים בגינוי האלימות וגינוי כל צורות הטרור ,  ובמיוחד טרור של מדינות ושל מתנחלים .  אנחנו דבקים בכל ההסכמים שנחתמו בין אש"ף וישראל ".  הוא המשיך וציין כי  " אנחנו דבקים באופציה של משא-ומתן כדי להגיע להסדר קבע על פי החלטות החוקיות הבינלאומית ",  הוסיף , " ואנחנו מודיעים על נכונותנו לשוב מיד לשולחן המו"מ על פי מקור סמכות מוסכם ,  ההולם את החוקיות הבינלאומיות - והפסקה מוחלטת של ההתנחלות .  עמנו ימשיך במאבק העממי בדרכי שלום ". 
אבו מאזן סיכם את דבריו ואמר כי  " זהו רגע האמת ".   " עמנו מצפה לשמוע מהעולם את התשובה .  האם העולם ירשה לישראל להמשיך את הכיבוש האחרון שקיים היום בעולם ?  אנחנו העם האחרון שנמצא תחת כיבוש .  האם נישאר כבושים לנצח ?  האם העולם ירשה לישראל להישאר מדינה העומדת מעל לחוק ?  להמשיך להתנגד להחלטות של עצרת האו"ם ?  ושל בית הדין הבינלאומי בהאג ?  האם ניתן להרשות לישראל להמשיך כך ?  הסכסוך אצלנו פשוט מאוד :  או שיש מי שחושב שעמנו יכול לשאת בכל ,  או שחושבים שיש כאן מדינה שצריך להזדרז ולהקים אותה ". 
זמן קצר לאחר נאום אבו מאזן ,  כאשר שהוא מעודד מנאום נשיא ארצות הברית ,  ברק אובמה לפני מספר ימים ,  עלה ראש הממשלה ,  בנימין נתניהו ,  לדוכן והדגיש את הדרישה הישראלית מהפלסטינים  קודם שלום ,  ורק לאחר מכן עצמאות .  בפנותו ליו"ר הרשות הפלסטינית ,  אמר נתניהו : " עם כל ההסתייגויות שהיו לי ,  הייתי מוכן לנוע קדימה על בסיס ההחלטות האמריקאיות ולדבר על שלום .  אבו מאזן ,  מי ימנע זאת מאיתנו ?  בוא נדבר על שלום ונסיים את הסכסוך .  שנינו טסנו לניו יורק ,  אנחנו כעת באותה עיר ובאותו בניין ,  הבה ניפגש כאן היום ונתחיל לדבר .  בוא נדבר דו ? גרי ,  כמו שאומרים במזרח התיכון ".  הקהל הריע על הדברים .
 בדבריו תקף נתניהו את ההטיה של האו"ם נגד ישראל : " כאן ,  באו"ם ,  הרוב האוטומטי יכול להחליט על הכל .  יכולים להחליט שהשמש זורחת במערב .  יכולים גם להחליט - והחליטו - שהכותל המערבי ,  שהוא המקום הכי קדוש ליהודים ,  הוא שטח כבוש השייך לפלסטינים ".  נתניהו הדגיש  - " לא באתי לכאן לזכות בתשואות - אלא לומר את האמת ".  
" האמת היא שישראל רוצה שלום ",  הבהיר עוד ראש הממשלה . " אני רוצה שלום .  במזרח התיכון - בכל עת ,  ודאי בימים האלה - חייבים לעגן שלום בביטחון .  לא ניתן לעשות זאת דרך האו"ם אלא באמצעות משא ומתן - והפלסטינים סירבו לעשות זאת .  הם רוצים מדינה בלי שלום ".  בהמשך דבריו ,  התייחס נתניהו לחייל החטוף גלעד שליט ואמר כי  " כל מדינה שמיוצגת כאן צריכה לדרוש את שחרורו המיידי של החייל גלעד שליט ,  שנמצא כבר חמש שנים בשבי החמאס ,  בניגוד לחוק הבינלאומי וללא תנאים הומניטאריים בסיסיים ".  
את דבריו סיכם בנימה אופטימית : " בעזרת אלוהים נמצא את המכנה המשותף של השלום .  יש ביטוי ערבי עתיק ,  'אי אפשר למחוא כף ביד אחת' .  אני ,  אבו מאזן ,  מושיט את יד ישראל לשלום - ואני מקווה שתאחז ביד הזו .  אנחנו חולקים את אותה מדינה ,  והגורלות שלנו שזורים זה בזה .  האנשים שהלכו בחושך יראו אור גדול ,  והאור הזה חייב להיות אור של שלום ". 
מה חשבתם על נאומי נתניהו ואבו מאזן ?  בואו לדבר על זה בפייסבוק
בתוך כך ,  מועצת הביטחון של האו"ם הודיעה לאחר נאומי המנהיגים כי תתכנס ביום שני הקרוב לדיון ראשון בפנייה הפלסטינית להכרה בה כמדינה עצמאית .  בהודעה שמסר נוואף סלאם ,  שגריר לבנון באו"ם ונשיאה הזמני של מועצת הביטחון ,  הודגש כי מדובר בהתייעצות ראשונית בלבד של המועצה בנושא .
 הודעה נוספת שנמסרה בתום הנאומים הגיעה מנציגי הקוורטט - שרי החוץ של האיחוד האירופי ,  האו"ם ,  רוסיה וארצות הברית .  הנציגים הודיעו כי הגיעו להסכמה על נוסח הקורא לחידוש המשא ומתן בין ישראל והפלסטינים .  על פי המתווה המוחדש ,  מרגע שיסכימו שני הצדדים על הנוסח ,  תקבע פגישת הכנה תוך חודש ובה יוסכם על סדר היום ועל דרך ההתקדמות במשא ומתן .  באותה פגישה ,  יתחייבו שני הצדדים להגיע להסכם תוך מסגרת זמן שתוסכם על ידם ,  אך לא מאוחר יותר מסוף 2012 .  בתוך כך ,  צוין בהצהרה ,  מצפים נציגי הקוורטט כי תוך שלושה חודשים יגיעו הצעות מהותיות של שני הצדדים בנושאי ביטחון וגבולות .  לשם כך ,  ייכנס הקוורטט ועידה בינלאומית במוסקבה בתיאום עם הצדדים בזמן שיימצא מתאים לכך .
 
הפלסטינים ביקשו הכרה ,  נתניהו : " בואו נדבר דוגרי "
 בזמן שיו"ר הרשות הפלסטינית נשא נאום נוקב בעצרת האו"ם ,  אלפים יצאו לחגוג ברחובות רמאללה את בקשת ההכרה בפלסטין .  זמן קצר לאחר מכן נאם נתניהו וקרא לאבו מאזן : " בוא נדבר דוגרי "
 
