עובדי ערוץ 10 הפגינו נגד נתניהו ;  ניסו להתפרץ לבית הליכוד
 ( עדכון )  העובדים ,  יחד עם נציגי החדשות המקומיות ,  מחו נגד התנהלות ראש הממשלה בעיכוב החקיקה שנועדה לאפשר את המשך פעילותם .  המפגינים חסמו את רחוב קינג ג'ורג' לתנועה
 ( עדכון אחרון :  13:52 )  ( עדכון :  12:45 )  ( עדכון :  12:28 )  
קריינות :  דוד ורטהיים
כ-300 עובדי ערוץ 10 והחדשות המקומיות הפגינו היום  ( שלישי )  מול בית הליכוד  ( מצודת זאב )  שברחוב קינג ג'ורג' בתל אביב .  העובדים מחו נגד התנהלות ראש הממשלה בנימין נתניהו במסגרת עיכוב הליכי החקיקה שנועדו לאפשר את המשך פעילותם של כלי התקשורת .  במקום נשאו דברים העיתונאים מתן חודורוב ,  חיים לינסון ודרור פויר ,  וכן יאיר טרצ'יצקי מארגון העיתונאים ,  השותף גם הוא להפגנה .  בארגון הדגישו מוקדם יותר כי מטרת ההפגנה היא  " לומר לנתניהו :  עד כאן !  את העיתונות הישראלית לא תצליח לחסל !  ". 
בין המפגינים ,  נצפו גם בכירים רבים וטאלנטים של הערוץ ,  ביניהם :  ברוך קרא ,  רועי שרון ,  דורון הרמן ,  יואב הלדמן ,  קרני זיו ,  זיוית דווידוביץ ,  אושרת קוטלר ,  אורי רוזן ,  אורנה בן דור ואבי אלקלעי .  גם עיתונאי מעריב קלמן ליבסקינד נכח בהפגנה .  
המפגינים חסמו למספר דקות את רחוב קינג ג'ורג' לתנועה ,  ואף ניסו לפרוץ למצודת זאב ,  אך שוטרי יס"מ מנעו זאת מהם .  
עובדי ערוץ 10 וחדשות 10 קיבלו היום בבוקר מכתבי פיטורים ,  זאת לאחר החלטת הדירקטוריון אתמול בערב להוציא אותם למרות ההתקדמות בהליכי החקיקה בכנסת .  בישיבת הנהלה שהתקיימה הבוקר הוחלט לכנס את כל עובדי הערוץ ולהודיע להם על ההחלטה העקרונית לפטרם ,  ומנהלי הערוץ הבהירו כי המכתבים יבוטלו רק לאחר שתזכיר התיקון לחוק יעבור בכנסת .  
הבוקר עודכן סדר יומה של ועדת הכנסת המתכנסת ביום חמישי ,  וכעת באופן רשמי היא תדון בבקשת הממשלה להקדמת הדיון בהצעות חוק הרשות השנייה בעניין ערוץ 10 ובתיקוני החקיקה והורת השעה בעניין המשך שידורי החדשות המקומיות .  טרם הוחלט מתי תתכנס ועדת הכלכלה ,  שם צפויים נציגי זכייניות ערוץ להציג את התנגדותן לתיקון החקיקה ודישתם להסדר כולל שיכיל הקלות כספיות גם עבורן .  

עובדי ערוץ 10 הפגינו נגד נתניהו ;  ניסו להתפרץ לבית הליכוד
 ( עדכון )  העובדים ,  יחד עם נציגי החדשות המקומיות ,  מחו נגד התנהלות ראש הממשלה בעיכוב החקיקה שנועדה לאפשר את המשך פעילותם .  המפגינים חסמו את רחוב קינג ג'ורג' לתנועה

