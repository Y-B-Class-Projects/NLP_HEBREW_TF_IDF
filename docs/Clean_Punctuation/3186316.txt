 " נגמרו לי החמגשיות ":  נתניהו מאחל שנה טובה ושולף את הקלסרים
ראש הממשלה איחל שנה טובה בסרטון מיוחד וחגיגי ,  במהלכו הציג את הישגי הממשלה בשנה החולפת .  הוא אף רמז לפרשת המעונות ולחשיפת ארכיון הגרעין האיראני .  צפו
רגע לפני שבמיליוני בתים ברחבי ישראל יחגגו את ראש השנה בארוחות החג המסורתיות ,  ראש הממשלה בנימין נתניהו פרסם הערב  ( חמישי )  סרטון מיוחד בעמוד הפייסבוק שלו בו הוא מברך את עם ישראל לקראת השנה החדשה .  בסרטון נראה נתניהו מבקר בבית משפחה כשבידיו סיר עם תבשיל ,  בעודו מציין כי  " נגמרו לו החמגשיות ",  תוך רמיזה לפרשת המעונות .  
אחר כך מתפנה נתניהו לתיאור הישגי הממשלה שלדבריו אירעו בשנה האחרונה . " זו הייתה שנה מצוינת ",  אמר נתניהו . " שנה שבה חגגנו 70 שנה לעצמאות ישראל .  שנה של פריחה מדינית ,  שנה שבה חיזקנו את הקשר למנהיגי העולם .  שנה שבה העבירו את השגרירות האמרקנית לירושלים ,  שנה שבה כלכלת ישראל הגיעה לשיא .  שנה של שיא בתל"ג .  שנה שבה האבטלה ירדה לשפל היסטורי .  שנה של פצמצום פערים ,  שנה של שיא בתשתיות .  הייתה לנו בזכותכם שנה מצוינת ותהיה לנו שנה עוד יותר מצוינת ".  
אחר כך ראש הממשלה אף רמז להישג המוסד ולחשיפת ארכיון הגרעין האיראני .  לאחר ששוחח עם בני המשפחה אותם ביקר על המתכון לאורז פרסי ,  שלף נתניהו קלסר המזכיר את מסיבת העיתונאים בה נחשפה פעולת המוסד .  
מלבד נתניהו ,  גם הנשיא ריבלין פרסם סרטון בו ביקש לברך לקראת השנה החדשה . " שנת תשע"ח ,  הייתה שנת השבעים לתקומת מדינת ישראל ,  עבור בני הדור שלי ,  דור התקומה ,  מדינת ישראל לעולם לא תהיה דבר מובן מאליו ",  אמר הנשיא . " היא עדיין נס ,  עוד לא תמו כל פלאיה .  בסיורים שלי לאורכה ולרוחבה של הארץ אני פוגש את הניסים פנים אל פנים .  אלה ניסים של יומיום .  בעוטף עזה וברמת הגולן ,  בגליל ,  בנגב ובערבה ,  בשפלה ,  בבקעה ובגב ההר ,  מצפון ומדרום .  מדינת ישראל מובילה בפיתוח ובהמצאה ,  ביזמות ובחדשנות ,  במדע ,  בתעשייה ,  בטכנולוגיה ,  ברפואה ובמחקר .  אנחנו מעצמת סטארט-אפ ,  בעולם רואים בנו פלא .  אנו חווים צמיחה ופריחה בחקלאות ,  בחינוך ,  בתרבות ובספורט .  יש לנו את צה"ל ,  מהצבאות החכמים והטובים בעולם .  אזרחי ואזרחיות ישראל ,  כל זה בזכותכם .  אתם ,  אנחנו ,  המרכיבים את החברה הישראלית ,  אחראים לכל הניסים האלה .  נכון ,  יש לנו עוד מה לתקן ,  אבל יש לנו גם כל כך הרבה במה להתגאות ".  
הנשיא הוסיף : " בפרוש השנה העברית החדשה שנת תשע"ט ,  אני רוצה לברך כל אחת ואחד מכם מעומק ליבי בשנה טובה .  ברכה מיוחדת שלוחה לאנשי כוחות הביטחון אשר על המשמרת ,  ולבני משפחותיהם .  וזו תפילתי לשנה החדשה :  שתהיה שנה של שקט ושלווה ,  שנת ברכה וגאווה לערכים המכוננים ומייחדים אותנו כחברה וכמדינה יהודית ודמוקרטית .  שנה שבה ניטיב לראות שהכוחות המחברים בינינו חזקים יותר ממה שמפריד בינינו .  שנה של עשייה ,  שנה של גאווה ישראלית ושל תקווה ישראלית .  שנדע לפעול יחד ,  ושנתעקש לעשות טוב .  'תכלה שנה וקללותיה תחל שנה וברכותיה' שנה טובה מירושלים ".   

" נגמרו לי החמגשיות ":  נתניהו מאחל שנה טובה ושולף את הקלסרים
ראש הממשלה איחל שנה טובה בסרטון מיוחד וחגיגי ,  במהלכו הציג את הישגי הממשלה בשנה החולפת .  הוא אף רמז לפרשת המעונות ולחשיפת ארכיון הגרעין האיראני .  צפו

