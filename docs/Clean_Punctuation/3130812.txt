הטוויסט של ynet :  פרסם את הידיעה שגרמה לשרה נתניהו לצרוח - בלי קרדיט
באתר מבית ידיעות אחרונות פרסמו בהבלטה את אייטם הרכילות שהוביל לפרסום הקלטת התקף הזעם של שרה נתניהו בוואלה !  NEWS ,  אבל שכחו פרט אחד קטן
באתר ynet מבית ידיעות אחרונות פרסמו היום  ( ראשון )  בהבלטה את אייטם הרכילות שהוביל להתקף הזעם של רעיית ראש הממשלה שרה נתניהו ב-2009 ואולם השמיטו את מקור הפרסום - הקלטה שנחשפה בוואלה !  NEWS .  
מדובר בידיעה קצרה שפורסמה בנובמבר 2009 במדור רכילות ,  באורך 44 מילים בלבד .  הידיעה הייתה בעלת אופי חיובי ,  החמיאה לנתניהו ופירטה כיצד רעיית ראש הממשלה  " החליטה להירתם ולתת את חסותה לאירוע התרמה ",  באקדמיה למוזיקה ולמחול בירושלים ,  שבה למדו בניה ,  יאיר ואבנר .
 למרות שמדובר בידיעה מחמיאה ,  נתניהו זעמה מכיוון שלא צוין באייטם כי היא פסיכולוגית .  פרט לכך ,  הוטרדה נתניהו גם מהעובדה שבכתבה מצוין ש"תואר אשת ראש הממשלה מחייב גם לפעילות ציבורית ". 
בהקלטה נשמעת נתניהו צורחת על יועץ בכיר בלשכה : " פסי-כו-לו-גית ,  M.A ,  B.A - זהו !  ".  היא אף דורשת נתניהו מהעובד לנזוף בעיתונאי המפרסם על הנוסח ,  והחלה לצטט מהכתבה - ולגעור . " הוא מקבל ממך עכשיו שיחת נזיפה ?  חוץ מזה - נוסח .  'אשת ראש הממשלה ,  מחייב גם פעילות ציבורית' ,  למה ?  !  למה ?  !  ",  ומיד לאחר מכן ממשיכה בצעקות : " אשת ראש הממשלה הזאת עושה פעילות ציבורית כל יום !  בעבודה המקצועית שלה !  ". 
מקורבים לכתב הרכילות של העיתון צחי קומה ,  אשר פרסם את האייטם במדור  " העלוקה ",  טוענים כי לא התקבלה שיחה מהיועץ בסמוך לפרסום ,  בניגוד לדרישה שהציבה נתניהו .  אולם ,  הם מציינים כי לרוב יש ניסיון מצד הלשכה להדגיש כי נתניהו  " פסיכולוגית "  באייטמים שקומה מפרסם על רעיית רה"מ .  

הטוויסט של ynet :  פרסם את הידיעה שגרמה לשרה נתניהו לצרוח - בלי קרדיט
באתר מבית ידיעות אחרונות פרסמו בהבלטה את אייטם הרכילות שהוביל לפרסום הקלטת התקף הזעם של שרה נתניהו בוואלה !  NEWS ,  אבל שכחו פרט אחד קטן

