רפואה ציבורית
אחד משלושת רופאיו של ראש הממשלה נתניהו ,  פרופסור אליעזר רחמילביץ' המטפל גם במשפחתה של רעייתו שרה ,  ישוב להגיש תכנית בריאות בערוץ 33
אחד משלושת רופאיו של ראש הממשלה ,  פרופסור אליעזר רחמילביץ' יגיש תכנית בריאות בערוץ 33 של רשות השידור .  רחמילביץ' ,  המטפל גם בבני המשפחה של רעיית ראש הממשלה ,  שרה נתניהו ,  כבר הגיש תכנית בערוץ 33 מ-1995 ועד 2005  ,  בתקופה בה כיהן יוסף בראל תחילה כמנהל ערוץ 33 ומאז 2001 כמנכ"ל רשות השידור .  התכנית משודרת עד היום בשידור חוזר בערוץ 1 .
 פרופסור רחמילביץ' הוא ראש המכון ההמטולוגי ופרופסור לרפואה באוניברסיטה העברית .  לאחרונה התבטא רחמילביץ' בזכות רעיית ראש הממשלה ,  בעקבות תלונת המטפלת של אביה שמואל בן ארצי .  גורם ברשות השידור אמר לוואלה !  ברנז'ה  :" זהו חיזוק נוסף של האחיזה של לשכת נתניהו ברשות השידור .  בדרך הזו מחזירים את ערוץ 1 לתקופת ג'ו בראל ". 
מלשכת ראש הממשלה נמסר : " למשרד ראש הממשלה אין כל מידע בנושא זה ".  מרשות השידור נמסר בתגובה : " הנהלת ערוץ 33 בחנה מספר הצעות ,  אולם טרם התקבלו החלטות ,  במיוחד לאור העובדה שמליאת רשות השידור החליטה לאחרונה שערוץ 33 יהפוך לערוץ חדשות ותרבות ".  
פרופסור אליעזר רחמילביץ' מסר בתגובה : " הטענות הללו הן שטויות .  לראש הממשלה צוות של שלושה רופאים שהתמנו פורמלית ,  ואני אחד מהם.שנית ,  מצב בריאות ושל ראש הממשלה טוב והוא אינו נזקק לשום טיפול רפואי בוודאי לא על ידי .  שלישית ,  הטיפול במשפחת אשתו של ראש הממשלה נעשה מזה שנים רבות .
" בקשר לתוכנית ,  שידרתי שנים את בקו הבריאות ,  היא משודרת בשידורים חוזרים עד עצם היום הזה .  אני מקבל פניות כל יום ,  אין יום שלא עובר בלי שפונים אלי אנשים בנושא התוכנית .  זו תוכנית רפואית מקצועית בה אני מראיין מומחים בשטחי רפואה שונים בכל רחבי הארץ ומנסה להעביר לציבור בצורה המובנת מידע על חידושים במכשור ,  טיפול ואבחנה  .  
הרעיון לחדש את התוכנית מתבשל זמן רב.המרחק בין תוכנית זו לראש הממשלה הוא ארוך מהמרחק בין השמש לירח ". 

רפואה ציבורית
אחד משלושת רופאיו של ראש הממשלה נתניהו ,  פרופסור אליעזר רחמילביץ' המטפל גם במשפחתה של רעייתו שרה ,  ישוב להגיש תכנית בריאות בערוץ 33

