נתניהו תומך בחוק שיפגע במימון תרומות לשמאל
ועדת השרים לענייני חקיקה תדון בהצעתו של ח"כ אופיר אקוניס לאסור על עמותות לקבל תרומות ממדינות זרות ומישויות זרות .  תמיכת ראש הממשלה צפויה להוביל לאישור החוק בכנסת
ראש הממשלה ,  בנימין נתניהו ,  הביע בימים האחרונים את תמיכתו בהצעת חוק המבקשת לאסור על עמותות לקבל תרומות ממדינות ומישויות זרות .  הנפגעות העיקריות מהצעת החוק של ח"כ אופיר אקוניס  ( ליכוד )  יהיו עמותות המזוהות עם השמאל ,  שנהנות מתקציבים של מדינות רבות ,  בעיקר של האיחוד האירופי .  עמותות המזוהות עם הימין לא צפויות להיפגע ,  מכיוון שהן נהנות מתרומות של אנשים פרטיים .  
הצעת החוק תעלה ביום ראשון הקרוב לאישור ועדת השרים לענייני חקיקה ,  ותמיכתו של ראש הממשלה נתניהו מגדילה את סיכוייה לקבלת תמיכה קואליציונית .  להצעת החוק הצטרף גם יו"ר סיעת ישראל ביתנו ,  ח"כ רוברט אילטוב ,  כך שגם מפלגתו מובטחת .  לדברי ח"כ אקוניס ,  היוזמה להגשת הצעת החוק הגיעה  " לאור פעילותן המתסיסה של ארגונים רבים ,  הפועלים תחת מסווה של 'ארגוני זכויות אדם' ,  במטרה להשפיע על השיח הפוליטי ,  אופיה ומדיניותה של מדינת ישראל ". 
אקוניס הוסיף כי  " מדינות רבות מתערבות בענייניה הפנימיים של מדינת ישראל באמצעות תרומות והזרמת כספים לעמותות פוליטיות .  מדובר במצב אבסורדי שחייב להיפסק .  מטרת ההצעה היא למנוע את התערבותן של מדינות זרות בפוליטיקה הישראלית ,  גם אם מדובר במדינות ידידותיות ,  באמצעות תמיכה בעמותות פוליטיות ,  ולשים סוף להתערבותם של גורמים זרים בקביעת עתידה ואופייה של מדינת ישראל ואזרחיה ". 
עוד בנושא :
 השרים ידונו בהגבלת תרומות מחו"ל לעמותותחופש הצבעה לח"כים מהליכוד על חקירת השמאל
לפניות לכתב :  pinhas_wolf@walla.co.il

נתניהו תומך בחוק שיפגע במימון תרומות לשמאל
ועדת השרים לענייני חקיקה תדון בהצעתו של ח"כ אופיר אקוניס לאסור על עמותות לקבל תרומות ממדינות זרות ומישויות זרות .  תמיכת ראש הממשלה צפויה להוביל לאישור החוק בכנסת

