 " נתניהו הוא שליח השם ".  סגל וריקלין השתוללו באולפן וואלה
מחאת הלהט"ב ?   " ערוץ 20 צודק ,  אצבע בעין של הדתיים ";  שיח של שנאה ?   " השמאל המציא אותו .  לכו לבכות לשלמה ארצי על הכתף ";  שרה נתניהו ?   " מסע ציד .  זו תועבה ".  לקראת עליית תכניתם החדשה ,  ורטהיים כינס את השניים לראיון - שהפך לקרב בלימה
שניהם חברים טובים ,  שניהם מעריצים את נתניהו  ( ולא מתביישים להודות בזה )  ,  שניהם עובדים כבר כמה שנים באותו ערוץ - 20 ,  והכי חשוב - שניהם שותפים בכירים בצוות החשיבה של קבוצת הוואצאפ  - " המוסקיטרים ",  שיחד עם ינון מגל חברם ,  חולקת דעות ,  רכילויות ותובנות דקה לפני שהן משוגרות לטוויטר לטובת ויכוח מעגלי נוסף .  בשבוע הבא הם גם עולים בתכנית חדשה ,  זוגית ,  ברצועה שהפכה עם פיצול ערוץ 2 ללוהטת - רצועת 19:00 של לפני החדשות ,  והם עומדים להתחרות בגיא פינס של קשת ואודי סגל של רשת .
 בראיון זוגי ראשון ,  עורך וואלה ברנז'ה החליט לנסות להקשיב במקום להתווכח .  זה לא היה קל .
 בביקורת טלוויזיה שפורסמה השבוע ב"הארץ "  תחת הכותרת  " בערוץ 20 הומו זה לכלוך "  נכתב ששמונים אלף איש הפגינו בכיכר רבין ורבים שבתו במשך היום בתמיכת גופים גדולים במשק .  אלה עובדות ואין דרך להתווכח איתן ,  האם אתם חושבים שמבחינה חדשותית כן היה צריך לטפל בנושא הזה ?  ערוץ 20 התעלם כמעט לחלוטין מאזכור המחאה ,  מהגדולות ביותר בשנים האחרונות .  
סג"ל : " אני יכול לדבר בשם עצמי ,  אנחנו ב'הפטריוטים' כן טיפלנו בנושא ,  בהקשר של היום שבו נערכה המחאה שזה תשעה באב כי בעינינו יש לזה גם משמעות .  כמו שדיברנו על מלחמת התרבות שמתקיימת כאן בארץ - אלו הרגעים בהם אתה מתכנס לתוך אותו מקום שבו זה מתפרץ .  אני אישית טיפלתי בזה ,  לגבי הערוץ אתה צריך לשאול את מי שערך את התוכניות האחרות ".  
ריקלין ,  קיבלת את הסמס ששלח לירן לוי לעובדים בקבוצת הוואטסאפ שלכם ? 
ריקלין : " אני לא חושב כמוהו .  אני חושב שערוץ 20 צודק לחלוטין ,  הייתה פה מחאה בתשעה באב .  אותה קבוצה שמבקשת עזרה וסעד של הציבור הישראלי תקעה אצבע בעין למיליוני אנשים מסורתיים שצמו .  עם כל הכבוד למחאה הזאת הפוקוס צריך להיות על תשעה באב ולא כולם צריכים להיגרר אחרי לחץ של קבוצה ,  שהיא אולי היום הקבוצה הכי חזקה .  לא כולם צריכים לרוץ ,  וזו תקשורת פלורליסטית ,  אנחנו ערוץ מסורתי ,  אנחנו לא צריכים ליישר קו עם זה ".  

אתם ערוץ שביקש אישור לקבל חדשות .  אתה איש חדשות ,  לפי הגדרתכם - פרשן מדיני ,  איך אפשר להתעלם מהדבר הזה ?  אם הייתם מכנסים פאנל ואומרים כמה שזה לא טוב - אז בסדר .  אבל התעלמתם .  
ריקלין : " באותו יום עצמו עשרות אלפי אנשים מתאספים בכיכר אחרת והערוצים האחרים מתעלמים מזה .  כל אחד יש לו את האג'נדה שלו - אף אחד לא שאל את ערוץ עשר או ערוץ 2 או השידור הציבורי 'איך התעלמתם מעשרות אלפים שהתאספו בכותל המערבי ? ' אפשר ,  זו עובדה .  אבל את מי שואלים ומנסים לחנך ?  את ערוץ 20 .  אני לא מקבל את הצביעות הזו ".  
סג"ל : " אני בוגר מחאת ההתנתקות ,  אני ראיתי תקשורת שלמה מתקרנפת ,  משחקת לידיים של הממשלה והצבא ,  מתמסרת ,  נותנת שמות להתנתקות ומתעלמת מהעובדה ש-6,000 אנשים נעצרו וילדות בנות 14 יושבות שבועיים בכלא ואף אחד לא בא בטענות .  אם צריך לעשות חשבון נפש אל תעשה לי על החזה ,  תעשה גם על שלך ".  
אתם מסוגלים להבין את זה שיש תחושת מחנק אצל חלק גדול מהציבור שמרגיש שהייתה מסה קריטית של אירועים :  חוק הלאום ,  הרב הקונסרבטיבי שנעצר ,  הצטברות של נושאים .  אתם מסוגלים להבין את זה ? 
סג"ל :  אם תיקח את זכויות הלהט"ב אז אי אפשר להשוות .  בממשלת רבין בשנות התשעים זכויות הלהט"ב היו הרבה פחות מבשנת 2018 ,  גם חוק הלאום בסך הכל מאשרר את מגילת העצמאות ,  לא צריך לקום עליו .  אם כבר ,  דברו על חוק השבות שהוא חוק שפרקטית מפלה .  להגיד שיש מחנק - אמפירי ,  זה בולשיט .  הדמוקרטיה הישראלית היא היום יותר חזקה מזו של שנות ממשלת רבין השנייה ".  
ריקלין : " בעיני ההפגנה בכיכר היא פוליטית ,  הפגנה של השמאל .  למה היה צריך להציב שלטים נגד ראש הממשלה ?  אם באמת רצו רק לקדם את זכויות הקהילה ,  למה היו את השלטים האלה ?  כי יש פה במסווה של ארבעה אחוז ,  אנשים אחרים שתופסים טרמפ כדי לנגח ממשלת ימין ".  
ריקלין ,  מה היה הקטע עם העזיבה של ערוץ 20 ?  עזבת ,  חזרת ,  רצית עוד כסף ? 
ריקלין : " אני ארכיאולוג במקצועי ,  הקמתי ישובים ביהודה ושומרון ,  באתי לפה לתקופה מסוימת ויש לי מדי פעם רצון לקום וללכת כי אני מרגיש שאני חוזר על עצמי .  זה בא הרבה פעמים ,  ואני לא יודע מה יקרה .  אני משער שאני לא אהיה בתקשורת למשך שנים ארוכות .  כל עוד זה מעניין אז זה בסדר ,  אבל כבר היו כמה פעמים שרציתי לקום וללכת ". 
סג"ל ,  איך ב-103 לעומת גלצ ?   ( גילוי נאות :  המראיין משדר לצידו בתחנה ד.ו ) 
סג"ל : " אני מאוד מבסוט ,  אני חושב שזו תחנה שמכבדת אותי יותר ,  מהדהדת את הדברים שלנו ,  אנחנו נמצאים בהליך בנייה של לוח שידורים חדש מאוד אקטואלי ולאט לאט ניקח עוד ועוד מאזינים כי אנחנו עושים עיתונות חופשית ופחות מכופתרת .  זה לא ה-DNA של גלצ שאתה שומע ושוב ושוב את אותם מומחים .  אני מאמין בללכת בדרך הזאת שהתחלנו מחדש ב-103 ,  ואני מרוצה ".  
בואו נתייחס רגע לרייטינג של ערוץ 20 .  הוא נמוך מאוד .  גם המהדורה שהתחילה עם נתונים יפים כבר ירדה מתחת לרייטינג של אחוז בודד ובימים עמוסי חדשות אפילו מתחת לזה . " הפטריוטים' "  הייתה עוגן רציני ,  למה היא ירדה ? 
סג"ל : " אני חושב שהתוכנית הייתה טובה ושהיא הייתה אחת התוכניות הכי פלורליסטיות בישראל עם שוק דעות חופשי אמיתי .  אבל לא לי לתת את התשובות מדוע הורידו .  הייתי שמח אם זה היה נמשך ,  גם לא יחד איתי ".  
יש לך חברים תל אביבים ,  אתה מנגן בלהקת שמאלנים ,  מתראיין לדנה ספקטור ,  אתה משדר איתי - הומו תל אביבי .  יש לך אישיות כפולה .  
סג"ל : " אני אאוטסיידר תמידי והעולם שלי הוא מורכב ואני יכול לראות את המורכבות .  אני מבין שהעולם הוא לא חד ממדי ואני הולך בדרכו של הרב קוק ,  של אחדות הניגודים ".  

סג"ל ,  אמרת שבנימין נתניהו הוא המנהיג הגדול ביותר של העם היהודי מאז דוד המלך .  זו קביעה היסטורית ?  
סג"ל : " זו קביעה אינטואיטיבית שלי ,  אי אפשר לבחון את ההיסטוריה בצורה אמפירית .  במובנים רבים ככל שאני יותר מעמיק וחושב ,  נתניהו הוא ממשיכו של בן גוריון במובן של פרגמטיזם מכוון מטרה .  יש מטרה גדולה שלשם הוא נושא את מדינת ישראל בעיניו כשליח של עם ישראל ,  אבל לצורך הדבר הזה צריך לעשות לפעמים הרבה הפשרות המפא"יניקיות .  בהרבה מובנים דווקא נתניהו הוא לא בפאתוס של בגין ". 
למה שאתה קורא כרגע ניהול הסכסוך בדרום - זו פשרה מפא"יניקית ? 
סג"ל : " זו לא פשרה מפא"יניקית ,  זו התנהלות נכונה .  גם בסיבוב הקודם בצוק איתן הייתי בעד כמה שיותר להרחיק את המלחמה .  עדיף לנהל סכסוך מאשר לייצר מלחמה .  לא אני ,  ולא שמעון ,  ולא אתה ,  גנרלים ומומחים בתיאוריה צבאית .  נראה לי שיש פה היגיון והאנשים שעושים את זה עושים את זה מתוך היגיון והבנה של המציאות ".  
נגיד שהרצוג עכשיו ראש הממשלה ,  המצב הוא כמו עכשיו בדרום - איפה אתה נמצא בראיון כזה ?  מה אתה אומר ?  אני כמראיין אומר לך שיש עפיפוני תבערה אבל אף אחד לא מת .  
סג"ל : " אני עושה קופי פייסט למלחמת לבנון השנייה שם נולדה ממשלת אולמרט ,  אדם שמאוד מאוד כעסתי עליו באותם ימים אחרי ההתנתקות ועמונה ,  ובכל זאת לא חשבתי להגיד שנכונה הדרך שבה המלחמה בוצעה ,  שוב - כבוד לאומי והכל זה דבר נפלא אבל אני נאמן לעצמי ".  
ריקלין : " אין ספק שאם מנהיג מהשמאל היה מנהל את האירועים בדרום ומגיב כמו שנתניהו מגיב - היו המונים ברחובות .  אין בזה ספק .  מה שכן ,  יש לי שני ילדים בצבא ואני יותר מיליטנטי מאראל ואני חושב שכן צריך להגיב .  אבל רק ראש ממשלה כמו נתניהו יכול לאפשר לעצמו להכיל כזה אירוע ,  לא לצאת למלחמה ,  ועם ישראל ממשיך אחריו ".  
" יצא לי ללוות את ראש הממשלה בשנתיים האחרונות בעולם .  בעיני ,  כל החקירות שקורות סביבו הן הכל הבל הבלים ועלילת דם וקשקוש של ממש ,  הכל נועד לכסות על זה שיש פה ראש ממשלה מדהים שמצעיד את עם ישראל לעשור הטוב ביותר בתולדותיו .  כשנשיא סין אומר לראש הממשלה של ישראל אתה אחד מחמשת המנהיגים הגדולים בעולם - בעיני הכל פעולת הסחה .  כשהיינו חברים אמרתי פעם שנתניהו הוא שליח ה' בעולם ".  
סג"ל : " גם אני חושב ". 
ריקלין : " הוא מוביל את עם ישראל לשגשוג ובטחון והצלחה ,  וכפיות-הטובה פה מצד אותם אנשים שאמורים לשבח אותו על ההתנהגות הזאת - אתה קורא את הקטנוניות כמו של כתב ערוץ עשר ברק רביד על שרה שביקשה דגים ולא פתיתים - תגידו אתם השתגעתם ?  מה זה השטויות האלה ?  ".  
אפשר יהיה למצוא בתכנית שלכם גם ביקורת על נתניהו ? 
ריקלין : " תקרא את הציוצים שלי ,  יש אנשים למעלה שלא אוהבים את זה .  אני אומר את דעתי בנושא הבנייה ,  חוק ההסדרה ,  המסתננים - אין הרבה אנשים שמבקרים את ראש הממשלה בתחומים האלה כמוני .  זה לא מחליף את זה שאני חושב שהוא ראש ממשלה מצוין ,  מותר לבקר אותו מבחינה אידיאולוגית ". 
אז למה קשה לכם עם הסיקור של המהדורות המתחרות ,  ואתם קוראים לזה קטנוניות ? 
ריקלין : " כי יש פה מסע ציד ". 
סג"ל : " כי אם בוואלה מפרסמים קלטת פרטית של בנאדם ,  זו תועבה .  זה לא קשור לחדשות ,  זו רכילות ,  זה וואלה סלבס .  אבל לשים את זה כשמתנהלת חקירה ומנכ"ל וואלה מקליט את כל מי שסביבו ?  אנחנו ביקרנו את נתניהו בנושא המסתננים ,  אני מבקר אותו על הווידאו המטומטם של חוק הפונדקאות שסיבך את העניינים .  הוא עושה טעויות ,  אבל אז מה ,  הוא בנאדם ".   " בסופו של דבר יש לי הרבה ביקורת על נתניהו ועל הימין ,  וזה בעיקר שהם איפשרו לפקידות פה להתפתח על סטרואידים ואז באמת אין משילות .  אנחנו המצאנו את המונח הזה כי אנחנו רואים פה שהפקידים שולטים בנבחרי הציבור ". 
בוא נעלה קומה אחת מעל בנימין נתניהו ,  לשרה נתניהו .  ריקלין ,  אני לא אחזור על השאלה האם אתה גאה בראיון איתה ,  כי נראה לי שאתם שלם אתו ועומד מאחוריו .  
ריקלין : " כן ,  מרוצה .  אני אספר לך איך זה נוצר .  אני התלוויתי לטיסות ,  עשינו ראיון שלא יצא טוב מבחינת ההקלטה וכך נוצר הקשר שלי איתם .  כל הסיפור של נתניהו והילדים שלהם התחיל הרי מסיפור של רביב דרוקר בעיתון הארץ לפני הבחירות האחרונות והכותרת שלו הייתה 'הגיע הזמן לדבר על הגברת' .  בעיני זה בושה וחרפה ,  תעזבו את שרה נתניהו .  תיכנסו בנתניהו כמה שאתם רוצים - בלי אישה ובלי ילדים .  בעיני זה מגעיל ".  
ואם אותה אישה מחליטה על דעת עצמה לערוך ראיון לבכירים בשירות הביטחון או להזמין שפים פרטיים לבית רה"מ בניגוד לחוק ועל חשבון הציבור ?  
סג"ל : " ואם אותה אישה נכנסת ומוריד פלוגת של חיילים של גבעתי לחפש סיכה שלה ?  כולם יודעים איזו אישה היא אבל התקשורת סוגדת לה כי היא אישה אחרת ". 
ריקלין : " הבנאדם יושב בטיסות טרנס-אטלנטיות עם ערימת קלסרים ,  הוא עובד ,  הוא מכין את הפגישות שלו .  מי שחושב ששרה נתניהו אומרת לו מה לעשות ?  פוליטיקאי גדול צריך את ההכוונה שלה ?  זה תת רמה .  התכונה הכי חשובה לראש ממשלה בימין בעיני זה היכולת שלו להיות עצמאי ולא לקבל חיבוקים מהברנז'ה ".  
אני קורא ושומע שהממשלה הבאה שהוא יקים דווקא תהיה עם אוריינטציה למרכז לא לימין .  
סג"ל : " הפרשנים פספסו גם בבחירות האחרונות .  לקרוא פרשנים פוליטיים זה כמו לקרוא טור אסטרולוגיה בעיתון .  יש פרשן אחד שאפשר להתייחס אליו וקוראים לו עמית סגל ".  
אמרתי כאן משהו שאין לו שחר ? 
סג"ל : " עם ביצה שלא נולדה קשה להתעסק ,  אי אפשר להכין ממנה חביתה ".  

מה אנחנו הולכים לראות בתכנית החדשה ?  מה שראינו כאן זה תמצית המופע שלכם ?  יהיו גם אורחים ? 
סג"ל : " מה שהבנתי באקטואליה בשנים האחרונות זה שמאוד חשוב הקצב .  לנו יש קצב מהיר ,  אנחנו שוחקים ריטלין .  אתם תקבלו תכנית אקטואלית ותרבותית .  גם ארכיאולוגיה ".  
ריקלין : " אנחנו נמצאים בתקופה שחדשות כולם מקבלים תוך שניה .  הסיפור המעניין הוא הפרשנות ולשים אותה בהקשר הרלוונטי לאנשים .  אני נמצא בתקשורת כי אני מנסה לשים אלטרנטיבה למציאות שמוכרים לנו כולם .  אנחנו נביא לצופים שלנו הקשר אחר של המציאות ".  
מה מהביקורת עליכם מוצדק ? 
סג"ל : " היו לי כמה פעמים שהייתי צריך ,  למרות שאני יותר שקול ממה שהייתי לפני 15 שנה ואני רגיש לאנשים אחרים ,  אני לא רוצה לפגוע ,  אז אם יש אנשים שפגעתי בהם ".  
ריקלין : " מה אומרים עלי ?  "
 שאתה מהנהן ,  שאתה שליח של ראש הממשלה ,  שאתה לא עיתונאי ,  שאתה פוגע בציבורים שלמים ולא רגיש ,  שאתה משיחי ,  שאתה מייצר שיח של שנאה .  
ריקלין : " אני לא שליח של ראש הממשלה .  העניין של עיתונאי היא שאלה ,  ואני יותר פרשן ,  חשבתי שתגיד לי ריקליניזם ?  ". 
כן ,  שיח של שנאה ,  ושל סיקור מתוך פוזיציה .  
ריקלין : " אני לא חושב שאני מייצר שיח של שנאה ".  
סג"ל : " אני שם קצוץ .  אנשים שהמציאו את השנאה ,  שכל היום טובלים בשנאה ומתקלחים בטינה ,  פתאום אנחנו השונאים ?  איזה מסכנים ,  לכו לבכות לשלמה ארצי על הכתף .  התרגלתם לבובות ,  לאנשים שנותנים להם כאפות ואין לכם את זה יותר ".  
ריקלין : " אנחנו בסך הכל עונים .  טוענים משהו ,  תתייחסו לזה .  שאר הדברים אני מסכים עם הכל .  אני מהנהן ,  ואני לא כל כך עיתונאי ".   

" נתניהו הוא שליח השם ".  סגל וריקלין השתוללו באולפן וואלה
מחאת הלהט"ב ?   " ערוץ 20 צודק ,  אצבע בעין של הדתיים ";  שיח של שנאה ?   " השמאל המציא אותו .  לכו לבכות לשלמה ארצי על הכתף ";  שרה נתניהו ?   " מסע ציד .  זו תועבה ".  לקראת עליית תכניתם החדשה ,  ורטהיים כינס את השניים לראיון - שהפך לקרב בלימה

