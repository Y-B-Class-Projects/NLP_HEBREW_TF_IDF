החגיגה מוקדמת :  חוק ההסדרה עלול לגרום יותר נזק מתועלת להתנחלויות
לאחר שהחוק השנוי במחלוקת עבר בוועדת השרים לחקיקה ,  בבית היהודי מתכוונים להעלותו להצבעה בקריאה ראשונה בימים הקרובים .  אך לנוכח האפשרות הבלתי נמנעת שהוא ייפסל בבג"ץ ,  נותר רק לתהות אם הוא בכלל יועיל לעמונה
חוק ההסדרה שהעסיק את הקואליציה לא מעט בחודשים האחרונה עבר אתמול  ( ראשון )  בוועדת השרים לענייני חקיקה ,  לאחר עימות קולני בין שני צדדים .  במחנה האחד ,  ראש הממשלה בנימין נתניהו ושר הביטחון אביגדור ליברמן ,  שהתנגדו להצבעה על החוק במועד הנוכחי .  ובמחנה האחר ,  יו"ר הבית היהודי נפתלי בנט ושרת המשפטים איילת שקד ,  שהתעקשו להעלות את החוק להצבעה ולא הסכימו לשום דחייה נוספת .  כעת ,  כל העוסקים במלאכה חוגגים את העברת החוק ,  אך ההשלכות השליליות שלו עלולות להסב נזק משמעותי הן לעמונה והן למפעל ההתנחלויות בכלל .
 זהו לא גלגולו הראשון של החוק .  כבר בשנת 2012 עלתה על הפרק הצעת חוק דומה של חבר הכנסת לשעבר זבולון אורלב .  נתניהו התנגד גם אז לחוק ,  ואף איים שכל שר או סגן שר שיצביעו בעדו יפוטרו .  חלק מהשרים התיישרו עם ראש הממשלה והצביעו נגד ,  בעוד אחרים נעדרו מהמליאה .  רק חבר הכנסת דוד רותם הפר את המשמעת הקואליציונית ,  והצביע בעד החוק ,  שנפל לבסוף .  
בחודשים האחרונים ,  לקראת מועד פינויו הצפוי של המאחז עמונה ,  הועלה החוק שוב ונדחף על ידי רוב חברי סיעות הימין בקואליציה ,  בניסיון למנוע את הפינוי למרות החלטת בג"ץ בנושא .  החוק עלה לסדר היום של ועדת השרים לחקיקה לא פעם ,  ונדחה .  בשבועיים האחרונים החליט השר נפתלי בנט לפעול למען החוק בכל הכוח ,  ובעקבות החשש שהוא לא יחוקק עד מועד פינוי המאחז ,  הוא נעתר לדחות את ההצבעה עליו בשבוע בלבד .  למרות עימות קולני מאוד ,  הועלה החוק להצבעה ועבר פה אחד בוועדה .  

החגיגה מוקדמת :  חוק ההסדרה עלול לגרום יותר נזק מתועלת להתנחלויות
לאחר שהחוק השנוי במחלוקת עבר בוועדת השרים לחקיקה ,  בבית היהודי מתכוונים להעלותו להצבעה בקריאה ראשונה בימים הקרובים .  אך לנוכח האפשרות הבלתי נמנעת שהוא ייפסל בבג"ץ ,  נותר רק לתהות אם הוא בכלל יועיל לעמונה

