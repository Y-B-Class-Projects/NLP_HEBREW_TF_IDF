בנט גינה את עצרת הימין הקיצוני בארה"ב : " להוקיע את האנטישמיות "
 בניגוד לשתיקת נתניהו ,  יו"ר הבית היהודי תקף בחריפות את האירועים בעיר שרלוטסוויל ,  שבמהלכם דרס איש ימין קיצוני קבוצת מפגיני נגד והרג אישה .  הוא קרא למנהיגים בוושינגטון להוקיע את האירועים
יו"ר הבית היהודי השר נפתלי בנט קרא אתמול  ( ראשון )  למנהיגי ארצות הברית  " לגנות ולהוקיע את גילויי האנטישמיות שנראו בימים האחרונים "-  זאת בתגובה ישראלית רשמית ראשונה להפגנות הימין הקיצוני ולאירוע הדריסה בשארלוטסוויל וירגיניה . 
" דגלים וסמלים נאצים המתנוססים באין מפריע בארצות הברית אינם רק פגיעה בקהילה היהודית ובבני מיעוטים אחרים ,  כי אם מבזים מיליוני חיילים אמריקנים ששילמו בחייהם בכדי להגן על ארצות הברית והעולם כולו מפני הנאצים ",  אמר בנט ,  המשמש בנוסף להיותו שר החינוך גם שר התפוצות .  
ראש הממשלה בנימין נתניהו לא התייחס אתמול בישיבת הממשלה להפגנות הסוערות אמש ,  שבהן נהרגה אשה אחת ,  ובמהלכם הונפו דגלים עם צלבי קרס ונשמעו קריאות ניאו-נאציות ועל עליונות הגזע הלבן .  ההפגנות עוררו סערה בקרב יהודי ארצות הברית ,  וביקורת לנוכח התגובה של הנשיא דונלד טראמפ .  בתגובתו הראשונית לאירועים הוא לא ציין מפורשות את אלימות הימין הקיצוני ,  וייחס את האירועים האלימים לשני הצדדים .  
בפתח ישיבת הממשלה נתניהו כן ציין את הגעתה העתידית של משלחת הממשל הבכירה ,  בראשות חתנו של הנשיא ג'ראד קושנר ,  בניסיון לחדש את המשא ומתן בין ישראל והפלסטינים -אך לא התייחס לאירועים האלימים בשרלוטסוויל .  
מלבד בנט ,  לנושא התייחסו רק חברי האופוזיציה .  יו"ר התנועה ח"כ ציפי לבני כתבה בטוויטר : " ‏השנאה הורגת ומנהיגות צריכה לנקוט עמדה .  אין מקום בעולם החופשי לדגלים ניאו-נאציים ולכובעי KKK .  שילמנו מחיר יקר מדי וקיבלנו תזכורת בארוע הדריסה ".  
ח"כ עיסאווי פריג'  ( מרצ )  הזכיר גם הוא את הגינוי  " הרפה "  של הנשיא טראמפ .  לדבריו , " הוא רק חיזק את תחושתם של הגזענים ,  שהם לא לבד ,  שבבית הלבן יושב אדם ,  שלא מתנער מהם .  כשהקיצונים חושבים שיש להם גיבוי ,  הם הופכים למסוכנים הרבה יותר ".  הוא הוסיף כי  " גם בישראל ,  יש בהנהגה מי שמשתמשים בהסתה וליבוי יצרים נגד ערבים ,  השמאל והתקשורת .  כדאי מאוד שכל אותם מנהיגים ,  יסתכלו על מה שקרה בארצות הברית ויזכרו  ( אם זקוקה להם תזכורת )  ,  שסופן של מילים ,  להרוג !  ".  

בנט גינה את עצרת הימין הקיצוני בארה"ב : " להוקיע את האנטישמיות "
 בניגוד לשתיקת נתניהו ,  יו"ר הבית היהודי תקף בחריפות את האירועים בעיר שרלוטסוויל ,  שבמהלכם דרס איש ימין קיצוני קבוצת מפגיני נגד והרג אישה .  הוא קרא למנהיגים בוושינגטון להוקיע את האירועים

