נתניהו אישר :  נמל פרטי יתחרה בנמלי אשדוד וחיפה
מסלול התנגשות עם ההסתדרות ?  ראש הממשלה אישר את תכנית שר התחבורה ישראל כץ להקמת נמל העתיד - שיופעל באמצעות חברה פרטית שתחזיק בזיכיון למשך 30 שנה
ראש הממשלה בנימין נתניהו אישר את התכנית להפרטת נמל העתיד שיוקם בחיפה או אשדוד .
 התכנית הוצגה לנתניהו אתמול על-ידי שר התחבורה ישראל כץ .  במסגרת התכנית יפורסם בקרוב מכרז בינלאומי להפעלת נמל העתיד באמצעות חברה פרטית המתמחה בהפעלת נמלים גדולים .  מכרז התפעול מצטרף למכרז ההקמה של נמל העתיד נמצא כיום בשלב המיון המוקדם .  המפעיל של נמל העתיד יחזיק בזיכיון להפעלת הנמל לתקופה של 30 שנה .
 מדובר במהלך דרמטי שצפוי להיתקל בהתנגדות קשה מצד ועדי העובדים בחברות נמלי אשדוד וחיפה .  בממשלה נערכים לאפשרות השבתה ממושכת של הנמלים .  במקביל תפתח הממשלה בימים הקרובים ערוץ הידברות עם ההסתדרות .  שר התחבורה ישראל כץ ומזכ"ל ההסתדרות עופר עיני כדי לדון בפרטי התכנית .
 על-פי מידע שהגיע ל"גלובס "  בכוונת הממשלה להבטיח לעיני כי עובדי הנמל העתידי יוכלו להתאגד ויהיו מוגנים בהסכם קיבוצי שיבטיח להם זכויות דומות לאלו של עובדי הנמלים הקיימים .
 שרי האוצר והתחבורה צפויים להכריע בקרוב בשאלה האם הנמל יוקם בחיפה או באשדוד - בין הערים כבר מתנהל מאבק סוער בניסיון לזכות בנמל .  בפני המדינה עומדת גם האפשרות להחליט על הקמת שני נמלים בשתי הערים בו-זמנית אולם ספק אם יש למדינה יכול לממן את שני הפרויקטים במקביל .  ההשקעה התקציבית בכל נמל מוערכת ב-4 מיליארד שקל .  
לקריאה נוספת :
 7,000 מתמודדים על 30 משרות סבל בנמל אשדודיו"ר ועד נמל אשדוד במסר ליאיר לפיד : " הפכנו לשק חבטות"תחרות לנמל אשדוד ?  אושרה הקמת  " נמל הדרום "  

נתניהו אישר :  נמל פרטי יתחרה בנמלי אשדוד וחיפה
מסלול התנגשות עם ההסתדרות ?  ראש הממשלה אישר את תכנית שר התחבורה ישראל כץ להקמת נמל העתיד - שיופעל באמצעות חברה פרטית שתחזיק בזיכיון למשך 30 שנה

