נתניהו על המשבר בקואליציה : " אם לא ייפתר ,  נסיק מסקנות "
 ראש הממשלה התייחס בפתח ישיבת הממשלה הבוקר למתיחות בקרב השרים .  לדבריו , " אין יום שעובר בלי איומים ואולטימטומים ".  כמו כן ,  לוואלה !  חדשות נודע כי לפיד ביטל פגישה עם נתניהו בשישי
ראש הממשלה בנימין נתניהו התייחס בפתח ישיבת הממשלה הבוקר  ( ראשון )  למשבר בין מפלגות הקואליציה .  לדבריו , " אין יום שעובר בלי איומים ואולטימטומים ".  נתניהו הוסיף כי  " אני מקווה שנצליח לשוב להתנהלות תקינה "  ואיים כי  " אם לא ,  נסיק מסקנות ". 
בזמן שנתניהו לא דיבר במפורשות על מי מחברי הקואליציה ,  השר למודיעין ולעניינים אסטרטגיים יובל שטייניץ תקף באופן ישיר את שר האוצר יאיר לפיד . " הוא מתנהג כמו ילד בן 16 ",  אמר שטייניץ בפתח הישיבה . " הוא רצה לעשות הכול בכוחות עצמו ועכשיו הוא מתלונן שלא עוזרים לו ". 
בתוך כך ,  לוואלה !  חדשות נודע כי לפיד ביטל פגישה מתוכננת עם ראש הממשלה .  השניים היו אמורים להיפגש ביום שישי האחרון ,  אולם מלשכתו של שר האוצר נמסרה בקשה לבטל את הפגישה .
 עוד על המשבר בקואליציה:דרעי : " לא נקים קואליציה אחרת בתנאי שנתניהו ילך לבחירות"יורים ומדליפים :  המשבר שדרדר את הממשלה לשפל חסר תקדיםליברמן :  מקווה שנמצא פשרה ,  לא הייתי ממליץ על בחירות 
הבוקר תקף שר הביטחון משה יעלון בחריפות את לפיד .  בריאיון לגלי צה"ל התייחס יעלון למשבר בקואליציה והגיב על ההאשמות מצד השר לפיד על כך שיעלון פוגע ביחסים עם וושינגטון . " אם יש דאגה בנושא היחסים עם ארצות הברית ,  איך בישיבה על נושא כל כך חשוב כמו מטוס הקרב החדש  ( F-35 )  הוא מצביע נגד העסקה ,  באופן שיפגע ביחסים - ככה לא מתפקדת ממשלה ",  אמר יעלון . " אם יש הסכם שעובדים עליו שנתיים מול האמריקנים ,  איך בסוף הוא מרים את ידו נגד ?  "
 יעלון גם האשים את לפיד שעשה  " תרגיל חשבונאי ",  שבמסגרתו הוצאות ביטחוניות שהיו אמורות להיות מתוקצבות מחוץ לתקציב הביטחון חושבו לבסוף כחלק מהתקציב הייעודי . " בחוץ מדווחים שכאילו קיבלנו תוספת של שישה מיליארד שקל .  קיבלנו פחות .  מעמיסים על תקציב הביטחון דברים שאמורים להיות ממומנים בנפרד ",  הוא הסביר . " אני מביא את זה כדוגמה מצדי ,  אך זה קורה גם במקומות אחרים ". 
בנוגע למשבר בקואליציה ,  הסביר יעלון כי ישראל לא צריכה בחירות ,  אך יש כבר אווירת בחירות . " לא שאני חושש מבחירות ,  הליכוד לא אמור לחשוש מבחירות ,  אך נוצר מצב שהממשלה לא מצליחה למשול כתוצאה מפעילות של שותפים לקואליציה ",  הוא אמר . " הם לא מצליחים למשול בכלל ,  ובכל הנוגע לתקציב הביטחון בפרט ".  
אתמול דיבר לפיד על המשבר בקואליציה ותקף את ראש הממשלה בנימין נתניהו ואת עמיתיו למפלגה . " הנושאים הדרמטיים - תקציב המדינה ,  יחסיה הבינלאומיים של ישראל ,  הביטחון האישי של האזרחים ,  סוגיית הדיור - תקועים במקום ,  וראש הממשלה עומד בצד .  במקום זה מתעסקים בפוליטיקה הכי קטנה ,  בסקרים ובהישרדות פוליטית ",  האשים לפיד באירוע שבתרבות בתל אביב .  לדבריו , " חמישה חברי מרכז ליכוד חזקים שולטים במדינה ומשפיעים על הפוליטיקאים שלה ".  
" צר לי שתקציב המדינה הוא בן ערובה לעסקנות פוליטיות ",  אמר . " התקציב נתקע כי אותם חברי מרכז יושבים על ראש הממשלה ומשכנעים אותו שלא לקבל את התקציב .  אני לא מבין למה ראש הממשלה משתף עם זה פעולה .  רפורמות כמו 'חוק מע"מ אפס' תקועות בגלל זה ,  ועל זה בדיוק המשבר .  תקציב המדינה הוגש לממשלה וראש הממשלה הצביע בעד ואז ניתק מגע ולא דיבר אתנו ". 
בהתייחסו לאפשרות של הפלת הממשלה וקיום בחירות מוקדמות ,  הבהיר לפיד כי הוא אינו מפחד ,  אך זה לא מה שהמדינה צריכה כעת . " אם אני מחר בא ומודיע שאני פורש ,  יש מסיבה במרכז הליכוד כי כל הג'ובים יישארו בידיהם ",  הוא הוסיף .
 לפניות לכתב אמיר תיבון :  amir.tibon@walla.co.il
לפניות לכתב עמרי נחמיאס :  omri_n@walla.net.il 

נתניהו על המשבר בקואליציה : " אם לא ייפתר ,  נסיק מסקנות "
 ראש הממשלה התייחס בפתח ישיבת הממשלה הבוקר למתיחות בקרב השרים .  לדבריו , " אין יום שעובר בלי איומים ואולטימטומים ".  כמו כן ,  לוואלה !  חדשות נודע כי לפיד ביטל פגישה עם נתניהו בשישי

