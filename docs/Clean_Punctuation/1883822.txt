נתניהו יחדש את מסורת חוג התנ"ך של בן גוריון
חוג התנ"ך היה נהוג בימיו של דוד בן גוריון ,  וכעת תחודש פעילותו .  הוא ייקרא על שם אביה של שרה נתניהו ,  שמואל בן ארצי .  צפויים לקחת חלק :  העיתונאי גדי סוקניק והזמר דודו פישר
ראש הממשלה ,  בנימין נתניהו ,  צפוי להודיע מחר  ( שישי )  באזכרה לציון יום ה-30 למותו של חמיו ,  שמואל בן ארצי ,  על חידוש חוג התנ"ך המסורתי ,  שייקרא על שמו של בן ארצי ,  שהיה סופר ,  מחנך ,  ומורה לתנ"ך .  חוג התנ"ך המסורתי התקיים בימיהם של ראשי הממשלה לשעבר ,  דוד בן גוריון ומנחם בגין .  צפויים לקחת בו חלק חוקרי תנ"ך ,  אישי ציבור ,  ותלמידים לשעבר של בן ארצי ,  כמו העיתונאי גדי סוקניק והזמר דודו פישר .  הוא צפוי להתקיים בבית ראש הממשלה בירושלים בתדירות של כאחת לחודש-חודשיים .  בנוסף יתכנס החוג באופן שבועי במרכז מורשת בגין בירושלים .
" התנ"ך הוא יצירתו הנעלה ביותר של העם היהודי ,  מבחינה לאומית ,  היסטורית ,  דתית ותרבותית ",  כך אמר בן גוריון על ספר הספרים .  באמצע שנות החמישים ייסד בביתו את חוג התנ"ך ,  ומדי כמה שבועות היו נפגשים אנשי האליטה הירושלמית הוותיקה ,  בהם שופטים ,  פרופסורים וחוקרים בכירים לדון בסוגיות שונות בתנ"ך .  המסורת המשיכה לסירוגין גם בבתי נשיאים וראשי ממשלה נוספים ,  בהם יצחק בן צבי ,  זלמן שז"ר ,  אפרים קציר ומנחם בגין .  גם הנשיא לשעבר ,  עזר ויצמן ,  והנשיא לשעבר ,  משה קצב ,  ניסו לחדש את המסורת .  
לפני כארבע שנים נענה פרס ליוזמת יד בן צבי וחוקרי תנ"ך צעירים ,  והחל לקיים בביתו אחת לכמה חודשים מפגש של חוג התנ"ך .  במקביל ,  גם בכנסת מתקיים חוג תנ"ך קבוע ,  בראשות יושב ראש הכנסת ,  רובי ריבלין ,  ושופט בית המשפט העליון בדימוס ,  מישאל חשין ,  המתכנס כארבע-חמש פעמים במהלך מושבי הכנסת השונים .
 השבוע ,  בנאומו באזכרה השנתית למותו של בן גוריון בשדה בוקר ,  נזכר ראש הממשלה בחוג התנ"ך המפורסם של בן גוריון ,  וסיפר כי בחוג השתתף גם בן ארצי ,  שגידל וחינך את שלושת בניו להצטיינות בתחום התנ"ך ;  שלושת הבנים - מתניה ,  אמציה וחגי השתתפו בחידון התנ"ך ,  וכך גם בנו של ראש הממשלה ,  אבנר ,  שהחל מגיל צעיר ללמוד עם סבו שמואל . " בן גוריון הבין שספר הספרים הוא המנדט שלנו על ארצנו ",  אמר ראש הממשלה , " הוא ראה בתנ"ך את סיפורו המופלא של עם ישראל .  המורשת הרוחנית ,  התרבותית וההיסטורית הייחודית לעמנו ,  שהיא גם אחת מאבני היסוד של התרבות האנושית כולה ". 
לפניות לכתבת :  tal_sh@walla.net.il 

נתניהו יחדש את מסורת חוג התנ"ך של בן גוריון
חוג התנ"ך היה נהוג בימיו של דוד בן גוריון ,  וכעת תחודש פעילותו .  הוא ייקרא על שם אביה של שרה נתניהו ,  שמואל בן ארצי .  צפויים לקחת חלק :  העיתונאי גדי סוקניק והזמר דודו פישר

