בכיר בחמאס באיום לאבו מאזן : " היזהר מכל פעולה חדשה נגד עזה "
 חליל אל-חיה אמר כי על יו"ר הרשות הפלסטינית  " לשאת באחריות "  והזהיר כי העם בארגון מוכנים להגיב .  הוא התייחס גם לחיילים שגופותיהם מוחזקות ברצועה : " נתניהו ישלם מחיר כדי לראותם "
  ( בווידיאו :  הפרות הסדר בגבול עזה ,  אתמול )  
בכיר חמאס וחבר הלשכה המדינית של הארגון ,  חליל אל-חיה ,  הזהיר היום  ( שבת )  את יו"ר הרשות הפלסטינית אבו מזן מ"כל פעולה חדשה נגד רצועת עזה ".  בראיון לעיתון  " פלסטין "  הוא אמר כי על אבו מאזן  " לשאת באחריות "  והוסיף כי  " העם הפלסטיני וחמאס מוכנים להגיב כדי להגן על זכויותיו ועל יכולת ההתנגדות שלו ". 
ההצהרות מגיעות על רקע המשבר בין חמאס לבין הרשות הפלסטינית וכישלון מאמצי הפיוס ביניהם .  ביום חמישי ,  אחרי נאומו של אבו מאזן בעצרת האו"ם ,  גינו בחמאס את התעלמותו מצעדות השיבה ואת אמירתו כי הוא לא יקבל דבר פרט ל"חוק אחד ,  רשות אחת ,  שלטון ונשק לגטימי אחד ולא מדינת מליציות "  ברצועת עזה .  בארגון אמרו כי דבריו כ"מתן אור ירוק להמשך הפשעים של הכיבוש "  והאשימו אותו ב"דקירת סכין בגב העם הפלסטיני "  וב"מתן פרס חינם לכיבוש ".  
עוד בנושא:לא רק ישראל :  המסר התוקפני ביותר של אבו מאזן נועד לאוזני חמאסאלפים יצאו להפגין בעזה אחרי נאום אבו מאזן : " לא מייצג אותי"אבו מאזן באו"ם :  ירושלים לא למכירה ,  על טראמפ לבטל את החלטותיו 
במקביל ,  בכלי תקשורת פלסטיניים דווח על גל מעצרים של כ-100 פעילי חמאס על ידי הרשות הפלסטינית בגדה המערבית .  באתר  " אל ח'אליג' אונליין "  דווח כי המעצרים בוצעו בעקבות מידע מודיעיני על כך שתכננו להגיע למוקטעה שברמאללה כדי למחות נגד אבו מאזן ומדיניותו .
 אל-חיה שיגר מסר גם לראש הממשלה בנימין נתניהו ,  ואמר כי הוא  " ישלם מחיר כדי לראות את השבויים ".  בדבריו לעיתון הפלסטיני הדגיש כי  " ישראל לא תראה את חייליה השבויים כל עוד לא תשלם מחיר בתמורה לכך ".  הוא כינה את נתניהו  " שועל ערמומי שלא חוסך בדרישה של חייליו בפורומים בינלאומיים ".  זאת ,  על רקע התייחסותו של ראש הממשלה אל השבויים בנאומו בפני עצרת האו"ם ביום חמישי השבוע .  
הבוקר דווח בכלי תקשורת פלסטיניים כי משלחת בראשות סגן יו"ר הלשכה המדינית של חמאס ,  סאלח אל-אערורי ,  יצאה למצרים להמשך השיחות להסדרה עם ישראל .
 הגבול בין ישראל לבין רצועת עזה התחמם מחדש אמש ,  עם התפרצותן של הפרות סדר בכמה מוקדים לאורך גדר המערכת שבהן השתתפו כ-20 אלף פלסטינים .  שבעה מהם ,  בהם שני נערים בני 12 ו-14 ,  נהרגו ועוד מאות נפצעו .  בנוסף לכך ,  בשבוע האחרון נמשכו שיגורי בלוני ועפיפוני התבערה לשטח ישראל ,  שהציתו יותר מעשר שריפות מדי יום .
 חלק מהמשתתפים בהפרות הסדר חיבלו בתשתיות הביטחון ,  ניסו לפרוץ את גדר המערכת במספר מוקדים והשליכו יותר-100 מטענים מאולתרים ורימוני נפץ לעבר לוחמי צה"ל וגדר המערכת .  בתגובה צה"ל ביצע שתי תקיפות באמצעות כלי טיס בצפון הרצועה .  היום החל צה"ל בנטרול וזיכוי מבוקר של המטענים והרימונים שהושלכו אמש .  
דובר צה"ל מסר הבוקר כי  " חמאס ממשיך בפעולות הטרור לאורך רצועת עזה ,  תוך שימוש ציני בתושבי הרצועה וסיכונם ילדים הנשלחים לגדר ,  ככסות לפעילויות טרור .  חמאס אחראי להכוונת הפרות הסדר האלימות ולתוצאותיהן ".  
עוד נמסר כי  " צה"ל נחוש להמשיך ולפעול להגנת אזרחי ישראל ומול מי שמבקש לפגוע בביטחון .  צה"ל ערוך לפעול למול אירועים דומים וניסיונות לבצע פעילות טרור יתקלו בתגובה קשה ". 
 ( עדכון ראשון :  11:30 )  

בכיר בחמאס באיום לאבו מאזן : " היזהר מכל פעולה חדשה נגד עזה "
 חליל אל-חיה אמר כי על יו"ר הרשות הפלסטינית  " לשאת באחריות "  והזהיר כי העם בארגון מוכנים להגיב .  הוא התייחס גם לחיילים שגופותיהם מוחזקות ברצועה : " נתניהו ישלם מחיר כדי לראותם "
 
