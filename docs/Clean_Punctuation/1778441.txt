גם לנתניהו יש תלוש :  15,027 שקלים נטו בחודש
ראש הממשלה פרסם את תלוש השכר האישי שלו בעמוד הפייסבוק  " לבקשת הגולשים "  וחשף כי משכר של כ-44 אלף שקלים ברוטו ,  נכנס לחשבונו סכום של כ-15 אלף שקלים בלבד
ראש הממשלה בנימין נתניהו ,  פרסם הערב  ( שני )  את תלוש השכר האישי שלו בעמוד הפייסבוק הפרטי שלו .  בהודעה שפורסמה עם התמונה ,  נכתב כי  " בעקבות בקשות גולשים ,  החליט ראש הממשלה בנימין נתניהו ,  לחשוף בשקיפות מלאה את תלוש המשכורת החודשי שלו כמו שהוא ,  בפייסבוק ". 
מהתלוש עולה כי רה"מ משתכר 43,952 שקל ברוטו בחודש ,  אבל שכרו נטו לחודש דצמבר 2010 מגיע ל-15,027 שקל בלבד .  מתלוש המשכורת של נתניהו עולה עוד כי ראש הממשלה משלם מס הכנסה ,  דמי ביטוח לאומי ומס בריאות בסך של 24,445 שקל .  
בהודעה שפורסמה הובהר עוד כי  " מקצת הפרטים אשר טושטשו בתלוש כוללים פרטים אישיים :  תעודת זהות ,  מספר חשבון בנק ,  פרטי חברת הביטוח וקרן ההשתלמות וכן מספרי תיק הניכויים במס הכנסה וביטוח לאומי ".  מיד לאחר פרסום התלוש ,  פורסמו בפרופיל הפייסבוק של ראש הממשלה נתוני השכר של ראשי ממשלה בעולם ,  במטרה לאפשר השוואה .  יש לציין כי בלשכת ראש הממשלה בחרו לפרסם רק את נתוני השכר של ראשי ממשלות שגבוהים באופן ניכר מזה של נתניהו ,  וזאת אף על פי שבמדינות אחרות ,  כמו ארגנטינה ,  אירלנד ,  פולין וסין ,  משתכר ראש הממשלה באופן דומה לנתניהו ואף פחות ממנו .
 גולשים זריזים מיהרו להגיב על הפרסום בעמוד הפייסבוק של ראש הממשלה .  חלק מהגולשים שיבחו את ראש הממשלה ,  הביעו פליאה מהסכום וכתבו כי הם  " מורידים בפני נתניהו את הכובע ".  גולשים אחרים ציינו כי נתניהו לא צריך  " להתנצח מול התקשורת .  אם נתניהו היה מרוויח רק 5,000 ש"ח הם היו תוקפים אותו ".  ואילו אחד הגולשים עקץ את לשכתו של נתניהו בהתייחסו להודעה שפורסמה ותהה אם התלוש פורסם  " בעקבות בקשות גולשים ,  או בעקבות המלצת יועצי התקשורת שלו ?  "
 
גם לנתניהו יש תלוש :  15,027 שקלים נטו בחודש
ראש הממשלה פרסם את תלוש השכר האישי שלו בעמוד הפייסבוק  " לבקשת הגולשים "  וחשף כי משכר של כ-44 אלף שקלים ברוטו ,  נכנס לחשבונו סכום של כ-15 אלף שקלים בלבד

