דו"ח ועדת טרכטנברג :  המסקנות העיקריות
הצוות החברתי-כלכלי הגיש את המלצותיו לראש הממשלה ,  ובין היתר דרש ליישם את חוק חינוך חובה מגיל 3 ,  הכפלת הארנונה על דירות רפאים ולהעלות את המסים לעשירים .  עיקר ההמלצות בפנים
 ( צילום :  גדעון צנטנר ,  דניאל בוק ,  לשכת העיתונות הממשלתית .  עריכה :  טל רזניק ,  קריינות :  אביב אברמוביץ' ) 
בתום חודש וחצי של דיונים ,  הגיש אחר הצהריים  ( שני )  יו"ר הצוות החברתי-כלכלי ,  פרופ' מנואל טרכטנברג ,  את מסקנות הוועדה לראש הממשלה בנימין נתניהו .  הוועדה הושקה בקול תרועה רמה ,  והבטיחה להביא בשורה חברתית אמיתית למדינת ישראל ,  אך גם העומד בראשה הודה כי לא הצליח להביא לפתרון מרבית מהמצוקות החברתיות בישראל .  בסך הכול ,  מבקש טרכטנברג להוסיף בין ארבעה לשבעה מיליארד שקלים בשנה לתקציבים חברתיים ,  תוספת שתמומן בעיקרה על ידי קיצוץ משמעותי בתקציב הביטחון .
 דו"ח טרכטנברג - כותרות אחרונותפרופ טרכטנברג הגיש את המלצותיו לראש הממשלההמלצות ועדת טרכטנברג - כוסות רוח למתועדת טרכטנברג תגיש המלצותיה :  30 מיליארד לרווחה
במסגרת עבודתה דנה הוועדה בארבעה תחומים הקשורים ישירות לשורשי המחאה החברתית :  דיור ,  יוקר המחיה ותחרותיות ,  שירותים חברתיים ותמהיל המסים .  בתחום הדיור ,  המליצה הוועדה על שורה של צעדים שמטרתם להגדיל באופן משמעותי אך לאורך זמן את היצע הדירות בתמהיל מגוון ,  ובכך לגרום לחזרתם של מחירי הדירות לרמה סבירה .  בין היתר ,  יוכפל שיעור הארנונה על  " דירות רפאים "  בהן לא מתגורר איש ,  ויוענקו תמריצים לבנייה על קרקעות מוכנות  ומנגד גם יוטלו קנסות על מגרשים שלא נעשה בהם שימוש זמן רב .
 בתחום החינוך והשירותים החברתיים ,  המליצה הוועדה להחיל את החוק הקיים בפועל עוד משנות השמונים ,  חוק חינוך חינם מגיל 3 בפריפריה ,  ומגיל 4 בכל הארץ .  יתבצע פיקוח על כל המעונות ,  גם הציבוריים וגם הפרטיים ,  ותקבע תקרת גג לשכר שמותר יהיה לגבות .  באופן מדורג ,  יוחל גם יום לימודים ארוך עד גיל 9 ,  שימומן באופן מלא ביישובים חלשים ובאופן חלקי ביתר היישובים .  כמו כן ,  יתבצע פיקוח על מחירי ספרי הלימוד .
 בתחום תמהיל המסים המליצה הוועדה להעלות את המס על רווחי ההון ב-5% ,  ל-25% ,  את מס החברות באחוז בודד ,  ואת המס השולי המקסימלי ל-48% .  כמו כן ,  המליצה הוועדה להקפיא את הרפורמה במס ההכנסה ,  לבטל את ההעלאה ב-40 אגורות של הבלו על הדלק ,  שהייתה אמורה להתבצע בינואר הקרוב ,  ולהטיל  " מס עשירים "  בגובה 2% לבעלי הכנסה של יותר ממיליון שקלים בשנה .  עוד המליצה הוועדה על מענק מס הכנסה שלילי עד לסכום של 700 שקלים בממוצע להורים ,  וכן לזכות ממס אבות לילדים בגיל שנתיים-שלוש .
 באשר ליוקר המחייה ,  המליצה הוועדה לקבוע כללי פעולה חדשים לרגולטורים הממשלתיים ,  כך שהדאגה מפני יוקר המחייה יוגדר כיעד אליו הם מחויבים .  כחלק מהמלחמה במחירים המאמירים ,  המליצה הוועדה להוריד אף לאפס חלק מהמכסים על מוצרים המגיעים לארץ ,  להוריד את מסי הקנייה ולהגדיל את הסכום המאפשר רכישות מחו"ל דרך האינטרנט בפטור ממסים .
 בתחום התחבורה ,  המליצה הוועדה להקים רשות מטרופולינית ,  כפי שקיים במרבית מדינות אירופה .  משמעות הדבר ,  היא לאפשר הגעה נוחה יותר מהבית למקום העבודה ,  באמצעות הגברת התדירות ,  קיצור זמני הנסיעה והגברת הנגישות בפריפריה .  עוד המליצה הוועדה להחזיר את הפיקוח על מחיר הסולר בתחנות הדלק ,  ולהקים 40 תחנות דלק עצמאיות במרכזי הערים .
 כדי לממן את הצעדים עליהם המליצה ,  יש להקצות תקציב בסך כולל של 30 מיליארד שקלים על פני חמש השנים הקרובים - מרבית התקצוב לטובת הצעדים בתחום החינוך  ( כ-19 מיליארד )  .  עיקר המימון יגיע באמצעות קיצוץ משמעותי בתקציב הביטחון ,  בשנה הקרובה בסך של 2.5 מיליארד שקלים ,  שאף עשוי לגדול בשנים הקרובות .  שאר המימון יתקבל כתוצאה מביטול מתווה הורדת המיסים והעלאת מיסים אחרים .  
מה בין המלצות טרכטנברג להמלצות מומחי המחאה ? 
לפניות לכתב :  bobi1979@walla.com

דו"ח ועדת טרכטנברג :  המסקנות העיקריות
הצוות החברתי-כלכלי הגיש את המלצותיו לראש הממשלה ,  ובין היתר דרש ליישם את חוק חינוך חובה מגיל 3 ,  הכפלת הארנונה על דירות רפאים ולהעלות את המסים לעשירים .  עיקר ההמלצות בפנים

