איפה יאיר ?  המועמד להחלפת נתניהו ויתר על התקפה בסוגיית הפליטים
בעוד ראש הממשלה ספג גינויים על ניהול ההסכם שנחתם עם האו"ם ובעיקר על ההתקפלויות ,  יו"ר יש עתיד ,  שסומן כמועמד העיקרי שמאיים עליו ,  נותר נחבא אל הכלים וסיפק תגובה רפה .  הסיבה העיקרית להתחבאות בקהל :  היא יכולה להניב פירות פוליטיים
בשבוע החולף ,  לכבוד האחד באפריל ,  גוגל צירפה לאפליקציית המפות שלה את משחק החיפוש המיתולוגי  " איפה אפי ".  הברנש המצויר הצעיר עם החולצה המפוספסת האדומה ,  הידוע גם בשמו באנגלית וולי או ואלדו ,  קפץ לכל מי שנכנס לאפליקציה ונופף לשלום ,  ומי שהקיש עליו יצא למסע חיפוש בין דפי סדרת ספרי הילדות עליה גדלנו פעם .  
בגרסה הטכנולוגית המודרנית שנגלתה לעולם השבוע ,  אפי מסתתר בין המוני בני אדם בנקודות שונות על רחבי הגלובוס .  בין הוליווד למיאמי ,  לונדון ופריז ,  סיאול ובייג'ינג ,  כל מה שנשאר זה למצוא אותו ולדלג בין השלבים השונים .  אחת התחנות במיני-משחק עשויה להביא אתכם גם לברצלונה ,  ושם ,  יחד עם אפי ,  אפשר היה למצוא השבוע גם את מי שרבים בישראל חיפשו במהלך סערת מבקשי המקלט :  יאיר לפיד .
 עוד בוואלה !  NEWS:בכירים בקואליציה :  בנט ושקד מתנהגים בצורה ילדותית ופופוליסטיתסגן שרת החוץ ברואנדה : " לא יודעים מהי הקרן החדשה לישראל"חיפוש מדינת מקלט וקרע מול בג"ץ :  התרחישים האפשריים בדרך למתווה חדש 
בשבוע שבו ראש הממשלה טילטל את המדינה בהודעה על הסכם היסטורי עם נציבות האו"ם לפליטים רק כדי לבטל את אותו הסכם כעבור יום בלחץ הימין ,  קולו של מי שמתיימר להיות המועמד העיקרי להחליף אותו כמעט ולא נשמע .  לפיד ,  ששוהה בחופשת פסח פרטית בברצלונה ,  הסתפק בתגובה אחת אנמית למדי ברשתות החברתיות ,  בה הצהיר ש"הבעיה עם ראש הממשלה היא לא רק זה שחזר בו ,  אלא זה שבמקום לעבוד מנסים לעבוד על כולם ". 
סיבוב הפרסה הכפול שנתניהו עשה בענין מבקשי המקלט ,  שבאמת היה מופע נדיר של פוליטיקה צינית ,  יכול היה לתת ללפיד חומר משובח לסבב ראיונות רדיו ולכותרות קולניות על מנהיגות ועמוד שדרה ,  אבל גם בפוסט הבודד בפייסבוק הוא לא באמת עלה למתקפה ,  אלא שב והידהד את הסלוגן שהוא הציג בשבועות האחרונים : " קרה לו משהו ".   
" מה שראינו אתמול זה מה שאנחנו רואים כל הזמן ,  החל מהנושא האיראני וכלה ביוקר המחיה שמכריע תחתיו דור שלם :  ראש ממשלה שכבר לא אכפת לו משום דבר חוץ מפוליטיקה ",  לפיד כתב ביום שלישי ,  אחרי שנתניהו חזר בו מההסכם עם האו"ם .  ולגופו של ענין ,  כלומר עצם סוגיית גירוש הפליטים ,  או העובדה שראש ממשלה מבטל הסכם בינלאומי עם האו"ם ,  הוא נותר עמום וכמעט ולא אמר שום דבר ,  חושש כנראה גם הוא מאותו בייס ימני שהכניע את נתניהו וגרם לו לחזור בו מהמתווה . 
" ישראל צריכה לטפל בפליטים ,  מפני שזהו המוסר היהודי .  והיא רשאית לגרש מסתנני עבודה מפני שאנחנו מדינה מתוקנת .  מה שהממשלה צריכה היתה לעשות כבר מזמן זה לבנות מנגנון שמפריד ביניהם באופן אנושי והגון ולהשקיע משאבים בשיקום דרום תל אביב .  היא לא עשתה את זה כי מדובר בממשלה שמעדיפה סכסוכים ומריבות על מעשים ",  לפיד כתב .  
לשם השוואה ,  בזמן שלפיד נפש בברצלונה ,  יו"ר המחנה הציוני אבי גבאי התרוצץ באולפנים וחרך את גלי האתר ולא חסך אף מילה נבזית מנתניהו גם ברשתות החברתיות . " חוסר מנהיגות ,  פחדנות ,  בריחה מאחריות ,  הסתה נגד קהלים ,  ססמאות ריקות ,  חוסר יכולת לקבל החלטות ,  אפס יכולת ביצוע ",  כתב ביום שלישי ,  אחרי שנתניהו ביטל את המתווה . " עלוב ועצוב ",  היתה כותרת התגובה שגבאי הוציא ביום למחרת ,  כשנתניהו השתלח בקרן החדשה לישראל . 
" ראש הממשלה איבד את הבושה כשתהליך קבלת ההחלטות והבריחה שלו מאחריות נחשפו ברבים ",  ולסיום קבע , " ראש הממשלה איבד את היכולת לתפקד ".  לפיד ,  לעומת זאת ,  לא אמר דבר על השיסוי של נתניהו נגד הקרן החדשה לישראל ,  אבל אתמול בערב מיהר לצייץ נגד קריאות ארגון בצלם לסרב פקודה לירי בלתי חוקי בעזה וקרא לה  " חרפה ערכית ועיוורון מוסרי גמור ".  
לפיד וגבאי אמנם מתחרים ביניהם על קולות גוש המרכז שמאל אבל הם לא באותה פוזיציה .  בחסות ההתרסקות של גבאי בסקרים ,  לפיד ביסס את עצמו בחודשים האחרונים כמועמד המוביל להחליף את נתניהו .  עליו מונח כרגע כתר  " האלטרנטיבה "  ובשבוע הזה ,  בו ההתנהלות העקומה של נתניהו ממש הרימה להנתחה ,  הוא נשאר על הספסל ,  כי בשביל לנצח ,  לפיד רוצה וצריך לקרוץ לליכודניקים ולמשוך אליו עוד קולות מהימין ,  בעוד גבאי ,  שכבר נכווה קשות מהפלרטוט הראשוני שלו עם הימין ,  עסוק במאמץ אינטנסיבי של ביצור הבייס משמאל .
 הסוגייה הטעונה והרגישה של גורלם של מבקשי המקלט - שמעוררת אמוציות עזות במיוחד בקרב הטוקביקסטים של הימין - היא לא נושא שללפיד משתלם לתפוס עליו כותרות ,  גם לא בשם הנזק התדמיתי והבינלאומי שהתמרונים של נתניהו עשויים לגרום .  הוא בחר להרחיק את עצמו מהחומצתיות של השמאל ,  שמחזירה את הליכודניקים הביתה ,  ולהיעלם - כמעט כמו אפי - בתוך הקהל .  

איפה יאיר ?  המועמד להחלפת נתניהו ויתר על התקפה בסוגיית הפליטים
בעוד ראש הממשלה ספג גינויים על ניהול ההסכם שנחתם עם האו"ם ובעיקר על ההתקפלויות ,  יו"ר יש עתיד ,  שסומן כמועמד העיקרי שמאיים עליו ,  נותר נחבא אל הכלים וסיפק תגובה רפה .  הסיבה העיקרית להתחבאות בקהל :  היא יכולה להניב פירות פוליטיים

