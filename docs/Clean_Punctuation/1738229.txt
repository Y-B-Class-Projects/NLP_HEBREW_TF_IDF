למען שליט :  פעילים ניסו לחסום שיירת רה"מ בקיסריה
פעילי מטה המאבק למען גלעד שליט ניסו לחסום את שיירת ראש הממשלה בנימין נתניהו שעשה דרכו לביתו בקיסריה .  בקבלת שבת שנערכה מול הבית ,  דנו הפעילים בשאלה האם להחריף את מאבקם
נעם שליט ,  אביו של החייל החטוף גלעד שליט ,  ערך אמש  ( שישי )  את קבלת השבת בקיסריה מול ביתו של ראש הממשלה ,  בנימין נתניהו ,  יחד עם כ-200 בני אדם .  במהלך הפגנה מול ביתו של נתניהו נאמו בין היתר השר לשעבר וראש השב"כ לשעבר עמי איילון ,  ואורנה שמעוני ,  אחת ממייסדות ארגון  " ארבע אימהות ". 
במהלך קבלת השבת ,  עברה שיירת ראש הממשלה במקום ,  כאשר ראש הממשלה הגיע על מנת ללון בסוף השבוע בביתו בקיסריה .  הפעילים ניסו לעצור את השיירה והניפו שלטים בעד שחרורו של גלעד .  מאבטחי ראש הממשלה יצאו מהרכב וניסו למנוע מהפעילים להגיע לקרבת ראש הממשלה .  לאחר מכן המשיכה השיירה בדרכה לבית ראש הממשלה .  הפעילים זעמו על כך שראש הממשלה לא עצר אפילו לרגע ולא הסיט את הווילונות .  המאבטחים מנעו מהפעילים להתקרב לשיירה והשיירה המשיכה בדרכה לבית ראש הממשלה .
 באירוע נערך דיון עם הפעילים ועם משפחתו של שליט בשאלה האם להחריף את המאבק ולהתקדם לעבר צעדים נוספים במסגרתו .  נעם שליט ביקש מהפעילים לתמוך בו ובמשפחתו ולא לחרוג מעבר לפעילות המקובלת שנעשתה עד עכשיו .  מגן דהרי ,  הפועל עם מטה המאבק ,  קרא להחריף את הצעדים על מנת לגרום לתזוזה בממשלה .  בפעמים הקודמות דהרי ופעיליו עצרו את התנועה במספר כבישים בארץ .  עם זאת ,  במטה המאבק מעדיפים בינתיים לא לחצות את הקווים ולפעול בשיתוף עם הממשלה .
 
למען שליט :  פעילים ניסו לחסום שיירת רה"מ בקיסריה
פעילי מטה המאבק למען גלעד שליט ניסו לחסום את שיירת ראש הממשלה בנימין נתניהו שעשה דרכו לביתו בקיסריה .  בקבלת שבת שנערכה מול הבית ,  דנו הפעילים בשאלה האם להחריף את מאבקם

