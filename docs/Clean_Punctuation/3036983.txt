נתניהו צפוי להיפגש עם ראשת ממשלת בריטניה בשבוע הבא
בין נתניהו לתרזה מיי מתקיימים מגעים מתקדמים כדי להביא לפגישתם ביום שני בלונדון .  במקביל ,  שוחח נתניהו עם נשיא אוקראינה בניסיון לאחות את המשבר שנוצר לאחר התמיכה בהצעה נגד ההתנחלויות באו"ם
 ( בווידיאו :  ראשת ממשלת בריטניה תרזה מיי נפגשה עם נשיא ארצות הברית דונלד טראמפ )  
ראש הממשלה בנימין נתניהו צפוי להיפגש עם ראשת ממשלת בריטניה תרזה מיי בשבוע הבא .  בין השניים מתקיימים מגעים מתקדמים כדי להביא לפגישתם ביום שני בלונדון .  מדובר בפגישתם הראשונה של נתניהו ומיי מאז נכנסה לתפקידה ביולי האחרון בעקבות התפטרותו של ראש הממשלה הקודם ,  דיוויד קמרון .
 בתחילת אוגוסט שוחח נתניהו עם מיי לראשונה בטלפון .  בין השניים התקיימו מגעים לפגישה ראשונה במהלך הוועידה הכלכלית בדאבוס ,  שאליה נתניהו בסופו של דבר בחר שלא לנסוע .  מיי נחשבת לתומכת ישראל והיא נוהגת להתבטא בחום וידידות בנושאים הקשורים לישראל בזירה הבינלאומית .  כך לדוגמה ,  בסוף דצמבר ,  תקפה בחריפות את שר החוץ האמריקני ג'ון קרי ואת הנאום שנשא אחרי החלטה 2334 של מועצת הביטחון של האו"ם ,  והוציאה הודעת גינוי לנאום .  זאת ,  למרות שבריטניה עצמה הייתה מעורבת ואף דחפה מאחורי הקלעים להעברת ההחלטה .
" אנחנו לא מאמינים שהדרך להגיע לשלום במשא ומתן היא להתמקד רק בנושא אחד ,  במקרה הזה נושא ההתנחלויות ,  כאשר ברור שהסכסוך בין הישראלים לפלסטינים מורכב ביותר ",  נמסר אז בהודעה שפרסם דוברה של מיי .  מיי היא המנהיגה הראשונה בעולם שפגשה את נשיא ארצות הברית דונלד טראמפ ,  שעמו עתיד נתניהו להיפגש בשבוע לאחר מכן .
 עוד ידיעות מהעולם בוואלה !  NEWS:רוסיה :  קציני מודיעין ואיש אבטחת מידע מואשמים בריגול לארה"בממשל טראמפ מזהיר את איראן בעקבות הניסוי : " מסכנת חיי אמריקנים"היעלמותו המסתורית של המיליארדר הסיני שמדאיגה את הונג קונג 
בתוך כך ,  ראש הממשלה בנימין נתניהו שוחח היום עם נשיא אוקראינה ,  פטרו פורושנקו .  השניים סיכמו להביא לחיזוק היחסים הידידותיים בין שתי המדינות ושוחחו גם על חידוש ההכנות לביקורו של ראש ממשלת אוקראינה ,  ולוידימיר גרויסמן ,  בישראל .  זאת ,  אחרי שבחודש שעבר בוטל ביקורו של גרויסמן בעקבות תמיכתה של אוקראינה בהצעה נגד ההתנחלויות במועצת הביטחון של האו"ם .  
ההוראה של נתניהו הובילה למתיחות בין המדינות .  בעקבותיה ,  זומן שגריר ישראל באוקראינה ,  אלי בלוצרקובסקי ,  לשיחת הבהרה במשרד החוץ בקייב .  משלחת אוקראינה לאו"ם פרסמה הודעה שבה הבהירה את תמיכתה בהחלטה : " החיפוש אחר פתרון לסכסוך נמצא כעת במשבר העמוק ביותר בהיסטוריה ",  נמסר בהודעה . " חוסר הסיכויים להחייאת תהליך השלום בין ישראל לפלסטין הוביל להסלמה של המצב הביטחוני בישראל ובגדה המערבית על בסיס יומיומי .  ברקע זה ,  פעילות ההתנחלויות חסרת התקדים של ישראל בשטחים הפלסטיניים אינה עוזרת להתמודד עם האלימות ",  אמרו הדיפלומטים .
 נתניהו התייחס אז לצעדים שנקט כלפי המדינות השונות שתמכו בהחלטה ,  בהן אוקראינה ,  ואמר :  זו תגובה טבעית של עם בריא ,  שמבהיר לעולם שמה שנעשה באו"ם לא מקובל עליו .  ‏‎נמשיך להגן על מדינתנו ועל ארצנו .  די לגלותיות הזו ,  אין שום תבונה מדינית בהתרפסות ".  לדבריו , " היחסים שלנו מול מדינות העולם רק ישתפרו ,  כי הן מכבדות מדינות חזקות שנלחמות על שלהן ".  

נתניהו צפוי להיפגש עם ראשת ממשלת בריטניה בשבוע הבא
בין נתניהו לתרזה מיי מתקיימים מגעים מתקדמים כדי להביא לפגישתם ביום שני בלונדון .  במקביל ,  שוחח נתניהו עם נשיא אוקראינה בניסיון לאחות את המשבר שנוצר לאחר התמיכה בהצעה נגד ההתנחלויות באו"ם

