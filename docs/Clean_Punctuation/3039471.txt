נתניהו לחוקרים :  שילמתי על הסיגרים בכסף מזומן שנתן קרוב משפחה
לפי  " הארץ ",  ראש הממשלה אמר להגנתו במסגרת חקירת תיק המתנות כי רוב הסיגרים היקרים שקיבל מהמיליארדר מילצ'ן שולמו מכיסו .  עוד טען כי קיבל אישור לכך מפרקליטו עו"ד וינרוט
ראש הממשלה בנימין נתניהו טען בחקירתו כי הסיגרים שקיבל מאיש העסקים ארנון מילצ'ן נרכשו בכסף מזומן שקיבל מאחד מקרובי משפחתו  כך דווח אתמול  ( חמישי )  ב"הארץ ".  לפי הדיווח ,  נתניהו דחה את הטענות כי הוא קיבל אספקה קבועה במשך שנים של סיגרים יקרים בעלות מצטברת של מאות אלפי שקלים ,  ואמר כי הוא ביקש מאנשי לשכתו לרכוש אותם ולאחר מכן הוא החזיר להם את הכסף במזומן .  
בתחילת השבוע דווח בוואלה !  NEWS כי חקירת נתניהו בפרשה ,  המכונה תיק 1000 ,  וכן בפרשה השנייה ,  המכונה תיק 2000 ועוסקת בשיחות בינו לבין מו"ל ידיעות אחרונות נוני מוזס ,  תסתיים בתוך כחודש .  
נתניהו הודה כי קיבל מהמיליארדר סיגרים לעתים ,  אך לפי  " הארץ ",  אמר להגנתו כי פרקליטו עו"ד יעקב וינרוט אמר כי אין פסול בקבלת מתנות ב"סכומים סבירים "  מחברים .  לפי הדיווח ,  עו"ד וינרוט העיד לפני כמה שבועות במשטרה ואישר כי ייעץ לנתניהו בעבר בנושא .  נתניהו אף טען בחקירתו כי רבות מהמתנות היקרות התקבלו ביוזמת רעייתו שרה וללא ידיעתו .
 לקריאה נוספת בנושאחקירת נתניהו תסתיים תוך חודש ;  הערכה - העוזרת של מילצ'ן הפלילה את רה"מגרסת נתניהו בפרשת המתנות : " לא ידעתי ששרה קיבלה שמפניות ממילצ'ן "  
בבסיסו של תיק 1000 עומד החשד כי איש העסקים סיפק לנתניהו ולרעייתו סיגרים ושמפניות בשווי מאות אלפי שקלים במשך שנים ובהתאם לבקשות ספציפיות .  במסגרת החקירה נגבתה גם עדותה של העוזרת של המיליארדר ,  וכן של שתי עובדות הנציגות שלו בישראל .  לוואלה !  NEWS נודע כי חוקרי היחידה הארצית לחקירות הונאה  ( יאח"ה )  גבו את אחת העדויות ממילצ'ן בלוס אנג'לס .
 עדויותיהן של העוזרת של מילצ'ן ושתי העובדות הנוספות סיפקו מידע מפורש על מנגנון בקשת המתנות לכאורה של משפחת נתניהו .  העדות של העוזרת ,  אותה הגדירו במשטרה  " דרמטית ",  הפלילה את נתניהו בחשד לביצוע עבירות הפרת אמונים ומרמה .  להערכת גורמים המקורבים לחקירה ,  לפי עדות העוזרת מסתמן כי היועץ המשפטי לממשלה אביחי מנדלבליט לא יוכל לסגור את התיק נגד ראש הממשלה .
 על פי ההערכות ,  שלב איסוף החומרים בחקירה ,  שהתנהל בחשאיות ,  היה גורם מכריע בהליך תשאולו של ראש הממשלה ושל מעורבים נוספים .  הגורמים ציינו כי החקירה לא היתה מסובכת במיוחד ,  והתבססה בעיקר על עדויות ותשאול .  עם קבלת הגרסה הראשונה של נתניהו ,  הציגו בפניו החוקרים עדויות סותרות ושמעו את הסבריו לדברים .  

נתניהו לחוקרים :  שילמתי על הסיגרים בכסף מזומן שנתן קרוב משפחה
לפי  " הארץ ",  ראש הממשלה אמר להגנתו במסגרת חקירת תיק המתנות כי רוב הסיגרים היקרים שקיבל מהמיליארדר מילצ'ן שולמו מכיסו .  עוד טען כי קיבל אישור לכך מפרקליטו עו"ד וינרוט

