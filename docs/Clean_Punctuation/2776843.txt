לישראל אסור לוותר על היוזמה
רבות דובר ,  לאורך צוק איתן ,  על משמעות המלחמה הא ? סימטרית בין צבא סדיר ,  הכפוף לממשלה אחראית של מדינה ריבונית ,  לבין ארגון טרור .  זו מלחמה בין מקדשי החיים לבין מקדשי המוות .  בין מי שמפתחים מערכות משוכללות ,  מתוחכמות ויקרות כדי להגן על האזרחים לבין מי שמשתמשים באזרחים ובילדים כמערכות משוכללות אך זולות להגנה על רקטות ועל מנהרות ,  שנועדו לזרוע הרג באזרחים ובילדים .  בין מחויבים לטוהר הנשק ולמוסר לחימה לבין מי שהמושגים הללו אינם קיימים כלל בלקסיקון שלהם ומיטיבים לנצל לרעה את המגבלות שלנו .  
אך יש עוד א ? סימטריה משמעותית :  זו מלחמה בין שוחרי שלום למחרחרי מלחמה .  צד אחד מבקש שקט ומבטיח ששקט ייענה בשקט ,  והצד האחר יורה כי זו מטרתו - להרוג ולזרוע פחד .  ולכן צד אחד מחפש כל העת את הדרך להפסקת המלחמה ,  בעוד הצד האחר ממשיך במלחמה כל עוד הוא מסוגל .
 האסטרטגיה של נתניהו במלחמה הזאת היתה - הימנעות .  לעשות הכל כדי להימנע מהמלחמה ,  לאחר מכן כדי להימנע מהפעולה הקרקעית ,  ובהמשך - כדי לסיים אותה ,  כולל הפסקות אש חד ? צדדיות לרוב ,  וויתור על ניסיון להגיע להכרעה .  
יש באסטרטגיה הזאת מסר מוסרי ,  שלפיו בטרם שולחים חיילים להילחם ,  להרוג ולהיהרג ,  יש לנסות כל דרך אחרת .  מלחמת אין ברירה מאפשרת גיוס תמיכה בינלאומית והתגייסות ותמיכה רחבה של הציבור הישראלי .
 התמיכה הבינלאומית התמוססה ככל שהתארכה המלחמה .  מצבר האשראי מוגבל מאוד ,  ולכן יש לחתור למלחמה מהירה ולהכרעה מהירה .  לעומת זאת ,  העובדה שהיתה זו מלחמת אין ברירה מובהקת ,  שבה ישראל הותקפה והתגוננה ,  אכן גייסה את תמיכת הציבור הישראלי .  מיעוט המשתתפים בהפגנה של השמאל במוצ"ש הוא עדות לכך .  
ואולם לאסטרטגיית ההימנעות יש מחיר כבד ביותר  היא מותירה את היוזמה בידי האויב .  הציבור הישראלי המתין במתח לחצות אמש ,  עם תפוגת הפסקת האש - יהיה הסכם ?  יהיה ירי ?  יהיה שקט ?  עם שלם ממתין כבן ערובה למוצא פיו של ארגון טרור ג'יהאדיסטי קנאי .  את המשוואה הזאת יש לשנות .  הדבר מחייב שינוי מנטלי בדרג המדיני ובצה"ל .  כמו במלחמת ששת הימים ,  יש מקום להמתנה ארוכה ,  בניסיון למנוע את המלחמה ולגבש תמיכה בינלאומית למקרה שלא תימנע .  ואולם מרגע שהתברר שהמלחמה בלתי נמנעת ,  יש ליטול את היוזמה ולחתור לניצחון ולהכרעה .  
בצוק איתן צה"ל מילא בצורה מופתית את המשימות שהוטלו עליו .  חיילי צה"ל ומפקדיהם גילו עוז רוח ,  דבקות במשימה ,  חתירה למגע ,  אחוות לוחמים ,  נכונות להקרבה ומקצועיות רבה .  
ואולם חסרו היוזמה ,  המעוף ,  היצירתיות ,  הממזריות והתעוזה להפתיע במקום הבלתי צפוי ביותר .  המלחמה הוכיחה שרבים מערכי רוחו של צה"ל ממשיכים לאפיין אותו ,  אבל איפה רוח  " אביב נעורים ",  אנטבה ,  חציית התעלה ?  הצורך בהרס המנהרות  ( הניצחון הגדול ביותר במלחמה )  חייב התנהלות איטית של כוחות גדולים לאורך הגבול ובצמוד לו .  אבל איך זה שצה"ל לא שלח כוחות לעורף האויב כדי להגיע להנהגתו ,  להפתיע אותו ,  להמם אותו ?  
זה השינוי הדרוש לקראת המלחמה הבאה .  

לישראל אסור לוותר על היוזמה
nan
