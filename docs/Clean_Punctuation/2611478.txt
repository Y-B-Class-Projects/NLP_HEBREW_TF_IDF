מרדוק מתנצל על הקריקטורה : " גרוטסקית ופוגענית "
 איל התקשורת רופרט מרדוק ,  שבבעלותו ה"סאנדיי טיימס "  אשר פרסם קריקטורה בה מוצג נתניהו מוחץ פלסטינים - טוען כי המאייר לא מייצג את עמדות העיתון . " חייבים התנצלות עמוקה "
 איל התקשורת האוסטרלי-אמריקאי ,  רופרט מרדוק ,  שבבעלותו נמצא ה"סאנדיי טיימס "   מתנצל הערב  ( שני )  על הקריקטורה האנטישמית שהופיעה אתמול בעיתון בה מוצג ראש הממשלה ,  בנימין נתניהו ,  כשהוא בונה חומה תוך שהוא מוחץ תחתיה אזרחים פלסטינים .  
בהודעה שפרסם מרדוק בן ה-81 ,  טען כי ג'ראלד סקארף ,  שצייר את הקריקטורה  " מעולם לא שיקף את עמדותיו של ה'סאנדיי טיימס' ".  עם זאת ,  אמר כי  " אנחנו חייבים התנצלות עמוקה בשל הקריקטורה הגרוטסקית והפוגענית ".  ה"סאנדיי טיימס "  מצדו טען כי הקריקטורה  " חריפה באופן טבעי ",  אך הכחיש בתוקף כי היא אנשטישמית .
 זו אינה הפעם הראשונה שכלי תקשורת בריטי של מרדוק יוצר סקנדל בינלאומי .  ב-2011 החליט מרדוק לסגור את  " ניוז אוף דה וורלד ",  אחרי שנחשף כי העיתון ביצע האזנות סתר לסלבריטיז ולאנשי ציבור בבריטניה .  שערוריה זו הובילה לפגיעה קשה בתדמיתו ובתדמית החברה שבבעלותו .  
פרסום הקריקטורה בשבועון הבריטי הנחשב בידי סקארף ,  שאחראי בין היתר לאיורי  " החומה "  של להקת פינק פלויד ,  עורר זעם רב בירושלים - במיוחד לאור תזמון הפרסום ביום השואה הבינלאומי . " זה מעיד יותר מכל על כוונת המאייר .  קשה לראות מצב בו נטען שמדובר בקריקטורה פוליטית לגיטימית ".  מהליגה נגד השמצה נמסר כי  " ה'סאנדיי טיימס' איבד את המוסר שלו באופן ברור אם הוא מפרסם קריקטורה אנטישמית בוטה שכזו ,  שהיא בגדר 'עלילת דם' מודרנית נגד יהודים .  אין שום דבר מעודן בדימויו של נתניהו משתמש בדם הפלסטינים לבנות חומה ש'תגן' על הישראלים .  על העיתון להתבייש ולהתנצל באופן מיידי ",  אמר מייקל סאלברג .
 גם בבריטניה עצמה ,  עורר הפרסום האנטישמי - בו מוצג ראש הממשלה כדמות מרושעת עם אף ארוך - ביקורת חריפה . " הדימוי של גדר הביטחון של ישראל ,  שמגנה על חייהם של יהודים וערבים ממחבלים מתאבדים ,  ככזו שבנויה מדם וגופות של פלסטינים - הוא מופרך ושערורייתי ",  אמר שגריר ישראל בבריטניה ,  דניאל טאוב , " השימוש במוטיבים מרושעים שמזכירים את אלו ששימשו לדמוניזציה של יהודים בעבר ,  הוא מזעזע ופוגעני במיוחד ביום זיכרון הבינלאומי לשואה ,  אבל השנאה הגולמית והרדודה של הקריקטורה זו צריכה להיות בלתי מתקבלת על הדעת בכל יום של השנה ".  
לקריאה נוספת:מרדוק כתב שהעיתונות היהודית נגד ישראל - והתנצלהפרלמנט הבריטי :  מרדוק לא ראוי לנהל חברהיום השואה הבינלאומי :  כל ניצול רביעי בישראל עני 

מרדוק מתנצל על הקריקטורה : " גרוטסקית ופוגענית "
 איל התקשורת רופרט מרדוק ,  שבבעלותו ה"סאנדיי טיימס "  אשר פרסם קריקטורה בה מוצג נתניהו מוחץ פלסטינים - טוען כי המאייר לא מייצג את עמדות העיתון . " חייבים התנצלות עמוקה "
 
