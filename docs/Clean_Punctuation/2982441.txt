נתניהו : " הטענה שלא עסקנו באיום המנהרות הפוכה מן האמת "
 על רקע הטענות הנוגעות להיערכות המדינית והביטחונית לפני המבצע בכל הנוגע למנהרות הטרור של חמאס ,  אמר ראש הממשלה בשיחות סגורות כי צה"ל עסק בנושא כבר מינואר 2013 .  על משפט אלאור אזריה : " לא יודע מה קרה ולא רציתי להתערב "
  ( ליברמן על דוח המבקר על  " צוק איתן "  לאולפן וואלה !  NEWS ,  מאי )  
צה"ל פעל לאיתור פתרונות מבצעיים להשמדת מנהרות מינואר 2013 ומערכת הביטחון דנה עשרות פעמים בנושא - כך אמר היום  ( שני )  ראש הממשלה בנימין נתניהו בשיחות סגורות ,  על רקע הביקורת החריפה שהופנתה למערכת הביטחון ולממשלה בכל הנוגע להיערכות נגד איום המנהרות לפני מבצע  " צוק איתן "  ובמהלכו . " הטענה שלפיה לא היו דיונים בקבינט הפוכה מן האמת ",  אמר .
 בעת המבצע ובתקופה ממושכת גם אחריו ,  נמתחה ביקורת במערכת הפוליטית ואף מצדם של חברי קבינט נגד נתניהו ושר הביטחון בזמן  " צוק איתן "  משה יעלון ,  על כך שהשרים וחברי הקבינט לא הכירו את איום המנהרות ולא דנו בפתרונות לו .  לוואלה !  NEWS נודע כי הקבינט קיים שמונה דיונים בנושא ויותר מ-20 דיונים מקצועיים כונסו בנוכחות נתניהו ומערכת הביטחון ,  שכללו את ראשי המחקר והפיתוח של האמצעים הטכנולוגיים ,  נציגי צה"ל וגורמי המודיעין שעסקו בפתרון איתור והשמדת מנהרות .  תוכן הדיונים בקבינט נותר חסוי ולא הותר לפרסום .
 עוד ידיעות בוואלה !  NEWS:משפחות חללי  " צוק איתן "  לנתניהו וליברמן :  הקימו ועדת חקירה ממלכתיתתותחים ומסכי מגע :  מכונת הלחימה שתחליף הנגמ"שים המיושנים מ"צוק איתן"משפחתו של אורון שאול חסמה סחורות בגבול עזה : " לא נשב בשקט "  
אתמול קראו 32 משפחות משפחות שכולות של חללי מבצע  " צוק איתן "  להקים ועדת חקירה ממלכתית בראשות שופט שתבדוק את ההתנהלות לפני המבצע בן 50 הימים ,  במהלכו ואחריו .  המשפחות פנו במכתב לנתניהו ולשר הביטחון אביגדור ליברמן ,  והבהירו כי יש להקים ועדה חיצונית לממשלה שתחקור את אירועי המבצע ,  שבו נהרגו 67 לוחמים וחמישה אזרחים .
 לא ברור אם הדיון היום התקיים לנוכח המכתב של ההורים השכולים ,  או כהכנה לדוח מבקר המדינה שצפוי להתפרסם בחודשים הקרובים .  הדוח אמור לעסוק גם בהכנות של הקבינט הביטחוני מדיני והמערכת הביטחונית לאיום המנהרות ההתקפיות שחלקן חדר את שטח מדינת ישראל ,  וכתוצאה מכך נהרגו 16 חיילים .  
בשיחות סגורות נתניהו התייחס גם למשפטו של החייל אלאור אזריה ,  המואשם בירי למוות במחבל מנוטרל בחברון ,  ולכך שהתקשר לאביו עם תחילתו . " אמרתי לאבא של אלאור דבר פשוט ,  'שים יהבך בצה"ל ,  ברמטכ"ל ,  במפקדים' .  אני מאמין במערכת השיפוט שהיא חסרת פניות .  מה קרה ואיך קרה - עכשיו מבררים .  אינני יודע מה קרה ולא רציתי להתערב ",  אמר .
 בהתייחס להסכם הפיוס עם טורקיה ,  אמר נתניהו כי מעולם לא הייתה התחייבות לסגור עסקה שתכלול את החזרת הגופות של חללי  " צוק איתן "  אורון שאול והדר גולדין . " זה עלה בשיחות אבל לא כתנאי ",  אמר , " כי אני יודע שלטורקיה אין שליטה על החמאס ".  
בכל הנוגע לאיום הגרעין ,  אמר נתניהו כי איראן לא שינתה את דרכה ולולא התנהלותה של ישראל בעניין  " כבר מזמן היה לה נשק גרעיני ".   " הגרעין האיראני רחוק מלהיעלם .  בעוד עשר שנים הם יהיו חופשיים להעשיר אורניום עם 200 אלף צנטריפוגות משוכללות יותר ",  אמר בשיחות הסגורות . " הבעיה שלנו היא לא שהם יפרו את ההסכם ,  אלא מה שהם יעשו אחרי שיחתמו עליו - זה היה הבסיס לוויכוח עם האמריקנים .  האם זה נעלם ?  לא .  האם אנחנו דנים בזה ?  כן .  איראן לא שינתה את התנהגותה .  היא תוקפנית מאוד באזור .  אלמלא הפעילות שלנו ,  כולל המדיניות ההסברתית והסנקציות לאיראן ,  כבר מזמן היה נשק גרעיני ". 
נתניהו התייחס גם למלחמת האזרחים בסוריה וטען כי הוא  " לא רואה שסוריה תאוחד מחדש ".   " אולי אוסף של מובלעות .  אמרתי כבר ,  לא תצליחו להחזיר את החביתה לביצה ".  על דעאש ,  אמר : " צריך לאחד כוחות ולהביא לסופה של דעאש .  זה לא כזה מסובך ".  

נתניהו : " הטענה שלא עסקנו באיום המנהרות הפוכה מן האמת "
 על רקע הטענות הנוגעות להיערכות המדינית והביטחונית לפני המבצע בכל הנוגע למנהרות הטרור של חמאס ,  אמר ראש הממשלה בשיחות סגורות כי צה"ל עסק בנושא כבר מינואר 2013 .  על משפט אלאור אזריה : " לא יודע מה קרה ולא רציתי להתערב "
 
