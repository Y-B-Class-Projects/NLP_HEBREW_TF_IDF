המדינה לבג"ץ : " יחסי רה"מ ומנדלבליט אינם על בסיס קרבה אישית "
 בתגובה לעתירה שהגיש אלדד יניב נגד מעורבות היועץ המשפטי לממשלה בחקירות ראש הממשלה מחשש לניגוד עניינים ,  טענה המדינה כי אין בדברים ממש . " טענות שאינן נתמכות בעובדות או מבוססות משפטית "
" בעת כהונתו של אביחי מנדלבליט כמזכיר הממשלה ,  כמו גם היום ,  יחסיו עם חברי הממשלה ,  ובהם ראש הממשלה ,  היו על בסיס עבודה מקצועית ולא בגדר קרבה אישית או פוליטית "  - כך טענה היום  ( רביעי )  המדינה בתגובתה לעתירה שהגישו עו"ד אלדד יניב לבג"ץ ,  ובה טען כי היועץ המשפטי לממשלה מנוע מלטפל בתיקים של ראש הממשלה בנימין נתניהו בשל ניגוד עניינים .
 מתגובת המדינה עולה כי האחרונה מאמינה שהעתירה תידחה מאחר שטענותיו של יניב  " אינן נתמכות בעובדות או מבוססות מבחינה משפטית .  המדינה שבה ומציינת כי עמדתה הכללית ,  כפי שהוצגה בעתירה נגד מינויו של מנדלבליט לתפקיד היועץ המשפטי לממשלה ,  היא שבשים לב לכך שעבודת מזכיר הממשלה אינה בגדר שירות פרטי-אישי עבור ראש הממשלה ,  אלא תפקיד מקצועי ,  הרי שלא מתקיים ניגוד עניינים מובנה בין תפקיד היועץ המשפטי לממשלה ,  לרבות בכובעו כתובע הכללי ,  לבין תפקיד מזכיר הממשלה ;  וכי מערכת היחסים המקצועית בין מזכיר הממשלה לחברי הממשלה ,  ובהם ראש הממשלה ,  אינה מקימה ניגוד עניינים מיניה וביה מעצם יחסי העבודה השוטפים .  כזכור ,  עתירה זו נדחתה ",  נכתב .
 עוד נמסר בתגובת המדינה ,  כי  " מרגע שלא קיימת כל מניעה חוקית לכך שמנדלבליט יטפל בחקירות האמורות ,  הוראות חוק יסוד הממשלה מקימות חובה על היועץ המשפטי לממשלה להכריע בעניינו של ראש הממשלה ,  ואינן מאפשרות הימנעות שלו מלעסוק באותן חקירות .  זאת ,  מעבר כמובן גם לחשיבות הציבורית בכך שראש מערכת אכיפת החוק יוביל את החקירה ,  המנוהלת על ידי משטרת ישראל ומלווה על ידי גורמים בכירים בפרקליטות המדינה ".  
אתמול הגיש נתניהו לבג"ץ את תגובתו המקדמית לעתירה ,  וכתב : " המשך ישיר למתקפה חסרת רסן ,  קמפיין תעמולה של ממש נגד ראש ממשלה מכהן מטעמים זרים ופסולים ".  נתניהו האשים את יניב ואת כלי התקשורת בקנוניה נגדו : " מטרת העתירות שהוגשו ברורה - הפעלת לחץ על היועץ המשפטי לממשלה ,  תוך הצגתו כמוטה ,  כפחדן וכהססן ,  הפועל מתוך מניעים זרים ,  כפי שהם מכנים אותו :  'היועץ המשפחתי לממשלה' .  תארים אלה ייחסכו ממנו אם יחליט ומיד להעמיד לדין את ראש הממשלה .  או אז יחזור להיות אדם אמין ". 
ראש הממשלה המשיך : " המסר העולה מהעתירות המלוות בקמפיין תקשורתי מתוזמר שלו ושל חבריו הפוליטיקאים וקבוצת עיתונאים מסוימת ".  עוד נכתב בתגובה כי יניב ,  שזו עתירתו השנייה בנושא ,  מתנהג כ"אחוז דיבוק "  ומטרתו  " פגיעה בראש הממשלה והפלתו .  עתירת סרק מתחכמת ומקוממת בעלת אג'נדה סמויה ",  חתם נתניהו .  

המדינה לבג"ץ : " יחסי רה"מ ומנדלבליט אינם על בסיס קרבה אישית "
 בתגובה לעתירה שהגיש אלדד יניב נגד מעורבות היועץ המשפטי לממשלה בחקירות ראש הממשלה מחשש לניגוד עניינים ,  טענה המדינה כי אין בדברים ממש . " טענות שאינן נתמכות בעובדות או מבוססות משפטית "
 
