הרב עובדיה : " גיוס חרדים מצער אותי יותר ממות בני "
 מנהיגה הרוחני של ש"ס ,  אמר לראש הממשלה נתניהו שהגיע לנחמו על מות בנו כי  " גזירת גיוס בני הישיבות "  מצערת אותו יותר מאובדן הבן .  מקורביו :  הוא אומר זאת בכל ביקור ניחומים
ראש הממשלה ,  בנימין נתניהו ,  הגיע הערב  ( שלישי )  לביקור ניחום אבלים אצל הרב עובדיה יוסף ,  שבנו  הרב יעקב יוסף ,  הלך בסוף השבוע לעולמו .  במהלך הפגישה ,  אמר מנהיגה הרוחני של ש"ס לראש הממשלה :  ''אני באבל על בני ,  אבל יותר מצערת אותי גזירת גיוס בני הישיבות'' .  מקורביו של הרב מספרים כי נושא גיוס בחורי הישיבות מעסיק אותו רבות ועולה כמעט בכל ביקור ניחומים .  לדבריהם ,  גם כשמגיעים חברי כנסת או רבנים ואדמו"רים מהציבור החרדי ,  הרב מדבר בעיקר על גיוס תלמידי הישיבות ומבקש מכולם לפעול למניעתו .  
הרב יעקב יוסף הלך ביום שישי לעולמו בגיל 66 לאחר מאבק במחלת הסרטן .  הוא הותיר אחריו את אלמנתו ,  הרבנית נצחיה ,  ושמונה ילדים .  בהלווייתו השתתפו אלפי בני אדם .  גם אביו ,  הרב עובדיה יוסף ,  השתתף בהלוויה ,  למרות מערכת היחסים הבעייתית בין השניים .  הרב עובדיה אמר בבכי כי בנו היה  " צדיק "  וקרא לתלמידיו הרבים להמשיך וללמוד את תורתו .  
מוקיריו של הרב יעקב יוסף מספרים שעקב דמיונו הרב לאביו ,  עקשנותו והיותו איש אמת ,  נוצרו בין השניים מחלוקות .  לדברי המקורבים ,  המחלוקת הראשונה החלה סביב כשרות על עוגיות לפסח ,  כאשר הרב עובדיה התיר להשתמש בהן ,  ואילו בנו טען שאופן הביצוע גורם לכך שמדובר בחמץ גמור .  גם זהותו כאיש ימין לא תרמה לשיפור היחסים ,  כיוון שש"ס נתפסת כפשרנית יותר בנושאים מדיניים .  
זו אינה הפעם הראשונה בה נחשפת חרדתו הגדולה של הרב עובדיה יוסף באשר לגיוס חרדים לצה"ל .  בחודש ינואר אושפז הרב בשל אירוע מוחי .  בנו ,  הרב יצחק יוסף ,  החליף אותו בדרשתו השבועית וסיפר כי  " מרן אמר לרבנים שהוא מרגיש שהשם מעריך את ימיו במטרה אחת - להיאבק בדבר הזה ,  שחס ושלום לא יגייסו את בחורי הישיבות ".  לדבריו , " הייתה השבוע כותרת בעיתון 'המודיע' בה כתבו ששלחו צו גיוס ל-3,000 בחורים ,  בכתבה היה כתוב קצת אחרת ,  הרב ראה את זה והתחיל לבכות 'אוי ואבוי יתחילו לגייס אותם' .  אמרו לו תראה את ההמשך ,  הוא היה בצער גדול מהעניין הזה ".  
לקריאה נוספתהרב יעקב יוסף ,  בנו של הרב עובדיה ,  הלך לעולמו בגיל 66הרב עובדיה תקף את לפיד :  מנוול ,  שונא את הישיבותבית של גויים ?  הרב עובדיה ייפגש עם מקורב לבנט 

הרב עובדיה : " גיוס חרדים מצער אותי יותר ממות בני "
 מנהיגה הרוחני של ש"ס ,  אמר לראש הממשלה נתניהו שהגיע לנחמו על מות בנו כי  " גזירת גיוס בני הישיבות "  מצערת אותו יותר מאובדן הבן .  מקורביו :  הוא אומר זאת בכל ביקור ניחומים

