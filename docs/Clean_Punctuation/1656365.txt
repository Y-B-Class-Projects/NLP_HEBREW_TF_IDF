רה"מ : " הדרישה להקפאה עלולה לדחות המו"מ "
 ראש הממשלה נתניהו הזהיר במהלך ביקורו בארצות הברית כי אם הפלסטינים לא יוותרו על דרישתם להקפאה מוחלטת של הבנייה בהתנחלויות ,  ייתכן שהדבר יביא לכך ששיחות השלום בין ישראל לפלסטינים יידחו בשנה נוספת . " לא ניתן למלכד אותנו בדרישה לא הגיונית ולא סבירה "
  ( צילום :  רויטרס ,  עריכה :  דורון שטיין ) 
ראש הממשלה בנימין נתניהו אמר הערב  ( שלישי )  במהלך ביקורו בארצות הברית כי ייתכן ששיחות השלום בין ישראל לפלסטינים יידחו בשנה נוספת ,  אלא אם הפלסטינים יוותרו על דרישתם להקפאה מוחלטת של הבנייה בהתנחלויות . " לא ניתן למלכד אותנו בדרישה לא הגיונית ולא סבירה ".  הוא הוסיף כי  " דרישה שכזאת עלולה לדחות את המו"מ בשנה נוספת ".  נתניהו אמר את הדברים במהלך פגישה עם יו"ר בית הנבחרים ננסי פלוסי ומנהיג המיעוט הרפובליקאי ג'ון בוהנר .  
מוקדם יותר אמר בכיר ברשות הפלסטינית כי מאמציה של ארצות הברית להביא לתחילתן של שיחות עקיפות בין הרשות לישראל עשויות להיכשל אלא אם וושינגטון תוכל להבטיח עצירה מוחלטת של בנייה ישראלית בהתנחלויות .  
נביל אבו רודיינה ,  יועצו של יו"ר הרשות הפלסטינית אבו מאזן ,  אמר כי  " על הפגישה שאמורה להתרחש מאוחר יותר היום בין נשיא ארצות הברית ברק אובמה לבין ראש ממשלת ישראל בנימין נתניהו להביא להתחיבות ישראלית וערבויות אמריקאיות להקפאת ההתנחלויות .  אחרת מאמציה של ארצות הברית נותרים בסיכון ",  אמר לרויטרס .  
הלילה נאם ראש הממשלה בוועידת איפא"ק השדולה הפרו-ישראלית בארצות הברית .  בנאומו אמר כי  " הקשר בין העם היהודי ואדמתו בישראל אינו ניתן להכחשה ,  ואין להכחיש את הקשר בין העם היהודי וירושלים "  אמר נתניהו ,  וזכה לתשואות הקהל .  נתניהו הוסיף כי  " העם היהודי בנה בירושלים לפני 3,000 שנים ,  וכך גם היום .  כך נהגו כל ממשלות ישראל ,  מימי גולדה מאיר ועד רבין .  ירושלים אינה התנחלות  היא בירת העם היהודי בישראל ,  והשכונות במזרח ירושלים הן חלק בלתי נפרד מהווי העיר .  הכול יודעים ששכונות אלה הן חלק מישראל וכך יבטא כל הסכם מדיני .  לפיכך ,  בנייה בהן אינה סותרת את הפתרון של שתי מדינות לשני עמים ",  הצהיר נתניהו .
 
רה"מ : " הדרישה להקפאה עלולה לדחות המו"מ "
 ראש הממשלה נתניהו הזהיר במהלך ביקורו בארצות הברית כי אם הפלסטינים לא יוותרו על דרישתם להקפאה מוחלטת של הבנייה בהתנחלויות ,  ייתכן שהדבר יביא לכך ששיחות השלום בין ישראל לפלסטינים יידחו בשנה נוספת . " לא ניתן למלכד אותנו בדרישה לא הגיונית ולא סבירה "
 
