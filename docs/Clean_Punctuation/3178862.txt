רביב דרוקר : " ויתרתי על הרבה מאד סיפורי שרה נתניהו "
 למה דרוקר חושב שהגיע הזמן להיגמל מאייטמים על רעיית רה"מ ,  ומי היה המרואיין הראשון של אילנה דיין ב"ערב חדש "  לפני 31 שנה .  התכנית האחרונה של  " תיק תקשורת "   ( לפחות בפלטפורמה של החינוכית )  תשודר השבוע - וואלה ברנז'ה מפרגנת לכם  ( ולהם )  הצצה
עיתונאי  " המקור "  בחדשות עשר רביב דרוקר ומגישת  " עובדה "  בקשת אילנה דיין נפגשו השבוע בתכנית האחרונה של  " תיק תקשורת ".  דרוקר התייחס לחשיפות האחרונות אודות שרה נתניהו - אחת מהן פורסמה השבוע בחברה בה הוא עובד ונגעה לאופן שבו גערה לכאורה בלאה גולדין בטלפון .  לדבריו , " ויתרתי על הרבה מאד סיפורי שרה נתניהו - מתקשרים אלינו כל פעם 'היא צרחה על ההוא' ו'היא עשתה ככה' .  אני אומר לך ,  אין לי כבר את הכוח לעשות את הטלפון .  מי שלא השתכנע עד היום - מגיע לו ". 
אילנה דיין עמדה על המקצועיות של מערכות החדשות בישראל ,  אשר היא מכירה ,  לדבריה ,  באופן אישי : " אני מסתכלת על 7 מערכות עיתונאיות שאני מכירה - חדשות 2 ,  חדשות 10 ,  חדשות התאגיד ,  חדשות גל"צ ,  חדשות קול ישראל ,  עובדה והמקור .  בכולן אני מכירה איכשהו באופן אישי את כל האנשים .  אלו מערכות חדשות של אנשי מקצוע הגונים- לא חפים מטעויות ולא חפים מתקלות אבל מה שמניע אותם זה החיפוש אחרי העובדות ולא אידיאולוגיה כזאת או אחרת ". 
בנימה אישית ובהתייחסותה לסגירתה של הטלוויזיה החינוכית ב 14 באוגוסט ,  הוסיפה דיין : " אני במקום הזה ,  בטלוויזיה החינוכית ,  קיבלתי את ההזדמנות הראשונה שלי בטלוויזיה .  לפני 31 שנה .  מלכה ישראל ,  שאיפרה אותי היום ,  איפרה אותי גם אז .  בינתיים ,  היא הספיקה לאפר אותי גם לחתונה שלי וגם לחתונה של הבת שלי .  בפעם הראשונה כשהגשתי את  " ערב חדש ",  ב 13 בפברואר 1987 ,  אני עוד לא הייתי בת 23 ,  המרואיין הראשון שלי היה יצחק שמיר והוא היה ראש ממשלת ישראל .  והוא בא לאולפן של ערב חדש בכדי לענות על שאלות .  הינה ההבדל ".  
כאמור ,  מדובר בתכנית האחרונה של  " תיק תקשורת "  ששודרה במסגרת הטלוויזיה החינוכית ,  אשר עומדת לסיים את דרכה ב-9 לאוגוסט ולעבור לחסות כאן ,  ואולם כלל לא בטוח שבתכנית האחרונה של  " תיק תקשורת "  עצמה .  לפני שבוע פורסם ב"כלכליסט "  כי בתאגיד השידור בוחנים בימים אלה את המשך פעילותה של התוכנית ,  שהחלה את דרכה כבר לפני כ-17 שנה .  
התוכנית עלתה לאוויר בערוץ 2 הניסיוני ועוסקת בתרבות העיתונאית בישראל .  בין מנחיה היו רזי ברקאי ,  אמנון לוי ,  ניב רסקין ,  מיכה פרידמן ,  עמנואל רוזן ,  חיים זיסוביץ ורוגל אלפר .  כיום מגיש את התוכנית אבי משולם ,  מנכ"ל רדיו תל אביב ובעבר עורך מעריב .  

רביב דרוקר : " ויתרתי על הרבה מאד סיפורי שרה נתניהו "
 למה דרוקר חושב שהגיע הזמן להיגמל מאייטמים על רעיית רה"מ ,  ומי היה המרואיין הראשון של אילנה דיין ב"ערב חדש "  לפני 31 שנה .  התכנית האחרונה של  " תיק תקשורת "   ( לפחות בפלטפורמה של החינוכית )  תשודר השבוע - וואלה ברנז'ה מפרגנת לכם  ( ולהם )  הצצה

