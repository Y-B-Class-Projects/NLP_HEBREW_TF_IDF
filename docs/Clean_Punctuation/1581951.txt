הממשלה אישרה את הקיצוץ בתקציב
לאחר שורה של איומים מצד שרי הממשלה ,  הצליח ראש הממשלה בנימין נתניהו להגיע לפשרה עם שריו ולהעביר את הקיצוץ הרוחבי .  24 שרים תמכו בקיצוץ מול 6 שרים שהתנגדו בינהם ארבעת שרי ש"ס
 .
 הקיצוץ הרוחבי בתקציב משרדי הממשלה עבר היום  ( חמישי )  ברוב של 24 שרים מול 6 שרים שהתנגדו לו .  ארבעת שרי ש"ס ,  שהיו בין המתנגדים ,  נטשו את ישיבת הממשלה ,  השרים הותירו פתקים שבהם נכתב כי הם מתנגדים לקיצוץ בתקציב משרדי הממשלה .  שר הפנים אלי ישי ,  אמר כי  " לא ניתן יד לסיכול צרכים חברתיים .  זה מהלך שגוי ,  שהעם לא יעכל ולא יספוג ".  לפי הצעת האוצר ,  שכאמור התקבלה ,  יקוצצו 314.4 מיליון שקל מתקציב הישיבות - מחציתם יקוצצו באופן מיידי ומחציתם ב-2010 ,  אך ב-2011 תוחזר מחצית התקציב שקוצץ  ( 157 מיליון שקל )  .
 ההחלטה עברה לאחר ששר האוצר יובל שטייניץ ושר החינוך גדעון סער ,  הגיעו בצהרים להסכמה בעניין תקציב החינוך ,  כך נמסר מלשכתו של סער .  בהודעת הלשכה נכתב כי  " לפי ההסכמה ,  המתחשבת בין השאר בעובדה ששנת הלימודים כבר בעיצומה ,  יוחרג משרד החינוך מהקיצוץ הרוחבי בשנת 2009 .  בנוסף יקוצץ תקציב החינוך בשנת 2010 באופן מופחת מאשר שאר משרדי הממשלה ".  
ראש הממשלה בנימין נתניהו ושר הביטחון אהוד ברק יצאו במהלך ישיבת הממשלה על מנת לדון בארבע עיניים על הקיצוץ הרוחבי בתקציב .  במהלך השיחה הצליח ראש הממשלה לשכנע גם את ברק להסכים לקיצוץ .  גורם בכיר במשרד ראש הממשלה ,  אמר לאחר ההצבעה כי  " לא זו בלבד שהאופן שבו התקבלה ההחלטה בממשלה מעיד על מנהיגותו של ראש הממשלה ,  אלא הקיצוץ ההכרחי משקף את העדיפות העליונה שראש הממשלה נותן לשמירה על החיים לחיסון של האזרחים נגד שפעת החזירים .
 השר לשיתוף פעולה אזורי סילבן שלום שהצביע נגד הקיצוץ בתקציב אמר כי  " הממשלה צריכה להחליט על סדרי העדיפויות שלה .  רק לפני חודשיים אישרנו תקציב דו שנתי שטמן בחובו קיצוץ חד ,  שכולנו הסכמנו עליו בגלל המשבר הכלכלי .  מאז התנאים השתנו ,  ההכנסות גדלו והגירעון נמוך בהרבה מהצפוי ".  שלום הוסיף כי  " במשך שנים אני טוען שיש לשנות את סדרי העדיפויות ,  זה עניין עקרוני אידיאולוגי .  יש להסיט משאבים ותקציבים מהביטחון לחינוך ,  לבריאות ,  לרווחה ולפריפריה .  אין סיבה לפגוע בתקציבים אלה ולהעביר תקציב נוסף לביטחון .  מהם הדברים החדשים שלא ידענו עליהם אז ?  "
 חבר הכנסת יואל חסון מקדימה התייחס לפשרה אליה הגיעו סער ומשרד האוצר .  חסון אמר כי  " גדעון סער הוכיח שמילה שלו היא לא מילה .  אמינותו של שר החינוך סער נפגעה וכך גם מערכת החינוך בישראל אשר תסבול מקיצוץ נוסף אותו הגדיר סער כ'פגיעה אנושה ובלתי אפשרית' .  רק הבוקר הודיע סער שאם יהיה קיצוץ במשרדו הוא יתפטר ובצהריים הוא כבר מסביר שהקיצוץ לא כ"כ נורא ". 
שרי מפלגת העבודה וש"ס הביעו בבוקר  ( חמישי )  הסתייגויות מבקשת משרד האוצר לשנות את סדרי העדיפויות בתקציב .  כמה שרים אמנם הודיעו כי בכוונתם להתנגד במסגרת ישיבת הממשלה להצעת משרד האוצר ,  שלפיה משרד הביטחון יקבל תוספת של מיליארד וחצי שקלים ואילו תקציב משרד הבריאות יגדל בחצי מיליארד שקלים כדי להיערך לשפעת החזירים .  התוספת תמומן מקיצוץ אחיד בתקציב משרדי הממשלה - 2% השנה ועוד 2% בשנה הבאה - בסך הכל מיליארד ו-200 מיליון .  כמו כן יקוצצו כ-720 מיליון שקלים מכספים שהובטחו במסגרת ההסכמים הקואליציוניים .
 
שרי העבודה אמנם הביעו בבוקר הסתייגויות אך אחר הצהרים הצביעו בעד הקיצוץ .  בסביבת ברק אמרו לוואלה !  כי התוספת לתקציב הביטחון היא הקדמת תקציב משנת 2011 לצרכי ביטחון חשובים מאוד .  לטענתם ,  כבר סוכם על העברת הכספים בעבר .  לדבריהם , " שר האוצר הוא זה שהשפיע על כך שמימון התוספת יהיה על ידי קיצוץ רוחבי במשרדי הממשלה .הוא עשה זאת מטעמי אגו והחלטתו גרמה לכל המהומה ".  הגורמים הוסיפו כי  " לא יכול להיות ששרי העבודה ,  כמו יתר השרים ,  יופתעו לגלות שהתוספת תעשה על חשבון הגמלאים ,  מעונות יום וחינוך לא זאת היתה כוונת שר הביטחון .  אלו לא צרכים יחודיים אלא צרכים של כל אזרחי ישראל ". 
לפני ישיבת הממשלה איים שר החינוך להתפטר מהממשלה במידה והממשלה תאשר את הקיצוץ במשרד החינוך .  סער אמר בראיון לקול ישראל כי  " אני לא יודע אם אשאר בתפקידי ,  במידה והממשלה תאשר את הקיצוץ במשרדי ".  גם שרי ש"ס הודיעו כי בכוונתם להתנגד לקיצוץ הרוחבי במשרדי הממשלה ,  עליו החליט ראש הממשלה נתניהו והם עמדו במילתם .  אתמול אמר השר לביטחון פנים ,  יצחק אהרונוביץ' ,  כי קיצוץ בתקציב משרדו עלול להוביל לפגיעה במאבק בפשיעה ולהפחתה ניכרת של מספר השוטרים שמסתובבים ברחובות .  
ח"כ רונית תירוש  ( קדימה )  אמרה כי  " אם ראש הממשלה רוצה למצוא תקציבים לקצץ ,  שירים את עיניו אל שולחן הממשלה המנופח וימצא שם הרבה אובייקטים מיותרים שיכולים לשמש לחיסכון .  צר לי כי ערב החג מעניק ראש הממשלה לציבור קיצוץ של מיליונים רבים בתקציבי החינוך וההשכלה הגבוהה  ואעשה הכול כדי למנוע זאת בעדו ". 
 ( עדכון ראשון :  10:28 ) 

הממשלה אישרה את הקיצוץ בתקציב
לאחר שורה של איומים מצד שרי הממשלה ,  הצליח ראש הממשלה בנימין נתניהו להגיע לפשרה עם שריו ולהעביר את הקיצוץ הרוחבי .  24 שרים תמכו בקיצוץ מול 6 שרים שהתנגדו בינהם ארבעת שרי ש"ס

