אין הסכמות בקואליציה : " הייתה פייק ישיבה ,  נתניהו רוצה בחירות "
 ברקע משבר הגיוס ישיבת ראשי הסיעות נערכה ללא ליברמן וליצמן .  נציגי הסיעות החרדיות לא הצליחו להגיע להסכמות על נוסח החוק .  גורמים בקואליציה : " נתניהו שיחק אותה מופתע שליברמן לא הגיע "
 - ראשי הקואליציה נפגשו בלי ליצמן וליברמן- גורמים בקואליציה : " הייתה פייק ישיבה "-  החרדים עדיין לא הגיעו לנוסח מוסכם על חוק הגיוס- בהמשך היום :  ישיבת קבינט בנוכחות ליברמן 
ראשי סיעות הקואליציה נועדו היום  ( ראשון )  ,  ברקע המשבר סביב חוק הגיוס והאיומים מצד השותפים בממשלה על הליכה לבחירות מוקדמות ,  ללא נוכחות אביגדור ליברמן ויעקב ליצמן .  לטענת גורמים בסביבת נתניהו ,  הישיבה  " התקיימה ברוח טובה ".  הגורמים הוסיפו כי הסיעות החרדיות טרם הגיעו לנוסח מוסכם לחוק . " ראשי הקואליציה ממתינים לנוסח שלהם ולאחריו ימשיכו את הדיונים במטרה לפתור את המשבר ",  נמסר בנוסף .
 לאחר שבפגישה שהתקיימה בצהריים בלשכתו של ליצמן לא הצליחו נציגי ש"ס ויהדות התורה להגיע לנוסח מוסכם על חוק הגיוס ,  הם החליטו להיפגש בשנית בהמשך היום .  בשל התמשכות הפגישה איחר ליצמן לישיבת ראשי סיעות הקואליציה והגיע לאחר שהתפזרה .
 ליברמן ,  שנעדר מישיבת ראשי הקואליציה ,  צפוי להשתתף בישיבת הקבינט המדיני-ביטחוני שתדון בחוק עונש מוות למחבלים .  החוק ,  שמקדמת סיעתו של ליברמן ,  עבר בקריאה טרומית בינואר ,  אך המשך קידומו הותנה בדיון בקבינט .  בעבר התלונן ליברמן על הדלפות מישיבת ראשי הסיעות ובשל כך אינו נוהג להגיע לפורום זה .
 לקריאה נוספת:משבר חוק הגיוס טרם הסתיים - אבל החרדים כבר הפסידו בוהליכוד : " בנט חותר להפיל את נתניהו ";  בנט : " רה"מ יאבד אותנו "  
נתניהו נועד בשעות הצהריים בארבע עיניים גם עם יו"ר כולנו שר האוצר משה כחלון ועם סגן שר הבריאות יעקב ליצמן .  השלושה אף נועדו במשותף .  בישיבת ראשי הקואליציה שאל נתניהו את כחלון כיצד יצביעו חברי סיעתו על חוק הגיוס .  על כך השיב האחרון : " תביא נוסח שמוסכם על היועץ המשפטי לממשלה ,  ונראה אותו .  תסגור את כל שאר המשבר עם כולם ואז נדבר ". 
גורמים בקואליציה אמרו כי ישיבת ועדת השרים לענייני חקיקה תתכנס מחר וחוק הגיוס נמצא על סדר יומה .  לדברי הגורמים ההצבעות על תקציב המדינה לשנת 2019 יימשכו כרגיל , " למקרה שהמשבר ייפתר ונוכל לקדם הכל ביחד ".  הגורמים הוסיפו כי  " נתניהו שיחק אותה מופתע שליברמן לא הגיע לישיבת ראשי הקואליציה ,  אבל זה היה פייק ישיבה .  נראה שנתניהו החליט ללכת לבחירות ". 
גורם בליכוד הגיב ואמר כי  " ברגע האמת ,  כשממשלת הימין בסכנה ,  בנט מפורר אותה מבפנים בחתרנות ובהתקפות סרק חסרות רסן נגד ראש הממשלה נתניהו .  בנט פוגע בכוונה במאמצים של ראש הממשלה נתניהו לשמור על הקואליציה .  הוא הגיע לחמש הדקות האחרונות בישיבה ,  והובך קשות כשגילה שהחרדים עדיין כלל לא הגיעו לטיוטת חוק מוסכמת ביניהם .  מוטב שמי שלא עוזר ,  לפחות לא יזיק ".  
נתניהו הציב שלושה תנאים לסיום המשבר סביב חוק הגיוס :  הגעה לנוסח מוסכם על המפלגות החרדיות ועל היועץ המשפטי לממשלה ;  הסכמה של שר האוצר משה כחלון וסיעת כולנו לתמוך בחוק בשלוש קריאות - וכן התחייבות פומבית של השר ליברמן ,  ויתר הסיעות ,  לאפשר את קידומו ולהמשיך בשותפות בממשלה .
 שר החינוך נפתלי בנט תקף הבוקר את נתניהו ,  על רקע משבר חוק הגיוס ואמר כ  " מדובר במשבר מדומה שיכול להיפתר ".  לדבריו , " הכול תלוי ברצונו של נתניהו .  הציבור לא יסלח למי שייקח אותו לבחירות מיותרות ".  בליכוד תקפו בחזרה ואמרו כי בנט חותר תחת נתניהו ,  שמצדו הבהיר כי לא תיתכן ממשלה ללא שר הביטחון אביגדור ליברמן .  
ליברמן התייחס למשבר בפגישה עם מתגייסים בבקו"ם כי מפלגתו לא הציבה אולטימטום ולא יצרה משבר סביב חוק הגיוס .  לדבריו ,  כפי שברור לכל שהמפלגות החרדיות לא יתמכו בתחבורה ציבורית בשבת , " שלא יצפו מאיתנו שנתמוך בנוסח של החוק שמתואם עם החרדים והמפלגות שלהם ".  בדבריו הדגיש ,  כפי שעשה בעבר ,  כי נוסח הצעת חוק הגיוס שתתקבל לבסוף יהיה זה שיגבשו צה"ל ומערכת הביטחון .  
ליברמן אף הכחיש את השמועות על אפשרות של ריצה משותפת של מפלגתו עם הליכוד ואמר כי  " בבחירות הבאות נרוץ לבד ב-200 אחוז ,  נאמרים הרבה דברי הבל בזמן האחרון ".  

אין הסכמות בקואליציה : " הייתה פייק ישיבה ,  נתניהו רוצה בחירות "
 ברקע משבר הגיוס ישיבת ראשי הסיעות נערכה ללא ליברמן וליצמן .  נציגי הסיעות החרדיות לא הצליחו להגיע להסכמות על נוסח החוק .  גורמים בקואליציה : " נתניהו שיחק אותה מופתע שליברמן לא הגיע "
 
