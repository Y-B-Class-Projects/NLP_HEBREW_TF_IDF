נתניהו :  הסכם על צינור לייצוא גז לאירופה - בעוד כמה חודשים
הצינור איסט-מד ,  שנועד לאפשר לישראל לייצא גז מהים התיכון לאירופה ,  עמד במרכז הפסגה שראש הממשלה קיים עם מנהיגי יוון וקפריסין בבאר שבע .  נתניהו שיבח את הקשרים בין המדינות : " עוגן של יציבות ושגשוג במזרח התיכון "
 ראש הממשלה בנימין נתניהו אמר היום  ( חמישי )  כי בעוד כמה חודשים ייחתם  " באופן רשמי "  ההסכם בין ישראל ,  יוון וקפריסין על צינור האיסט-מד ,  שנועד לחבר בין ישראל ואירופה ולאפשר לישראל ייצוא גז מהים התיכון לאירופה .  צינור הגז ,  שהקמתו נבחנת ומקודמת גם על ידי ארצות שונות באירופה ,  עמד במרכז מפגש הפסגה שנתניהו קיים היום בפארק הסייבר בבאר שבע עם ראש ממשלת יוון אלכסיס ציפראס ונשיא קפריסין ניקוס אנסטיסיאדס .  
מדובר במפגש חמישי של שלישיית המנהיגים בשנים האחרונות ,  במסגרתו נחתמו גם הסכמים ומזכרי הבנות על שיתוף פעולה בתחומי הסייבר ,  התקשורת ועוד .  לראשונה ,  השתתף במפגש הפסגה גם נציג של ממשל טראמפ ,  שגריר ארצות הברית בישראל דייוויד פרידמן ,  שאימץ באופן פומבי ורשמי את הפרויקט להנחת הצינור . " פרויקט צינור הגז לאירופה הוא בעל חשיבות גדולה ליציבות ושגשוג המזרח התיכון ואירופה .  ארצות הברית תומכת לגמרי בפרויקט ובמטרותיו - גיוון מקורות האנרגיה באזור והבטחת ביטחון אנרגטי באירופה .  אני קורא לכל המדינות באזור לוודא שהפרויקט מצליח ",  אמר פרידמן .
 עוד בוואלה !  NEWS:צה"ל על נטרול המנהרות : " תהליך שיטתי שיימשך לאורך תקופה"פרסום ראשון :  השר משה כחלון נפגש עם שר האוצר הפלסטיניהמלחמה השקטה :  מורה נבוכים לנסיגה של ארה"ב מסוריה 
נתניהו אמר בהצהרות המשותפות במפגש הפסגה שהברית עם יוון וקפריסין היא  " עוגן של יציבות ושגשוג במזרח התיכון  " ושיבח את הקשרים המתחממים עם המדינות . " הידידות האישית בינינו מתחזקת ככל שההסכמים מתארכים ונהיים מפורטים יותר .  קשרים אלה מבוססים לא רק על אינטרסים משותפים וקרבה גיאוגרפית ,  הם מבוססים על ערכים משותפים באזור נפיץ ואלים מאוד ",  אמר .  ראש הממשלה התייחס לנוכחותו של פרידמן במפגש ואמר שהיא  " משקפת את תמיכת ארצות הברית בשותפות הזאת ,  בפרויקטים שלנו ובערכים שלנו ,  ששותפים גם לארצות הברית ".  במסגרת מפגש הפסגה נתניהו ,  אנסטסיאדיס ,  וציפראס קיימו פגישה משולשת ,  וכן סיירו במרכזי הסייבר הלאומיים בפארק הסייבר בבאר שבע .  בלשכת ראש הממשלה אמרו כי ההסכם להנחת צינור הגז איסט-מד עמד במרכז הפגישה ונמסר כי  " הוסרו החסמים לקראת החתימה על ההסכם ,  והמנהיגים הסכימו להותיר מקום להצטרפות מדינות נוספות למיזם ",  בהמשך למאמץ שמוביל שר האנרגיה יובל שטייניץ מול חלק ממדינות הבלקן .  נתניהו קיים גם פגישות בילטארליות עם כל אחד מהמנהיגים שבהן נידונו שיתופי הפעולה הכלכליים והביטחוניים בין המדינות .  

נתניהו :  הסכם על צינור לייצוא גז לאירופה - בעוד כמה חודשים
הצינור איסט-מד ,  שנועד לאפשר לישראל לייצא גז מהים התיכון לאירופה ,  עמד במרכז הפסגה שראש הממשלה קיים עם מנהיגי יוון וקפריסין בבאר שבע .  נתניהו שיבח את הקשרים בין המדינות : " עוגן של יציבות ושגשוג במזרח התיכון "
 
