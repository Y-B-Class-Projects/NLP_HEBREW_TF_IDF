 " חשוב שתעבדו יחד ":  כחלון ונתניהו בהופעה משותפת אחרי הנאום החריף
ראש הממשלה ושר האוצר השתתפו בחתימת הסכם גג לתכנית מחיר למשתכן באור יהודה .  השר גלנט פנה אל השניים בבקשה שימשיכו לשתף פעולה .  אמש נערך אירוע דומה שבו נשא שר האוצר נאום תקיף ,  ולוואלה !  NEWS נודע כי לאחריו ,  ביקש נתניהו לשנות את סדר הנואמים כך שיהיה אחרון
 ( בוידאו :  משה כחלון בכנס מחיר למשתכן אמש בבית שמש )  
ראש הממשלה בנימין נתניהו ושר האוצר משה כחלון השתתפו הערב  ( שלישי )  באירוע מחיר למשתכן באור יהודה .  זאת על רקע משבר התאגיד והמתיחות המתמשכת בין השניים ,  שנראתה אתמול גם לעיני המצלמות בטקס דומה שנערך בבית שמש .  שם ,  תקף כחלון בחריפות את נתניהו ,  שישב באותו זמן בפנים חתומות על הבמה .  
נתניהו הגיע לאולם ,  מלווה בכחלון ,  שר הבינוי והשיכון יואב גלנט וראש עיריית אור יהודה ליאת שוחט .  ראש הממשלה התקבל בקריאות  " היידה ביבי ",  כשהוא יושב לצד שר האוצר .  איש מהדוברים לא התייחס לנושאים הבוערים שעל סדר היום .  השר גלנט פנה בסיום דבריו לנתניהו וכחלון ,  ורמז למתיחות שנרשמה בין השניים אמש ואמר : " חשוב מאוד שתמשיכו לעבוד בצורה משותפת "
 לוואלה !  NEWS נודע כי אמש ,  ביקשה לשכת ראש הממשלה מהפקת האירוע לשנות את סדר הנואמים ,  ולאפשר לנתניהו להיות הנואם האחרון במקום הראשון .  כנראה שאחרי המתקפה של כחלון ,  ראש הממשלה רוצה לשמור על זכות התגובה ולהיות זה שאומר את המילה האחרונה .  
האירוע באור יהודה הוא האחרון בסדרת אירועים של שר האוצר בחודשים האחרונים ,  שראש הממשלה מצטרף אליהם .  כחלון כבר הביע בשיחות סגורות ובתדרוכים את מורת רוחו מהמגמה .  לאחרונה אמר לנתניהו בשיחה ביניהם כי  " כשיש הישגים ,  אתה תמיד מופיע .  אבל כשיש קשיים ,  אתה נעלם ".  
לנתניהו זה כנראה לא הפריע .  גם אחרי משבר התאגיד ,  שיצר קרע עמוק בין השניים ,  הוא התעקש להתייצב אתמול בבית שמש לטקס חתימה על הסכם גג להסכם מחיר למשתכן באור יהודה .  נתניהו נאם אתמול לפני כחלון ,  וניכר שעשה מאמץ לרכך את לבו .  הוא החמיא לו על ההישגים בתחום הדיור ,  ואף חזר לכנותו בכינוי החיבה  " מוישה ".  
נתניהו הודיע על השתתפותו באירוע באור יהודה רק ברגע האחרון .  ההזמנות לאירוע ,  שבהן נכתב שאורחי הכבוד הם כחלון ושר השיכון והבינוי יואב גלנט ,  כבר נשלחו .  אבל לשכת ראש הממשלה הודיעה לעירייה וללשכת שר האוצר שגם נתניהו מתכוון להגיע . 

" חשוב שתעבדו יחד ":  כחלון ונתניהו בהופעה משותפת אחרי הנאום החריף
ראש הממשלה ושר האוצר השתתפו בחתימת הסכם גג לתכנית מחיר למשתכן באור יהודה .  השר גלנט פנה אל השניים בבקשה שימשיכו לשתף פעולה .  אמש נערך אירוע דומה שבו נשא שר האוצר נאום תקיף ,  ולוואלה !  NEWS נודע כי לאחריו ,  ביקש נתניהו לשנות את סדר הנואמים כך שיהיה אחרון

