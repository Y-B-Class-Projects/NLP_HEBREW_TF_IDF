בנימין נתניהו ישתתף במערכון של  " ארץ נהדרת "
 ראש הממשלה עזר לאזרח מריאנו אידלמן ,  שעומד מאחורי החיקוי המוצלח שלו ,  והצטלם לקטע של תכנית הסאטירה לרגל יום העצמאות .  ויש כבר תמונה ראשונה
 ( עדכון אחרון - 23:11 ) 
ראש ממשלת ישראל בנימין נתניהו אמנם ספג לא מעט בדיחות על חשבונו במסגרת  " ארץ נהדרת ",  תכנית הסאטירה של קשת ,  אבל מסתבר שלרגל יום העצמאות הוא בחר שלא להפגין שרירים ,  והסכים להשתתף במערכון לרגל ספיישל יום העצמאות שישודר ביום שלישי הקרוב ,  כך נודע לוואלה !  תרבות .
 נתניהו הגיע היום  ( חמישי )  לאולפני הרצליה והצטלם במשך זמן קצר בתפקיד עצמו - על מה הוא צחק ועל מי התבדח ,  האם מריאנו אידלמן ,  שבדרך כלל אחראי לחיקויים של ראש הממשלה ,  יצטרך להשתדרג אחרי שהדבר האמיתי תפס לו את הספוט ? 
מהפקת  " ארץ נהדרת "  נמסר בתגובה בשעות אחר הצהריים : " בתכנית ספיישל שתשודר ביום העצמאות צפויים דברים רבים וטובים .  נשמח לעדכן לגביהם כשנוכל ". 
עם זאת ,  לאחר פרסום הידיעה ,  נתניהו עצמו אמנם לא אישר רשמית את הופעת האורח ,  אך מצא דרך מיוחדת להבהיר כי הוא אכן הולך להשתתף בתכנית כשפירסם בחשבון האינסטגרם הרשמי שלו תמונה בה הוא ניצב על סט התכנית ,  ומחבק את אידלמן המחופש אליו .  
עם פרסום התמונה החשבון האינסטגרם של ראש הממשלה ,  גם הפקת התכנית ויתרה על הסודיות ,  ופרסמה בחשבון הפייסבוק שלה את התמונה הבאה מתוך מפגש הפסגה :  
איזה עוד פוליטיקאים צריכים להשתתף ב"ארץ נהדרת "?  ספרו לנו בפייסבוק 

בנימין נתניהו ישתתף במערכון של  " ארץ נהדרת "
 ראש הממשלה עזר לאזרח מריאנו אידלמן ,  שעומד מאחורי החיקוי המוצלח שלו ,  והצטלם לקטע של תכנית הסאטירה לרגל יום העצמאות .  ויש כבר תמונה ראשונה

