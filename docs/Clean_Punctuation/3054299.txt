הכנסת תדון ב"השתלטות רה"מ על התקשורת "   יש עתיד סירבה לחתום
מרצ והמחנה הציוני יזמו דיון מיוחד בזמן פגרת הכנסת ,  בו ידונו במשבר תאגיד השידור ,  אך מפלגתו של יאיר לפיד סירבה להצטרף לחברותיה לאופוזיציה .  ח"כ גילאון : " משלמים על גחמות של ראש ממשלה שיכור מכוח ושר אוצר משתפן "
 מליאת הכנסת תקיים מחר  ( רביעי )  דיון פגרה מיוחד על  " ניסיונות השתלטות ראש הממשלה על התקשורת ",  אחרי ההסכם שגיבשו ראש הממשלה בנימין נתניהו ושר האוצר משה כחלון על מתווה שיוביל לחיסול חטיבת החדשות בתאגיד השידור .  את הדיון יזמו מרצ והמחנה הציוני ,  שאספו 25 חתימות כנדרש בפגרה ,  אולם  " יש עתיד "  סירבה להצטרף ,  כך נודע לוואלה !  NEWS .
" יש עתיד "  ספגה ביקורת במהלך מושב החורף של הכנסת על כך שאינה תמיד נלחמה נגד עמדת הממשלה בהצבעות בכנסת או על כך שיו"ר המפלגה ח"כ יאיר לפיד לא הגיע לדיונים .  כעת ,  הסיעה סירבה להצטרף ליוזמה לקיים דיון פגרה מיוחד בעקבות המתווה שגיבשו נתניהו וכחלון .  
דיון הפגרה נקבע קודם אסיפת החתימות של מרצ והמחנה הציוני ,  זאת כדי לאשר בקריאה שניה ושלישית תיקון להצעת חוק תכנון ובנייה ,  שמשמעותה החמרה באכיפה על עבירות בנייה .  בדיון על הצעת החוק ,  ח"כים מסיעות הקואליציה והאופוזיציה יעלו לדבר על ההצעה ,  וגם על נושאים אחרים .  יו"ר סיעת מרצ אילן גילאון אסף את החתימות הנדרשות לצורך דיון נפרד בהצעות לסדר .  
עוד בוואלה !  NEWS:סקר :  יש עתיד בפער קטן על הליכוד ;  המחנה הציוני מתרסקתיאיר לפיד : " המערכת הפוליטית מתעסקת רק בעצמה ובמשחקים פנימיים"השר לשעבר גדעון סער חוזר לפוליטיקה : " תם פסק הזמן ,  שב לליכוד " 
" ראש הממשלה סימן את החרבת התקשורת בישראל כפרויקט אישי ופוליטי ",  אמר גילאון , " אף עובד ,  הן מהתאגיד והן מהרשות ,  לא צריך לשלם על גחמותיו של ראש ממשלה שיכור מכוח ושל שר האוצר המשתפן ".  ח"כ ציפי לבני ,  יו"ר התנועה הוסיפה : " אסור לנו לשתוק אל מול הניסיון של נתניהו להליך אימים על התקשורת ,  לסמן ולאיים - רק כי הוא רוצה ליצור תקשורת מטעם ".  
ב"יש עתיד "  מסרו כי  " עמדתה של יש עתיד בנושא התאגיד והתנהלות ראש הממשלה היא ברורה וחד משמעית .  ביום רביעי הקרוב יש דיון פגרה מיוחד שנקבע מראש ובו לאופוזיציה יש כמה שעות דיבור במליאה .  בנוסף ,  בעוד שבועיים יתקיים דיון פגרה נוסף כשיגיע החוק לביטול התאגיד לכנסת ,  כך שלא ברור לנו הניסיונות הנואשים של חלק מחברי האופוזיציה לנסות להרוויח רבע כותרת כדי להראות לציבור שהם עושים משהו .  אנחנו לא משתתפים במשחקי העמדת פנים ". 
 ( עדכון ראשון :  20:48 )  

הכנסת תדון ב"השתלטות רה"מ על התקשורת "   יש עתיד סירבה לחתום
מרצ והמחנה הציוני יזמו דיון מיוחד בזמן פגרת הכנסת ,  בו ידונו במשבר תאגיד השידור ,  אך מפלגתו של יאיר לפיד סירבה להצטרף לחברותיה לאופוזיציה .  ח"כ גילאון : " משלמים על גחמות של ראש ממשלה שיכור מכוח ושר אוצר משתפן "
 
