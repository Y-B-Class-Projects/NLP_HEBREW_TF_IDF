הרצוג כתב לנתניהו : " הקפא את הבנייה בהתנחלויות "
 יו"ר האופוזיציה שיגר מכתב לראש הממשלה בו הסביר שהבנייה מעבר לקו הירוק פוגעת בקידום המשא ומתן .  מחלקת המדינה האמריקנית הודיעה ששחרור האסירים יתבצע ביום שני הקרוב
ערב הפעימה השלישית של שחרור האסירים הביטחוניים במסגרת תהליך השלום ,  קורא יו"ר האופוזיציה ,  יצחק  ( בוז'י )  הרצוג ,  לראש הממשלה ,  בנימין נתניהו ,  להקפיא את הבנייה בהתנחלויות .  במכתב ששיגר היום  ( שישי )  לנתניהו ,  כתב הרצוג כי  " אם הוחלט לשחרר אסירים על מנת לקדם את המשא ומתן המדיני ,  איני מבין מדוע הממשלה מקדמת במקביל בנייה מסיבית מעבר לקו הירוק ,  דבר המביא לתוצאה הפוכה ". 
תהליך השלום - כותרות נוספות:אבו מאזן :  השלום הוא התשובה לפיגועיםחרף בקשת ארהב :  ישראל מקדמת סבב בנייה נוסף בגדההכדור בידיים שלהם :  השרים יבטלו את שחרור האסירים ? 
במקביל ,  ארצות הברית הודיעה הערב כי ישראל עדכנה אותה שהפעימה השלישית של שחרור האסירים הפלסטינים תתבצע ביום שני הקרוב ,  ה-30 בדצמבר . " למרות שציפינו שהשחרור יתקיים ב-29 בדצמבר ,  עדכנו אותנו שהוא יתבצע יום מאוחר יותר בגלל אילוצים טכניים ",  אמרה דוברת מחלקת המדינה האמריקנית ,  ג'ן סאקי .  
הרצוג ציין כי הקפאת הבנייה היא צעד מתבקש . " הרי בעת משא ומתן על גבולות מדינת ישראל ,  אין טעם להמשיך ולבנות בשטחים שנדונים במשא ומתן עצמו ",  הסביר . " הדבר בעייתי מטעמים רבים :  בנייה בשטחים שיפונו בעתיד היא בזבוז משאבים שהיו יכולים לסייע במקומות רבים אחרים ;  בעת פינוי יישובים מעבר לקו הירוק ,  ישראל תיאלץ לבזבז משאבים נוספים על פיצוי לאותן משפחות שזה עתה יושבו ;  הבנייה בהתנחלויות גם מסבה נזק ליחסים הבינלאומיים של מדינת ישראל ומשדרת אי אמון ישראלי במשא ומתן .  חמור מכך ,  השיטה לפיה ישראל 'מאזנת' את שחרור האסירים בהאצת הבנייה מעבר לקו הירוק רק מובילה למצב בו אנחנו לא מקבלים אשראי בינלאומי מהמהלך הקשה של שחרור אסירים ".  
במכתב ,  הציע הרצוג שישראל תציב את הקפאת הבנייה בהתנחלויות כתנאי למשא ומתן . " אני כראש האופוזיציה אומר שוב ושוב כי משא ומתן והתייצבות על גבולות מקובלים ומוסכמים הם צורך קיומי למדינת ישראל ",  סיכם . " ללא הסדר ,  שיוביל להיפרדות מהעם הפלסטיני ,  תהפוך ישראל למדינה דו-לאומית ,  או שתהיה מדינה מבודדת בקרב הקהילה הבינלאומית .  הדבר יהווה קץ לחזון הציוני ופגיעה חמורה באזרחי מדינת ישראל .  אנחנו נוהגים כך מתוך אחריות לאומית ואנו מצפים שאתם תנהגו באותו אופן ותודיעו כבר היום על הקפאת ההתנחלויות ".  
בתחילת השבוע צפויים להשתחרר 26 אסירים נוספים במסגרת ההסכמות עם הפלסטינים .  אלא שגורמים מדיניים בירושלים אמרו שלשום כי בשבוע הבא תפרסם ישראל רשימה נוספת של מכרזי בנייה בהתנחלויות בגדה המערבית ,  זאת למרות בקשה מפורשת של שר החוץ האמריקני ,  ג'ון קרי ,  להימנע מבנייה נוספת בהתנחלויות ,  מחשש לפגיעה אנושה במשא ומתן המדיני .  הגורמים לא פירטו היכן תתרחש הבנייה .
  ( עדכון ראשון :  20:05 ) 
לפניות לכתב עמרי נחמיאס - omri_n@walla.net.il 

הרצוג כתב לנתניהו : " הקפא את הבנייה בהתנחלויות "
 יו"ר האופוזיציה שיגר מכתב לראש הממשלה בו הסביר שהבנייה מעבר לקו הירוק פוגעת בקידום המשא ומתן .  מחלקת המדינה האמריקנית הודיעה ששחרור האסירים יתבצע ביום שני הקרוב

