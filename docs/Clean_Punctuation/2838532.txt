בלי מו"מ ,  עם תנאים מוקדמים
אחרי שהתראיין לתכנית הבוקר של קשת ,  תוכנן לנתניהו הבוקר ראיון אצל  " אורלי וגיא ".  הבעיה :  בן כספית היה באולפן .  מה עושים ?  מציבים שוב תנאי - שייצא בחוץ .  כספית : " יכול לקרות רק בצפון קוריאה ,  רוסיה ואיראן "
 מתקפת הראיונות לתקשורת שעורך ראש הממשלה בנימין נתניהו ביומיים האחרונים כמעט והשתבשה הבוקר  ( שלישי )  ,  כאשר הציב ברגע האחרון אולטימטום לאנשי מערכת התכנית  " אורלי וגיא "  - לא אתראיין כל עוד אורח אחר ,  בן כספית ,  נוכח באולפן .  
אחרי שאתמול התראיין לתכנית הבוקר של קשת ,  תוכנן לנתניהו הבוקר ראיון בתכנית המקבילה בערוץ 10 , " אורלי וגיא ".  בעוד נתניהו היה באולפן ערוץ 10 בירושלים ,  באולפן בהרצליה משם משודרת התכנית נכח עיתונאי מעריב בן כספית ,  אחד העיתונאים הביקורתיים ביותר כלפי ראש הממשלה ורעייתו שרה ,  ומי שמצוי עמם בסכסוך משפטי מתמשך .  משהבחין בכך נתניהו הוא סרב לעלות לשידור ,  למרות שהובהר לו כי כספית לא יפנה אליו שאלות .  הוא עמד על סירובו ,  ובן כספית החליט לעזוב את האולפן .
 לשאלה מדוע התנה את הראיון ,  ענה נתניהו : " הוא לא עיתונאי .  אנשים שמכפישים אותי באופן אישי כולל הבוקר ,  מכפישים את משפחתי ,  אני לא מחויב לתת להם את ההטבות שהם כאילו מתחרים כעיתונאים ".   
" בהפקת התכנית אמרו לכספית שהוא מוזמן להישאר באולפן ,  ושאם לנתניהו יש תכתיבים מסוג זה הם מוכנים לוותר על הראיון ",  אומר לוואלה ברנז'ה גורם בערוץ 10 . " אבל בן החליט מיוזמתו לצאת בזמן שהראיון מתקיים ".  רק לפני מספר ימים התנה נתניהו ראשון בחדשות 10 בכך שהמראיין לא יהיה רביב דרוקר ,  ומשכך ,  החליטו בערוץ שלא להיכנע לתכתיב וביטלו את הראיון .  מגישת המהדורה המרכזית תמר איש שלום כתבה אז כי  " כאן בחדשות 10 לא נסכים לקבל תכתיבים ופסילות מאף מועמד בבחירות ,  לא ברמז ולא בלשון ציווי ".  
" התנאי של ראש ממשלה להתראיין רק בתנאי שעיתונאי ייצא מהאולפן יכול לקרות בצפון קוריאה ,  רוסיה ואיראן ",  כתב כספית בחשבון הטוויטר שלו . " מזל ביבי שלא הסכמת להתראיין כשאני באולפן ,  רק שנינו יודעים מה היא הייתה מעוללת לך אם לא היית מתעקש ",  הוסיף כספית עקיצה לעבר רעיית ראש הממשלה .  

בלי מו"מ ,  עם תנאים מוקדמים
אחרי שהתראיין לתכנית הבוקר של קשת ,  תוכנן לנתניהו הבוקר ראיון אצל  " אורלי וגיא ".  הבעיה :  בן כספית היה באולפן .  מה עושים ?  מציבים שוב תנאי - שייצא בחוץ .  כספית : " יכול לקרות רק בצפון קוריאה ,  רוסיה ואיראן "
 
