נתניהו :  סיכמתי עם ביידן שהמשבר מאחורינו
ראש הממשלה שוחח בטלפון עם סגן נשיא ארה"ב והבהיר לו פעם נוספת שעיתוי ההכרזה על בניית יחידות דיור חדשות במזרח ירושלים הוא  " תקלה ".  לשכת רה"מ :  השניים סיכמו שהמשבר מאחוריהם
 ( צילום :  רויטרס .  עריכת וידאו :  גדי וינסטוק .  קריינות :  אילן שניג ) 
סגן נשיא ארה"ב ג'ו ביידן וראש הממשלה בנימין נתניהו שוחחו הבוקר  ( חמישי )  בטלפון לאחר שנתניהו פרסם את התנצלותו על ההחלטה של ועדת התכנון והבנייה לאשר הקמת 1,600 יחידות דיור בשכונת רמת שלמה בירושלים .  נתניהו הבהיר בשיחה פעם נוספת שעיתוי ההכרזה על בניית יחידות דיור חדשות במזרח ירושלים הוא בגדר  " תקלה ".  מלשכת ראש הממשלה נמסר כי השניים סיכמו כי המשבר מאחוריהם .
 בתוך כך ,  ראש צוות המשא ומתן הפלסטיני ,  ד"ר סאיב עריקאת ,  אמר לעיתון  " א-שרק אל-אווסט "  היוצא לאור בלונדון ,  כי בפגישה שקיימו אתמול  ( רביעי )  אבו מאזן וסגן נשיא ארה"ב ג'ו ביידן ,  אמר יו"ר הרשות לביידן : " אני במשבר אמיתי .  בבחירה בין שלום להתנחלויות בחרה ממשלת ישראל בהתנחלויות ,  וזאת אחרי שהושקעו כל כך הרבה מאמצים מצד העולם הערבי וההנהגה הפלסטינית לתת תשובה חיובית להצעה האמריקאית ". 
בכיר פתח עזאם אל-אחמד מסר ל"א-שרק אל-אווסט ",  כי הצעד הישראלי הוא צעד פרובוקטיבי . " אנחנו איננו שבעי רצון מהעמדה האמריקאית שנאמרה במילים משום שמדובר בעמדה חד-צדדית .  הגינוי המילולי איננו מספיק ,  יש צורך במעשים ",  אמר .  בכיר פתח וראש צוות המשא ומתן לשעבר ,  אבו עלא ,  ציין כי הצעד הישראלי לא הפתיע אותו אולם  " העיתוי הישראלי הוא סטירת לחי חזקה למאמצים האמריקאים והערבים ומסר לפלסטינים לפיו ישראל לא תוותר על ירושלים ". 
מזכ"ל הליגה הערבית עמרו מוסא אמר הלילה כי בשיחה שניהל עם יו"ר הרשות הפלסטינית ,  אמר לו אבו מאזן שהוא לא יצטרף לכל מו"מ עם ישראל בשלב זה ,  ישיר או עקיף .  מוסא אמר במהלך מסיבת העיתונאים כי  " אבו מאזן החליט שהוא לא ייכנס למגעים בנסיבות הנוכחיות ".  בתוך כך ,  גורמים בכירים בליגה הערבית אמרו כי תנאי הכרחי לחידוש המגעים בין ישראל והפלסטינים הוא הפסקת הרחבת הבנייה בצפון ירושלים ובשטחים .
 הליגה הערבית קיימה אמש דיון חירום בקהיר בעקבות ההכרזה על בניית 1,600 דירות חדשות בשכונת רמת שלמה במזרח ירושלים ,  ובו הודיעה כי בעקבות פעולות ישראל היא שוקלת להסיר את תמיכתה מהמו"מ העקיף בין ישראל לרשות .  מזכ"ל הליגה עמרו מוסא אמר לכתבים  " כי העלבון הישראלי הגיע לרמה שאף מדינה ערבית לא תוכל להסכים לו .  לישראל לא אכפת מאף אחד ,  לא מהמתווך ולא מהפלסטינים ".  
מוסא קרא לארצות הברית לקבל הכרעה בכל הנוגע להתנהלותה מול ישראל .  לדבריו ,  שרי החוץ הערבים שקיבלו לפני מספר ימים החלטה לתמוך בקיום מגעים עקיפים בין הרשות הפלסטינית לישראל ,  יבחנו מחדש את עמדתם ויסירו את המלצתם .  בראיון לתחנת רדיו אמר מוסא כי  " נוכח צעדיה של ישראל ,  המצב הפך להיות שלילי ונטול תקווה ".  מוסא הוסיף כי קיימת אפשרות ששרי החוץ הערבים ייפגשו כדי לדון בנושא בשנית בימים הקרובים .
 בתוך כך ,  ראש מערך ההסברה הלאומי ניר חפץ הודיע היום כי ראש הממשלה בנימין נתניהו זימן אתמול את שר הפנים אלי ישי והביע את אי שביעות רצונו מעיתוי ההודעה על שלב נוסף בהליכי התכנון של פרויקט הבנייה בשכונת רמת שלמה .  נתניהו אמר לישי שלא היה צריך לקדם את הליכי התכנון דווקא השבוע והנחה אותו לאמץ נהלים שימנעו הישנות מקרים דומים בעתיד .  
ראש הממשלה גם שוחח על הנושא עם סגן הנשיא האמריקאי ג'ו ביידן והביע צער על מה שהגדיר כ"עיתוי הלא מוצלח "  להכרזה .  נתניהו הסביר לביידן שהפרויקט עבר מספר שלבי תכנון במהלך השנים האחרונות שהאישור התכנוני הסופי יארך ככל הנראה למעלה משנה ושרק בעוד מספר שנים הבנייה בפועל אמורה להתחיל .
 
נתניהו :  סיכמתי עם ביידן שהמשבר מאחורינו
ראש הממשלה שוחח בטלפון עם סגן נשיא ארה"ב והבהיר לו פעם נוספת שעיתוי ההכרזה על בניית יחידות דיור חדשות במזרח ירושלים הוא  " תקלה ".  לשכת רה"מ :  השניים סיכמו שהמשבר מאחוריהם

