אושר :  הפגנה חילונית בבני ברק נגד חוק המלגות
המשטרה התירה לעמותת הפורום לשיוויון בנטל לקיים הפגנה בלב אזור חרדי בבני ברק נגד 'חוק המלגות' . " מצפים למאות אזרחים שאכפת להם ונמאס להם מחוסר השיוויון הבלתי סביר "
 המשטרה התירה היום  ( רביעי )  לקיים הפגנה חילונית בבני ברק כנגד הצעת החוק של ח"כ משה גפני  ( יהדות התורה )  במסגרתה יוענקו לתלמידי הישיבות קיצבאות מיוחדות .  האישור לקיום ההפגנה ניתן בעקבות פגישה בין מארגני ההפגנה ,  חברי עמותת הפורום לשיוויון בנטל עם מפקד מרחב דן של המשטרה ,  נצ"מ אלברט אוחיון .  
בין היתר ,  סיכמו הצדדים כי הצעדה תתחיל מצומת קוקה קולה עד לרחוב ז'בוטינסקי וכי מסלולה יעבור ברחוב רבי עקיבא ,  שמהווה את לב השכונה החרדית בעיר .  שעות ההפגנה טרם נקבעו .
 עו"ד גיל סלומון מעמותת הפורום לשיוויון בנטל סיפר כי  " מדובר בהחלטה היסטורית חשובה שבה משטרת ישראל מאשרת לנו להביע מחאה בתוך העיר בני ברק .  אנו מצפים למאות אזרחים שאכפת להם ונמאס להם מחוסר השיוויון הבלתי סביר בין חרדים שלא משרתים בצה"ל ,  לא עובדים ולא משלמים מסים ,  ולא עומדים בנטל ,  לבין אוכלוסייה של אזרחים שומרי חוק ,  ששומרים על המדינה ביטחונית וכלכלית ". 
ישראל כהן ,  איש תקשורת חרדי המתגורר בבני ברק ,  אמר לוואלה !  חדשות כי  " אני חושב שתושבי בני ברק לא צריכים להיגרר לפרובוקציה הזאת .  יש סטודנטים חרדים רבים כיום שמתגוררים בבני ברק .  בני ברק זה לא מאה שערים .  תושבי בני ברק סובלניים .  נקבל אותם בפרחים .  אין סיבה להתרגש ". 

אושר :  הפגנה חילונית בבני ברק נגד חוק המלגות
המשטרה התירה לעמותת הפורום לשיוויון בנטל לקיים הפגנה בלב אזור חרדי בבני ברק נגד 'חוק המלגות' . " מצפים למאות אזרחים שאכפת להם ונמאס להם מחוסר השיוויון הבלתי סביר "
 
