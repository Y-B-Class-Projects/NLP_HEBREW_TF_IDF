יחימוביץ' : " ביבי ,  בוא לבחירות ,  זה הדבר הנכון "
 יו"ר העבודה ,  שמסיימת את תפקידה כיו"ר האופוזיציה ,  מתחה ביקורת חריפה על ראש הממשלה . " גררת אותנו לתקופה בזויה ",  אמרה יחימוביץ' והציעה את 27 בנובמבר כתאריך לבחירות
לאחר פרישת קדימה מהקואליציה בתום 70 יום של ממשלת אחדות ,  קראה היום  ( רביעי )  יו"ר העבודה ,  שלי יחימוביץ' ,  במסיבת עיתונאים בכנסת לקיים בחירות בחודש נובמבר הקרוב . " לפני שבעים יום היינו אמורים להתניע תהליך בחירות והיום להיות שבעה שבועות לפני הבחירות לכנסת .  אני פונה אליך אדוני ראש הממשלה ,  ואומרת לך :  'ביבי ,  בוא לבחירות' .  זה הדבר הצודק ,  הנכון ,  הראוי ,  שמגיע למדינת ישראל .  בוא לבחירות על הנושאים הערכיים שהציבור זכאי להכריע בהם בלי עננת הספינים והפוטואופים .  טעית וגררת אותנו לתקופה בזויה .  התקציב שאתה מתכנן הוא קטסטרופאלי ,  שאסור לנו להיות במקום הזה בו מעמד הביניים נרמס ונחלש ".  
יחימוביץ' ,  שמסיימת את תפקידה כיו"ר האופוזיציה ,  הציעה לקיים את הבחירות ב-27 בנובמבר . " לא נפזר את המושב לפני שתתקבל ההחלטה על פיזור הכנסת ונקבע את המועד 27 בנובמבר ,  אחריו ממשלה בראשותי תרכיב תקציב חדש ". 
יחימוביץ' הוסיפה למתוח ביקורת חריפה על ראש הממשלה ועל יו"ר קדימה ,  שאול מופז . " לראש הממשלה יש חזון ,  קוראים לו בנימין נתניהו ,  ובזה מתרכזים כל מעשיו .  אחרי שהיינו עדים להבנייה המגוחכת של ביבי קינג לכאורה ".  
" אנחנו בסופו של קרקס פוליטי דוחה במיוחד שנמשך יותר מחודשיים ",  תקפה יחימוביץ' . " קרקסים יש בהם אלמנט בידורי ,  אבל בקרקס המתמשך הזה לא היה שום דבר משעשע אלא רק בוז וקלון .  היינו עדים לשבירה של כל שיא אפשרי של אופורטוניזם פוליטי .  היינו עדים לפוליטיקה קטנה של ספינים ,  הישרדות ,  תרגילים פוליטיים ,  חבירה שראשיתה בחטא וסופה בחטא ,  והסיטואציה הזאת שעלולה להיות פאתטית מאוד מסוכנת ,  כי היא מסכנת את הדמוקרטיה הישראלית וגורמת לציבור לאבד אמון במערכת הפוליטית .  מה חושב הציבור היום בבית כשהוא מסתכל על ערימת התרגילים חסרת התקדים הזאת .  אובדן האמון והשחיקה מסכן את המערכת הפוליטית ".  
יחימוביץ' טענה כי ראש הממשלה מעוניין בהישרדותו הפוליטית בכל מחיר ,  לדבריה על חשבון התווית דרך בתחום המדיני והחברתי . " אנחנו עדים לספינים שכל תפקידם לא לדאוג לאזרחי המדינה ,  אלא רק לאזרח נתניהו ",  הוסיפה , " איך אפשר לסמוך על ראש ממשלה שחי ממבזק למבזק ,  מספין לספין ומשנה את דעתו תוך 24 שעות ?  ,  תמהה .
 יו"ר האופוזיציה היוצאת גם הציגה את עמדתה לגבי סוגיית הגיוס . " הפתרון שלי בנוגע לגיוס הוא ריאלי :  אפשר לגייס הרבה יותר בני 18 בקלות .  למדינת ישראל יש מכשירים משלה לאכוף את חוק הגיוס .  מעולם לא היה ניסיון לפתור את העניין בלי כותרות .  לו אני ראש ממשלה היו מתגייסים הרבה יותר ,  בלי שנאה ,  בלי מדון וכחלק משילוב החברה החרדית בחברה הישראלית .  לא אתלהם ,  לא אגזור קופון ,  לא אצטלם בהפגנות .  אני לא נגררת אחרי סדר יום ,  אני מייצרת סדר יום שלפעמים באופנה ולפעמים לא .  אני לא מפלגת אופנה ,  ובסוף גם הבחירות הללו ייסבו סביב התקציב ". 
לפניות לכתב :  pinhas_wolf@walla.co.il

יחימוביץ' : " ביבי ,  בוא לבחירות ,  זה הדבר הנכון "
 יו"ר העבודה ,  שמסיימת את תפקידה כיו"ר האופוזיציה ,  מתחה ביקורת חריפה על ראש הממשלה . " גררת אותנו לתקופה בזויה ",  אמרה יחימוביץ' והציעה את 27 בנובמבר כתאריך לבחירות

