הרמטכ"ל :  המשט - ניסיון דה לגיטימציה לישראל
רא"ל גבי אשכנזי נאם בערב הוקרה לפצועי חיל הרגלים ,  ואמר כי הוא משוכנע שלוחמי השייטת שהשתלטו על המשט לעזה ,  פעלו באופן ראוי ונכון
 ( צילום :  עוז מרון .  עריכת וידאו :  דורון שטיין )  
" אנו מצויים כעת בעיצומם של תהליכי תחקור והפקת לקחים מאירועי המשט ,  אולם כעת אני יכול לומר ללא ספקות וללא סייגים ,  כי הלוחמים פעלו באופן ראוי ונכון בהתחשב בסכנה שנשקפה להם ",  כך אמר אמש  ( ראשון )  הרמטכ"ל רב אלוף גבי אשכנזי ,  בנאום שנשא בערב הוקרה לפצועי חיל הרגלים בהרצליה .
 לדברי אשכנזי , " העימות בינם לבין פעילי הטרור שהיו על האונייה ,  הוא חלק ממסע כולל ,  מתוזמן וממומן של דה לגיטימציה ,  מסע שלא החל במשט ולא הסתיים בהגיען של הספינות לנמל אשדוד .  המדינות הניצבות מולנו במאבק הזה ,  ובראשן אירן ,  מנסות להביך את מדינת ישראל ,  ממשלתה ואזרחיה באמצעות פרובוקציות אלימות ואחרות בלב ים ,  בבתי דין בינלאומיים ,  בתקשורת הבינלאומית ובמוסדות וארגונים שונים ".  
הרמטכ"ל הוסיף כי  " רק אם נהיה מאוחדים ,  מלאי אמונה בצדקת הדרך ובזכותנו להבטיח חיים וביטחון לתושבי מדינת ישראל ,  רק כך נוכל לנצח .  בזכותם של לוחמים כלוחמי השייטת ,  נוסיף למלא את משימתנו נאמנה ,  תוך שמירה על הערכים המייחדים את עם ישראל לאורך הדורות ". 
הבוקר הודיע ראש הממשלה ,  בנימין נתניהו ,  כי צוות ישראלי בראשות שופט בית המשפט העליון בדימוס ,  יעקב טירקל ,  יבדוק את אירועי המשט .  נתניהו גם אמר לשרי מפלגתו כי ישראל מתואמת עם הממשל האמריקאי בכל הנוגע לאופיו של צוות הבדיקה ולסמכויותיו .  לדבריו ,  המגעים עם נציגי הממשל נמשכו עד לשעת לילה מאוחרת .
 בתוך כך הודיע שר הביטחון אהוד ברק כי הוא מבטל את נסיעתו הצפויה לפריז ,  בירת צרפת ,  זאת עד לאחר הקמת ועדת הבדיקה לאירועי המשט .  במסגרת נסיעתו היה אמור ברק להשתתף בתערוכת יורו-סאטורי ,  בה יוצגו אמצעי לחימה של התעשיות הביטחוניות בישראל ומכל העולם .
 עדכון ראשון - 22:31 13.6

הרמטכ"ל :  המשט - ניסיון דה לגיטימציה לישראל
רא"ל גבי אשכנזי נאם בערב הוקרה לפצועי חיל הרגלים ,  ואמר כי הוא משוכנע שלוחמי השייטת שהשתלטו על המשט לעזה ,  פעלו באופן ראוי ונכון

