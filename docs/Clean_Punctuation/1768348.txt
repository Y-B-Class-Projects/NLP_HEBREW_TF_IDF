רהמ :  נפעל להכיר במשפחות הנספים באש כשכולות
רה"מ נתניהו יביא לאישור הממשלה את ההצעה להכיר במשפחותיהם של הכבאים אורי סמנדייב ואלעד ריבן ובמשפחת נהג האוטובוס דוד נבון ,  כשכולות .  עוד הציע כי הכבאי דני חייט יוכר כנכה צה"ל
ראש הממשלה בנימין נתניהו ,  הציע הערב  ( רביעי )  להכיר במשפחותיהם של הכבאי אורי סמנדייב ,  של מתנדב הכבאות אלעד ריבן בן ה-16 ,  ושל נהג האוטובוס דוד נבון ,  שנספו בשריפה בכרמל ,  כמשפחות שכולות .  זאת על פי חוק  " משפחות חיילים שנספו במערכה ".  כמו כן ,  הציע נתניהו להכיר בכבאי דני חייט שנפצע אף הוא בשריפה ,  כנכה צה"ל .  הצעתו של נתניהו תובא לאישור הממשלה ביום ראשון .  
בדברי ההסבר להצעת ההחלטה נכתב ,  כי  " לאור ייחודיות האירוע ,  והואיל ומדובר בנפגעים שפעלו במסגרת כוח ההצלה במטרה להציל חיים ובסמוך לאנשי שב"ס שנספו ,  מוצע להעניק למשפחות הכבאי ,  המתנדב ונהג האוטובוס שנספו זכויות כשל משפחה שכולה ,  ולכבאי שנפצע כשל נכה צה"ל ".  
עם אישור ההצעה ,  יצטרכו המשפחות השכולות ומשפחתו של חייט לבחור האם להיות מוכרים ככאלה או ללכת בנתיב הרגיל ולקבל פיצויים מהביטוח הלאומי .  זאת כדי להימנע ממצב של כפל פיצויים .  
אורי סמנדייב ,  אלעד ריבן ודני חייט פעלו לכיבוי אוטובוס הסוהרים שעלה באש במהלך השריפה שפרצה בכרמל .  סמנדייב וריבן ניספו במהלך מאמצי הכיבוי ואילו חייט נפצע באורח קשה .  בנוסף ל-37 הסוהרים שנספו בכרמל ,  היה גם דוד נבון ,  נהג האוטובוס .  הארבעה לא מוכרים כיום על פי חוק כמשפחות שכולות או כנכי צה"ל .
 
רהמ :  נפעל להכיר במשפחות הנספים באש כשכולות
רה"מ נתניהו יביא לאישור הממשלה את ההצעה להכיר במשפחותיהם של הכבאים אורי סמנדייב ואלעד ריבן ובמשפחת נהג האוטובוס דוד נבון ,  כשכולות .  עוד הציע כי הכבאי דני חייט יוכר כנכה צה"ל

