החזרת המוחות :  הוועדה החדשה שתקדם עליית יהודים בענף ההיי-טק
ראש הממשלה יעמוד בראש הוועדה שמוקמת בעקבות דוח משרד הכלכלה ,  שניבא מחסור של אלפי עובדים בתחום בעשור הקרוב . " בקהילות היהודיות בעולם נמצאים אנשים מוכשרים ,  ועלינו לעשות כל שנדרש להביאם לישראל ",  אמר נתניהו
 ( בווידאו :  מאות עולים מקנדה ומארצות הברית נוחתים בישראל ,  יולי )  
ראש הממשלה ,  בנימין נתניהו הורה היום  ( ראשון )  על ועדה בין-משרדית שתגבש צעדים לעידוד עלייה של מהנדסים ,  מתכנתים ואנשי פיתוח ברחבי העולם ,  כדי שישתלבו בענף ההיי-טק הישראלי .  בישיבת ראשי סיעות הקואליציה ביקש נתניהו לגבש שורה של תמריצים כלכליים וצעדים להסרת חסמי עלייה שיעודדו יהודים בעלי מקצועות אלה לבוא לעבוד בישראל ,  על מנת להקל על המחסור בכוח האדם בענף .  ראש הממשלה עצמו יעמוד בראש הוועדה ,  שבה יהיו חברים גם שר האוצר והכלכלה משה כחלון ,  שר החינוך נפתלי בנט ,  שר הפנים אריה דרעי ,  שרת הקליטה סופה לנדבר ושר המדע והטכנולוגיה אופיר אקוניס .  בנוסף ,  יהיה חבר בוועדה יו"ר הסוכנות היהודית ,  נתן שרנסקי .
" ההיי-טק הוא מנוע צמיחה וקדמה חשוב מאוד למדינת ישראל .  בקהילות היהודיות בעולם נמצאים אנשים מוכשרים מהמעלה הראשונה ,  ועלינו לעשות כל שנדרש להביאם לישראל ",  נכתב בהודעה מטעם משרד ראש הממשלה .  על פי ההודעה ,  הוועדה תפעל בשני מישורים :  הכשרת עובדים ,  מהנדסים וטכנאים בישראל ;  ובמקביל ,  מתן תמריצים לעולים חדשים שיעבדו בענף ההיי-טק .
 עוד בוואלה !  NEWS:אחרי שלוש שנים :  תפנית דרמטית בחקירת אונס נערה בדימונהברכבת מזהירים : " השבתת התחנות בתל אביב אינה האחרונה"הימין תחילה : " הטיהור האתני "  של נתניהו מכוון בעיקר ללייקים בישראל 
ההחלטה על הקמת הוועדה מגיעה בעקבות דוח הרשות הלאומית לחדשנות טכנולוגית במשרד הכלכלה ,  מחודש יוני האחרון .  על פי נתוני הדוח ,  בעשור הקרוב יווצר מחסור של יותר מעשרת אלפים מהנדסים ומתכנתים בתעשיית ההיי-טק בישראל .  הדוח ,  שהכין המדען הראשי במשרד הכלכלה ,  אבי חסון ,  העומד בראש הרשות ,  קבע כי מצב זה  " מאיים על עתידה של תעשיית ההיי-טק הישראלית ביחס לעולם ".  בשל כך קראו מחבריו למהלך בין-משרדי משולב שיוגדר כיעד לאומי ויבוצע בהקדם . " מדובר בחסם מרכזי לצמיחה ,  הן של סטארט-אפים והן של חברות טכנולוגיה ישראליות מבוססות יותר ",  נכתב בדוח .
 בחודש פברואר האחרון ,  על רקע שורה של דוחות פסימיים בנושא המצוקה בענף ההיי-טק הישראלי ,  הודיע ראש הממשלה נתניהו כי הוא מתכוון לבחון יחד עם משרד האוצר ומשרד הכלכלה את האפשרות לייבוא אנשי היי-טק לישראל .  נתניהו נפגש אז עם קבוצת מנכ''לים של סטארט ? אפים ישראליים ,  שמחו על הקושי להשיג אשרות ולאפשר לעובדים מקצועיים זרים להיכנס לישראל .  

החזרת המוחות :  הוועדה החדשה שתקדם עליית יהודים בענף ההיי-טק
ראש הממשלה יעמוד בראש הוועדה שמוקמת בעקבות דוח משרד הכלכלה ,  שניבא מחסור של אלפי עובדים בתחום בעשור הקרוב . " בקהילות היהודיות בעולם נמצאים אנשים מוכשרים ,  ועלינו לעשות כל שנדרש להביאם לישראל ",  אמר נתניהו

