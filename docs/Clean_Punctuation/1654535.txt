מנמיכים להבות :  בעקבות הוויכוח עם ארה"ב
עושה רושם שהאמריקנים מבקשים לרדת מהצפלין הגדול שריחפו בו מעלינו ולסיים את הפרשה בקול ענות חלושה .  ממשלת נתניהו מנמיכה את הטון וממתינה .  רק השבוע התראיין תומס פרידמן לגל"צ והכחיש את רצונו של אובמה להביא להחלפת נתניהו ,  והנה פורסם מאמר מערכת ב"וושינגטון פוסט ",  עיתון מקורב לא פחות לממשל ,  ובו קביעה כי על ההסלמה הדרמטית בתקרית חתום אובמה בעצמו .  לדברי העיתון ,  פקידים רשמיים אומרים שהוא הכין רשימת דרישות ומסר למזכירת המדינה להעביר לנתניהו .  גם ביטוייו מרחיקי הלכת של יועצו הקרוב ,  דיוויד אקסלרוד ,  על  " עלבון "  ו"פגיעה "  ושאר הגזמות ,  מתוארים כהוספה מיותרת של שמן למדורה .  
ה"פוסט "  ציין שאובמה חוזר על אותן שגיאות גם בתקרית כעת ,  שכן כל הלקאה אמריקנית את ישראל  " מעודדת את הקשחת הרטוריקה ומעלה את הדרישות מהפלסטינים ומדינות ערביות נוספות .  במקום להצטרף לשיחות השלום ,  יחכו כעת הפלסטינים לראות אילו צעדים חד ? צדדיים תכפה וושינגטון על ישראל ".  דברים כדרבנות ,  המשקפים גם את דעתם של בכירים בסביבת ראש הממשלה .  אמנם גם כאן נכתב כדברים האלה עוד קודם ,  אבל טוב לראותם כתובים במקום שייתכן שעינו של אובמה תשזוף זאת .
 בראיון שהעניק טען פרידמן שאם ישראל תעצור את הבנייה גם בירושלים ותבחן אם יש לה שותף פלסטיני אמיתי ,  היא תרוויח בכל מקרה : " אם התשובה היא כן ,  אנחנו זוכים ;  ואם אנחנו עוצרים ,  וזה ברור לכל העולם שעצרנו  ( את הבנייה )  ,  והם  ( הפלסטינים )  אינם מגיבים  אז גם הרווחנו ".  
הדברים הללו משקפים את עמדת השמאל בארה"ב ,  שאינה מבינה שכל עצירה של בנייה היא הכרה דה ? פקטו בכך שירושלים היא שטח כבוש ושהמו"מ חל גם עליה ,  ולא היא .  הקונצנזוס הישראלי ביחס לירושלים הוא כה רחב ,  שעצירה בירושלים תפגע באינטרסים החיוניים של ישראל .  
כך מנתחים את המצב בכירים בממשלה :  אם טובת העניין היתה לנגד עיניהם של האמריקנים -להביא את הפלסטינים לשולחן המו"מ - הרי שבתגובתם ההיסטרית הם העלו את אבו מאזן לעץ גבוה יותר והידקו עוד יותר את ידיו המחובקות ממילא .  
כמו כן ,  הם יצרו מצב שבו אויבינו מזהים סדק בינינו לאמריקנים - עניין בעל השלכות אסטרטגיות קשות .  ראו הדיבורים המתלהמים על אינתיפאדה חדשה .  בנוסף ,  הערבים מרוצים מכך שהאמריקנים העלו את ירושלים על ראש שמחתם והדבר מדרבן אותם לבוא בדרישות שאיש לא העלה ב ? 40 השנים האחרונות .  
עוד דבר ,  וזה אולי לב הבעיה :  הבית הלבן האמריקני - ולא מחלקת המדינה או הפנטגון - הכניסו אל מרכז השיח האמריקני את הדעה שהסכסוך הישראלי ? פלסטיני הוא שורש הבעיות העולמיות ,  דיבורים מאסכולת ג'ון מירשהיימר וסטיבן וולט שעיקרם הוא שישראל היא נטל על ארה"ב ולא נכס .
 אגב ,  כדברים האלה כתב השבוע העיתונאי הרדיקלי רוג'ר כהן ב"ניו יורק טיימס ",  ש"הקונפליקט  ( הישראלי ? פלסטיני )  הוא כלי גיוס ג'יהאדיסטי ,  המזין את המלחמות שבהן מתים אמריקנים צעירים ".  לא פחות .  זאת היתה תפיסתו של השמאל הרדיקלי שהושמעה לאחר אירועי 11 בספטמבר ,  לפיה האשמים בהתקפה אינם הטרוריסטים אלא ארה"ב עצמה ,  במדיניות התמיכה המסורתית שלה בישראל ובלחיצתו אל הקיר של העולם המוסלמי .
 מה שמסוכן בכל התקרית הזאת ,  אומרים אותם בכירים ,  הוא שמתברר שהם  ( האמריקנים )  מתנהגים כמי שאינם מבינים את המזרח התיכון ואת ההשלכות החמורות שיש להתנהגות כזאת על יציבות האזור .  הבית הלבן חשב שאם ינקוט גישה קשוחה כלפי ישראל ,  יגרום לערבים לבוא ויצליח לכפות הסדר שלום .  כולנו יודעים שזה בדיוק ההפך ,  והתקופה האחרונה הוכיחה זאת שוב ביתר שאת .  
משום כך ,  לא צריך להתרגש מהפוטש התקשורתי על נתניהו וממשלתו .  הגורמים האופוזיציוניים ינצלו כל תקלה כדי לערער את יציבות הממשלה ,  ואין בזה חדש .  
בינתיים ,  כדאי לנתניהו לנסוע לוועידת איפא"ק ,  גם אם לא ייפגש עם אובמה .  יהודי ארה"ב צריכים לשמוע את ראש ממשלת ישראל מדבר היסטוריה ומציג את עמדת ממשלתו - היא עמדת רוב הציבור הישראלי - בעוצמה ובבהירות .
 
מנמיכים להבות :  בעקבות הוויכוח עם ארה"ב
nan
