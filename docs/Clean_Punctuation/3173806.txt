 " אי אפשר להמשיך ככה ":  העימות סביב ההדלפות מהקבינט נחשף
אחרי הוויכוח בישיבת הקבינט בין הרמטכ"ל לבנט ,  תקפו בבית היהודי את ליברמן ואמרו כי הוא  " שר ביטחון חלש ,  נבוך ושקוף ".  בישראל ביתנו השיבו :  שר החינוך התחיל את קמפיין הבחירות .  בפורום הסגור הציעו שרים בדיקות פוליגרף ,  וליברמן אף התריע ש"מודלפות תוכניות מבצעיות "
 ההדלפות מישיבות הקבינט המדיני-ביטחוני הן אחד הנושאים הטעונים בין שרי הקואליציה .  הבוקר  ( שני )  הן הביאו לעימות פומבי נוסף בין שר הביטחון אביגדור ליברמן לבין יו"ר הבית היהודי נפתלי בנט .  מפלגת הבית היהודי ,  שבראשה עומד בנט ,  טענה כי ליברמן הוא  " שר ביטחון חלש ,  נבוך ושקוף ".  זאת ,  בתגובה לביקורת שליברמן השמיע כלפי בנט על העימות שהתקיים בינו לבין הרמטכ"ל בישיבת הקבינט האחרונה .
 כבר אתמול ,  באותה הישיבה שעסקה בעזה ,  התנהל דיון בנושא ההדלפות ,  כששר הפנים אריה דרעי פנה לראש הממשלה וביקש ממנו לטפל בנושא ההדלפות מהפורום הסגור . " אי אפשר להמשיך ככה ",  אמר השר דרעי .  שר הביטחון ליברמן הצטרף והתריע כי מודלפות תכניות מבצעיות  " הפוגעות בביטחון המדינה ".  השרים בנט ואיילת שקד הציעו לראש הממשלה לבצע בדיקת פוליגרף לשרים ,  ונתניהו שאל אם  " יש למישהו מכם התנגדות שאשלח את כולם לפוליגרף ".  השר כץ הביע התנגדות ואמר כי הוא מתנגד לבדיקות שרים בפוליגרף ,  ואמר שהדבר  " לא ראוי ". 
עוד בוואלה !  NEWS:סמוטריץ' למשנה ליועמ"ש בדיון על נוסח חוק הלאום : " אתה כלום"אחרי שזוכה מניסיון רצח :  14 שנות מאסר למחבל שדקר ישראלית בגוש עציוןטראמפ להוט לשפר יחסים עם פוטין ,  אך המערב עלול לשלם מחיר כבד 
בעבר נתניהו שקל לעשות בדיקת פוליגרף לשרי הקבינט כדי להתמודד עם תופעת ההדלפות ובשנה שעברה ,  לאחר גל הדלפות נוסף ,  ראש הסגל שלו יואב הורביץ יצא נגד התופעה בתקיפות .  עם זאת ,  בסופו של דבר מעולם לא נערכה בדיקה שכזו לשרים .  שר הביטחון אביגדור ליברמן הודיע בשנה שעברה כי הוא מתכוון לקדם חוק שיחייב את שרי הקבינט בבדיקות פוליגרף תקופתיות אך זו היא לא קודמה .  ועדת עמידרור שמונתה ב-2016 כדי לייעל את עבודת הקבינט נטו גם להמליץ על בדיקות אמת תקופתיות של השרים ,  אך ההמלצה לא נכללה בסופו של דבר בדוח הוועדה .  
מישיבת הקבינט אתמול דלפו ציטוטים שונים לכלי התקשורת ,  ובין היתר דווח ב"חברת החדשות "  על עימות בין בנט לבין רמטכ"ל גדי איזנקוט .  לפי הדיווח ,  בנט שאל את הרמטכ"ל בדיון מדוע  " לא לירות בכל מי שיורה נשק אווירי לעבר היישובים שלנו וגם לעבר החוליות ?  אין כל מניעה משפטית ".  הרמטכ"ל השיב לבנט שהוא לא חושב שלירות בנערים וילדים שלפעמים הם אלה שמשגרים את הבלונים והעפיפונים  " זה נכון "  ואמר ש"להפיל פצצה ממטוס "  על חוליות משגרי עפיפונים ובלונים , " זה נוגד את עמדתי המבצעית והערכית ".  
הבוקר שר הביטחון אביגדור ליברמן מתח ביקורת על ההדלפות וגיבה את הרמטכ"ל .  בתגובה ,  בבית היהודי יצאו נגדו במתקפה : " ליברמן הוא שר ביטחון חלש ,  נבוך ושקוף .  עדיף שיתמקד במיגור הטרור בדרום ".  עוד נמסר כי בנט פנה לראש הממשלה בבקשה לבצע פוליגרף על ההדלפה אמש , " ומוכן להיות הראשון שיתייצב ",  אך  " השאלה היא אם ליברמן יהיה השני ". 
ממפלגת ישראל ביתנו נמסר בתגובה לדברים כי  " צר לנו שבעצומה של לחימה ,  כששר הביטחון פועל להשבת השקט והביטחון ,  שר החינוך ומפלגתו החלו את מערכת הבחירות בקמפיין פוליטי להכפשת הרמטכ"ל ומערכת הביטחון ".  המפלגה קראה לבנט  " להתמקד בהכנת מערכת החינוך לפתיחת שנת הלימודים ובשיפור התוצאות של תלמידי ישראל ". 
על התנגדותו של השר כץ לבדיקת הפוליגרף לשרים מסרו מסביבתו כי בדיוק כמו היועץ המשפטי לממשלה והגורמים הנוספים ,  השר הביע בעבר את התנגדותו באופן עקרוני וקבוע לבדיקת שרים בפוליגרף ,  מאחר שהוא סבור שהדבר לא ראוי ובעייתי . 

" אי אפשר להמשיך ככה ":  העימות סביב ההדלפות מהקבינט נחשף
אחרי הוויכוח בישיבת הקבינט בין הרמטכ"ל לבנט ,  תקפו בבית היהודי את ליברמן ואמרו כי הוא  " שר ביטחון חלש ,  נבוך ושקוף ".  בישראל ביתנו השיבו :  שר החינוך התחיל את קמפיין הבחירות .  בפורום הסגור הציעו שרים בדיקות פוליגרף ,  וליברמן אף התריע ש"מודלפות תוכניות מבצעיות "
 
