מתקרבת לגרעין :  אירן התקינה 2,800 סרכזות בפורדו
במתקן שליד קום פועלות בשלב זה 800 סרכזות,אך ההתקנה החדשה תשפר את כושר ההעשרה של אירן ,  כפי שהתריע נתניהו באום .  ברק ,  מנגד ,  שגה בהערכתו
אירן השלימה בחודשיים האחרונים את התקנת כל הסרכזות  ( צנטריפוגות )  באתר להעשרת אורניום בפורדו ,  שליד העיר קום .  סוכנות הידיעות רויטרס דיווחה היום  ( חמישי )  ממטה הסוכנות לאנרגיה אטומית  ( סבא"א )  בווינה ,  כי מאז הדו"ח האחרון שחובר בעניינה באוגוסט ,  הוסיפה אירן להתקין עוד כ-700 סרכזות וכעת ,  בסך הכול ,  ישנן באתר כ-2,800 סרכזות .
 האולם התת-קרקעי ,  בעומק של כ-70 מטרים ,  שבו מותקנות הסרכזות נבנה כדי להכיל עד 3,000 מהן .  עם זאת ,  יש להדגיש כי באתר פועלות בשלב זה רק כ-800 סרכזות ,  והשאר - לרבות החדשות שהותקנו או שמא הנוספות שהותקנו - עדיין לא מעשירות אורניום .  800 הסרכזות הפועלות מעשירות אורניום לרמה של 20% ,  בעוד כדי לייצר את החומר הבקיע לנשק גרעיני על אירן להעשיר כ-250 קילוגרמים של אורניום בדרגה של 20% לרמה של 93% .  
העשרה זו ,  אם וכאשר תבצע אותה אירן ,  משמעותה אחת :  בכוונתה להרכיב פצצה .  התהליך האמור - מ-20% ל-93% - אמור להימשך כמה שבועות ,  לכל המאוחר חודשיים ,  אם כי הדבר תלוי גם במספר הסרכזות שיעשו זאת וביעילות סיבובי הלהבים שלהן .  לאירן יש עתה  " רק "  כ-140 קילוגרמים של אורניום בדרגה של 20% ,  ולכן בקצה ההעשרה הנוכחי היא תגיע לכמות הנדרשת של 250 קילוגרמים תוך שלושה עד ארבעה חודשים .  
הערכות אלה לגבי לוחות הזמנים של אירן עולות בקנה אחד עם הדברים שאמר ראש הממשלה בנימין נתניהו בעצרת הכללית של האו"ם בניו יורק לפני כחודש ,  לפיהם אירן תוכל כבר באביב ,  או לכל היותר בקיץ ,  להגיע למצב שתהיה לה הכמות הדרושה של החומר שניתן להשתמש בו כחומר בקיע לפצצה .  למעשה ,  השלמת הרכבתן של הסרכזות בפורדו מייתרת לחלוטין את טענת שר הביטחון ,  אהוד ברק ,  על כך שיש לפעול נגד אירן לפני שהיא תגיע ל"מרחב החסינות ".  אירן למעשה נהנית ממרחב החסינות עתה ,  ועוד קודם לכן ,  מרגע שהחלה להתקין את הסרכזות בפורדו .  
האמת היא שלישראל אין פצצות חודרות בונקרים שמסוגלות לחדור לעומק של 70 מטרים ,  ואין לה גם מטוסים שיכולים לשאת את הפצצות האלה ,  שכל אחת מהן במשקל של 14 טונות .  ארצות הברית ,  לעומתה ,  שוקדת בימים אלה על פיתוח פצצות כאלה ,  כשכבר היום מחזיק ברשותו הצבא האמריקאי פצצות שבכוחן לחדור בונקר בעומק של 50 עד 60 מטרים .  

מתקרבת לגרעין :  אירן התקינה 2,800 סרכזות בפורדו
במתקן שליד קום פועלות בשלב זה 800 סרכזות,אך ההתקנה החדשה תשפר את כושר ההעשרה של אירן ,  כפי שהתריע נתניהו באום .  ברק ,  מנגד ,  שגה בהערכתו

