המפץ הפוליטי הבא בדרך :  חזרת יעלון היא רק שאלה של זמן
שר הביטחון היוצא צפוי להשתמש בפסק הזמן שלקח מהחיים הפוליטיים כדי לבחון את האפשרויות העומדות בפניו .  בימין ובמרכז ,  הרוויים במאוכזבי נתניהו ,  ממתינים בדריכות לדעת עם מי יכרות ברית ואם יחולל טלטלה נוספת בימין
אולי כי הוא קיבוצניק לשעבר ואולי כי בנאום ההתפטרות שלו דיבר שר הביטחון היוצא משה יעלון בנוסטלגיה על ערכים שאינם ,  רבים זמזמו אתמול  ( שישי )  את  " הבלדה לעוזב הקיבוץ "  של יענקל'ה רוטבליט .  כמאמר הבית הראשון , " נראה איך יסתדר בחוץ ,  תראו שעוד יחזור על ארבע אל הרפת ".  עם זאת ,  בפסק זמן מהחיים הפוליטיים יש אתגר גדול ויעלון יצטרך להתאמץ כדי להשאיר את עצמו רלוונטי ,  במיוחד כשבנאום ההתפטרות שלו הוא הכריז על המטרה - הנהגת המדינה .  עוד לפני שהסתיימה הצהרתו של שר הביטחון היוצא ,  החלו מיטב המומחים לגלגל השערות לגבי המשמעות המעשית של הצהרת העצמאות שלו .  בין היתר ,  עלו שאלות כמו למי יחבור ,  עם מי יכרות ברית ואם יהפוך למחולל של מפץ גדול נוסף בימין הישראלי .  
בקצב האירועים המסחרר של הפוליטיקה הישראלית בשבוע האחרון כדאי להיות זהירים ומסויגים בכל תחזית או נבואה ,  ויעלון צפוי לקחת את פסק הזמן לחישוב מסלול והיערכות מחדש . " כל האופציות על השולחן ",  אמר אחד ממקורביו .  נאום הפרישה אותת על הכיוון ,  שכן הוא מתח ביקורת חריפה על הכיוון שאליו צועד הליכוד ,  ופרש בפני הציבור את מצע הערכים שעליו הוא מתכנן את שובו .  בין היתר הוזכרו סוגיות ערכיות ואזרחיות ,  אפליה ,  גזענות ,  הדרת נשים והטרדות מיניות .  מצע שפוי וממלכתי שמאפיין ימין רך וליברלי .
 לקריאה נוספת:נתניהו :  אם יעלון לא היה מתבקש לוותר על משרדו ,  לא היה  " משבר אמון"הקרב על משרד החוץ :  לארדן וכץ התחייבות מנתניהו  אך התיק יישאר בידיוריבלין : " פרישתו של יעלון מצערת ,  אך מובנת - ואף ראויה "  
במחנה הציוני קראו ליעלון  " לחזור הביתה ",  ואכן ,  יעלון הקיבוצניק והמפא"יניק לשעבר תמיד היה קצת נטע זר בליכוד .  הפער הלך והחריף בשנים האחרונות ,  כשהמפלגה הלכה וסטתה ימינה ונפרדה מנסיכי הימין הליברלי הקלאסי ,  כמו דן מרידור ,  מיכאל איתן ובני בגין .  ואולם ,  ספק אם עמדותיו המדיניות הנוקשות - שתואמות את הקו של הליכוד המסורתי - יאפשרו לו לחצות את הקווים ולהשתלב שם .  
גם חזרה לשורות הליכוד ביום שאחרי נתניהו היא תרחיש אפשרי ,  אך המילים הקשות שיעלון הטיח אתמול ב"כוחות המסוכנים "  שהשתלטו על התנועה לא כוונו רק כלפי ראש הממשלה ,  אלא גם לזאב אלקין ,  למירי רגב ,  לאורן חזן ולרבים אחרים ,  עמם יעלון התקשה למצוא שפה משותפת .  מלבד השרה גילה גמליאל ,  אף שר בכיר בליכוד לא הביע צער על לכתו של יעלון ,  כך שייתכן שגם אם ירצה להשתלב בחזרה בליכוד ,  הדלת הזו כבר כמעט סגורה עבורו .   האופציה שמסעירה את המערכת הפוליטית יותר מכול ,  וצפויה להדאיג את לשכת ראש הממשלה ,  היא שיעלון יבחר להקים פלטפורמה פוליטית חדשה שתפנה לימין הרך .  שני הגורמים המידיים שעשויים להתייצב לצדו ,  משה כחלון וגדעון סער ,  עזבו גם הם את הליכוד עקב תסכול מנתניהו ,  ומככבים יחדיו בחודשים האחרונים בשורה של סקרים הבוחנים את כוחן של מפלגות וירטואליות ביצירת אלטרנטיבה לראש הממשלה המכהן .  
בשבוע שעבר ,  בתזמון שנראה כמעט נבואי ,  פורסם סקר ב"מעריב "  שבו נבחנה התמודדות משותפת של יעלון ,  כחלון וסער במפלגה חדשה ,  וממנו עלה כי ריצה משותפת תניב למפלגה 17 מנדטים .  באותו הסקר ,  הליכוד ייחלש ויזכה ב-26 מנדטים .  בסוף מרץ ,  סקר  " הארץ "  בחן את כוחה של מפלגה בראשות כחלון ,  סער והרמטכ"ל לשעבר גבי אשכנזי  שגרפה 23 מנדטים לעומת הליכוד ,  שנותר עם 22 .  את הסקרים וההפרשים הניכרים ביניהם כדאי כמובן תמיד לקחת בערבון מוגבל ,  אבל אין ספק שפרישתו של יעלון ,  שניסיונו בצמרת קבלת ההחלטות גדול בהרבה ,  הורידה את ערך המניה של אשכנזי ,  שהיה עד כה הסחורה הפוליטית הלוהטת ביותר עבור מפלגות הימין-מרכז ,  המחפשות  " ביטחוניסט ".  כעת ,  יש לו תחרות קשה .  
האפשרות שיעלון יקים גוש פוליטי חדש עשויה לגרום גם ליו"ר יש עתיד יאיר לפיד לעשות חושבים .  לפיד ,  שבנה עצמו היטב בסקרים בחודשים האחרונים ,  ניסה לכוון בדיוק לאותו קהל שאליו מכוון יעלון ומטרתו זהה  החלפת נתניהו .  לפיד טרם התייחס למהלך של יעלון ,  והוא עשוי ,  כמו הרצוג ,  לקרוא ליעלון לחבור אליו .  יעלון מצדו הבהיר היום שפניו ללשכת ראש הממשלה ,  וקשה לראות תרחיש שבו הוא מסכים להיות מספר 2 .  אם אכן יקים פלטפורמה חדשה שתאיים על ההישגים שלפיד צבר ,  ייתכן שגם האחרון יצטרך לחשב מסלול מחדש .  כך ,  כמו במקרה של סער וכחלון ,  המכשול העיקרי שעלול לעמוד בפני הקמת גוש שיהווה אלטרנטיבה לנתניהו הוא אגו ,  וזה מכשול לא קטן .  
בהתפטרותו יצא יעלון ל"דרך ארוכה-קצרה ",  כמו כותרת ספרו מ-2008 ,  ובשבועות הקרובים יעשה הערכת מצב ויבחן את בני הברית הפוטנציאליים שלו .  אך אין ספק שבמערכת פוליטית ,  שרוויה במאוכזבים מתניהו ובכאלו המשוועים להחליפו ,  הוא גרם למשב רוח מרענן .  יכולותיו הפוליטיות של נתניהו זכו השבוע לשבחים נרחבים ,  אבל ייתכן שמהלכי השחמט האחרונים ,  במסגרתם הקריב את יעלון ,  יובילו בסופו של דבר לכרסום שלטונו .  יעלון עזב את הקיבוץ ,  אבל לקרב הפוליטי הוא עוד ישוב ,  כמאמר המשורר - השאלה רק לאיזו רפת .
  ( עדכון ראשון :  18:50 )  

המפץ הפוליטי הבא בדרך :  חזרת יעלון היא רק שאלה של זמן
שר הביטחון היוצא צפוי להשתמש בפסק הזמן שלקח מהחיים הפוליטיים כדי לבחון את האפשרויות העומדות בפניו .  בימין ובמרכז ,  הרוויים במאוכזבי נתניהו ,  ממתינים בדריכות לדעת עם מי יכרות ברית ואם יחולל טלטלה נוספת בימין

