סוריה : " נסכים למשא ומתן רק בתיווך טורקי "
" סוריה דבקה בתיווך הטורקי במשא ומתן הבלתי ישיר בין ישראל לסוריה ",  כך אמר סגן שר החוץ הסורי בתגובה לדברי נתניהו לפיהם הוא מעדיף תיווך צרפתי 
" סוריה דבקה בתיווך הטורקי במשא ומתן הבלתי ישיר בין ישראל לסוריה "   כך אמר אמש  ( שני )  סגן שר החוץ הסורי ,  פייסל מקדאד ,  בתגובה לדבריו של ראש הממשלה בנימין נתניהו לפיהם הוא מעדיף את התיווך הצרפתי על פני זה הטורקי .  נתניהו סיפר עוד כי קיבל מסר מנשיא צרפת ניקולא סרקוזי שנשיא סוריה בשאר אסד מוכן למשא ומתן ללא תנאים מוקדמים .  

מקדאד אמר עוד כי לאחר שהמשא ומתן יהפוך לישיר ,  לארצות הברית יהיה בו  " תפקיד מרכזי "  בכך שתיתן להם חסות . " אנו מסכימים שמדינות אחרות ייכנסו כנותנות חסות גם כן ,  למשל צרפת ,  רוסיה או יפן ",  הוסיף .  באשר לטענת נתניהו לפיה אסד ויתר על התנאי המקדים שישראל תיסוג מהגולן לפני המגעים ,  הבהיר מקדאד שעמדת סוריה לא השתנתה : " במהלך המגעים הבלתי-ישירים הדגישה סוריה את הצורך בנסיגה לקווי 4 ביוני 67' ובסיום הכיבוש הישראלי .
 מקדאד ציין כי ישראל לא תוכל להשיג שלום כל עוד היא מחזיקה באדמות כבושות והוסיף כי סוריה לא תוותר על אופציית ההתנגדות : " סוריה לא תנטוש את האופציות העומדות לרשותה ואת תמיכתה בארגוני ההתנגדות שתימשך כל עוד קיים כיבוש ישראלי על אדמות ערביות ". 

סוריה : " נסכים למשא ומתן רק בתיווך טורקי "
" סוריה דבקה בתיווך הטורקי במשא ומתן הבלתי ישיר בין ישראל לסוריה ",  כך אמר סגן שר החוץ הסורי בתגובה לדברי נתניהו לפיהם הוא מעדיף תיווך צרפתי

