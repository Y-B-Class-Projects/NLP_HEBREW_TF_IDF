אחרי יומיים :  פונה המאחז שהוקם ליד מעלה אדומים
כוחות משטרה פינו את המאחז שהקימו מתנחלים באזור E-1 השנוי במחלוקת .  הפינוי עבר ללא הפרות סדר .  בוני המאחז מבטיחים להקימו מחדש : " נמשיך לבנות ולהתיישב בכל מקום "
 יומיים בלבד לאחר שהוקם ,  פונה הבוקר  ( רביעי )  המאחז  " מבשרת אדומים ",  שהוקם סמוך למעלה אדומים .  המאחז שנבנה באזור E-1 השנוי במחלוקת ,  הוקם ביום שני בזמן שראש הממשלה בנימין נתניהו נפגש בוושינגטון עם סגן נשיא ארצות הברית ג'ו ביידן .  כוחות גדולים של משטרה השתתפו בפינוי שעבר ללא הפרות סדר .  פעילי  " התנועה לבניין יהודה ושומרון ",  מבוני המאחז ,  הבטיחו להקימו מחדש .  לדבריהם , " לא נישבר מבריונות היס"מ ומרדיפת הצעירים ,  נמשיך לבנות ולהתיישב בכל מקום ובכל זמן ". 
באזור E-1 הבנייה אינה מקודמת ,  בעיקר בשל לחץ אמריקאי .  עם הקמת המאחז  " מבשרת אדומים "  ביום שני ,  אמר פעיל הימין מאיר ברטלר כי  " כצעד ראשון מתוך מטרה ליצור רצף טריטוריאלי בין מעלה אדומים לירושלים ,  הוחלט להקים נקודת התיישבות חדשה ולרכז את עיקר המאמצים באזור הזה ".  ברטלר הוסיף כי  " התיישבות יהודית ב-E-1 תמנע רצף טריטוריאלי פלסטיני בין בית לחם לרמאללה .  עלינו להבהיר לאמריקאים שכל הארץ היא E-1 .  דווקא במקום שהעולם כולו לוחץ שלא לבנות בו ,  צריך לבנות בתגובה לכוונות להקים מדינה פלסטינית .  על הממשלה להצהיר כי תקים אלפי יחידות דיור במבשרת אדומים ותמנע את הקמת המדינה הפלסטינית ". 
אנשי  " התנועה לבניין יהודה ושומרון "  חשפו השבוע תוכנית התיישבות כוללת המוגדרת על ידם כ"אמצעי לפריצת דרך להתיישבות באזורים אסטרטגיים ביהודה ושומרון ".  התוכנית כוללת רשימה של 41 מקומות בהם מתוכננים לקום מאחזים בחודשים הקרובים ,  זאת במטרה למנוע רצף טריטוריאלי פלסטיני בשטח .
 בין המקומות המסומנים על ידי המתנחלים ניתן למצוא את  " ציר ולרשטיין "  הסמוך לרמאללה ואזור ביר זית .  כמו כן ,  מתוכננת גם בנייה בשכונת השומרונים הסמוכה לשכם ,  איוש מחדש של מחנה שדמה הסמוך לבית לחם ,  כניסה מחדש לבית המריבה בחברון וכן כניסה לחנויות השוק הסיטונאי בעיר ולבית שפירא ,  איוש בסיס נטוש ליד צומת תפוח ,  חידוש ההתיישבות בסבסטיה והרחבת המאחזים באזור E-1 הסמוך למעלה אדומים .  לדברי הפעילים ,  מדובר ב"בנק מטרות ". 

אחרי יומיים :  פונה המאחז שהוקם ליד מעלה אדומים
כוחות משטרה פינו את המאחז שהקימו מתנחלים באזור E-1 השנוי במחלוקת .  הפינוי עבר ללא הפרות סדר .  בוני המאחז מבטיחים להקימו מחדש : " נמשיך לבנות ולהתיישב בכל מקום "
 
