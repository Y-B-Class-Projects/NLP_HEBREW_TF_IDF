פרסום ראשון :  סוכנות הידיעות הרשמית של סין נגד מאבטחי רה"מ  - " משפילים וגזעניים "
 צלם של סוכנות  " שינואה ",  הגדולה בעולם ,  טוען כי מאבטחי השב"כ התעללו בו : " ברגע שהם ראו בתעודת הזהות שיש לי שם ערבי הם עיכבו והפשיטו אותי .  בשום שלב לא אמרו למה בודקים "
 שוב עולות טענות של כלי תקשורת זרים על יחס משפיל לעובדיהם מכיוון היחידה לאבטחת אישים של השב"כ :  צלם של סוכנות הידיעות  " שינואה ",  הסוכנות הרשמית של ממשלת סין וסוכנות הידיעות הגדולה בעולם ,  עבר בשבוע שעבר בידוק בטחוני שאותו הגדיר  " משפיל וגזעני "  - כך נודע לוואלה !  ברנז'ה .  
העיתונאים הזרים :  נחרים ארועים של לשכת רה"מ
הוא עוכב לתחקור ארוך ופולשני שבמהלכו הופשט עד לתחתוניו כאשר הוא ניצב בעירום אל מול העוברים והשבים .  האירוע התרחש ביום רביעי בכניסה לבנייני האומה בירושלים שם נערך חידון התנ"ך ,  בנוכחות ראש הממשלה בנימין נתניהו .  
הצלם ,  עומאר עווד ,  הוא תושב ישראלי ובעל תעודת עיתונאי מטעם לשכת העיתונות הממשלתית .  בשיחה עם וואלה !  ברנז'ה הוא מספר כי לא רק שלא הותר לו להיכנס לאירוע ללא שניתנה לו סיבה ,  בעקבות הבידוק הציוד שלו ניזוק ובחלקו לא ניתן עוד להשתמש . " ברגע שהם ראו בתעודת הזהות שלי שיש לי שם ערבי הם עיכבו אותי ,  ובמשך ארבעים דקות שאלו אותי כל מיני שאלות כמו איפה אמא שלי נולדה ובאיזו שעה קמתי בבוקר ובאיזה קו הגעתי למקום .  אחרי שעניתי על כל השאלות נלקחתי לחדר צדדי תוך שכל הציוד שלי הוחרם - בשום שלב לא אמרו לי למה בודקים אותי ככה ". 
עווד מספר כי הוא משמש כצלם חדשות מזה שמונה שנים ,  וכי בשנה האחרונה צילם בישראל אישים בכירים באירועים ממלכתיים בהם נשיא המדינה שמעון פרס ,  ראש הממשלה בנימין נתניהו ונשיא ארצות הברית ברק אובמה .  הוא אומר כי גם אחרי שהבין שלאירוע הוא כבר לא ייכנס ,  מאבטחי ראש הממשלה לא נתנו לו לעזוב את המקום . " כשאמרו לי להתפשט לתחתונים ,  במקום שבקושי היה חדר נפרד ,  כבר הרגשתי נורא מושפל ",  הוא מתאר . " לא עשיתי כלום ,  רק באתי לצלם והם אומרים לעמוד בעירום בקור .  כבר ויתרתי על העבודה ,  אמרתי להם שאני רק רוצה ללכת הביתה - אבל הם לא הסכימו שאעזוב .  זו התעללות ,  הסמקתי מבושה ".  
לאחר שהסתיים הבידוק ולא נמצא בכליו או בציוד שלו שום דבר חשוד ,  הוא הורשה להתלבש - אולם עדיין לא הותר לו להיכנס . " הוציאו אותי החוצה ,  שמו את כל החפצים והדברים שלי בערימה ואמרו לי ללכת . " ביקשתי את הפרטים של איש השב"כ כדי להתלונן עליו אבל הוא סרב לתת לי אותם .  שאלתי מה עשיתי רע שאסור לי להיכנס ,  אמר לי  " לא עניינך ,  תלך הביתה .  הם שברו לי את שתי העדשות ,  והמצלמות שהם בדקו לא עובדות ",  הוא אומר בייאוש .  
האירוע מגיע בתזמון גרוע במיוחד מבחינת לשכת ראש הממשלה ,  שכן בעוד כמה ימים אמורה להתקיים הרמת כוסית חגיגית של ראש הממשלה עם נציגי כלי תקשורת זרים - והאירוע צפוי להעכיר על האווירה החגיגית .  רק לפני שנתיים הגיעו היחסים בין נציגי התקשורת הזרה לבין לשכת נתניהו לפיצוץ של ממש ,  כאשר אלה איימו להפסיק ולסקר אירועים הקשורים למשרד בגין מה שכינו אז  " הטרדה מתמשכת של עיתונאים זרים המסקרים אירועים תקשורתיים במשרד ראש הממשלה ".  על פי ההודעה שפרסם אז ארגון העיתונאים הזרים ,  בשלוש סיטואציות שונות הוכרחו עיתונאיות להתפשט ,  להוריד חזיות ולהעבירן דרך מכונת השיקוף ,  זאת מול קבוצת עמיתים .  
מלשכת ראש הממשלה נמסר בתגובה כי  " מר עווד נבדק בהתאם לנהלי האבטחה החלים באירועים בהם משתתף ראש הממשלה .  במסגרת בדיקות האבטחה ,  תושאל מר עווד ונבדק רקעו הביטחוני .  מאחר ותשובותיו לא הניחו את דעת המאבטחים  ( נתגלו סתירות מהותיות בתשובות לשאלות שאותן נשאל )  ולנוכח רקעו ,  מצא ממונה על האבטחה באירוע כי לא ניתן לאפשר כניסתו לאירוע מטעמים ביטחוניים ".  תגובת לשכת העיתונות הממשלתית טרם התקבלה .  

פרסום ראשון :  סוכנות הידיעות הרשמית של סין נגד מאבטחי רה"מ  - " משפילים וגזעניים "
 צלם של סוכנות  " שינואה ",  הגדולה בעולם ,  טוען כי מאבטחי השב"כ התעללו בו : " ברגע שהם ראו בתעודת הזהות שיש לי שם ערבי הם עיכבו והפשיטו אותי .  בשום שלב לא אמרו למה בודקים "
 
