נלי תגר פונה לראש הממשלה בפייסבוק : " בבקשה בלי פאדיחות "
 השחקנית נלי תגר מצאה את עצמה יושבת ליד במאי סרטים איראני בארוחת ערב ,  פתרה איתו בשיחה קצרה את המשבר בין המדינות ופנתה לנתניהו : " תביא שינוי אמיתי ,  באמת שאתמול גיליתי שזה אפשרי "
 השחקנית נלי תגר  ( 32 )  ,  שתמונתה מכוונת אקדח סיכות לראשה כדפי צפריר מ"אפס ביחסי אנוש "  לא יוצאת לחלקנו מהראש ,  העלתה הבוקר  ( ראשון )  פוסט שבו היא פונה לראש הממשלה ,  בנימין נתניהו ומספרת לו על חוויה שחוותה בארוחת ערב במסגרת פסטיבל הסרטים באיסטנבול בו השתתפה . " אני יודעת שלא הצבעתי לך אבל באמת שאני סופר מפרגנת על ההישג ובאמת באמת רוצה שתצליח ,  אבל תקשיב שניה .  אתמול בפסטיבל הסרטים באיסטנבול היתה ארוחת פרידה מהמשתתפים והגעתי לשם הכי לבד ,  לא ידעתי ליד מי לשבת והיה שם בחור כזה שנראה ישראלי .  אז התישבתי לידו אמרתי לו  " hi !  I'm from Israel ,  you look Israeli too ".  
למבוכתה הסתבר לתגר שהתיישבה ליד אייאת נג`אפי ,  במאי איראני שסרטו הדוקומנטרי  " בנות השער "  הוקרן בישראל ב2008 ,  וכעת שוהה בברלין כיוון שסרטיו נאסרים להקרנה באיראן . " ואז רגע של מבוכה ",  ממשיכה תגר , " ופשוט התחלנו לדבר :  על איראן ,  על לוזאן ,על תימן ,  קצת עליך ,  קצת על ארדואן .  הוא ביים סרט שאסור להקרין במדינה שלו  (  זה סרט על שירת נשים שאסורה מסתבר באיראן  ..  .  האיסלמיסטים המשוגעים האלה הא  ..  ..  ..  .)  ".  תגר מעידה שהשניים הצליחו  " לפתור יחד "  את כל הסכסוך בין שני העמים . " מסתבר שגם להם יש איזה ראנינג גאג על החיים עצמם ו"כן ,  אבל ישראל ",  היא מספרת ואז חושפת את השיחה שניהלו על דבריו של נתניהו ביום הבחירות . " לא ידעתי מה להגיד לו ,  ניסיתי להגיד שפשוט נפלט לך ,  שלא התכוונת ,  שדיבבו אותך .  ניסיתי לתרגם את הפוסל במומו פוסל ,  ואז נזכרתי שביציאה מתנב"ג יש שלט 'בחו"ל המדינה זה אתה' ".   
" אז ביבי בבקשה בלי פאדיחות מיותרות "   ,  סיכמה תגר את פנייתה לראש הממשלה . " אל תעשה לי את זה יותר  ,  ואני באמת מאחלת לך מכל הלב שתצליח ושתצא מדינאי גדול כי אני מתה מתה לאכול את הכובע בקשר אליך .  יש לך כוח ,  אייאת מת לבקר בתל אביב .  תביא שינוי אמיתי ,  באמת שאתמול גיליתי שזה אפשרי  "  .
" היה ערב בלתי נשכח "  אומרת תגר לוואלה תרבות  " היו לשנינו דמעות בעיניים .  מדהים כמה הבעיות של שני העמים דומות .  דיברנו הרבה על התקופה שלפני המהפכה ,  כשהיו טיסות ישירות בין תל אביב לטהרן ושאיראן היתה המדינה האיסלמית הראשונה שהכירה בישראל ,  ועל אחשוורוש ואסתר ועל איך שההיסטוריה קשרה בין העמים מאז ומעולם .  בעיקר הבענו צער עמוק על המצב הנוכחי ,  ממש כואב הלב .  מפחיד .  גם הם מפחדים מאיתנו ".  

נלי תגר פונה לראש הממשלה בפייסבוק : " בבקשה בלי פאדיחות "
 השחקנית נלי תגר מצאה את עצמה יושבת ליד במאי סרטים איראני בארוחת ערב ,  פתרה איתו בשיחה קצרה את המשבר בין המדינות ופנתה לנתניהו : " תביא שינוי אמיתי ,  באמת שאתמול גיליתי שזה אפשרי "
 
