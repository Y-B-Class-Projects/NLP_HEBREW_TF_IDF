ההשוואה הישראלית בין חמאס לדאעש עוררה סערה ברשת
קמפיין בטוויטר של לשכת נתניהו הציג חלק מהתיעוד של הוצאתו להורג של העיתונאי האמריקני על ידי דאעש - צעד שהכעיס רבים ברשתות החברתיות .  גם בחמאס ביקרו : " אין רגישות לקדושת המת "
 לצד המלחמה בשטח ,  ירי הרקטות מרצועת עזה והתקיפות האוויריות של חיל האוויר ,  מתנהלת מערכה נוספת בין ישראל והארגונים הפלסטיניים  מלחמת ההסברה .  הצדדים לא נחים לרגע בניסיון לגייס אליהם את דעת הקהל העולמית ,  וממשיכים להגביר את מאמציהם בזירה התקשורתית במקביל לפעילות על הקרקע .  
קמפיין שהשיק בסוף השבוע ראש הממשלה בנימין נתניהו בחשבון הטוויטר שלו בשפה האנגלית ,  עורר סערה בעולם .  זאת לאחר שהשווה את חמאס לארגון  " המדינה האיסלאמית "   ( דאעש )  ,  והציג תמונות מתיעוד ששחרר הארגון של הוצאתו להורג של העיתונאי האמריקני ג'יימס פולי .  
מלחמה בדרום - סיקור מיוחד בוואלה !  חדשות:במערכת הביטחון שוקלים מהלך קרקעי נוסף בעזהתושבי הדרום הקימו מאהל מול בית נתניהו : " דורשים יותר"בעזה שמחו על ההוצאה להורג : " נדביר גם את היהודים "  
דאעש הפך בחודשים האחרונים לאימת המערב ,  לאחר שהשתלט על אזורים נרחבים בעיראק ובסוריה ,  ונודע בשיטותיו האכזריות והקיצוניות . " ראיתם את עריפת ראשו של העיתונאי האמריקני פולי ",  אמר נתניהו במסיבת עיתונאים לתקשורת הזרה , " אנחנו עומדים בפני אותה אכזריות ".  
הציוץ של ראש הממשלה ,  עם תמונתו של פולי ,  זכה לכ-900 שיתופים ברשת החברתית .  בפרסום נכתב : " צייצו מחדש :  חמאס הוא דאעש ודאעש הוא חמאס ".  בעקבות כך הוטחה ביקורת קשה במנהלי חשבון הטוויטר של נתניהו ,  שפרסמו את התמונה בזמן שמרבית משתמשי הרשתות החברתיות פעלו למנוע את הפצת התיעוד המזעזע ,  על מנת שלא לשתף פעולה עם התעמולה של דאעש .
 עדכונים שוטפים | אחרי שבע שעות :  ירי לעבר עוטף עזה 
Common interests of  # ISIS and  # Hamas - Two branches of the same poison tree .  pic.twitter.com/sP2yJ6JIte
תוך שעות ספורות ,  תמונתו של פולי ,  רגע לפני עריפת ראשו בידי החמושים האיסלאמיסטים ,  אכן הוסרה מהפרסום ,  והוחלפה בדגל  " המדינה האיסלאמית ".  גורם ישראלי ששוחח עם העיתון האמריקני  " וול סטריט ג'ורנל "  אישר כי בלשכתו של נתניהו הסירו את הציוץ המקורי ,  לאחר שהבינו כי הוא מקבל ביקורת קשה ברשתות החברתיות .
" זה היה ברור לגמרי ,  התיעוד היה בכל מקום בטוויטר ",  אמר הגורם , " לא הראנו שום דבר שהציג זוועות או מעשי אלימות ,  אבל כשהבנו את הרגישות של התמונה הספציפית הזו ,  שינינו אותה ".  עם זאת ,  הבהיר : " הנקודה שניסינו להבהיר תקפה לגמרי ". 
בין המגיבים לציוץ השנוי במחלוקת היה גם בכיר חמאס עיזת א-רישק ,  שכתב אתמול בהודעה שפרסם בדף הפייסבוק שלו כי הפרסום הוא  " שפל וזול ,  בלי טיפת רגישות לקדושת המת ".  כמו כן ,  חמאס דחו את ההשוואה לדאעש ,  וא-רישק הבהיר כי להגדרתם ,  הם  " תנועת שחרור לאומי ".  
לאחר הציוץ הראשון ,  המשיכו בלשכתו של ראש הממשלה לפרסם הודעות דומות במהלך סוף השבוע .  אחת מהן מציגה תיעוד של הוצאות להורג המוניות שביצע חמאס ברצועת עזה ,  לצד הוצאות להורג של דאעש . " הם אויבי השלום ",  נכתב , " הם אויביהן של כל המדינות המתורבתות ".  פרסום זה זכה ליותר מ-800 שיתופים .  
ציוץ נוסף טען כי לשני הארגונים יש  " אינטרסים משותפים ",  שכוללים  " הפרת זכויות נשים ,  דיכוי נוצרים ורדיפת הומוסקסואלים ".  בלשכתו של נתניהו ,  שפרסמה את הקמפיין באנגלית בלבד ,  אף הגדירו את שני הארגונים  " ענפים של אותו העץ הרעיל ".  

ההשוואה הישראלית בין חמאס לדאעש עוררה סערה ברשת
קמפיין בטוויטר של לשכת נתניהו הציג חלק מהתיעוד של הוצאתו להורג של העיתונאי האמריקני על ידי דאעש - צעד שהכעיס רבים ברשתות החברתיות .  גם בחמאס ביקרו : " אין רגישות לקדושת המת "
 
