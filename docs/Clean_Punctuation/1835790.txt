נתניהו : " הכרזת מדינה פלסטינית תעכב את השלום "
 לאחר שהפלסטינים החליטו באופן רשמי לפנות בספטמבר לאו"ם על מנת להשיג הכרה במדינה עצמאית ,  הביע רה"מ נתניהו הסתייגות נחרצת : " את החזון לשלום ניתן לפתור רק במו"מ "
  ( צילום :  גדעון צנטנר ,  עריכה :  יאיר דניאל ) 
ראש הממשלה ,  בנימין נתניהו ,  התייחס הבוקר  ( שלישי )  להכרזה הצפויה באו"ם על הקמת מדינה פלסטינית .  במהלך נאומו בעצרת חבר הנאמנים של הסוכנות היהודית שמתקיימת במלון ענבל בירושלים ,  אמר נתניהו כי  " את החזון לשלום ניתן לפתור רק בדרך של משא ומתן .  אי אפשר לפתור בכך שנכפה דבר אחד על השני .  החלטה של האו"ם לא תפתור את הבעיה .  במקום לקדם ,  היא תעכב את השלום ,  בכך שההחלטה מקבעת את העמדה הפלסטינית .  זה מה שקרה לגבי הפליטים ,  שקיבע את העמדה הפלסטינית במשך חצי מאה ". 
ראש הממשלה שב וחזר על עקרונותיו לשלום ,  תוך שימת דגש על העובדה שהסכסוך אינו קשור לעניין טריטוריאלי אלא לסירובם של הפלסטינים להכיר בישראל כמדינת הלאום של העם היהודי .  לדבריו , " מדובר בסירוב להכיר בזכותנו להתקיים .  זה מסביך איך הסכסוך התרחב משנת 1920 ועד 1967 ללא שטחים ,  ללא חיילים ,  ללא פליטים ,  ירושלים הייתה מחולקת ,  מחציתה בידיים ערביות .  אך הסכסוך נסוב על הסירוב לקבל את הציונות ואת רעיון המדינה היהודית לאחר היווסדותה ". 
נתניהו הוסיף כי  " האוכלוסייה הפלסטינית חלוקה בין אלו שמבקשים להשמיד אותנו לבין אלו שמסרבים לעמוד מנגד ,  זה נשאר לב הבעיה .  אני מתאר שנצטרך להגיע לפשרה כואבת ולכן אמרתי פעמים רבות שאהיה מוכן לקבל מדינה פלסטינית .  עבאס חייב לומר :  'אני מקבל את המדינה היהודית' .  הוא חייב לומר את המילים הללו ,  ואחזור על כך פעם אחר פעם .  כי מדובר על לטשטש את הרכיב הנחוץ לשלום .  עם זה הקהילה הבינלאומית חייבת להתמודד ". 
בהמשך התייחס נתניהו לגושי ההתנחלויות ואמר כי  " איננו רוצים לחזור על מה שקרה כשיצאנו מלבנון ומעזה .  זה ידרוש להחזיק נוכחות צבאית לאורך נהר הירדן .  עניין הפירוז ונוכחות צבאית לאורך הירדן חיוני להשגת השלום .  צריך לרכז את גושי ההתנחלויות בקרבת תל אביב רבתי וירושלים רבתי ועוד כמה נקודות אסטרטגיות .  ירושלים אמורה להישאר מאוחדת בריבונות ישראל .  זו פעם ראשונה מזה 2000 שנה שיש גישה חופשית לבני שלוש הדתות ". 
עוד בנושא :
 רשמית :  הרשות תפנה לאו"ם לקבלת הכרה במדינהאבו מאזן : " לא רוצים שאפנה לאו"ם ?  תנו חלופה אחרת"ארדואן : " נסייע לפלסטינים להשיג הכרה באו"ם "
 לפניות לכתב :  pinhas_wolf@walla.co.il

נתניהו : " הכרזת מדינה פלסטינית תעכב את השלום "
 לאחר שהפלסטינים החליטו באופן רשמי לפנות בספטמבר לאו"ם על מנת להשיג הכרה במדינה עצמאית ,  הביע רה"מ נתניהו הסתייגות נחרצת : " את החזון לשלום ניתן לפתור רק במו"מ "
 
