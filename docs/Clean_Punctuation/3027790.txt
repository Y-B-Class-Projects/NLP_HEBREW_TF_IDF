השר לשעבר יעקב נאמן הלך לעולמו בגיל 77 לאחר מאבק במחלה קשה
עו"ד נאמן ,  פרופסור למשפטים ושותף במשרד הרצוג ,  פוקס ,  נאמן ושות' ,  כיהן כשר האוצר וכשר המשפטים .  הוא הותיר אחריו אישה ושישה ילדים .  השרה שקד : " אדם משכמו ומעלה ,  שתמיד היה מוכן לפעול למען המדינה "
 השר לשעבר עורך הדין יעקב נאמן הלך אמש  ( ראשון )  לעולמו לאחר מאבק במחלה קשה ,  והוא בן 77 .  נאמן ,  פרופסור למשפטים ושותף במשרד עורכי הדין הרצוג ,  פוקס ,  נאמן ושות' ,  כיהן כשר המשפטים וכשר האוצר .  הוא התגורר בירושלים והותיר אחריו אישה ושישה ילדים .
 ממשרד הרצוג ,  פוקס ,  נאמן ושות' נמסר : " אבל כבד נפל על כולנו עם מותו של אחרון השותפים המייסדים ,  פרופ' יעקב נאמן .  יעקב ,  יחד עם חיים הרצוג ומיכאל פוקס ,  ייסד ב-1972 את המשרד שהפך להיות לאחד המפוארים בישראל .  יעקב ,  יחד עם השותפים המייסדים ,  קבע את יסודות הפירמה והביא לפרסומה בארץ ובעולם ".  על פי ההודעה , " אף שיעקב עסק עם שועי עולם תמיד נשאר 'מענטש' ,  אדם שדואג דווקא לחלש ולמי שלא שפר עליו גורלו ".  
שרת המשפטים איילת שקד הגיבה לידיעה על מותו ,  ומסרה כי  " משרד המשפטים כולו מרכין את ראשו למשמע הבשורה המרה ".  היא תיארה את נאמן כ"אדם משכמו ומעלה ,  שהשכיל לשלב תורה ועשייה ,  ותמיד היה מוכן לפעול למען המדינה ".  
" נאמן לא נח על זרי הדפנה ולא הסתפק בהצלחתו בשוק הפרטי ,  ובחר פעם אחר פעם לתרום למדינה בשלל תפקידים חשובים ",  הוסיפה שקד . " הוא סימן בדרכו השקטה את היעילות והמקצוענות בשרות הציבורי ".  
עוד בוואלה !  NEWS:הקבינט קבע :  גופות מחבלים ייקברו ולא יוחזרו לחמאסהממשלה אישרה גיוס תרומות :  קמפיין מימון המונים לחגיגות ה-70 למדינה ? ליברמן התעקש  והממשלה אישרה מינוי יאיר שמיר ליו"ר התעשייה האווירית 
הנשיא ראובן ריבלין התייחס למותו של נאמן ,  ומסר : " הלך מאיתנו חבר ואיש הגות רב מעשה ".  לדבריו , " יעקב היה משפטן מובהק ,  אך גם מחוץ לכתליו של בית המשפט עסק בצרכי ציבור ללא הרף ושלא על מנת לקבל תמורה .  רק לפני שבוע שוחחנו .  גם ממיטת חוליו הבטיח יעקב שניפגש שוב מיד כשיתחזק .  יעקב ,  חברי לספסל בית הכנסת ,  גם אלה אשר חלקו על עמדותייך ,  על החלטותיך ,  ראו בך תמיד בר פלוגתא ראוי ומעמיק .  לכתך מאתנו מותיר חלל עצום בעולמנו ". 
ראש הממשלה בנימין נתניהו מסר : " אני מבכה את פטירתו של יקיר עם ישראל ".  לדבריו , " נאמן היה מבכירי המשפטנים במדינה ,  חריף שכל ובעל לב יהודי חם .  הוא היה בעל עמדות לאומיות מוצקות ,  ועם זאת תמיד חיפש את דרך הפשרה וההידברות ". 
שרת המשפטים לשעבר ציפי לבני הוסיפה כי  " מצער מאוד לשמוע על מותו של יעקב נאמן ,  תלמיד חכם שידע לחבר בין אנשים ,  לפשר בין עמדות ולתת עצה טובה ונבונה בכל עת ".  לדבריה , " אזכור לטובה את הימים שבהם עבדנו יחד בעת ,  כשכיהן כשר אוצר ושר משפטים ".  
יו"ר הכנסת יולי אדלשטיין אמר כי  " נאמן היה דמות מיוחדת בנוף הציבורי שלנו .  ברוך כשרונות ונעים הליכות ,  נאמן ברמ"ח אבריו למורשתו ולעמו ".  הוא הוסיף כי  " לא בכדי גויס פעם אחר פעם לשירות הציבורי על המחיר הכרוך בכך .  קולו הייחודי ,  הישרות והנאמנות שלו יחסרו לנו .  אני שולח חיבוק חם למשפחתו ולמוקיריו הרבים ".  
" מעבר לגדולתו המשפטית ,  היה יעקב נאמן איש חסד שסייע ותרם למוסדות הציבוריות הישראלית ",  מסר סגן שר הביטחון אלי בן דהן .  לדבריו , " הייתי שותף לוועדה הציבורית בראשותו שבחנה את הנושא הגיור של העולים מחבר העמים .  שם התגלתה רגישותו הגדולה מצד אחד לעולים וליהדותם ומצד שני לשמירה על מעמדה של הרבנות הראשית לישראל ". 
לדברי ראש האופוזיציה יצחק הרצוג ,:   " נאמן היה מורה וחבר קרוב במשך עשרות בשנים .  איש רחב לב ,  רחב אופקים ,  אדם נדיב שתמך בשירות בצה"ל ,  בחיבור בין קבוצות בחברה הישראלית ,  משפטן מובהק ובעל עשייה ציבורית ומשפטית גדולה וחשובה למדינת ישראל ואזרחיה ".  הוא הוסיף כי הוא  " תמיד ראה בראש ובראשונה את טובת המדינה ואחדות העם כמטרה עליונה ולשם כך פעל ". 
ח"כ עמיר פרץ  ( המחנה הציוני )  סיפר כי  " באנו מעולמות שונים ומתפיסות עולם שונות ,  אך ההיסטוריה הפגישה בינינו - הוא כשר האוצר ואני כיו"ר ההסתדרות ".  לדבריו , " היו בינינו מאבקים ועימותים קשים ,  לצד הערכה הדדית עמוקה - לכן הצלחנו להתגבר על המשברים במשק ולהגיע להסכמים לטובת הכלכלה והחברה בישראל .  העימותים האידיאולוגיים הפכו אותנו לחברים של ממש ושיתפנו פעולה בסיוע לאוכלוסיות מוחלשות בארץ כולה ".  
לדברי ח"כ אלעזר שטרן  ( יש עתיד )  , " ליעקב נאמן היו זכויות רבות ,  אבל אני אזכור אותו בעיקר תרומתו לאחדות העם היהודי .  מעל לכישוריו המשפטיים יעקב נאמן כידוע לכולם היה תלמיד חכם עצום ".  שטרן הוסיף : " לצערנו הרב ,  ממשלות ישראל ומוסדות הרבנות מאז לא השכילו לפעול על פי המלצותיו .  עבורי ועבור רבים למרות שהמלצות ועדת נאמן לא יושמו ,  רוחן משמש מקור השראה שלאורו חייבים כולנו לפעול ".  
היועץ המשפטי לממשלה אביחי מנדלבליט מסר : " פרופ' נאמן שילב בעשייתו רבת השנים בין פרקטיקה ,  אקדמיה ועשייה ציבורית עניפה ,  ובכולן היה מופת לחתירה מתמדת למצוינות ".  לדבריו , " תרומתו הרבה לחברה הישראלית ולמערכת המשפט בישראל ,  והשילוב הייחודי שהביא בכל עשייתו בין ממלכתיות ,  פשרה והידברות ,  הם מורשתו ,  אשר תלווה אותנו עוד שנים רבות ". 
יו"ר הסוכנות היהודית נתן שרנסקי הוסיף כי  " יעקב נאמן ,  מעבר להיותו חבר אישי ,  היה לא רק עורך דין דגול ואיש משכמו ומעלה ,  אלא גם יהודי בעל לב רגיש שרתם את היכולות והכשרונות שלו לטובת המאמץ לחבר בין כל חלקי העם .  ועדת נאמן ,  שבראשה עמד ,  הפכה סמל לנסיון לגשר על פערים בין חלקי העם בבואה להקל על עולים רבים להצטרף לשורות העם היהודי ". 
 ( עדכון ראשון :  19:53 )  

השר לשעבר יעקב נאמן הלך לעולמו בגיל 77 לאחר מאבק במחלה קשה
עו"ד נאמן ,  פרופסור למשפטים ושותף במשרד הרצוג ,  פוקס ,  נאמן ושות' ,  כיהן כשר האוצר וכשר המשפטים .  הוא הותיר אחריו אישה ושישה ילדים .  השרה שקד : " אדם משכמו ומעלה ,  שתמיד היה מוכן לפעול למען המדינה "
 
