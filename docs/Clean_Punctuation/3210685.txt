במערכת הפוליטית תוקפים את נתניהו : " איבד את הבלמים "
 במסיבת עיתונאים בברזיל אמר ראש הממשלה כי הוא לא מתכוון להתפטר אם הוא יזומן לשימוע .  ח"כ לפיד האשים אותו ב"פשיטת רגל ערכית "  ומהמחנה הציוני נמסר כי הוא  " מטיל מורא על המערכות שיכריעו את גורלו המשפטי ".  בכולנו ובישראל ביתנו שללו את האפשרות לאיחוד מפלגות
דבריו של ראש הממשלה בנימין נתניהו אמר הערב  ( שני )  במסיבת עיתונאים בברזיל עוררה ביקורת במערכת הפוליטית .  נתניהו אמר כי הוא לא מתכוון להתפטר אם היועץ המשפטי לממשלה אביחי מנדלבליט יזמן אותי לשימוע לפני העמדה לדין : " מה קורה אם מדיחים ראש ממשלה על סמך שימוע ואחר כך סוגרים את התיק ?  זה אבסורד והתערבות בוטה בדמוקרטיה ".  
יו"ר יש עתיד ,  ח"כ יאיר לפיד אמר בתגובה כי  " אמירת נתניהו הערב שהוא יוכל לכהן תחת כתב אישום היא פשיטת רגל ערכית והוכחה לכך שהוא איבד את הבלמים והדבר היחיד שמעסיק אותו היא להינצל מתיקיו הפליליים ולא טובת המדינה ". 
בחירות 2019 - עוד בנושא:עובר לליכוד :  גלנט הודיע לכחלון על פרישתו מכולנו ומתפקיד השרדרעי תקף את בנט ושקד :  נזכרו לתקוף את נתניהו ואת הממשלהשקד : " מניחה שזאת הקדנציה האחרונה של נתניהו ,  הוא כבר לא צעיר "  
במחנה הציוני אמרו כי  " נתניהו ,  החשוד בשוחד ,  ממשיך כהרגלו להטיל מורא על המערכות שיכריעו את גורלו המשפטי .  אותו נתניהו ששקוע עד צוואר בחקירות משטרה ,  ממשיך להיכנע ולשלם דמי שתיקה לטרור .  אחרי עשר שנים של שלטון מושחת ,  לציבור בישראל נמאס והוא רוצה שינוי ". 
ח"כ רויטל סויד אמרה כי נתניהו נאחז בראשות הממשלה כעיר מקלט . " במקום להביע אמון מלא ביועמ"ש ולקרוא לו להכריע במלוא המהירות בעניינו ,  עוד לפני הבחירות - הרי 'לא יהיה כלום כי אין כלום' - נתניהו נאחז בראשות הממשלה כעיר מקלט כדי לצלוח איכשהו את הבחירות ,  ואז החוק הצרפתי או איזו קומבינה אחרת למילוט מאימת הדין .  בלתי נתפס ",  אמרה .
 גם ח"כ שלי יחימוביץ  ( המחנה הציוני )  תקפה את נתניהו ואמרה כי  " דבריו המחוצפים מתריסים נגד סמכויותיהן של כל זרועות שלטון החוק ומסכנים את הדמוקרטיה .  ההודעה המאיימת כי אל ליועמ"ש להחליט בעניינו טרם בחירות היא מבחן נקיון הכפיים של כל מפלגה בכל הקשת הפוליטית ,  ומי שלא יודיע מפורשות שלא ישב עם מי שנמצא בהליך פלילי כה מתקדם ,  מכשיר שחיתות לטובת שיקולים פוליטיים נטו ".  
במסיבת העיתונאים הערב נתניהו תקף את מפלגתם החדשה של השרים נפתלי בנט ואיילת שקד ,  בטענה שהיא עשויה  " לרסק את הימין לרסיסים "  ו"להעביר קולות מהימין לשמאל ".  עם זאת ,  נתניהו אמר כי הוא יבדוק וישקול בכובד ראש אפשרות של איחודים .  
במפלגת  " הימין החדש "  אמרו בתגובה : " לא ניגרר למתקפות של ראש הממשלה נגדנו .  אנחנו מחזירים את המנדטים שעזבו את הליכוד מללכת לגוש השמאל של גנץ ,  לפיד ואורלי לוי ,  ומציעים לראש הממשלה להצטרף אלינו במשימה זו ". 
בישראל ביתנו שללו את האפשרות שיתאחדו עם הליכוד : " אין לנו שום כוונה בשום מצב להתאחד עם אף מפלגה .  אנו נתתמודד באופן עצמאי ובטוחים שבתום מערכת הבחירות נביא מספר דו ספרתי של מנדטים ".  גם בכולנו דחו את האפשרות לאיחוד עם הליכוד . " מפלגת כולנו היא המפלגה הלאומית-חברתית היחידה בישראל ותרוץ באופן עצמאי כפי שאמרנו בארבע השנים האחרונות ",  נמסר .  

במערכת הפוליטית תוקפים את נתניהו : " איבד את הבלמים "
 במסיבת עיתונאים בברזיל אמר ראש הממשלה כי הוא לא מתכוון להתפטר אם הוא יזומן לשימוע .  ח"כ לפיד האשים אותו ב"פשיטת רגל ערכית "  ומהמחנה הציוני נמסר כי הוא  " מטיל מורא על המערכות שיכריעו את גורלו המשפטי ".  בכולנו ובישראל ביתנו שללו את האפשרות לאיחוד מפלגות

