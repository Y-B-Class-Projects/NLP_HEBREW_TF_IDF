רעש אדמה נוסף באיטליה ,  לא דווח על נפגעים
רעידת אדמה חזקה נוספת הורגשה בעיר ל'אקווילה שאיטליה .  לא דווח על נפגעים .  אמש נמצאה גופתו של חמאדה חוסין שנעדר מאז רעש האדמה
 ( צילום :  רויטרס ,  עריכה :  גדי וינסטוק ) 
רעידת אדמה נוספת התרחשה הבוקר  ( חמישי )  באזור ל'אקווילה שבמרכז איטליה .  נזק נגרם למבנים אך לא דווח על נפגעים .  רעידת האדמה ,  בעוצמה של 5.2 דרגות בסולם ריכטר התרחשה באותו אזור שבו נהרגו השבוע לפחות 275 איש ברעידת אדמה אחרת .
 אמש דיווח משרד החוץ כי כוחות המחלצים באיטליה מצאו את גופתו של הנעדר הישראלי מרעש האדמה בעיר ל'אקווילה ,  חמאדה חוסין .  גופתו של חוסין זוהתה על ידי אביו שנמצא במקום .  שגרירות ישראל ברומא פועלת להעברת הגופה לארץ בהקדם האפשרי .
 מוקדם יותר באותו יום שוחח ראש הממשלה בנימין נתניהו בטלפון עם ראש ממשלת איטליה סילביו ברלוסקוני .  נתניהו הביע את תנחומיו על רעש האדמה שגבה מאות קורבנות .  נתניהו אמר לברלוסקוני שישראל מוכנה להגיש סיוע בכל דרך שתידרש .  השניים סיכמו כי בימים הקרובים תישלח לאזור האסון משלחת של מומחים ישראלים בתחום הטראומה .  
מניין ההרוגים ברעש האדמה בעיר ל'אקווילה שבמרכז המדינה הגיע ל-272 בני אדם .  רעשי משנה המשיכו לפקוד את האזור למחרת בעוד אלפי בני אדם מצאו מקלט במכוניותיהם ובמחנות אוהלים זמניים שהוקמו באצטדיון שבשולי העיר .
 
רעש אדמה נוסף באיטליה ,  לא דווח על נפגעים
רעידת אדמה חזקה נוספת הורגשה בעיר ל'אקווילה שאיטליה .  לא דווח על נפגעים .  אמש נמצאה גופתו של חמאדה חוסין שנעדר מאז רעש האדמה

