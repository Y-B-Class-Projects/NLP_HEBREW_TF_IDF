דיון בכנסת בהסדרת הקנאביס הרפואי :  חמישה דברים שצריך לדעת היום
ראש הממשלה ורעייתו ייצאו לדאבוס שבשוויץ כדי להציג את כלכלת ישראל ולהיפגש עם מנהיגים מהעולם .  ועדת העבודה ,  הרווחה והבריאות של הכנסת תדון בהסדרת השימוש בקנאביס רפואי ,  ועוד שלושה דברים שאתם צריכים לדעת היום
אתם צריכים לדעת שהיום ימריא ראש הממשלה בנימין נתניהו יחד עם רעייתו שרה לפורום הכלכלי העולמי בדאבוס שבשוויץ .  נתניהו צפוי להציג בכנס את כלכלת ישראל ,  תוך התמקדות בהיותה מובילה בטכנולוגיה ובסייבר .  במסגרת נסיעתו ,  ייפגש נתניהו עם מנהיגים מהעולם ,  בהם נשיא ארגנטינה הנבחר מאוריסיו מאקרי וראש ממשלת הולנד מארק רוטה .  
אתם צריכים לדעת שהיום תדון ועדת העבודה ,  הרווחה והבריאות של הכנסת בנושא הסדרת השימוש בקנאביס רפואי .  הדיון יתקיים בנוכחות שר הבריאות יעקב ליצמן ובשיתוף הוועדה למאבק בסמים ובאלכוהול ועמותות נוספות .  מהנתונים עולה כי בישראל מוסמכים 36 רופאים למתן המלצות לשימוש בקנאביס רפואי .  במאי 2015 היו בישראל יותר מ-20 אלף בעלי רישיון לשימוש בו .  בין המחצית הראשונה של 2014 למחצית הראשונה של 2015 חלה עליה של 21% במספר הבקשות לאישור שימוש בקנאביס רפואי .  
אתם צריכים לדעת שהיום לפי התיקון ה-20 לחוקת ארצות הברית ,  הוא תאריך הכניסה של הנשיא הנבחר לתפקידו .  התיקון ,  שאושר ב-1933 ,  קבע את ה-20 בינואר כמועד לתחילת כהונתם של הנשיא ,  של סגנו ושל הקונגרס .  כך מובטחת לכל נשיא כהונה מלאה .  הבחירות הקרובות לנשיאות ארצות הברית צפויות להתקיים בנובמבר 2016 ,  ובעוד שנה מהיום יפנה ברק אובמה את כסאו באופן רשמי לנשיא הנבחר .  
אתם צריכים לדעת שהיום חוגג המוזיקאי שלמה גרוניך יום הולדת 67 .  גרוניך החל את דרכו המוזיקלית בגיל שש ,  כשלמד לנגן על פסנתר .  הוא בוגר להקה צבאית ,  שם שימש כקלידן ,  וסיים את לימודיו באקדמיה למוזיקה בתל אביב .  בשנת 1971 יצא אלבומו הראשון  " למה לא סיפרת לי ?  "  ומאז הוציא יותר מ-20 אלבומים שבהם שיתף פעולה עם אמנים רבים .  
אתם צריכים לדעת שהיום ינסה דיוויד בלאט להתאושש מהתבוסה הכואבת לגולדן סטייט ,  כשקליבלנד שלו תתארח אצל ברוקלין .  יומיים אחרי שהושפלו בביתם עם הפסד 132:98 לאלופה ,  יגיעו הקאבלירס לברקלייס סנטר של הנטס .  זאת ,  במטרה לחזור במהרה למסלול הניצחונות ולקרב את מאמנם הישראלי עוד יותר לבחירה כמאמן המזרח במשחק האולסטאר ,  בעזרת ניצחון חוץ מול ברוקלין החלשה ,  הקבוצה הלפני אחרונה בטבלת המזרח .  

דיון בכנסת בהסדרת הקנאביס הרפואי :  חמישה דברים שצריך לדעת היום
ראש הממשלה ורעייתו ייצאו לדאבוס שבשוויץ כדי להציג את כלכלת ישראל ולהיפגש עם מנהיגים מהעולם .  ועדת העבודה ,  הרווחה והבריאות של הכנסת תדון בהסדרת השימוש בקנאביס רפואי ,  ועוד שלושה דברים שאתם צריכים לדעת היום

