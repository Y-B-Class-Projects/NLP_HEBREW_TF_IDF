שרה נתניהו נמלטת מכיכר המדינה
רגע אחרי הפגנת הענק שזעקה לצדק חברתי ,  חזרה כיכר המדינה לייעודה המקורי - מעוז חפצם של עשירי הארץ ושל שרה נתניהו ,  שהגיעה לצבוע שורשים במבצע חשאי .  וואלה !  סלבס שומרת על הפריזור
דפני ליף בשוק :  אחרי שסחבה מאות אלפי אנשים לכיכר המדינה בהפגנת המיליון וכינתה את הקיץ הנוכחי  " הקיץ של התקווה הישראלית ",  ליף לא תיארה לעצמה שגם הגברת הראשונה של ישראל ,  שרה נתניהו ,  תגיע לכיכר .  אממה ,  לצערה הרב ,  נתניהו לא הגיעה לעצרת במוצאי שבת כדי להרים שלטים ולמחות ,  אלא העדיפה לפקוד את הכיכר 24 שעות אחרי העצרת הגדולה ,  לצורכי פלז'ר בלבד ,  בכל זאת ,  מישהו צריך לחזק את השורשים הבלונדיים בשיער המלכותי .  למרבה מזלה של הנתניהו ,  הספר הפרטי שלה בחר לפתוח מספרה דווקא בכיכר המדינה ,  ממש מטרים ספורים מהבמה עליה נאמה ליף כמה שעות קודם .  הידד .
 וכך ,  בשעות הערב ,  באמצע הקרייסס האחרון שפוקד את חייה - פרשת העובדת הזרה - עצר רכב מסוג וולוו בכיכר המדינה והמתין ללקוחה המועדפת ,  שרה נתניהו ,  בזמן שזו עשתה שורשים .  שרה ,  שכיאה למעמדה לא מתחככת עם אחד העם ,  הוברחה לקומה התחתונה של המספרה ,  שנסגרה במיוחד עבורה ,  שם קיבלה טיפול VIP במשך יותר משלוש שעות .  
כשנאלצה אשת ראש הממשלה לחזור לקומת הכניסה כדי לחפוף ,  הסתירו אותה המאבטחים וצוות המספרה בעזרת מגבות מפני הפלאשים מבחוץ ,  משל היה מדובר במבצע סודי למען שחרור גלעד שליט .  כשהסתיים סשן הכימיקלים ושרה יצאה לרחוב עם פריזורה בלונדינית בוהקת ומתוחזקת מתמיד ,  הבריח אותה הצוות היישר מהיציאה האחורית בחזרה אל רכב היוקרתי .  
וואלה !  סלבס נושמת לרווחה ,  היא לא הייתה בטוחה שהיא תעמוד במבצע ממשלתי לייב .
 
שרה נתניהו נמלטת מכיכר המדינה
רגע אחרי הפגנת הענק שזעקה לצדק חברתי ,  חזרה כיכר המדינה לייעודה המקורי - מעוז חפצם של עשירי הארץ ושל שרה נתניהו ,  שהגיעה לצבוע שורשים במבצע חשאי .  וואלה !  סלבס שומרת על הפריזור

