עשרות הפגינו מחוץ למפעל טבע בי-ם ;  נתניהו : " אפעל למנוע את סגירתו "
 העובדים שנותרו המומים מהכוונה לסגור את המפעלים בבירה חסמו נתיב בכביש והבעירו צמיגים . " נבעיר את ירושלים .  זה יהיה יותר גרוע ממחאת הנכים ",  אמרו .  מנכ"ל טבע במכתב לנתניהו : " אין לנו ברירה "
 ראש הממשלה בנימין נתניהו שוחח הערב  ( חמישי )  בטלפון עם יו"ר ההסתדרות אבי ניסנקורן על המשבר בחברת טבע .  ראש הממשלה אמר בשיחה כי הוא יפעל למזער את הפגיעה בעובדים ולמנוע את סגירת המפעלים בירושלים ,  נמסר מלשכתו של נתניהו .  נתניהו הוסיף כי בכוונתו להיפגש בתחילת השבוע הבא עם מנכ"ל חברת טבע על מנת לטפל בנושא .  
שר האוצר משה כחלון התייחס הערב למשבר בחברה והודיע כי ייפגש עם מנכ"ל טבע שיגיע לישראל בשבוע הבא .  ביממה האחרונה קיים כחלון שיחות רבות עם בכירים בחברת טבע ,  עם שר הכלכלה אלי כהן ,  עם יו"ר ההסתדרות ועם מנכ"ל משרד האוצר .
 לאחר הודעת החברה על כוונתה לפטר מאות מעובדיה ולסגור את שני המפעלים בירושלים יצאו עשרות עובדי מפעל טבע טבליות שבבירה להפגין בסמוך למפעל ברחוב קריית המדע שבהר חוצבים .  המפגינים חסמו נתיב אחד בכביש והבעירו צמיגים .  לוחמי אש פעלו במקום כדי למנוע את התפשטות האש והמשטרה כיוונה את התנועה במקום .
 לקריאה נוספת:1,700 עובדי טבע בישראל יפוטרו : " שיקרו לנו ,  רימו אותנו "" מזדהים עם טבע ":  הגופים והרשויות שיושבתו ביום ראשון בבוקרמנהל רשות המסים על הפיטורים בטבע : " זה לא מגיע למדינה "  
השר כחלון אמר הערב כי  " אני מצפה מהחברה שהייתה במשך עשרות שנים סמל ישראלי להצלחה בינלאומית לפעול ביתר שאת בכדי למזער את הפגיעה בעובדים בישראל ,  בסיס האם של החברה ".  הוא הוסיף כי  " אני כואב את כאבם של כל עובדת ועובד ביום הקשה הזה .  כל אחד מהם הוא עולם ומלואו .  ממשלת ישראל תשתמש בכל הכלים העומדים לרשותה על מנת לסייע לכל עובד שימצא את עצמו מחוץ לשוק התעסוקה ". 
מוקדם יותר הערב שלח מנכ"ל חברת טבע ,  קאר שולץ ,  מכתב לנתניהו ,  שבו ביקש להבהיר את מצב החברה . " אני מבקש להתנצל בכנות ובאופן אישי בשם הנהלת טבע הקודמת על המצב עמו מתמודדת החברה כיום .  אנו ,  הדירקטוריון והנהלת החברה ,  מבקשים להבטיח לך כי לאחר בחינה מדוקדקת של החלופות ,  אין לנו ברירה אחרת  אנחנו חייבים להציל את טבע - וכך נעשה ",  כתב שולץ .
 הוא הוסיף כי  " אני מחויב לשמור את המטה העולמי של טבע בישראל ,  ובכלל זה את לשכתי .  אני עושה זאת כחלק ממחויבותי לישראל ומתוך ביטחון מרבי בפוטנציאל להצלחתנו כאן בטווח הארוך ".  לדבריו , " טבע הגיעה למעמדה הגלובלי המוביל גם בזכות הרוח הישראלית המאפיינת את החברה כבר יותר מ-116 שנה .  התכנית עליה הודיעה החברה היום נועדה בראש ובראשונה לממש את שאיפתנו המשותפת - לשמר את טבע כחברה גלובלית חזקה ,  שבסיסה בישראל ".  
חברת טבע הודיעה היום כי היא תפטר 14 אלף עובדים בעולם ,  כרבע מכוח העבודה של החברה .  בישראל ,  טבע מתכננת לפטר עד שנת 2019 1,700 עובדים .  במסגרת התכנית ,  כ-1,200 משרות בשנת יקוצצו ב-2018 ,  מתוכם כ-560 עובדי מטה ,  320 עובדי מפעל טבע-ירושלים ,  185 עובדי מחקר ופיתוח והשאר ביחידות החברה השונות .  מלבדם ,  עד סוף שנת 2019 ,  יסיימו את עבודתם כ-500 עובדים נוספים .  בנוסף ,  מפעל החברה בירושלים ייסגר ,  בעוד שמרכזי החברה בקריית שמונה ובאשדוד יוצעו למכירה .
 עובדי המפעל בירושלים הגיבו בתדהמה ובזעם על ההחלטה לסגור את המפעל .  לדבריהם ,  המפעל עבר בשנים האחרונות תהליכי התייעלות נרחבים ,  שהנמיכו משמעותית את עלויות הייצור ,  דבר שהיה אמור למנוע את סגירתו . " אני עובד בחברה שבע שנים וחצי .  התחושות קשות מאוד כי לא ידענו כלום על זה .  מאז שהגיע המנהל הנוכחי ,  אנחנו במלחמות איתו על הליכי ייעול .  הורדנו עלויות מטורפות של ייצור ובסוף בשורה התחתונה זה לא עוזר בכלום ",  אמר דוד ,  חבר בוועד העובדים וראש צוות אחזקה במפעל .  
לדבריו , " בשבוע שעבר נשיא ארצות הברית דונלד טראמפ העביר לכאן את השגרירות ועכשיו הם  ( ההנהלה  אל"ס )  רוצים להכריז שאין טבע בירושלים .  בסוף לא יישאר כאן כלום .  אומרים לנו שלא יפטרו את כולם ,  תהיה מנה ראשונה עכשיו .  תעזרו לנו להעביר את הייצור לחו"ל ואז נסגור .  זו הפתעה גמורה .  לא חשבנו שהמפעל הזה ספציפית ייסגר ".  
בשעות הצהריים הפסיקו עובדי המפעל את העבודה בו ויצאו להפגין .  לדברי איציק בן סימון ,  יו"ר הוועד , " זה מגה פיגוע .  פיגוע המונים .  900 עובדים ,  המשפחה של חברת טבע ,  הולכים הביתה ".  גילי ,  עובד במחלקת הלוגיסטיקה סיפר כי  " אני עשר שנים בטבע ,  יש לי אישה חולת סרטן שמקבלת טיפולים וזו הפרנסה שלנו פה .  זה הבית שלנו ".  לדבריו ,  כשנודע לו על סגירת המפעל  " הרגשתי כאילו לוקחים לי חתיכה מהלב ". 
גילי הוסיף כי  " לא נשקוט ולא ננוח עד שמדינת ישראל ,  ראש הממשלה בנימין נתניהו ,  שר האוצר משה כחלון ,  כולם יבואו לכאן ויבטלו את הגזרה של 900 משפחות שיישארו בלי פרנסה .  שראש עיריית ירושלים יגיע לכאן וימצא פתרון לכל העובדים שכאן .  אחרי כל ההנחות של המסים שטבע קיבלה מהמדינה .  עשר שנים החברה לא שילמה ארנונה ומסים על המפעל בירושלים .  עשו כאן מיליארדים ועכשיו זורקים אותנו לכלבים .  לא נשקוט ולא ננוח עד שימצאו פתרון .  אנחנו נבעיר את ירושלים .  נסגור גם את כביש 1 .  זה יהיה יותר גרוע ממחאת הנכים ". 
 ( עדכון ראשון :  17:45 )  

עשרות הפגינו מחוץ למפעל טבע בי-ם ;  נתניהו : " אפעל למנוע את סגירתו "
 העובדים שנותרו המומים מהכוונה לסגור את המפעלים בבירה חסמו נתיב בכביש והבעירו צמיגים . " נבעיר את ירושלים .  זה יהיה יותר גרוע ממחאת הנכים ",  אמרו .  מנכ"ל טבע במכתב לנתניהו : " אין לנו ברירה "
 
