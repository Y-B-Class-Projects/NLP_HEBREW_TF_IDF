נתניהו בבולגריה : " ישראל חשפה ניסיונות איראניים לבצע פיגועים באירופה "
 ברקע סיכול הפיגוע האיראני בדנמרק ,  נתניהו התייחס בפתח פגישתו עם מקבילו הבולגרי לאיראן וציין כי  " הכוח המרכזי של האסלאם הקיצוני הוא המשטר האיראני .  הוא טורף אומה אחר אומה בסוריה ,  בלבנון ,  בעיראק ובמקומות אחרים .  הוא הורג אזרחים ברחבי העולם "
 ראש הממשלה בנימין נתניהו הודיע אתמול  ( חמישי )  במהלך ביקורו בבולגריה כי ישראל חשפה לאחרונה כמה ניסיונות איראניים לבצע פיגועים באירופה . 
" הכוח המרכזי של האסלאם הקיצוני הוא המשטר האיראני .  הוא טורף אומה אחר אומה בסוריה ,  בלבנון ,  בעיראק ובמקומות אחרים .  הוא הורג אזרחים ברחבי העולם ",  ציין נתניהו בפתיחת פגישתו עם ראש ממשלת בולגריה בויקו בוריסוב . " זו אינה רק מלחמה על עתיד מדינותינו ,  אלא על עתיד הערכים המשותפים שלנו והתרבות המשותפת שלנו ",  הוסיף .
 נתניהו אמר את הדברים לאחר ששירותי הביטחון בדנמרק אמרו לפני יומיים כי הם חושדים ששירותי הביון האיראניים ניסו לתקוף גורם אופוזיציה בשטחה .  לדבריה ,  אזרח נורבגי ,  עם רקע איראני ,  נעצר בחשד למעורבות במקרה .  
ראש שירותי הביטחון הדניים ,  פין בורך אנדרסן ,  אמר במסיבת עיתונאים כי המטרה הייתה ראש הסניף הדני של  " תנועת המאבק הערבי לשחרור אהוואז ",  ארגון בדלני המייצג את המיעוט הערבי באיראן ,  שחלקו מנסה לפעול למען עצמאות מהרוב הפרסי .
 לקריאה נוספת:עוד עיכוב :  אלשיך העביר מידע מביך נגד המועמדים ליועמ"שרצח העיתונאי : " נתניהו הגן על בן סלמאן בשיחות עם בכירים בארה"ב "  
בעקבות הודעת דנמרק ,  השגריר הדני בטהראן הוחזר להתייעצויות וראש הממשלה אמר כי הוא יפעל עם מדינות נוספות באיחוד להטלת סנקציות על איראן ,  המכחישה את הטענות .
 שר החוץ האיראני ג'וואד זריף האשים את ישראל בסיכול ניסיון הפיגוע בדנמרק ,  וכתב בחשבון הטוויטר שלו כי זהו הוא ניסיון של המוסד הישראלי לחבל בהסכם הגרעין . " סדרה מדהימה של צירופי מקרים ,  או פשוט כרונולוגיה של תכנית של המוסד לחסל את הסכם הגרעין ?  ",  כתב זריף .  
נתניהו אמר את הדברים במסגרת ביקור מדיני בוורנה שבבולגריה ,  והיום הוא צפוי להשתתף בפורום קראיובה - בו מנהיגי מדינות מהאזור - בולגריה ,  סרביה ,  יוון ורומניה .  ראש הממשלה יקיים היום פגישות גם עם נשיא סרביה אלכסנדר ווצ'יץ' ,  ראש ממשלת יוון אלכסיס ציפראס וראש ממשלת רומניה ויוריקה דנצ'ילה .
 המפגש עם ראשי המדינות ,  החברות באיחוד האירופי ,  הוא חלק ממדיניות שנתניהו מקדם בשנתיים האחרונות של חיזוק יחסים עם מדינות אוהדות ישראל באיחוד במטרה להילחם בקו הביקורתי של האיחוד האירופי .  
לפני שהמריא בבולגריה נתניהו אמר שהביקור נועד  " לחיזוק היחסים שלנו עם כל מדינה ומדינה ,  אבל זה גם גוש מדינות שאיתם אני רוצה לקדם את המדיניות שלי ,  לשנות את הגישה הצבועה והעוינת של האיחוד האירופי .  זה תהליך שייקח זמן ,  אבל אני מאמין בהצבת יעד וחתירה אליו בשיטתיות ,  ואני מאמין שגם את זה נשיג במהלך הזמן .  זה דבר חשוב למדינת ישראל שמעמדה עולה בעולם ". 
בנוסף לכך ,  נתניהו אמר בפתח פגישתו עם מקבילו ההונגרי כי השניים ידברו במהלך פגישתם על  " קידום שיתוף הפעולה בהגנה בסייבר ,  במודיעין ,  במים ,  בבריאות ,  ועוד ",  והודה לבוריסוב על  " מחויבותך האיתנה לביטחונה של ישראל ".   " בולגריה היא מדינה משמעותית באזור הבלקן ,  והיא מדינה חשובה בעולם .  אך עבור ישראל ,  היא משמעותית באופן מיוחד ",  ציין נתניהו .
  ( עדכון ראשון :  21:42 )  

נתניהו בבולגריה : " ישראל חשפה ניסיונות איראניים לבצע פיגועים באירופה "
 ברקע סיכול הפיגוע האיראני בדנמרק ,  נתניהו התייחס בפתח פגישתו עם מקבילו הבולגרי לאיראן וציין כי  " הכוח המרכזי של האסלאם הקיצוני הוא המשטר האיראני .  הוא טורף אומה אחר אומה בסוריה ,  בלבנון ,  בעיראק ובמקומות אחרים .  הוא הורג אזרחים ברחבי העולם "
 
