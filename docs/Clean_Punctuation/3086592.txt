כ-2,000 הפגינו מול בית מנדלבליט : " לא נלך למרות חקירות נתניהו "
 המחאה השבועית בפתח תקווה בדרישה מהיועמ"ש להאיץ את חקירות ראש הממשלה התקיימה ברקע החתימה על הסכם עד המדינה עם ארי הרו .  מנגד ,  כ-500 פעילי ליכוד השתתפו בהפגנת תמיכה בנתניהו ,  שארגן ח"כ ביטן . " ההפגנות שלהם אנטי-דמוקרטיות "
 כ-2,000 איש הפגינו הערב  ( שבת )  בסמוך לביתו של היועץ המשפטי לממשלה אביחי מנדלבליט בדרישה להאיץ את החקירות נגד ראש הממשלה בנימין נתניהו ולהגיש נגדו כתב אישום .  זאת ,  ברקע חתימת הסכם עד המדינה עם ראש הסגל לשעבר ארי הרו .  מולם ,  התייצבו כמה מאות פעילי ליכוד ,  יחד עם כמה חברי כנסת ,  בהפגנה שארגן יו"ר הקואליציה ח"כ דוד ביטן .  
זהו השבוע ה-37 להפגנות נגד הסחבת בחקירות נתניהו בקרבת ביתו של מנדלבליט ,  כשההפגנות התקיימו במקביל גם ביותר מ-15 מוקדים נוספים ברחבי הארץ .  בין המפגינים הקבועים ניתן למצוא את מני נפתלי ,  אב הבית לשעבר במעון ראש הממשלה ,  עו"ד אלדד יניב ,  חברי כנסת מהמחנה הציוני ,  ממרצ ומיש עתיד ,  ופעילים חברתיים מוכרים נוספים .
" זה שיש חקירות לא אומר שצריך ללכת מפה ",  אמר נפתלי לוואלה !  NEWS . " מנדלבליט הוא שומר הסף והוא לא עשה את תפקידו ,  הוא עובד רק בגלל שיש לחץ ,  אנחנו עוזרים למשטרה בזה שאנחנו עושים הפגנות והתקשורת התעוררה .  עכשיו הסכר נפתח .  מגיע כל הכבוד למשטרה והתקשורת צריכה לתת לה יד .  אין שום מדינה שבה היועמ"ש עוצר חקירות ".  
בשבועות האחרונים הצטרפו להפגנות גם העיתונאי יגאל סרנה ,  שהפסיד בבית המשפט לבני הזוג נתניהו בתביעת הדיבה שהגישו נגד פוסט שכתב בפייסבוק ,  מובילת המחאה החברתית דפני ליף והזמר אביב גפן .  יו"ר העבודה אבי גבאי הגיע להפגנה בפתח תקווה פעם אחת בחודש שעבר ,  אך כמה מחברי מפלגתו הגיעו להפגנה הערב .  
סגן יו"ר הכנסת ח"כ יואל חסון  ( המחנה הציוני )  אמר כי "  הפור נפל ,  יש לאחד את ההפגנות שנערכות במוצ"ש ברחבי הארץ תחת קריאה אחת :  ראש ממשלה תחת חקירה צריך ללכת הביתה .  לדבריו , " אלו ימים לא קלים ,  והם יהיו אף קשים יותר .  יגידו עלינו שאנחנו בוגדים ,  יאשימו אתכם שקשרתם קשר להפיל את ראש הממשלה ,  שכל אחד מכם פה ממומן על ידי עמותת 'שקר כלשהו' שרק נועדה להפיל את נתניהו משלטונו .  זה לא יעזור להם ,  האמת חזקה אל מול הפחדות ואיומים ". 
חברת סיעתו ,  ח"כ איילת נחמיאס ורבין ,  אמרה כי  " על כולנו לוודא שהשלטון יהיה נקי משחיתות ציבורית ,  ודאי פלילית ".  לדבריה , " הישראלים והישראליות שעומדים מדי שבוע בפתח תקווה ובמקומות אחרים בארץ זה 37 שבועות ,  לא מוכנים לסבול את השחיתות הזאת - כי הם יודעים שהיא על חשבונם .  זהו צומת קריטי בתולדות ישראל ,  ואסור לבלבל ולטעות מהו סדר העדיפויות האזרחי במדינה דמוקרטית ".  
מנגד ,  בצד השני של הכביש ,  התכנסו כ-500 אנשי ליכוד ,  ואלו גירשו את ח"כ אילן גילאון  ( מרצ )  שהגיע לשוחח עמם . " ההפגנות שלהם אנטי-דמוקרטיות והתפקיד שלהן הוא להלחיץ את היועץ המשפטי לממשלה ",  אמר ח"כ ביטן לוואלה !  NEWS . " אם אנחנו היינו עורכים הפגנות כאלה - היו מוקיעים אותנו .  מה שהם עושים זה נגד שלטון החוק .  ההפגנות מיותרות ".  
שר התקשורת איוב קרא אמר כי  " באתי להפגין תמיכה בראש הממשלה ובאשת ראש הממשלה .  אני מאמין ברשויות החוק וחושב שהם עושים עבודה גדולה ,  אבל הם צריכים להפסיק את ציד המכשפות הזה שיורה לכל כיוון בלי לפגוע ". 
חברי כנסת נוספים מהליכוד שהגיעו היו נאווה בוקר ואמיר אוחנה . " הגענו לכאן היום כדי להבהיר למפגיני השמאל שיש כאן לא ניתן להם להפיל את שלטון הימין בדרכים לא דמוקרטיות ",  אמרה בוקר .  לדבריה , " הממשלה הזו תאריך ימים ".  
רבים ממובילי המחאה סבורים כי הלחץ הציבורי הוא שהוביל להתפתחויות האחרונות בחקירת נתניהו . " מנדלבליט נשבר :  הלחץ הציבורי שיפסיק לטייח עשה את שלו ",  כתב היום אלדד יניב בפוסט בפייסבוק . " רק רוח פת שברה את מנדלבליט ".  

כ-2,000 הפגינו מול בית מנדלבליט : " לא נלך למרות חקירות נתניהו "
 המחאה השבועית בפתח תקווה בדרישה מהיועמ"ש להאיץ את חקירות ראש הממשלה התקיימה ברקע החתימה על הסכם עד המדינה עם ארי הרו .  מנגד ,  כ-500 פעילי ליכוד השתתפו בהפגנת תמיכה בנתניהו ,  שארגן ח"כ ביטן . " ההפגנות שלהם אנטי-דמוקרטיות "
 
