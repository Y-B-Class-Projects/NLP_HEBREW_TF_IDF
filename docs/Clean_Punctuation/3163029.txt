סקר וואלה !  NEWS :  נתניהו מתחזק - הפער מיש עתיד ממשיך לגדול
סדר היום הביטחוני נותן את אותותיו :  לו היו הבחירות מתקיימות היום ,  היה הליכוד זוכה לניצחון מוחץ עם 34 מנדטים - בפער גדול מיש עתיד הממוקמת שנייה עם 16 מנדטים בלבד .  המחנה הציוני בראשות אבי גבאי יורדת ל-10 מנדטים .  55% מהנשאלים :  ישראל יצאה מנצחת מהסבב בעזה
הפופולריות של ראש הממשלה בנימין נתניהו ממשיכה להתחזק ,  במקביל לירידה בכוחו של יו"ר יש עתיד יאיר לפיד - כך עולה מסקר מנדטים של וואלה !  NEWS ומכון המחקר  " פאנלס פוליטיקס "  המתפרסם היום  ( ראשון )  .  אם הבחירות היו נערכות היום ,  הליכוד בראשות נתניהו היה זוכה ב-34 מנדטים ,  בפער גדול מאוד מהמפלגה השניה בגודלה ,  יש עתיד ,  שהיתה מקבלת 16 מנדטים בלבד .  
בהשוואה לסקר מנדטים הקודם שנערך עבור וואלה !  NEWS בסוף החודש הקודם ,  שבו הליכוד זכתה ב-29 מנדטים ואילו יש עתיד ב-16 ,  נראה כי החודש האחרון ,  בו שלט סדר היום הביטחוני בהובלת נתניהו ,  נתן את אותותיו שכן הליכוד עלה בחמישה מנדטים ואילו לפיד ירד בשלושה .  
עוד בוואלה !  NEWS:שר הפנים החדש באיטליה למהגרים :  הנסיעה החופשית נגמרה ,  התחילו לארוזנתניהו תוקף את פרדו : " המוסד איננו ארגון פשע"נתניהו קיבל את מסקנות ועדת חוק הגיור ;  הרבנים הראשיים : " פרצה חמורה "  
גם המחנה הציוני ממשיך במגמת היחלשות ,  ואם הבחירות היו נערכות היום המפלגה היתה מקבלת 10 מנדטים בלבד ,  לעומת 24 מושבים בכנסת הנוכחית ,  ו-11 בסקר שנערך לפני כחודש .  מהסקר האינטרנטי ,  שבו השתתפו 519 נשאלים המהווים מדגם מייצג של האוכלוסייה היהודית והערבית ,  עולה כי אם הבחירות היו נערכות היום ,  הרשימה המשותפת היתה מקבלת 12 מנדטים ,  הבית היהודי 11 ,  יהדות התורה 8 מנדטים ,  ישראל ביתנו ,  מרצ וכולנו 6 מנדטים כל אחת ,  כמו גם מפלגתה החדשה של ח"כ אורלי לוי אבקסיס .  
ש"ס סוגרת את רשימת המפלגות עם 5 מנדטים .  מהסקר עולה כי הקואליציה הנוכחית מחזקת את כוחה ,  והיתה גורפת 70 מנדטים בבחירות הבאות ,  לעומת 66 היום .  
התחזקותו של נתניהו בסקרים מיוחסת בעיקר לסדר היום הביטחוני שהוא מוביל בשבועות האחרונים והתנהלותו בשתי הזירות המתוחות - המאבק בהתבססותה של איראן בסוריה וההסלמה בגבול רצועת עזה .  מהסקר עולה כי למרות הביקורת שנמתחה על נתניהו ושר הביטחון אביגדור ליברמן מתוך מחנה הימין על התגובה הישראלית לירי מעזה בשבוע שעבר ,  רוב הציבור סבור שישראל יצאה מהסבב האחרון כשידה על העליונה - 55% מהמשיבים ,  ואילו רק 19% סבורים שהחמאס הוא זה שניצח .  26% השיבו שאינם יודעים .  
בנוסף ,  על רקע קריאות של שרים בקבינט להחריף את התגובה הישראלית עד כדי כיבוש מחדש של רצועת עזה ,  הסקר מראה כי מרבית הציבור מתנגד לפתרון זה - 58% ,  ורק 29% תומך .  13% מהמשיבים השיבו שאינם יודעים .  עם זאת ,  רוב ממצביעי הליכוד  ( 55% )  והבית היהודי  ( 52% )  תומכים בכיבוש הרצועה .  
במהלך השבועות האחרונים ניצבה מחדש לעיני הציבור ברית ישנה-חדשה בין נתניהו וליברמן ,  שאף הובילה לחרושת הערכות במערכת הפוליטית כי השניים עשויים לנסות לחבור לריצה משותפת בבחירות הבאות ,  כפי שהיה בבחירות 2013 ברשימת הליכוד-ביתנו .  סקר וואלה !  NEWS בחן בשאלה נפרדת את אופן ההצבעה למפלגות לו ליברמן היה מצטרף לליכוד ,  ועולה ממנו כי חבירה של השניים תביא דווקא לאובדן מנדטים .
 במצב זה ,  הליכוד עם נתניהו וליברמן מקבל 36 מנדטים - שני מנדטים יותר ממאשר ללא ליברמן ,  אך 4 פחות מסך המנדטים של הליכוד וישראל ביתנו במקרה של ריצה נפרדת במצב המפלגות הקיים  ( 34 )  .  4 המנדטים הנוספים של ישראל ביתנו מתחלקים ,  לפי הסקר התיאורטי ,  בין כולנו של שר האוצר משה כחלון ומפלגתה של ח"כ לוי אבוקסיס ,  שמקבלים כל אחד 8 מנדטים לעומת 6 במצב המפלגות הקיים .  

סקר וואלה !  NEWS :  נתניהו מתחזק - הפער מיש עתיד ממשיך לגדול
סדר היום הביטחוני נותן את אותותיו :  לו היו הבחירות מתקיימות היום ,  היה הליכוד זוכה לניצחון מוחץ עם 34 מנדטים - בפער גדול מיש עתיד הממוקמת שנייה עם 16 מנדטים בלבד .  המחנה הציוני בראשות אבי גבאי יורדת ל-10 מנדטים .  55% מהנשאלים :  ישראל יצאה מנצחת מהסבב בעזה

