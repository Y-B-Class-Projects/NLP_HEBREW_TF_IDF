נתניהו על החלטת קרי לא לבקר בישראל : " באמת אין לו סיבה להגיע "
 לפי דיווח בגלי צה"ל ,  ראש הממשלה אמר כי בשל העובדה שביקור שר החוץ האמריקני במזרח התיכון יעסוק בהסכם הגרעין ,  אין לו סיבה לבקר במדינה . " אנחנו לא שותפים בשולחן ,  אלא מנה בתפריט עצמו ",  אמר נתניהו בנימה מבודחת
 ( קרי : " אם איראן לא תציית - נגיב במהירות )  
ראש הממשלה ,  בנימין נתניהו ,  התייחס היום  ( שלישי )  בנימה צינית ומבודחת להחלטתו של שר החוץ האמריקני ,  ג'ון קרי ,  שלא לבקר בישראל בעת נסיעתו הקרובה למזרח התיכון ,  שתעסוק בהסכם הגרעין שנחתם בין איראן ושש המעצמות .  לפי דיווח לגלי צה"ל ,  נתניהו אמר בעת חזרתו מקפריסין : " באמת אין לו סיבה לבוא לכאן .  ההסכם הזה לא קשור אלינו ואין לו השפעה עלינו .  אנחנו לא שותפים בשולחן ,  אלא מנה בתפריט עצמו ". 
קרי יגיע בשבוע הבא לביקור במזרח התיכון - במצרים ובמדינות המפרץ הפרסי - לדיונים בנוגע להסכם הגרעין וכן בנוגע למאבק בארגון  " המדינה האיסלאמית "   ( דאעש )  .  בהודעה של מחלקת המדינה שפורסמה אמש בלטה העובדה שישראל לא מוזכרת בין המדינות שקרי עתיד להגיע ולבקר בהן .  ב-2 באוגוסט יגיע קרי לקהיר למה שהוגדר כ"אשרור המחויבות האמריקנית לשימור השותפות עם מצרים ".  יום לאחר מכן ייצא השר לדוחא ,  בירת קטאר ,  כדי להיפגש עם מקביליו מערב הסעודית ,  מאיחוד האמירויות ,  מבחריין ,  מכוויית ,  מעומאן ומקטאר .
 עוד כתבות בנושא:ברקע הוויכוח על הסכם הגרעין :  קרי יגיע למזה"ת - ולא יבקר בישראלקרי הותקף בשימוע בבית הנבחרים : " איראן תקבל מבול מזומנים"שרת החוץ האירופית בטהראן : " יישום ההסכם יסלול דרך ליחסי איראן-אירופה "  
אי הגעתו של קרי לישראל מעידה על המתיחות בין וושינגטון לירושלים בסוגיית הגרעין ,  שהיא אחת ממטרות הביקור .  בימים האחרונים נרשמו חילופי דברים קשים בין קרי לבין בכירים ישראליים על רקע ההסכם .  ביום שישי האחרון האשים קרי את המתנגדים להסכם ,  ובהם ישראל ,  בכך שהם מאפשרים ל"פחד ולאמוציות "  להכתיב את שיקול דעתם .
" התחלנו  ( את המשא ומתן עם איראן )  עם זמן פריצה  ( לפצצה גרעינית )  של חודשיים .  בעזרת ההסכם ,  במשך עשר שנים ,  זמן הפריצה יהיה שנה אחת או יותר .  האם ישראל בטוחה יותר כאשר זמן הפריצה הוא שנה ,  או חודשיים ?  ",  שאל קרי את הקהל בנאומו במכון המחקר  " המועצה ליחסי חוץ "  בניו יורק .  נוסף על כך ,  טען כי אם הקונגרס האמריקני יצביע נגד קבלת הסכם הגרעין עם איראן , " העולם יאשים את ישראל ". 
בתחילת השבוע הגיב בחריפות השר הממונה על איראן בממשלה ,  יובל שטייניץ ,  לדברי קרי .  שטייניץ הבהיר כי  " מדינת ישראל תשמיע את עמדותיה בסוגיית הגרעין האיראני ,  הרלוונטית לביטחונה ולקיומה ,  ולאיש אין סמכות להלך עליה אימים ".  
היום העיד קרי בשימוע של ועדת יחסי החוץ של בית הנבחרים על הסכם הגרעין .  יו"ר בית הנבחרים הרפובליקני אד רויס תקף את ההסכם וטען כי הוא מעניק לאיראן  " מבול של מזומנים ",  בזמן שהוא מחליש את יכולתה של וושינגטון ללחוץ על טהראן . " אם ההסכם יאושר ,  איראן תקבל מבול של מזומים שיחזקו את עמדתה הבינלאומית ",  טען רויס . " בזמן שאיראן תתחזק ,  אנחנו נהיה חלשים יותר ". 
קרי הזהיר כי אם הקונגרס לא יאשר את הסכם הגרעין ,  טהראן תתקדם לעבר פצצה גרעינית ,  הסנקציות הבינלאומיות יתפוררו ,  וארצות הברית תישאר ללא יכולות הפיקוח המעוגנות בהסכם .  לדברי קרי ,  אם ארצות הברית תיסוג מההסכם ,  יתר המעצמות לא ילכו בעקבותיה .  

נתניהו על החלטת קרי לא לבקר בישראל : " באמת אין לו סיבה להגיע "
 לפי דיווח בגלי צה"ל ,  ראש הממשלה אמר כי בשל העובדה שביקור שר החוץ האמריקני במזרח התיכון יעסוק בהסכם הגרעין ,  אין לו סיבה לבקר במדינה . " אנחנו לא שותפים בשולחן ,  אלא מנה בתפריט עצמו ",  אמר נתניהו בנימה מבודחת

