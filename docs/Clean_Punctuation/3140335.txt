שובו של ביטן :  יו"ר הקואליציה לשעבר מנסה לפשר במשבר הגיוס
ראשי הקואליציה מפעילים מאמצים לסיים את המשבר סביב חוק הגיוס לפני חזרתו של נתניהו מביקורו בארה"ב .  לוואלה !  NEWS נודע כי ביטן ,  שחשוד בעבירות שחיתות ,  מקיים שיחות עם החרדים ללא תיאום עם רה"מ .  גורם בקואליציה : " ייתכן שהוא זה שיניח את היסוד לפתרון המשבר "
 המשבר הפוליטי סביב חוק הגיוס נמצא בעיצומו ,  וראשי הקואליציה עושים מאמץ כדי לסיים אותו לפני חזרת ראש הממשלה בנימין נתניהו מביקורו המדיני בארצות הברית בסוף השבוע .  נתניהו עצמו אמר אתמול  ( שני )  לכתבים בוושינגטון כי הוא מנסה למצוא פתרון  " שיאפשר לממשלה לכלות את ימיה .  כרגע ,  אני לא יכול לבשר שזה בהישג יד ".  עם זאת ,  בקואליציה יש חשש כי בצל ההתפתחויות האחרונות בחקירות נגדו ,  נתניהו יעדיף ללכת לבחירת על רקע המשבר בחוק הגיוס ולכן אינו עושה מאמץ מרבי לפתור אותו .  ביממה האחרונה קיימו בכירים בקואליציה מגעים במספר רב של ערוצים ,  בניסיון לייצר פתרון שימנע הליכה לבחירות .  
נתניהו מקיים קשר שוטף עם השר יריב לוין ,  שהופקד מטעמו על מציאת פתרון יחד עם השר זאב אלקין .  עם זאת ,  לוואלה !  NEWS נודע כי במקביל ,  יו"ר הקואליציה הקודם דוד ביטן ,  שפרש מתפקידו בשל החקירות המתנהלות בימים אלה נגדו בפרשת השחיתות בראשון לציון ,  פועל בערוץ נפרד מול החרדים .  ביטן הציג אתמול בפני ראשי הסיעות החרדיות טיוטת הצעת חוק שבשיחות עמם טען כי זו הצעה שיש לה  " סיכויים מעולים פוליטית ומשפטית ".  ביטן הסביר : " זה יעבור את ליברמן ,  כחלון ובג"ץ ואפילו יהיה ניתן להעביר את זה בשלוש קריאות בתקופה יחסית קצרה ".  
ביהדות התורה עיינו בהצעתו של ביטן ,  הבטיחו לדון בה ,  אולם שני גורמים במפלגה אמרו לוואלה !  NEWS כי  " זה כבר לא על הפרק ".  עם זאת ,  ביטן ממשיך לנהל שיחות עם החרדים במטרה לבחון פתרונות נוספים .  זוהי הפעם הראשונה שביטן משחק במגרש הקואליציוני מאז עזב את תפקיד יו"ר הקואליציה בעקבות החקירה נגדו ,  והוא אינו מתואם עם ראש הממשלה ,  אך לפי גורם בקואליציה  " ייתכן שהוא זה שיניח את היסוד לפתרון המשבר ".  
ראשי הבית היהודי נפתלי בנט ואיילת שקד ,  השוהים בוושינגטון ,  מנהלים גם הם ערוץ נפרד לפתרון המשבר .  השניים קיימו ביממה האחרונה שיחות עם יו"ר ש"ס אריה דרעי שנחשב לקול המתון במשבר הגיוס ,  ועם סגן השר יעקב ליצמן שנחשב לקול הקיצוני ,  והחלו לנסח חוק שמבוסס על עיקרי החוק שנפסל בבג"ץ עם שינויים שייעשו בו .  בנט ושקד פועלים בערוץ שמטרתו לעקוף את נתניהו מתוך חשש כי הוא יגרור אותם לבחירות על משבר שהגדירו אותו  " פתיר ".  
בהודעה מוקלטת שהפיץ אתמול בנט לחבריו בסיעה הוא אמר כי זה לא  " מהמשברים המסובכים "  והפתרון לו הוא  " שצריך לרדת מחוק יסוד כי זה לא עובר אצל כחלון וליברמן ולעבור לחוק גיוס מתוקן שמגלם בתוכו את מה שבג"ץ העיר ".  בנט ציין כי החרדים יסתפקו באישור של ועדת השרים לחקיקה ואישור בקריאה טרומית במליאת הכנסת . " ברגע שזה עובר טרומית זה מוכיח שיש את האצבעות בכנסת וזה אמור לספק את כולם ".  
הוא מתח ביקורת על ראש הממשלה נתניהו : " אף אחד לא ממש תופס הובלה להביא את הפשרה .  נתניהו בינתיים לא נכנס לזה חזק .  במוצאי שבת פניתי לאנשי ראש הממשלה אבל הם ממש לא נרתמו .  לדעתי נתניהו עוד לא החליט מה הכיוון אבל אם הוא רוצה הוא פותר את זה בכמה דקות כשאנחנו חוזרים לארץ ".  בנט ביקש מחבריו לסיעה להתראיין בתקשורת על כך שחשוב לא להפיל את הממשלה : " מה שחשוב שכולם יתבטאו על יציבות הממשלה ,  לא לגרור את המדינה לבחירות ,  לא להפיל אותה סתם ,  מעודד אתכם - תתראיינו ותגידו שאין סיבה להפיל ממשלת ימין ".  
שר בכיר בליכוד אמר כי הסיבה לכך שבקואליציה פועלים לסיים את המשבר היא משום ש"השותפות הפנימו שהן הולכות לשחיטה ,  ומנסות לסגור עוד לפני שנתניהו יחזור ".  גורם בפמליית ראש הממשלה הכחיש שנתניהו אינו פועל לפתרון המשבר ואמר לוואלה !  NEWS כי נתניהו  " לא רוצה בחירות ועושה הכול על מנת להכניס שפיות לכל המערכת הקואליציונית ".  
אם יימצא נוסח מוסכם על ראשי הקואליציה ,  יוותר פלונטר קואליציוני נוסף על כנו ,  שכן שר הביטחון אביגדור ליברמן וישראל ביתנו צפויים להתנגד לו בהצבעה במליאה ,  ואילו בכירים בכולנו הבהירו בימים האחרונים כי לא יסכימו לתרחיש בו ישראל ביתנו מתנגדת וכולנו תידרש לתמוך בחקיקה ,  כפי שהיה בהצבעה על חוק המרכולים .  במצב ששתי הסיעות יתנגדו ,  הרוב הקואליציוני אינו מובטח .  
בסיעות החרדיות הנמיכו ביממה האחרונה את להבות המשבר הנוכחי ,  והעבירו מסרים לבכירים בקואליציה כי יסתפקו באישור חוק הגיוס בקריאה טרומית קודם אישור התקציב ולא ידרשו לאשר את החוק בשלוש קריאות - אישור סופי .  ההערכה בסיעות החרדיות כי אם יימצא נוסח מוסכם ,  גם ליצמן ,  היחיד שהצהיר כי ידרוש את אישור החוק בשלוש קריאות ,  יסתפק בקריאה טרומית .  
ביום ראשון בערב ,  שוחח נתניהו השוהה בוושינגטון עם השרים לוין וליברמן ועם יו"ר הקואליציה דודי אמסלם ,  ואמש ראש הסגל יואב הורביץ המשיך במגעים עם השותפות .  גורמים בקואליציה מעריכים כי המשבר יסתיים  " רק לאחר שובו של נתניהו לארץ ".  עם זאת ,  כדי להספיק להעביר את תקציב המדינה לפי הדד ליין הנוכחי - בעוד שבוע וחצי - יש צורך להתחיל בדיונים בוועדת הכספים כבר מחר .  בינתיים ,  בעקבות המשבר יו"ר ועדת הכספים ח"כ משה גפני מקפיא את חלקם .  בקואליציה העלו אפשרות להאריך בשבוע את מושב הכנסת אך טרם הוחלט לעשות זאת .  

שובו של ביטן :  יו"ר הקואליציה לשעבר מנסה לפשר במשבר הגיוס
ראשי הקואליציה מפעילים מאמצים לסיים את המשבר סביב חוק הגיוס לפני חזרתו של נתניהו מביקורו בארה"ב .  לוואלה !  NEWS נודע כי ביטן ,  שחשוד בעבירות שחיתות ,  מקיים שיחות עם החרדים ללא תיאום עם רה"מ .  גורם בקואליציה : " ייתכן שהוא זה שיניח את היסוד לפתרון המשבר "
 
