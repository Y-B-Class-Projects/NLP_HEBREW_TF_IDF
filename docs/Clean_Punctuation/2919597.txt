סאגת השגריר :  גם ישראל אשמה בסחבת המינוי של דני דיין
אפשר היה לחשוב שהממשלה ,  ששר החוץ שלה הוא נתניהו ,  תגיב בתקיפות לגרירת הרגליים של ברזיל ,  אך היא מציגה החלטות חלביות ותגובות נרפות .  אחת המדינות החשובות בעולם  " מסמנת מתנחלים "  - ודווקא הממשלה הימנית ביותר זה שנים מסרבת להגיב נחרצות .  פרשנות
דני דיין ,  שנבחר על ידי ראש הממשלה בנימין נתניהו לכהן כשגריר בברזיל ,  הפך בשלושת החודשים האחרונים לקורבן של סחבת מכוונת ומרגיזה מצד ממשלת ברזיל .  הברזילאים מסרבים לאשר את המינוי שלו בגלל פעילותו ארוכת השנים למען ההתנחלויות והעובדה שהוא עצמו גר בהתנחלות .  אלא שבשבועיים האחרונים נראה שלא רק ממשלת ברזיל גוררת רגליים ונמנעת מקבל החלטה בעניינו של דיין :  באופן אבסורדי ,  זה גם מה שעושה ממשלת ישראל .
 לפני שבוע וחצי פרסם האתר Times of Israel ריאיון עם בכיר ברזילאי שהבהיר כי ממשלת ברזיל לא תאשר ולא תדחה את מינויו של דיין ,  אלא פשוט  " תתקע "  אותו לנצח ,  עד שישראל  " תבין את הרמז ",  כך לדבריו ,  ותציע שגריר אחר .  מדובר בצעד חסר תקדים - מדינה זרה מסרבת למינוי שגריר ישראלי בשל העובדה שהוא מתנחל .  אפשר היה לצפות מהממשלה הנוכחית בישראל להגיב בחריפות ובתקיפות ,  אבל בפועל ,  ישראל נמנעה עד כה מלנקוט בצעדי תגובה כלשהם כלפי ברזיל .  זאת ,  בשעה שדווקא הפלסטינים פעילים מאוד בשיחות עם ממשלת ברזיל והפרלמנט במדינה ,  בניסיון להפוך את הדחייה הלא רשמית של דיין להחלטה מוכרזת .  
לקריאה נוספת בוואלה !  NEWS:מפסיקים לשתוק :  ישראל תנקוט צעדים נגד ברזיל בשל עיכוב מינוי השגרירדני דיין : " 700 אלף ישראלים בשטחים פסולים מלכהן כשגרירים"סערת מינוי דני דיין לשגריר בברזיל :  נתניהו מכנס דיון מיוחד 
לפני כשבועיים ,  אחרי שהתברר סופית שתקיעת מינויו של דיין אינה תקלה ,  אלא טקטיקה מכוונת של ברזיל ,  החלו לחצים מצד גורמי ימין שונים על נתניהו ,  המכהן גם כשר החוץ ,  לנקוט בתגובה נחרצת נגד ברזיל .  נתניהו ,  לעומת זאת ,  העדיף לנקוט בגישה הפוכה  להמתין להתפתחויות הפוליטיות בברזיל ,  מתוך הנחה שנשיאת ברזיל ומנהיגת השמאל במדינה ,  דילמה רוסף ,  עלולה להיות מודחת מהשלטון בתוך כמה חודשים .  אם רוסף אכן תודח ,  מי שיחליף אותה צפוי לאשר את מינויו של דיין .  נתניהו מייחס חשיבות רבה ליחסים עם ברזיל ,  המדינה החשובה ביותר באמריקה הלטינית ,  ולכן הוא אינו ממהר לדרדר את היחסים בין המדינות עד לכדי משבר .  
הבעיה העיקרית עם אסטרטגיה זו של נתניהו ,  היא שכלל לא בטוח שרוסף תודח מתפקידה .  בשבועיים האחרונים גברו הסיכויים לכך שהיא דווקא תצליח לשרוד ,  למרות פרשות השחיתות שנקשרו בשמה והירידה החדה בפופולריות שלה בקרב הציבור הברזילאי .  גם אם היא תודח לבסוף ,  מדובר בתהליך שעשוי להימשך זמן רב ,  ובינתיים תתקבע העובדה ששגריר ישראלי לא מונה לתפקידו בשל היותו מתנחל .  
התקשורת הישראלית החלה לעסוק בנושא בצורה אינטנסיבית בשבוע שעבר ,  מה שגרם גם לפוליטיקאים בימין להתעורר .  סגנית שר החוץ ,  ציפי חוטובלי ,  שוחחה בנושא עם נתניהו והציעה להתחיל בצעדי תגובה ישראליים לסחבת הברזילאית ,  אבל אף החלטה בנושא לא התקבלה .  
דיין עצמו המתין לאורך כל השבוע לעדכונים מירושלים .  מאחר שאלה בוששו לבוא ,  החליט בסוף השבוע להתראיין לראשונה על העיכוב במינוי ,  אחרי שלושה חודשים שבהם לא אמר דבר בנושא .  בראיונות שהעניק לתקשורת הוא הביע ביקורת על התגובה הרפה של הממשלה ,  והזהיר מפני השלמה שקטה עם התקדים שקובעת ברזיל .  
אחרי הראיונות של דיין ,  יצאו תדרוכים לתקשורת על דיון מיוחד שייערך בנושא בלשכת ראש הממשלה בירושלים .  הדיון עצמו נערך אתמול בשעות הצהריים ,  אבל נתניהו לא השתתף בו .  במקומו ,  ישבו בדיון חוטובלי ,  מנכ"ל משרד החוץ דורי גולד ,  ויועצו המדיני של נתניהו ,  יונתן שכטר .  זהו פורום לא מספיק בכיר כדי לקבל החלטות דרסטיות של ממש נגד ברזיל ,  ולכן באופן טבעי ,  ההחלטות שהתקבלו בדיון היו  " חלביות "  ביותר .  חוטובלי אמנם הוציאה לאחר הדיון הודעה תקיפה לעיתונות והצהירה ש"לא נסכים לקבל "  את האפליה של ברזיל ,  אבל בפועל ,  צעדי התגובה הראשוניים של ישראל יהיו מוגבלים ביותר .  
הצעדים הקונקרטיים היחידים שאפשר להצביע עליהם כרגע הם זימון השגריר הברזילאי בישראל לשיחה בנושא ,  שלא תוגדר כשיחת נזיפה ,  והעברת מסרים זועמים מבכירים ישראלים למקביליהם בברזיל .  אלה החלטות שקשה להאמין שמתקבלות רק כעת ,  שלושה חודשים אחרי שמינויו של דיין הועבר לברזיל ,  ושבוע וחצי אחרי הפרסום על כך שברזיל לא מתכוונת לאשר אותו .  מעבר לכך ,  לא ברור מה לוח הזמנים להוצאתן לפועל  האם השגריר הברזילאי יזומן לשיחה כבר היום ,  או רק בהמשך השבוע ,  ואולי בכלל בשבוע הבא ?  
מנקודת המבט של ברזיל ,  אין עוד עדות לכך שמשהו השתנה בעקבות הדיון אמש והפרסומים בעיתונות בשבועיים האחרונים .  ישראל עדיין לא הגיבה בצורה החריפה שהיה מצופה ממנה להגיב .  עם זאת ,  ישראל כן מתכוונת לנסות לגייס למאבק גם את יהדות ברזיל :  בסוף השבוע אכן פורסמה עצומה במדינה ,  ביוזמתו של אזרח יהודי מהעיר קוריטיבה ,  למען אישור מינויו של דיין .  עד כה חתמו עליה כבר יותר מאלף איש .  אבל גם זה ,  בשלב הנוכחי ,  נראה כמו בבחינת מעט מדי ומאוחר מדי .
 יש סיכוי גבוה שגם אם ממשלת ישראל תשנה סוף סוף את דפוס התנהלותה ,  ותגיב להחלטה חסרת התקדים של ברזיל בתגובה חסרת תקדים בחומרתה ,  עדיין מינויו של דיין לא יאושר .  בהחלט ייתכן שכל עוד מפלגתה של רוסף נמצאת בשלטון בברזיל ,  דיין לא יהיה שגריר ,  ויהי מה .  שר החוץ לשעבר ,  אביגדור ליברמן ,  אמר אתמול שעצם ההחלטה לשלוח למדינה שמאלנית כל כך כמו ברזיל - שהחזירה את השגריר שלה מישראל לאות מחאה במהלך מבצע  " צוק איתן "  - מתנחל אידיאולוגי כמו דיין ,  הייתה חובבנית .  
כך או אחרת ,  דבר אחד ברור :  השאלה הגדולה מבחינת ישראל כרגע אינה אם דיין יהיה השגריר או לא ,  אלא אם באמת יכול להיות שדווקא הממשלה הימנית ביותר שהייתה בישראל זה שנים רבות ,  תעבור בשתיקה על  " סימון מתנחלים "  בידי אחת המדינות החשובות בעולם .  

סאגת השגריר :  גם ישראל אשמה בסחבת המינוי של דני דיין
אפשר היה לחשוב שהממשלה ,  ששר החוץ שלה הוא נתניהו ,  תגיב בתקיפות לגרירת הרגליים של ברזיל ,  אך היא מציגה החלטות חלביות ותגובות נרפות .  אחת המדינות החשובות בעולם  " מסמנת מתנחלים "  - ודווקא הממשלה הימנית ביותר זה שנים מסרבת להגיב נחרצות .  פרשנות

