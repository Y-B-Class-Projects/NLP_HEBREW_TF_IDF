פנייה ליועמ"ש : " פתח בחקירת ניגוד העניינים ברכש הצוללות מגרמניה "
 פעיל במטה נגד מתווה הגז פנה למנדלבליט לאחר תחקיר ערוץ 10 ,  בדרישה לפתוח בחקירה פלילית נגד נתניהו ועו"ד שמרון - שמשמש כעורך דינו של ראש הממשלה במקביל לייצוג איש עסקים שתיווך בעסקה . " פגיעה בקודש הקודשים שהיא מערכת הביטחון "
 גונן בן יצחק ,  סוכן שב"כ בעברו ופעיל במטה המאבק נגד החתימה על מתווה הגז פנה היום  ( רביעי )  ליועץ המשפטי לממשלה ,  אביחי מנדלבליט ,  בדרישה לפתוח בחקירה פלילית נגד ראש הממשלה בנימין נתניהו ועו"ד דוד שמרון ,  וזאת בעקבות הפרסום של רביב דרוקר בערוץ 10 בנוגע לחשד לניגוד עניינים בעסקת רכישת הצוללות מגרמניה . 
" אתמול פורסם כי עורך הדין דוד שמרון ,  אשר מקורב לראש הממשלה ומשמש כבא כוחו ,  משמש גם כבא כוחו של מיקי גנור ,  איש עסקים ישראלי אשר מתווך בעסקת רכישת הצוללות אשר מתעתד להקים בישראל מספנה פרטית בבעלות ישראלית גרמנית לטיפול בצוללות ,  דבר אשר יבטיח הכנסות גבוהות לאורך שנים קדימה ",  כתב בן יצחק . " מדובר בחשד למעשים פליליים הנוגעים בקודש הקודשים של מדינת ישראל  מערכת הביטחון ".  
בן יצחק הוסיף במכתבו כי  " לא ניתן להמעיט בחומרתם של הדברים שלפיהם האיש ש'בהתנדבות' מייצג שנים את ראש הממשלה ושבעבר ניהל את השקעותיו ,  מייצג בו בזמן איש עסקים שנהנה מהחלטותיו  ( התמוהות )  של ראש הממשלה ".  
בשיחה עם וואלה !  NEWS אמר בן יצחק : " צריך לזכור ששמרון הרבה שנים מייעץ ועושה עבודה משפטית עבור נתניהו בחינם ,  ולפי הפרסום הוא מקדם עניינים של לקוח אחר ולא יכול להיות ניגוד עניינים גדול מזה .  הסיפור של מרכז ההשקעות של אולמרט הוא סיפור הרבה יותר קטן .  יש כאן שאלה על המניעים שהביאו את נתניהו לקבל החלטה שלא זכתה בשעתו לתמיכת מערכת הביטחון .  אני לא מתיימר לדעת כמה צוללות צריכה ישראל ,  אבל עצם זה שעורך דינו מקדם את זה הוא דבר קשה .  שמרון הוא לא רק עורך דין של נתניהו במובן הפשוט של המילה ,  הוא גם ניהל את ההשקעות של ראש הממשלה בתור נאמן ויש גם קשר עסקי בין השניים ".  
בן יצחק הוסיף במכתבו כי יש לבחון קשר אפשרי בין פרסום דבר חקירתו של בכיר במל"ל לבין הפרסום בערוץ 10 ,  וזאת לאור החשד כי יש זיקה בין המקרים . " העיקרון של ניגוד עניינים נועד לא רק למנוע שחיתות אלא גם למנוע פגיעה באמון הציבור ",  הוסיף .
 התנועה לאיכות השלטון פנתה גם היא ליועץ מנדלטבליט בדרישה לפתוח בחקירה פלילית נגד השניים .  התנועה ציינה כי מהתחקיר  " עולה חשש לניגוד עניינים חמור ,  שמחמיר לנוכח משמעותה הכספית הכבירה של העסקה ,  שנמדדת בעלות של 1.5 מיליארד אירו מקופת המדינה ,  לטובת חברה גרמנית ".  לדברי התנועה , " אם אכן יש אמת בפרסום ,  ראוי היה שראש הממשלה יפטור את עצמו ממעורבות בעסקה המדוברת בעקבות ניגוד העניינים שנוצר ממעורבותו של עו"ד שמרון .  
אתמול הגיבו עו"ד שמרון ולשכת ראש הממשלה לפרסום בחדשו 10 . " לא שוחחתי מעולם מול גורמי מדינה כלשהם בנושא הפרטת מספנת חיל הים ולא טיפלתי מול גורמי מדינה כלשהם בסוגיית רכש כלי שיט על ידי מדינת ישראל ",  מסר עו"ד שמרון , " אשר לפגישה עם יו"ר ההסתדרות ,  הרי נכון שסברנו שאם אכן תעבור תחזוקת חיל הים במסגרת הפרטית פעילות התחזוקה לגורם האזרחי ,  כי אז לא רצוי להגיע להידברות עם ההסתדרות .  לא שוחחתי בעניינים אלה מעולם עם ראש הממשלה ".  תגובת ראש הממשלה : " רה"מ נתניהו אינו מכיר את גנור ולא ידע על שום קשר בינו לבין עו"ד שמרון .  עו"ד שמרון מעולם לא שוחח עם רה"מ נתניהו בעניין כלשהו הקשור ללקוחותיו .  הסיבה היחידה לעסקה עם הגרמנים היא שיקולים אסטרטגיים ושיקולים כלכליים ".  

פנייה ליועמ"ש : " פתח בחקירת ניגוד העניינים ברכש הצוללות מגרמניה "
 פעיל במטה נגד מתווה הגז פנה למנדלבליט לאחר תחקיר ערוץ 10 ,  בדרישה לפתוח בחקירה פלילית נגד נתניהו ועו"ד שמרון - שמשמש כעורך דינו של ראש הממשלה במקביל לייצוג איש עסקים שתיווך בעסקה . " פגיעה בקודש הקודשים שהיא מערכת הביטחון "
 
