שייקה לוי : " ישראל היא דיקטטורה "
 שייקה לוי מציין 50 שנים להופעה הראשונה של הגששים ויום הולדת 75 ,  אבל המצב במדינה מקשה עליו לחגוג . " השלטון דיקטטורי ,  ביבי מזיק ,  לא אמין ושולטת בו אישה ,  וחברי הכנסת דואגים לעצמם ולא לנו ",  אמר לוואלה !  תרבות
שייקה לוי ציין בסוף החודש שעבר 50 שנים להופעה הראשונה של הגשש החיוור ,  שהתקיימה במועדון  " הסנטר הכפול "  ביפו ,  וביום שבת הקרוב יציין יום הולדת 75 .  אולם המצב במדינה מקשה עליו לחגוג .  התנהלות ראש הממשלה ורעייתו ,  חברי הכנסת והשלטון מכעיסה אותו מאוד . " אני חושב שביבי הוא בן אדם לא אמין ",  אומר שייקה לוואלה !  תרבות , " שולטת בו אישה שהיא לא כוס התה של אף אחד מאיתנו .  ונשים די משפיעות .  האנשים מחזיקים אותו לא בגלל שכל כך אוהבים אותו .  נוח להם שיש בובה כזאת .  'רק לא ביבי' זו סיסמה טובה .  השלטון לגמרי דיקטטורי ,  ביבי לא אמין ,  מה שמעניין אותו זה להישרד .  בכלל ,  רוב חברי הכנסת הם לא אנשים שבאים לדאוג לנו .  הם באים לדאוג לעצמם ,  יש להם משכורת טובה ,  יש להם פנסיה טובה ,  יש להם אוטו .  כנסת זה ג'וב טוב ". 
וכך ,  30 שנים לאחר השתתפותה של להקת  " הגשש החיוור "  בתעמולת המערך ,  אחד משלושת כוכבי השלישייה האגדית שוב תוקף בחריפות את שלטון הימין על רקע מערכת הבחירות . " הבחירות האלה לא מחוייבות המציאות ,  בכלל לא ",  הוא אומר .  על השתתפות הגששים בתעמולת הבחירות בשנת 1984 אומר שייקה : " אולי פגענו בציבור שלנו .  בציבור היותר ימני ,  המזרחי ,  כי הם היו בטוחים שאנחנו ליכוד .  ופתאום זו היתה הפתעה ,  הם נכנסו להלם אולי שאנחנו עשינו למערך ".  השנים עברו ,  והחומרים של הגשש נשארו רלוונטיים כתמיד ,  אומר שייקה . " כל נושא שהעלינו תקף עד היום .  מילה זו לא מילה ,  הכניסו לך את האלמנט ,  על החתונות ,  הכל אקטואלי היום .  כולל הדברים של הבחירות ,  אתה רואה איך שזה אותו דבר ". 
בריאיון דיבר שייקה בין השאר גם על כך שצעירים רבים לא מכירים את הגששים כיום ,  על גסותם של סטנד-אפיסטים לעומת חוסר הגסות של השלישיה המיתולוגית ועל תחושותיו לגבי הגיל אליו יגיע בסוף השבוע - 75 .  

שייקה לוי : " ישראל היא דיקטטורה "
 שייקה לוי מציין 50 שנים להופעה הראשונה של הגששים ויום הולדת 75 ,  אבל המצב במדינה מקשה עליו לחגוג . " השלטון דיקטטורי ,  ביבי מזיק ,  לא אמין ושולטת בו אישה ,  וחברי הכנסת דואגים לעצמם ולא לנו ",  אמר לוואלה !  תרבות

