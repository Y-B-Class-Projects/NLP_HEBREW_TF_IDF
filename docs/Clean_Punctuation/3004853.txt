חודשיים לפני המועד לפינוי עמונה :  המדינה תבקש מבג"ץ דחייה של חצי שנה
בתום פגישה בין נתניהו ,  ליברמן ובנט הוחלט על בקשת הדחייה .  בבית היהודי טענו שהעתירה מגיעה לאחר לחץ שהפעילו ,  אך גורם בלשכת נתניהו הכחיש : " בנט לוקח קרדיט על החלטות שנקבעו מראש ".  בעבר דחה בג"ץ כמה פעמים את הפינוי והורה לפנות את המאחז עד 25 בדצמבר
 ( בווידאו :  ראש מטה המאבק של תושבי עמונה בריאיון לאולפן וואלה !  NEWS )  
המדינה תפנה לבג"ץ בדרישה לדחות את פינוי המאחז עמונה בחצי שנה - כך הוחלט היום  ( חמישי )  בפגישה בין ראש הממשלה בנימין נתניהו ,  שר הביטחון אביגדור ליברמן ,  יו"ר הבית היהודי נפתלי בנט ומתאם פעולות הממשלה בשטחים אלוף יואב מרדכי ,  שנערכה בלשכת נתניהו לבקשת מפלגת הבית היהודי .  על פי החלטת בג"ץ ,  מועד הפינוי הנוכחי הוא עד 25 בדצמבר .
 בבית היהודי טענו כי ההחלטה לבקש דחייה מבג"ץ מגיעה בעקבות לחץ שהפעילה המפלגה ,  אולם גורם בלשכת ראש הממשלה הכחיש זאת בתוקף . " ראש הממשלה ,  שר הביטחון והיעץ המשפטי לממשלה נדהמו לשמוע את התדרוך של בנט ,  כאילו ההחלטה לבקש דחייה מבג"ץ באה כתוצאה מלחץ של הבית היהודי ",  אמר . " בפועל ,  ההחלטה התגבשה כבר לפני ימים ,  בדיונים בין ראש הממשלה ,  שר הביטחון ,  שרת המשפטים והיועץ המשפטי לממשלה ".   
" בנט שוב משתמש בטכניקה הידועה של נטילת קרדיט על החלטות שנקבעו מראש ",  אמר הגורם .  הוא הוסיף כי  " מהותית ,  הבקשה לדחייה נובעת מהרצון להגיע לפתרון ללא אלימות .  כל הדיבורים המיותרים סביב סוגיית עמונה רק מזיקים לתהליך ". 
עוד בוואלה !  NEWS:נתניהו לקרי על רקע הביקורת : " הבנייה - חלופה לתושבי עמונה"בנט על פינוי עמונה :  צריך למסור את הנפש כדי לשמור על יו"שהבית הלבן גינה את הפתרון למפוני עמונה : " הפרת הבטחות ישראליות "  
חברת הכנסת ציפי לבני הגיבה להחלטת הממשלה ,  ומסרה כי  " ‏כרגיל ,  הממשלה מחליטה שלא להחליט בעניין עמונה - ומחזירה את הכדור לבג"ץ .  אחר כך הם עוד יתלוננו על חוסר משילות ויתקפו את מערכת המשפט ".  חברה לסיעת המחנה הציוני ,  ח"כ יואל חסון ,  כתב בטוויטר : " שוב העיניים נשואות לבג"ץ ,  שיציל אותנו מההנהגה החלשה שלא מסוגלת להסתכל לתושבי עמונה בעיניים ומבקשת מבג"ץ לעשות את העבודה שהם צריכים לבצע ".  

ח"כ אראל מרגלית טען כי  " הממשלה הפכה בת ערובה של תושבי עמונה ונציגיהם בבית היהודי ".  לדבריו , " נתניהו הופך את שלטון החוק לבדיחה עצובה .  ראש הממשלה הלחיץ בתולדות ישראל נכנע פעם אחר פעם למפירי חוק ,  ואז בוכה בדמעות תנין על העמקת הקרע עם ארצות הברית וגינויה של ישראל באו"ם ". 
ח"כ קסניה סבטלובה טענה כי  " הפנייה לבג"ץ לדחות את פינוי עמונה היא ניסיון לרמוס את שלטון החוק .  ממשלת ישראל מובלת על ידי מתנחלים שגוררים אותנו לסיפוח שטחי C ,  ולהקמת מדינת 'ישראטין' ,  שאינה יהודית ואינה דמוקרטית ".  לדבריה , " כל פעם שנדרשת החלטה אמיצה - מחליטים שלא להחליט ".  
יו"ר סיעת הבית היהודי ח"כ שולי מועלם-רפאלי מסרה כי  " אנחנו פועלים במלוא המרץ והיצירתיות כדי להציל את עמונה מהריסה ".  לדבריה , " עמונה היא אירוע אסטרטגי בכל הקשור להסדרת ההתיישבות ובארגוני השמאל הקיצוני מודעים לכך ומנסים לטרפד ,  כפי שראינו בפתרון נכסי נפקדים .  זהו מאבק לא פשוט אבל אנחנו נחושים להצליח ובשלב זה השגת הדחייה היא צעד בדרך לכך ". 
ח"כ בצלאל סמוטריץ'  ( הבית היהודי )  טען אף הוא בהודעות שפרסם בטוויטר כי  " המטרה היא להביא פתרון להשארת עמונה על ההר ,  רק בלוח זמנים מדיני יותר נוח ".  לדבריו , " יש כמה רעיונות שדורשים הבשלה ".  

ח"כ ניסן סלומינסקי מסר גם הוא כי  " מדובר באבסורד שאינו מתקבל על הדעת כי לאחר 50 שנה כשהקרקעות בעמונה הוכרזו כאדמות נפקדים ואף אחד מתושבי האזור לא פנה בדרישה לבעלות ,  פונה המנהל האזרחי מיוזמתו בשאלת קיטבג לתושבי המקום ובבקשה מפורשת מערביי המקום להתייצב ולדרוש בעלות ".  לדבריו , " במקום להקים צוותים שיבדקו את הטענות ויסירו אותן ,  המנהל מתמהמה ומושך רגליים וגורם במו ידיו לסבל מתמשך של משפחות המקום .  אני קורא לראש הממשלה נתניהו להתערב ולהקים צוותים שיבדקו בזריזות את הטענות המופרכות על מנת להסירן ,  ובכך לשים סוף לסאגה המבישה הזו ולהעביר את עמונה לאדמות הנפקדים ". 
בעקבות החלטת המדינה ,  נמסר ממטה המאבק של תושבי עמונה : " איננו תולים את תקוותנו בבג"ץ ומצפים כי הדרג המדיני ,  ובראשם ראש הממשלה נתניהו ,  שר הביטחון ליברמן ,  שרת המשפטים איילת שקד ויו"ר הבית היהודי השר נפתלי בנט ,  יובילו באופן מידי להסדרת עמונה וכלל ההתיישבות ,  בהתאם לסמכותם ואחריותם כלפי אזרחי ישראל ובוחריהם מהמחנה הלאומי ".  על פי ההודעה , " כל תוצאה אחרת תביא לפינוי כפוי ולמאבק חסר פשרות בשטח של אלפי אנשים שיביעו את מחאתם כנגד מחיקת יישוב שלם בארץ ישראל ". 
ארגון  " יש דין "  מסר בתגובה להחלה כי  " למדינה נתנו שנתיים לבצע את פסק הדין .  הבקשה הזאת היא יריקה בפנים של שלטון החוק ופגיעה בבעלי הקרקעות הפלסטינים המבקשים לשוב לאדמותיהם ".  
בשבוע שעבר התייחס שר החינוך בנט לפינוי עמונה ,  ואמר : " אנחנו לוקחים אחריות על הסדרה אסטרטגית של ההתיישבות ".  לדבריו , " בנושא ארץ ישראל אנחנו צריכים לעבור מבלימה להכרעה .  אנחנו צריכים לסמן את החלום והחלום הוא שיהודה ושומרון יהיו חלק מארץ ישראל הריבונית .  אנחנו צריכים לפעול היום ,  ואנחנו צריכים למסור את הנפש ". 
ראש מטה המאבק של תושבי עמונה ,  אביחי בוארון ,  אמר בריאיון לאולפן וואלה !  NEWS לפני כשבוע ,  בהתייחסות להחלטה הישראלית לקדם תכנית לבניית כ-300 יחידות דיור בגדה המערבית ,  שייבנו כדיור חלופי למפוני המאחז ,  כי  " לא נסכים לשום טרנספר ,  ולא משנה איך קוראים לו ".  לדבריו , " תושבי עמונה ויתרו על פיצוי .  אנחנו רוצים להישאר בעמונה אחרי 20 שנה ולגדל את ילדינו ". 
כוונת הממשלה להקים עשרות יחידות דיור חדשות גררה תגובות חריפות מהקהילה הבינלאומית .  בין היתר ,  הבית הלבן פרסם גינוי חריף ,  ודובר הבית הלבן ג'וש ארנסט אמר כי  " קיבלנו הבטחות ציבוריות מהממשלה הישראלית שסותרות את ההודעה שלה ".  ארנסט הוסיף : " אני מניח שכאשר מדברים על כיצד חברים טובים מתייחסים לזה לזה ,  זה מקור לדאגה עבורנו ". 
 ( עדכון ראשון :  12:04 )  

חודשיים לפני המועד לפינוי עמונה :  המדינה תבקש מבג"ץ דחייה של חצי שנה
בתום פגישה בין נתניהו ,  ליברמן ובנט הוחלט על בקשת הדחייה .  בבית היהודי טענו שהעתירה מגיעה לאחר לחץ שהפעילו ,  אך גורם בלשכת נתניהו הכחיש : " בנט לוקח קרדיט על החלטות שנקבעו מראש ".  בעבר דחה בג"ץ כמה פעמים את הפינוי והורה לפנות את המאחז עד 25 בדצמבר

