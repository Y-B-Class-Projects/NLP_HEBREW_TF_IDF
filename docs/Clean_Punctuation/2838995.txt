נקמת  " מנשקי המזוזות והקמעות ":  הדרום המליך את נתניהו
המשבר בכיל והאכזבה מ"צוק איתן "  נראו לרגע כמצע נוח לעליית המחנה הציוני באזור .  אך נראה שהזלזול מצד גורמים בשמאל והרצון לנצח את תל אביב גרמו לתושבים לשים הכול בצד . " כשמתנשאים עלינו וחושבים שאנחנו שוליים - התשובה מגיעה בקלפי "
 סגירת מפעל  " מגבות ערד ",  האכזבה ממבצע  " צוק איתן "  בקיץ ואפילו הפיטורים בכיל ,  לא הצליחו להשפיע על תושבי הדרום .  שלשום הם שמו את הכול בצד והצביעו למפלגת האם שלהם - הליכוד .  תושבי דימונה ,  אשדוד ,  באר שבע ,  ערד ,  שדרות ,  נתיבות ואופקים החליטו להמליך את בנימין נתניהו לכהונה נוספת כראש ממשלה וברוב מוחץ .  לכל אחד יש את הסיבות שלו ,  אבל אחת מהן חוזרת אצל כולם : " ניצחנו אותם ". 
כשהם אומרים  " אותם ",  הם מתכוונים לתקשורת ,  לשמאל ולכל מי שכינה אותם בזלזול  " מנשקי המזוזות והקמעות ".  רק לפני כשבועיים הפגינו עובדי כיל בשדרות רוטשילד ,  לצד התל אביבים שניסו להצית מחדש את המחאה החברתית .  רק לרגע היה נראה שזה המצע שיביא לעליית המחנה הציוני בדרום .  עם זאת ,  ההפגנה כתף אל כתף לא קירבה את הצדדים והיום התחושה של תושבי הדרום היא שהפריפריה ניצחה את תל אביב .  בשדרות זכה הליכוד ב-42.85% מהקולות ,  בדימונה 41.06% ,  בבאר שבע 37.69% ,  באשדוד 31.49% ,  באופקים 30.13% ,  בנתיבות 29.51% ובערד זכה הליכוד ב-22.48% מקולות המצביעים .
 בחירות 2015 || כל הכותרות בוואלה חדשותהרצוג :  האפשרות הריאלית היחידה - הליכה לאופוזיציהשועלים ותיקים לצד 40 פנים חדשות :  כך תיראה הכנסת החדשהירושלים עם נתניהו ,  תל אביב עם הרצוג .  ואיך הצביעו בשכונה שלך ?  
האדישות כלפי נתניהו התחלפה בצו 8 להצלתו . " החשש שהשמאל השתלט על המדינה גרם לאלפים לצאת מבתיהם ולהצביע מחל .  כדי שחלילה לא יקרה האסון הזה שהשמאל יעלה לשלטון ",  הסביר אלברט גבאי ,  עיתונאי תושב שדרות .  לדבריו ,  היתרון של המחנה הציוני בסקרים הוא זה ששכנע את תושבי העיר לפעול כדי לשנות את רוע הגזרה . " כשמתנשאים עלינו וחושבים שאנחנו השוליים של החברה - התשובה שלנו היא בקלפי ",  הוסיף . " משום שזה היה מחל או המחנה הציוני ,  תושבי שדרות עזבו את המפלגות הקטנות בצד הימני ויצאו להציל את נתניהו ממפלה .  המחנה הציוני קיבל בשדרות כ-806 קולות ,  ולא הצליח לשבור את ההגמוניה של הימין ,  למרות שחברנו עמיר פרץ מתגורר בעיר ".  
בנתיבות פתחו התושבים את הבוקר בבתי הקפה עם חיוך גדול . " מנשקי המזוזות ניצחו ",  הם אמרו .  נמי טיוטו ,  בעל מקומון בעיר ,  סיפר : " כולנו התגייסנו למען הליכוד ,  גם אלה שממש לא אוהבים את נתניהו הצביעו עבורו הפעם ".  לדבריו , " תחושת השייכות של ישראל השנייה ,  הפריפריה ,  זאת שרק הליכוד משלב אותה בתוכה ,  הביאה את הניצחון הגדול .  השמאל ,  שחלק מתושבי הדרום מקבל את דעותיו ,  לא יצר את תחושת ההשתייכות אליו .  נתניהו הותקף באופן אישי וזה גרם לתושבי הדרום להצביע לחיה הפצועה - כשהחיה פצועה כולם נרתמים עבורה ".  יוטו הוסיף כי  " נתניהו הצליח להעביר מסר חד וברור שהתקשורת רודפת אותו .  ואנחנו הרגשנו את זה ". 
ובינתיים בתל אביב :  שוקלים לרדת מהארץ 
העיר שממחישה יותר מכל את הניצחון הגדול של נתניהו בדרום היא אשדוד .  במהלך כל מערכת הבחירות היה הסניף בעיר משותק בגלל סכסוך פנים-ליכודי .  אפילו כנס של הליכוד נדחה מחשש שלא יגיעו תושבים ורק בשבת האחרונה הגיע נתניהו לעיר כדי לשכנע בוחרים .  התוצאות בעיר הדהימו אפילו את הליכודניקים הוותיקים .  הם ציפו לייאוש ,  וקיבלו 35 אלף קולות לעומת 9,000 שקיבלה המחנה הציוני .  
האכזבה מהתוצאות ביישובי הדרום אינה נחלת המחנה הציוני בלבד .  בקיבוץ בארי ,  מקום מגוריו של ראש המועצה האזורית אשכול חיים ילין ,  רק 7% מהמצביעים נתנו את קולם ליש עתיד ,  מפלגתו החדשה .  בריאיון לרדיו דרום הסביר ילין כי האחוזים הנמוכים בקלפי הם תוצאה של התנהלות אגרסיבית מצד המחנה הציוני ושל טריקים זולים של חלק ממנהגי ההתיישבות .
 עכשיו ,  אחרי שסייעו לנתניהו להוביל את הליכוד להישג המרשים של 30 מנדטים ,  מקווים תושבי הנגב שראש הממשלה יחזיר להם טובה . " ביבי לא באמת התעסק בסכסוך העבודה בנגב ולא התפנה לזה באמת ,  ולכן שקלנו לא להצביע לו ",  סיפר אורי ,  שעובד במפעלי ים המלח . " אבל מנגד היינו בטוחים שהוא יהיה ראש הממשלה ,  ולכן בסופו של דבר הצבענו לו .  אנחנו מקווים שעכשיו הוא יזכור אותנו ולא ייתן יד לפיטורים בנגב ".  
כמו רבים מתושבי הנגב ,  גם ראש העיר שדרות ,  אלון דוידי ,  מרוצה מהתוצאות . " אני שמח ומאושר מתוצאות הבחירות בכלל ובשדרות בפרט .  בחירות המשקפות נאמנה את הלך הרוח בציבור הישראלי ",  אמר . " את הניצחון הגדול של המחנה הלאומי ושל הליכוד הביאו בראש וראשונה ערי הליכוד ,  אשר פעלו לילות כימים למען הליכוד ולמען ראש הממשלה ,  בנימין נתניהו .  גם אני ,  יחד עם חבריי לדרך בשדרות ,  פעלנו רבות למען נתניהו ואנו גאים על התוצאה המרשימה הן בבחינת שיעור ההצבעה הכללי הגבוה בשדרות והן לנוכח שיעור מצביעי הליכוד בעיר ,  מהגבוהים בערי ישראל אם לא הגבוה שבהם .
" לאורך כל קמפיין הבחירות ,  הייתי מגויס ומחויב למטרה ",  הסביר . " הסברתי לתושבי העיר כי המהפכה אשר עוברת על העיר שדרות בכל התחומים החיים ,  היא תוצר של הקשר ההדוק שלי עם ראש הממשלה וממשלתו ,  קשר אשר ללא ספק ימשיך ביתר שאת גם בשנים הבאות .  הבהרתי כי ליכוד חזק משמעו שדרות חזקה .  המסר הזה חלחל והתוצאות בהתאם ". 
לפניות לכתב :  Yanir9310@walla.com
 ( עדכון ראשון :  20:07 )  

נקמת  " מנשקי המזוזות והקמעות ":  הדרום המליך את נתניהו
המשבר בכיל והאכזבה מ"צוק איתן "  נראו לרגע כמצע נוח לעליית המחנה הציוני באזור .  אך נראה שהזלזול מצד גורמים בשמאל והרצון לנצח את תל אביב גרמו לתושבים לשים הכול בצד . " כשמתנשאים עלינו וחושבים שאנחנו שוליים - התשובה מגיעה בקלפי "
 
