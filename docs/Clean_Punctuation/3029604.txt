מלחמת ההתשה :  נתניהו VS מוזס
הדיווח של חדשות 2 - לפיו איש העסקים שנמצא בחקירת  " תיק 2000 "  של בנימין נתניהו הוא נוני מוזס - מייצג שפל חדש במערכת היחסים בין רה"מ ושר התקשורת למו"ל  " ידיעות אחרונות ".  וואלה ברנז'ה עם סקירה כרונולוגית

הקרב המתמשך בין ראש הממשלה ושר התקשורת בנימין נתניהו למו"ל  " ידיעות אחרונות "  נוני מוזס הגיע היום  ( ראשון )  לשפל חדש ,  עם הדיווח של כתב חדשות 2 עמית סגל לפיו איש העסקים שנמצא בחקירת  " תיק 2000 ",  הפרשה העיקרית שבה מעורב נתניהו ,  הוא מוזס .  לפי הדיווח ,  השניים שוחחו במועד לא ידוע על שינוי הקו נגד נתניהו ב"ידיעות אחרונות ",  בתמורה לצמצום פעילות החינמון  " ישראל היום ". 
ואולם ,  מאז כניסתו של החינמון לשוק התקשורת הישראלי ,  כשהוא כבש את המקום הראשון בסקר TGI ופגע בתפוצה של  " ידיעות אחרונות "  - שדורג במקום הראשון במשך שנים - מערכת היחסים בין ראש הממשלה למו"ל הידרדרה ,  באופן לא מפתיע :  לפני כשנתיים נתניהו החליט לפרק את הממשלה ולצאת לבחירות ,  פרשנים פוליטיים רבים סברו כי אחת הסיבות לכך הייתה הניסיון לחוקק את חוק  " ישראל היום "  - יוזמת חקיקה שנועדה להגביל את הפצתו החינמית של  " ישראל היום ".  
בתקופת מערכת הבחירות הסוערת של 2015 ,  הסיקור השלילי של נתניהו בקבוצת ידיעות עלה מדרגה .  בתגובה לכך ,  פרסם נתניהו פוסט בעמוד הפייסבוק שלו ובו טען כי המקור לגל ההכפשות נגדו בקבוצת ידיעות נובע מהירידה המתמדת של העיתון המודפס בתפוצה הארצית ,  בעקבות כניסתו לשוק של החינמון  " ישראל היום ". 
נתניהו טען בזמנו כי  " הגורם המרכזי שעומד מאחורי גל ההכפשות נגדי ונגד רעייתי הוא נוני מוזס ,  המוציא לאור של העיתון 'ידיעות אחרונות' ואתר האינטרנט ynet .  הוא אינו בוחל באמצעים כדי להפיל את שלטון הליכוד בראשותי ,  לסגור את עיתון 'ישראל היום' ולהשיב את השליטה הדורסנית של 'ידיעות אחרונות' בעיתונות הכתובה ".  זמן קצר לאחר מכן נחשפה בגל"צ הקלטה לפי נתניהו אמר כי  " תקשורת זה המקום שעוד לא הכנסנו בו מספיק תחרות .  זאת בדיוק הבעיה ,  יש שם כל מיני גורמים ,  כל מיני נונים .  נוני ,  הוא קובע מה שישמעו מה שיראו ". 
בספטמבר 2015 אמרה שרה נתניהו בריאיון למגזין  " נשים "  כי  " המו"ל של ידיעות אחרונות פועל להשחית את דמותי ".  נתניהו הוסיפה כי  " יש לנו מדינה נהדרת שפורחת ,  עם הישגים אדירים כמעט בכל תחום וכלכלה משגשגת ביחס ליתר העולם ,  אבל כל מי שקורא את העיתונים בארץ ובעולם בטוח שכל הזמן רע כאן ושראש הממשלה מעולם לא עשה דבר אחד טוב ".  עוד אמרה כי  " האמצעים האגרסיביים והאלימים דרכם התקשורת מסיתה אנשים נגד ראש הממשלה הנבחר ומשפחתו הם התעללות לשמה ".  

סיבוב נוסף בקרב התנהל סביב הביקור האחרון של נתניהו באפריקה ,  כאשר בליכוד טענו כי העיתון בחר באופן מכוון לעשות ספין על עלות ההוצאות ולפרסם מידע שקרי - ואילו הכתב המדיני של העיתון ,  איתמר אייכנר ,  טען כי הוא עומד מאחורי הפרסום .  
בעמוד הפייסבוק של הליכוד פורסם פוסט ,  שנתניהו שיתף בעמוד שלו ,  ובו נטען כי  " נוני מוזס ו'ידיעות אחרונות' חזרו לסורם .  בפעם הראשונה מזה עשרות שנים מגיע ראש ממשלה ישראלי לביקור היסטורי ביבשת אפריקה .. .ב'ידיעות אחרונות' מבינים שהקשקוש על 'בידוד מדיני' כבר לא מחזיק מים .  אז מה עושים ?  ממציאים ספין חדש על 'מסע תענוגות' לאפריקה ,  תוך ניפוח היסטרי ושקרי של סכום ההוצאות ". 
רק לאחרונה ,  בסיקור פינוי עמונה ,  נטען כי הכותרת הראשית ב"ידיעות אחרונות "  - לפיה נתניהו אמר לתושבי עמונה : " אני מבין מה זה לאבד בית .  אחרי בחירות 99 סילקו אותנו מהמעון הרשמי .  נאלצנו לעבור למלון שרתון פלאזה "   הייתה  " קשקוש מקושקש "  לטענת אבי נעים ,  ראש מועצת בית אריה .  נעים ,  שהיה בישיבה הלילית עם נתניהו ,  אמר כי זו  " רכילות מרושעת .  חלק ממה שנכתב בידיעות זה שקר וכזב ".  ואולם ,  בידיעות עמדו מאחורי הפרסום בעיתון .  
לאחר מכן ,  נתניהו פרסם בעמוד הפייסבוק שלו כי : " אזרח ישראלי נפגע בפיגוע טרור רצחני בברלין ,  אשתו נעדרת ,  שגריר רוסיה נרצח באנקרה  בעולמו של נוני מוזס כל אלה פחות חשובים .  כהרגלו ,  מה שבאמת חשוב לנוני מוזס זה להמשיך להכפיש ולתקוף את ראש הממשלה ". 
לפי סקר TGI האחרון ,  הפער בין החינמון של אדלסון לעיתון של נוני ממשיך להתרחב : " ישראל היום "  עלה לשיעור חשיפה של 39.7% לעומת 38.2% במחצית השנייה של 2015 ,  ו"ידיעות אחרונות "  עם שיעור חשיפה של 34.9% לעומת 35.3% .  

מלחמת ההתשה :  נתניהו VS מוזס
הדיווח של חדשות 2 - לפיו איש העסקים שנמצא בחקירת  " תיק 2000 "  של בנימין נתניהו הוא נוני מוזס - מייצג שפל חדש במערכת היחסים בין רה"מ ושר התקשורת למו"ל  " ידיעות אחרונות ".  וואלה ברנז'ה עם סקירה כרונולוגית

