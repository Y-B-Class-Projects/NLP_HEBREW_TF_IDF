חמאס חושף :  כך פוצץ המשא ומתן לשחרור גלעד שליט
בכיר הארגון הכלוא בישראל כתב מכתב המפרט את המגעים לגיבוש עסקת האסירים .  לדבריו ,  הארגון הסכים להצעת ישראל לגרש 82 אסירים לחו"ל ,  אך נתניהו הכשיל את העסקה  " בשל הססנותו "
 יותר מ-1,500 ימים לאחר שגלעד שליט נלקח בשבי חמאס ,  חשף אמש  ( שבת )  הארגון את מה שהוביל ,  לטענתו ,  לפיצוץ המגעים לגיבוש העסקה לשחרורו .
 אסיר חמאס בכיר הכלוא בישראל ,  העביר מכתב לסוכנות הידיעות הפלסטינית  " מען ",  ובו מפורטות הסיבות לסיכול העסקה .  במכתב ,  מוטלת האשמה על ראש הממשלה בנימין נתניהו בשל הססנותו ,  כלשון הבכיר .  הוא טוען כי במהלך המגעים בין ישראל לחמאס ,  שהחלו כבר בזמן ממשלת אולמרט ,  הארגון הביע גמישות רבה במשא ומתן ,  והסכים שישראל תגרש 82 אסירים פלסטינים לרצועת עזה או למדינות אחרות .  בנקודה זו ,  נטען ,  עצרה ממשלת אולמרט את המגעים .
 כותרות אחרונות בנושא:הרמטכ"ל מינה צוות מודיעין חדש בנושא החטיפהחמאס :  לא מדברים על גופות במסגרת העסקהנעם שליט :  הדמיון בין גלעד לרון ארד - מצמרריוזמה :  61 חתימות חכים למען שחרור שליט
הבכיר טוען כי מתוך 1,000 האסירים שדרש חמאס במסגרת העסקה ,  550 הם כאלה שישראל העבירה את שמותיהם .  באשר ל-450 ,  הנותרים ,  אותם בחר חמאס ,  טוען הבכיר כי הושגה הסכמה עם ישראל לגבי 325 מהם .  
לדבריו ,  עם מינויו של חגי הדס למתאם המגעים לשחרור שליט במקומו של עופר דקל ,  חל שינוי לטובה בעמדה הישראלית . " המתווך הגרמני הגיע ,  ואמר לנו שהצד השני רציני במאמציו ,  וכי על חמאס להציג הצעה סופית והגיונית .  המתווך אמר שהוא משוכנע שישראל תגיב בצורה חיובית ",  כתב הבכיר .  לדבריו ,  בשלב זה ,  בימיה של ממשלת נתניהו ,  חמאס כבר הביע גמישות  " חסרת תקדים ",  והציג לראש ממשלת ישראל החדש הצעה סופית .
 ההצעה ,  לדברי הבכיר ,  כללה את הפרטים הבאים :  רשימת 325 האסירים שהציע אולמרט תישאר על כנה ,  ובנוסף ,  חמאס יסכים להצעה לגירוש 82 האסירים .  בנוסף ,  דרשו בחמאס מחווה בדמות שחרורם של עד 30 אסירים ערבים-ישראלים . " הם היו צריכים להגיש בקשה לוותר על האזרחות הישראלית שלהם ,  ואז להיות מגורשים לחו"ל ",  נכתב .  הגורם אמר כי נתניהו סירב לדון ב-125 השמות הנתונים במחלוקת ,  והגיש לחמאס רשימה חדשה .  רוב השמות החדשים ,  נטען ,  הם שמות של אסירים  " קלים ",  המרצים תקופות מאסר קצרות בלבד .  במקביל ,  בנוסף ל-82 האסירים שחמאס הסכים לגירושם ,  נתניהו דרש לגרש 76 אסירים נוספים  - " וזה מה שפוצץ את העסקה ".  בנוסף ,  נתניהו סרב לשחרר את האסירים הישראלים .
  ( עדכון אחרון :  21:48 ) 

חמאס חושף :  כך פוצץ המשא ומתן לשחרור גלעד שליט
בכיר הארגון הכלוא בישראל כתב מכתב המפרט את המגעים לגיבוש עסקת האסירים .  לדבריו ,  הארגון הסכים להצעת ישראל לגרש 82 אסירים לחו"ל ,  אך נתניהו הכשיל את העסקה  " בשל הססנותו "
 
