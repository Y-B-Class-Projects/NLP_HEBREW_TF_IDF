לקראת החג :  שרה נתניהו העניקה חצי מיליון שקל לחיילים נזקקים
אשת ראש הממשלה סייעה בגיוס הסכום הגדול שישמש לרכישת תווי קנייה לכ-2,000 חיילים וחיילות בודדים ומעוטי יכולת . " אתם לא לבד ",  אמרה להם . " באתם לשרת את המדינה שלכם ושלנו וזה מחמם את הלב "
 אשת ראש הממשלה ,  שרה נתניהו ,  העניקה היום  ( שני )  המחאה בסך 500 אלף שקלים לחיילים בודדים ולחיילים הזקוקים לסיוע כלכלי לקראת החג .  מדובר בתרומה שגייסה  " קרן היסוד ",  בעזרתה של נתניהו ובעזרת עמותת  " בית חם לכל חייל "  ו"קרן לב"י ".  הכסף ישמש לרכישת תווי קנייה ברשתות השיווק לכ-2,000 חיילות וחיילים .
" חיילות וחיילי צה"ל ,  האירוע הזה בשבילכם ",  אמרה נתניהו באירוע שנערך לרגל הענקת התרומות . " אספר לכם איך זה התחיל :  אחרי מבצע 'צוק איתן' ,  שמעתי שיש חיילים בודדים שנלחמו במבצע ואין להם ארוחת חג .  לא רציתי לעבור על זה בשתיקה מבחינתי ,  בלי קשר לצה"ל או לממשלה וראש הממשלה .  החלטתי בתוך כמה ימים ,  ובעזרת 'קרן היסוד' ומודי  ( אליעזר זנדברג ,  היו"ר העולמי של 'קרן היסוד' )  ,  ארגנו כמה מאות אלפי שקלים .  אמרתי שנהפוך את זה למסורת והעלנו את הרף לחצי מיליון שקלים ". 
עוד בוואלה חדשות:בכיר בעיריית ת"א על מות ילדי הזרים : " כתם על החברה הישראלית"חשד :  תושב קריית גת שיסף גרונה של זוגתו ,  מצבה בינוני-קשההטייס שריסק את המטוס באלפים קיבל טיפול לנטיות אובדניות 
היא סיפרה כי לפני שהתגייס לצה"ל ,  בנה אבנר היה בשנת שירות במסגרת תנועת הצופים בבת ים . " שם הוא הכיר חברים שהגיעו לארץ במסגרת תכנית Year Course ובסיום השנה חלק מהם החליטו לחזור לארץ במסגרת גרעין צבר של הצופים של חיילים וחיילות בודדים שכיום משרתים בצה"ל ",  הוסיפה . " בטקס השנתי המרגש של גרעין צבר ,  בני אבנר אמר לי שהוא מעריץ את החיילים הבודדים שעוזבים את המשפחות ,  התנאים הטובים והבית החם ובאים למען השירות הצבאי כאן .  אני גם חושבת כמוהו .  אני אומרת לכם היום :  אתם לא לבד כאן ,  כולנו אתכם .  באתם לשרת את המדינה שלכם ושלנו ,  מדינת ישראל ,  וזה מחמם את הלב ". 
לסיכום ,  אמרה נתניהו : " עכשיו גם אני אמא לחייל .  אני מצדיעה לכם ואוהבת אתכם בשם כולנו ,  כולנו משפחה אחת גדולה .  שיהיה לכם תמיד טוב ואם קשה לכם ,  אתם תמיד מוזמנים להרים טלפון ואנחנו תמיד נשמח לעזור ".  
מפקדת קרן לב"י ,  סגן-אלוף אווה כהן ,  הודתה לנתניהו ואמרה : " יש חיילים בודדים ויש חיילים מעוטי יכולת ,  וחיילי צה"ל זכאים להערכה כפולה כי הם החליטו לבוא ולשרת ולעזוב את משפחותיהם כדי להגיע הנה .  זו זכות שיש לנו אותם כאן היום .  צה"ל עושה הכול כדי לסייע ,  אבל הוא לא לבד במשימה הזו כי הוא לא באמת מסוגל לה לבדו .  יש מי שלא נותר אדיש למצוקתם ואתם ,  רעיית ראש הממשלה הגברת נתניהו ,  לא כאן בפעם הראשונה .  רק לפני כמה חודשים ,  בראש השנה ,  הגעת אלינו ודאגת לתרומה נדיבה של 'קרן היסוד' .  התרומות הללו מסייעות להם ועל כך תודתנו לך ולעמותת 'בית חם לכל חייל' ". 
יו"ר קרן היסוד ,  אליעזר  ( מודי )  זנדברג ,  אמר נתניהו היא  " הגורם שיזם והוציא אל הפועל ,  בפעם השנייה ,  ואני מאמין שעוד יהיו תרומות בעתיד ".  לדבריו , " אנחנו בפתח חג החירות ,  חיילי צה"ל דואגים לכך שישראל תמשיך בחירות שלה ,  וזו ההזדמנות שלנו להגיד לכם תודה .  הגברת נתניהו ,  נמשיך להיענות לאתגרים שיעשו טוב למען עם ישראל וחיילי צה"ל ".  

לקראת החג :  שרה נתניהו העניקה חצי מיליון שקל לחיילים נזקקים
אשת ראש הממשלה סייעה בגיוס הסכום הגדול שישמש לרכישת תווי קנייה לכ-2,000 חיילים וחיילות בודדים ומעוטי יכולת . " אתם לא לבד ",  אמרה להם . " באתם לשרת את המדינה שלכם ושלנו וזה מחמם את הלב "
 
