 " מנוע צמיחה ":  כחלון ונתניהו הודיעו על הפחתה במע"מ ובמס החברות
המע"מ יופחת באחוז אחד ל-17% החל מ-1 באוקטובר ,  מס החברות יקוצץ באחוז וחצי ל-25% החל מינואר 2016 .  שר האוצר נימק את המהלך בעודף גבייה ,  אך הזהיר כי במצב של האטה יאלץ להעלות את המס .  פלוג מתנגדת : " מהלך בלתי זהיר "
 ראש הממשלה בנימין נתניהו ושר האוצר משה כחלון הודיעו הערב  ( חמישי )  על הפחתת המע"מ ומס החברות .  המע"מ ירד באחוז ל-17% ,  מס החברות יופחת באחוז וחצי - מ-26.5% ל-25% .  המע"מ יופחת ב-1 באוקטובר ,  השינוי במס החברות יכנס לתוקף בינואר 2016 .
 נתניהו וכחלון הציגו את המהלך במסיבת עיתונאים . " אנחנו מחזירים לאזרחי ישראל מיליארדים מעודפי מסים ",  אמר ראש הממשלה . " אומר זאת בפשטות :  יש לי אמון מלא בכם ,  אזרחי ישראל ,  ואני בטוח שבתוספת הזו תשכילו לעשות שימוש הרבה יותר טוב מכל פקידות ממשלתית ,  מוכשרת ככל שתהיה ". 
לקריאה נוספת :" אצמצם פערים ":  אקוניס נכנס רשמית לתפקיד שר המדע והחללבעת ההצבעה על התקציב :  ח"כ איימן עודה פונה לטיפול נמרץמתווה הגז :  נתניהו מגייס רוב להעביר לידיו את סמכויותיו של דרעי 

שר האוצר ציין בדבריו כי אם תחול האטה במשק הוא יעלה את נטל המס . " אם חלילה ניתקל במצב משמעותי של האטה או הפחתה משמעותית בגביית המסים ,  אנחנו נצטרך לבצע תיקון ויהיו צעדים משלימים ,  שיכולים להחזיר את המצב לקדמותו ",  הסתייג .  
לדבריו , " על פי תחזיות החשב הכללי במשרד האוצר ,  יחס החוב-תוצר צפוי לרדת בשנתיים הקרובות .  הורדת המע"מ ומס החברות יובילו להגברת הצמיחה ,  שתוריד את החום ותביא לצמצום הגרעון .  אנחנו יוצרים כאן הלכה למעשה מנוע להגברת הצמיחה ,  על ידי הגדלת ההכנסה הפנויה של האזרחים והפחתת מס החברות .  משנת 2010 שיעור המע"מ רק עלה ,  היום אנחנו משנים כיוון ". 
לעומתם ,  נגידת בנק ישראל ,  קרנית פלוג ,  הביעה התנגדות למהלך . " בחודשים האחרונים ניכר עודף בגביית המסים ביחס לתחזית הגבייה .  קשה לקבוע בשלב זה אם מדובר בעלייה שצפויה להתמיד ,  או בגידול שנבע בחלקו מגורמים חד פעמיים ,  כגון גידול במספר העסקאות בדיור ,  או עלייה במס רווחי הון בבורסה .  בחודשים האחרונים מסתמנת האטה בפעילות הכלכלית ,  בדגש על ירידה ביצוא ובהשקעות .  כמו כן ,  גברה אי הוודאות ביחס להתפתחויות בכלכלה העולמית על רקע התנודתיות החריפה בשווקים הפיננסיים העולמיים בשבועות האחרונים ",  נכתב בהודעה מטעם בנק ישראל .  
אי לכך ,  אומרת פלוג , " יהיה זה בלתי זהיר להתייחס לעודפי הגבייה שנרשמו בחודשים האחרונים כאל התפתחות מתמשכת ,  ולבסס עליה עדכון כלפי מעלה של תקבולי המסים הצפויים בשנה הבאה .  לכן ,  רצוי בשלב זה להניח שמדובר בעלייה חד פעמית בתקבולים ,  ונכון יהיה להשתמש בהם להפחתה של החוב הציבורי ,  שתשלומי הריבית עליו מהווים נטל כבד על ההוצאה הממשלתית .
" על רקע אי הבהירות ביחס להתפתחויות הכלכליות בשנה הבאה ,  הפחתת המע"מ באחוז ,  שעלותה היא כ-4.8 מיליארד שקל ,  עלולה להביא לגידול נוסף בגירעון בשנה הבאה ,  ולסכן את העמידה ביעד הגירעון של 2.9%  ( שכשלעצמו יביא לעלייה במשקל החוב בתוצר )  .  כמו כן ,  הפחתת המע"מ כעת תקשה על העמידה ביעדים הפיסקליים לשנים הבאות ,  ואינה מתיישבת עם מדיניות מסים עקבית וכזו המכוונת להשגת יעדים ארוכי טווח ".  
בעת הצגת התקציב ,  דיבר אתמול כחלון מעל במת הכנסת ואמר כי ישנו עודף בגבייה ממסים .  המהלך של כחלון עורר את זעמו של שר הכלכלה אריה דרעי ,  שכן רק לפני כחודש סיכמו השניים על הורדת מע"מ על תחבורה ציבורית ,  מים וחשמל .  זאת ,  לאחר שכחלון טען באוזני מכריו כי אין די תקציב למהלך כולל של ביטול מע"מ על מוצרי יסוד .  אמש אישרה הכנסת בקריאה ראשונה את תקציב המדינה לשנת 2016-2015 ,  לאחר שעות של דיונים שהחלו משעות הצהריים .  57 הצביעו בעד ,  53 הצביעו נגד .  חוק ההסדרים עבר גם הוא בקריאה ראשונה ברוב של 57 מול 53 .
  ( עדכון ראשון :  17:35 )   

" מנוע צמיחה ":  כחלון ונתניהו הודיעו על הפחתה במע"מ ובמס החברות
המע"מ יופחת באחוז אחד ל-17% החל מ-1 באוקטובר ,  מס החברות יקוצץ באחוז וחצי ל-25% החל מינואר 2016 .  שר האוצר נימק את המהלך בעודף גבייה ,  אך הזהיר כי במצב של האטה יאלץ להעלות את המס .  פלוג מתנגדת : " מהלך בלתי זהיר "
 
