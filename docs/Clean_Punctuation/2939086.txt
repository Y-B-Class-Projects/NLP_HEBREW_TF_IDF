נתניהו שוב יוצא נגד המופתי : " הסית לגל הטרור בשנות ה-20 "
 ראש הממשלה התייחס לגל הטרור הראשון שפקד את ישראל ,  ואמר כי  " אל-חוסייני טען אז שהיהודים עומדים להשמיד את אל-אקצא - אולי זה נשמע מוכר ".  בהמשך הוא יצא נגד הטענות לפיהן גל הטרור מוזן מהייאוש הפלסטיני : " הייאוש לא נובע מהיעדר יכולתם לבנות ,  אלא להרוס "
 ארבעה חודשים לאחר הסערה שפרצה בישראל בעקבות דבריו של ראש הממשלה בנימין נתניהו ,  שבהם האשים את המופתי של ירושלים ,  חאג' אמין אל-חוסייני ,  בעידוד אדולף היטלר להתחיל בהשמדת יהודי אירופה ,  שוב מעלה נתניהו את המופתי באוב .  באירוע לציון מאה שנים להולדת ראש הממשלה לשעבר יצחק שמיר שנערך במרכז מורשת בגין ,  הזכיר נתניהו את גל הטרור הראשון ,  שפקד את ישראל בשנות ה-20 ,  ואמר כי מי שהתסיס את ההמונים היה אותו אל-חוסייני .
" גל הטרור הראשון בשנות ה-20 ,  כשסבי עלה לארץ ,  הוזן על ידי הטענה של המופתי חאג' אמין אל-חוסייני ,  שהיהודים עומדים להשמיד את מסגד אל-אקצא ולבנות במקומו את הבית השלישי  אולי זה נשמע לכם מוכר ",  אמר נתניהו ,  וחזר אל גל הטרור הפוקד את ישראל בחודשים האחרונים . " ההסתה הזו נמשכת ,  גלי הטרור באים והולכים .  הניסיונות להסביר אותו על ידי יאוש ותסכול של הפלסטינים אינם נכונים .  הם לא באים מייאוש ומתסכול מהיעדר יכולתם לבנות ,  אלא מייאוש ומתסכול מהיעדר יכולתם להרוס ".  
נתניהו אמר כי הטענות על הייאוש הפלסטיני פוטרות אותם  " מאחריות לטרור שלהם שמלווה אותנו כמעט מאה שנים .  לפני הקמת המדינה ,  ואחריה ,  לפני שהיו שטחים והתנחלויות ולאחר מכן ,  כשהיה תהליך מדיני וכשלא היה ".  לדברי נתניהו , " לא נכנענו לטרור בזמנו של שמיר וברור שלא ניכנע גם עכשיו .  מטרת הטרור הפלסטיני לא תושג ואנחנו נמשיך לבנות ולחזק את המדינה כפי שעשה שמיר ". 
עוד בוואלה !  NEWS :  תעלומת ההרשעה :  מהרצח שהסעיר את י-ם ועד ה-DNA שזוהה אחרי 21 שנההשרב הגדול מגיע מחר :  השיא בשלישי - 35 מעלות במרכז"פחדתי שלא אתעורר ":  הצעיר שסיכן את חייו כדי לעבור ברית מילה 
בהמשך דבריו התייחס נתניהו ליחסה של ישראל עם הקהילה הבינלאומית ,  ודחה טענות לבידוד עולמי של המדינה . " אתם שומעים הרבה על המגמות בפורומים בינלאומיים כמו האו"ם ומועצת זכויות האדם של האו"ם שמתנכלת לנו ",  אמר . " העוינות מוטבעת בארגונים בינלאומיים שונים ואנחנו נאבקים להדוף אותה .  אבל לצד זה קורה משהו שלא קרה אף פעם - מדינות רבות מספור באות לישראל בגלל העוצמה שלה ".  
נתניהו אמר בגיחוך כי מדובר ב"מדינות קטנות באסיה "  כמו הודו ,  סין ,  יפן ,  כמו גם כמעט כל מדינות אפריקה . " היה פה נשיא קניה לפני שבוע ופגש אותי ",  סיפר . " הוא הזמין אותי לארצו כדי לגבש קבוצה של מדינות .  נפגשתי עם נשיא אתיופיה שאמר אותו דבר .  נשיא אוגנדה ,  אותו דבר .  גוש שמתחיל להיווצר באפריקה .  וקודם לכן עם קפריסין ,  יוון ,  בולגריה .  עכשיו עם נשיא ארגנטינה ". 
הוא התייחס גם ליחסי ישראל ומדינות ערב המתונות ואמר כי אותה המגמה נרשמת גם בקרב מדינות אלה . " יש שינוי עצום שלא היה אף פעם ",  הדגיש . " זה בא בגלל העוצמה שישראל מפגינה בכל העולם ,  הטרור האיסלאמיסטי שמכה בכל העולם ,  מה שקורה בינינו לבין מדינות ערב יוצק הרבה תקווה ". 
 ( עדכון ראשון :  23:30 )  

נתניהו שוב יוצא נגד המופתי : " הסית לגל הטרור בשנות ה-20 "
 ראש הממשלה התייחס לגל הטרור הראשון שפקד את ישראל ,  ואמר כי  " אל-חוסייני טען אז שהיהודים עומדים להשמיד את אל-אקצא - אולי זה נשמע מוכר ".  בהמשך הוא יצא נגד הטענות לפיהן גל הטרור מוזן מהייאוש הפלסטיני : " הייאוש לא נובע מהיעדר יכולתם לבנות ,  אלא להרוס "
 
