הפלגים הפלסטיניים על עסקת המאה : " נורמליזציה עם ישראל - בגידה "
 ברקע הדיווחים על התקרבות מועד פרסום תכנית השלום של ממשל טראמפ ,  קראו הפלגים בעזה ל"הסלמת העימות "  עם ישראל ואמרו כי נרמול היחסים איתה היא  " דקירה בגב האומה "  שיש לעמוד עליה לדין .  הם קראו להשתתף בהפגנות ואמרו כי האסירים השובתים רעב הם  " גיבורים "
 לקראת פרסום תכנית השלום על ידי ממשל טראמפ ,  קראו היום  ( ראשון )  הפלגים הפלסטיניים ברצועת עזה ל"הסלמת העימות "  עם ישראל ולתמיכה באסירים הביטחוניים השובתים רעב בבתי הכלא הישראליים .  הם קראו גם להשתתפות בצעדות השיבה בגבול הרצועה ואמרו כי נרמול היחסים עם ישראל - היא בגידה ,  שיש לעמוד עליה לדין .
 בהודעתם אמרו הפלגים הפלסטיניים כי  " החרפת המזימות נגד עמנו ,  והכוונה של הממשל האמריקני להכריז על 'עסקת המאה' ,  שתיהן יכולות לחסל את הסוגיה הפלסטינית .  וכן הקריאה הערבית לנורמליזציה עם הישות הציונית .  ישנה הסלמה במאבק של אסירינו הגיבורים נגד צעדי הפשע הציוניים המתמשכים נגדם בבתי הכלא ".  
לקריאה נוספת:שרטוט גבולות והסדר קבע :  קושנר מדבר על תוכנית השלום של טראמפ 
הפלגים טענו כי הרשות הפלסטינית  " מעמיקה את הפילוג "  והממשלה החדשה בראשות מוחמד אשתיה ,  שהושבעה אתמול אבו מאזן ,  הוכרזה  " ללא הסכמה לאומית ".  לאור זאת ,  הם ביקשו להדגיש כי הם  " מברכים את האסירים הגיבורים שעדיין נמצאים במערכה ואנחנו מדגישים שהם לא לבדם בזירה .  אנחנו קוראים לציבור להמשיך בפעילות התמיכה באסירים בבתי הכלא ולהסלים את העימות עם הכיבוש בכל נקודות החיכוך .  אנו קוראים לכל ארגוני זכויות האדם והארגונים ההומניטריים העוסקים בצורכי האסירים למלא את תפקידים ולהגן על אסירנו מפני הפשעים הציוניים נגדם ". 
עוד הוסיפו כי  " היה מצופה שתהיה הסכמה לאומית על ראשות הממשלה ועל הקמת הממשלה ,  ולא להקים את ממשלת אשתיה ברמאללה ללא הסכמה לאומית ושותפות אמתית .  אנו קוראים להקים ממשלת אחדות לאומית שתזכה בהסכמת כולם ולהתכונן לבחירות מקיפות ".   
" אנו מדגישים שכל מאמצי הנורמליזציה עם הישות הם בגידה בקורבנות של עמנו ובדם השהידים והם דקירה בגב האומה ",  המשיכו הפלגים הפלסטיניים . " ומי שקוראים לנורמליזציה צריך להעמידם למשפט באשמת בגידה .  אנו קוראים לציבור בעזה להמשיך להשתתף ביום שישי הקרוב בתהלוכות השיבה ,  שיהיו בנושא יום האסיר הפלסטיני כדי לתמוך באסירים שלנו בבתי הכלא ובבעייתם הצודקת ".  
כפי שפורסם לראשונה בוואלה !  NEWS ,  הממשל שקל לתזמן את פרסום את התכנית בהתאמה לימי הרכבת הקואליציה החדשה ,  כדי לייצר אפשרות פוליטית לדיון רציני בנושא .  עם זאת ,  בשל קרבתו הגדולה לבית הלבן נתניהו עשוי להפעיל לחץ נגדי ולבקש דחייה נוספת לתאריך הפרסום .  בשבוע שעבר דווח ברשת ABC כי ממשל טראמפ צפוי לפרסם את התכנית עוד החודש ,  לאור ניצחונו של ראש הממשלה בנימין נתניהו בבחירות .
 נשיא ארצות הברית דונלד טראמפ קיבל תדרוך על התכנית ,  שעליה עבדו חתנו ג'ארד קושנר ו"צוות השלום "  המצומצם שלו בחודשים האחרונים .  פרטי התכנית נותרו חסויים ,  אפילו בתוך הבית הלבן ,  ולפי הדיווח נראתה רק על ידי ארבעה אנשים בתוך הממשל .  גורמים בממשל האמריקני אישרו כי אפילו ממשלת ישראל לא ראתה את התכנית .  
הגורמים המעורים בתכנית אמרו כי היא צפויה להביא גישה לא שגרתית לסכסוך הישראלי-פלסטיני ,  כולל חבילת פיתוח כלכלי נרחבת עבור הפלסטינים וניסיון להביא לפתרון פוליטי בין הצדדים .  קושנר וצוותו ביקרו בכמה מדינות ערביות בחודש פברואר על מנת לתדרך דיפלומטים על ההיבטים הכלכליים של העסקה .  

הפלגים הפלסטיניים על עסקת המאה : " נורמליזציה עם ישראל - בגידה "
 ברקע הדיווחים על התקרבות מועד פרסום תכנית השלום של ממשל טראמפ ,  קראו הפלגים בעזה ל"הסלמת העימות "  עם ישראל ואמרו כי נרמול היחסים איתה היא  " דקירה בגב האומה "  שיש לעמוד עליה לדין .  הם קראו להשתתף בהפגנות ואמרו כי האסירים השובתים רעב הם  " גיבורים "
 
