לא רק בג"ץ :  התקשורת מתנגדת למתווה הגז
לידיעת רולניק :  מבדיקה שערכה  " יפעת "  עולה כי מחצית מהסיקור התקשורתי במתווה הגז נוטה נגד המתווה ,  18% מהכתבות הביעו תמיכה במתווה ו-36% מהסיקור מאוזן או אינפורמטיבי .  ומי מנצח בכמות האזכורים בתקשורת - נתניהו או יחימוביץ' ? 
כמחצית מהסיקור התקשורתי בנושא מתווה הגז נוטה נגד המתווה ,  כך עולה מבדיקה שערכה חברת יפעת מחקרי מדיה עבור וואלה ברנז'ה .  46% נוטה נגד המתווה לעומת 18% מהכתבות שהביעו תמיכה במתווה .  36% מהסיקור מאוזן או אינפורמטיבי באופיו .  הבדיקה של יפעת ,  שנערכה טרם פסיקת בג"ץ מיום ראשון ,  סקרה את העיתונות היומית ,  אתרי האינטרנט ,  הרדיו והערוצים 22 ,  10 ו-1 מיולי 2015 .
 סיקור מתווה הגז הוא הסיפור הכלכלי המוביל בתקשורת בשנה האחרונה ,  עם היקף של כמעט 15 אלף אייטמים .  בדירוג אירועי שנת 2015 בתקשורת ,  מתווה הגז מדורג במקום השלישי אחרי הבחירות והגרעין האיראני .  הדמות המרכזית בסיקור המתווה היא ראש הממשלה בנימין נתניהו ,  שמופיע ברבע מהכתבות .  את המתנגדים למתווה הגז בתקשורת מובילה ח"כ שלי יחימוביץ'  ( המחנה הציוני )  שהופיעה בכל אייטם עשירי .  
במהלך סיקור מתווה הגז עלו חילוקי דעות בין גופי התקשורת השונים בנוגע לאופי הסיקור .  המחלוקת העיקרית הייתה בין  " דה מרקר "  ל"ידיעות אחרונות "  וחדשות 2 ,  אשר  " הואשמו "  בסיקור אוהד לטייקונים .
 שחר גור ,  מנהל יפעת ,  אמר כי  " בניגוד לסוגיות אחרות בהן הציבור מגובש בדעתו ,  חוסר ההבנה של הישראלים בנושא הגז הפך את תפקידה של התקשורת לחשוב במיוחד בסיקור המתווה .  היחס התקשורתי הגורף נגד המתווה חלחל לדעת הקהל ובמידה רבה גם עיצב אותה ,  ויצר לחץ ציבורי משולב ועוצמתי .  גם אם לא ניתן לקבוע את מידת השפעתו של לחץ זה על פסיקת בג"ץ ,  אין ספק שהאווירה הציבורית סיפקה לגיטימציה רבה יותר להתנגדות למתווה ".  

לא רק בג"ץ :  התקשורת מתנגדת למתווה הגז
לידיעת רולניק :  מבדיקה שערכה  " יפעת "  עולה כי מחצית מהסיקור התקשורתי במתווה הגז נוטה נגד המתווה ,  18% מהכתבות הביעו תמיכה במתווה ו-36% מהסיקור מאוזן או אינפורמטיבי .  ומי מנצח בכמות האזכורים בתקשורת - נתניהו או יחימוביץ' ? 

