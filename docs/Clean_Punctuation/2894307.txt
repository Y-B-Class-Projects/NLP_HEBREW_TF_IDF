מקורבי נתניהו על הביקורת מהבית היהודי : " ניצול ציני של פיגועים "
 רצף הפיגועים הוביל להסלמה גם בקרב חברי הממשלה ולביקורת קשה כלפי נתניהו .  מקורבי ראש הממשלה דוחים את הביקורות ומשיבים אש : " ראוי ששרים יביעו את דעתם בפורומים פנימיים ".  הבית היהודי : " העלינו דרישות בטחוניות ונעקוב אחר ביצוען "
 ההידררות הביטחונית מעוררת גם מתיחות סביב שולחן הממשלה :  בסביבת ראש הממשלה בנימין נתניהו מתחו אמש  ( שבת )  ביקורת חריפה על שרי מפלגת הבית היהודי ,  מבלי לנקוב מפורשות בשמם . " הטענה כאילו מפקדי וחיילי צה"ל אינם מקבלים את הגיבוי הראוי מקוממת ושקרית ",  אמרו בסביבת נתניהו ,  בין היתר ,  בהמשך לדברים שאמרה אתמול שרת המשפטים איילת שקד ,  לפיהם על ראש הממשלה לתת לצה"ל את חופש הפעולה בשטחים  " ביד חזקה ",  ואף דרשה לחזק את המתנחלים על ידי הרחבת הבנייה בהתנחלויות בתגובה לפיגועים .  
עוד הוסיפו מקורבי נתניהו כי  " נמאס מניצול ציני של פיגועים נוראיים ,  על ידי שרים שרוצים להפיק רווחים פוליטיים ולהעלות לסדר היום הצעות שכבר ממילא מבוצעות על ידי מערכת הביטחון ,  בהנחיית ראש הממשלה ושר הביטחון ".  
לדבריהם , " יש שרים שמתנהגים כמו נוער בפייסבוק ועדיין לא מבינים את משמעותה של חברות בממשלה ואת האחריות הנלווית לה ",  ברמיזה לשרה שקד . " ראוי ששרים יביעו את דעתם בפורומים פנימיים וישאירו את הטיפול המבצעי בענייני ביטחון לשרים ולגורמים שאמונים על כך ".  
כמו כן ,  עושה רושם שהדברים כוונו גם לשר החינוך ,  נפתלי בנט ,  שפרסם בחמישי האחרון ,  לאחר הפיגוע בו נרצחו נעמה ואיתם הנקין בשומרון ,  הודעה תחת הכותרת 'דרישות הבית היהודי בעקבות רצח ההורים' .  בהודעה נכתב כי סיעתו דורשת  " הפסקת קשירת ידי הלוחמים ומתן גיבוי למפקדי השדה ,  בנייה מיידית של שכונה או יישוב כתגובה על כל פיגוע ,  והחזרת הרוצחים מעסקת שליט לכלא מיידית ".  על דברים אלה אמרו בסביבת נתניהו : " אי אפשר להיות בממשלה ובאופוזיציה בעת ובעונה אחת ". 
מהבית היהודי נמסר בתגובה לדברים שהשמיעו מקורבי נתניהו : " ישראל תחת מתקפת טרור ואין לנו זמן לפוליטיקה .  העלינו דרישות בטחוניות ונעקוב אחר ביצוען ". 
 ( עדכון ראשון :  21:45 )  

מקורבי נתניהו על הביקורת מהבית היהודי : " ניצול ציני של פיגועים "
 רצף הפיגועים הוביל להסלמה גם בקרב חברי הממשלה ולביקורת קשה כלפי נתניהו .  מקורבי ראש הממשלה דוחים את הביקורות ומשיבים אש : " ראוי ששרים יביעו את דעתם בפורומים פנימיים ".  הבית היהודי : " העלינו דרישות בטחוניות ונעקוב אחר ביצוען "
 
