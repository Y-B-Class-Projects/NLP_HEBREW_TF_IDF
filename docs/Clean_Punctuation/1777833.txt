גיוס חרדים לצה"ל : " הממשלה אישרה רפורמת השתמטות "
 תגובות קשות באופוזיציה ובארגונים חברתיים לרפורמת גיוס החרדים לצה"ל שאושרה בממשלה .  קדימה :  רה"מ סוחר במתגייסים לצבא .  התנועה הרפורמית :  החרדים ישארו מנותקים מהחברה
 ( צילום :  גדעון צנטנר ,  עריכת וידאו :  יאיר דניאל ) 
תגובות קשות באופוזיציה ובארגונים חברתיים להחלטת ממשלה מהיום  ( ראשון )  לאשר את התוכנית לגיוס צעירים חרדים לצה"ל שהציע ראש הממשלה בנימין נתניהו .  על פי הצעת ההחלטה ,  השנה יגויסו 2,400 חרדים ,  מחציתם לשירות צבאי ומחציתם לשירות אזרחי .  כל שנה מספר המגויסים יגדל עד שבשנת 2015 מספרם יגיע ל- 4,800 ,  מחציתם לשירות צבאי ומחציתם לשירות אזרחי .
 נתניהו אמר לאחר האישור כי  " לא ניתן שלאחוזים גדלים והולכים מהציבור יהיה פטור משירות תחת ההגדרה 'תורתו אמונתו' ,  מדינת ישראל לא תוכל לעמוד בזה ",  אמר ראש הממשלה , " משום כך אני מביא את השינוי שאושר היום ,  שיתחיל תהליך הפוך ,  בדיוק כפי שעשיתי כשאחוז ההוצאה הציבורית היה גבוה מדי ועלול היה למוטט את המשק ". 
בקדימה מיהרו לתקוף את ההחלטה ואמרו כי נתניהו מכשיר את ההשתמטות תמורת הישרדות , " מדובר בעבודה בעיניים ובמהלך ציני שכל תכליתו שקר הונאה והטעיית בג"ץ ".  עוד בקדימה טוענים כי  " נתניהו סוחר במתגייסים לצבא והופך את שירותם הצבאי למטבע קואליציוני עובר לסוחר .  לראשונה בתולדות המדינה קם ראש ממשלה ומכשיר באופן פוליטי וחסר בושה את ההשתמטות הצבאית בחוק ,  תוך שהוא רומס את ערכיו של צה"ל כצבא העם ואת חשיבות השיוויון בנטל .  נתניהו שיטה בשריו אך לא יצליח לשטות בציבור ". 
גם בארגונים ועמותות הפועלים למען שיוויון בנטל מיהרו לגנות את ההחלטה .  מנכ"ל עמותת חדו"ש - לחופש דת ושוויון ,  הרב עו"ד אורי רגב אמר בתגובה להחלטה כי הממשלה אישרה רפורמת השתמטות . " לראשונה בתולדות המדינה האפליה בין דם לדם הופכת למדיניות ממשלתית רשמית .  במקום לאפשר לצבא לגייס את החרדים כמו שהוא כבר הוכיח שהוא יודע  ,  נותנים להם פטור גורף מגיל 22 ומבהירים כי מבחינת הקואליציה דמם של תלמידי הישיבה אדום יותר ". 
מנכ"ל התנועה הרפורמית ,  הרב גלעד קריב ,  מסר בתגובה לאישור ,  כי  " החלטת הממשלה רחוקה מלספק את הדרישה המוצדקת והבסיסית לשוויון בנטל השירות ,  ואין בה כל בשורה אמיתית להשתלבותם של החרדים בשירות הצבאי או בשוק העבודה .  על הממשלה היה להימנע מהורדת גיל הפטור משירות צבאי ולכלול בתוכנית מרכיב של שירות מילואים גם לחרדים שקבלו פטור זה משירות סדיר בתקופת הלימודים בישיבה . 
" פורום חובת השירות "  בו חברים למעלה מ-40 ארגונים חברתיים גינה אף הוא את אישור הממשלה לרפורמה בגיוס חרדים שכן לדבריהם מדובר בפטור גורף לכל תלמיד ישיבה מגיל 22 . " הדיבורים על רפורמת גיוס לא יצליחו להסתיר את העובדה שהממשלה בעצם הפכה את האפליה בין דם לדם למדיניותה .  זאת החלטה עוקפת בג"ץ ,  עוקפת כנסת ועוקפת ציבור ". 

גיוס חרדים לצה"ל : " הממשלה אישרה רפורמת השתמטות "
 תגובות קשות באופוזיציה ובארגונים חברתיים לרפורמת גיוס החרדים לצה"ל שאושרה בממשלה .  קדימה :  רה"מ סוחר במתגייסים לצבא .  התנועה הרפורמית :  החרדים ישארו מנותקים מהחברה

