שר החוץ הגרמני לא נכנע :  לא תתקיים פגישה עם ראש הממשלה נתניהו
נתניהו התנה את פגישתו עם זיגמר גבריאל בכך שזה לא ייפגש עם ארגוני שמאל - אך הוא לא ויתר .  לשכת ראש הממשלה : " לא ניפגש עם מי שנפגש עם ארגונים שמכפישים את חיילי צה"ל ".  שר החוץ : " הגיוני להיפגש עם נציגי חברה אזרחית "
 ראש הממשלה בנימין נתניהו לא ייפגש עם שר החוץ של גרמניה ,  זיגמר גבריאל ,  לאחר שזה סירב לדרישה הישראלית שלא להיפגש עם ארגוני שמאל - כך דווח היום  ( שלישי )  בסוכנות הידיעות הגרמנית DPA ,  מפי שר החוץ .  דובר לשכת ראש הממשלה לתקשורת הזרה ,  דייוויד קיז ,  הבהיר לסוכנות הידיעות רויטרס כי  " הפגישה בוטלה ".  
מלשכת ראש הממשלה נמסר כי  " מדיניות ראש הממשלה היא לא להיפגש עם דיפלומטים שמבקרים בישראל ונפגשים עם ארגונים שמכפישים את חיילי צה"ל ומבקשים להעמיד אותם לדין כפושעי מלחמה ".  על פי הודעת הלשכה , " אותם דיפלומטים לא יעלו על דעתם להיפגש בארצות הברית או בבריטניה עם נציגי ארגונים שקוראים להעמיד לדין חיילים אמריקנים או בריטים ".  עם זאת ,  הובהר : " היחסים עם גרמניה חשובים מאוד לישראל והם יימשכו ". 
גם סגן השר מייקל אורן ביטל פגישה שתוכננה להתקיים הערב עם שר החוץ גבריאל .  בלשכתו אמרו כי  " הוא לא ייתן יד למי שמכפיש את חיילי צה"ל ".  גבריאל צפוי להיפגש הערב עם נציגים של מספר ארגוני שמאל בתל אביב ,  בהם  " שוברים שתיקה ",   " בצלם "  ו"שלום עכשיו ".  
לקריאה נוספת:מאות הפגינו נגד ביטול כנס  " שוברים שתיקה ":   " נלחמים בגלריות ובספריות"הסדר בין  " שוברים שתיקה "  למדינה :  מסר חומרים ,  פרטים מזהים נותרו חסוייםראש ממשלת בלגיה נפגש עם  " שוברים שתיקה "  - נתניהו הורה לנזוף בשגריר 
מוקדם יותר אמר השר גבריאל בריאיון לרשת ZDF הגרמנית : " דמיינו לעצמכם שראש הממשלה הישראלי ,  שמשמש גם שר חוץ ,  היה מגיע לגרמניה והיה מבקש להיפגש עם מתנגדי הממשלה ,  והיינו אומרים לו שאסור  זה היה בלתי מתקבל על הדעת ".  גבריאל הוסיף בריאיון כי זה  " הגיוני להיפגש עם נציגי חברה אזרחית .  אי אפשר לקבל נקודת מבט על מדינה אם נפגשים רק עם גורמי ממשל ,  אלא גם עם אמנים ,  סופרים ועמותות ". 
לדבריו ,  לפני ההודעה על כך שהפגישה לא תיערך , " אני לא רוצה לעשות מזה דרמה ,  אך אם זה יקרה  ( הפגישה תבוטל - ט"ש )  זה לא יהיה קטסטרופה ".  במסיבת עיתונאים שערך היום נתניהו עם קנצלר אוסטריה כריסטיאן קרן ,  הוא השיב לכתבים ששאלו אותו על הנושא ואמר : " לא השתנה כלום ".  
גבריאל נפגש הבוקר גם עם הנשיא ראובן ריבלין ועם יו"ר האופוזיציה יצחק הרצוג .  כמו כן ,  הערב צפוי שר החוץ לקיים מפגש סגור עם חוקרי המכון לביטחון לאומי ,  בראשות ראש אמ"ן לשעבר אלוף  ( במיל' )  עמוס ידלין ,  בו יידונו סוגיות אזוריות וקידום התהליך המדיני .
 גבריאל אמר בפגישה עם ריבלין כי  " באנו לכאן במיום מאוד מיוחד ,  שהוא לא רק מיוחד ליהודים ולישראל ,  אלא גם לגרמניה ,  בהתייחסו ליום הזיכרון לשואה . " היום מזכיר את האחריות המיוחדת של גרמניה ,  לא רק בעבר אלא גם בעתיד ,  לביטחונה של ישראל ,  ולתמוך במדינתם של אלו ששרדו את השואה ,  של נכדיהם וניניהם ".  השר אמר כי  " זה הכרחי בשבילנו לתמוך בקהילה היהודית בגרמניה ".  
חברת הכנסת תמר זנדברג  ( מרצ )  הגיבה לדיווח על כך שהפגישה לא תיערך ,  וטענה כי  " נתניהו מציג את הפנים האמיתיות של ישראל בהנהגתו :  סותמת פיות ,  מאיימת ,  מרחיקה ידידים ,  בפאניקה מהאמת ומשימתה העיקרית - שימור הכיבוש ורדיפת מתנגדיו ".  לדבריה , " אלה פני נתניהו .  זו לא ישראל ואלה לא הישראליות והישראלים .  אנחנו שוחרי אמת ,  שלום ופיוס ,  ואנו נעבוד קשה כדי לוודא שגם ההנהגה הפוליטית שלנו תשקף את זה ". 
האולטימטום של נתניהו לשר החוץ הגרמני ,  שעליו דווח לראשונה אמש בחדשות ערוץ 2 ,  הוצב למעשה כבר לפני כשבוע במהלך תיאומי הביקור של גבריאל .  לדברי גורמים המעורבים במגעים ,  אנשי שר החוץ הגרמני הציעו לנתניהו שהמפגש עם נציגים של  " שלום עכשיו "  וארגוני שמאל נוספים ייערך אחרי הפגישה עם נתניהו וללא נוכחות תקשורתית או הודעות לתקשורת ,  אך נתניהו סירב והאולטימטום נותר בעינו .  
בלשכת ראש הממשלה השאירו פתח להנמכת דרג הפגישה מהצד הגרמני והציעו כי הפגישה עם ארגוני השמאל תתקיים בנוכחות חבר זוטר במשלחת הגרמנית ,  אך הדגישו כי אם השר עצמו יבחר להיפגש עם אנשי  " שוברים שתיקה ",  נתניהו יבטל את הפגישה עם השר . " ערב יום הזיכרון ראש הממשלה לא מוכן להיפגש עם שר בכיר שנותן לגיטימציה לארגון שעושה דה לגיטימציה לחיילי צה"ל ",  אמרו אתמול גורמים בלשכת נתניהו .  
הבוקר גיבה את ראש הממשלה יו"ר הכנסת יולי אדלשטיין . " ‏מגבה את ‎נתניהו על סירובו לפגוש את שר החוץ הגרמני ",  אמר אדלשטיין . " 'בצלם' ו'שוברים שתיקה' הם ארגוני תעמולה אנטי-ישראלים .  אני קורא לשר החוץ לבטל את הפגישה עמם ".  יו"ר הבית היהודי נפתלי בנט גיבה גם הוא את נתניהו . " 'שוברים שתיקה' אינו ארגון אנטי-נתניהו אלא אנטי-צה"ל ".  
בפגישתו של שר החוץ הגרמני עם הרצוג ,  יו"ר האופוזיציה הביע בפניו את הסתייגותו  " מהארגונים הקוראים לחרם על ישראל בעולם ומכפישים את שמה ".  לדבריו , " צה"ל מתמודד מול איומי טרור מתוחכמים באזור המורכב ביותר בעולם .  בכל מערכות ישראל צה"ל הוכיח שוב ושוב כי פעל על פי כללי המשפט הבינלאומי ,  תוך שמירה על זכויות אדם ,  ולא פעם תוך כדי סיכון ממשי של חיי החיילים בשטח ,  שנמנעו מפעולה מחשש לפגיעה באזרחים שנמצאו באזורי הלחימה ולא פעם שימשו כמגן אנושי בידי המחבלים ".   
" לדוגמה ",  המשיך הרצוג , " רק לפני כמה ימים התרחש פיגוע דקירה בלב תל אביב על ידי צעיר פלסטיני ,  שהוכנס לישראל במסגרת טיול מאורגן באישור ישראלי ולפני כשבוע נתפסה אישה חולת סרטן עם חומרי נפץ בין תרופותיה ,  בדרכה לקבל טיפול רפואי בבית חולים בישראל ". 
הרצוג התייחס בפגישה לצורך של ישראל בהיפרדות מן העם הפלסטיני וקידום חזון שתי המדינות , " על בסיס ההזדמנות האזורית הגדולה שקיימת בימים אלו ,  בשיתוף המדינות הערביות המתונות ".  במהלך הפגישה ביקש ראש האופוזיציה משר החוץ הגרמני ,  שממשלתו תתערב בהחזרת הבנים ,  הדר גולדין ואורון שאול ,  הביתה ובשחרורו של אברה מנגיסטו .
  ( עדכון ראשון :  10:44 )  

שר החוץ הגרמני לא נכנע :  לא תתקיים פגישה עם ראש הממשלה נתניהו
נתניהו התנה את פגישתו עם זיגמר גבריאל בכך שזה לא ייפגש עם ארגוני שמאל - אך הוא לא ויתר .  לשכת ראש הממשלה : " לא ניפגש עם מי שנפגש עם ארגונים שמכפישים את חיילי צה"ל ".  שר החוץ : " הגיוני להיפגש עם נציגי חברה אזרחית "
 
