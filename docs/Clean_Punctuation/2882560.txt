דוח :  הוצאות מעונות ראש הממשלה ב-2014 - כשני מיליון שקלים
לפי התנועה לחופש המידע ,  סך הוצאות המעונות הפרטיים והמעון הרשמי היה נמוך בכ-400 אלף שקל לעומת 2013 .  בתנועה ביקרו את אי הפרדת נתוני המעונות .  47 אלף שקל הושקעו ברכישת משקאות קלים .  דיווח מאולפן וואלה !  NEWS
 ( הליכוד :  הוצאות מעון ראש הממשלה פחתו בשנתיים האחרונות ,  ינואר )  
התנועה לחופש המידע פרסמה היום  ( שני )  דוח על הוצאות מעונות ראש הממשלה לשנת 2014 ,  לאחר שלשכת ראש הממשלה העבירה לתנועה מידע בנושא .  הדוח מסכם את כל ההוצאות על בסיס מזומן של מעונות ראש הממשלה ,  הן המעונות הפרטיים בירושלים ובקיסריה והן המעון הרשמי ברחוב בלפור בירושלים .  בסיכום הכולל ,  הושקעו במהלך השנה כ-1.6 מיליון שקלים במעון הרשמי ,  ועוד כ-283 אלף שקלים במעונות הפרטיים .  מהדוח עולה כי ההוצאה המשותפת על שני המעונות ,  כשני מיליון שקלים לשנת 2014 ,  נמוכה בכ-400 אלף שקל לעומת ההוצאות בשנת 2013 .  
בפירוט ההוצאות עצמו ניתן לראות כי ההוצאה הקבועה הגדולה ביותר במעונות היא על ניקיון - ברוב חודשי השנה נרשמה הוצאה קבועה של כ-26 אלף שקל על ניקיון ,  ולצדה הוצאות קבועות נמוכות יותר של כמה אלפי שקלים בכל פעם .  עבור חודש יולי ,  למשל ,  מתווספות להוצאה הקבועה של כ-26 אלף שקלים הוצאות של 8,843 שקל ,  2,862 שקל ו-1,721 שקל .  כאשר מחברים את הנתונים מגיעים להוצאה כמעט קבועה של 40 אלף שקלים מדי חודש .  
לא נמסר הסבר לגבי חלוקת הוצאות זו ,  החוזרת על עצמה כמעט מדי חודש במספרים מעט שונים .  בחודש דצמבר ,  לעומת זאת ,  נרשמה הוצאה של כ-37 אלף שקל עבור שירותי ניקיון במעונות השונים .  כמו כן ,  כ-47 אלף שקלים הושקעו ברכישת משקאות קלים ו-17 אלף שקל נוספים בתחזוק של פרגולה במעון הרשמי בירושלים .  בדוח תועדה הוצאה חריגה של כ-50 אלף שקל על רכישת מזון ,  שמתאורכת ל-25 במרץ אשתקד .  נוסף על כך ,  לאורך השנה הושקעו כ-13 אלף שקל לרכישת יין לשלושת המעונות .  
עם זאת ,  תנועה לחופש המידע הביעו ביקורת על כך שהנתונים הועברו להם על ידי לשכת ראש הממשלה מבלי שתבוצע הפרדה בין הוצאות על המעון הרשמי לבין הוצאות על המעונות הפרטיים . " מצער כי משרד ראש הממשלה בחר פעם נוספת שלא לפרט לציבור את הוצאות מעונות ראש הממשלה בצורה שקופה .  החומר שהועבר לידי התנועה חלקי ואינו מפריד בין הוצאות המעונות הפרטים והמעון הרשמי ,  כך שלא ניתן ללמוד את סך ההוצאות עבור כל סעיף בכל אחד מהמעונות ",  אמרה בתגובה עו"ד עינת הורוביץ ,  מנכ"לית התנועה .
 הורוביץ הוסיפה כי  " ניתן היה לצפות שלאחר שבעבר כבר הוגשה עתירה בנושא לבית המשפט ,  משרד ראש הממשלה יפרסם באופן יזום ומלא את המידע בצורה שתעניק לציבור אפשרות לבחון את חלוקת ההוצאות .  התנועה לחופש המידע תוסיף לעמוד על העברת המידע השלם לעיון הציבור ".  גורמים בלשכת ראש הממשלה הביעו תמיהה על טענתה של הורוביץ ,  שכן בדוח עצמו שהועבר לתנועה ,  נכתב על כל הוצאה  " רשמי "  או  " פרטי "  כדי להבהיר אם מדובר בהוצאה על המעון הרשמי או על אחד המעונות הפרטיים של משפחת נתניהו .  
במכתב שקיבלה התנועה מפרקליטות מחוז ירושלים נכתב כי  " בהתאם לחוות דעת של גורמי הביטחון המוסמכים בשירות הביטחון הכללי ,  אין לפרט לגורמים לא מורשים את שמות הספקים ונותני השירותים המועסקים בביצוע עבודות ,  שירותים ואספקת טובין למעונות ראש הממשלה ואין לתת פירוט מדויק של תחומי ההוצאה ,  בשל חשש לפגיעה בביטחונו ובשלומו של ראש הממשלה ".  
על התקופה שבין ה-19 באוגוסט ל-14 בספטמבר ,  פרק זמן של כשלושה שבועות ,  שולמו כ-11 אלף שקלים על חשבון חשמל .  הוצאה כמעט זהה נרשמה על התקופה שבין ה-20 בנובמבר ל-21 בדצמבר .  בתקופה שבין ה-15 בספטמבר ל-25 באוקטובר נרשם חשבון חשמל בגובה כ-14 אלף שקל .  בשאר החודשים מופיעים לרוב חשבונות חשמל נמוכים יותר ,  שסכומיהם נעים בין 5,000 ל-9,000 שקל .  בנוסף לכך ,  הושקעו עשרות אלפי שקלים על הוצאות גינון ,  כאשר ההוצאה החודשית הגבוהה ביותר המתועדות היא בגובה 7,080 שקל .  
בעבר נמתחה ביקורת ציבורית על משפחת נתניהו בשל הוצאות חריגות בחשבון המים שלהם בבית הפרטי בקיסריה ,  שהגיעו לכדי 81 אלף שקל .  בדוח הנוכחי ההוצאה המשותפת על חשבונות מים לכל המעונות עומדת על כ-80 אלף שקל ,  כאשר ההוצאה התקופתית הגבוהה ביותר היא בחשבונית שמתוארכת ל-19 ביוני עבור המעון הרשמי ,  ועומדת על כ-10 אלף שקל .  בנוסף לכך ,  הושקעו כ-15 אלף שקל בתיקונים הקשורים לתשתית המים והצנרת במעונות .  
מלשכת ראש הממשלה נתניהו נמסר בתגובה כי  " משרד ראש הממשלה פרסם מיוזמתו את דוח הוצאות בית ראש הממשלה כבר בחודש מאי .  הנתונים מראים כי ההוצאה השנתית בשנת 2014 היא הנמוכה ביותר בחמש השנים האחרונות ,  ומהווה ירידה של 19% בהשוואה לשנה הקודמת .  הנתונים פורסמו בהתאם לנהלי הביטחון ".  

דוח :  הוצאות מעונות ראש הממשלה ב-2014 - כשני מיליון שקלים
לפי התנועה לחופש המידע ,  סך הוצאות המעונות הפרטיים והמעון הרשמי היה נמוך בכ-400 אלף שקל לעומת 2013 .  בתנועה ביקרו את אי הפרדת נתוני המעונות .  47 אלף שקל הושקעו ברכישת משקאות קלים .  דיווח מאולפן וואלה !  NEWS

