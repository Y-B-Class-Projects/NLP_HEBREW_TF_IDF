אבו מאזן על דברי רה"מ : " לא נקבל הסדר ביניים "
 דוברו של יו"ר הרשות הגיב לדבריו של בנימין נתניהו אודות האפשרות להגיע להסדר ביניים בין הצדדים והבהיר : " פתרון כזה לא יהיה מקובל עלינו .  ירושלים היא קו אדום "
 נביל אבו רודיינה ,  דוברו של יושב ראש הרשות הפלסטינית אבו מאזן ,  הגיב אמש  ( שני )  לדבריו של ראש הממשלה בנימין נתניהו בראיון לערוץ 10 ,  לפיהם ייתכן שישראל והפלסטינים יגבשו הסדר ביניים .  אבו רודיינה אמר כי כל פתרון ביניים  " לא יהיה מקובל על הפלסטינים משום שהוא לא יביא לפתרון סוגיית ירושלים והפליטים ".  
לדבריו , " הדיבורים מחדש על מדינה פלסטינית בגבולות זמניים אינם מקובלים בשום אופן .  זה לא יביא לשלום אמיתי .  הגיע הזמן לקבל החלטות בסוגיות הסדר הקבע ולהביא להקמת מדינה פלסטינית בגבולות 67' .  ירושלים היא קו אדום שאסור לחצות אותו .  זוהי בירתה של המדינה הפלסטינית העתידה לקום ". 
בראיון שהעניק אמש לערוץ 10 התייחס נתניהו למשא ומתן עם הפלסטינים ואמר כי  " בהחלט יכול להיות מצב שבו אם ניכנס לדיון עם הפלסטינים ונגיע לקיר בנושא ירושלים והפליטים ,  התוצאה תהיה הסכם ביניים איתם .  זו יכולה להיות תוצאה של המהלך המדיני ". 
עם זאת ,  חזר נתניהו על משנתו בנוגע להסכם קבע והבהיר כי הוא קבע  " מדיניות מאוד ברורה .  עשיתי את זה בנאום בר אילן ואמרתי כך - אם הפלסטינים יכירו במדינה יהודית ,  ובעצם יזנחו את רעיון זכות השיבה של הפליטים הפלסטינים ,  ויכירו במדינה פלסטינית מפורזת שמכירה במדינה היהודית ,  אני מודיע לך כאן ועכשיו ,  אני אלך עם זה עד הסוף ,  שום שיקול קואליציוני לא יעצור אותי ,  לא בהשגת ההסכם ,  ולא בהצגתו בפני העם .  אין לי שום ספק שרוב העם יתמוך בי ". 
עדכון ראשון :  22:23

אבו מאזן על דברי רה"מ : " לא נקבל הסדר ביניים "
 דוברו של יו"ר הרשות הגיב לדבריו של בנימין נתניהו אודות האפשרות להגיע להסדר ביניים בין הצדדים והבהיר : " פתרון כזה לא יהיה מקובל עלינו .  ירושלים היא קו אדום "
 
