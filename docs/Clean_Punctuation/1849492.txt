ברק :  סנקציות נגד הרשות עלולות להביא לקריסתה
פורום שרי השמינייה קיים אתמול דיון מיוחד לקראת פניית הרשות לאו"ם לצורך הכרה במדינה פלסטינית .  במהלך הדיון הזהיר שר הביטחון מפני צעדים נגד הרשות ,  עליהם ממליץ שר החוץ ליברמן
ראש הממשלה בנימין נתניהו כינס אתמול  ( רביעי )  דיון של פורום שרי השמינייה לבחינת ההתנהלות של ישראל לקראת הכרה אפשרית של האו"ם במדינה פלסטינית בחודש הבא .  שר החוץ אביגדור ליברמן והשר דן מרידור ,  השוהה בארצות הברית ,  נעדרו מהדיון ,  בו נטלו חלק גם הרמטכ"ל ,  רב-אלוף בני גנץ ,  משפטנים ואישים נוספים .  במהלך הישיבה הנוכחים העלו מספר תרחישים שעשויים לקרות כתוצאה ממהלכי הפלסטינים .
 לקראת ספטמבר - כותרות אחרונות:אתמול :  הרמטכל הקפיץ את חטיבת בנימיןברשות מבטיחים :  נמנע כל גילוי אלימות בספטמברהמומחים חלוקים :  מה תוליד הכרזת עצמאות פלסטינית ? 
השרים הביעו את דעותיהם המוכרות בנושא ,  עליהן הכריזו כבר במספר הזדמנויות .  שר האוצר ,  יובל שטייניץ ,  חזר על עמדתו שבמקרה של הכרזה חד צדדית ,  על ישראל להקפיא את כספי המסים המועברים לרשות הפלסטינית ,  בדומה לפעולה שננקטה למשך שבועיים לאחר הידיעה על הסכם האיחוד בין פתח לחמאס .  שר הביטחון ,  אהוד ברק ,  שלל את הרעיון ואמר כי סנקציות נגד הרשות הפלסטינית עלולות להביא לקריסתה .
 בטווח הדעות בקרב חברי השמינייה ,  שר החוץ ליברמן תומך בצעדים מרחיקי הלכת ביותר ,  דוגמת ביטול ההסכמים שנחתמו עם הפלסטינים ב-18 השנים האחרונות .  בתחילת השבוע ליברמן אף הזהיר שהרשות הפלסטינית מתכננת  " שפיכות דמים שטרם נראתה כמותם ". 
הדיון בראשות ראש הממשלה מגיע שבוע לאחר שוועדת החוץ והביטחון של הכנסת קבעה כי ישראל לא ערוכה לספטמבר .  מדברים שאמר בישיבת הוועדה לפני שבוע היועץ המיוחד של הוועדה ,  ברק בן צור ,  עולה כי אין בקרב גורמי המודיעין הביטחוניים והמדיניים של ישראל אין הערכות אחידות לתוצאות ההכרזה הצפויה .  הדברים נאמרו לקראת פרסום דו"ח של צוות בראשות ח"כ יוחנן פלסנר  ( קדימה )  שיו"ר הוועדה ,  ח"כ שאול מופז  ( קדימה )  ,  הקים לפני חודשיים וחצי לקראת ספטמבר .  הדו"ח מתבסס על דברי אנשי המקצוע הבכירים שהופיעו בוועדה בשנה האחרונה .  המלצות הוועדה צפויות להימסר במסיבת עיתונאים ב-21 באוגוסט .  
אחת התובנות החשובות שעולות מהדו"ח ,  היא העובדה שבמקרים רבים ,  לטענת בן צור ,  הגורמים הביטחוניים והמדיניים סנכרנו נתונים רק בוועדת החוץ והביטחון ,  אף שהוועדה אמורה להיות גורם מפקח בלבד ,  ולא גורם מסנכרן . " נראה שכל אחד מתבסס בתיאוריה שלו ומאמין בצדקת דרכו ",  אמר .  
אבל המציאות קשה עוד יותר .  מתברר שעד כה ועדת החוץ והביטחון לא הצליחה לקבל תשובה ברורה על השאלה מה יקרה לאחר הכרזה חד צדדית על מדינה פלסטינית ואילו השלכות ביטחוניות ומדיניות יהיו לכך על ישראל . " היית מצפה שאם אתה שואל את כל הגורמים ,  לפחות גורם מוסמך אחד ייתן לך תשובה ",  אמרו גורמים בוועדה , " זה נראה שלא בדקו את זה ,  אף שעוד רגע אנחנו שם .  אם כי ,  יכול להיות שאין תשובות כי לא היו תקדימים לכך .  ולכן יש הרבה סימני שאלה ". 
אחת האפשרויות שעלתה בדיונים ,  היא שהרשות הפלסטינית אמנם לא תוכל להיות חברה באו"ם ללא הסכמת מועצת הביטחון ,  אולם ייתכן מצב שהאו"ם יאפשר לנציגיה להיות חברים או משקיפים בוועדות ובארגונים שונים הנמצאים בחסות האו"ם .  ההערכה היא שלא תהיה אינתיפאדה אלימה ,  כי לפלסטינים יש דברים רבים להפסיד בשל העובדה שהכלכלה שלהם פורחת יחסית ,  אולם ייתכנו דברים אחרים ,  כמו ניסיון של הפלסטינים להגיע לא חמושים בהמוניהם לגדרות .
 בתחום המדיני ,  עלולה להיות העמקה של הבידוד המדיני והתעצמות תהליך הדה-לגיטימציה נגד ישראל באמצעות הארגונים שבחסות האו"ם ,  או הגבלת התנועה האווירית של ישראל מעל שטחי הרשות הפלסטינית . " הווטו האמריקאי לא יפתור אותנו מהכל ",  אמרו בוועדה .
 לפניות לכתב :  pinhas_wolf@walla.com

ברק :  סנקציות נגד הרשות עלולות להביא לקריסתה
פורום שרי השמינייה קיים אתמול דיון מיוחד לקראת פניית הרשות לאו"ם לצורך הכרה במדינה פלסטינית .  במהלך הדיון הזהיר שר הביטחון מפני צעדים נגד הרשות ,  עליהם ממליץ שר החוץ ליברמן

