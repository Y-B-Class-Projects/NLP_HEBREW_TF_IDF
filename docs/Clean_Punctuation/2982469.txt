נתניהו מתנצל בפני ערביי ישראל : " עבדו ושגשגו בהמוניכם "
 בסרטון שפרסם ראש הממשלה ,  התייחס לאמירות שלו כלפי המגזר הערבי ביום הבחירות ,  ואמר כי  " אנשים רבים נפגעו ,  וניתן להבין זאת ".  כעת ,  הוא מבקש : " אזרחי ישראל ,  קחו חלק בחברה הישראלית - בהמוניכם ".  ח"כ עודה : " לא קונים את מפגן הצביעות "
 ראש הממשלה בנימין נתניהו פרסם אמש  ( שני )  סרטון ובו התייחס להתבטאות שלו ביום הבחירות ,  כשקרא לבעלי זכות ההצבעה לבחור מאחר ש"המצביעים הערבים באים בכמויות אדירות לקלפי ".   " אף על פי שהתכוונתי למפלגה פוליטית ספציפית ,  אנשים רבים נפגעו ,  וניתן להבין זאת ",  אמר . " אני התנצלתי על האופן שבו הובנו דבריי .  אלא שהיום אני מבקש ללכת צעד אחד קדימה .  היום ,  אני מבקש מכם אזרחי ישראל ,  לקחת חלק בחברה הישראלית  בהמוניכם .  עבדו בהמוניכם ,  למדו בהמוניכם ,  שגשגו בהמוניכם .  ישראל חזקה בזכות  ולא למרות  הגיוון והפלורליזם שמאפיינים אותה ". 
בהמשך ,  מנה את הישגי האזרחים מקרב המגזר . " למעלה מ-20% מאזרחינו הם ערבים .  אתם הגעתם להישגים מדהימים - שופטים בבית המשפט העליון ,  חברי כנסת ,  סופרים בעלי שם ,  רופאים ,  רוקחים ,  יזמים ,  בעלי חברות בתעשיות ההייטק ,  מדענים .  אני גאה בתפקיד שאתם ממלאים בהצלחתה של ישראל .  אני רוצה שתמלאו תפקיד גדול אף יותר ",  אמר . 
" אני גאה על כך שהממשלה בראשותי קיבלה לאחרונה החלטה להשקיע משאבים גדולים מאוד בקהילות הערביות .  היישובים הערביים זוכים לתמיכה חסרת תקדים בתשתיות ציבוריות ,  בתחבורה ,  בתעסוקה ,  ברווחה ,  בעוד הרבה תחומים .  והסיבה לכך היא פשוטה .  העתיד שלכם הוא העתיד שלנו ". 
בתגובה לדברים ,  אמר יו"ר הרשימה המשותפת איימן עודה כי המגזר  " לא קונה את מפגן הצביעות ".   " ראיתי הערב את הסרטון ושאלתי את עצמי אם מדובר באותו אדם שניסה בכל מאודו למנוע את התכנית הכלכלית ושניסה להוסיף עוד ועוד התניות עד שהיא תהיה בלתי ישימה .  האם זה אותו ראש ממשלה שהסית כנגדנו בבחירות ומאז רק הלך והחריף באמירותיו המסיתות ?  ",  תמה . " כשראיתי שבחרת לפנות אלינו גם באנגלית הבנתי בדיוק לאן המסר הזה מיועד ומה מטרתו .  לכן ,  אני אומר לראש הממשלה בשם הציבור הערבי ,  שאת מפגן הצביעות שלו הערב אנחנו לא קונים ". 
 ( עדכון ראשון :  22:00 )  

נתניהו מתנצל בפני ערביי ישראל : " עבדו ושגשגו בהמוניכם "
 בסרטון שפרסם ראש הממשלה ,  התייחס לאמירות שלו כלפי המגזר הערבי ביום הבחירות ,  ואמר כי  " אנשים רבים נפגעו ,  וניתן להבין זאת ".  כעת ,  הוא מבקש : " אזרחי ישראל ,  קחו חלק בחברה הישראלית - בהמוניכם ".  ח"כ עודה : " לא קונים את מפגן הצביעות "
 
