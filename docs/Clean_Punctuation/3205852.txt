נתניהו :  מנצלים את הזמן להיערכות למבצע בעזה ;  הקבינט עודכן
ראש הממשלה התייחס בישיבת שרי הליכוד להיערכות בעזה ,  ואמר כי  " אין לנו עניין שהחזיתות הפלסטיניות יידלקו בזמן הזה ".  על איתור המנהרות ומבצע  " מגן צפוני "  אמר בפתח ישיבת הממשלה כי  " אנחנו זקוקים לאורך רוח "
 ראש הממשלה בנימין נתניהו אמר הבוקר  ( ראשון )  כי בשל המאבק נגד התבססות איראן וחיזבאללה אין עניין בהסלמה גם מול הפלסטינים . " אנחנו מקדמים בהצלחה סנקציות נגד חיזבאללה ונגד איראן ,  לכן אין לנו עניין שהחזיתות הפלסטיניות יידלקו בזמן הזה ",  אמר בישיבת שרי הליכוד .  
נתניהו הוסיף כי  " אנחנו היום במצב לעשות הרבה יותר במבצע צבאי בעזה אם נידרש לכך ,  כי ניצלנו ואנחנו מנצלים את הזמן להיערכות .  הקבינט כבר קיבל על כך עדכון ראשוני ".  ראש הממשלה ספג ביקורת בשבועות האחרונים על אופן הטיפול בחמאס ברצועת עזה ,  וזאת לטענת שר הביטחון לשעבר אביגדור ליברמן ,  הייתה הסיבה שבגינה התפטר בחודש שעבר מתפקידו ומהממשלה .  
בפתח ישיבת הממשלה התייחס נתניהו למבצע  " מגן צפוני "  נגד מנהרות חיזבאללה מלבנון ,  ואמר כי  " חיילי צה"ל פועלים כל העת בנחישות ובשיטתיות ,  בכל מזג אוויר לחשוף ולנטרל מנהרה אחר מנהרה .  אנחנו זקוקים לאורך רוח .  נמשיך במבצע עד להשלמתו ,  ועד לנטרול איום המנהרות בצפון ".  אתמול חשף צה"ל כי איתר מנהרה נוספת .  
עוד בוואלה !  NEWS:סגנו של נסראללה :  אין נקודה בישראל שלא חשופה לטילי חיזבאללהקציני יוניפי"ל התחייבו :  נבדוק מנהרות חיזבאללה בשטח לבנוןלמנוע את תחילת  " מלחמת מגן צפוני ":  האחריות על כתפי אלוף הפיקוד 
הבוקר אמר סגנו של מזכ"ל חיזבאללה נעים קאסם כי  " אין נקודה אחת בישות הציונית שאינה חשופה לטילי חיזבאללה ",  כך פורסם בעיתון האיראני  " איל-וויפאק ".  הסגן ,  הבכיר ביותר בארגון שהתבטא עד כה ביחס למבצע ,  רמז כי  " לפני ההצלחה במערכה האחרונה של ההתנגדות בעזה מול ישראל ,  ישראל לא הייתה מעלה בדעתה לתקוף בלבנון בגלל ההרתעה מאז מלחמת לבנון השנייה ב-2006 ". 
קאסם ציין כי  " ההתנגדות הפלסטינית הצליחה לאחד משוואה חדשה מול האויב במערכה האחרונה ",  ולכן העריך שבישראל לא יכולים להתמודד עם העובדה שטילי חמאס בעזה יכולים לפגוע בחזית הפנימית עד תל אביב ועם יכולת חיזבאללה בצפון לפגוע בכל נקודה בשטחה .  לדעתו של קאסם ,  מסיבות אלו הוא אינו סבור שקיימת אפשרות כי ישראל תפתח במלחמה נגד לבנון . " באיומיה ,  ישראל עצמה אומרת כי 'אם חיזבאללה יתקוף - אנחנו נגיב' ",  אמר .  

נתניהו :  מנצלים את הזמן להיערכות למבצע בעזה ;  הקבינט עודכן
ראש הממשלה התייחס בישיבת שרי הליכוד להיערכות בעזה ,  ואמר כי  " אין לנו עניין שהחזיתות הפלסטיניות יידלקו בזמן הזה ".  על איתור המנהרות ומבצע  " מגן צפוני "  אמר בפתח ישיבת הממשלה כי  " אנחנו זקוקים לאורך רוח "
 
