נתניהו : " ארה"ב ידעה בדיוק כמה נבנה בהתנחלויות בזמן המו"מ "
 בריאיון לסוכנות  " בלומברג "  אמר ראש הממשלה כי הממשל לא הופתע מהבנייה וגם הפלסטינים היו מודעים לתכניות .  בתוך כך ,  הוא החמיא לאובמה על המדיניות בסוריה : " קרן אור באזור אפל "
 ארצות הברית הטילה את עיקר האחריות לכישלון הסבב האחרון של המשא ומתן הישראלי-פלסטיני על מדיניות הבנייה בהתנחלויות ,  אולם ראש הממשלה בנימין נתניהו טוען שהאמריקנים כלל לא הופתעו מההכרזות על הרחבת הבנייה כפי שהציגו .  בריאיון לסוכנות הידיעות האמריקנית  " בלומברג "  שהתפרסם היום  ( שישי )  ,  הסביר נתניהו כי בשובו לשולחן המשא ומתן הציגה לו וושינגטון בחירה בין שחרור אסירים להקפאת הבנייה בהתנחלויות ,  והוא בחר לשחרר אסירים . " הבהרנו לאמריקנים ולפלסטינים בדיוק כמה נבנה ,  כולל בירושלים ",  ציין נתניהו . " בנינו בדיוק מה שאמרנו שנבנה בכל שלב .  זה לא שהפתענו למישהו בבנייה נוספת ". 
עוד על תהליך השלום:אבו מאזן מרגיע :  לא נפנה בקרוב לארגוני או"ם נוספיםקרי נפגש עם אבו מאזן : " הדלת לשלום נותרה פתוחה"נתניהו ללבני : " ייצגת רק את עצמך מול אבו מאזן "
 ראש הממשלה הבהיר מי לדעתו אחראי לכישלון התהליך המדיני  יו"ר הרשות הפלסטיני אבו מאזן ,  שאינו מסוגל או שאינו רוצה ,  לדברי נתניהו ,  להתמודד עם סוגיות הליבה של הסכסוך . " תראה מה אני עשיתי .  ראשית ,  נאמתי באוניברסיטת בר אילן ,  אוניברסיטה דתית ,  לפני חמש שנים והכרתי בפתרון שתי המדינות .  שנית ,  ניסיתי הקפאה של עשרה חודשים ,  ואבו מאזן לא עשה דבר .  אחרי כן עשיתי משהו שהיה קשה מכול  שחררתי אסירים טרוריסטים ,  רוחצים של חפים מפשע .  זאת הייתה ההחלטה הקשה ביותר ",  הוסיף נתניהו , " ומה אבו מאזן עשה ?  כלום .  הוא סירב לתת את הדעת על המאמצים של קרי ולנסות לדון בסוגיות הליבה .  הוא פנה לארגוני האו"ם בהפרה בוטה של הסכם אוסלו והסכמי הביניים ".  
בריאיון ,  שהתנהל בלשכתו בירושלים ,  רמז נתניהו כי הוא שוקל את האפשרות לנקוט צעד חד-צדדי ולהתנתק מחלקים של הגדה המערבית שבעיקרם מלאים באוכלוסייה פלסטינית ,  גם אם משמעות הדבר תהיה פינוי התנחלויות . " אנו מעוניינים במדינה פלסטינית מפורזת שתכיר במדינה היהודית .  איך משיגים זאת אם אי אפשר לעשות זאת באמצעות משא ומתן ?  ",  אמר נתניהו . " נכון שהרעיון של נקיטת צעדים חד-צדדים צובר תאוצה .  ישראלים רבים שואלים את עצמם אם יש צעדים חד-צדדים מסוימים שיכולים לעבוד באופן תיאורטי ".  עם זאת ,  ראש הממשלה לסייג את הדברים ולהדגיש כי ישראל אינה מעוניינת לשחזר את ההתנתקות מעזה ב-2005 .  
כמו כן ,  התייחס נתניהו לראשונה לטענות שעלו לאחרונה מפי בכירים אמריקניים בדיווח באתר החדשות האמריקני  " ניוזוויק ",  שלפיהן ישראל מרגלת בשטח ארצות הברית ,  ודחה אותן על הסף . " ישראל לא ניהלה שום מבצעי ריגול בארצות הברית ,  נקודה .  לא ריגול ישיר ,  לא ריגול עקיף ,  כולם .  שום דבר ",  הדגיש נתניהו .
 על אף המתיחות ביחסים בין ראש הממשלה לנשיא האמריקני ,  ראה נתניהו לנכון להחמיא לאובמה על אחת היוזמות השנויות במחלוקת במדיניות החוץ של ארצו ,  העסקה להוצאת הנשק הכימי מסוריה .  כשנשאל על עמדתו בנוגע להתנהלות הממשל סביב המשבר בסוריה והחלטתו ברגע האחרון להימנע מתקיפה צבאית לטובת ההסכם על המשטר הסורי להשמדת הנשק הכימי ,  אמר ראש הממשלה כי זוהי  " קרן האור היחידה באזור אפל מאוד ". 
עם זאת ,  ציין נתניהו כי המהלך לפירוק סוריה מנשקה הכימי טרם הושלם . " אנו חוששים שאולי הם לא הצהירו על כל היכולות שלהם ,  אולם מה שהוצא מהמדינה הוצא .  אנחנו מדברים על 90%  ( מהנשק הכימי )  ",  הוסיף ראש הממשלה . " אנו מעריכים את המאמץ שנעשה ואת התוצאות שהושגו ".  

נתניהו : " ארה"ב ידעה בדיוק כמה נבנה בהתנחלויות בזמן המו"מ "
 בריאיון לסוכנות  " בלומברג "  אמר ראש הממשלה כי הממשל לא הופתע מהבנייה וגם הפלסטינים היו מודעים לתכניות .  בתוך כך ,  הוא החמיא לאובמה על המדיניות בסוריה : " קרן אור באזור אפל "
 
