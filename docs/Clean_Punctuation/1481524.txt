נתניהו לאוצר :  לבחון סעיפי הפגיעה בחלשים
לנוכח הביקורת הקשה מימין ומשמאל על הצעת התקציב ,  החליטו רה"מ ושר האוצר לבחון מחדש חלק מהקיצוצים . " פקידי האוצר עשו את עבודתם ,  אבל לרה"מ יש ראיה גלובלית של הדברים "
 ראש הממשלה בנימין נתניהו הורה היום  ( חמישי )  למשרד האוצר לבחון את כל הסעיפים בתקציב שיש בהם פגיעה בחלשים .  כבר בבוקר נמסר כי נתניהו ושר האוצר יובל שטייניץ החליטו לא לפגוע בנכים ,  בניצולי השואה ובקשישים במסגרת הקיצוצים .  כעת ,  נתניהו הורה להוציא את כל הסעיפים הללו מהתקציב .  בנוסף ,  נתניהו בוחן נושאים נוספים כמו תשלום על אשפוז יום ,  שעליו האוצר ביקש לדרוש 50 שקל ליום .  ביום ראשון יתקיים דיון בנושא בהשתתפות נתניהו ,  שטייניץ וסגן שר הבריאות ליצמן .
 בלשכת נתניהו אומרים כי ראש הממשלה ידע על הסעיפים הבעייתיים וממילא הוא לא היה נותן להעביר אותם כפי שהאוצר הציג ,  אלא שעקב לוח הזמנים הדחוק ,  הוא לא רצה לעצור את הדיון בתקציב .  משום כך ,  לטענת אנשיו ,  היה ברור שחלק מהסעיפים לא יהיו בסופו של דבר בתקציב .  בלשכתו הדגישו ,  כי לנתניהו אין טענות אל פקידי האוצר . " הם עשו את עבודתם ",  הסבירו , " אבל לראש המשלה יש ראיה גלובלית של מכלול הדברים ". 
נתניהו הודיע כי הוא מעוניין להגיע לעסקת חבילה במשק עם ההסתדרות בראשות עופר עיני ועם נשיא התאחדות התעשיינים שרגא ברוש .  לדבריו , " במידה שעסקת החבילה תושג ,  ברור שסעיפים נוספים של פגיעה בחלשים יוכלו לרדת ". 
הן בקואליציה והן באופוזיציה הגיבו בזעם על תוכנית הקיצוצים של האוצר .  בישיבה בנושא קבעו שרי מפלגת העבודה כי  " הצעת התקציב לא מעשית וחסרת אחריות .  זהו צירוף של חוסר הבנה כלכלית ,  אטימות חברתית ואנושית ,  פגיעה בחינוך ובתעסוקה וחוסר אחריות מוחלט בתחומי ביטחון המדינה האתגרים שלפניה ועתידה ". 
גם חלק משרי הליכוד התקוממו נגד ההצעה .  בהודעה משותפת שפרסמו השר להגנת הסביבה גלעד ארדן ושר התקשורת משה כחלון אמרו השניים כי  " באוצר שוב מציעים לממן את הבור בקופת המדינה על ידי גזירות הפוגעות ברובן בחלשים ,  ולא לשם כך חזרנו להוביל את המדינה ".  שר החינוך ומקורבו של נתניהו ,  גדעון סער ,  תקף את התוכנית : " לפי דעתי ,  הדברים לא יוכלו לעבור בצורה הזאת ,  בטח שלא פגיעה בניצולי שואה ובנכים ,  בטח שלא פגיעה בחולים ,  בחד הוריות ,  ביולדות ". 

נתניהו לאוצר :  לבחון סעיפי הפגיעה בחלשים
לנוכח הביקורת הקשה מימין ומשמאל על הצעת התקציב ,  החליטו רה"מ ושר האוצר לבחון מחדש חלק מהקיצוצים . " פקידי האוצר עשו את עבודתם ,  אבל לרה"מ יש ראיה גלובלית של הדברים "
 
