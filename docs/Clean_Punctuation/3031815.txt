אובמה : " נתניהו זעם עליי פעם אחר פעם במהלך תקופת כהונתי כנשיא "
 בריאיון לתכנית  " 60 דקות ",  האחרון שלו כנשיא ארה"ב ,  אמר אובמה כי למרות הביקורת החריפה מצד ישראל על אי הטלת וטו אמריקני על ההחלטה באו"ם נגד ההתנחלויות ,  אין משבר ביחסים .  לדבריו , " אם מישהו חושב שנתניהו זעם בגלל ההחלטה הזו  אז הוא זעם גם פעמים רבות אחרות "
  ( בווידאו :  נתניהו על נאום קרי לאחר החלטת האו"ם ,  דצמבר 2016 )  
נשיא ארצות הברית היוצא ברק אובמה אמר הלילה  ( שני )  כי אישור החלטת מועצת הביטחון של האו"ם נגד ההתנחלויות בחודש שעבר לא יצרה שבר משמעותי ביחסים בין ארצות הברית לישראל .  זאת ,  למרות הביקורת החריפה שנמתחה מצד ישראל ,  ובפרט ראש הממשלה בנימין נתניהו ,  נגד המעצמה על כך שלא הטילה וטו שיבטל את הצעת ההחלטה .
" אני לא חושב שזה גרם לקרע ביחסים בין המדינות ",  אמר הלילה אובמה בריאיון לתכנית  " 60 דקות ".   " אם מישהו חושב שנתניהו זעם בגלל ההחלטה  אז הוא זעם פעם אחר פעם לאורך כל תקופת הכהונה שלי ". 
אובמה ,  שיפרוש מתפקידו באופן רשמי ביום שישי השבוע ,  התייחס בריאיון ל"60 דקות "  גם להתנחלויות עצמן . " בשל התרחבות ההתנחלויות ,  קשה הרבה יותר לדמיין מדינה פלסטינית ,  יציבה ,  שתממש את פתרון שתי המדינות לסכסוך ". 
עוד בוואלה !  NEWS:70 מדינות בוועידת פריז : " קוראים לישראל ולפלסטינים לפתוח במו"מ ישיר"קרי שוחח עם נתניהו :  ועידת פריז לא תוביל להחלטה במועצת הביטחוןאבו מאזן לפוטין : " עזור לנו למנוע את העברת שגרירות ארה"ב לירושלים "  
בדצמבר האחרון אישרה מועצת הביטחון של האו"ם את הצעת ההחלטה נגד ההתנחלויות .  14 מתוך 15 המדינות החברות בגוף תמכו בהצעה ,  וכאמור ,  ארצות הברית נמנעה ולא הטילה וטו ,  כפי שעשתה בכל הפעמים שבהן נערכה הצבעה דומה בעבר .  בצעד חריג ,  נתניהו זימן לשיחת בירור את שגריר ארצות הברית ,  דן שפירו לאחר אישור ההחלטה .
 יתרה מכך ,  נתניהו תקף את אובמה ישירות בעקבות אימוץ ההחלטה ,  ואמר כי  " בניגוד גמור להתחייבות האמריקנית ,  ביצע ממשל אובמה מחטף אנטי-ישראלי מביש באו"ם ".  לדבריו , " ההחלטה לא רק שאינה מקרבת את השלום ,  היא מרחיקה אותה .  היא פוגעת גם בצדק ,  היא פוגעת באמת ".  

אובמה : " נתניהו זעם עליי פעם אחר פעם במהלך תקופת כהונתי כנשיא "
 בריאיון לתכנית  " 60 דקות ",  האחרון שלו כנשיא ארה"ב ,  אמר אובמה כי למרות הביקורת החריפה מצד ישראל על אי הטלת וטו אמריקני על ההחלטה באו"ם נגד ההתנחלויות ,  אין משבר ביחסים .  לדבריו , " אם מישהו חושב שנתניהו זעם בגלל ההחלטה הזו  אז הוא זעם גם פעמים רבות אחרות "
 
