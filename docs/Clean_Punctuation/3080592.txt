נתניהו : " יריבים פוליטיים והתקשורת חברו יחד כדי להרשיע אותי "
 ראש הממשלה קרא למקורביו ,  כולל שרי ליכוד וח"כים ,  לצאת לקמפיין תמיכה בו ,  על רקע הפרשות הפליליות שבהן נקשר שמו .  במקביל ,  נסיעתו המדינית לצרפת ולהונגריה נדחתה .  מיקי זוהר צייץ : " אנחנו יוצאים למתקפה "
 ראש הממשלה בנימין נתניהו ביקש היום  ( חמישי )  מגורמים בסביבתו הקרובה ,  כולל שרי ליכוד וחברי כנסת המקורבים אליו ,  לצאת לקמפיין תמיכה בו .  זאת ,  במסגרת התייעצות שכינס ,  כפי שפורסם לראשונה בוואלה !  NEWS ,  על רקע הפרשות הפליליות שבהן נקשר שמו של נתניהו בעת האחרונה ופרסום דוח מבקר המדינה בעניין ניגוד עניינים בשבתו כשר התקשורת ,  ולקראת מה שהוגדר על ידי אחד ממקורביו של ראש הממשלה כ"בליץ תקשורתי ". 
נתניהו הציג בפגישה את גרסתו לפרשת הצוללות ולדוח המבקר ,  ואמר כי מדובר ב"קמפיין של יריבים פוליטיים וכלי תקשורת ,  שחברו יחד כדי להרשיע אותי ,  למרות שחפותי עדיין עומדת ,  וכדי להפיל אותי ואת הליכוד ".  ראש הממשלה עוד ביקש ממקורביו  " להתגייס להגנה על האמת נוכח מסע ההכפשה המתוזמן שמתנהל בתקשורת ",  והוסיף : " אי אפשר להאשים את ראש הממשלה בכל חקירה ". 
עוד בוואלה !  NEWS:יעלון ל-CNN :  מאמין שנתניהו יואשם ,  יש יותר מדי נושאים שנחקריםהותר לפרסום :  עו"ד דוד שמרון המקורב לנתניהו נחקר בפרשת הצוללותפרשת הצוללות : " בקרוב יצטרך נתניהו להסביר פרטים שעלו בחקירות " 
" מאחורי מסע ההכפשות הזה אין שום עובדות ",  עוד הוסיף ראש הממשלה . " בדיוק ההפך הוא הנכון ".  הוא ציין כי בפרשת הצוללות הוא כלל אינו חשוד ,  והוסיף כי  " בעניין בזק ,  משרד המשפטים קבע בדוח כי 'ראש הממשלה לא קיבל החלטות שנויות במחלוקת' ".  
לפגישה הוזמנו השרים מירי רגב ,  צחי הנגבי ואופיר אקוניס ,  יו"ר הקואליציה דוד ביטן והח"כים יואב קיש ,  אמיר אוחנה ומיקי זוהר .  השרים זאב אלקין ,  יריב לוין ויובל שטייניץ הוזמנו גם הם ,  אולם לא הגיעו  השניים האחרונים לאחר שהודיעו כי לא יהיו יכולים לנכוח בשל שיקולי לוח זמנים .  נתניהו הודה למקורביו על  " תמיכתם הברורה "  בו ,  והדגיש כי  " התשובה הטובה ביותר למסע השקרים היא לומר בקול ברור את האמת ". 
בתוך כך ,  על רקע פרשת הצוללות ודוח המבקר ,  ראש הממשלה דחה את יציאתו לנסיעה מדינית לצרפת ולהונגריה ,  מיום שישי למוצאי שבת .  לפי התכנון המקורי ,  נתניהו היה אמור להמריא לפריז ביום שישי ,  ולשהות שם במהלך סוף השבוע .  הסיבה שנמסרה מלשכת ראש הממשלה לדחיה היא כדי להימנע מחילול שבת וכדי שיוכל  " להגיע רענן "  לאירוע לציון 75 שנים לגירוש יהודי צרפת ,  שבו הוא אמור להשתתף ביום ראשון בבוקר לצדו של הנשיא עמנואל מקרון .  היום בצהריים נמסר מלשכת נתניהו כי ההמראה נדחתה למוצאי שבת באזור חצות ,  מבלי שנמסרה סיבה רשמית לדחייה .  
אכן ,  בשעות שלאחר הפגישה מיהרו כמה מחברי הכנסת לפרסם הודעות תמיכה בנתניהו ברשתות החברתיות .  ח"כ יואב קיש כתב בטוויטר : " לא ניתן ל'ביבי אשם עד שתוכח חפותו' להשתרש בשיח התקשורתי ,  שמטרתו בשיתוף פעולה עם השמאל להפיל את ראש הממשלה בלי לעבור בקלפי ".  לכך השיב לו ח"כ מיקי רוזנטל  ( המחנה הציוני )  : " יואב ,  אם אין בעיה ,  מדוע ראש הממשלה לא מכנס מסיבת עיתונאים - אלא שולח אתכם עם דף המסרים ?  ".  
מיקי זוהר צייץ דברים דומים : " אנחנו יוצאים להתקפה ,  נמאס מכל ההכפשות הבלתי נסלחות כלפי ראש הממשלה .  צריך לחדול מהגישה הבלתי נסלחת הזו בה ראש הממשלה תמיד אשם עד שלא יוכח אחרת ".  כך גם דוד אמסלם : " מנסים להפיל את הליכוד באמצעות נתניהו .  רוצים לקבע בתודעה שראש הממשלה מושחת למרות שחפותו עומדת .  זו סוגיה ליכודית וכולנו צריכים לבלום את הקמפיין הזה ".  
במקביל ,  בית משפט השלום בראשון לציון האריך הבוקר בארבעה ימים את מעצרם של אבריאל בר יוסף ,  ממלא המקום לשעבר של ראש המועצה לביטחון לאומי ,  ושל איש העסקים מיקי גנור ,  החשודים במעורבות ב"פרשת הצוללות ".  תת-אלוף  ( במיל' )  בר יוסף נחקר בחשד לביצוע עבירות שוחד וקבלת דבר במרמה ,  לאחר שנעצר ביום שני עם חשודים נוספים בפרשה המכונה  " תיק 3000 ".  גנור חשוד שתיווך בעסקה .
 זאת ,  במסגרת צעדי החקירה הנוספים שננקטו השבוע ,  כולל מעצרו של עורך הדין דוד שמרון וחקירתו במסגרת אותה הפרשה .  על שמרון ,  פרקליטו ובן דודו של ראש הממשלה ,  שנחשב איש סודו ,  נאסר ליצור קשר עם נתניהו .  כמו כן ,  חוקרי היחידה הארצית למאבק בפשיעה כלכלית  ( יאל"כ )  עשויים לזמן בימים הקרובים את ראש הממשלה למסור עדות במסגרת הפרשה ,  אף שהוא עצמו אינו חשוד במעורבות בה .
 פרשה נוספת , " תיק 1000 ",  עוסקת במתנות שקיבל לכאורה נתניהו מאנשי עסקים שעמם הוא מיודד ,  בהם ג'יימס פאקר וארנון מילצ'ן .  תיק 2000 עוסק בשאלה אם ראש הממשלה קידם בשיחותיו עם מו"ל ידיעות אחרונות ארנון  ( נוני )  מוזס מהלך שיביא לפגיעה ב"ישראל היום ",  באמצעות הצעת החוק הקרויה על שם העיתון החינמי ,  בתמורה לסיקור חיובי ב"ידיעות אחרונות "  לפני הבחירות בשנת 2015 .  
אמש טען נתניהו כי דוח המבקר בנושא משרד התקשורת הוא  " עוד ניסיון סרק לייצר פרשייה יש מאין נגד ראש הממשלה ".  הדוח עסק בין היתר בעובדה כי לא הצהיר על קשריו עם בעל השליטה בחברת  " בזק "  שאול אלוביץ' .  בדוח קבע המבקר כי לא ניתן לשלול כי בעת כהונתו כשר התקשורת ,  נתניהו נמנע מלשוחח עם אלוביץ' על נושאים הקשורים לבזק .
" ראש הממשלה לא הסתיר שום דבר ",  נמסר מלשכתו . " ביחס לאלוביץ' ,  היו לו יחסי ידידות ולא מעבר לזה ,  אך כשהדבר הועלה על ידי היועץ המשפטי לממשלה ,  ראש הממשלה פעל על פי ההנחיות וההוראות שניתנו לו .  כל ההחלטות שהתקבלו על ידו ביחס לשוק התקשורת ,  גם לפני כן ,  היו אך ורק בהתאם להמלצות של גורמים מקצועיים ,  כשטובת הציבור בלבד עומדת לנגד עיניו ".  
בתחילת השבוע התייחס היועץ המשפטי לממשלה אביחי מנדלבליט לחקירותיו של ראש הממשלה . " בהפגנה שנערכה אתמול בפתח תקווה ,  כך הראו לי היום ,  נתלה שלט בזו הלשון :  'ביבי אשם  עד שתוכח חפותו .  על החתום :  המחנה הדמוקרטי  הדמוקרטים' .  עוד דמוקרטיה כזו ואבדנו .  כל מי ששלטון החוק יקר ללבו צריך להתנער מהם ",  אמר ,  בהתייחס להפגנות שנערכות מחוץ לביתו בכל מוצאי שבת נגד הימשכות חקירותיו של נתניהו .
" אף אדם איננו חסין מחקירה ,  גם אם הוא ראש ממשלה .  אולם ,  לכל נחקר יש זכות להליך הוגן ,  גם אם הנחקר הוא שר או אפילו ראש ממשלה .  אותו דין ,  אותם כללים ואותו צדק יהיה לכולם ,  פשוטי עם כשועי ארץ .  כך היה וכך יהיה ",  אמר מנדלבליט . " כפי שאמרתי מספר פעמים בעת האחרונה ,  אני מוצא לנכון לשוב ולציין :  לא תהיה פשרה על המקצועיות שלנו .  שום רעשים לא ישפיעו .  המהירות חשובה מאד ,  אבל המקצועיות חשובה יותר .  בסופו של יום ,  כל החלטה שאקבל תובא בפני הציבור ,  על נימוקיה ". 
 ( עדכון ראשון :  11:08 )  

נתניהו : " יריבים פוליטיים והתקשורת חברו יחד כדי להרשיע אותי "
 ראש הממשלה קרא למקורביו ,  כולל שרי ליכוד וח"כים ,  לצאת לקמפיין תמיכה בו ,  על רקע הפרשות הפליליות שבהן נקשר שמו .  במקביל ,  נסיעתו המדינית לצרפת ולהונגריה נדחתה .  מיקי זוהר צייץ : " אנחנו יוצאים למתקפה "
 
