נתניהו למזכ"ל האו"ם :  כמו דאעש וחמאס ,  אבו מאזן משקר לגבי אל-אקצא
במסיבת עיתונאים משותפת שערכו ראש הממשלה ובאן קי מון ,  במסגרת ביקור הבזק של מזכ"ל האו"ם באזור ,  אמר נתניהו : " ישראל פועלת בפני הטרור הזה בכל כלי דמוקרטי שיש לה כדי להגן על אזרחיה ".  באן קרא לעמים באזור  " לקבל החלטות קשות "
 ראש הממשלה בנימין נתניהו ומזכ"ל האו"ם באן קי מון כינסו הערב  ( שלישי )  מסיבת עיתונאים משותפת בירושלים על רקע המצב הביטחוני ,  במסגרת ביקור הבזק של מזכ"ל האו"ם באזור .  ראש הממשלה נתניהו אמר בפתח דבריו כי  " יהודים נרצחים אחד אחר השני ,  אבו מאזן הצטרף לדאעש ולחמאס שטוענים כי ישראל מאיימת על מסגד אל-אקצא .  מדובר בשקר גמור ".  נתניהו הבהיר כי ישראל תמיד שומרת על האתרים הקדושים של כל הדתות . " הפלסטינים לעומת זאת הם אלו שמחללים את האתרים האלו ".  הוא הוסיף כי  " אבו מאזן ממשיך לפאר טרוריסטים .  ישראל פועלת בפני הטרור הזה בכל כלי דמוקרטי שיש לה כדי להגן על אזרחיה .  אנחנו לא הם ,  אנחנו לא משתמשים בכוח בלתי מבוקר ",  והדגיש כי  " ישראל מחויבת לסטטוס קוו בהר הבית ". 
מזכ"ל האו"ם אמר כי  " זו תקופה קשה לישראלים ולפלסטינים .  אני כאן עם התקווה שאנחנו יכולים ללכת יחד ולעצור את האלימות .  על העמים באזור ,  הדור שנולד אחרי הסכמי אוסלו ,  לקבל החלטות קשות ".  באן הוסיף כי יעבוד עם ראש הממשלה כדי להבטיח שהאזרחים בישראל יוכלו לחיות בשלום ובבטחה . " גיניתי את הפגיעה של המפגינים הפלסטינים בקבר יוסף בשבוע שעבר ,  וקיבלתי בברכה את הגינוי של הנשיא אבו מאזן לפגיעה הזאת .  יש לכבד ולשמור על המצב באתרים הקדושים ". 
לקריאה נוספת :  נתניהו :  הבנייה בהתנחלויות היא רק תרוץ ,  יש ירידה בהיקף הבנייהבנו של ראש המודיעין הפלסטיני נפצע במהומות ליד רמאללה 
קודם לכן נפגש באן עם נשיא המדינה ראובן ריבלין בירושלים .  במהלך הפגישה עם הנשיא אמר באן : " אם לא נפעל במהירות ,  המצב בשטח רק יחמיר ".  באן ,  שהגיע למזרח התיכון מאירופה ,  צפוי להיפגש גם עם יו"ר הרשות הפלסטינית אבו מאזן בגדה המערבית .  בטרם ביקורו פרסם באן סרטון וידאו שבו קרא לשני הצדדים להביא לרגיעה .  הוא אמר כי הוא מבין את ייאוש הפלסטינים ,  אך טען כי האלימות רק תפגע בשאיפות הלגיטימיות שלהם . " אני יודע שתקוותיכם לשלום התנפצו מספר רב של פעמים .  אתם כועסים בגלל הכיבוש המתמשך והרחבת ההתנחלויות ",  אמר . " אני לא מבקש מכם להיות פסיבים ,  אך עליכם להניח את כלי הנשק ".  
לאחר מכן הוא פנה גם לצד הישראלי וציין כי הוא מבין את פחדיהם בשל המצב הביטחוני המידרדר אך אין לו כל פתרון צבאי . " כשילדים הולכים לבית ספר בפחד ,  כשכל אחד ברחוב הוא קורבן פוטנציאלי ,  הביטחון הוא העדיפות הראשונה ,  ובצדק ".  עם זאת ,  הוסיף מזכ"ל האו"ם כי  " חומות ,  מחסומים ותגובות קשות מצד כוחות הביטחון והריסות בתים אינם יכולים לשמור על השלום ועל הביטחון ".  

נתניהו למזכ"ל האו"ם :  כמו דאעש וחמאס ,  אבו מאזן משקר לגבי אל-אקצא
במסיבת עיתונאים משותפת שערכו ראש הממשלה ובאן קי מון ,  במסגרת ביקור הבזק של מזכ"ל האו"ם באזור ,  אמר נתניהו : " ישראל פועלת בפני הטרור הזה בכל כלי דמוקרטי שיש לה כדי להגן על אזרחיה ".  באן קרא לעמים באזור  " לקבל החלטות קשות "
 
