נתניהו פיטר את השרים בנט ושקד ,  בבית היהודי דורשים את התיקים
חברותם של השניים בקבינט המדיני ביטחוני תופסק .  במהלך ישיבת הממשלה השניים ישבו במרחק זה מזו .  גורם בליכוד : " סיכוי קלוש מאוד שנתניהו ישריין את שקד בליכוד בבחירות הקרובות ".  בנט ושקד : " מודים לציבור על הזכות לשרת אותו "
 בנט ושקד ,  שלא עברו את אחוז החסימה בבחירות האחרונות ,  פוטרו על ידי נתניהו מהממשלהבמהלך ישיבת הממשלה האחרונה ,  ישבו השניים במרחק זה מזוגורם בליכוד : " סיכוי קלוש ששקד תשולב ברשימת הליכוד לקראת הבחירות"בבית היהודי-האיחוד הלאומי מבקשים לידיהם את התיקים שהתפנו 
ראש הממשלה בנימין נתניהו פיטר היום  ( ראשון )  את שרת המשפטים איילת שקד ושר החינוך נפתלי בנט .  כמו כן ,  חברותם של השניים בקבינט המדיני-ביטחוני הופסקה בהתאמה .  בנט ושקד ,  שהתמודדו בבחירות במסגרת הימין החדש אך לא עברו את אחוז החסימה ,  הגיעו לישיבת הממשלה שהתקיימה היום .  זו הפעם הראשונה שבנט נכח בישיבה מאז הבחירות ,  בעוד ששקד עשתה זאת כבר כמה פעמים .  
ההודעה לשניים נמסרה באמצעות שיחת טלפון ממזכירות הממשלה ,  זאת אף על פי שנתניהו פגש בשניים במהלך ישיבת הממשלה .  המשמעות של פיטורי בנט היא גם פיטוריו המיידים של סגנו במשרד החינוך מאיר פרוש מיהדות התורה .  עם זאת ,  מלשכת סגן השר פרוש נמסר כי נתניהו שוחח עם סגן השר מאיר פרוש ועידכן אותו על פיטורי שר החינוך .  במקביל שוחח מזכיר הממשלה עם סגן השר והודיע לו שלאחר 48 שעות מאז שיצאה ההודעה על פיטורי השר ,  ייתקיים משאל טלפוני בין השרים למנות אותו שוב כסגן שר .
 הולכים לבחירות - סיקור מיוחד בוואלה !  NEWS :. גבאי : " ייערכו בחירות לראשות מפלגת העבודה ,  ללא בחירות לרשימה"רוסו על אפשרות החבירה למפלגה אחרת : " לא פוסל כרגע שום דבר"בין מס' 1 לאגף 10 :  במאמץ להפוך משפיט לשליט - לכל אחד יש מחיר 
זמן קצר לאחר הפיטורים ,  בנט ושקד הבהירו כי יעשו כל שביכולתם כדי שחילוף התפקידים יתבצע ללא תקלות . " אנו מודים מעומק הלב לציבור הישראלי על הזכות הנדירה שנפלה בחלקנו לשרת אותו בתפקידינו כשרי החינוך והמשפטים ",  אמרו . " כל שעשינו היה למען טובת מדינת ישראל ואזרחיה .  נעביר בצורה סדורה את המשרדים בראשם עמדנו לידי השרים שיחליפו אותנו על מנת לקיים תיפקוד רציף וטוב של משרדי החינוך והמשפטים ,  ועל מנת ששנת הלימודים הבאה תיפתח כסידרה ". 
במהלך הישיבה ,  שקד ובנט לא ישבו אחד ליד השנייה .  בפתח ישיבת הממשלה בנט אמר כי  " זו תקופה שבה אנחנו צריכים יותר מתמיד אחדות ".  בנט ,  התייחס לחגיגות לציון יום ירושלים במערכת החינוך ואמר כי מדובר ב"חג של אחדות לאומית וחיבורים בין כולם .  לא קיטוב ,  אלא חיבורים .  בין דתיים וחילונים ,  בין ימין ושמאל .  כולנו עם אחד ".  
גורם בליכוד העריך היום כי  " סיכוי קלוש מאד שנתניהו ישריין את שקד בליכוד לקראת הבחירות הקרובות ",  זאת על רקע הפרסומים השונים לפניהם שקד תשולב באופן כלשהו ברשימת הליכוד .  השר לענייני ירושלים ומורשת זאב אלקין אמר בהקשר זה כי מאחר שהתקבלה החלטה בליכוד על  " צילום מצב "  לקראת הבחירות הבאות ,  טרם התברר אם הדבר מתאפשר משפטית . " בוודאי שלכל פוליטיקאי בעל עמדות ימניות יש מקום בליכוד ",  הוסיף . " ראינו מה קורה כשיש מפלגות קטנות .  אני תומך בשתי מפלגות גדולות שיוכלו להרכיב ממשלה לאחר הבחירות ". 
מוקדם יותר היום ,  נתניהו שוחח עם יו"ר איחוד הימין רפי פרץ ושאל האם יסכים יחד עם ח"כ בצלאל סמוטריץ' להציב דרישה לפיטוריהם של בנט ושקד ,  זאת ככל הנראה בניסיון להציג את המהלך ציבורית כדרישתם .  השניים סירבו לכך ,  ונתניהו הוביל את המהלך לבדו .  
לאחר הפיטורים ,  לוואלה !  NEWS נודע כי הבית היהודי-האיחוד הלאומי דורשות לקבל חזרה לידיה את תיקי המשפטים והחינוך .  גורם פוליטי אמר כי ככל שמינוי זה יתאפשר בתקופת בחירות ,  הרי שלנתניהו לא תהיה התנגדות לכך .  עוד לא ברור מי במפלגה יקבל את התיקים אבל ההערכה היא שיו"ר המפלגה פרץ יקבל את תיק החינוך וח"כ סמוטריץ' את תיק המשפטים .  אם דרישתם תתקבל ,  השניים ימונו באופן זמני למשך תקופה של כחצי שנה עד להשבעת הממשלה הבאה שתוקם אחרי הבחירות בספטמבר .
 במשרד המשפטים הבהירו כי לפי חוות דעת היועץ המשפטי לממשלה ,  אשר נמסרה לפני זמן קצר ,  מינויים של שרים חדשים בעת הזו הינו בהתאם להוראת סעיף 30 ( ד )  לחוק יסוד :  הממשלה ,  דהיינו ,  הממשלה יכולה למנות שרים מבין חברי הכנסת המכהנים ללא צורך באישור הכנסת .  המשמעות היא כי אם נתניהו ירצה למנות את הרב פרץ או סמוטריץ או כל ח"כ אחר שאינו שר לתפקיד שר ,  הוא אינו צריך את אישור הכנסת .  
ח"כ סמוטריץ' צייץ בטוויטר כי  " ‏בהעדר בעיה משפטית ראש הממשלה ‎נתניהו צריך למנות עכשיו את הרב רפי ואותי לשרי המשפטים והחינוך ולהשאיר את התיקים האלה בציונות הדתית .  ולא - אלקין ,  שהוא חבר טוב ,  לא מייצג הציונות הדתית .  לציונות הדתית יש מפלגה אחת והיא צריכה להיות סביב שולחן הממשלה והקבינט ". 
בעקבות הפיטורים ,  יאיר לפיד  ( כחול לבן )  תקף בחשבון הטוויטר שלו את ראש הממשלה נתניהו ,  ומנה את הסיבות שלדבריו הובילו למהלך . " נתניהו פיטר את בנט ושקד כי הוא פחד שיעשו עבודה רעה ?  הוא פחד שיעשו עבודה טובה ?  כבר לא אכפת לו מכלום ?  או שאולי כל התשובות נכונות ?  "  כתב .
  ( עדכון ראשון :  15:39 )  

נתניהו פיטר את השרים בנט ושקד ,  בבית היהודי דורשים את התיקים
חברותם של השניים בקבינט המדיני ביטחוני תופסק .  במהלך ישיבת הממשלה השניים ישבו במרחק זה מזו .  גורם בליכוד : " סיכוי קלוש מאוד שנתניהו ישריין את שקד בליכוד בבחירות הקרובות ".  בנט ושקד : " מודים לציבור על הזכות לשרת אותו "
 
