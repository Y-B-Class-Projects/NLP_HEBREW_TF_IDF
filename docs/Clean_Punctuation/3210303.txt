פמיניזם או אנטי גדעון סער ?  בליכוד מוטרדים מייצוג הנשים ברשימה
בכירים בליכוד אמרו לוואלה !  NEWS כי נתניהו יחליט על שריונים במפלגה רק אחרי הפריימריז - מתוך חשש לייצוג הנשי ,  אך יש בליכוד מי שטוען שהמטרה היא בכלל לפגוע ביריבו של נתניהו . " הוא יעשה הכול כדי לנטרל את ההשפעה של סער ",  אמר בכיר במפלגה
ראש הממשלה בנימין נתניהו צפוי להחליט על זהות השריונים ברשימת הליכוד רק אחרי הפריימריז במפלגה כדי שיוכל לראות מה מצב הנשים ברשימה ולהשתמש בשריונים לאיזון מגדרי והוספת נשים - כך אמרו לוואלה !  NEWS בכירים בליכוד .  ברשימת הליכוד של הכנסת היוצאת יש שמונה ח"כיות - המהוות קצת יותר מ-25% מהרשימה ,  אך לדברי בכירים במפלגה יש חשש שללא תיקונים ושריונים מספר הנשים במפלגה יירד .  לפי תקנון הליכוד ,  יש הבטחת ייצוג לארבע נשים עד המקום ה-34 .  גם אם שתי שרות הליכוד ,  מירי רגב וגילה גמליאל ,  יצליחו להיבחר למקום גבוה ללא הבטחת ייצוג - מדובר בשיעור נשים נמוך יחסית למפלגות האחרות  " אי אפשר היום לרוץ עם רשימה שנראית כמו יהדות התורה ",  אמר בכיר בליכוד לוואלה !  NEWS .
 עם שובו של נתניהו מביקורו בברזיל הוא צפוי לסיים את ההיערכות לקראת קביעת תקנון הפריימריז ואישורו במוסדות המפלגה .  בשבוע שעבר התקיימו כמה ישיבות בין נתניהו והשר חיים כץ ,  בהשתתפות יו"ר הקואליציה דודי אמסלם והשר יריב לוין שבהן נידונו הסוגיות הקשורות לתקנון .  בין היתר ,  נתניהו מבקש להרחיב את הרשימה הארצית ולדחוק את המקומות השמורים למחוזות אחורה - כדי לאפשר לכמה שיותר ח"כים מכהנים לרוץ לכהונה נוספת .  כך לדוגמה ,  לפי ההערכה ,  נתניהו עשוי לאפשר לח"כיות מכהנות להתמודד על משבצת ה"אישה החדשה ".  
בחירות 2019 - עוד בוואלה !  NEWS:לאחר פרישת בנט ושקד :  יוגב ובן דהן יתמודדו על ראשות הבית היהודילהתראות סמוטריץ' ,  שלום לפיצול בימין :  ההימור של  " הימין החדש"יעלון :  ההרתעה בעזה נשחקה ,  עיתוי חשיפת המנהרות - פוליטי 
עם זאת ,  לדברי בכירים בליכוד ,  ברקע המאמצים של נתניהו לתכנן את הרשימה יש גם ניסיון לפגוע ביריבו ,  השר לשעבר גדעון סער ,  ובמועמדים שמקורבים אליו שרצים כעת למחוזות .  גם  " בעיית הנשים "  לכאורה ,  אומרים אותם בכירים ,  קשורה יותר לרצון לפגוע בסער מאשר למשנה פמיניסטית דגולה .  בכמה מחוזות מתמודדות נשים חדשות המזוהות עם מחנה סער ,  ותיקונים לטובתן של הנשים המכהנות עשויות לפגוע בהן . " נתניהו לא העביר את חוק גדעון סער בכנסת בגלל הפיזור אבל הוא יעשה הכול כדי לנטרל את ההשפעה של סער על רשימת הליכוד .  הדרך היא דחיקת האזורים והמגזרים לטובת הרשימה הארצית ",  אמר גורם בליכוד .
 בשונה מהליכוד ,  ח"כ אורלי לוי-אבקסיס הודיעה בשבוע שעבר כי במפלגתה החדשה  " גשר "  יהיה שיעור ייצוג של 50% נשים .  מדובר בשיעור גבוה במיוחד לעומת המפלגות האחרות ,  שבמרביתן נהוגה שיטה של קביעת מכסות ייצוג או שריונים לנשים ושיעור הח"כיות עומד בין 20-40% ,  לא כולל הדרת הנשים מהמפלגות החרדיות שאינן מאפשרות התמודדות .  העדפה מתקנת וקביעת מכסות ייצוג נחשבת לאחד הצעדים הכי יעילים כדי להתמודד עם סוגיית הייצוג החסר של נשים בהנהגה הבכירה ובמערכת קבלת ההחלטות .  
במרוצת השנים נעשו בישראל ניסיונות שונים לקדם חקיקה שתחייב ייצוג הולם של נשים במפלגות ,  אך ללא הצלחה .  רוב המפלגות הדמוקרטיות בישראל - שנהוגה בהן שיטה של פריימריז - משתמשות בשיטה של שריונים ,  ולא קביעה של שיעורי ייצוג :  בבחירות האחרונות הליכוד שריין מקום לאשה אחת עד המקום ה-15 ברשימה ,  ובהמשך הרשימה קבע כי המקומות 25 ,31 ו-34 ישוריינו לנשים .  במרצ יש שריון של שתי נשים בכל חמישייה ,  במפלגת העבודה ישנו שריון לשתי נשים בכל עשירייה ,  ובבית היהודי היה שריון לאשה אחת בכל חמישייה .  במפלגות שבהן אין פריימריז והרשימה נקבעת על ידי המנהיג או מועצת רבנים אין שריונים מחייבים ,  וההחלטה להציב נשים נתונה בידי ההנהגה ,  הפוליטית או הרוחנית .  בכולנו יש 40% נשים ,  לפי החלטתו של כחלון ,  ואצל לפיד ,  נכון להיום ,  מכהנות ארבע חברות כנסת מתוך 11 החברים ברשימה  ( 36% )  .  במפלגות החרדיות ,  לפי הוראת הרבנים ,  אוסרים או נמנעים על התמודדות נשים ושילובן ברשימה .  

פמיניזם או אנטי גדעון סער ?  בליכוד מוטרדים מייצוג הנשים ברשימה
בכירים בליכוד אמרו לוואלה !  NEWS כי נתניהו יחליט על שריונים במפלגה רק אחרי הפריימריז - מתוך חשש לייצוג הנשי ,  אך יש בליכוד מי שטוען שהמטרה היא בכלל לפגוע ביריבו של נתניהו . " הוא יעשה הכול כדי לנטרל את ההשפעה של סער ",  אמר בכיר במפלגה

