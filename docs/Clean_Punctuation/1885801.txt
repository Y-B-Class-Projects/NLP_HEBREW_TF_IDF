הפריימריז בליכוד הוקדמו ,  שלום החרים את הכנס
על רקע החלטת מרכז הליכוד לאשר את הקדמת הפריימריז לראשות המפלגה ,  בלטה היעדרותו של השר שלום .  נתניהו תקף שוב את פורעי הימין : " מי שיעז להרים יד ישלם על כך מחיר יקר "
  ( צילום :  קובי אליהו ;  עריכה :  טל רזניק )  
מרכז הליכוד אישר אמש  ( חמישי )  את הצעתו של ראש הממשלה בנימין נתניהו ,  להקדים את הפריימריז לראשות המפלגה ומועמדה לראשות הממשלה ל-31 בינואר 2012 .  ההודעה של נתניהו להקדים את הפריימריז ,  עוררה ביקורת בקרב חלק מהטוענים לכתר .  אחד הנעדרים הבולטים הערב בכנס מרכז הליכוד היה השר סילבן שלום ,  שהחרים את האירוע .  מקורביו אמרו בשבוע שעבר כי  " החוקה אומרת שהבחירות לראשות המפלגה יתקיימו עד שישה חודשים לפני הבחירות הכלליות לכנסת .  זה יכול להיות קצת מוקדם מכך ,  אך לא שנתיים לפני .  המהלך לא חוקי ". 
ראש הממשלה נתניהו קישר בנאומו בין חג החנוכה המתקרב לבין הפריצה האלימה של פעילי ימין לחטיבה המרחבית אפרים ,  סמוך לקדומים . " המכבים הבינו שללא עצמאות מדינית וללא כוח צבאי גורלו של עם ישראל מוטל בסכנה .  יש לנו זכות לחיות בתקופה היסטורית בדורנו ,  שעמנו החזיר את שניהם .  ללא צה"ל ,  אין קיום למדינת ישראל .  אני רוצה לשאול אתכם :  מי מחזיק היום בחרב המכבים ?  מי שומר על ביטחון ישראל מפני חמאס וחיזבאללה ?  אנשי זרועות הביטחון  השב"כ .  החמאס ?  מי נלחם בהם ?  השב"כ ,  המוסד ,  חיילי מג"ב ,  שוטרי משטרת ישראל ,  חיילי צה"ל .  לא ניתן לאיש מתוך העם שלנו לפגוע בחיילינו או באנשינו ". 
נתניהו הוסיף כי  " לא ירימו יד על שוטרי משמר הגבול ,  על חיילי צה"ל .  מי שיעז לעשות זאת ישלם מחיר יקר .  אני מתחייב לכך .  אתמול אישרתי שורה של צעדים תקיפים נגד פורעי החוק .  לא ניתן לקבוצה הקטנה והקיצונית הזאת להכתים את ציבור המתיישבים ביהודה ושומרון ,  שהוא נאמן ושומר חוק .  אתם יודעים מה חלקם בצה"ל ,  ביחידות הלוחמות ,  ואני מבין היטב כיצד התגייסו מיד ראשי היישוב ביהודה ושומרון וגינו בתוקף את מעשי הפורענות של הקבוצה הזאת .  לא ניתן להם להצית מלחמת דת עם שכנינו ,  לחלל מסגדים ,  לא ניתן להם לפגוע לא ביהודים ולא בערבים .  נעצור אותם ,  נרחיק אותם ,  נשפוט אותם ,  ולא יהיו שום הנחות ושום הקלות .  חוק זה חוק ,  משפט זה משפט ופגיעה בחיילי צה"ל זה דבר חמור ביותר ,  בין אם זה בחטיבת אפרים או בגדר בבילעין .  נשמור על החוק והסדר בכל מקום ומקום ". 
בתוך כך ,  יו"ר חטיבת  " מנהיגות יהודית "  בליכוד ,  משה פייגלין ,  הכריז בכנס המרכז כי יתמודד על ראשות הליכוד .  פייגלין אמר כי  " מה שעומד כאן על הפרק זה דרכו של הליכוד ודרכה של המדינה .  לכן הודעתי שאתמודד בכל תאריך שמרכז הליכוד יחליט עליו הערב ".  על שר הביטחון אהוד ברק אמר פייגלין : " למה אנחנו מקבלים שר ביטחון שתולש מאיתנו את ארץ ישראל ?  אין לנו שר ביטחון מתאים בתוך הליכוד ,  שנאמן לארץ ישראל ?  ".  פייגלין הוסיף כי  " הגיע הזמן להחזיר את מדינת ישראל לעם ישראל ,  ולהיות נאמנים גם ליהודי התפוצות- להחזיר הביתה את יהונתן פולארד ". 
עוד על הקדמת הפריימריז בליכוד :
 סער בעד הקדמת הפריימריז : " אין מועמד מול נתניהו"הדיווח על החלטתו של נתניהו להקדים את הפריימריזשלום לנתניהו : " הקדמת הפריימריז בליכוד ?  לא חוקי "
 לפניות לכתב :  pinhas_wolf@walla.com
 ( עדכון ראשון :  20:48 )  

הפריימריז בליכוד הוקדמו ,  שלום החרים את הכנס
על רקע החלטת מרכז הליכוד לאשר את הקדמת הפריימריז לראשות המפלגה ,  בלטה היעדרותו של השר שלום .  נתניהו תקף שוב את פורעי הימין : " מי שיעז להרים יד ישלם על כך מחיר יקר "
 
