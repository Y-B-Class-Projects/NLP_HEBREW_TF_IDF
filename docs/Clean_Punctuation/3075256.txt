נתניהו נפגש עם קושנר : " הדגישו כי השגת השלום תיקח זמן "
 ראש הממשלה אירח את יועצו של נשיא ארצות הברית בירושלים ,  שם נכחו גם השליח גרינבלט ,  השגרירים דרמר ופרידמן וראש הסגל יואב הורוביץ . " מכיר במאמצי ובמאמצי הנשיא ",  אמר ראש הממשלה לקושנר ,  שייפגש בהמשך עם אבו מאזן
ראש הממשלה בנימין נתניהו נועד אתמול  ( רביעי )  בירושלים עם ג'ארד קושנר ,  יועצו של נשיא ארצות הברית דונלד טראמפ לענייני משא ומתן וחתנו .  השניים נפגשו יחד עם שליח טראמפ למזרח התיכון ג'ייסון גרינבלט ,  שגריר ישראל בארצות הברית רון דרמר ,  שגריר ארצות הברית בישראל דייוויד פרידמן וראש הסגל יואב הורוביץ .
" זו הזדמנות לקדם את מטרותינו המשותפות של ביטחון שגשוג ושלום .  ג'ארד ,  אני מברך אותך כאן ברוח זו ,  אני מכיר את מאמציך ואת מאמצי הנשיא ומצפה לעבוד איתך כדי להשיג מטרות אלו ",  אמר נתניהו לקושנר בפתח הפגישה . " היה לנו כאן ביקור היסטורי ,  הנשיא התקבל כאן בחום נהדר והותיר רושם עז על הישראלים וטוב לראותך שוב .  אנא מסור לו דרישת שלום חמה ".  קושנר אמר כי  " הנשיא מוסר דרישת שלום חמה וזה כבוד להיות כאן ". 
בתום הפגישה נמסר כי היא היתה פורייה ושני הצדדים אשררו את מחויבותם לקידום היעד שהציב הנשיא טראמפ להשגת שלום אמיתי וממושך בין ישראל והפלסטינים ,  אשר יחזק את היציבות באיזור . " שלושת הבכירים האמריקנים דנו עם ראש הממשלה על העדיפויות של ישראל ,  ועל הצעדים הבאים ,  תוך הכרה בתפקידה החשוב של ישראל בביטחון האזור .  הבכירים האמריקנים וההנהגה הישראלית הדגישו שהשגת השלום תיקח זמן ,  ואת החשיבות של לעשות את כל הניתן כדי ליצור אווירה התורמת לעשיית שלום ",  נמסר מהבית הלבן .  
קושנר נחת אתמול בבוקר בישראל לביקור קצר בירושלים וברמאללה במסגרת ניסיונות הממשל להניע משא ומתן בין ישראל והפלסטינים .  לאחר המפגש עם נתניהו בירושלים ,  ייפגש עם יו"ר הרשות הפלסטינית אבו מאזן .  מדובר בביקורו השני של קושנר באזור מאז תחילת כהונת הנשיא טראמפ ,  בדיוק חודש לאחר שליווה את הנשיא לביקורו הראשון בישראל .  לדברי בכיר בבית הלבן ,  בזמן שחלף מאז , " המגעים בין הבית הלבן למנהיגים בירושלים וברמאללה נמשכו מאחורי הקלעים ". 
בבית הלבן ממשיכים להדגיש כי תהליך השלום  " הוא בעדיפות עליונה "  עבור הנשיא וכי הוא  " מאמין שהשלום אפשרי ".  ואולם ,  לדברי גורמים מדיניים ,  אין תמימות דעים לגבי יכולת ההצלחה של המהלך בסביבתו הקרובה של טראמפ ,  ולכן קושנר  " מעונין להתרשם ולבדוק בעצמו את רצינותם של המנהיגים ".  בכיר בבית הלבן אמר השבוע כי  " חשוב לזכור שכינון הסכם שלום היסטורי יימשך זמן רב ובתהליך זה צפויים להיערך ביקורים רבים באזור של קושנר וגרינבלט ,  לעתים יחד ולעתים בנפרד ,  וכן ביקורים של מתווכים ישראלים ופלסטינים בוושינגטון ".  
ח"כ ציפי לבני  ( המחנה הציוני )  ,  שהייתה אחראית בממשלה הקודמת על המשא ומתן עם הפלסטינים ,  התייחסה לדברים אתמול בכנס הרצליה ואמרה כי  " הפלסטינים הורידו את כל דרישות הסף שלהם למשא ומתן ,  כי גם טראמפ הוא הזדמנות - כי אף אחד לא רוצה להגיד לו לא ".  לדבריה , " הוא עצמו הגדיר את הדיל האולטמטיבי כיעד מרכזי שלו והוא רוצה להשיג את זה ומה שנשאר לו לעשות זה הכוריאוגרפיה באזור .  ללכת למדינות המתונות ,  לבדוק את הצעדים שהן מוכנות לעשות אם וכאשר ישראל תעשה מה שהיא צריכה בשביל הפלסטינים . 
" אם טראמפ רוצה לתקן את הטעויות של אובמה הוא צריך להניח עקרונות על השולחן כאן ועכשיו .  נתניהו הסכים ב-2014 לדון בעקרונות האלה עם הסתייגויות ,  רק שמאז גם הוא שינה את עמדותיו ואם אבו מאזן ינסה לברוח מקבלת החלטות - לא לתת לו .  טראמפ לא צריך לכפות תוכן על הצדדים ,  אלא להכריח אותם לקבל החלטה על משא ומתן לפי עקרונות בסיסיים קיימים .  לנתניהו אין בעיה פוליטית לומר כן ,  כי יש קואליציה חלופית בישראל למען השלום ". 
 ( עדכון ראשון :  17:20 )  

נתניהו נפגש עם קושנר : " הדגישו כי השגת השלום תיקח זמן "
 ראש הממשלה אירח את יועצו של נשיא ארצות הברית בירושלים ,  שם נכחו גם השליח גרינבלט ,  השגרירים דרמר ופרידמן וראש הסגל יואב הורוביץ . " מכיר במאמצי ובמאמצי הנשיא ",  אמר ראש הממשלה לקושנר ,  שייפגש בהמשך עם אבו מאזן

