 " בכיר ביהדות ארה"ב נפגש עם אסד בברכת נתניהו "
 מנכ"ל ועידת הנשיאים של הארגונים היהודיים בארה"ב נועד לאחרונה עם נשיא סוריה אסד בברכת רה"מ נתניהו ,  כך דווח בערוץ 10 .  עם זאת ,  רה"מ אמר כי  " אסד ממשיך להתעקש על תנאים מוקדמים "
 מנכ"ל ועידת הנשיאים של הארגונים היהודיים בארה"ב ,  מלקולם הונליין נועד לאחרונה עם נשיא סוריה בשאר אסד בברכת ראש הממשלה נתניהו .  כך דווח אמש  ( שני )  בערוץ 10 .  על פי הדיווח ,  צוייד הונליין במסרים מראש הממשלה ,  ואף הוזמן אישית לארמון הנשיאות ,  שם פגש גם את שר החוץ הסורי ואליד מועלם .  עוד צויין כי אסד התיר לאחרונה לקהילות היהודיות בסוריה לשפץ את בתי הכנסת ,  צעד שעשוי להתפרש כמחווה של רצון טוב כלפי ישראל .
 בהתייחסו למפגש בין הונליין לאסד אמר היום ראש הממשלה : " יש לי מספיק שליחים אל אסד ,  אך הוא ממשיך להתעקש על תנאיו המוקדמים ".  הונליין עצמו אמר בהתייחסו לדיווח כי אינו חושב  " שבעת הזאת יש מקום למשא ומתן בין ישראל לסוריה .  איני עוסק במשא ומתן או בקידום הסכם שלום .  אם ביקרתי בסוריה זה היה לא למטרות שלום אלא לקידום עניינים הומניטריים ". 
גורם מדיני בכיר אמר לקול ישראל ,  כי ביקורו של הונליין בסוריה לא היה קשור לישראל כלל .  להערכתו ,  הונליין הוזמן לדמשק משום שמשטרן של אסד מחפש נתיבים ללבם של יהודי ארצות הברית ודרכם לממשל האמריקאי ,  לקראת פרסום הדו"ח על רצח ראש ממשלת לבנון לשעבר ,  רפיק אל חרירי .
 מנכ"ל משרד החוץ לשעבר אלון ליאל ,  שאף היה מעורב בעבר ביוזמות לחידוש המגעים בין י-ם ודמשק ,  אמר הערב לוואלה !  חדשות כי למיטב ידיעתו המפגש אינו מהווה פריצת דרך במגעים בין הצדדים . " מפגש של הנשיא אסד ושר החוץ שלו וליד מועלם עם בכירים אמריקאים ובהם אישים יהודיים הוא כמעט דבר שבשגרה .  לסוריה יש שגריר בארצות הברית המקיים קשר שוטף עם מנהיגים יהודים ואין בפגישה בשורה מדינית של ממש .  עד כמה שידוע לי אין באחרונה כל התפתחות ממשית במסלול הישראלי-סורי ,  ונוכח העמדות הקיימות של ממשלת ישראל ,  לא נראה שצפויה התפתחות כזו בקרוב ",  סיכם ליאל .
 אתמול הכחיש גורם סורי את הדיווח שפורסם ביום שבת בעיתון הכוויתי  " א-ראי "  לפיו סוריה הביעה נכונות  " חסרת תקדים "  לקדם את תהליך השלום עם ישראל במהלך פגישה שקיימו בכירים במדינה עם שליחו של הנשיא אובמה ,  דניס רוס .  בשיחה עם סוכנות הידיעות הסורית הרשמית אמר הגורם כי המידע על ערוץ חשאי מול האמריקאים הוא  " חסר בסיס ".  עוד הבהיר הגורם כי השליח ג'ורג' מיטשל הוא היחיד שאמון מטעם הממשל האמריקאי על נושא זה .
 בחודש שעבר אמר נשיא סוריה אסד כי מזה מספר חודשים קיימת יוזמה אמריקאית שמטרתה לקדם את תהליך השלום במסלול הישראלי-סורי והישראלי-פלסטיני .  במסיבת עיתונאים שקיים בתום פגישה עם עמיתו הצרפתי ניקולא סרקוזי בפריז ,  אמר אסד ,  כי  " המאמצים האמריקאים לא הגיעו לשום מקום בגלל העקשנות הישראלית ".  הוא שב ואמר כי בישראל  " אין פרטנר "  לשלום .
  (  ( עדכון ראשון :  3.1.2011 ,  20:01 )  

" בכיר ביהדות ארה"ב נפגש עם אסד בברכת נתניהו "
 מנכ"ל ועידת הנשיאים של הארגונים היהודיים בארה"ב נועד לאחרונה עם נשיא סוריה אסד בברכת רה"מ נתניהו ,  כך דווח בערוץ 10 .  עם זאת ,  רה"מ אמר כי  " אסד ממשיך להתעקש על תנאים מוקדמים "
 
