קברניט מטוס  " סבנה "  הלך לעולמו בגיל 88
רג'ילנד לוי ,  שהיה קברניט המטוס שנחטף ושוחרר בפעולת סיירת מטכ"ל לפני 38 שנה ,  מת בביתו בלונדון .  דני יתום ,  שהיה סגן מפקד פעולת החילוץ ,  סיפר לוואלה !  חדשות : " הוא היה איש אמיץ מאוד והעביר לנו מידע חשוב על החוטפים "
 רג'ילנד לוי ,  קברניט מטוס  " סבנה "  שנחטף על ידי ארבעה פעילים בארגון הפלסטיני  " ספטמבר השחור "  ב-8 במאי 1972 ,  מת היום  ( רביעי )  בביתו בלונדון בגיל 88 .  מטוס החברה הבלגית שעשה את דרכו מבריסל לנמל התעופה בן גוריון ,  נחטף לאחר חניית ביניים בווינה והונחת בנמל התעופה בלוד .  במשך 24 שעות מורטות עצבים הוחזקו בו 100 נוסעיו ,  בהם ישראלים רבים ,  ופעילי הארגון הפלסטיני דרשו את שחרורם של 315 פלסטינים שהיו כלואים בישראל .
 במשך היממה בה חנה המטוס על הקרקע ,  ניהל שר הביטחון דאז משה דיין משא ומתן עם החוטפים ,  ובמקביל העביר הקברניט לוי לצה"ל מידע חשוב שסייע בתכנון המבצע לשחרור החטופים .  למחרת החטיפה התקרבו 16 לוחמי סיירת מטכ"ל בפיקודו של מפקד היחידה דאז ושר הביטחון היום אהוד ברק לכיוון המטוס .  הם הסתוו כטכנאים של נמל התעופה שכביכול באו לטפל בכלי ופרצו למטוס .  
במהלך פעולת החילוץ נפצע אחד הלוחמים בידו ,  בנימין נתניהו שמו ,  מכדור שנפלט מאקדח של חברו ליחידה .  הלוחמים הצליחו להרוג את שני הגברים וללכוד את שתי הנשים החברות בחוליית החטיפה .  במהלך ההשתלטות נפצעו שלושה אזרחים ישראלים ,  ומאוחר יותר אחת הפצועות - מרי הולצברג אנדרסון ,  מתה מפצעיה .  
דני יתום ,  סגן מפקד סיירת מטכ"ל וסגן מפקד פעולת החילוץ ,  סיפר לוואלה !  חדשות כי לוי העביר מידע משמעותי שסייע לישראלים בתכנון פעולת החילוץ . " הוא הצליח לשכנע את המחבלים שיאפשרו לו להיפגש עם גורמים ישראלים כדי להעביר את דרישותיהם ,  ואז מסר לנו מידע חשוב ",  סיפר יתום . " ממנו ידענו כי מדובר בארבעה מחבלים  שתי נשים ושני גברים ,  היכן הם ממוקמים ובאיזה כלי נשק הם חמושים ".  לוחמי הסיירת עשו שימוש במידע שהעביר לוי בכדי לתכנן את פעולת החילוץ . " הוא היה איש מאוד אמיץ ,  והוא שמר על קור רוח מופתי במשך כל החטיפה ",  סיכם יתום .
 
קברניט מטוס  " סבנה "  הלך לעולמו בגיל 88
רג'ילנד לוי ,  שהיה קברניט המטוס שנחטף ושוחרר בפעולת סיירת מטכ"ל לפני 38 שנה ,  מת בביתו בלונדון .  דני יתום ,  שהיה סגן מפקד פעולת החילוץ ,  סיפר לוואלה !  חדשות : " הוא היה איש אמיץ מאוד והעביר לנו מידע חשוב על החוטפים "
 
