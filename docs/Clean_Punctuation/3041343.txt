נתניהו לסגן הנשיא פנס :  מבקשים הכרה אמריקנית בריבונותנו בגולן
ראש הממשלה ערך ארוחת בוקר עם סגן הנשיא האמריקני ,  ובמהלכה שוחח עמו על בקשת המרגל ג'ונתן פולארד להקל בתנאי שחרורו ,  כדי שיוכל לעלות לישראל .  בנוסף ,  דנו השניים בעצירת מימון אמריקני לאו"ם עד שישנה את יחסו כלפי ישראל
 ( בוודיאו :  מסיבת עיתונאים משותפת לטראמפ ונתניהו ,  אתמול )  
ראש הממשלה בנימין נתניהו ערך היום  ( חמישי )  ארוחת בוקר עם סגן נשיא ארצות הברית מייק פנס בוושינגטון .  במהלך פגישתם ,  שוחח נתניהו עם פנס על ג'ונתן פולארד ,  המרגל היהודי-אמריקני ,  שנאסר לפני יותר מ-30 שנים בארצות הברית ,  ובקשתו להקלה בתנאי שחרורו ,  שתאפשר לו לעלות לישראל .  השניים סיכמו להמשיך את הדיונים ,  דרך שגריר ישראל במדינה רון דרמר ,  שיעבוד מול הבית הלבן בנושא .  
נתניהו העלה בפני סגן הנשיא גם את הבקשה הישראלית להכרה אמריקאית בריבונות ישראל ברמת הגולן ,  אותה העלה גם אתמול בפגישתו עם הנשיא .  לדברי גורם בפמליית ראש הממשלה נתניהו שוחח עם פנס גם על המאמצים להחזרת גופותיהם של הדר גולדין ואורון שאול מידי חמאס .
 עוד בוואלה !  NEWS:מחאה בשימוע בסנאט : " השגריר תומך בפשעי המלחמה של ישראל"מדינה אחת ,  שתיים  מה זה משנה :  לאיש העסקים מהבית הלבן לא אכפת מהפרטיםטראמפ לנתניהו : " אני רוצה לראות את ישראל עוצרת את ההתנחלויות "  
בנוסף ,  דנו נתיהו ופנס ביחסו של האו"ם לישראל .  השניים הסכימו לעבוד יחד באופן שיטתי לשנות את יחסו של הארגון כלפי ישראל ,  ולבחון סנקציות עליו מצד ארצות הברית ,  כמו עצירת מימון ,  כדי להשיג מטרה זו .  גורם בפמליית נתניהו אמר היום כי ירושלים תגבש  " בהקדם "  מנגנון להידברות עם הבית הלבן על הבנייה בהתנחלויות ,  מתוך כוונה להגיע להבנות בנושא במהירות האפשרית .
 אמש נפגש נתניהו עם נשיא ארצות הברית דונלד טראמפ ,  שאמר לראש הממשלה כי הוא מעוניין שישראל תעצור את הבנייה בהתנחלויות כדי להגיע להסכם עם הפלסטינים .  במסיבת עיתונאים משותפת של השניים בבית הלבן ,  הוסיף הנשיא : " אני יכול לחיות עם פתרון של מדינה אחת או שתי מדינות ,  מה שהצדדים ירצו ".  נתניהו השיב כי  " ההתנחלויות אינן ליבת הסכסוך .  אני מתכוון לדון על כך עם טראמפ כדי שנפסיק להתנגח זה בזה בנושא ".  
לדברי טראמפ , " ישראל תצטרך להתגמש לשם הסכם .  שני הצדדים יצטרכו להתפשר ".  בתום פגישתם של השניים ,  אמר נתניהו בהצהרה רשמית כי הוא מוכן לדון עם הממשל האמריקני על ריסון הבנייה בהתנחלויות . " הנשיא טראמפ מוכן לשדרג אותנו בכל דבר - לא היו תחומים שלא ראינו עין בעין ,  ואם יש בקשה לבחון את הנושא הספציפי הזה של ההתנחלויות - אז אני חושב שהאינטרס הלאומי שלנו הוא להגיע להבנות וראוי לעשות את המאמץ הזה ",  אמר בתדרוך לכתבים בוושינגטון בסיום הפגישה .
 עם זאת ,  נתניהו הבהיר כי תכניות הבנייה שכבר הוכרזו  " יתקדמו כמתוכנן "  וכי ישראל לא תסכים להגבלות על הבנייה בירושלים .  הוא הבהיר כי הצדדים טרם הגיעו להבנות בנושא : " סיכמנו להמשיך לדון בזה מתוך ניסיון להגיע להבנות שמממשות את השאיפה לשלום וביטחון ".  
מהבית הלבן נמסר בהצהרה לאחר הפגישה כי  " טראמפ חזר על רצונו לשלום במזרח התיכון ,  ולהסכם נרחב שיסיים את הסכסוך הישראלי פלסטיני .  הנשיא וראש הממשלה הסכימו ששלום בין ישראל והפלסטינים יכול להיות מושג רק באמצעות מו"מ ישיר בין הצדדים ,  וכי ארצות הברית תעבוד צמוד לישראל ולפלסטינים כדי להתקדם לעבר המטרה הזו .  שני המנהיגים דנו בסוגיית הבנייה בהתנחלויות והסכימו להמשיך בדיונים בנושא ולגבש יחד עמדה עקבית שמטרתה לקדם שלום וביטחון ". 
עוד נמסר מהבית הלבן ,  כי שני המנהיגים הסכימו שעסקת הגרעין נוראית עבור ארצות הברית ,  ישראל והעולם . " טראמפ הבטיח לנתניהו שאיראן לא תחזיק ביכולות גרעיניות .  שני המנהיגים דנו גם במשבר בסוריה ובנושאים אזוריים נוספים ",  נמסר . " ארצות הברית וישראל עומדות יחד מול מגוון אתגרים ,  ושני המנהיגים התחייבו להעמיק את שיתוף הפעולה כדי להביא לשלום וליציבות במזרח התיכון ולהגן על ארצות הברית ,  ישראל ,  ואומות העולם מפני איום הטרור ".  
" זה יום חדש ביחסי ארצות הברית וישראל ,  המוגדר בידי גישה אחראית כלפי האתגרים וההזדמנויות של שתי המדינות שלנו במזרח התיכון ",  נמסר מהבית הלבן ".  

נתניהו לסגן הנשיא פנס :  מבקשים הכרה אמריקנית בריבונותנו בגולן
ראש הממשלה ערך ארוחת בוקר עם סגן הנשיא האמריקני ,  ובמהלכה שוחח עמו על בקשת המרגל ג'ונתן פולארד להקל בתנאי שחרורו ,  כדי שיוכל לעלות לישראל .  בנוסף ,  דנו השניים בעצירת מימון אמריקני לאו"ם עד שישנה את יחסו כלפי ישראל

