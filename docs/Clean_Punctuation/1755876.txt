מורדי ההקפאה בליכוד : " יש לנו 48 שעות לפעול "
 החלה ישיבת קבוצת הח"כים הניציים בליכוד ,  שינסו לגבש דרך לסכל את אישור ההארכת ההקפאה בקבינט .  ח"כ דנון שלח מכתב לרב עובדיה : " הוא יכול לעצור את ההקפאה "
  ( צילום :  גדעון צנטנר ,  עריכת וידאו :  עידן גוראל ) 
הארכת הקפאת הבנייה בהתנחלויות לא תעבור ללא שתיקה :  בפתח ישיבת האגף הניצי בליכוד שנפתחה לפני שעה קלה  ( שני )  אמר שר ההסברה והתפוצות ,  יולי אדלשטיין ,  כי  " יש לנו 48 שעות ,  עד לכינוס הקבינט ,  כדי לפעול ".  הוא רמז לששת חברי הכנסת המשתתפים בישיבה  ( יריב לוין ,  זאב אלקין ,  ציפי חוטבלי ודני דנון ,  מירי רגב וחיים כץ )  ,  כי עליהם למתן את התבטאויותיהם . " צריך לדעת שכל ההצהרות שניתן הן חד-סיטריות ,  ואין נקודות יציאה ",  אמר .
 לפני הישיבה ,  אמרה ח"כ ציפי חוטובלי כי , " אנחנו היום בהתחלה של מאבק ערכי על זהותו האידיאולוגית של הליכוד .  אנחנו רואים תהליך של שחיקה מתמדת ,  וזהו דבר מסוכן .  אנחנו קומץ שמייצג שורות רחבות יותר מחברי הסיעה המתנגדים להמשך ההקפאה ומבינים שהמשך ההקפאה זה המשך הלחצים האמריקאיים .  האצבעות שלנו לא יעבדו אוטומטית כל עוד ההקפאה נמשכת .  אין כאן מרד .  מי שמורד זה מי שמועל באמון הציבור שבחר בו ". 
מוקדם יותר פנה ח"כ דני דנון במכתב למנהיג ש"ס ,  הרב עובדיה יוסף ,  בבקשה שהרב יוסף ידרוש שהממשל האמריקאי יעגן בכתובים את מחויבותו ובמיוחד את הדרישה להקפאות בנייה במשא ומתן .  לדברי דנון , " בשעות הקרובות הרב עובדיה יוסף יכול להחליט מי יהיה גורל ההתנחלויות .  אם יש נייר התחייבות מהאמריקאיים אנחנו רוצים לראות אותו .  כיוון שאין ,  ולא תהיה התחייבות ,  בעצם ההקפאה נקבעת ההתנתקות השניה .  אנחנו נאמני ארץ ישראל אומרים לראש הממשלה - תמכנו בך ,  אבל לא ניתן יד לחלוקת הארץ ". 
אחת האפשרויות שעולות על ידי המורדים ,  אם כי סבירותה כרגע נמוכה ,  היא שלא לתמוך בתקציב המדינה .  במקביל ייבחנו אופציות פרלמנטריות נוספות .  יו"ר ועדת הכנסת ,  ח"כ יריב לוין ,  אמר הבוקר בשיחה עם וואלה !  חדשות ,  כי  " הקפאה נוספת לא תאפשר לי להמשיך לתמוך בקואליציה בנאמנות ,  כפי שהיה עד עכשיו .  במקום שמחסלים את מפעל ההתיישבות - לא אתמוך .  מדובר בעניין ערכי פשוט .  חשוב לשמור על דרך הליכוד ,  ואליה אני מחויב ".  
לפני כן ,  רמז לוין כי הקפאה נוספת תערער את יסודות הקואליציה .  במהלך ניהול ישיבת הוועדה ,  אמר לוין בהלצה ,  כי  " אני אומר במפורש :  ימינו כאן ספורים וזמננו קצר ".  כאשר ח"כ דוד רותם  ( ישראל ביתנו )  שאל אותו : " זו הצהרה לעיתונות או הערכה ?  ",  השיב לוין ,  כי  " זו אמירה מפורשת מתוך ידיעה .  בעבר היינו תנועה לאומית ליברלית .  הלאומית הלכה ,  נשארה הליברלית ". 

מורדי ההקפאה בליכוד : " יש לנו 48 שעות לפעול "
 החלה ישיבת קבוצת הח"כים הניציים בליכוד ,  שינסו לגבש דרך לסכל את אישור ההארכת ההקפאה בקבינט .  ח"כ דנון שלח מכתב לרב עובדיה : " הוא יכול לעצור את ההקפאה "
 
