ח"כ גלאון : " נתניהו עומד בראש ממשלה דו-ראשית "
 בתגובה לדבריו של גורם אמריקני לוואלה !  על כך שראש הממשלה אינו מתכוון לפנות התנחלויות בעת כהונתו כחלק מהסכם ,  אמרה ראשת מרצ כי נתניהו צריך להתנער מ"הגורמים הקיצוניים "
 צפו בקרי בביקורו האחרון בישראל ,  בתחילת החודש 
בעקבות אמירתו של גורם אמריקני לוואלה !  חדשות על נכונותו של ראש הממשלה בנימין נתניהו להגיע להסדר מדיני ,  אך מבלי לפנות התנחלויות במהלך כהונתו ,  אמרה היום  ( שבת )  יו"ר מרץ זהבה גלאון כי  " הדברים מוכיחים ,  שוב ,  כי נתניהו עומד בראש ממשלה דו-ראשית ,  המונעת ממנו לקדם את האינטרסים האסטרטגיים הקיומיים של מדינת ישראל .  האחת ,  מציגה כלפי חוץ עמדה שיכולה להישמע סבירה והגיונית ,  וחותרת להוביל את מדינת ישראל לעתיד בטוח ונכון ,  והשנייה ,  מציגה עמדה הפוכה ,  קיצונית והרסנית ,  וחותרת לבודד את ישראל מן העולם ". 
עוד כתבות על תהליך השלום:ליברמן זימן שגרירים אירופאים : " עמדתכם חד-צדדית"משבר גם עם אירופה ?  נתניהו : " האיחוד צבוע"נלחצים מהמו"מ ?  המתנחלים יוצאים בקמפיין נגד קרי
גלאון התייחסה בדבריה ל"גורמים הקיצוניים "  בממשלה שמשפיעים ,  לטענתה ,  על שיקול הדעת של ראש הממשלה . " על נתניהו להחליט אם הוא בוחר בהסדר מדיני או בארץ ישראל השלמה ולהתנער מהגורמים הקיצוניים שאינם מעניקים לו רשת ביטחון לקדם את האינטרסים הקיומיים של מדינת ישראל ".  
השבוע סיפר הגורם האמריקני ,  אשר מעורה בפרטי המשא ומתן בין ישראל לפלסטינים ,  כי  " נתניהו הבהיר שהוא מוכן ללכת למהלך היסטורי ,  אבל הוא רוצה לפרוש אותו על פני תקופת זמן ארוכה ,  ולהימנע מפינוי המוני של מתנחלים במהלך כהונתו ".  הגורם הוסיף כי ראש הממשלה אמר דברים ברוח זו בפגישותיו האחרונות עם שר החוץ האמריקני ,  ג'ון קרי ,  וכן בשיחות שקיים בשנה החולפת עם נשיא ארצות הברית ברק אובמה .
" הוא הבהיר לאובמה וגם לקרי שהוא מוכן 'ללכת על זה' ,  אבל שהביצוע ,  במיוחד בהיבט של פינוי ההתנחלויות ,  יצטרך להיות הדרגתי וממושך  ולא תוך תקופה של שלוש עד חמש שנים ,  כפי שדורשים הפלסטינים ",  הסביר הגורם האמריקני .  לדבריו , " נתניהו בהחלט מבין שישראל צריכה ללכת להסכם ,  אבל הוא לא רוצה להיות זה שבפועל יפנה עשרות אלפי מתנחלים מהגדה המערבית .  מבחינתו ,  התסריט האופטימלי הוא הסכם מדורג ,  כאשר שלבי היישום הסופיים יתרחשו רק במשמרת של ראש הממשלה הבא ". 
התבטאויותיו של הגורם האמריקני באו במקביל לפרסום דבריו של שר הביטחון משה יעלון בגנות שר החוץ של ארצות הברית ג'ון קרי .  יעלון אמר ,  לכאורה ,  בשיחות סגורות כי  " הדבר היחיד שיכול להציל אותנו הוא שג'ון קרי יזכה בפרס נובל ויעזוב אותנו במנוחה ".  דבריו של יעלון התקבלו בזעם בבית הלבן ,  ממנו מסרו בתגובה כי  " אם הדברים נכונים ,  הם פוגעניים ולא ראויים ". 
לפניות לכתב :  amir.tibon@walla.co.il 

ח"כ גלאון : " נתניהו עומד בראש ממשלה דו-ראשית "
 בתגובה לדבריו של גורם אמריקני לוואלה !  על כך שראש הממשלה אינו מתכוון לפנות התנחלויות בעת כהונתו כחלק מהסכם ,  אמרה ראשת מרצ כי נתניהו צריך להתנער מ"הגורמים הקיצוניים "
 
