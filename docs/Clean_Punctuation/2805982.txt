בחירת הרמטכ"ל איזנקוט :  לא ההליך שיעלון רצה
על אף ששר הביטחון עבד על פי הספר בבחירת הרמטכ"ל ה-21 ,  ראש הממשלה נתניהו הפריע למינוי ועיכב אותו .  פרט לפגיעה בתדמיתו של איזנקוט ,  ייווצר עליו עומס רב בשל לוח זמנים צפוף
המטה הכללי של צה"ל נמצא במתח כבר כמה חודשים ,  שבמהלכם כולם רצו לדעת מי יהיה הרמטכ"ל ה-21 .  בכירי המטכ"ל היו משוכנעים בתקופה האחרונה כי שר הביטחון משה יעלון מעוניין באלוף גדי איזנקוט לתפקיד הרמטכ"ל ,  כפי שאכן קרה אמש  ( שישי )  בסוף .  עם זאת ,  גורם אחד הפריע למינוי ועיכב אותו - ראש הממשלה בנימין נתניהו .  
אתמול בבוקר נפגשו נתניהו ואיזנקוט בפעם השלישית .  מאוחר יותר ,  שוחח יעלון עם איזנקוט בטלפון ,  כך לפחות על פי מקורבי סגן הרמטכ"ל .  מסיבה לא ברורה לא נמסרה הודעה רשמית על בחירתו של איזנקוט ומועד הפרסום נדחה באופן תמוה למוצאי שבת .  למרות זאת ,  ההחלטה דלפה ומכאן הכול כבר ידוע - שוב תהליך בחירה עקום של רמטכ"ל .  
יעלון ,  מצדו ,  ביצע תהליך מסודר ושקוף לבחירת הרמטכ"ל ה-21 .  הוא עשה את הכול לפי הספר - נפגש עם שלושת האלופים המועמדים - איזנקוט ,  יאיר גולן ויאיר נווה - התייעץ עם רמטכ"לים ושרי ביטחון לשעבר ,  קרא בתקשורת לכל מי שמעוניין להסתייג מהמועמדים להצהיר על כך ולעדכן את הגורמים הרלוונטיים ,  ולא לחכות לרגע האחרון .  לאחר מכן ,  העביר כל שבב מידע ליועץ המשפטי לממשלה יהודה וינשטיין ,  שלא מצא שום מניע לפסול את מועמדותם .
 עוד על בחירת הרמטכ"למהצפון ועד איו"ש :  כך נסללה דרכו של איזנקוט לרמטכ"לותבמשפחתו של איזנקוט בירכו : " בטוחים שיהיה רמטכ"ל טוב"בחירת הרמטכ"ל :  נתניהו לא מוכן להיות חותמת גומי 
על אף שהפור בבחירת הרמטכ"ל נפל לפני יותר משבועיים ,  החליט ראש הממשלה להאריך את התהליך כדי לגלות מעורבות בניגוד לתהליך קודמים .  אין פסול ברצון להתעמק בנושא ,  אך גרירת הרגליים המופרזת במקרה זה פגעה בתדמית של איזנקוט .  אפילו אם נתניהו רצה לעשות שרירים ולהרוויח נקודות כמנהיג ,  הוא עדיין גרם נזק ויצר את הרושם שאיננו מעוניין באיזנקוט .  חרושת השמועות שיחקה לרעתו של הרמטכ"ל ה-21 ויתרה מכך ,  חשוב לציין כי התהליך עדיין לא הסתיים  סגן הרמטכ"ל עדיין צריך לקבל את אישור ועדת טירקל ולאחר מכן את אישור הממשלה .  
מלבד הנזק התדמיתי ,  גם תהליך החפיפה של איזנקוט וההכנות לקראת כניסתו לתפקיד נפגעו בשל לוח זמנים צפוף .  כמו כן ,  יש למנות באופן מידי סגן רמטכ"ל חדש ,  במקומו של איזנקוט .  המועמדים המובילים הם מפקד פיקוד צפון היוצא אלוף גולן ,  שהתמודד גם על הרמטכ"לות ,  ומפקד פיקוד דרום ,  אלוף סמי תורג'מן ,  שנחשב למקורב של הרמטכ"ל הנכנס .  הסגן שייבחר יידרש לעבור חפיפה ממושכת סביב נושאים מגוונים ,  בדגש על תקציב צה"ל .  
התוצאה מהעיכוב בהליך הבחירה היא עומס רב על איזנקוט ,  שיידרש לדחות או לקצר את יציאתו לחופש כדי לבצע חפיפה לסגנו .  לאחר מכן ,  יצטרך איזנקוט לקצץ פעם נוספת בחופשתו ,  לפני כניסתו לתפקיד .  זאת כדי למנות צוותי חשיבה על מנת להיערך לאיומים ולאתגרים שימעדו בפניו ,  ולבצע חפיפה בעצמו עם גנץ .  לא על התהליך הזה חלם יעלון ,  כשהצהיר על תהליך מסוג אחר לבחירת רמטכ"ל .
  ( עדכון ראשון 23:09 )  

בחירת הרמטכ"ל איזנקוט :  לא ההליך שיעלון רצה
על אף ששר הביטחון עבד על פי הספר בבחירת הרמטכ"ל ה-21 ,  ראש הממשלה נתניהו הפריע למינוי ועיכב אותו .  פרט לפגיעה בתדמיתו של איזנקוט ,  ייווצר עליו עומס רב בשל לוח זמנים צפוף

