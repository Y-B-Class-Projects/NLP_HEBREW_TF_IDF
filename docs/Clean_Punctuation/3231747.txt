הסתיימה פגישת הליכוד וישראל ביתנו : " חוק הגיוס נותר בעייתי "
 שיחות המו"מ הקואליציוני החלו במהלך החג בשל התעקשותו של ליברמן ובניגוד לבקשת החרדים .  הפער מצביע על עומק התהום בין ישראל ביתנו לחרדים ועל הקושי הצפוי בתהליך ,  בעיקר בנושאי דת ומדינה .  במקביל ,  היועמ"ש דחה הקריאה למניעת השתתפות נתן אשל בשיחות מטעם הליכוד
שלושה ימים אחרי שנשיא המדינה הטיל על ראש הממשלה בנימין נתניהו את הרכבת הממשלה הבאה ,  המשא ומתן הקואליציוני נפתח הבוקר  ( ראשון )  באופן רשמי .  הפגישה הראשונה בכפר המכביה התקיימה בין צוות הליכוד ,  שכלל את השר יריב לוין ומקורבו של נתניהו נתן אשל ,  לצוות של ישראל ביתנו ,  בו חברים ח"כ עודד פורר ,  אינה זילברגרץ' ,  רומן גרביץ' ואריה וישנבצקי .  הפגישה בין הצדדים הסתיימה בשעות הצהריים והייתה סגורה לתקשורת .  בישראל ביתנו ציינו כי הפגישה התקיימה ב"רוח טובה "  ובמהלכה נציגי המפלגה הציגו את דרישות הבסיס שלה לכניסה לממשלה הבאה בנושאי הביטחון ,  עלייה וקליטה ודת ומדינה .  כמו כן הצדדים סיכמו כי ייפגשו שוב להמשך המו"מ .  
לקריאה נוספת:ליברמן שבר שתיקה :  נמליץ על נתניהו - לא נתפשר על חוק הגיוסבהימנעות הערבים :  ליצמן לא שולל תיקון לחוק הגיוס ללא הסכמת ליברמןחוק הגיוס ,  תיק המשפטים והכרעת חמאס :  כל הדרישות לכניסה לממשלה 
בליכוד אמרו לוואלה !  NEWS כי  " הייתה פגישה באווירה טובה ",  וכי הוצגה להם רשימת דרישות ארוכה ,  חלקה העיקרי קשורה בפן התקציבי כמו פנסיות לעולים ,  רנטות ליוצאי שואה ומיגון בצפון הארץ .  נציגי ישראל ביתנו שבו על דרישותיהם בעניין חוק הגיוס שאושר בקריאה ראשונה ונוסח על ידי משרד הביטחון ללא שינויים .  לפי גורם בליכוד , " הסוגיה שנותרה בעייתית היא חוק הגיוס - אין לכך פתרון בשלב הזה ".  
המשא ומתן אמור היה להתחיל לאחר חג הפסח ,  זאת לאור בקשת ש"ס ויהדות התורה לא לקיים שיחות במהלך ימי חול המועד ,  אולם ליברמן התעקש להתחיל את השיחות עמו במהלך השבוע .  
נתניהו שאמר כי הוא מעוניין לפגוש את כל ראשי הקואליציה קודם פתיחת המשא ומתן ,  וכבר השלים את מרבית פגישותיו עמם ,  מלבד עם השר משה כחלון ,  עמו ייפגש ביום חמישי .
 בליכוד אמרו כי טרם נקבעה פגישה בין הצדדים וכי  " כחלון מתחמק מכך ".  ההערכה היא כי המשא ומתן עם ליברמן יהיה הקשה והמסובך ביותר בשל הפערים בינו לבין הסיעות החרדיות בנושאי דת ומדינה .  המוקש המרכזי :  חוק הגיוס .  
ליברמן דורש לקדם את החוק בנוסח כפי שהתגבש במשרד הביטחון בתקופתו כשר אבל החרדים מתעקשים לערוך בהצעת החוק שינויים משמעותיים .  בין הצדדים קיימים פערים בנושאים נוספים .  
ליברמן פרסם אתמול בחשבון הטוויטר שלו כי  " ישראל ביתנו היא מפלגה עם סדר יום ברור ,  המורכב משלושה נושאים :  ביטחון ,  עלייה-וקליטה ,  דת-ומדינה .  עם כל הרצון להצטרף לקואליציה המתגבשת והמתבקשת ,  ועם הנכונות לגמישות ,  אנו לא נוותר על העקרונות הבסיסיים שלנו ".  
נציגי יהדות התורה נפגשו בשבוע האחרון עם גורמים משפטיים ,  בהם עו"ד יצחק מירון ,  במטרה לגבש מסמך משפטי לשיחות המו"מ בסוגיית הגיוס .  במסמך ,  כך עולה ,  יוצגו הפתרונות למוקש שכבר מאיים על עתידה של הממשלה הבאה .  
בתוך כך ,  היועץ המשפטי לממשלה אביחי מנדלבליט דחה את פנייתה של יו"ר מרצ תמר זנדברג ,  שדרשה למנוע את השתתפותו של נתן אשל במו"מ הקואליציוני .  בשנת 2012 הודה אשל במסגרת הסדר טיעון ,  בפני בית הדין של נציבות שירות המדינה ,  כי התנהג בצורה שאינה הולמת כלפי ר' - עובדת שהיתה כפופה אליו במשרד ראש הממשלה .  אשל ננזף ונקבע כי הוא יורחק לצמיתות משירות המדינה .  
במכתב שנשלח היום לזנדברג מטעם היועמ"ש הובהר כי אף שחברות בצוות המו"מ הקואליציוני נושאת בחובה מאפיינים ציבוריים ,  היא אינה שקולה לעבודה בשירות המדינה - ולכן הסדר הטיעון עליו חתם אשל אינו מונע ממנו חברות בצוות .  על המכתב חתומה עו"ד רותם ארנרייך ,  מהאגף למשפט ציבורי-מנהלי במחלקת ייעוץ וחקיקה ,  שבראשו עומדת המשנה ליועמ"ש דינה זילבר . 
" המינימום שמוטל על נבחרי הציבור שלנו היא להפסיק לשתף איתה פעולה ולהשהות את המו"מ הקואליציוני ",  אמרה זנדברג בתגובה להחלטה . " היום התחיל המו"מ הקואליציוני שבו יושב שר משפטים מיועד יחד עם צלם חצאיות שהתחייב לא לחזור לחיים הציבוריים .  גם ב-2013 נתן אשל היה אמור להשתתף בצוות המו"מ והתקפל בגלל לחץ ציבורי .  עכשיו אבדה הבושה .  היועמ"ש היה צריך להחיל את רוח הסדר הטיעון ולא לאפשר את הסיטואציה הזאת .  המינימום שמוטל על נבחרי הציבור שלנו היא להפסיק לשתף איתה פעולה ולהשהות את המו"מ הקואליציוני ". 
 ( עדכון ראשון :  09:31 )  

הסתיימה פגישת הליכוד וישראל ביתנו : " חוק הגיוס נותר בעייתי "
 שיחות המו"מ הקואליציוני החלו במהלך החג בשל התעקשותו של ליברמן ובניגוד לבקשת החרדים .  הפער מצביע על עומק התהום בין ישראל ביתנו לחרדים ועל הקושי הצפוי בתהליך ,  בעיקר בנושאי דת ומדינה .  במקביל ,  היועמ"ש דחה הקריאה למניעת השתתפות נתן אשל בשיחות מטעם הליכוד

