ליברמן ובנט נפגשו בכנסת לשיחת תיאום עמדות | כל העדכונים
נתניהו שוחח עם יעלון ובסביבת האחרון אמרו : " שום דבר עדיין לא סגור ".  במחנה הציוני קוראים לח"כ לוי-אבקסיס להצטרף .  הרשות הפלסטינית על שר הביטחון המיועד ליברמן : " מוסיף לקיצוניות נתניהו "
 המגעים להרחבת הקואליציה המשיכו היום  ( חמישי )  ,  לאחר שיו"ר ישראל ביתנו אביגדור ליברמן נפגש אמש עם ראש הממשלה בנימין נתניהו .  בפגישתם אתמול הציע נתניהו לליברמן את תיקי הביטחון והקליטה .  בעקבות השיחות הודיעה ח"כית אורלי לוי-אבקסיס על פרישתה ממפלגת ישראל ביתנו .  
בסיעת המחנה הציוני תקפו את יו"ר האופוזיציה יצחק הרצוג על המגעים שקיים עם נתניהו וקראו להתפטרותו .  הרצוג ,  מצדו ,  תקף את ח"כ שלי יחימוביץ' ואמר שלא ינהל משא ומתן במקביל לליברמן .  לאחר מכן קרא ליעלון להצטרף למפלגתו .  
כל העדכונים מהזירה הפוליטית והמגעים להרחבת הממשלה - דקה אחר דקה ,  בוואלה !  NEWS 
21:05 :  סגן שר הבינוי והשיכון ז'קי לוי  ( הליכוד )  ,  אחיה של ח"כית אורלי לוי-אבקסיס ,  מצייץ בטוויטר : " מצד אחד חבל שדווקא בלב המו"מ מגיעה פרישה שמעיבה על השמחה שבהרחבת הקואליציה .  מצד שני ,  בביתי חונכנו לעמוד על עקרונותינו ,  וכזו היא אורלי ,  אחותי ".  
20:44 :  חברת הכנסת מרב מיכאלי פרסמה בעמוד הפייסבוק : " הבוקר קמנו לעולם שבו איווט ליברמן הוא שר הביטחון של מדינת ישראל ,  מינוי שמסכן את בטחון מדינת ישראל ומאיים על הצבא ועל המפקדים שלו .  זה מינוי חסר אחריות שנעשה על ידי האיש חסר האחריות שיושב בכיסא ראש הממשלה .  נתניהו לא לוקח אחריות על מה שיקרה למדינה שלנו ,  זה התפקיד שלנו .  עכשיו הזמן להרגיע ולהתעשת ,  ולהיזכר שאנחנו כאן למען אותה מטרה :  אנחנו אלה שצריכות וצריכים להביא תקווה ואמון לציבור שאפשר גם אחרת ".  
20:07 :  יו"ר ישראל ביתנו אביגדור ליברמן ויו"ר הבית היהודי נפתלי בנט נפגשו היום בכנסת לשיחה קצרה לתיאום עמדות .
 20:03 :  ראש הממשלה בנימין נתניהו שוחח הערב עם שר הביטחון משה יעלון .  בסביבת יעלון אמרו כי  " לא הוצעה כל הצעה ושראש הממשלה אמר לשר הביטחון ששום דבר לא סגור עדיין ".  
19:35 :  ח"כ יואל חסון מהמחנה הציוני קורא לח"כ לוי-אבקסיס להצטרף לסיעה : " אפעל למתן מכסת חקיקה לחברת הכנסת ,  זה הזמן לסולידריות ". 
19:26 :  בסביבת ליברמן טוענים :  ח"כ לוי-אבקסיס לא עדכנה אותו לפני פרסום הפוסט בפייסבוק ,  הוא למד על התפטרותה מהתקשורת .
 18:55 :  סיעת ישראל ביתנו על פרישת אורלי לוי-אבקסיס : " הופתענו לשמוע על צעדה של חברת הכנסת .  'ישראל ביתנו' צפויה להשיג במו"מ המתנהל כעת הישגים משמעותיים מאד בתחום החברתי וצר לנו שח"כ לוי לא תהיה חלק מהם .  
18:28 :  חברת הכנסת אורלי לוי-אבקסיס  ( ישראל ביתנו )  מודיעה בעמוד הפייסבוק שלה על סיום דרכה במפלגת ישראל ביתנו ,  בראשותו של אביגדור ליברמן . " חשוב לי לציין שמעולם לא ביקשתי לעצמי משרה ,  אבל בהחלט דרשתי שהנושאים החשובים לי לקידום השכבות החלשות יקבלו את המקום הראוי להם בקדמת העשייה המפלגתית .  זה לא קרה ,  ולא יכולתי להישאר אדישה לכך ". 
18:10 :  שר הקליטה זאב אלקין מתייחס לשיח סביב מינויו הצפוי של יו"ר מפלגת ישראל ביתנו אביגדור ליברמן לתפקיד שר הביטחון : " השיח המתקיים כיום סביב מינויו בעייתי על גבול הגזעני ".  בדברים שנשא בסמינר של המרכז לחקר ביטחון לאומי באוניברסיטת חיפה ,  הסביר אלקין : " אין ספק שלליברמן יש רקע במערכת הביטחון .  הוא היה יו"ר ועדת חוץ וביטחון וחבר הקבינט עם הניסיון הרב ביותר מחברי הכנסת הנוכחיים .  סיבה כזו להתנגדות יכולה לעלות כי הוא רוסי או ימני ". 
16:40 :  דובר צה"ל לשעבר ,  אבי בניהו ,  מתייחס באולפן וואלה !  NEWS למינויו של אביגדור ליברמן לתפקיד שר הביטחון . " פוליטית ,  זה מהלך שבו ליברמן מזהה חלל במנהיגות הפוליטית של הליכוד ביום שאחרי נתניהו ,  רואה שכל מי שרואה את עצמו כיורש של נתניהו נמצא בחוץ ולכן קידם את עצמו .  מבחינה ביטחונית אני סבור שהנטייה היא להיבהל מליברמן אבל לא הייתי ממהר לחשוב כך.למרות שעלב בנתניהו ללא הפסקה בשנה האחרונה ,  ליברמן הוא האיש שמכיר את נתניהו הכי טוב ".  
14:00 - הרשות הפלסטינית מגיבה להחלטה הצפויה למינוי ליברמן ומודיעה כי מדובר בתגובה של ראש הממשלה בנימין נתניהו למאמצים לחידוש תהליך השלום .  בהודעה של משרד החוץ הפלסטיני נאמר כי הם לא הופתעו מהשינויים הקואליציוניים בישראל : " צירופו של ליברמן מוסיף עוד יותר לקיצוניות של ממשלת נתניהו .  זו התגובה ליוזמה הצרפתית ולמאמצים הבינלאומיים והאזוריים להביא לחידוש תהליך השלום ,  והוא הוכיח בפני כל העולם שהוא מעדיף את הקיצוניות ואת חיזוק הכיבוש על פני השלום ".  
13:50 - חברת הכנסת ציפי לבני מהמחנה הציוני מתייחסת לראשונה להתפתחויות הפוליטיות . " ההיסטוריה לא תסלח לנתניהו על הנזק שהוא עושה לישראל ",  כתבה בפוסט בפייסבוק שלה .  לדבריה , " נתניהו בחר בימין קיצוני באופן ציני - ולעזאזל הביטחון ". 
12:25 - שר האוצר משה כחלון מברך על האפשרות להרחבת הקואליציה . " הרחבת הממשלה חשובה ליציבות .  זה לא סוד שפעלתי לאורך כל הדרך להרחבתה .  זה חשוב וראינו כמה זה קשה לתפעל ממשלת 61 .  הממשלה בקושי הצליחה לאשר חוקים והייתה כמעט באפס תפקוד ".  הוא הוסיף כי  " אני מתנגד לפסול אישית מועמד .  יחד עם זאת ,  צריך שיהיה ברור - הממשלה קמה על בסיס שלטון החוק וכל עוד הוא נשמר ,  כולנו נישאר בממשלה .  לא נהסס להשתמש בזכות הווטו שיש לנו בנושא זה .  ממשלת ישראל חבה חוב גדול לשר הביטחון היוצא משה בוגי יעלון .  אני מקווה שהוא ישולב בתפקיד בכיר בקואליציה .  התרומה של יעלון היא קריטית לבטחון ישראל ". 
11:05 - השר יריב לוין ,  ראש צוות המשא ומתן מטעם מפלגת הליכוד ,  בתום הפגישה עם ישראל ביתנו : " הפערים לא גדולים ,  אנחנו קרובים לסיכום ". 
10:30 - החלה פגישת המשא ומתן בין השר יריב לוין וח"כ אביגדור ליברמן בכנסת . " ברוח שיתוף הפעולה ,  אנחנו מחדשים הבוקר את השיחות ",  אמר השר לוין והוסיף : " הדברים מתנהלים בצורה טובה ואנחנו מקווים לסיים אותם במהירות האפשרית .  זהו מהלך טבעי שיחזק את מדינת ישראל ,  יחזק את יציבות הקואליציה ויאפשר לנו באמת לקדם את כל המהלכים שהממשלה והציבור שבחר בנו מעוניינים בהם ".  ח"כ ליברמן מסר : " מצטרף לכל מילה ".  
10:25 - ח"כ בצלאל סמוטריץ' על מינוי ח"כ אביגדור ליברמן לשר הביטחון : " על המטכ"ל השתלטה לאחרונה תפיסה שמאלנית .  צריך להחזיר את רוח הקרב ". 
10:10 - ח"כ זהבה גלאון לאולפן וואלה !  NEWS :  המינוי המסתמן של ליברמן הוא  " מינוי מופקר וחסר אחריות של אדם שאי אפשר לסמוך עליו ,  לא ידוע מה העמדות שלו והוא משתלח נגד אזרחי ישראל הערבים ".  לדבריה , " אני לא סומכת עליו .  איך הוא יהיה שר ביטחון ?  זה מינוי רגיש .  זה הופך את הממשלה לימנית קיצונית ומסוכנת ". 
09:40 - ח"כ שלי יחימוביץ' במשדר וואלה !  NEWS : " השתמשו בהרצוג כדי לפרוס שטיח אדום לליברמן .  בדקתי מה תוכן ההסכם הקואליציוני ,  והתברר שאין .  זו היתה ממשלת ימין בתנאים של ימין - בתמורה לג'ובים ".  
09:30 - ח"כ עפר שלח  ( יש עתיד )  כותב בעמוד הפייסבוק שלו : " איפה אתם עומדים ?  בימים האחרונים נמתח קו ברור בליבה של הפוליטיקה הישראלית .  הוא לא מפריד בין ימין ושמאל או בין בעלי דתות וזהויות שונות ,  אלא בין ההגונים לאלה שלא .  מעכשיו זה יהיה המבחן ,  נייר הלקמוס שלפיו צריך לשפוט את הפוליטיקאים ..  .  באמצע ,  בבדידות לא מזהרת ,  יעמוד ראש הממשלה המשחית ביותר שידעה ישראל .  האיש שמסרסר בתפקידים הרגישים והחשובים ביותר כאילו אין לשום דבר משמעות ,  פרט לפחדים המופרכים שלו לגבי יציבות שלטונו .  שר חוץ ?  שר ביטחון ?  שר חינוך ומשפטים ?  אפשר להחליף הכול בהכול ". 
09:25 - ח"כ חנין זועבי : " מינויו של ליברמן על ידי נתניהו מראה שאיש זה מסוכן יותר :  מי שמגרש ילידים מאדמתם ,  מי שמסית נגדם ,  מי שמסית נגד מימוש זכות הבחירות ,  מי שמעודד גל של משפטי שדה ורצח פלסטינים ברחובות ,  מסוכן לא פחות ממי שמעודד את חייל הרוצח מחברון בבית המשפט ושאיים להוריד לחברת כנסת גרזן על הראש ".  
09:20 - גורמים בבית היהודי מוסרים : " מפלגת הבית היהודי לא מעוניינים בשינויי תיקים .  השרים מאושרים בתפקידם ". 
09:10 - יו"ר הרשימה המשותפת ,  ח"כ מסעוד גנאים ,  מגיב להצעה של נתניהו לליברמן : " מינוי ליברמן לשר הביטחון הוא אזעקת אמת לאזרחי ישראל ,  שתתחיל מכניסתו לתפקיד .  אולי האזעקה תתחיל בצבע אדום בדרום או בצפון ,  ואולי בכלל הוא יתחיל בהפצצת קהיר וסכר אסואן או איסטנבול של ארדואן ".  
8:20 - יו"ר המחנה הציוני יצחק הרצוג מצייץ : " השמאל הקיצוני שם את הביטחון בידיים של ליברמן .  לשמאל קיצוני אין מקום במחנה הציוני ".  הוא ייפגש היום עם ח"כים ממפלגתו .  
8:17 - סיעת כולנו מודיעה על ישיבה מיוחדת בשעה 12:00 לאור האירועים הפוליטיים ,  שבמהלכה ימסור היו"ר משה כחלון התייחסות ראשונה בנושא לכלי התקשורת .  
8:15 - ליברמן נשאל מחוץ לפתח ביתו  " אם אפשר לברך על המוגמר ",  והשיב : " אפשר לברך ביום טוב ". 
0:43 - ח"כ יוסי יונה  ( המחנה הציוני )  מגיב לדברי הרצוג על יחימוביץ' וקורא לקבוע מועד לפריימריז לראשות המפלגה : " כולם יודעים עד כמה חמור השימוש בפטריוטיזם מזויף כדי להסיח את דעתו של הציבור ולהוליכו שולל .  במקום להטיל רפש בחבריו לסיעה ,  הרצוג מתבקש לקחת אחריות על הכישלון המביך והמהדהד של המהלך שהוא רקח ".  
00:02 - ח"כ קסניה סבטלובה  ( המחנה הציוני )  מגיבה על כניסתו הצפויה של ליברמן לממשלה : " מצא מין את מינו .‏  מאחלת זוגיות נפלאה לזוג ביבי-איווט שצפוי להתאחד מחדש .  השניים הפכו מאז כהונתו הראשונה של נתניהו לשותפים טבעיים להרס הדמוקרטיה ופגיעה במעמדה של ישראל בעולם ".  

ליברמן ובנט נפגשו בכנסת לשיחת תיאום עמדות | כל העדכונים
נתניהו שוחח עם יעלון ובסביבת האחרון אמרו : " שום דבר עדיין לא סגור ".  במחנה הציוני קוראים לח"כ לוי-אבקסיס להצטרף .  הרשות הפלסטינית על שר הביטחון המיועד ליברמן : " מוסיף לקיצוניות נתניהו "
 
