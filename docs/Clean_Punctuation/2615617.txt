נתניהו ובנט נפגשו : " רוצים ללכת לדרך משותפת "
 נתניהו ויו"ר הבית היהודי נפגשו לראשונה זה חמש שנים .  בצאתו מהפגישה סירב בנט להתייחס לדברים שנאמרו בה ,  אולם מקורבתו ,  ח"כ שקד ,  הדגישה את רצון מפלגתה לשבת בקואליציה
לראשונה זה חמש שנים נפגשו בצהריים  ( שני )  ראש הממשלה ,  בנימין נתניהו ,  ויו"ר הבית היהודי ,  נפתלי בנט ,  במה שמסתמן כסלילת הדרך לישיבתם המשותפת הממשלה הבאה ,  חרף יחסיהם הטעונים .  בצאתו מהפגישה ,  סירב בנט להתייחס לדברים שנאמרו בה .
 לפי ההערכות ,  עיקר הפגישה עסק בסוגיית השוויון בנטל ,  כאשר טרם נמצא מתווה גיוס שיהיה מוסכם על הגורמים אותם מבקש נתניהו לראות בקואליציה העתידית . " המטרה היא להגיע להבנות ולקווים משותפים לישיבה יחד בקואליציה ",  אמרה הבוקר ח"כ איילת שקד בשיחה עם וואלה !  חדשות .  שקד ,  המקורבת לבנט ,  הוסיפה כי  " אחד הנושאים המרכזיים צפוי להיות סוגיית גיוס החרדים ,  לצד הנושא המדיני וכן הנושא החברתי-כלכלי ,  על מנת לראות שאפשר ללכת יחד לדרך משותפת ".  
בימים האחרונים התקיימו פגישות משולשות רבות בין בכירים בבית היהודי לבכירים לשעבר במערכת הביטחון ,  עם הצלע השלישית - החרדים ,  במטרה להגיע למתווה גיוס שונה מזה של יאיר לפיד ,  שלו תינתן הסכמת שלושת הצדדים .  לפי ההערכות ,  נתניהו יציג בפגישתו עם בנט את גרסתו למתווה גיוס החרדים ,  בתכנית שכוללת הפסקת תקציבים לישיבות שתלמידיהם לא יתגייסו .  תכנית דומה הציג ראש הממשלה גם ללפיד ,  שדחה אותה .  לאור יחסיהם הקרובים של לפיד ובנט ,  שהותקף גם הוא על ידי החרדים ,  ההערכה היא כי גם הוא ישלול אותה .  
שקד התייחסה לברית החדשה של הבית היהודי ,  ואמרה כי  " בינינו לבין לפיד יש הבנות .  הצוותים שלנו ,  של יש עתיד ושל הליכוד צריכים להגיע להסכמה משותפת ".  שקד התייחסה גם לנושא המדיני ואמרה כי  " עמדתנו נותרה כפי שהייתה .  אם ראש הממשלה חושב שצריך לנהל משא ומתן - לא נתנגד ,  אבל לא נסכים לתנאים מוקדמים בעניין הזה ".  
בצעד חריג ,  פגישתם של נתניהו ובנט תתקיים במשרד ראש הממשלה בבסיס הקריה בתל אביב ,  בעוד שפגישות אחרות של ראש הממשלה עם ראשי מפלגות אחרים התקיימו במעונו שבירושלים .  במערכת הפוליטית יש מי שרואה גם בצעד הזה ניסיון של ראש הממשלה לצייר תמונה שבה נתניהו מביך את בנט ומקיים את הפגישות הללו בעל כורחו .  גם יחסיו המתוחים של בנט עם רעיית ראש הממשלה שרה נתניהו לא תורמים לאווירה ,  על אף שאתמול התנצל יו"ר הבית היהודי בפני נתניהו ,  על אמירתו כי  " עברו יחד קורס טרור ".  בנט אמר כי  " נתניהו היא אישה חכמה וכל ביקורת שיש לי על ראש הממשלה תעשה מולו בלבד ".  

נתניהו ובנט נפגשו : " רוצים ללכת לדרך משותפת "
 נתניהו ויו"ר הבית היהודי נפגשו לראשונה זה חמש שנים .  בצאתו מהפגישה סירב בנט להתייחס לדברים שנאמרו בה ,  אולם מקורבתו ,  ח"כ שקד ,  הדגישה את רצון מפלגתה לשבת בקואליציה

