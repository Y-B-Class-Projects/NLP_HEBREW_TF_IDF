גורמים בליכוד : " ההזדמנות האחרונה ,  שלפיד יירד מהעץ "
 במפלגת השלטון תולים תקוות בפגישות שיערוך הערב ראש הממשלה נתניהו עם לפיד ולבני ,  ומבהירים שהוא מוכן לפשרות : " השאלה אם גם ללפיד יש את הנכונות הזאת "
  ( נתניהו מתייחס למשבר הקואליציוני ,  אמש )   
" ההזדמנות האחרונה למנוע בחירות "   כך מתייחסים הבוקר  ( שני )  בליכוד לסדרת הפגישות המכריעה הערב בין ראש הממשלה נתניהו לשרים לבני ולפיד .  לדברי גורמים במפלגה , " הפגישות הערב יכריעו .  ראש הממשלה מוכן להתפשר על חלק מהדברים ,  השאלה אם גם ללפיד יש את הנכונות הזאת .  אם הוא באמת חושב שבחירות מיותרות ,  שיירד לפחות מחלק מהעצים שטיפס עליהם ". 
המשבר בקואליציה - ידיעות נוספות :  פיוס מלא ספקות :  סימני השאלה לקראת פגישת נתניהו-לפיד  " לא נקים קואליציה אחרת בתנאי שנתניהו יילך לבחירות"יורים ומדליפים :  המשבר שדרדר את הממשלה לשפל חסר תקדים 
אחרי שבועות ארוכים של נתק ,  ייפגשו הערב נתניהו לפיד ,  על מנת לנסות לגבש הסכמות שיאפשרו את המשך עבודת הקואליציה .  בליכוד וביש עתיד נשמעו אמש מפויסים יחסית לשורת ההתבטאויות התוקפניות שנשמעו מצד שתי הסיעות בשבועות האחרונים ,  אך עם זאת נראה כי הצדדים מתייחסים בספקנות לסיכויים שהפגישה תפתור את המשבר שנמשך זה יותר מחודש .  
אתמול הבהירו גורמים ביש עתיד   " אפשר לפתור את המשבר בשעתיים ".  עם זאת ,  הבהירו בסיעתו של לפיד כי לא יסכימו להתפשר על תכנית מע"מ אפס לדירה ראשונה ,  שנתניהו מסתייג ממנה עמוקות . " נתניהו הרים את ידו בעד התכנית בקריאה ראשונה .  אם ינסו למסמס את החוק - המחיר של זה ברור ",  אמרו .  
בליכוד ,  מנגד ,  הבהירו כי יתנו הזדמנות אחרונה להגיע להבנות לפני שתתקבל החלטה על בחירות . " ראש הממשלה באמת לא החליט סופית שהוא מעוניין בבחירות .  הוא שוקל את זה ,  אבל לא קיבל החלטה ",  אמר גורם בליכוד המעורב במגעים בין הסיעות . " מרגע שהסיעות החרדיות התחייבו שלא תהיה קואליציה חלופית ,  והנושא הזה ירד מהפרק ,  נותרו שתי אופציות על השולחן :  ללמוד לעבוד ביחד - או ללכת לבחירות .  לראש הממשלה גם חשוב להראות לעם שהוא מיצה את כל אפשרויות ההידברות לפני שהולכים לבחירות .  אפשר להמשיך לעבוד יחד ,  אבל כפי שלפיד התנהל בשבועות האחרונים ,  נראה שדווקא הוא אינו מעוניין בכך ". 
הפגישה בין השניים התאפשרה לאחר שבמהלך היממה האחרונה הועברו בין שתי הלשכות מסרים שלפיהם עדיין קיימת האפשרות למצוא נוסחה שתאפשר להעביר את תקציב המדינה ולהמשיך לעבוד יחד עוד כשנה .  
המשבר בקואליציה החל לפני כמה שבועות סביב תקציב המדינה וסוגיית מע"מ 0% והגיע לשיא עם העברתו בקריאה טרומית של  " חוק ישראל היום "  לפני כשלושה שבועות .  מאז חל נתק מוחלט בין יש העתיד והתנועה מחד והליכוד מצד שני ,  כשאישור חוק הלאום בממשלה לפני שבוע רק החריף את המחלוקת .  מאז נעשו מספר ניסיונות לגשר על המחלוקת - אולם ללא הצלחה .  
במקביל בדק ראש הממשלה נתניהו אפשרות להקדים את הבחירות באמצעות העברת חוק לפיזור הכנסת ,  ולשם כך ניהל מגעים עם הסיעות החרדיות .  אלו התחייבו בפני נתניהו שלא להצטרף לממשלה חלופית אם יודיע על פירוק הממשלה ,  אך לא להתחייב להמליץ על נתניהו להרכבת הממשלה במקרה של בחירות .
 נראה כי מאמציו של נתניהו להגיע לפשרה עם לפיד ולבני היום הם ,  כאמור ,  בבחינת ניסיון סופי לאחות את הקרעים לפני פירוק סופי של הקואליציה .
 לפניות לכתב עמרי נחמיאס :  omri_n@walla.net.il 

גורמים בליכוד : " ההזדמנות האחרונה ,  שלפיד יירד מהעץ "
 במפלגת השלטון תולים תקוות בפגישות שיערוך הערב ראש הממשלה נתניהו עם לפיד ולבני ,  ומבהירים שהוא מוכן לפשרות : " השאלה אם גם ללפיד יש את הנכונות הזאת "
 
