עדיין אין ממשלה :  המגעים הפוליטיים יתחדשו בצהריים
אחרי הפסגה המרובעת בהשתתפות נתניהו ,  ליברמן ,  בנט ולפיד ,  המשיכו נציגי המפלגות לדון עד לפנות בוקר ויתכנסו שוב ב-13:00 .  אמש הבהיר לפיד : " אני בטח עוד אחזור "
 דיוני המשא ומתן הקואליציוני יתחדשו היום  ( שני )  ב-13:00 בצהריים אחרי שנציגי הליכוד-ביתנו ,  יש עתיד והבית היהודי נועדו הלילה עד 4:00 לפנות בוקר .  אמש נערכה פגישת פסגה מרובעת בין ראש הממשלה בנימין נתניהו ,  שר החוץ לשעבר אביגדור ליברמן ,  יו"ר הבית היהודי נפתלי בנט ויו"ר יש עתיד יאיר לפיד .  
לפיד הקדים והגיע כבר בשעה 22:00 למשרד ראש הממשלה .  בנט הגיע כחצי שעה לאחר מכן .  בתום ישיבה משותפת שארכה כשעה ,  עזבו השניים את המקום .  לאחר הפגישה המרובעת ,  המשיכו הצוותים הקואליציוניים בדיונים . " אני בטח עוד אחזור ",  אמר לפיד בתום הפגישה .
 עוד אמר אתמול לפיד ,  שככל הנראה צפוי להתמנות לשר האוצר בממשלת נתניהו השלישית ,  כי הדיונים הקואליציוניים עדיין לא תמו ,  אך הדגיש כי השיחות לא נקלעו למבוי סתום .  
גם ליברמן התייחס אתמול להקמת הממשלה . " אין ספק שבשבוע הזה הכנסת תצביע על אישור לממשלה החדשה ,  הרכב חדש לממשלה .  אני מניח שלקראת יום שלישי הנושא ייסגר ועדיף לקחת עוד יום אחד על מנת לגבש את ההבנות מראש כדי למנוע חיכוכים בעתיד .  כרגע יש תהליך בלתי הפיך שבעיצומו ,  וכל אחד מנסה ברגע האחרון לעשות מקצה שיפורים ",  אמר ליברמן בביקור בדימונה . " היה רצוי להקים ממשלה יותר רחבה - אבל זה מה שיש כרגע ,  ונעשה הכי טוב שאפשר ". 
אם לא יהיו הפתעות של הרגע האחרון ,  יקבע מחר ומחרתיים שיבוץ השרים הסופי .  ביום רביעי צפוי נתניהו להודיע רשמית לנשיא המדינה ,  שמעון פרס ,  וליו"ר הכנסת על הרכבת הממשלה .  במקביל ,  יונחו ההסכמים הקואליציוניים על שולחן הכנסת .  באותו יום או רק למחרת תושבע הממשלה ה-33 במליאת הכנסת ,  וחברי הממשלה יתייצבו לתמונה הקבוצתית החגיגית בבית הנשיא .  
עוד על המגעים הקואליציונייםהסתיימה הפסגה הפוליטית : " הצוותים יושבים ועובדים"לקראת הקמת הממשלה :  מה צפוי לנו בימים הקרובים ? לקראת סיום ?  יאיר לפיד : " זה ייקח עוד זמן "
 לפניות לכתב :  talk2yaira@walla.co.il 

עדיין אין ממשלה :  המגעים הפוליטיים יתחדשו בצהריים
אחרי הפסגה המרובעת בהשתתפות נתניהו ,  ליברמן ,  בנט ולפיד ,  המשיכו נציגי המפלגות לדון עד לפנות בוקר ויתכנסו שוב ב-13:00 .  אמש הבהיר לפיד : " אני בטח עוד אחזור "
 
