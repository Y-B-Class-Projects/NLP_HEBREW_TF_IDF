נתניהו מודה :  התקיימו מגעים להרחבת הקואליציה עם הרצוג וליברמן
בישיבת שרי הליכוד אישר ראש הממשלה את הדיווחים האחרונים באשר להרחבת הממשלה עם יו"ר המחנה הציוני ויו"ר ישראל ביתנו .  לדברי גורמים שנכחו בישיבה ,  נתניהו הבהיר כי המגעים לא הבשילו לכדי הסכמות כלשהן
 ( כחלון חשף :  מגעים להרחבת הקואליציה נקטעו בשל הבדיקה נגד הרצוג ,  בחודש שעבר )  
ראש הממשלה נתניהו הודה הבוקר  ( רביעי )  בישיבת שרי הליכוד כי לאחרונה התקיימו מגעים משמעותיים עם מפלגת המחנה הציוני על הרחבת הקואליציה .  לדברי גורמים שנכחו בישיבה ,  נתניהו אישר את הפרסומים הרבים בנושא הזה שהופיעו בשבועות האחרונות ,  אולם הבהיר כי המגעים לא הבשילו לכדי הסכמות כלשהן .  
נתניהו אמר לשרים שנכחו בישיבה כי המגעים להרחבת הקואליציה ,  העומדת כיום על 61 חברי כנסת בלבד ,  נכשלו כיוון שמנהיג מפלגה שהיה מועמד להצטרפות לממשלה - אביגדור ליברמן  לא היה מעוניין בכך ,  ואילו המנהיג האופציונלי האחר - יו"ר האופוזיציה יצחק הרצוג - אינו יכול להצטרף בשל התנגדות פנים-מפלגתית למהלך מסוג זה .  עם זאת ,  נתניהו הבהיר כי הוא ימשיך לנסות לפעול להרחבת הקואליציה הצרה .  
במפלגתו של הרצוג ממשיכים להישמע בימים האחרונים קולות המביעים התנגדות ברורה להצטרפות לממשלה .  ח"כ אראל מרגלית אמר כי הסכמה לממשלת אחדות עם נתניהו תהווה בגידה במורשתו של יצחק רבין .  ח"כ יואל חסון כתב היום בחשבון הטוויטר שלו כי  " אם כל האנרגיה שהושקעה בספינים ובמשא ומתן להקמת ממשלת האחדות בכאילו תופנה עכשיו להקמת הגוש הדמוקרטי הגדול ,  לא יהיה למי להצטרף .  נתניהו יוחלף ". 
בחודש שעבר הודה שר האוצר משה כחלון כי התקיימו מגעים לצירוף סיעת המחנה הציוני לקואליציה ,  אולם אלה נקטעו בשל הבדיקה שנפתחה נגד העומד בראשה ,  יצחק הרצוג ,  בקשר למימון לא חוקי לכאורה של קמפיין הבחירות לראשות המפלגה בשנת 2013 . " היו מגעים עם הרצוג לכניסה לממשלה ,  וזה פשוט הרחיק את זה ",  הבהיר ,  בנאום שנשא בכנס לשכת עורכי הדין באילת . " המפלגה היחידה בעיניי שהיא בעלת פוטנציאל להצטרף זאת העבודה ,  ועכשיו זה מרחיק את העניין ".  לפני כשבועיים דווח כי מסתמן שלא נמצאו מספיק ראיות כדי להגיש כתב אישום נגד הרצוג .  

נתניהו מודה :  התקיימו מגעים להרחבת הקואליציה עם הרצוג וליברמן
בישיבת שרי הליכוד אישר ראש הממשלה את הדיווחים האחרונים באשר להרחבת הממשלה עם יו"ר המחנה הציוני ויו"ר ישראל ביתנו .  לדברי גורמים שנכחו בישיבה ,  נתניהו הבהיר כי המגעים לא הבשילו לכדי הסכמות כלשהן

