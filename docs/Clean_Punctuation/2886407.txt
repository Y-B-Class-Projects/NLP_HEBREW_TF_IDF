בשל התנגדות דרעי :  מתווה הגז לא יעלה השבוע להצבעה בכנסת
גורמים בסביבתו של נתניהו הסבירו כי הוא החליט שלא להעלות את המתווה בשל הצהרת שר הכלכלה כי לא יחתום על סעיף 52 ,  העוקף את סמכויות הממונה על ההגבלים .  בימים אלה מתכנסת ועדת איתור לבחירת הממונה החדש ,  ועד אז המתווה לא יקודם
מתווה הגז לא יעלה להצבעה השבוע במליאת הכנסת - כך אישרו היום  ( שני )  בצהריים גורמים בסביבתו של ראש הממשלה בנימין נתניהו .  החלטתו של נתניהו שלא להעלות את המתווה להצבעה מגיעה שבוע לאחר הצהרתו של שר הכלכלה אריה דרעי בשיחה עם תא כתבי הכנסת כי בכל מקרה לא יסכים לחתום על סעיף 52 ,  המפקיע את סמכותו של הממונה על ההגבלים העסקיים .  נתניהו קיווה כי אם הכנסת תאשר את המתווה דרעי יתרצה ויסכים לחתום על הסעיף ,  אולם לאחר שהבהיר כי אין בכוונתו לעשות כן ,  הפכה ההצבעה בכנסת למיותרת .
 כעת ,  המתווה לא יקודם עד אשר ייכנס לתפקידו הממונה החדש על ההגבלים העסקיים שבימים אלה מתכנסת ועדת איתור לבחירתו .  בשבוע שעבר העריך דרעי כי הליך הבחירה של הממונה על ההגבלים ייקח כחודש .  עם כניסתו לתפקידו ,  הוא יצטרך לבחון את המקרה ולהחליט אם לחתום עליו .  לפיכך ,  יחלפו כמה חודשים עד שהמתווה יצא לדרך .  

בשל התנגדות דרעי :  מתווה הגז לא יעלה השבוע להצבעה בכנסת
גורמים בסביבתו של נתניהו הסבירו כי הוא החליט שלא להעלות את המתווה בשל הצהרת שר הכלכלה כי לא יחתום על סעיף 52 ,  העוקף את סמכויות הממונה על ההגבלים .  בימים אלה מתכנסת ועדת איתור לבחירת הממונה החדש ,  ועד אז המתווה לא יקודם

