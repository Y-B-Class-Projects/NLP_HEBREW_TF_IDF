אלי ישי : " יש התנחלויות שלא נפנה לעולם "
 רגע לפני נאום נתניהו ,  הגיע ישי לוואלה !  LIVE והעריך : " רה"מ יהיה פייסני ".  על מצעד הגאווה : " אין עוררין שיש פה סטייה מסוימת "
  ( עריכת וידאו :  רן צימט )  
" יש מקומות שלא נפנה אותם לעולם והיו גם הבנות על הדברים האלה ",  כך אמר היום  ( חמישי )  שר הפנים וסגן ראש הממשלה אלי ישי בראיון לוואלה !  LIVE .  לדברי יו"ר ש"ס , " היתה הבטחה נשיאותית של הנשיא לשעבר בוש בנוגע לגושי ההתיישבות והגידול הטבעי והיום יש ממשל שאומר 'גם גידול טבעי לא' .  לא יבנו גן ,  לא יבנו בית ספר ,  לא יבנו מרפסת ,  משפחה שעלתה ברוך השם לארבעה וחמישה ילדים לא תבנה חדר נוסף ?  אז אני זועק וכואב ,  זה נקרא סמן ימני קיצוני ?  ". 
השר ישי אמר כי נאומו של נשיא ארצות הברית ברק אובמה בקהיר היה  " מאוד ברור ",  אך עם זאת הדגיש כי  " יש פרשנויות שונות לגבי מה שנאמר ".  בעניין ההתנחלויות אמר ישי כי  " צריך לזכור שלא מדובר במאחזים הבלתי חוקיים ,  אלא מדובר במעלה אדומים ,  זאת גם התנחלות .  מה שיקרה הוא שמשם גם נקבל קסאמים ".  
לגבי המשא ומתן עם הפלסטינים אמר ישי : " אני לא חושב שנוכל להתקדם למו"מ באופן הזה ,  כאשר הם לא מאוחדים בתוכם .  יש את חמאס - ראית מה קרה בעזה ?  אחר כך יהיו בחירות וייתכן שהם יכבשו את הגדה .  אז מול מי נעשה שלום ?  למי נחזיר את השטחים האלה ?  לחמאס ?  אנחנו מתאבדים ?  ". 
לגבי נאומו הצפוי של ראש הממשלה בנימין נתניהו ביום ראשון באוניברסיטת בר אילן ,  העריך ישי כי  " ראש הממשלה ילך לדעתי על נאום מאוד פייסני ,  יקרא לשלום ויעמוד על העקרונות ".  
ישי התייחס גם למצעד הגאווה שיערך מחר בתל אביב . " אין עוררין שיש פה מהלך של סטייה מסוימת .  הנקודה היא איך מתמודדים עם הסטייה הזאת .  השאלה היא אם באמת אנו הולכים ועושים מזה חגיגה והולכים ומבליטים את זה ומראים את זה לכל בני הנוער .  אני לא יכול להתערב לאף אחד במה שהוא עושה בביתו ובחדרו ,  אבל לקחת נושא כזה ולעשות מזה מצעד ?  זאת השאלה .  אני חושב שמי שנותן יד לדבר הזה ,  פועל נגד רחשי ליבם של רוב התושבים ". 

אלי ישי : " יש התנחלויות שלא נפנה לעולם "
 רגע לפני נאום נתניהו ,  הגיע ישי לוואלה !  LIVE והעריך : " רה"מ יהיה פייסני ".  על מצעד הגאווה : " אין עוררין שיש פה סטייה מסוימת "
 
