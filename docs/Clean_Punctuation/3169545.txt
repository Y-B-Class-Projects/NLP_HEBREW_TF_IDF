נתניהו בסיום קורס טיס :  נמשיך לפעול בעוצמה נגד מטרות איראניות
בטקס בבסיס חצרים אמר ראש הממשלה כי ישראל תוסיף לפעול נגד תכנית טהראן להפוך את סוריה ל"בסיס טילים קטלני ".  לדבריו , " בתחילה עמדנו לבד ,  אבל החלטת טראמפ לפרוש מהסכם הגרעין יצרה היפוך אסטרטגי "
  ( בווידאו :  נתניהו בישיבת הממשלה ,  מוקדם יותר החודש )  
ראש הממשלה בנימין נתניהו אמר היום  ( חמישי )  כי ישראל  " לא תיתן לאיראן לפתח נשק גרעיני ,  ותמשיך לפעול בכל העוצמה נגד תכניתה להפוך את סוריה לבסיס טילים קטלני נגדנו ".  בנאומו בטקס סיום קורס טיס בבסיס חצרים של חיל האוויר אמר נתניהו כי  " נטישת החברות והמדינות את השוק האיראני ,  והפגנות ההמונים באיראן מלמדות שהמאמצים שלנו להעמיד את איראן במקומה נושאים פרי ".   
" לא תמיד היו הדברים כך ",  הוסיף ראש הממשלה . " תחילה עמדנו לבד מול הסכם הגרעין הרע עם איראן ,  שמימן את שאיפותיה .  אבל החלטתו של הנשיא טראמפ לפרוש מהסכם הגרעין יוצרת היפוך אסטרטגי במצבה של ישראל .  איראן נקלעה לטלטלה כלכלית ,  וזרימת הכסף הגדול לקופתה נעצרה בחריקת בלמים .  העם האיראני מרגיש בכיסו את הקנאות הפונדמנטליסטית של מנהיגיו .  החזרת הסנקציות לא ליכדה את הציבור האיראני סביב המשטרה ,  ורובים מבינים שמשטר האייתוללות מבזבז משאבים במקום להשקיע אותם פנימה .  
שר הביטחון אביגדר ליברמן ,  שנשא גם הוא דברים בטקס ,  אמר כי  " מדיניות ביטחון רצינית ואחראית לא יכולה להיות ממענה ללחץ תקשורתי או ציבורי ".  לדבריו , " מדינת ישראל מתמודדת עם אתגרים ואיומים רבים ,  גם בדרום וגם בצפון .  שלומם וביטחונם של תושבי הדרום והצפון ,  כמו כל אזרחי ישראל ,  הוא בראש מעיינינו .  סמכו עלינו שאנחנו פועלים באופן אחראי ושקול בהתאם לאינטרס הישראלי .  אין לנו כוונה להיגרר ,  אלא להוביל .  נעשה מה שצריך ,  כמו שצריך ,  מתי שצריך ". 
ליברמן פנה למסיימי קורס הטיס ואמר : " אני רואה לפני את מפקדי הלהקים והטייסות של העשור הבא .  אני רואה לפני את כוח המגן הטוב ביותר בעולם ,  בצבא החזק ביותר במזרח התיכון - על כל זרועותיו -באוויר ,  בים וביבשה - ערוך ומוכן לכל תרחיש ".  

נתניהו בסיום קורס טיס :  נמשיך לפעול בעוצמה נגד מטרות איראניות
בטקס בבסיס חצרים אמר ראש הממשלה כי ישראל תוסיף לפעול נגד תכנית טהראן להפוך את סוריה ל"בסיס טילים קטלני ".  לדבריו , " בתחילה עמדנו לבד ,  אבל החלטת טראמפ לפרוש מהסכם הגרעין יצרה היפוך אסטרטגי "
 
