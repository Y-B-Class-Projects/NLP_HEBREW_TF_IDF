נתניהו בטקס לזכר חללי צוק איתן :  מי שירים עלינו יד - ייענה בעוצמה
ראש הממשלה ונשיא המדינה משתתפים בטקס בהר הרצל לציון שלוש שנים למבצע . " איננו משלימים עם פגיעה כלשהי בריבונותנו ",  אמר נתניהו .  ריבלין : " מצרים על מצבם של תושבי עזה ,  אך כל עוד חמאס מנהל את עזה - היא לא תשוקם "
 נשיא המדינה ראובן ריבלין וראש הממשלה בנימין נתניהו משתתפים היום  ( חמישי )  בטקס לזכר חללי מבצע  " צוק איתן "  בהר הרצל ,  שבימים אלה מציינים שלוש שנים מאז שהתנהל . " איננו משלימים עם פגיעה כלשהי בריבונותנו  לא בדרום ,  לא בצפון ,  לא בשום מקום ",  אמר נתניהו . " שקט ייענה בשקט .  אבל מי שיניף את ידו עלינו  נתקל בתגובה נחרצת ועוצמתית .  אויבנו יודעים זאת ,  אויבנו ברצועת עזה יודעים זאת שבעתיים ".  
" משפחות יקרות ,  חייהם של 68 חיילים אהובים ועוד חמישה אזרחים אהובים ,  כולל דניאל בן הארבע ,  נגדעו במבצע ,  נכרתו באבחה ,  חיים צעירים ויפים וכל כך מבטיחים .  מצטרף אליהם נופל נוסף ,  חגי בן ארי .  המחויבות שלנו להחזיר הביתה את אורון שאול והדר גולדין שרירה וקיימת .  לא נרפה מהמשימה הזו ,  עד שהיא תושלם בהצלחה .  איננו מרפים מהמשימה הקדושה הזאת .  לרבות ,  בימים האחרונים .  כך גם באשר לאברה מנגיסטו והישאם א-סייד ,  אזרחים ישראלים המוחזקים ברצועת עזה ,  בידי אויב אכזר ",  הוסיף נתניהו .  
הנשיא ריבלין אמר בטקס כי  " אנו יודעים שמבצע צוק איתן לא יהיה ,  כנראה ,  העימות האחרון .  אנחנו נלחמים בארגון טרור ,  ארגון טרור שהוא אכזרי ,  קיצוני ורצחני .  אנו מוכנים וערוכים לתת מענה לכל תרחיש ולכל איום .  אין לנו עניין בהסלמה ".  
ריבלין התייחס בדבריו גם למשבר ההומניטרי בעזה . " אנחנו מצרים גם על תושבי עזה שנמקים וכורעים תחת העול ,  וחיים ללא חשמל כמעט ,  בהיעדר תשתיות ראויות של מים ,  רפואה וחינוך .  אולם ,  שיקום עזה מחייב את השבת בנינו הביתה והפסקת כל עוינות כלפי ישראל . 
" כל עוד חמאס ,  ארגון טרור שפועל להשמדת ישראל ,  שלא מכבד חיי אדם ,  שלא מכבד זכויות אדם ,  ארגון רצחני ואכזרי שמנהל את עזה - עזה לא תשוקם .  כל עוד חמאס ימשיך לעשות שימוש ציני בסיוע ההומינטרי שהוא מקבל ויפנה אותו להתחמשות ולהתעצמות צבאית על חשבון דאגתו לאזרחיו ,  שבהם הוא משתמש כבני ערובה - עזה לא תשוקם .  מכובדיי ,  יקיריי ,  משפחות יקרות ,  אתם איבדתם את היקר מכל .  אין שיעור לכאבכם ".  

נתניהו בטקס לזכר חללי צוק איתן :  מי שירים עלינו יד - ייענה בעוצמה
ראש הממשלה ונשיא המדינה משתתפים בטקס בהר הרצל לציון שלוש שנים למבצע . " איננו משלימים עם פגיעה כלשהי בריבונותנו ",  אמר נתניהו .  ריבלין : " מצרים על מצבם של תושבי עזה ,  אך כל עוד חמאס מנהל את עזה - היא לא תשוקם "
 
