נתניהו רומז לאירן ?  יכולת הסייבר משפרת ההגנה שלנו
בכנס המכון למחקרי ביטחון לאומי אמר ראש הממשלה כי אירן צריכה להפסיק את ההעשרה ,  להוציא את החומר שהועשר ולפרק את המתקן בקום . " זה צריך להיות יעד המשא ומתן "
  ( צילום :  דניאל בוק ,  עריכה :  אמיר קוטיגרו )  
ראש הממשלה ,  בנימין נתניהו ,  נאם הערב  ( שלישי )  בפתיחת הכנס השנתי של המכון למחקרי ביטחון לאומי בתל אביב ,  והתייחס בהרחבה לסוגיית הגרעין האירני .  כשברקע פרשת הווירוס שתקף מחשבים באירן ,  אמר נתניהו כי תחום הסייבר משולב בבעיית הגרעין ובעיית הטילים וציין כי  " יכולת הסייבר שאנחנו מפתחים מגדילה את כושר ההגנה של מדינת ישראל ".  
לדברי ראש הממשלה ,  בתחום הסייבר אין משמעות רבה לגודלה של המדינה ויש משמעות לכוח המדעי שלה  " ובזה ישראל מבורכת ".  נתניהו הסביר כי ישראל משקיעה בכך הון רב אנושי וכספי כאחד . " אני צופה שההשקעות האלה יגדלו בשנים הקרובות ",  הוסיף . " כל מדינה מתקדמת מאויימת על ידי מערכות תקיפה בתחום הסייבר ,  וכיוון שאנחנו אחת המדינות הממוחשבות בעולם ,  אנחנו חשופים במיוחד ".  
נתניהו הזכיר את מטה הסייבר הלאומי שהוקם ואמר כי  " כמו בכל דבר חשוב קבעתי יעד  שישראל תהיה בין חמש המעצמות המובילות בתחום הסייבר בעולם .  אני מאמין שנשמור על יעד זה ".  
נתניהו התייחס לשיחות בין המעצמות לאירן בנושא הגרעין וטען כי  " לא רק שצריך להעצים את הסנקציות ,  צריך להעצים את הדרישות מאירן ולעמוד על כך שתבצען במלואן .  היא צריכה להפסיק העשרה ,  להוציא משטחה את כל החומר שהועשר ולפרק את המתקן בקום "   .
 ראש הממשלה הבהיר בנאומו כי רק התחייבות מפורשת במשא ומתן לשלוש הדרישות האלה ובדיקת ביצוען יכול לעצור את תכנית הגרעין . " זה צריך להיות יעד המשא ומתן .  עם זאת ,  זה אינו מה שנדרש מאירן כיום ",  אמר נתניהו והביע אכזבה מהשיחות עד כה . " אני נמצאים אחרי כמה סבבי שיחות בהן האירנים נדרשו לחדול מהעשרה נמוכה של אורניום ,  של שלושה אחוזים .  לא רק שהם לא עשו זאת ,  הם המשיכו להעשיר ללא הפרעה ועלו ל-20 אחוזים וכפי שהתברר לאחרונה אף למעלה מזה .  הם מקדמים כל הזמן את תכניתם לייצור פצצות גרעיניות .  היה מצופה שלאור ההפרות המעצמות ידרשו מאירן להפסיק כל העשרה ,  אבל במקום דווקא הורידו את הדרישות .  בסיבוב הזה לא מתעקשים על כך שאירן תפסיק את כל ההעשרה .  הסנקציות חשובות ואני אומר בסיפוק שהלחץ מופעל ,  אבל מנגד הן חייבות להיות מלוות בדרישות שהשילוב שלהן יוביל לעצירת התכנית .  יתכן שהם יפסיקו זמנית ,  אבל המבחן יהיה אם האירנים יעצרו את כל ההעשרה ויפרקו את המתקן בקום .  זה המבחן ".  
ראש הממשלה גם הגיב לכתבי האישום בטורקיה נגד בכירים בשל המשט לעזה ופנה לחיילי צה"ל . " מדינת ישראל תמיד תעמוד לצידכם בכל מקום ,  בכל מצב .  אתם שמרתם עלינו ,  אנחנו נשמור עליכם ",  אמר נתניהו .  
בנאומו התייחס ראש הממשלה לתהליך המדיני מול הפלסטינים וקרא ליו"ר הרשות ,  אבו מאזן ,  לתת סיכוי לשלום . " הסכם שלום עם הפסלטינים נחוץ בראש ובראשונה כדי למנוע מדינה דו לאומית וכמובן כדי לחיות בשלום ,  וכדי לחזק את מעמד ישראל כמדינה יהודית דמוקרטית .  איננו רוצים לקלוט פלסטינים ולקבלם כאזרחי מדינת ישראל .  ולכך התייחסתי בנאום בכנסת ,  בבר אילן ובקונגרס האמריקני ,  כי אני תומך ומקדם את השלום בין שתי מדינות לאום  מדינה פלסטינית מפורזת שתכיר במדינת לאום יהודית .  יש תמיכה רחבה מאוד בעם להסדר כזה שנותן מענה לאיומים התמידיים .  אני אומר שממשלת האחדות תומכת בכך וקורא לאבו מאזן לא להחמיץ הזדמנות זו ולתת סיכוי לשלום .  אל תאבד את ההזדמנות להושיט יד לשלום ,  ובאנגלית  President Abbas ,  all we are saying is give peace a chance .  
ראש הממשלה התייחס בדבריו גם לסוגייה שמסעירה לאחרונה את המדינה - האזרחים הזרים ,  ואמר כי פריצת גבולות המדינה על ידי מסתנני עבודה בלתי חוקיים היא איום . " המדיניות שלי בעניין היא ברורה - קודם לעצור באמצעות הגדר ,  ובמקביל להוציא את כל אלו שנמצאים בישראל אל מחוץ למדינה .  נתחיל בהוצאת המסתננים מדרום סודן ,  בכפוף להחלטת בית המשפט שאני מאמין שנקבל בימים הקרובים .  חשוב להבין שהחוק הבינלאומי מקשה על ההצעה .  אם אתה רוצה להחזיר אותם או להוציא אותם למדינה שלישית ,  צריך את אישור המדינה ,  ולהבטיח שלא יאונה להם כל רע .  אנחנו מקיימים לצורך כך מגעים עם מדינות רבות ,  זה לא יקרה ביום אחד ,  אבל זה גם לא משהו שאין לו פתרון .  אף על פי שזה קשה ,  אפשר גם אפשר להוציא ואנחנו נוציא .  כמו שפתרנו בעיות אחרות נפתור גם את זו ,  בכפוף להסכמים בינלאומיים ".  
נתניהו קרא לציבור לגלות איפוק ואחריות בנוגע לסוגייה . " אנחנו עם מוסרי וננהג בהתאם .  אנחנו שוללים אלימות ,  התלהמות .  אנחנו מכבדים את זכויות האדם .  יש זכויות גם לאנשים שאין להם זכות להיות פה ,  ונכבד אותם  נוציא ונכבד אותם .  לא נאבד צלם אנוש אבל גם לא נקבל את המציאות שבה מסתנני יבשת שלמה יגיעו לפה כדי לעבוד .  אנחנו מחויבים להגן על הגבולות גם כדי להגן על עתיד ישראל ". 
לקריאה נוספתאירן : " מתקפת-הסייבר של משטר לא לגיטימי תיכשל"השר יעלון : " הווירוס - אמצעי סביר לפגוע באירן"סעיפי דו"ח סבא"א שנעלמו מהעין :  אירן מקדמת גם ייצור פלוטוניום
לפניות לכתבת :  tal_sh@walla.net.il 

נתניהו רומז לאירן ?  יכולת הסייבר משפרת ההגנה שלנו
בכנס המכון למחקרי ביטחון לאומי אמר ראש הממשלה כי אירן צריכה להפסיק את ההעשרה ,  להוציא את החומר שהועשר ולפרק את המתקן בקום . " זה צריך להיות יעד המשא ומתן "
 
