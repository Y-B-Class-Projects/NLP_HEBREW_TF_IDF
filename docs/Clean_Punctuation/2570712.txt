אילון : " מצטמצמים הפערים בין ישראל לארה"ב בעניין אירן "
 סגן שר החוץ אומר כי למרות שאובמה לא הציג קו אדום בנאומו בעצרת הכללית ,  מתנהלים מגעים חשאיים בעניין .  לדבריו ,  עמדות וושינגטון וירושלים הולכות ומתקרבות נוכח התרסת אירן
וושינגטון וירושלים מנהלות מגעים לגיבוש קווים אדומים לאירן בטרם יתקפו את מתקני הגרעין שלה  כך אמר היום  ( חמישי )  סגן שר החוץ ,  דני אילון .  לדברי אילון ,  המגעים מתנהלים לגיבוש הקו האדום ,  גם אם לא יוצג בפומבי .  אילון אמר את הדברים לקראת נאומו של ראש הממשלה ,  בנימין נתניהו ,  הערב בפני העצרת הכללית של האו"ם ,  ולאחר נאומו ביום שלישי של נשיא ארצות הברית ,  ברק אובמה .  לדברי אילון , " דבריו של אובמה ,  לפיהם לא יאפשר לאירן להשיג נשק גרעיני חשובים מאוד ,  גם אם לא הציג קווים אדומים ".  אילון אמר עוד כי המגעים עם ארצות הברית בעניין בלימת תכנית הגרעין האירנית ,  וכי הפערים בין עמדות המדינות מצטמצמים כל העת ,  לנוכח  " המשך ההתרסה של אירן ",  כדבריו .  
הלילה המריא ראש הממשלה נתניהו לביקור מדיני בן שלושה ימים בארצות הברית ,  שבמרכזו יישא דברים בעצרת הכללית של האו"ם . " אסור שהמדינה המסוכנת ביותר בעולם תתחמש בנשק המסוכן ביותר בעולם ",  צפוי נתניהו להטיח בפני באי העצרת ,  ולהתריע כי הזמן הולך ואוזל לעצירת תכנית הגרעין האירנית ,  תוך שהוא מציג  " קו אדום "  לתקיפה באירן .  הנאום ישמש כתב אישום נוקב נגד טהרן ,  אך גם נגד אזלת היד של הקהילה הבינלאומית ,  שאינה נוקטת בצעדים חריפים וברורים מספיק לעצירת אירן וגרורותיה ,  ואינה נענית לדרישתו של נתניהו להצבת  " קווים אדומים ".  
בימים האחרונים עמלו בלשכת ראש הממשלה בקדחתנות על תוכן הנאום - אותו יישא ראש הממשלה בצהריים  ( בסביבות 20:00 שעון ישראל )  ,  ועקבו בדריכות אחר נאומיהם של נשיא ארה"ב ,  ברק אובמה ,  ונשיא אירן מחמוד אחמדינג'ד ,  שנשאו דברים בערב יום כיפור ובמהלך החג .  טרם צאתו ,  פרסם ראש הממשלה איגרת לאזרחי ישראל . " אני ממריא הלילה לניו יורק לייצג את מדינת ישראל ",  כתב נתניהו . " בשאלת אירן כולנו מאוחדים במטרה למנוע ממנה להשיג נשק גרעיני ".  נתניהו התייחס באיגרת לנאומו של נשיא אירן ,  מחמוד אחמדינג'ד ,  מוקדם יותר ,  וכתב כי  " ביום בו אנו מתפללים להיכתב בספר החיים ,  ניתנה במה למשטר הרודנות באירן שחותר בכל הזדמנות לדון אותנו למוות .  ביום הכיפורים ,  הקדוש לעם היהודי ,  בחר הצורר האירני לקרוא בפומבי מול פני כל העולם להיעלמותנו .  זהו יום שחור לאלה שבחרו להישאר באולם ולשמוע את דברי השטנה הללו ",  תקף נתניהו את נציגי הקהילה הבינלאומית שהאזינו לנאומו של אחמדינג'ד .
 עיקר נאומו של נשיא ארה"ב עסק במתח עם העולם המוסלמי ,  והנושא האירני תפס רק חלק קטן מהנאום ;  אובמה עמד בסירובו לדרישת הקווים האדומים של נתניהו ,  ובכל זאת ,  הציג ניסוח חדש הצהיר בתקיפות כי  " ארה"ב תעשה מה שצריך כדי למנוע אירן גרעינית ".  לדברי אובמה , " אמריקה רוצה לפתור את הנושא בדרך דיפלומטית ,  ואנחנו מאמינים שיש עדיין זמן ומרחב לעשות זאת ,  אבל הזמן אינו בלתי מוגבל ",  תוך שהוא חוזר ומדגיש כי  " אירן עם נשק גרעיני אינה אתגר שניתן להכיל אותו ".  

אילון : " מצטמצמים הפערים בין ישראל לארה"ב בעניין אירן "
 סגן שר החוץ אומר כי למרות שאובמה לא הציג קו אדום בנאומו בעצרת הכללית ,  מתנהלים מגעים חשאיים בעניין .  לדבריו ,  עמדות וושינגטון וירושלים הולכות ומתקרבות נוכח התרסת אירן

