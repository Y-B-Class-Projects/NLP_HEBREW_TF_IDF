 " למה אין Uber בישראל ?  ":  נתניהו וכץ החליפו מהלומות בישיבת הממשלה
עימות חריג ניצת בין ראש הממשלה שפנה לשר התחבורה בנוגע להפעלת חברת המוניות בישראל .  נתניהו אמר לכץ ש"צריך תחרות ".  כץ ענה : " תפקידי הוא לא לדאוג לאילי הון זרים ,  אלא לאזרחי מדינת ישראל "
 ראש הממשלה בנימין נתניהו ושר התחבורה ישראל כץ נקלעו לעימות חריף היום  ( ראשון )  בישיבת הממשלה .  הוויכוח בין השניים עסק בתחרות בענף המוניות ,  כשכץ הסביר לנתניהו על הבעיות הביטחוניות שבהפעלת חברת ההסעות Uber בישראל .  נתניהו ,  מצדו ,  סיפר כי שוחח עם מנכ"ל החברה בדאבוס ,  ושר התחבורה עקץ אותו בטענה שהוא דואג לאזרחים - ולא לטייקונים זרים .
 חברת Uber אמנם פועלת בישראל במתכונת של תחנת מוניות ,  אולם ברחבי העולם היא מושתתת על נהגים פרטיים שמציעים את עצמם להסעות בתשלום . " ישראל ,  צריך תחרות .  פגשתי את מנכ"ל אובר בדאבוס ",  אמר נתניהו .  כץ דחה את הדברים בתוקף : " לי אתה אומר את זה ?  אני ,  שפותח את השמיים לתחרות ,  אחרי שמיים פתוחים ורפורמת הנמלים ?  אין לי בעיה עם 'אובר' ,  רק שיפעלו במסגרת החוק .  יש עם זה הרבה בעיות בטיחותיות .  מה יקרה אם יחטפו נוסע ?  אם אתה רוצה - קח את זה לטיפולך ".  נתניהו השיב : " אולי באמת אקח ".  ראש הממשלה המשיך בשלו : " צריך להוזיל את המחירים ".  ולכך ענה כץ כי  " המחיר מפוקח ".   " בדיוק ",  הדגיש נתניהו , " אני לא מדבר פיקוח אלא על הוזלת מחירים ".  
כץ רטן ושאל : " אתה לא מצוי בניגוד עניינים ?  ",  בהתייחסו לקשר שיש בין עורך הדין של משפחת נתניהו ומקורבו עו"ד דוד שמרון לבית חברת רכבות . " לא ,  אל תדאג ",  אמר נתניהו .  לאחר מכן ,  עקץ אותו שר התחבורה ואמר : " תפקידי הוא לא לדאוג לאילי הון זרים ,  אלא לאזרחי מדינת ישראל .  תחרות צריכה הוגנת ומועילה ,  קידמתי רפורמות לטובת אזרחי ישראל מול הגופים החזקים ביותר במשק ".  לדברי גורמים שנכחו בחדר ,  בנקודה הזו השתררה דממה סביב שולחן הממשלה .  
היריבות הפוליטית ואף המתיחות בין כץ לנתניהו שוררת זה כמה חודשים .  דוגמה לכך היא החלטתו של כץ ,  בעת היותו יו"ר מזכירות הליכוד ,  למנות יועץ משפטי נוסף שייתן חוות דעת לליכוד בטענה שהיועץ הנוכחי אבי הלוי הוא עושה דברו של נתניהו .  כץ גם תמך יחד עם גדעון סער במועמדותו של השר חיים כץ לתפקיד יו"ר מרכז הליכוד ,  במה שהתפרש על ידי נתניהו כצעד שנועד לאתגר את מנהיגותו .  במקרה אחר ,  כאשר הכריז נתניהו על הפריימריז ,  הודיע כץ כי הוא מתנגד למהלך וש"הפריימריז ייערכו במועדם ".   

" למה אין Uber בישראל ?  ":  נתניהו וכץ החליפו מהלומות בישיבת הממשלה
עימות חריג ניצת בין ראש הממשלה שפנה לשר התחבורה בנוגע להפעלת חברת המוניות בישראל .  נתניהו אמר לכץ ש"צריך תחרות ".  כץ ענה : " תפקידי הוא לא לדאוג לאילי הון זרים ,  אלא לאזרחי מדינת ישראל "
 
