ערוץ 10 בשלט ?  המפתח עדיין אצל ביבי
על פי החוק ,  מעבר לרישיון כולל גם מעבר אפיק שידורים ,  אולם במרוץ אחר משקיע ועמידה בלוחות הזמנים ,  בערוץ 10 הזניחו לגמרי את נושא השמירה על אפיק 10 בטלוויזיה .  המשמעות :  בערוץ ייאלצו לפנות אל רה"מ ושר התקשורת ,  בנימין נתניהו ,  ולקוות לטוב
מה יקרה בעוד חודש ,  כאשר תלחצו 10 בשלט ?  על פי החוק ,  מעבר לרישיון כולל גם מעבר אפיק שידורים ,  אולם במרוץ אחר משקיע ועמידה בלוחות הזמנים לצורך קבלת רישיון שידורים ,  בערוץ 10 הזניחו לגמרי את נושא השמירה על אפיק 10 בטלוויזיה - כך עולה מבדיקת וואלה ברנז'ה בנושא .  
המנדט האם להשאיר את האפיק לערוץ 10 נמצא בידיו של שר התקשורת .  המשמעות :  בערוץ ייאלצו לפנות אל ראש הממשלה ושר התקשורת ,  בנימין נתניהו ,  ולקוות שיאשר להם להישאר באפיק .  במקרה זה אגב ,  לא בטוח שהחלטה להשאירם בערוץ בהכרח תהיה לטובתם .  כך או כך ,  בין אם האפיק יישמר ובין אם הערוץ ינדוד לאפיק אחר ,  ייאלצו בערוץ 10 לשלם הרבה כסף .  המחיר עבור שמירה על האפיק מוערך במיליוני שקלים .  גם מקרה של נדידה לאפיק אחר ,  ייאלץ את הערוץ להשקיע כסף בפרסום ולספוג הפסדים כתוצאה מאיבוד צופים .  

במקרה זה ,  ערוץ 10 לא יכול להאשים את ראש הממשלה או לגלגל את האחריות לעבר הרשות השנייה ,  ממנה זכו בערוץ בחודשים האחרונים לשורה של הקלות בדרך לקבלת רישיון .  כזכור ,  על מנת להקל על הערוץ ולעודד את הזכייניות הנוספות ,  קשת ורשת ,  לעבור לשידור ברישיון ,  הוחלט על הקלות משמעותיות במחויבויות התוכן .  הסכום הנדרש להשקעה בתוכן ירד מ-280 מיליון שקלים ל-130 מיליון שקלים בשנה .  גם בנושא הערבויות קיבל ערוץ 10 הקלה משמעותית ,  כאשר נדרש לשלם 55 מיליון שקלים במקום 167 מיליון שקלים .
 לפני כחודש ,  לאחר מתן ההקלות ,  בישיבת מועצת הרשות השנייה לטלוויזיה ולרדיו ,  נקבע כי ערוץ 10 כשיר לבקשת אפיק ולבקשת רישיון שידורים למשך 15 שנים .  זאת במידה שיצליח להסיר שלושה חסמים עד ה-31 במאי :  הסדרת מבנה הבעלות ,  ועמידה בהתחייבויות כספיות וערבויות בסכום של יותר מ-70 מיליון שקלים .  כמו כן ,  על הערוץ להסדיר את החוב עבור דמי הביד .  
עם קבלת ההצעה שהגישה קבוצת RGE ,  נראה שבערוץ יוכלו להציג לרשות השנייה את הסדרת מבנה הבעלות ו-25% ממניות הערוץ המוחזקות בנאמנות .  כמו כן ,  יוכל הערוץ לעמוד בהתחייבויות הכספיות .  גם סוגיית החוב עבור דמי הביד נמצאת ,  כך נראה ,  בדרך לפתרון שיקל על הערוץ .  החוב ,  שבהמלצת נתניהו עומד על 16.8 מיליון שקלים ,  יחזור לבדיקה מחודשת על ידי שר האוצר משה כחלון .
 את העמידה בתנאים אמור הערוץ להגיש לרשות השנייה ,  שתפתח בבדיקה לצורך מתן רישיון ,  בלוחות זמנים מאוד צפופים ,  שכן ב-30 ביוני פוקע זיכיונו של הערוץ .  אם לא יתעוררו בעיות מיוחדות ,  יוכל הערוץ לקבל רישיון ב-1 ביולי .  אולם אז יתחיל הקרב על האפיק .  

האפיקים 10 ו-22 שייכים למדינה .  על פי החוק כאשר זכיינית עוברת לשדר ברישיון עליה לעזוב את האפיק .  אילו שלוש זכייניות הטלוויזיה היו עוברות לשדר ברישיון ,  היו עומדים לרשותן האפיקים 12 עד 16 .  במקרה של ערוץ 10 ,  הוא רשאי להישאר באפיק כל עוד זכייניות ערוץ 2 לא עוברות לרישיון ונשארות באפיק 22 .  אלא שהאישור להמשיך ולשדר מאפיק 10 נמצא כאמור בידיו של שר התקשורת נתניהו .  
גם אם המלצתו של נתניהו תהיה להיענות לבקשת ערוץ 10 ,  עדיין ייאלצו בערוץ להתמודד עם בעיה נוספת :  תג המחיר שיקבע עבור שימוש באפיק .  במקרה שיתקבל אישור להישאר באפיק ,  תוקם ועדה מיוחדת שתבדוק את ההשלכות הכלכליות ותקבע מה הסכום שעל הערוץ לשלם ,  סכום הנאמד בכמה מיליוני שקלים .  בינתיים ,  עד שנושא האפיק לא יוסדר ,  הישארותו של הערוץ באותו אפיק לאחר קבלת הרישיון ייחשב להפרה .
" מוזר שעד עכשיו ,  למרות כל הדיונים וההצהרות על מעבר לרישיון בערוץ 10 לא טיפלו בנושא האפיק ולא הגישו כל בקשה .  הרי לא נשאר לערוץ זמן ,  ב-1 ביולי הוא עובר לרישיון .  יש אפשרות שהבעלים החדשים של הערוץ יירצו לוותר לגמרי על אפיק 10 ,  ותדמיתית להציג ערוץ חדש לגמרי ,  אבל גם מעבר לאפיק אחר דורש קמפיין פרסום ,  הסברה ,  והשקעה כדי לשמור על הצופים .  גם המעבר לערוץ אחר והטמעתו דורשים פרק זמן של יותר מחודש לפחות ",  אמר השבוע גורם בכיר בתעשייה .
 טרם התקבלה תגובת משרד התקשורת .  מערוץ 10 לא התקבלה תגובה .  

ערוץ 10 בשלט ?  המפתח עדיין אצל ביבי
על פי החוק ,  מעבר לרישיון כולל גם מעבר אפיק שידורים ,  אולם במרוץ אחר משקיע ועמידה בלוחות הזמנים ,  בערוץ 10 הזניחו לגמרי את נושא השמירה על אפיק 10 בטלוויזיה .  המשמעות :  בערוץ ייאלצו לפנות אל רה"מ ושר התקשורת ,  בנימין נתניהו ,  ולקוות לטוב

