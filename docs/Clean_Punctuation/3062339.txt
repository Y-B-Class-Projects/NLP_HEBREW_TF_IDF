גרפיטי ובילוי בפאב :  נשיא גרמניה סייר בשוק מחנה יהודה עם הנשיא ריבלין
בביקורו הראשון מאז שנבחר לנשיא נפגש פרנק-וולטר שטיינמאייר עם הנשיא ריבלין וייפגש עם ראש הממשלה נתניהו .  בצל המתיחות בין ירושלים לברלין לא ייפגש הנשיא עם ארגוני שמאל ,  אך הוא צפוי להתייחס לתקרית עם  " שוברים שתיקה "
 נשיא גרמניה ,  פרנק-וולטר שטיינמאייר ,  נחת אמש  ( שבת )  בישראל ,  על רקע המתיחות המדינית עם ברלין בעקבות פגישת שר החוץ הגרמני עם נציגי  " שוברים שתיקה "  בחודש שעבר .  זהו ביקורו הראשון של שטיינמאייר בישראל כנשיא ,  מאז שנבחר לתפקידו בפברואר האחרון .  את ביקורו החל שטיינמאייר בסיור עם נשיא המדינה ראובן ריבלין בשוק מחנה יהודה בירושלים .
 הנשיא ריבלין ליווה את עמיתו ,  ואת רעייתו אלקה בודנבנדר בסיור בין המבלים במתחם השוק ,  והשלושה אף עצרו לשיחה באחד הפאבים במקום .  בנוסף ,  סקרה הפמלייה ציורי גרפיטי המקשטים את תריסי החנויות הסגורות בשוק ,  שאייר אמן הגרפיטי סולומון סוזה במסגרת פרויקט  " Shuk gallery ".  באחד הציורים מופיע דיוקנו של סבא רבא של ריבלין - רבי יוסף ריבלין - שהיה מיוזמי הבנייה מחוץ לחומות העיר העתיקה בירושלים .
 עוד בוואלה !  NEWS:שר החוץ של גרמניה על נתניהו : " אין אולטימטומים בין דמוקרטיות"מרקל מגבה את שר החוץ שלה : " גם אני נפגשת עם ארגונים אזרחיים"שר החוץ הגרמני השווה בין קורבנות השמאל והיהודים בשואה וגרם סערה 
את פניו של שטיינמאייר קיבל אמש בנמל התעופה בן גוריון השר איוב קרא .  מחר ייפגש עם ראש הממשלה בנימין נתניהו ,  וגם יישא נאום באוניברסיטה העברית בירושלים ,  שבו הוא צפוי למתוח ביקורת על ממשלת ישראל ולהתייחס גם לתקרית עם  " שוברים שתיקה ". 
בשבוע האחרון ,  לקראת הגעתו של שטיינמאייר לישראל ,  עלה בירושלים חשש שבדומה לשר החוץ זיגמר גבריאל ,  גם הנשיא ירצה להיפגש עם נציגי  " שוברים שתיקה "  ובשל כך הועברו מסרים לברלין שהדגישו כי בלשכת ראש הממשלה מצפים ממנו לא לנהוג כך .  זאת לאחר שבחודש שעבר ביטל נתניהו את פגישתו המתוכננת עם שר החוץ גבריאל ,  משום שהאחרון סירב להיענות לאולטימטום שהציב לו נתניהו שלא להיפגש עם נציגי  " שוברים שתיקה "  ו"בצלם ".  
התקרית הובילה להסלמה ביחסים המתוחים גם כך בין נתניהו והקנצלרית אנגלה מרקל ,  ולדברי גורמים מדיניים ,  אם שטיינמאייר היה מתעקש להיפגש עם נציגי הארגונים הללו ,  זה היה מוביל ל"דרמה מדינית גדולה ".  גורם מדיני אמר לוואלה !  NEWS כי  " עדיף לשני הצדדים ששטיינמאייר החליט לא להיכנס לפינה הזו ולהימנע מהמבוכה ".  
ביום חמישי הודיע שטיינמאייר כי אינו מתכוון להיפגש עם נציגי ארגוני השמאל ,  אך כן מתכוון להתייחס לתקרית הדיפלומטית עמם במהלך נאום שיישא באוניברסיטה העברית .  הנשיא הגרמני ,  שעד לבחירתו כנשיא עמד בראש המפלגה הסוציאל-דמוקרטית ושימש שר החוץ בממשלת מרקל ,  נחשב לידידותי כלפי ישראל גם בתקופות של מתיחות בין נתניהו והקנצלרית .  עם זאת ,  הוא ביקורתי כלפי ממשלת ישראל בנושא הישראלי-פלסטיני והשמיע ביקורת נוקבת גם על  " חוק העמותות "  שחוקק בישראל בשנה שעברה .  
לפני הגעתו לישראל ,  הדגיש שטיינמאייר את תמיכת גרמניה בארגוני החברה האזרחית בישראל ,  ומתח ביקורת מרומזת על צעדיו של ראש הממשלה . " ארגונים כמו 'שוברים שתיקה' ו'בצלם' מחזקים את הדמוקרטיה הישראלית ,  הם לא בוגדים כמו שהם מתוארים על ידי ממשלת נתניהו והימין .  מי שמסכן את הדמוקרטיה הם גורמים שרוצים לטאטא אמיתות מצערות וכואבות מתחת לשטיח ",  נמסר בהודעה מלשכתו ביום חמישי .  גבריאל צפוי גם לקיים מפגש עם ארגונים יהודיים וערביים המייצגים את החברה האזרחית בביקור שיקיים בגבעת חביבה .
 שר החוץ הגרמני גבריאל ,  שקיבל גיבוי מלא בשבועיים האחרונים מהקנצלרית מרקל ,  התייחס לתקרית בריאיון שפורסם אתמול בעיתון הגרמני  " בילד ".   " אין אולטימטומים בין דמוקרטיות ",  אמר גבריאל והבהיר כי אם היה נדרש לבחור שוב אם להיפגש עם הארגונים האזרחיים ,  הוא היה עושה זאת . " זה ברור מבחינתי שצריך לשמוע גם את הקולות הביקורתיים ". 
 ( עדכון ראשון :  20:31 )  

גרפיטי ובילוי בפאב :  נשיא גרמניה סייר בשוק מחנה יהודה עם הנשיא ריבלין
בביקורו הראשון מאז שנבחר לנשיא נפגש פרנק-וולטר שטיינמאייר עם הנשיא ריבלין וייפגש עם ראש הממשלה נתניהו .  בצל המתיחות בין ירושלים לברלין לא ייפגש הנשיא עם ארגוני שמאל ,  אך הוא צפוי להתייחס לתקרית עם  " שוברים שתיקה "
 
