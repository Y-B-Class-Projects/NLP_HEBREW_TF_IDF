נתניהו : " חרם על ישראל - אנטישמיות בלבוש מודרני "
 ראש הממשלה טען כי יש  " לעשות דה-לגיטימציה לאלה שעושים לנו דה-לגיטימציה ".  בדבריו התייחס גם למשא ומתן ,  שיבח את קרי ואמר : " הכרה פלסטינית במדינה יהודית תביא שלום אמת "
" זו שערורייה שעל אדמת אירופה מדברים היום על חרם נגד יהודים ",  כך אמר אמש  ( שני )  ראש הממשלה בנימין נתניהו .  נתניהו סימן את המדיניות החדשה שישראל יוזמת למאבק במגמת החרם : " הגיע הזמן לעשות דה-לגיטימציה לאלה שעושים לנו דה-לגיטימציה ,  ולחשוף את פרצופם האמיתי ".  לדבריו , " אחרי שניסו להביס אותנו בכלים צבאיים ונכשלו ,  כעת מנסים להשתמש כנגדנו בנשק מסוג חדש - חרם .  בעבר קראו להחרים יהודים ,  כעת קוראים להחרים את המדינה היהודית .  מי שקוראים להחרים את ישראל הם אנטישמים בלבוש מודרני ". 
בדברים שנשא בוועידת הנשיאים שנערכה בירושלים ,  התייחס ראש הממשלה גם למשא ומתן עם הפלסטינים . " בקרוב נדע אם יש פרטנר פלסטיני ",  אמר ,  והביע את הערכתו למאמצים הרבים שמשקיע שר החוץ האמריקני ג'ון קרי לקידום השלום .  הוא טען כי בעקבות ההתנתקות הישראלית מרצועת עזה  " קיבלנו מוצב קדמי של איראן ,  עם אלפי טילים המאיימים עלינו ".   " מה ימנע מכך לקרות שוב ?  ",  הוסיף , " אנו צריכים לוודא שהשלום יהיה אמיתי ". 
עוד בוואלה !  חדשות :" בלתי נתפס שבנק גרמני מתעלם מההיסטוריה ומחרים יהודים"לפיד :  ארה"ב מאבדת אהדתה אלינו - וגם את סבלנותההפיגוע בטאבה :  חדשות רעות לישראל - וגם לחמאס 
נתניהו הדגיש : " השלום יהיה אמיתי כשהם יכירו באמת בישראל .  הם מצפים מאיתנו להכיר במדינה של העם הפלסטיני ,  איך הם מעזים לא להכיר במדינה יהודית ?  האם הם לא יודעים שזאת מדינת התנ"ך ?  שזו המדינה שמגדירה אותנו ?  היינו פה במשך שנים רבות ,  אין להם שום תירוץ ".   " ברגע שיש שתי מדינות לשני עמים ,  כל התביעות יגמרו .  העובדה שההנהגה הפלסטינית מסרבת לקבל זאת ,  מעלה שאלות רבות האם הם מעוניינים בשלום אמיתי ",  הוסיף .
" אין הבטחות שההסתה ותרבות השנאה יסתיימו ,  ולכן אנחנו צריכים סידורי ביטחון ",  טען נתניהו , " אנו מקווים שדור חדש של פלסטינים יאמצו את השלום ,  אבל אנחנו לא יכולים לבסס את השלום על כך .  אנחנו צריכים לבסס אותו על ביטחון .  ישראל לא תסתמך על כוחות זרים ,  כולל נאט"ו או כוחות אמריקנים .  אנחנו בהחלט מסוגלים להגן על עצמנו בכוחות עצמנו ,  וכך נמשיך ".  
בנוגע לשיחות הגרעין בין איראן למעצמות ,  נתניהו טען : " איראן ממשיכה לפתח טילים ארוכי טווח שיכולים לאיים על אירופה וארצות הברית .  מטרת המשא ומתן בין איראן למעצמות צריכה להיות מניעת היכולת ליצור נשק גרעיני .  מטרתנו למנוע מאיראן להפוך למדינת סף גרעינית ".   " אם הם רוצים להחזיק רק בגרעין אזרחי ,  אז הם לא צריכים העשרה בשביל אנרגיה אטומית ,  לא מים כבדים ולא טילים בליסטיים .  הם לא צריכים תכנית חימוש .  הם לא צריכים שום דבר מזה .  אבל זה בדיוק הדברים שאיראן מתעקשת עליהם ",  הוסיף .  
נתניהו יצא נגד ההקלה בסנקציות על איראן ,  ואמר : " איראן נתנה כלום ,  אבל היא קיבלה עמדה חדשה בעולם - לגיטימציה .  כולם מחבקים את איראן בשל החיוכים שהיא מפריחה .  צריך לחשוף את אופייה של איראן וצריך למנוע ממנה את היכולת לפתח נשק גרעיני - הם לא צריכים אף לא צנטריפוגה אחת ". 
לפניות לכתב אמיר תיבון :  amir.tibon@walla.co.il
 ( עדכון ראשון :  21:23 )  

נתניהו : " חרם על ישראל - אנטישמיות בלבוש מודרני "
 ראש הממשלה טען כי יש  " לעשות דה-לגיטימציה לאלה שעושים לנו דה-לגיטימציה ".  בדבריו התייחס גם למשא ומתן ,  שיבח את קרי ואמר : " הכרה פלסטינית במדינה יהודית תביא שלום אמת "
 
