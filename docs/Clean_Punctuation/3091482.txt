במסגרת פיילוט :  ח"כים יורשו לעלות להר הבית ליום אחד בשבוע הבא
המשטרה וראש הממשלה החליטו לאפשר לחברי הכנסת לעלות להר ,  לאחר שהיום ניסו מועלם-רפאלי וגליק לעשות זאת ונחסמו .  גליק יצא נגד נתניהו : " אני לא שפן הניסיונות שלו .  אעלה בשמחה כשיראה בח"כים בני אדם ולא מצורעים "
 משטרת ישראל החליטה השבוע בשיתוף עם ראש הממשלה בנימין נתניהו כי ביום שלישי יורשו חברי כנסת לעלות להר הבית .  זאת ,  במסגרת פיילוט של המשטרה ,  שיבחן את ההשלכות של עליית ח"כים להר .  אחריו ,  תתקבל החלטה רחבה יותר בסוגיה .  מחר צפוי יו"ר הכנסת יולי אדלשטיין להודיע על כך רשמית לח"כים .
" ההחלטה התקבלה לאור השיפור במצב הבטחוני במקום ",  נמסר מלשכת ראש הממשלה . " החלטות בנושא ימשיכו להתקבל בהתאם להערכת המצב הביטחונית ". 
ההודעה מגיעה לאחר שהבוקר  ( רביעי )  ניסו ראשי שדולת הר הבית בכנסת ח"כ יהודה גליק  ( הליכוד )  וח"כ שולי מועלם-רפאלי  ( הבית היהודי )  לעלות להר הבית חרף הוראתו של ראש הממשלה למנוע זאת מחברי כנסת .  כניסתם של השניים נבלמה על ידי המשטרה .  הערב ,  נמסר ממועלם-רפאלי כי פיילוט של עלייה של יום אחד הוא לא מספיק .  גליק יצא נחרצות נגד נתניהו ,  ראש מפלגתו ,  ואמר כי הוא  " לא שפן הניסיונות שלו ".  
מגליק נמסר : " נתניהו עושה את הניסיון הזה כדי לבוא לבג"ץ ב-15 בספטמבר בידיים נקיות ולהגיד 'ניסיתי וזה לא צלח' .  מדובר בהחלטה שאני מתקשה למצוא מאחוריה הגיון או שיקול דעת ,  אלא אם כן המגמה היא לייצר עילות להמשיך ולאסור על חברי כנסת לעלות להר הבית מסיבות של שמירת הסדר הציבורי כביכול .  האם יש בר דעת שחושב שאם יעלו כל חברי הכנסת ,  יהודים וערבים כאחד במהלך אותו יום הדבר יועיל לשמירת הסדר הציבורי ?  ". 
עוד הוסיף : " הודעתי ללשכת ראש הממשלה שאין בכוונתי להיות שפן הניסיונות של ראש הממשלה .  להעלות ביום אחד חברי כנסת ערבים ויהודים יהפוך את המרכז העולמי לשלום למרכז לעימותים פוליטיים .  אינני רוצה לעלות להר הבית כפוליטיקאי במסגרת קידום אג'נדה ולהשתתף בחיכוכים מיותרים .  אני רוצה לעלות כאחד האדם ולהתייחד עם ריבונו של עולם שבחר להשכין שם שכינתו .  כשראש הממשלה יחליט להתייחס לחברי הכנסת כבני אדם ולא כמצורעים אעלה בשמחה להר הבית ".   
" ההחלטה לאפשר עליית חברי כנסת להר הבית ליום אחד בלבד מקוממת וממשיכה את אפליית חברי הכנסת היהודים ",  אמרה מועלם-רפאלי . " גורמי ביטחון כבר אמרו שאין כל מניעה לאפשר לחברי כנסת לעלות שכן מי שאחראי להסתה היא ההנהגה הערבית שמבקשת לדחוק כליל את רגלי היהודים מההר .  מתן יום אחד בלבד לנבחרי ציבור של העם היהודי מבטא את האובדן המתמשך של הריבונות הישראלית במקום .  עליית חברי הכנסת להר לא מחוללת בעירה או נזקים כפי שמנסים לומר לציבור .  יחד עם זאת ,  כיהודייה מאמינה וכחברת כנסת ,  אעלה להר ".  

במסגרת פיילוט :  ח"כים יורשו לעלות להר הבית ליום אחד בשבוע הבא
המשטרה וראש הממשלה החליטו לאפשר לחברי הכנסת לעלות להר ,  לאחר שהיום ניסו מועלם-רפאלי וגליק לעשות זאת ונחסמו .  גליק יצא נגד נתניהו : " אני לא שפן הניסיונות שלו .  אעלה בשמחה כשיראה בח"כים בני אדם ולא מצורעים "
 
