המציאות אחרי נאום נתניהו בקונגרס
ראש הממשלה יודע היטב מה תהיינה ההשלכות השליליות על ישראל אם ינאם בקונגרס האמריקני למרות החרם מהבית הלבן .  החלפת זהות השגריר בוושינגטון ,  היא רק אחד השינויים שיידרשו
ההתעקשות של ראש הממשלה נתניהו לנאום בקונגרס האמריקאי בשלישי במרץ ,  למרות התנגדות הבית הלבן ,  והמחאה הולכת וגוברת בקרב חברי הקונגרס בדמוקרטיים ובציבור האמריקני כולו ,  מעוררת שאלות נוקבות :
 1 )  האם נתניהו משוכנע שבהבל פה ובנאום אחד ,  מוצלח ככל שיהיה ,  יוכל לשנות את עמדת הנשיא אובמה בעניין המשא ומתן עם איראן ? 
2 )  האם ראש הממשלה לא מכיר במציאות שהנשיא ,  ורק הנשיא ,  יקבע את מהלכי ארצות הברית מול איראן ,  ואילו לקונגרס אין יכולת ממשית להתערב ? 
3 )  האם ראש הממשלה אינו מבין שהעימות המתפתח מקטין את יכולת השפעת ישראל בוושינגטון ,  ולא להיפך ,  ובכך שכרה של ישראל יוצא בהפסדה מהתעקשות על הנאום ? 
4 )  האם ראש הממשלה מנתח את פוטנציאל הנזק לטווח הארוך מהעימות שלו עם הנשיא אובמה שמתרחב לכלל הפלגה הדמוקרטית ? 
5 )  האם ראש הממשלה לא יכול למצוא דרך אפקטיבית יותר ,  בדיפלומטיה שקטה ומאחורי הקלעים ,  לשכנע את ארצות הברית להקשיח עמדות מול איראן ,  שזהו גם אינטרס אמריקני חיוני ? 
6 )  האם מבין נתניהו שבמצב הנוכחי ,  הנאום  " ישרוף "  לחלוטין את שגרירותנו בוושינגטון ,  שתחדל לתפקד ,  דווקא בתקופה כל כך קריטית לישראל בזירה המזרח תיכונית ,  מול הפלסטינים ובזירה הבינלאומית כולה ? 
לכל הטורים של דני אילון בוואלה דעות 

על שאלות אלו ואחרות צריך ראש הממשלה להשיב עכשיו ,  לפי נסיעתו לוושינגטון ,  ובטרם ייגרם נזק בלתי הפיך למאמצים הדיפלומטיים לבלימת איראן .  באשר ליחסינו עם ארצות הברית ,  ולמעמד השגריר שלנו בוושינגטון ,  הרי שבימים אלו ,  הוא סופג ביקורת חסרת תקדים שאינה מקובלת לנציגים דיפלומטיים .  יכולתו של השגריר לתפקד כבר מוטלת בספק ,  והוא מוחרם על ידי הממשל ומחצית הקונגרס .  מעמדו הציבורי הולך ומתערער כמעט ללא תקנה ,  ונראה שלא יהיה מנוס מלהעבירו מתפקידו .  פתרון הולם יהיה העברתו מוושינגטון לניו יורק ,  ומינויו לשגריר ישראל באו"ם .  
על ישראל לשגר לוושינגטון נציג בכיר שיהיה מקובל על כל זרועות השלטון שם ,  וכל חלקי החברה בארצות הברית .  יש לזכור  תפקיד השגריר ,  בכל מקום ,  הוא לפתח ולטפח קואליציות תמיכה מקיר לקיר לישראל .  תפקידו להיות בולם זעזועים ולא מייצרם .  
על ראש הממשלה להבין שהוא קלע את עצמו ואת ישראל למצב בלתי אפשרי ,  וכי המוצא היחיד להימנע מהנזק המתמשך הוא ביטול הנאום .  כבודו ומעמדו לא ייפגעו מהודאה בטעות ותיקונה ,  גם אם באיחור .  נהפוך הוא .  
אם בכל זאת ידבק ראש הממשלה בהחלטתו לצאת לוושינגטון ,  מוצע לו לבוא עם ראשי האופוזיציה או בראש משלחת של כלל המפלגות הציוניות בישראל  רק כך תנוטרל הנראות הפוליטית של הביקור ויודגש האינטרס הלאומי של עצירת איראן  שהוא ענייני ,  צודק וחיוני .  כידוע ,  במצבים מורכבים ולהשגת מטרות ראויות ,  עדיך להיות חכם מאשר צודק .  
לפרסום מאמרים בוואלה !  דעות לחצו כאן
המאמרים המתפרסמים במדור הדעות משקפים את עמדת הכותבים בלבד 

המציאות אחרי נאום נתניהו בקונגרס
ראש הממשלה יודע היטב מה תהיינה ההשלכות השליליות על ישראל אם ינאם בקונגרס האמריקני למרות החרם מהבית הלבן .  החלפת זהות השגריר בוושינגטון ,  היא רק אחד השינויים שיידרשו

