במערכת הפוליטית תקפו : " נתניהו נוהג כאחרון העבריינים "
 בעקבות הביקורת שהטיח רה"מ במפכ"ל לאחר הריאיון ב"עובדה ",  יו"ר העבודה ,  אבי גבאי טען כי  " המתקפה על אלשיך אינה לגיטימית וכי  " נתניהו מנסה לפרק את אמון מערכת החוק ".  יו"ר הקואליציה אמסלם התייצב לצד רה"מ : " במשטרה רואים בנתניהו אויב "
 תגובות חריפות במערכת הפוליטית בעקבות דבריו של ראש הממשלה נתניהו על דברי המפכ"ל רוני אלשיך ,  בנוגע להמלצות המשטרה בעניינו בתיקים 1000 ו-2000 . " המתקפה של נתניהו על המפכ"ל טרם פרסום ההמלצות ,  היא מעשה נואש של נחקר שהחליט לנצל את מעמדו הרם כדי לאיים על שלטון החוק ולהטיל דופי במשטרה שמגינה על כולנו ",  צייץ הבוקר  ( חמישי )  יו"ר יש עתיד יאיר לפיד בחשבון הטוויטר שלו .
 דברים ברוח דומה אמר גם יו"ר העבודה אבי גבאי . " ראש הממשלה נוהג כאחרון העבריינים ותוקף באופן חסר תקדים את המפכ"ל והמשטרה ",  טען . " נתניהו משפיל אותנו ,  אזרחי ישראל .  המתקפה על המפכ"ל אינה לגיטימית .  במקום לדרוש שיסיימו את החקירה במהירות נתניהו בוחר לתקוף את המפכ"ל ובכך ממנסה לפרק את האמון של האזרחים במערכות החוק .  אני מצפה מראש הממשלה קודם כל להתנצל בפני הציבור .  ראש ממשלה לא אמור לחיות על חשבון אחרים ולקבל מתנות במאות אלפי שקלים ".  
עוד בנושא:נתניהו : " מזעזע שהמפכ"ל חוזר על רמיזה הזויה ושקרית"אלשיך :  חוקרים פרטיים אספו מידע נגד קצינים שמעורבים בתיקי רה"מנתניהו מכין את הקרקע : " יהיו המלצות ,  יהיו לחצים ,  אבל אין כלום " 
" לצערי מחברי הקואליציה כבר אין לנו ציפיות ",  הוסיף גבאי . " בישיבתם בממשלת נתניהו הם מכשירים את ההתקפות האלה על שלטון החוק ".  
יו"ר מרצ זהבה גלאון קראה לנתניהו לצאת לנבצרות עד להחלטת היועץ המשפטי לממשלה בנושא . " על חברי האופוזיציה להחרים את דיוני המליאה ולא לאפשר לנתניהו ללכלך את החיים הציבוריים ",  אמרה . " אם אכן תמליץ המשטרה על הגשת כתב אישום ,  על רה"מ נתניהו להכריז על נבצרות מידית עד להכרעת היועץ המשפטי בעניינו .  כך יוכל ראש הממשלה להקדיש את זמנו להוכחת חפותו במקום לנצל את תפקידו ואת שלוחיו להטלת אימה על גורמי אכיפת החוק והתקשורת .  אני משוכנעת שנבצרות תסייע גם ליועמ"ש להכריע במסגרת זמן מהירה יותר בנוגע להגשת כתב אישום .  ההתקפה של נתניהו על המשטרה מוכיחה שבדרך למטה נתניהו ינסה למשוך את כל המדינה איתו ".  
מנגד ,  יו"ר הקואליציה דוד אמסלם התייצב לצדו של ראש הממשלה ואף כינה את המפכ"ל  " מדושן עונג ".  בריאיון בגלי צה"ל אמר אמסלם כי  " במשטרה רואים בנתניהו כאויב שלהם .  הם מנסים להפיל אותו לא באמצעות הקלפי אלא בעזרת חקירות .  ההחלטה בסופו של דבר היא של היועץ המשפטי לממשלה ".   
" ראש ממשלה ובני משפחות מותקפים על ידי מערכת שממומנת במילוני שקלים ,  הם משפילים אותו ",  הוסיף אמסלם בריאיון . " יש פה ניסיון הפיכה ..  .  אף מדינה לא חוקרת ראש ממשלה אם הוא קיבל סיגר מחבר .  תן לי שלושה חוקרים ואני מכניס חצי ממשטרת ישראל לבית סוהר .  אני לא זוכר מפכ"ל משטרה או רמטכ"ל שנתנו ראיון מסוג זה ,  הדהים אותי .  חשבתי שהוא רץ לפריימריז ". 
עו"ד עמית חדד ,  פרקליטו של נתניהו ,  ציין אף הוא כי דברי המפכ"ל מחייבים בחקירה . " כבר הופתעתי לשמוע שחושבים ברצינות שנתניהו שלח חוקרים כדי לעקוב אחרי מי שחקר אותו ",  אמר בריאיון בגלי צה"ל . " כשאנו שומעים תקופה ארוכה שביבי שלח קצינה להתלונן - הדברים חייבים להיבדק במסגרת חקירה .  הסיגרים בטלים בשישים לאור האשמה כה חמורה .  אני חושב שטוהר החקירה נפגע פה .  הבעיה מחייבת הסקת מסקנות .  או שרה"מ עשה את הדברים או שהמפכ"ל אמר דברים לא נכונים .  הטענה הזאת תלושה מהמציאות ונדרשות הכרעות משני הצדדים ".  
התגובות באו לאחר הדברים החריפים שאמר נתניהו בעקבות שידור הריאיון עם מפכ"ל המשטרה בתוכנית  " עובדה ".   " מזעזע לגלות שהמפכ"ל חוזר על הרמיזה ההזויה והשקרית לפיה חוקרים פרטיים אספו מידע נגד קצינים המעורבים בתיקי החקירה ",  טען נתניהו . " מזעזע לגלות שהוא חזר גם בפני עיתונאים על הרמיזה ההזויה והשקרית לא פחות של ריטמן ,  כאילו ראש הממשלה היה מעורב בתלונת קצינת משטרה נגד ריטמן בגין הטרדה מינית ". 
לדבריו ,  הרמיזות של המפכ"ל כל כך חמורות , " שנדרשת מיד חקירה אובייקטיבית ומהירה על הטענה שראש הממשלה שלח חוקרים - ולאחר שיתברר שאין קשר כזה ,  יש להסיק את המסקנות המתחייבות לגבי אופן ניהול החקירה וגיבוש ההמלצות נגד ראש הממשלה ".  
צמרת המשטרה התכנסה אתמול בלשכתו של המפכ"ל אלשיך בנוכחות כל החוקרים שניהלו את תיקי של ראש הממשלה ,  והוצגו בפניו סיכומי החקירות .  המשטרה צפויה להמליץ בשבוע הבא להגיש כתב אישום נגד נתניהו בתיק 1000  ( פרשת המתנות )  ובתיק 2000  ( פרשת נתניהו-מוזס )  ,  בעבירות של מרמה והפרת אמונים ,  וייתכן שגם בשוחד .  את סיכומי החקירה הציגה סגן-ניצב לילית טייבר ,  ראש מפלג חקירות ביחידה הארצית לחקירות הונאה ,  שחיברה את הסיכומים .
 נתניהו אמר אמש כי ההמלצות אינן רלוונטיות . " אל תהיו במתח ",  אמר לציבור בפנייה בעמוד הפייסבוק שלו . " יהיו המלצות ,  שלטים בנוסח 'אשם עד שתוכח חפותו' גם יהיו ,  לחצים פסולים גם יהיו ,  אבל אני בטוח שבסופו של יום ,  הגורמים המשפטיים המוסמכים יגיעו למסקנה אחת - אין כלום ".  
את ההודעה פתח נתניהו כשאמר : " רבים מכם שואלים מה יהיה ,  ואני רוצה להרגיע אתכם ,  לא יהיה כלום ,  כי אני יודע את האמת .  מדינת ישראל היא מדינת חוק .  החוק אומר שמי שקובע אם יש ראיות לכאורה נגד ראש הממשלה ,  זה היועץ המשפטי לממשלה והוא מתייעץ עם פרקליט המדינה ,  שאמר רק לאחרונה בכנסת שמחצית מהמלצות המשטרה מסתיימות בלא כלום ". 
אמש שודר ב''עובדה'' ריאיון עם מפכ"ל המשטרה רוני אלשיך ,  שבו אמר כי  " חוקרים פרטיים אספו מידע נגד קצינים שמעורבים בתיקי נתניהו ".  לדברי אלשיך החוקרים נשכרו על ידי  " גורמים רבי כוח ".  הוא התייחס לתלונת קצינה שהוגשה נגד מפקד להב 433 ,  ניצב רוני ריטמן ,  שלטענתה הטריד אותה מינית . " אני חושש שמה שנטען על ידי הקצינה איננו נכון .  אחריותי גם לא לאפשר לקציני המשטרה להיות מרמס ",  אמר .  אלשיך הודיע בנוסף כי ההמלצות צפויות להתפרסם בקרוב ו"כשיתפרסמו סיכומי החקירה ,  יהיה מי שיופתע ".  הוא הבהיר : " אני מכיר כל מילה מהעדויות בחקירות נתניהו ".  

במערכת הפוליטית תקפו : " נתניהו נוהג כאחרון העבריינים "
 בעקבות הביקורת שהטיח רה"מ במפכ"ל לאחר הריאיון ב"עובדה ",  יו"ר העבודה ,  אבי גבאי טען כי  " המתקפה על אלשיך אינה לגיטימית וכי  " נתניהו מנסה לפרק את אמון מערכת החוק ".  יו"ר הקואליציה אמסלם התייצב לצד רה"מ : " במשטרה רואים בנתניהו אויב "
 
