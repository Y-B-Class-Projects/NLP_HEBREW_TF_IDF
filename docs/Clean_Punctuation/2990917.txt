נתניהו בשיחות סגורות : " ברק מכשכש בזנב ובונה קאמבק "
 בפגישה עם עיתונאים חרדים התייחס נתניהו לטענות העלומות שהשמיע ראש הממשלה לשעבר ,  וקרא לברק לחשוף אותן בוועדת החוץ וביטחון .  נתניהו דיבר גם על סוגיית היחסים עם התנועה הרפורמית : " החרדים חייבים להתגמש "
" ברק יכול לכשכש בזנב ולבנות את הקאמבק ",  כך אמר היום  ( שלישי )  ראש הממשלה בנימין נתניהו בהתייחס למתקפה החריפה שהגיעה בשבוע שעבר מכיוונו של ראש הממשלה ושר הביטחון לשעבר אהוד ברק על התנהלותו המדינית ביטחונית .  הדברים נאמרו בשיחה סגורה עם כתבים מכלי תקשורת חרדיים ,  אז נשאל נתניהו על  " חידת ברק ",  טענתו העלומה של ברק על התרחשות ביטחונית שבה נפגעו האינטרסים של ישראל ועליה סירב לפרט .  
לדברי כמה נוכחים בפגישה ,  נתניהו הבהיר כי לאף אחד במערכת הביטחון או בלשכתו אין מושג למה ברק התייחס . " אם יש לו מה לומר הוא מוזמן להגיע לוועדת הביטחון של הכנסת ולמסור את גרסתו המלאה ,  ולומר לי או ליו"ר ועדת חוץ וביטחון אבי דיכטר ונטפל בזה ".  
גורם שהיה בפגישה סיפר עוד כי נתניהו אמר כי ל"ברק יש המון זכויות בזמן שהיה בשירות המדינה אבל יש לו גם לא מעט חובות ,  הוא בקושי היה בשלטון שנה וחצי עד שזרקו אותו ",  והזכיר את אירועי האינתיפאדה השנייה ,  הפקרת מדחת יוסוף והלינץ' ברמאללה ,  וכן את הנסיגה מלבנון ככשלים שהתרחשו תחת שלטון ברק . " העובדה שברק לא מגיע לוועדת חוץ וביטחון ",  הוסיף , " מוכיחה שהוא סתם מכשכש בזנב ורוצה קאמבק ".  לפי אחד הנוכחים בפגישה ,  נתניהו שב והדגיש כמה פעמים כי המניע להתנהלותו של ברק הוא רצונו לחזור למערכת הפוליטית .
 לקריאה נוספת:סערת  " חידת ברק "  נמשכת : " נתניהו רע לביטחון ,  עכשיו ברור כמה"רמז לפעולה חשאית : " חובה לזמן את ברק לוועדת המודיעין "  
בשבוע שעבר ,  בפאנל פוליטי של תנועת  " דרכנו "  בראשון לציון ,  תקף ברק בחריפות את התנהלותו המדינית-ביטחונית של נתניהו מול ארצות הברית ,  בדגש על המשא ומתן סביב הסכם הסיוע הביטחוני לעשור הקרוב . " מחיר כבד יש גם להתרחשות נוספת ,  שגם בה ,  שוב ,  צירוף מדאיג של חוסר יכולת לשפוט אינטרסי ביטחון עמוקים ואת סדר העדיפויות שהם מכתיבים ".  לדבריו ,  אלה הובילו  " לחשיפה מטרידה ביותר של ישראל מול אתגר ביטחוני מרכזי ",  אמר ברק וסירב לפרט באיזו התרחשות מדובר ,  מה שהוביל לרצף ספקולציות והערכות למה התכוון .  
חברי הכנסת עמר בר-לב  ( המחנה הציוני )  וזהבה גלאון  ( מרצ )  דרשו מדיכטר לזמן את ברק לוועדת חוץ וביטחון של הכנסת על מנת לברר את דבריו .  דיכטר ,  בתגובה ,  אמר כי  " לאהוד ברק יש את מספרי הטלפון שלי והוא יודע לעשות בהם שימוש בעניינים טקטיים ומיקרו-טקטיים כשהדבר חשוב בעיניו .  הייתי מצפה כי יעשה כך גם בעניין שעל אודותיו רמז בדבריו המתוקשרים ". 
במהלך סוף השבוע התקשר דיכטר לברק וביקש להיפגש עמו כדי לשמוע פרטים על הנושא ,  אך ברק דחה את בקשתו ואמר כי המקום היחיד שבו הוא מוכן לפרוש את התייחסותו לדברים היא החדר הסגור של ועדת המשנה של ועדת חוץ וביטחון .  בהודעה שהוציא אמש דיכטר ,  הוא הבהיר כי רק לאחר שברק ישתף אותו במידע ניתן יהיה לבחון את בקשתו בצורה רצינית .  
הפגישה של נתניהו עם העיתונאים החרדים היא חלק מרצף פגישות ארוכות שנתניהו מקיים בשבועות האחרונים עם כלי התקשורת שבהן הוא פורש את הישגיו ועונה לשאלות כתבים ועורכים .  
הפגישה עם העיתונאים החרדים נמשכה יותר מחמש שעות ,  ובמהלכן נתניהו התייחס גם לסוגיית היחסים עם התנועה הרפורמית ,  המעיבה על היחסים עם יהדות ארצות הברית .  לדברי אחד הנוכחים בפגישה ,  נתניהו אמר ש"החרדים חייבים להתגמש "  בסוגיית ההכרה בזרמים אחרים ביהדות ,  והזהיר כי  " אם לא יתגמשו ,  בסוף בג"ץ יפסוק נגדם ".  

נתניהו בשיחות סגורות : " ברק מכשכש בזנב ובונה קאמבק "
 בפגישה עם עיתונאים חרדים התייחס נתניהו לטענות העלומות שהשמיע ראש הממשלה לשעבר ,  וקרא לברק לחשוף אותן בוועדת החוץ וביטחון .  נתניהו דיבר גם על סוגיית היחסים עם התנועה הרפורמית : " החרדים חייבים להתגמש "
 
