גיוס מילואים עצום בישראל ;  חמאס :  לא צופים הפסקת אש בקרוב
הממשלה אישרה אמש את גיוסם של 75 אלף חיילי מילואים .  גורם מדיני : " נערכים לפעולה קרקעית ".  אובמה שוחח עם נתניהו וגם עם מורסי ,  לו הודה על  " מאמציו להביא לרגיעה באזור "
 ביומו השלישי של מבצע  " עמוד ענן "  ברצועת עזה ,  אישרו אמש  ( שישי )  שרי הממשלה את הרחבת גיוס המילואים לכ-75 אלף חיילים .  במקביל ,  כינס נתניהו את פורום שרי התשיעייה בקריה בתל אביב לישיבה בה נידונה הרחבת המבצע .  גורמים מדיניים אמנם סירבו להתייחס לתוכן הישיבה ,  אך הבהירו כי הפעולה רחוקה מסיומה .  קולות דומים לכך נשמעו הלילה גם בחמאס : " ישנן הרבה קריאות להפסקת אש ,  אך זה לא יקרה בקרוב ",  אמר סגן ראש הלשכה המדינית של חמאס ,  מוסא אבו מרזוק .
 בראיון לסוכנות הידיעות הפלסטינית  " מען ",  הוסיף אבו מרזוק כי חמאס דורש כי ישראל תסיק את המצור מעל רצועת עזה ותחדל להתנקש בראשי הארגון .
 מבצע  " עמוד ענן "  - סיקור מלא בוואלה !  חדשותהממשלה אישרה :  גיוס 75 אלף חיילי מילואים ל"עמוד ענן"רקטה פגעה בבית בבאר טוביה ,  יירוטים מעל נתיבותלחץ בתל אביב מהרקטות ?   " סוף סוף פגשנו את השכנים"שני בכירי חמאס חוסלו בתקיפת חיל האוויר ברצועההמושיע העזתי :  נאומו של מורסי משפיל את אבו מאזן / פרשנותיומו השלישי של מבצע  " עמוד ענן ":  עדכונים שוטפים 
מוקדם יותר הלילה שוחח נתניהו עם נשיא ארצות הברית ,  ברק אובמה ,  והודה לו על התמיכה האמריקאית והסיוע הכספי במערכת כיפת ברזל ,  ועל הצלת חיי אלפי ישראלים .  אובמה שב והדגיש את התמיכה האמריקאית בישראל ואת זכותה להגן על עצמה ,  וכן הביע צעד על אובדן חיי אזרחים ישראלים ופלסטינים .  בשיחה שקיים עם עמיתו המצרי ,  אמר אובמה למוחמד מורסי כי הוא משבח את המאמצים של מדינתו לעזור להרגיע את המצב בין ישראל לעזה ,  והדגיש את תקוותו כי היציבות תחזור לאזור .
 ההחלטה להרחיב את הגיוס מסמיכה את שר הביטחון ,  אהוד ברק ,  לגייס חיילי מילואים נוספים במידת הצורך ,  ללא אישור נוסף של הממשלה .  גורם מדיני בכיר בירושלים אמר אמש בשיחה עם וואלה !  חדשות כי אחת הסיבות העיקריות לגיוס הנרחב היא העברת מסר טקטי לחמאס בדבר רצינותה של ישראל בכלה קשור לעתיד המבצע . " כעת ברור שאנחנו לא מורידים את הרגל מהגז וממשיכים להיערך לפעולה קרקעית ",  הוסיף הגורם .  
מוקדם יותר הערב קיים ראש הממשלה ,  בנימין נתניהו ,  התייעצות ביטחונית עם שר הביטחון ,  שר החוץ וצמרת צה"ל ומערכת הביטחון .  נתניהו נועד גם עם נשיא המדינה ,  שמעון פרס ,  ועדכן אותו בהתפתחויות . " צה"ל ממשיך להכות בעוצמה בחמאס והוא ערוך להרחבת הפעולה לתוך עזה ",  אמר היום נתניהו . " עד עכשיו ישנם הישגים רבים בלחימה ,  וצריך להמשיך בפגיעה הקשה בטילים המכוונים לפגוע בדרום הארץ ובמרכזה ".  
במקביל לעדכונים הביטחוניים ,  המשיכו נתניהו ושר החוץ ,  אביגדור ליברמן ,  בשיחות מדיניות עם עמיתיהם בעולם ,  על רקע מאמץ דיפלומטי גדול בראשות ארה"ב ,  רוסיה ובריטניה ללחוץ על מצרים לאלץ את חמאס להפסיק את האש .  נתניהו ,  ליברמן ועשרות שגרירים ישראלים ברחבי העולם המשיכו להסביר היום כי ישראל מעדיפה להימנע מהסלמת העימות ,  אבל אם חמאס ימשיך לירות לתל אביב וירושלים הדבר ייחשב כהסלמה וידרוש תגובה ישראלית . " שקט ייענה בשקט וכל הסלמה תיענה בתגובה ",  אמר אתמול גורם מדיני בכיר .  
בירושלים דוחים נכון לעכשיו את הניסיונות להשגת הפסקת אש ,  ומבהירים כי המבצע ייגמר רק כשיושגו מטרותיו - שיקום יכולת ההרתעה הישראלית וחיסול מערך הרקטות ארוכות הטווח של חמאס .  ההערכה בירושלים היא שחיל האוויר השמיד את מרבית טילי הפאג'ר של חמאס לטווחים ארוכים ,  אך נותרו לחמאס עוד  " יכולות שיוריות "  שמאפשרות ירי לגוש דן ולירושלים ,  כפי שאירע הערב .  
עד כה ,  התגובות הבינלאומיות לפעולת צה"ל מתקבלות בשביעות רצון גדולה בירושלים ,  לנוכח ההדגשה של אחריות חמאס להמשך הירי וההכרה בזכותה של ישראל להגן על עצמה .  במקביל ללחץ על מצרים וטורקיה לשמש גורמים ממתנים באזור ,  העבירו ארה"ב ומדינות נוספות באירופה מסרים לישראל הקוראים לה להימנע מהסלמה נוספת מחשש לגרירת גורמים נוספים במזרח התיכון לתוך העימות . " איש לא מטיל ספק בצדקתנו ",  אמר היום נשיא המדינה שמעון פרס . " גם אלה אשר מטיפים לנו מוסר ,  צריכים להציע בעצמם כיצד ניתן להפסיק את הירי מצד חמאס .  אף מדינה לא הייתה מסכימה כי ילדיה יחיו במצב כזה ". 
במשרד החוץ מעריכים כי ההבנה הבינלאומית שמתקבלת לעת עתה למטרות הצבאיות של המבצע מוגבלת בזמן . " כל עוד העולם יאמין שאנחנו נוהגים באיפוק ונמנעים מהסלמה ופגיעה באוכלוסייה אזרחית - ישראל תהיה בסדר ,  אך כל התפתחות דרמטית על הקרקע יכולה לשנות לגמרי את התמונה ",  אמר גורם בכיר בירושלים .  ביומיים האחרונים כבר הפגינו מאות מחוץ לשגרירויות ישראל בלונדון ובניו יורק במחאה על המבצע בעזה .  
בעוד צה"ל המשיך להפציץ ברצועת עזה ,  וסך התקיפות של חיל האוויר בעזה האמיר כבר ל-600 ,  הצטרפו יישובים נוספים אתמול לטווח הירי של ארגוני הטרור .  באזור גוש עציון נפלה רקטה אחת ,  מבלי לגרום לנפגעים או לנזק ,  ושתי רקטות נפלו גם באזור תל אביב .  בשטח המועצה האזורית באר טוביה התפוצצו מספר רקטות שהסבו נזק לכלי רכב ולמספר מבנים ,  אך לא לנפגעים ,  ורקטה אחרת פגעה במפעל בשטח המועצה האזורית שער הנגב .  רקטות נוספות נפלו בשטחים פתוחים בכל רחבי הדרום ,  וסוללות  " כיפת ברזל "  יירטו רקטות מעל אשדוד ,  באר שבע ,  נתיבות ויישובים נוספים .
  ( עדכון ראשון :  00:26 )  

גיוס מילואים עצום בישראל ;  חמאס :  לא צופים הפסקת אש בקרוב
הממשלה אישרה אמש את גיוסם של 75 אלף חיילי מילואים .  גורם מדיני : " נערכים לפעולה קרקעית ".  אובמה שוחח עם נתניהו וגם עם מורסי ,  לו הודה על  " מאמציו להביא לרגיעה באזור "
 
