שר החוץ האמריקני לשעבר נגד נתניהו : " האמון האישי בינינו אבד "
 ג'ון קרי מתאר בספרו החדש את מערכת היחסים הסבוכה עם ראש הממשלה ,  וחוזר לרגעי המחלוקת הרבים שהיו בין נתניהו לממשל אובמה .  קרי האשים בהדלפת טיוטת הפסקת אש חסויה בידי נתניהו ,  וכינה את נאומו בקונגרס  " מכה מתחת לחגורה "
 שר החוץ לשעבר של ארצות הברית ג'ון קרי מתח ביקורת על ראש הממשלה בנימין נתניהו בספרו החדש שצפוי להתפרסם בשבוע הבא .  בקטעים מספרו שפורסמו בסוף השבוע ב"ג'ואיש אינסיידר ",  כתב קרי כי נתניהו הדליף את טיוטת הסכם הפסקת החשאי בין ישראל לחמאס במבצע  " צוק איתן "  בשנת 2014 . " היינו באמצע השיחות שמבוססות על הטיוטה ,  ועכשיו אני רואה את זה באמצעי התקשורת ?  זה מקומם ",  אמר קרי לנתניהו . " רעיון הפסקת האש ההומניטרית היה שלך ,  ועכשיו אתה מדליף את המסמך וגורם לי להישמע כאילו אני מקדם את עמדת חמאס ?  ",  אמר לנתניהו בשיחת טלפון .  קרי כתב כי לאחר המקרה אבדה נקודת האמון האישי בין השניים .
 מקרה אחר שבו נפגע האמון בין השניים היה נאומו של נתניהו בקונגרס בשנת 2015 שזכה לביקורת על התערבות לכאורה של ראש הממשלה בבחירות בארצות הברית . " בתור תומך ללא תנאים בישראל ,  שתמיד ראה את המחלוקות שלי עם נתניהו כעקרוניות ולא אישיות ,  התאכזבתי ממנו מאוד .  לדעתי היינו זכאים ליותר מהנאום שהיכה בנו מתחת לחגורה .  
בדצמבר 2016 ,  החליטה מועצת הביטחון של האו"ם כי הבנייה בשטחי יהודה ושומרון אינה חוקית .  15 מדינות הצביעו בעד ההחלטה ואילו ארצות הברית החליטה שלא להטיל וטו על ההחלטה ,  באופן שעורר ביקורת רבה נגד ממשל נשיא ארצות הברית הקודם ברק אובמה .
" כולנו הבנו את הסערה הפוליטית שעתידה להתרחש אם לה נטיל וטו על ההצעה .  היו כאלה שהציעו שלא ננהג כפי שנהגנו בגלל הביקורת שהופנתה אלינו .  לעומת זאת ,  הנשיא אובמה החליט לא לקבל החלטה נגד האינטרסים האמריקניים רק בגלל החשש מביקורת פוליטית .  

שר החוץ האמריקני לשעבר נגד נתניהו : " האמון האישי בינינו אבד "
 ג'ון קרי מתאר בספרו החדש את מערכת היחסים הסבוכה עם ראש הממשלה ,  וחוזר לרגעי המחלוקת הרבים שהיו בין נתניהו לממשל אובמה .  קרי האשים בהדלפת טיוטת הפסקת אש חסויה בידי נתניהו ,  וכינה את נאומו בקונגרס  " מכה מתחת לחגורה "
 
