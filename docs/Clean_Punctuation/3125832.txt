חובב חשפניות שגדל בבית ראש הממשלה ,  מחליפים רק בקלפי ? 
ראש ממשלה מבקש לעזוב את אשתו וילדיו ,  פסיכולוגית חינוכית מתעמרת בעובדים ,  ובנם המשותף מציע - בצחוק ,  בטח בצחוק - לסרסר בידידה .  היחיד שניסה להשליט סדר במעון היה אב הבית לשעבר ,  מני נפתלי .  כעת נותרה רק הצחנה ,  והמענה האוטומטי :  ראש ממשלה מחליפים רק בקלפי
ראש ממשלה מחליפים רק בקלפי .  
פסיכולוגית חינוכית בשירות הציבורי ,  הנשואה לראש ממשלה ,  מחליפים רק בקלפי .
 ראש ממשלה המדקלם ברגש  " הניחו לרעייתי ולילדיי ",  כי הוא יודע מה יש להם להסתיר ,  מחליפים רק בקלפי .  
בנם של ראש ממשלה ופסיכולוגית חינוכית בשירות הציבורי ,  שגדל בבית בעייתי - כשהיחיד שניסה לכפות שם משמעת וסדר על הנערים המשתוללים היה אב הבית לשעבר ,  מני נפתלי - מחליפים רק בקלפי .
 נהג ומאבטח ,  במונית הכסף של בנם של ראש ממשלה ופסיכולוגית חינוכית בשירות הציבורי ,  מחליפים רק בקלפי ,  אבל אם נהג במעון שהיה מעורב במיחזור בקבוקים בשליחות הפסיכולוגית החינוכית מפוטר ועלול לדבר ,  מוצאים לו תפקיד-סרק אצל ראש המטה לביטחון לאומי ,  המשתוקק להתמנות לראש המוסד ,  לפני שיחליפו את ראש הממשלה והפסיכולוגית החינוכית ,  רק בקלפי .
 לימוזינה - או לימו-זימה - המניידת את בנם הנהוג והמאובטח של ראש הממשלה והפסיכולוגית החינוכית בשירות הציבורי ,  ואת חבריו מחוג  " אחי ,  תן גז ",  במסע דילוגים בין מועדוני לילה בערב שבת ,  מחליפים רק בקלפי .  
חשפנית במועדון  " פוסיקאט ",  הנאלצת בגלל הצפיפות לרקוד בחיקו של בנם של פסיכולוגית חינוכית וראש ממשלה ,  בערב שבת קודש שהמרכולים נסגרים בו במצוות החוק - והרי מי כמו ראש הממשלה והפסיכולוגית החינוכית אדוק בציות לחוק - מחליפים רק בקלפי .
 בקבוקי שמפניה ,  עד שלושה ביום ,  הנצרכים במעון ראש הממשלה ומהווים מופת לשתיית בנם של ראש הממשלה והפסיכולוגית החינוכית ,  מועברים למיחזור - אך מחליפים רק בקלפי .
 ה"בואינג "  ההיסטורי של אל על ,  שסיפק את הרקע ההיסטורי למפגש ההיסטורי בין מי שעדיין לא היה ראש ממשלה לבין מי שטרם היתה פסיכולוגית חינוכית בשירות הציבורי ,  ולהתעברות ההיסטורית שהביאה לאנושות את הפוסיקאט שלימים יציע - בצחוק ,  רק בצחוק - לסרסר בידידה  ( לא בהכרח בידיעתה ,  כל ההכנסות קודש לכיסוי ההוצאות )  ,  יוחלף רק בקלפי .  
השלטים ברחוב טראמפ  ( לשעבר בלפור )  בירושלים  - " ביבי ,  שרה ויאיר ,  לכו ,  צאו כבר מהעיר "  - יוחלפו רק בקלפי .
 ראש ממשלת רוסיה ויקטור צ'רנומירדין ,  ששאל את ראש ארגון  " נתיב "  יעקב  ( יאשה )  קדמי ,  בהתייחסו לתחנוני עמיתו הישראלי שיאזכר בנאומו את אשתו ,  פן יבולע לו : " זה גבר ,  או סמרטוט ?  "  הוחלף לפני 20 שנה ,  ולא בקלפי .  שאלתו ממשיכה לנסר בחלל .  

חובב חשפניות שגדל בבית ראש הממשלה ,  מחליפים רק בקלפי ? 
ראש ממשלה מבקש לעזוב את אשתו וילדיו ,  פסיכולוגית חינוכית מתעמרת בעובדים ,  ובנם המשותף מציע - בצחוק ,  בטח בצחוק - לסרסר בידידה .  היחיד שניסה להשליט סדר במעון היה אב הבית לשעבר ,  מני נפתלי .  כעת נותרה רק הצחנה ,  והמענה האוטומטי :  ראש ממשלה מחליפים רק בקלפי

