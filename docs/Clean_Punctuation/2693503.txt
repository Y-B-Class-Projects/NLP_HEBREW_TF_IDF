לא מאהבת נתניהו :  מה יש לצרפתים נגד איראן ? 
בניגוד לביקורת שהוטחה בארה"ב על השקפתה ה"מרוככת ",  בירושלים התמוגגו מעמדתה הבלתי-מתפשרת של פריז בשיחות הגרעין .  אלא שהתנופה המחודשת של צרפת אינה בהכרח טובה לישראל
נשיא צרפת ,  פרנסואה הולנד ,  יבוא בשבוע הבא לביקור מדיני בישראל ,  הראשון מאז כניסתו לתפקיד .  על רקע העמדה הנוקשה שהפגינה צרפת בשיחות הגרעין עם איראן בסוף השבוע ,  הנשיא הולנד ודאי יזכה בירושלים לקבלת פנים חמה במיוחד ,  שופעת חיוכים ומחמאות .  בשעה שנשיא ארה"ב אובמה ושר החוץ הפעלתן שלו קרי זוכים לקיתונות של ביקורת בעיתונות הישראלית ,  צרפת תוארה היום כיחידה מבין שש המעצמות ש"עמדה לצד ישראל ".  
בפועל ,  לעמדה שהפגינו הצרפתים בז'נבה בסוף השבוע יש קשר רופף בלבד לישראל .  שר החוץ לורן פביוס אמנם ציין ,  בראיון לרדיו בצרפת ,  כי  " יש להתחשב בחששות של ישראל ושל מדינות אחרות במזרח התיכון ",  אבל גם בירושלים יודעים היטב שזה רק אחד מכמה שיקולים שגרמו לפריז להתנגד להסכם הגרעין ,  ובוודאי שלא היה זה השיקול המרכזי .  העמדה שהפגינו הצרפתים בסוף השבוע בז'נבה היא חלק ממהלך אסטרטגי ארוך-טווח של מדינת הטריקולור ,  שמעוניינת להפוך שוב למדינה האירופית המשפיעה ביותר במזרח התיכון ,  ואולי אף לתפוס את מקומה של ארה"ב .  
הפרשן האמריקני ג'ון וינוקור  ( Vinocur )  ,  שמסקר זה שלושה עשורים את צרפת ,  פרסם לפני כחודש מאמר ב"וול סטריט ג'ורנל "  על מדיניות החוץ הצרפתית החדשה ,  תחת הכותרת הקולעת  " צרפת מחפה על נסיגתו של אובמה מהמזרח התיכון ".  המאמר פורסם לפני חידוש שיחות הגרעין בז'נבה ,  אך הצביע על מגמה ברורה שאירועי סוף השבוע רק הדגישו אותה :  פריז להוטה הרבה יותר מוושינגטון לנהל את ענייני המזרח התיכון .  
וינוקור ציין שלושה תקדימים בולטים שאירעו בשלוש השנים האחרונות :  צרפת הובילה את המתקפה הבינלאומית להפלת משטרו של קדאפי בלוב ,  בשעה שאובמה תיאר את תרומתה הדלה של ארה"ב בנושא כ"הובלה מאחור ";  בהמשך ,  צרפת הייתה למדינה המערבית הראשונה ששלחה חיילים להילחם נגד אל-קאעדה במערב אפריקה ,  בזמן ששאר מדינות אירופה מחאו כפיים לאות הערכה .  בחודשים האחרונים צרפת אף קידמה במרץ מתקפה בינלאומית נגד סוריה ,  עד לשלב שבו האמריקנים התקפלו וחתמו על הסכם עם הרוסים .  
הקטע המעניין ביותר במאמרו של וינוקור עסק בשיחות הגרעין בז'נבה ,  שכאמור היו רק בשלבי תכנון בעת פרסום המאמר .  וינוקור כתב כי  " כאשר ייפתחו שיחות הגרעין בין המעצמות לבין איראן ,  צרפת עתידה לבחור בקו הנוקשה ביותר ולהגן על האמנה למניעת הפצת נשק גרעיני ,  כולל התעקשות על סגירת מתקן המים הכבדים באראק ".  ההתעקשות של צרפת בסוגיה הזו ,  הייתה הסיבה העיקרית לכך שלא נחתם אמש הסכם עם האיראנים .  
בירושלים התמוגגו מהעמדה הצרפתית ,  ולא רק שם :  גם במפרץ הערבי - בדגש על ערב הסעודית - נתנו קרדיט גדול לצרפת בסוף השבוע .  הסעודים זועמים על ההתרככות האמריקנית כלפי המשטר בטהראן ,  ומאיימים ,  בשבועות האחרונים ,  לחפש בנות-ברית חדשות שיתפסו את מקומה של וושינגטון .  הצרפתים ,  שזקוקים הרבה יותר מן האמריקנים לנפט הסעודי ,  והיו שמחים גם לחתום על חוזים רווחיים עם ממלכות המפרץ בתחום הייצוא הביטחוני ,  לא מתכוונים לפספס את ההזדמנות .  
ברקע ,  נמצאת גם סוריה ,  נקודת מחלוקת מרכזית בין פריז לוושינגטון .  לצרפת יש קשר היסטורי ,  תרבותי וכלכלי עמוק עם לבנון וסוריה ,  שתי מדינות שהיו קולוניות צרפתיות בראשית המאה העשרים .  ההשתלטות האיראנית על שתי המדינות הללו ,  באמצעות החזקתו בחיים של בשאר אסד ותמיכה מסיבית בחיזבאללה ,  מטרידה מאוד את הצרפתים .  ההחלטה האמריקנית לבטל ברגע האחרון את התקיפה בסוריה התקבלה בתדהמה בצרפת ,  ותרמה לא מעט לעמדה הבלתי-מתפשרת של שר החוץ פביוס במשא ומתן בז'נבה .  
חשוב להבהיר שהעמדה הצרפתית לגבי איראן רחוקה מזו שמציג בחודשים האחרונים ראש הממשלה נתניהו .  מבין  " ארבעת התנאים "  שנתניהו הציב לכל הסכם עם איראן  הפסקה מוחלטת של כל העשרת האורניום ,  הוצאת כל האורניום המועשר מתחומי איראן ,  סגירת המתקן הגרעיני בפורדו וסגירת מתקן המים הכבדים באראק  צרפת מתעקשת אך ורק על הנקודה הרביעית ,  וגם עליה ,  לא בדיוק בנוסח של נתניהו .  כאשר ייחתם לבסוף הסכם בז'נבה ,  שאולי יהפוך לנוקשה יותר בזכות התעקשותה של צרפת ,  ישראל תקים קול מחאה גדול .  ולמרות זאת ,  בירושלים מברכים על עמדתה של פריז :  טוב הסכם רע מהסכם רע מאוד .  
מבחינת ישראל ,  עלייתה המחודשת של צרפת ככוח האירופי המוביל במזרח התיכון נושאת בשורה מעורבת .  צרפת אמנם תמכה בהתלהבות ביוזמה להכריז על חיזבאללה כארגון טרור ,  אבל היא גם תמכה ביוזמה להטיל חרם כלכלי על ההתנחלויות .  הקו הנוקשה שהיא מגלה כלפי אויבי ישראל בדמשק ,  בטהראן ובביירות משחק לטובת ישראל ,  אבל עמדותיה בנושא הישראלי-פלסטיני נחרצות בדיוק כמו עמדותיה בנושא האיראני .  אסור להתבלבל :  אם ישראל לא תתקדם לעבר הסכם עם הפלסטינים ,  חצי הביקורת שפריז מפנה כיום לעבר טהראן ,  יופנו בעתיד לעבר ירושלים .  
לקריאה נוספתראש צוות המו"מ עם איראן ,  וונדי שרמן ,  בדרך לישראלנשיא איראן רוחאני : " לא נסכים להשפלה ולעוד סנקציות"צרפת סיכלה את ההסכם : " לא נסכים לצאת פראיירים "  

לא מאהבת נתניהו :  מה יש לצרפתים נגד איראן ? 
בניגוד לביקורת שהוטחה בארה"ב על השקפתה ה"מרוככת ",  בירושלים התמוגגו מעמדתה הבלתי-מתפשרת של פריז בשיחות הגרעין .  אלא שהתנופה המחודשת של צרפת אינה בהכרח טובה לישראל

