הקבינט שוקל להרוס את בתיהם של בכירי חמאס בגדה
בדיון שיערך היום תעלה גם האפשרות לגרש פעילים של התנועה מיהודה ושומרון לעזה בתגובה לחטיפה .  אתמול העביר נתניהו  " מסרים מאיימים "  לאבו מאזן והזהיר מפני השלכות חמורות
הקבינט המדיני-ביטחוני יתכנס היום  ( שני )  בצהריים לדיון נוסף בסוגיית חטיפת הנערים בקריה בתל אביב .  בניגוד לדיון הקבינט הקודם בנושא ,  שנערך בשבת בערב ,  צפויות להתקבל החלטות על צעדים מעשיים נגד חמאס בתגובה למעורבותם של אנשי התנועה האיסלאמית בחטיפה .  גורמים מדיניים אמרו הבוקר כי בין השאר תעלה לדיון האפשרות לגרש פעילים בכירים של חמאס מהגדה המערבית לרצועת עזה ,  וכן הריסת בתיהם של בכירי התנועה בגדה .  בשלב הנוכחי מדובר בהצעות לדיון בלבד ,  והחלטות בנושא יתקבלו רק בתום ישיבת הקבינט .  זאת על רקע דבריו של ראש הממשלה בנימין נתניהו שאמר אתמול כי למעורבותו של חמאס בחטיפה יהיו  " השלכות חמורות ". 
הדיון הנוכחי מגיע יממה לאחר שנתניהו העביר מסר ליו"ר הרשות הפלסטינית אבו מאזן ,  שלפיו משבר החטופים יוביל לפגיעה משמעותית ברשות - כך מסר גורם פלסטיני לוואלה !  חדשות .  לטענתו ,  דבריו של נתניהו הועברו לאבו מאזן באמצעות גורמים רשמיים בישראל כ"מסרים מאיימים ",  ולא בשיחה ישירה .  גורמים מדיניים בישראל אמרו בתגובה כי  " לאבו מאזן הועבר מסר ישיר ,  לא דרך המצלמות ,  שלפיו הרשות הפלסטינית אחראית לאירוע ולגורלם של החטופים ".  
גורמים בישראל וברשות הפלסטינית אמרו כי המסר התקיף שהועבר מישראל לאבו מאזן כלל שורת נזקים שעשויים להיגרם לרשות הפלסטינית כתוצאה מהמשבר הנוכחי ,  ובהם הקשחת תנאי התנועה בשטחי הרשות ,  הגברת הפעילות הצבאית בגדה המערבית ופגיעה במעמדה הכלכלי והבינלאומי של הרשות .  כמו כן ,  הוזהר יו"ר הרשות הפלסטינית מפני האפשרות של קריסת התיאום הביטחוני עם ישראל .  עם זאת ,  בין הצדדים מתקיים לפי שעה שיתוף פעולה תקין ,  שכן זהו אינטרס משותף לרשות ולישראל ,  והפלסטינים אף מנסים לסייע לאתר החטופים .  
חטיפת הנערים - כותרות אחרונות:במהלך המעצרים :  שני פלסטינים נהרגו מאש צה"ל בגדה"שובו בנים ":  150 פלסטינים נעצרו בגדה מתחילת המבצעהתפילה שנכתבה לחטופי אנטבה הועברה למשפחת יפרח 
בסוף השבוע דווח בתקשורת הפלסטינית והבינלאומית כי נתניהו ואבו מאזן שוחחו בטלפון בערב שבת בעקבות המשבר ,  אולם בלשכת ראש הממשלה מיהרו להכחיש את הדיווחים . " לא הייתה שיחה בין ראש הממשלה לבין אבו מאזן ",  אמרו בתגובה .  נתניהו חזר בכל הופעותיו הפומביות מאז פרוץ המשבר על כך שאבו מאזן נושא באחריות לגורלם של החטופים .  הוא דחה בתוקף את הטענה הפלסטינית שלפיה הרשות אינה אחראית לאירוע ,  מכיוון שהחטיפה התבצעה בשטח C שנמצא בשליטה ביטחונית מלאה של ישראל .  
במקביל מתקדם מבצע  " שובו אחים "  להחזרת שלושת הנערים נפתלי פרנקל ,  גיל-עד שער ואיל יפרח .  במהלך פעילות הלילה לאיתור חוטפי הנערים ,  עצר צה"ל 40 פלסטינים ברחבי יהודה ושומרון .  כל העצורים הם אנשי חמאס .  בין היתר נעצר גם בכיר חמאס עזיז דוויק ,  המכהן כיו"ר הפרלמנט הפלסטיני .  בעימותים שהתפתחו ברמאללה ובג'נין נהרגו שני פלסטינים מאש צה"ל .  מתחילת המבצע נעצרו 150 פלסטינים בגדה .  

הקבינט שוקל להרוס את בתיהם של בכירי חמאס בגדה
בדיון שיערך היום תעלה גם האפשרות לגרש פעילים של התנועה מיהודה ושומרון לעזה בתגובה לחטיפה .  אתמול העביר נתניהו  " מסרים מאיימים "  לאבו מאזן והזהיר מפני השלכות חמורות

