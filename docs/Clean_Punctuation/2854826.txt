אובמה : " אין סיכוי להסכם בין ישראל לפלסטינים בשנה הקרובה "
 נשיא ארה"ב התייחס לממשלת נתניהו החדשה ואמר כי אינו סבור שניתן להגיע להסכם מקיף ,  בין היתר  " בעקבות הרכב ממשלת ישראל ".   " בנוגע לפלסטינים ",  הוסיף , " הם לא יכולים לצפות שתהיה להם מדינה ללא הכרה בישראל "
 נשיא ארצות הברית ,  ברק אובמה ,  התייחס הלילה  ( שבת )  לסכסוך המתמשך בין ישראל לפלסטינים ונשמע פסימי .  בריאיון לרשת  " אל-ערביה "  אמר אובמה כי אינו סבור שניתן להגיע להסכם מקיף בין הצדדים בשנה הקרובה .  זאת ,  בהינתן הרכב ממשלת ישראל החדשה והאתגרים שמולם ניצב יו"ר הרשות הפלסטינית ,  אבו מאזן .
 אובמה חזר על מחויבותו לפתרון שתי המדינות ואמר כי האמון חייב להיבנות מחדש בין הצדדים ,  כחלק מהתהליך המדיני . " זה אתגר קשה מאוד .  מצד אחד אני מאוד תומך בישראל ,  וברור שהקשר בין ארצות הברית לישראל חזק .  לישראל יש חששות ביטחוניות לגיטימיות ,  אין ספק בעניין ",  אמר אובמה והבהיר : " לצד זאת ,  אני גם מחויב לחלוטין למדינה פלסטינית .  הפתרון היחיד הוא פתרון שתי המדינות ". 
לקריאה נוספת:אובמה בקמפ דייויד : " הממשלה החדשה לא תומכת בפתרון שתי המדינות"אובמה על פתרון שתי מדינות : " מעולם לא ויתרתי על התקווה " 
" עבדנו קשה מאוד ,  אבל למען האמת ,  הפוליטיקה בישראל והפוליטיקה הפנים-פלסטינית גרמו לכך שלכל אחד מהצדדים אין מספיק אמון בצד השני כדי לעשות את הזינוק קדימה ",  הוסיף אובמה . " מה שאנחנו יכולים לעשות בשלב זה ,  זה לנסות ולבנות מחדש את האמון בין הצדדים .  לא באמצעות עסקה כוללת וגדולה ,  אני לא חושב שניתן להגיע לעסקה כזאת בשנה הקרובה בעקבות הרכב הממשלתו של נתניהו והאתגרים שאיתם מתמודד אבו מאזן .  אלא בצעדים שיבנו את האמון ".  
לדברי אובמה ,  אחת הדרכים לבנייה מחודשת של האמון היא  " לסייע לאנשים הרגילים ברצועת עזה ,  כחלק מתהליך השיקום בעקבות ההרס ",  אחרי מבצע  " צוק איתן ".  בנוסף ,  הציע אובמה ליצור הזדמנויות כלכליות ועבודות . " אם נוכל ,  באיטיות ,  לבנות סוג כזה של אמון ,  אני מאמין שההיגיון שבפתרון שתי המדינות יקבל אישור מחדש ".  
" אמרתי לישראלים - אתם לא יכולים להישאר מדינה שהיא גם דמוקרטית וגם יהודית ,  אם לא תפתרו את הבעיה הזו ",  הוסיף אובמה . " בנוגע לפלסטינים ,  אמרתי להם שאתם לא יכולים לצפות שתהיה לכם מדינה ,  אם אתם לא מכירים בישראל .  כי ישראל לא הולכת לשום מקום ".  
בריאיון התייחס אובמה גם להסכם הסופי המתגבש בין איראן למעצמות ולכך שמדינות רבות במזרח התיכון רואות בכך איום .  אובמה ביקש להרגיע את הרוחות ואמר כי  " ארצות הברית תסייע לבנות בריתה במפרץ להגן על עצמן "  מפני פעילותה הצבאית של איראן באזור . 
" על איראן לרכוש מחדש את אמון הקהילה הבינלאומית כדי להגיע להסכם בסוגית הגרעין ",  הוסיף אובמה והדגיש כי  " כל אפשרות אחרת מלבד הסכם "  מסוכנת פי כמה ליציבות במזרח התיכון .  כשנשאל על המשבר בסוריה השיב אובמה ,  כי הוא מעריך שמלחמת האזרחים במדינה לא תסתיים בשנים הקרובות .  הוא הוסיף כי גם מעורבות ישירה של ארצות הברית לא הייתה מביאה לסיום הלחימה .  

אובמה : " אין סיכוי להסכם בין ישראל לפלסטינים בשנה הקרובה "
 נשיא ארה"ב התייחס לממשלת נתניהו החדשה ואמר כי אינו סבור שניתן להגיע להסכם מקיף ,  בין היתר  " בעקבות הרכב ממשלת ישראל ".   " בנוגע לפלסטינים ",  הוסיף , " הם לא יכולים לצפות שתהיה להם מדינה ללא הכרה בישראל "
 
