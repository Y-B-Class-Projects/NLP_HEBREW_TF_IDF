מאבטח ישראלי הותקף בשגרירות בירדן והרג שניים ;  הירדנים דורשים את חקירתו
פועלים הגיעו להחליף ריהוט במגורי המאבטח בשגרירות שבעמאן ,  ואחד מהם תקף אותו במברג .  המאבטח בתגובה ירה בו והרג אותו .  במהלך האירוע נפגע גם בעל הבית הירדני - ולאחר מכן מת מפצעיו .  נתניהו שוחח עם שגרירת ישראל בעמאן ועם המאבטח .  הקבינט יתכנס בצהריים לדון במתיחות
 שני פועלים הגיעו להחליף ריהוט בדירתו של מאבטח בשגרירות בעמאן אחד מהם החל לדקור את המאבטח באמצעות מברג המאבטח נפצע קל מאוד ,  הדוקר נורה ונהרג בעל הבית ,  שהיה במקום ,  נורה גם הוא ומת מפצעיו ראש הממשלה שוחח עם השגרירה ועם המאבטח הקבינט המדיני-ביטחוני יתכנס היום לדיון במתיחות הביטחונית אביו של הדוקר :  הוא לא ידע שהמאבטח ישראלי 
מאבטח ישראלי בשגרירות ישראל בירדן נפצע אמש  ( ראשון )  בנסיון פיגוע בביתו .  זאת ,  כשהגיעו להחליף ריהוט במגוריו שבמתחם השגרירות .  מלבד איש האבטחה ,  היו במקום בעל הבית ועוד שני פועלים .  אחד מהפועלים התגנב מאחורי המאבטח ודקר אותו באמצעות מברג .  המאבטח ירה בו בתגובה ,  והדוקר נהרג .  באירוע נפצע גם בעל הבית - ולאחר מכן מת מפצעיו .
 ישראל ביקשה להחזיר את עובדי השגרירות ,  ובראשם השגרירה עינת שלאין ,  אך ירדן סירבה ודרשה לחקור את המאבטח .  ישראל טוענת שלמאבטח יש חסינות דיפלומטית מפני חקירה ומעצר מתוקף אמנת וינה ,  אך עקב המחולקת הפינוי מושעה בשלב זה ,  וצוות השגרירות נצור במתחם .  ראש הממשלה בנימין נתניהו שוחח הלילה בטלפון עם שלאין ועם המאבטח .  משרד החוץ וגורמי הביטחון פועלים בערוצים שונים מול ממשלת ירדן .  
על פי אחד מקרובי משפחתו של הדוקר ,  מדובר במוחמד אל-ג'ואודה ,  צעיר בן 17 .  לפי כלי תקשורת ירדניים ,  כוחות ביטחון רבים הגיעו לאזור וסגרו את הגישה למתחם .  התקרית אירעה כאמור אתמול בשעות הערב ,  אולם נאסרה לפרסום בידי הצנזורה הצבאית במהלך הלילה .
 עשרות קרובי משפחתו של הנער ההרוג הפגינו במהלך הלילה מול שגרירות ישראל ,  ופוזרו בידי כוחות הביטחון במקום .  הקרובים דורשים להעניש את המאבטח ,  ואביו אמר לעיתון הירדני  " אל-ראד "  כי בנו לא ידע את אזרחותו של המאבטח . " הוא ידע שהוא לקוח שקנה רהיטים ,  ובני הלך להרכיב אותם ",  סיפר האב .
 התקרית הביטחונית מגיעה ברקע המתיחות סביב מסגד אל-אקצא .  הפיגוע אירע כשעה לפני התכנסות הקבינט המדיני-ביטחוני בירושלים ,  שדן בסוגיית הצבת המגנומטרים בכניסה למתחם אל-אקצא ובמתיחות בירושלים .  נתניהו כינס התייעצות ביטחונית דחופה לפני ישיבת הקבינט ,  שבה עודכן לגבי פרטי התקרית בירדן וגם היום יתכנסו חברי הקבינט המדיני- ביטחוני לדון במתיחות .  
עוד בוואלה !  NEWS:כדי לפתור את משבר הר הבית ישראל צריכה להיות חכמה  ולא צודקתאדלשטיין תקף את מקבילו הירדני ששיבח המחבלים : " עדיף שתשתוק"ירדן נגד סגירת הר הבית למתפללים מוסלמים : " הפרה של הסטטוס קוו "  
בעמאן דורשים מירושלים להסיר את המגנומטרים שהוצבו אחרי הפיגוע במתחם הר הבית וטוענים כי מדובר בהפרה של הסטטוס-קוו .
 ירדן גינתה גם את החלטת ישראל לסגור את הר הבית למתפללים למשך יומיים בעקבות הפיגוע שבו נהרגו שני שוטרים ,  ואלפים הפגינו בשבועיים האחרונים נגד ישראל בבירה עמאן .  יו"ר הפרלמנט של ירדן אף שיבח את שלושת המחבלים שביצעו את הפיגוע ,  על אף שהמלך עבדאללה גינה את האירוע בשיחה עם נתניהו .  
בעקבות דרישתה של עמאן ,  הליגה הערבית תתכנס ביום חמישי בקהיר כדי לדון במצב .  הליגה הזהירה את ישראל כי היא  " משחקת באש "  וכי ירושלים היא  " קו אדום ",  וגם נשיא טורקיה רג'פ טייפ ארדואן תקף בחריפות את ישראל וקרא לה לחדול מפעולותיה בהר הבית .  
אחרי האירועים האלימים בימים האחרונים - בהם פיגוע הדקירה בחלמיש שבו נרצחו שלושה מבני משפחת סלומון ומותם של ארבעה פלסטינים בעימותים במזרח ירושלים - הודיע יו"ר הרשות הפלסטינית אבו מאזן על הקפאת המגעים עם ישראל ,  כולל התיאום הביטחוני .
 השגרירות בירדן ממוקמת בשכונת מגורים בעמאן ,  ומול ככר אל-חאלותי ,  שהפכה במשך השנים מוקד להפגנות והתקהלויות נגד ישראל והסכם השלום ,  ובכל פעם שישנה מתיחות סביב הר הבית אלפים ברחבי ירדן יוצאים לרחובות להפגין .  
הסגל הדיפלומטי בשגרירות ,  שבראשה עומדת השגרירה - האישה הישראלית הראשונה שמונתה לשגרירה במדינות ערב - חי תחת מסך אבטחה קפדני בשל איומים בלתי פוסקים של גורמים אסלאמיים קיצוניים ותנועת  " האחים המוסלמים ".  לפני כשנתיים ממשלת ירדן אף הציבה גדר בככר הסמוכה לשגרירות כדי להקשות על ההפגנות .  
לאורך השנים ,  בתקופות של מתיחות עם הפלסטינים העולם הערבי ,  כבר אירעו מקרים שמשרד החוץ החליט על פינוי השגרירות והשבת הדיפלומטים לארץ .  כך לדוגמא קרה בספטמבר 2011 אחרי ההתקפה על שגרירות ישראל בקהיר במהלכו המון מצרי זועם הסתער על השגרירות ושישה עובדים חולצו בסיוע הקומנדו המצרי .
  ( עדכון ראשון :  6:30 )  

מאבטח ישראלי הותקף בשגרירות בירדן והרג שניים ;  הירדנים דורשים את חקירתו
פועלים הגיעו להחליף ריהוט במגורי המאבטח בשגרירות שבעמאן ,  ואחד מהם תקף אותו במברג .  המאבטח בתגובה ירה בו והרג אותו .  במהלך האירוע נפגע גם בעל הבית הירדני - ולאחר מכן מת מפצעיו .  נתניהו שוחח עם שגרירת ישראל בעמאן ועם המאבטח .  הקבינט יתכנס בצהריים לדון במתיחות

