נתניהו לאבו מאזן :  אתה הפרטנר שלי לשלום
רהמ נתניהו קרא בפתח ארוחת המנהיגים בבית הלבן לסיים אחת ולתמיד את הסכסוך .  נתניהו פנה לאבו מאזן ואמר :  אתה הפרטנר שלי לשלום .  יור הרשות הפלסטינית גינה את פיגועי הירי בשטחים וחזר על דרישתו להקפאת הבנייה .  אובמה הכריז :  זאת הזדמנות היסטורית "
  ( צילום :  רויטרס ,  עריכה :  גדי וינסטוק ) 
אנחנו רוצים לסיים אחת ולתמיד את הסכסוך בין ישראל לפלסטינים  כך אמר הלילה  ( חמישי )  ראש הממשלה בנימין נתניהו בהצהרה שנתן לפני סעודת שבירת צום הרמדאן הנערכת בבית הלבן בהשתתפות שורה של מנהיגים .  בין המשתתפים היו גם נשיא ארצות הברית ברק אובמה ויו"ר הרשות הפלסטינית אבו מאזן .  
בדבריו פנה נתניהו לאבו מאזן והצהיר : " אתה הפרטנר שלי לשלום .  הגיע הזמן לפתוח דף חדש ".  נתניהו הוסיף כי  " אנחנו מחפשים שלום שיסיים את הסכסוך אחת ולתמיד ולגבש פשרה היסטורית שתימשך לדורות .  זה השלום שעמי חפץ בו ,  השלום שכולנו שואפים לו ואשר מגיע לנו ". 
בדבריו התייחס נתניהו לשני פיגועי הירי שאירעו בשטחי יהודה ושומרון אתמול ושלשום ,  ועל רקע אלה הבהיר כי הוא רואה זאת מחובתו להגן על ביטחון ישראל . " כשעזבנו את לבנון ,  קיבלנו טרור .  כשעזבנו את עזה ,  קיבלנו טרור .  אנו רוצים הבטיח שהשטחים שנוותר עליהם לא יהפכו למובלעת שלישית תחת חסות אירן המכוונת אל לב ישראל ",  אמר נתניהו . 
" עלינו להתגונן מפני אויבי השלום ",  אמר ראש הממשלה . " אנו רוצים ששמי הגדה המערבית יהיו מלאים בגורדי שחקים  לא בטילים ".  דבריו של נתניהו הגיעו לאחר שמוקדם יותר אתמול נפגש ראש הממשלה בבית הלבן עם אובמה ,  מובארק ועבדאללה מלך ירדן .
 גם יו"ר הרשות הפלסטינית אבו מאזן גינה בהצהרתו את שני פיגועי הירי שאירעו אתמול ושלשום בשטחי יהודה ושומרון .  לדבריו , " איננו מעוניינים בשפיכות דמים  לא בצד הישראלי ולא בצד הפלסטיני .  אנו רוצים ששני העמים יחיו חיים רגילים בשלום אמיתי ".  הוא הוסיף ,  כי ניתן להגיע להסכם שלום במסגרת המו"מ הישיר  " בתוך פחות משנה ".  אבו מאזן פנה לנתניהו ואמר : " הבה נחתום על הסכם סופי ונשים קץ למאבק הממושך ".  
עם זאת ,  הוא הדגיש כי על ישראל להקפיא את כל פעולות הבנייה בהתנחלויות בגדה המערבית .  לדבריו , " הגיע הזמן לשים סוף לכיבוש הישראלי ולהקים מדינה פלסטינית ".  אבו מאזן הסביר שיש להשיג הסכם שלום שיביא  " לתיקון העוולות שנעשו לעם הפלסטיני ".  נשיא מצרים חוסני מובארק שדיבר אף הוא קרא לראש ממשלת ישראל להקפיא לחלוטין את הבנייה בשטחים עד לתום המשא ומתן הישיר בין ישראל והרשות הפלסטינית .
 הנשיא ברק אובמה נכנס לאגף המזרחי של הבית הלבן כשבנימין נתניהו לימינו והמלך עבדאללה לשמאלו .  אחריהם צעדו מובארק ואבו מאזן .  בעוד הם צועדים במסדרון המוביל לאולם ,  ניתן היה לראות ברקע דיוקן של הנשיא האמריקאי ג'ימי קרטר ,  משקיף על המנהיגים .  
אובמה ,  המארח ,  היה הראשון לנאום .  הוא הזכיר למנהיגים כי הם יורשיהם של מנהיגים שעשו דברים גדולים . " אנו עומדים על כתפי קודמינו ,  אנו ממשיכים את עבודתם ",  אמר אובמה . 
" כעת ",  הוסיף הנשיא האמריקאי , " יש לשאול האם יש לנו את התבונה והאומץ לעשות כמוהם ".  בהצהרתו הזכיר אובמה את התקופה בה מתקיים המפגש ,  חודש הרמדאן למוסלמים וחודש אלול ליהודים .  לדבריו , " זהו זמן אותו מנצלים בשתי הדתות להרהור עמוק ".  הוא הבהיר כי המנהיגים צריכים  " לנצל את ההזדמנות ,  לגלות אומץ ותעוזה כדי להביא לסיום הסכסוך במזרח התיכון ".  
לאחר ההצהרות ישבו המנהיגים עם נשיא ארצות הברית ברק אובמה לסעודת שבירת צום הרמדאן הנערכת בבית הלבן .  בהמשך הארוחה צפוי ראש הממשלה נתניהו להעניק לנשיא אובמה ספר במהדורה מוגבלת שרה"מ בגין נתן לנשיא מצרים סאדת במאי 1979 .  לספר מצורף הנאום שבגין נשא כשקיבל את פרס נובל לשלום .
 
נתניהו לאבו מאזן :  אתה הפרטנר שלי לשלום
רהמ נתניהו קרא בפתח ארוחת המנהיגים בבית הלבן לסיים אחת ולתמיד את הסכסוך .  נתניהו פנה לאבו מאזן ואמר :  אתה הפרטנר שלי לשלום .  יור הרשות הפלסטינית גינה את פיגועי הירי בשטחים וחזר על דרישתו להקפאת הבנייה .  אובמה הכריז :  זאת הזדמנות היסטורית "
 
