משבר הכנסיות :  נתניהו וברקת סיכמו על הקמת צוות לגיבוש פתרון
הצוות ,  שבראשו יעמוד השר הנגבי ,  יהיה אמון על פתרון לסוגיית הארנונה על שטחים שבבעלות הכנסיות .  בתגובה הודיעו ראשי הכנסיות כי כנסיית הקבר תיפתח מחדש ,  לאחר שנסגרה במחאה על הצעת החוק להפקעת השטחים
 ( בווידאו :  ראשי הכנסיות מודיעים על סגירת כנסיית הקבר ,  השבוע )  
בעקבות מחאת ראשי הכנסיות הודיעו היום  ( ראשון )  הממשלה ועיריית ירושלים על הקפאת החוק להפקעת קרקעות כנסייה וההליכים לגביית ארנונה .  עוד הוחלט על הקמת צוות לגיבוש פתרון לסוגיית הארנונה וכן הוחלט על בחינת נושא הקרקעות שהכנסייה מכרה .  
בעקבות ההחלטה הודיעו ראשי הכנסיות על פתיחת כנסיית הקבר ,  שנסגרה ביום ראשון במחאה על שתי היוזמות . " אנו מקבלים בתודה את ההצהרה שפורסמה על ידי ראש הממשלה ומודים לכל מי שעבד ללא לאות כדי לשמר את הנוכחות הנוצרית בירושלים ולהגן על הסטטוס קוו ",  נכתב בהודעה מטעמם . " לאחר ההתערבות של נתניהו ,  הכנסיות מצפות לעבוד עם השר הנגבי ועם כל אלה שאוהבים את ירושלים כדי להבטיח שהעיר הקדושה שלנו ,  היכן שנוכחותנו הנוצרית ממשיכה לעמוד בפני אתגרים ,  תישאר מקום שבו שלוש הדתות המונותאיסטיות יוכלו לחיות ולשגשג יחד ".  הכנסייה תיפתח כבר מחר בשעה 4:00 לפנות בוקר .  
בהודעה משותפת של ראש הממשלה בנימין נתניהו וראש העיר ניר ברקת נכתב כי יוקם צוות בין-משרדי בראשות השר צחי הנגבי לסוגיית הארנונה על נכסים שבבעלות הכנסיות ואינם בתי תפילה וכן כי ינוהל משא ומתן עם נציגי הכנסיות להסדרת הנושא .  הצוות יכלול נציגים ממשרדי האוצר ,  החוץ והפנים ומעיריית ירושלים .  לאור זאת ,  העירייה תקפיא את הליכי הגבייה שהחלה בחודשיים האחרונים .  בהתייחס לסוגיית קרקעות הכנסייה שנמכרו ,  נכתב בהודעה כי נתניהו ביקש מהשר הנגבי לבחון את הנושא וכי בזמן זה תושהה כל חקיקה בנושא .  
למרות זאת ,  חברת הכנסת רחל עזרה ,  שיזמה את הצעת החוק המאפשרת להפקיע קרקעות שהכנסייה מכרה ,  מסרה כי ההצעה תעלה להצבעה בוועדת השרים ביום ראשון הקרוב . " ההצעה נועדה לסייע לאלפים מתושבי ירושלים ,  שגרים על אדמות שמכרה הכנסייה ",  אמרה עזריה . " בשנים האחרונות יזמים שקנו מהכנסייה קרקעות בזול עוברים מדלת לדלת ודורשים בין 200 ל-500 מיליון שקלים מדיירים שגרים שם כבר שנים על הזכות לגור בדירתם .  חשוב להבהיר שאין כל כוונה לפגוע בכנסייה .  הצעת החוק אינה נוגעת לשטחים בבעלותה ,  אלא לשטחים שנמכרו ". 
הצעת החוק של עזריה תאפשר למדינה להפקיע את הקרקעות שהכנסיות מכרו מ-2010 בתמורה למתן פיצויים לבעלי הקרקע .  שיעור הפיצויים ייקבע על ידי שר האוצר ,  ובאישור ועדת חוקה ,  חוק ומשפט .  בעלי הזכויות יוכלו להשיג על גובה הפיצוי ,  אך לא על עצם העברת הזכויות .  לפני אישור החוק בוועדה ,  ציינה עזריה כי היא  " מקווה שהרוכשים יתעשתו ושנצליח להגיע לפתרון בהידברות ובהסכמה .  אם זה לא יקרה ,  החוק יעביר את זכויות הקניין בקרקע וישיב אותן למדינת ישראל ". 
 ( עדכון ראשון :  17:45 )  

משבר הכנסיות :  נתניהו וברקת סיכמו על הקמת צוות לגיבוש פתרון
הצוות ,  שבראשו יעמוד השר הנגבי ,  יהיה אמון על פתרון לסוגיית הארנונה על שטחים שבבעלות הכנסיות .  בתגובה הודיעו ראשי הכנסיות כי כנסיית הקבר תיפתח מחדש ,  לאחר שנסגרה במחאה על הצעת החוק להפקעת השטחים

