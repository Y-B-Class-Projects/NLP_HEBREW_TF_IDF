ועדת הכספים צפויה להוריד המס על רכבי שרד
שיעור המס המוטל על השימוש ברכב הצמוד ,  אשר חל על הנבחרים והבכירים המחוייבים לכך ,  יושווה לשווי השימוש לצורכי המס המוטל על רכב שר
מסתמן :  ראש הממשלה בנימין נתניהו ישלם פחות מס על השימוש ברכב השרד המשוריין .  הטבת המס תחול גם על גם יתר הנבחרים והבכירים הנוסעים ברכבי השרד ,  בהם שר החוץ אביגדור ליברמן ,  שר הבטחון אהוד ברק ,  יו"ר הכנסת ח"כ ראובן ריבלין  ( ליכוד )  ,  יו"ר האופוזיציה ח"כ ציפי ליבני ,  נשיאת בית המשפט העליון דורית ביניש והרמטכ"ל בני גנץ .  
ועדת הכספים החליטה בצהריים להקים צוות שישווה את שיעור המס על השימוש ברכב הצמוד ,  אשר חל על הנבחרים והבכירים המחוייבים לכך ,  לשווי השימוש לצורכי המס המוטל על רכב שר .  על פי ההערכות ,  הוועדה צפויה לאשר את העדכון למס .  
לפני כחצי שנה התלונן נתניהו ששוי השימוש ברכב השרד הממוגן הוא 11,590 שקלים לחודש - כאשר מתוך סכום זה הוא מחויב בתשלום מס בהיקף של כ-6,000 .
 שר המשפטים יעקב נאמן הציע בישיבה לבטל את תשלום המס לשרי הממשלה בגין שווי השימוש ברכבי השרד .  לדבריו של נאמן ,  אין כל היגיון להטיל מס על השימוש של השרים ברכבי השרד מאחר שהשר כמעט לא משתמש ברכב לצרכים פרטיים . " צריך להפסיק עם מעשה הגולם של הטלת מס על שימוש ברכבי שרים ",  אמר נאמן . " רשות המסים צריכה להתעסק העלמות מס במדינה ,  ולא בגילום רכבי השרים ".  יצוין שנאמן נוסע ברכב פרטי ,  ולא ברכב שרד ממשלתי .  
יישום הצעה זו יגדיל את סכום הנטו במשכורות השרים בכ-2,000 שקלים בחודש .  ואולם ,  יו"ר הועדה ח"כ משה גפני  ( יהדות התורה )  סירב לכך ודרש שהממשלה תגיש הצעה רשמית .  נאמן גם דרש שיוחלט על הנהגת שכר כולל  ( הכולל את כל התוספות :  מימון כבישי אגרה ,  עתונים וכיו"ב )  .
 מוקדם יותר היום אישרה ועדת הכספים הצעה לפיה תממן הממשלה לימודי שפה לשרים בעלות של 3,800 שקל בשנה ,  דמי מנוי לטלוויזיה בכבלים או בלויין ,  וכן מימון נסיעתם בכבישי אגרה .  כך עולה מהצעה של היועצת המשפטית של ועדת הכספים ,  עו"ד שגית אפיק ,  שנדונה כעת .  
לפי ההצעה השרים גם יזכו לייעוץ פנסיוני על חשבון המדינה .  יצויין כי בכך ועדת הכספים מבקשת להשוות את תנאיהם של השרים לאלו של חברי הכנסת .  
ועדת הכספים אישרה שורה של תשלומים לשרים ולסגני השרים .  מדובר בתשלומים שניתנים להם כיום אך הדבר לא מעוגן בהחלטה רשמית של ועדת הכספים המופקדת על תנאיהם .  
בין היתר המדובר בהחזר הוצאות הלינה של שר בנסיעותיו לחו"ל בלא קבלה עד לסכום של 25 דולר ליום ,  צירוף בת זוג לניעות בחו"ל ללא קבלה בסכום של עד 35 דולר ליום ,  קו טלפון בבית וקו טלפון נוסף בבית השר ,  מנוי לשני עיתונים יומים .
 
ועדת הכספים צפויה להוריד המס על רכבי שרד
שיעור המס המוטל על השימוש ברכב הצמוד ,  אשר חל על הנבחרים והבכירים המחוייבים לכך ,  יושווה לשווי השימוש לצורכי המס המוטל על רכב שר

