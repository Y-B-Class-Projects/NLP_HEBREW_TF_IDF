שקד : " יש סחף מסוכן מהבית היהודי לליכוד ";  נפסלה השתתפות אמנים
חברת הכנסת הביעה חשש מזליגת קולות בתוך גוש הימין : " מי שרוצה ששפיר תהיה שרה  שיצביע לליכוד ".  יו"ר ועדת הבחירות אסר על קיום הופעות במהלך העצרת בכיכר רבין בתל אביב .  צפו במפת חסימות הכבישים
בבית היהודי משדרים דאגה לקראת עצרת הימין הערב  ( ראשון )  ולקראת פתיחת הקלפיות :  חברת הכנסת איילת שקד ,  יו"ר הסיעה בכנסת ,  אמרה לוואלה חדשות כי  " אנחנו עובדים במלוא המרץ ,  יש מומנטום טוב לימין ,  אבל יש גם סחף מהבית היהודי לליכוד ".  לדבריה , " זה סחף מסוכן שיכול להוביל לממשלת אחדות ".  
עוד הוסיפה : " מצביעים מובהקים שלנו אומרים שהם שוקלים להצביע לליכוד בגלל התרחיש שראש הממשל בנימין נתניהו מדבר עליו ,  שלפיו הרכבת הממשלה תוטל על הרצוג אם יהיו לו יותר מנדטים ,  למרות שבשום תרחיש להרצוג אין קואליציה ". 
כשנשאלה על קמפיין הליכוד שקורא למצביעי הימין לחזק את הליכוד ,  ענתה שקד : " הקמפיין הזה מאוד אפקטיבי ,  ולצערי הוא מעביר מנדטים מאתנו לליכוד .  זה יכול להוביל ממשלת שמאל .  למצביעי הבית היהודי אני אומרת :  מי שרוצה שסתיו שפיר תהיה שרה שיצביע לליכוד ,  כי זה יוביל לממשלת אחדות ,  ומי שרוצה שאנחנו נהיה שרים שיצביע לבית היהודי ". 
עוד בוואלה חדשות:נאום נתניהו יפתח את עצרת הימין הערב בכיכר רביןמאמץ אחרון :  לאן יכוונו הרצוג ונתניהו את החצים בימים שנותרו ? רבבות בכיכר רבין ;  דגן : " משבר המנהיגות החמור מקום המדינה "  

נתניהו חזר שוב ושוב על ההבטחה שלו שלא תהיה ממשלת אחדות .  למה את יוצאת מתוך נקודת הנחה שהוא ילך למהלך כזה ?  
" ב-2009 הוא הבטיח לאורי אריאל ויעקב כץ  ( כצל'ה )  שהם יהיו בממשלתו .  הם המליצו עליו לנשיא ,  ואחר כך הוא שאיר אותם בחוץ והכניס את אהוד ברק .  אין צורך להיכנס לבהלה .  הליכוד צמצם את הפער ,  הגוש הוא זה שקובע ולא המפלגה .  אני קוראת למצביעי הבית היהודי לתמוך בנו ולהביא לממשלה לאומית ,  ימנית וחזקה ". 
את לא מסכימה עם נתניהו כשהוא אומר שאם יהיה פער בין שתי המפלגות הגדולות ,  כפי שראינו בסקרים האחרונים ,  מלאכת ההרכבה תוטל על יצחק הרצוג ?  
" הפער מזמן לא עומד על ארבעה מנדטים .  החשש אינו מוצדק כי להרצוג אין שום יכולת להרכיב קואליציה .  נתניהו יודע שהחרדים לא ישבו עם יאיר לפיד ,  ולכן אין לו בסיס לקואליציה .  אם הוא חושב כך ,  שיפנה למצביעי משה כחלון ויחזיר אותם הביתה .  הרשימה שלו הם אנשי שמאל ,  אבל המצביעים שלו הם ימניים ".  
הצעתם אתמול  " בלוק טכני "  יחד עם הליכוד ,  אולם נתניהו הדף את הרעיון הזה ואמר כי אין למהלך הזה משמעות .
" בוודאי שיש משמעות .  אפשר ללכת יחד לנשיא ,  זאב אלקין ואני ,  ולהבהיר שיש כוונה לאחד את הסיעות במקרה שיהיה צורך מיד אחרי הבחירות .  בכל מקרה אפשר ללכת יחד לנשיא .  אם ביום אחרי הבחירות יהיו לליכוד 23 מנדטים ולנו 12 ,  נקבל 35 חברי כנסת נאמנים לארץ ישראל ,  אבל אם יהיו 26 מנדטים לליכוד ותשעה לבית היהודי ,  חלילה ,  זה אומר שאנחנו באופוזיציה ,  שיש ממשלת אחדות ,  ושארץ ישראל נתונה לחסדי אבי דיכטר .  בפעם הקודמת שזה קרה ,  הליכוד לקח את המנדטים של אוהבי ארץ ישראל ופינה את גוש קטיף ". 
גורמים בליכוד מסרו בתגובה לוואלה חדשות כי  " מדובר בספין של בנט ".  לטענתם , " לפי כל הבדיקות המקצועיות שלנו אין שום סימן לירידה של הבית היהודי .  הדבר החשוב ביותר הוא שהפער בין הליכוד למחנה הציוני עדיין משמעותי וקיימת סכנה אמיתית להחלפת ממשלת הימין ולהקמת ממשלת שמאל ". 
עוד הוסיפו : " מנדט אחד או שניים יותר או פחות לבית היהודי לא ישפיעו על מיקומה כשותפה בכירה בממשלה ,  אבל אם הפער בין הליכוד למחנה הציוני לא ייסגר ,  לבני והרצוג ירכיבו את הממשלה הבאה ".  

בני בגין ,  מספר 11 ברשימה הליכוד לכנסת ,  הביע אופטימיות לקראת העצרת . " אנחנו עומדים היום לקראת סיום המערכה ",  אמר , " על פי הסקרים קיים פער בין הליכוד לבין המחנה הציוני ואנחנו חייבים לסגור את הפער וגם יכולים לסגור את הפער עד יום הבחירות ".  
בגין הוסיף בדבריו ביקורת על כחלון . " אני חושב שבוחרי הליכוד צריכים לשים לב לתרגיל שמנסה כחלון להפעיל עליהם ,  שהוא כביכול מייצג את הליכוד .  תכניתו היא בעלת אופי ציני מסחרי ,  וכוונתו היא לקחת קולות מהימין ולהעביר אותם לזרועותיה של לבני והרצוג ולאפשר להם להקים ממשלת שמאל .  זה נובע מדבריו לאחרונה והוא לא מסתיר זאת ",  אמר .  לדבריו , " כחלון יאפשר הקמת ממשלה לכל המרבה במחיר ,  וצריך להזהיר את בוחרי הליכוד שלא ילכו שולל אחרי מהלך זה ויחזרו להצביע לליכוד ".  
בתוך כך ,  יו"ר ועדת הבחירות המרכזית ,  שופט בית המשפט העליון סלים ג'ובראן ,  קבע היום בתשובת לעתירת מפלגות מרצ והמחנה הציוני כי עצרת הימין המתוכננת לא תכלול הופעות של אמנים ,  ואף אסר על שימוש בכספי ציבור לשם הפקתה .  משמעות הדבר היא כי הופעתו של הזמר עמיר בניון ,  שתוכננה להתקיים הערב האירוע ,  מבוטלת .
 העצרת הערב תתקיים תחת הכותרת  " מאוחדים למען ארץ ישראל ".  בין הדוברים ,  ראש הממשלה בנימין נתניהו ,  יו"ר מפלגת הבית היהודי נפתלי בנט ,  יו"ר מפלגת יחד אלי ישי ,  השר ישראל כ"ץ ,  חברי הכנסת איילת שקד ומאיר פרוש ,  מועמד הליכוד בני בגין ,  פעילת הימין דניאלה וייס והרב חיים דרוקמן .  
במהלך העצרת יוקרן  " נאום הצ'חצ'חים "  הידוע של ראש הממשלה לשעבר מנחם בגין .  לדברי וייס ,  ממארגני האירוע , " ישנה היענות מאוד גדולה ואנחנו נערכים למאות אוטובוסים ".  וייס הוסיפה כי  " אנחנו מצפים להרבה יותר מ-30 אלף משתתפים .  המטרה היא שהכיכר והרחובות שמסביבו יהיו מלאים באנשים ".   
" במוצאי שבת החולפת התקיימה בכיכר רבין עצרת של ארגוני שמאל ,  בקריאה להחליף את השלטון בישראל ולהקים מדינה ערבית בלב ארץ ישראל ",  נכתב בהודעה מטעם המארגנים . " כך למעשה תהיה זו התמודדות בין שתי השקפות עולם  זו המבטאת נאמנות מוחלטת לארץ ישראל וזו הדוגלת בחלוקת הארץ ".  עוד נכתב כי  " יחד נגיע בהמוננו לכיכר רבין ונעלה את דגלה של ארץ ישראל לראש התורן ,  במסגרת עצרת אחדות מרשימה של כל ארגוני הימין שתוסיף עוצמה להתיישבות ותחזק את הממשלה מול לחצי העולם ". 
המשטרה לא מתירה הכנסת כלי נשק למתחם העצרת .  בנוסף ,  הרחובות הבאים נסגרו לתנועת כלי רכב החל מהשעה 18:00 :  אבן גבירול נחסם לתנועה לשני הכיוונים בין שאול המלך לפנקס ,  רחוב פרישמן נחסם לתנועה מכיכר מסריק עד אבן גבירול ,  שדרות דוד המלך נחסמו לתנועה מוויצמן עד אבן גבירול ,  רחוב גורדון נחסם לתנועה משלמה המלך ועד מלכי ישראל ,  רחוב מלכי ישראל  ( צד מזרחי )  נחסם לתנועה משדרות ח"ן עד בן גוריון ,  שדרות בן גוריון ורחוב הדסה נחסמו לתנועה משלמה המלך ועד אבן גבירול ורחוב בלוך נחסם לתנועה מארלוזורוב עד אבן גבירול .  
כמו כן ,  החל משעה 13:00 לא מותרת חניית כלי רכב ברחובות הבאים :  רחוב אבן גבירול מצייטלין עד בלוך משני הכיוונים ,  רחוב מלכי ישראל  ( צד מזרחי )  בין שדרות ח"ן לבן גוריון לשני הכיוונים ורחוב מלכי ישראל  ( צד צפוני )  בין אבן גבירול לפרישמן לכיוון מערב .
 ציבור הנהגים המגיעים לאירוע בכלי רכב מתבקשים להשתמש בחניונים הבאים :  חניון בזל - בזל/אשתורי פרחי ,  חניון מגדל המאה - אבן גבירול 124 ,  חניון בן סרוק - בן סרוק/ארלוזורוב ,  חניון מרכז ויצמן - ויצמן 18 ,  חניון גולדה - ברקוביץ' 7 ,  חניון מגדל המוזיאון - ברקוביץ' 4 ,  חניון כנרית - קפלן/דה וינצ'י ,  חניון רכבת מרכז - ארלוזורוב/נמיר .  

שקד : " יש סחף מסוכן מהבית היהודי לליכוד ";  נפסלה השתתפות אמנים
חברת הכנסת הביעה חשש מזליגת קולות בתוך גוש הימין : " מי שרוצה ששפיר תהיה שרה  שיצביע לליכוד ".  יו"ר ועדת הבחירות אסר על קיום הופעות במהלך העצרת בכיכר רבין בתל אביב .  צפו במפת חסימות הכבישים

