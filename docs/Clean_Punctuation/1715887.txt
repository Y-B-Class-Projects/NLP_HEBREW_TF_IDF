של מי האבל הזה ? 
ליאיר נתניהו חגגו יום הולדת ,  בשייטת 3 זימרו עם כוכב נולד ובאולמות השמחה ברחבי הארץ המשיכו לרקוד .  נורית אמיתי טוענת שאין תחליף לכאב שבלב ,  אבל החיים נמשכים גם על רקע נפילת בחורינו הטובים ברומניה
בשעות הערב היותר מוקדמות של יום שני היו רבים בארץ שכבר ידעו מה קרה בין מצוקי הרי הקרפטים ברומניה .  גם ברומניה הטיבו לשדר תיאורים מאתר ההתרחשות ועידכנו בהתאם .  אלא שבמדינה כשלנו ,  עד שלא מודיעים למשפחות הנעדרים וההרוגים ,  ההודעה לציבור מתעכבת .  עם זאת ,  אין זה אומר או מונע מרבים אחרים לדעת הכל ,  עוד בטרם המקורבים מיודעים בכך .  
בסוף שנות ה-70 ,  כשנפטר יו''ר הכנסת ישראל ישעיהו ,  הוכרז אבל לאומי במדינת ישראל .  לאחר מכן החלו הביקורות וחלו שינויים בכל מה שקשור בהגדרות של אבל לאומי ודרגותיו .  השבוע האחרון הוכיח שאין מקום לקבוע חוקים וכללים לזכות להתאבל ולהזדהות ,  כמו גם להשליט את האבל על המרחב הציבורי שכולל שגרת חיים ,  אירועים מתוכננים ,  שידורי טלוויזיה ורדיו ,  ובכלל .  
בשבת נרצחו שלושה ילדים בידי אביהם .  יומיים וחצי עסקה התקשורת בכל הנוגע וסובב אירוע זה שהחריד רבים .  אסון האימונים של חיל האוויר ברומניה סגר את הלופ המייצג את הרצף הבלתי צפוי של החיים בארץ הזו - רצח ואלימות במשפחה ולאחריו מעבר למות חיילים בארץ זרה .
 המוות הוא פתאומי ,  בלתי מובן ,  בלתי ניתן לעיכול .  הוא גודע באחת חלומות ,  תקוות ,  אהבות .  הוא מנפץ לרסיסים את הביטחון הבסיסי של המוכר והידוע ומעמיד בסימן שאלה את החיים בכלל .  יותר מכך ,  המוות הפתאומי מותיר הלם .  בהלכה ובמסורת נקבעו מנהגי א ? ב ? לו ? ת ,  אלא שלאבל לאומי  מן הדין והצדק - יש חוקים והנחיות מוגדרות ומזדמנות משלו .  קיימות דרגות סף של סטטוס המת ,  מספר ההרוגים באירוע ובמה האירוע אופיין :  רצח במשפחה או של ראש ממשלה ו/או אישיות בכירה אחרת ,  פיגוע חבלני ,  תאונת דרכים או בניין שעלה באש וגרר אחריו הרוגים ופצועים .  
תהיה זו היתממות אם לא נודה שלתקשורת ולנו משנה גם זהות הנספים :  ישראלים ?  ערבים ?  עולים חדשים ?  ישנן אפילו דרגות לא מוצהרות שעושות אבחנה בין תאונות דרכים שבהן נפגעו יהודים ,  מתנחלים או ערבים וכמובן  הבדל של ממש כשבין הנפגעים נמצאים חיילי צה"ל .  עצוב שכך הם פני הדברים ,  אך אלו עובדות שקשה להתווכח איתן ולו בגלל מה שכל אחד חש כשהוא שומע על אסון כזה או אחר .  הכאב נותר כשאדם מעבד את בשורת האסון ומחליט האם יגע בלבו או יעבירו לסדר היום ,  אבל החיים נמשכים .  בדרך כלל אמצעי התקשורת יודעים מנסיונם לשים גבולות במקומות הנכונים ,  כמו גם לקבוע היכן יעבור הקו השחור בין האבל המוקרן והמשודר להמשך השגרה .
 מי שחש לא בנוח עם הדברים שהוא רואה או שומע ,  יכול להשתמש בשלט ובכפתור הכיבוי .  מכל מקום ,  העובדה ,  כפי שגם אמר מפקד חיל האוויר ,  האלוף עידו נחושתן ,  היא ש''אנחנו ממשיכים קדימה'' ,  וכך צריך שיהיה .  עם שלם לא יוכל לנחם משפחה ,  הגם שיקירה הותיר אישה ,  ילדים וילדים שטרם יצאו לאוויר העולם .
 תמיד תישאר שאלת הגבולות שבן צער ,  כאב ,  והשבתת החיים מלכת  איפה הגבולות נמתחים והאם לא די באזכור חדשותי ?  תזכרו שבעזרת שפע הערוצים ,  הטלפונים הסלולריים ושאר הגאדג'טים ,  יכול כל אחד לדלג במידה זו או אחרת על העצב והצער .  האמת והכאב שפנימה הם החשובים .  כל אחד די לו שיאמץ ללבו לוחם ,  ילד ,  או אדם שחייו ניטלו ממנו ,  ויצעד איתם אל תוך החיים שנמשכים ,  לקראת הבלתי נודע שעוד לפנינו .  
ואף מילה על הביקורת בדבר החגיגה ליאיר נתניהו .  תבינו לבד .
 
של מי האבל הזה ? 
ליאיר נתניהו חגגו יום הולדת ,  בשייטת 3 זימרו עם כוכב נולד ובאולמות השמחה ברחבי הארץ המשיכו לרקוד .  נורית אמיתי טוענת שאין תחליף לכאב שבלב ,  אבל החיים נמשכים גם על רקע נפילת בחורינו הטובים ברומניה

