ערוץ 20 :  לא ממלכתי ,  בטח לא שערורייתי
בואו נניח רגע לחוסר האלגנטיות ,  להשמצות ולהיעדר הממלכתיות : " חטאו "  הגדול של הערוץ היה בכך שפגע בקודש הקודשים של התקשורת הישראלית  הנשיא ריבלין .  לפני שהם מאשימים בהסתה ,  מוטב לעיתונאים המבקרים לבדוק קודם מה קורה בחצר האחורית שלהם .  דעה
בואו נניח רגע לחוסר האלגנטיות ,  להשמצות ,  להכפשות ולהיעדר הממלכתיות  ונגיד את האמת על פרשת ערוץ 20 והנשיא :  חטאו הגדול של הערוץ היה בכך שפגע בקודש הקודשים של התקשורת הישראלית  הנשיא ריבלין .  כשבחרנו למסגר אתמול בוואלה ברנז'ה את שורת הפוסטים נגד ריבלין תחת המונח קמפיין ,  ציינו עובדה .  המהירות שבה היא הפכה בחלק מחברות החדשות ל"הסתה שמזכירה את זו שקדמה לרצח רבין "   צריכה גם היא לעורר כמה שאלות על האופן בו חלק מהעיתונאים ממהרים להפגין תמיכה בחופש הביטוי כשמדובר בערוץ 1 או 10 ,  אך מתייחסים אליה כרעה חולה שדורשת טיפול חירום ,  כשמדובר בערוץ בעל דעות ימניות ,  גם אם אלו נאמרות באופן ירוד ופופוליסטי .  
אז נכון ,  מכלי תקשורת ,  בטח כזה שבקשתו לשינוי תנאי הרשיון כך שיוכל לשדר חדשות נידונה בימים אלו ,  קיימת ציפיה לאחריות מינימלית ,  ומילים כמו  " ביזיון "  או  " איבד את הבושה "  על נשיא מכהן לא ממש עונים על ההגדרה ומתיישבים עם אחרון הטוקבקיסטים .  אבל אם כבר טוקבקים ,  מומלץ היה לחלק ממבקריו הגדולים  בהם מי שרק לפני שנה בחרו במילים לא הרבה יותר אלגנטיות בקמפיינים שהם עצמם ניהלו כנגד פוליטקאים אחרים וקראו היום לקמפיין  " שערורייתי !  "   לבדוק ראשית כל מה קורה בחצר האחורית שלהם .  
כך או אחרת ,  מה שבעיקר צריך לזכור הוא שבתקשורת יש נכון לעכשיו קונצנזוס סביב הנשיא .  כלל לא בטוח שאלו פני הדברים בקרב הציבור ,  וזה בסדר .  

ערוץ 20 :  לא ממלכתי ,  בטח לא שערורייתי
בואו נניח רגע לחוסר האלגנטיות ,  להשמצות ולהיעדר הממלכתיות : " חטאו "  הגדול של הערוץ היה בכך שפגע בקודש הקודשים של התקשורת הישראלית  הנשיא ריבלין .  לפני שהם מאשימים בהסתה ,  מוטב לעיתונאים המבקרים לבדוק קודם מה קורה בחצר האחורית שלהם .  דעה

