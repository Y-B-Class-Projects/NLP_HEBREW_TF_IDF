נתניהו למנהיגי ערב : " צאו בגלוי נגד אירן "
 פחות מיממה לאחר הפרסום ב"ויקיליקס "  על כך שמנהיגי ערב ביקשו בחשאי מארה"ב לצאת למהלך צבאי נגד אירן ,  קרא רה"מ לעשות זאת בגלוי . " זהות אינטרסים נדירה "
  ( צילום :  יגור מזור ,  עריכת וידיאו :  גדי וינסטוק ) 
ראש הממשלה ,  בנימין נתניהו ,  נאם היום בצהרים  ( שני )  בפני עורכי תקשורת ישראלית ,  באירוע לציון כ"ט בנובמבר בבית אגודת העיתונאים בתל אביב ,  והתייחס לפרסומי התשדורות של מחלקת המדינה האמריקאית ,  כפי שנחשפו אמש באתר  " ויקיליקס ".  נתניהו התייחס למסמכים לפיהם מנהיגי מדינות ערב ,  ובראשון המלך הסעודי וראשי מדינות המפרץ ,  לחצו בחשאי על ארה"ב לצאת למתקפה צבאית נגד תוכנית הגרעין האירנית ,  וקרא לאותם מנהיגים להפנות את הדרישה הזו בפומבי . 
" יותר ויותר מדינות ,  ממשלות ומנהיגים במזרח התיכון ובעולם מבינים שזהו האיום היסודי ",  אמר ראש הממשלה על משטר האייתולות בטהרן . " יש פער בין מה שנאמר על ידי מנהיגים בחדרי חדרים לבין מה שנאמר בפומבי באזור שלנו ",  הוסיף נתניהו ,  והסביר : " באיזור שלנו שבויים בנרטיב שבו מציירים את הסכנה הגדולה ביותר לשלום האזור ולעתיד האזור בסכסוך הישראלי-פלסטיני ותוקפנותה לכאורה של ישראל .  במציאות ,  המנהיגים מבינים שהנרטיב הזה פשט את הרגל ". 
נתניהו ציין כי האיום האירני מאחד אינטרסים הן של ישראל והן של מדינות ערב ,  כפי שלא היה קיים לדבריו מעולם . " אני לא חושב שבמזרח התיכון היתה הבנה כזאת בעבר .  בדרך כלל היו חילוקי דעות בינינו לבין מנהיגים ערבים לגבי הסכנה ",  אמר , " אך זו הפעם הראשונה בהיסטוריה המודרנית שיש הסכמה לא מבוטלת גם בישראל וגם במדינות האיזור שהאיום המרכזי נובע מאירן ,  מתוכניות ההתפשטות שלה ומצעדי ההתחמשות שלה ".  לדבריו ,  ההסכמה הזו בין ישראל והעולם הערבי לא נחשפה  " בצורה משכנעת למדי בגילויים האחרונים ,  אף על פי שזה היה ידוע ,  זה לא נאמר במפורש ". 
ראש הממשלה קישר בין החשש של מדינות ערב מההתחזקות האירנית לסיכויי השלום באזור והסביר כי להערכתו , " אם בעקבות הגילויים ,  יהיו מנהיגים שייאזרו עוז ויגידו בגלוי את מה שהם חושבים בחשאי ,  תהיה פריצת דרך אמתית קודם כל בשלום ,  כי חייבים לשנות את הנרטיב כאילו ישראל היא זו שמסכנת את השלום באזור ".  נתניהו הוסיף כי זהות אינטרסים בין מדינות האזור היא המפתח לשלום .
 
נתניהו למנהיגי ערב : " צאו בגלוי נגד אירן "
 פחות מיממה לאחר הפרסום ב"ויקיליקס "  על כך שמנהיגי ערב ביקשו בחשאי מארה"ב לצאת למהלך צבאי נגד אירן ,  קרא רה"מ לעשות זאת בגלוי . " זהות אינטרסים נדירה "
 
