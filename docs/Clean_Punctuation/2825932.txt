במשטרה מעריכים :  אם תיחקר פרשת הבקבוקים  נתניהו יידרש להעיד
ההערכה היא כי בהסתמך על החומרים שהגיעו לידיו ,  ליועץ המשפטי לממשלה לא תהיה ברירה אלא להורות לפתוח בחקירה בפרשה שבמסגרתה נטען כי שרה נתניהו שלשלה לכיסה כספים השייכים למדינה
היועץ המשפטי לממשלה ,  יהודה וינשטיין ,  יצטרך להחליט בימים הקרובים אם לפתוח בחקירה פלילית ב"פרשת הבקבוקים ",  שבמסגרתה שלשלה לכאורה רעיית ראש הממשלה ,  שרה נתניהו ,  כספים מפדיון בקבוקים השייכים למדינה ,  לכיסה .  במשטרה מעריכים כי על סמך החומרים שקיבל וינשטיין מידי מבקר המדינה יוסף שפירא ,  לא תהיה לו ברירה אלא להורות לפתוח בחקירה .  
החקירה ,  אם תיפתח ,  צפויה להתנהל ביחידה הארצית לחקירות הונאה ,  תוך תיאום מלא עם ראש אגף המודיעין והחקירות ,  ניצב מני יצחקי .  בכירי היחידה קיימו אתמול דיון עם פרקליט המדינה שי ניצן כדי לבחון את החומרים שיש בידיהם בפרשה .  אם תיפתח חקירה ,  במשטרה מעריכים כי אף שראש הממשלה בנימין נתניהו אינו חשוד בעצמו בפרשה ,  יהיה צורך לגבות ממנו עדות בנושא .  העד המרכזי בפרשה הוא אב בית ראש הממשלה ,  מני נפתלי .  
ללא חומרי החקירה המלאים ,  הנמצאים כעת על שולחנו של וינשטיין ,  במשטרה טרם יודעים לקבוע אם נעשתה עבירה פלילית של ממש .  אתמול נמסר ממשרד המבקר כי החומר שנבדק מעלה חשש לפגיעה בטוהר המידות עד כדי חשש למעשה פלילי .
 עוד על  " פרשת הבקבוקים ": דעה | הריב המסוכן של היועץ והמבקר נתניהו על פרשת הבקבוקים :  סיפור ממוחזר שנועד להפיל השלטון"שרה נתניהו לקחה פדיון מבקבוקי מעון ראש הממשלה "  
פרשת מחזור הבקבוקים נחשפה ביום חמישי האחרון בעיתון  " הארץ ".  על פי הטענות ,  שרה נתניהו לקחה לכיסה במהלך ארבע השנים האחרונות אלפי שקלים מפדיון של בקבוקים ריקים ,  רכוש המדינה ,  שהוחזרו בהוראתה לכמה מרכולים בירושלים .  כמו כן ,  דווח כי לפני קרוב לשנתיים השיב הזוג נתניהו למדינה 4,000 שקלים ,  לפי אומדן של אלף שקלים בשנה .  במסגרת פרשת רהיטי הגן ,  שנחשפה לפני כשנתיים ,  ראש הממשלה ורעייתו העבירו לכאורה את רהיטי הגן שנרכשו עבור המעון לביתם בקיסריה .
 אמש הודיע המבקר שפירא כי ב-17 בפברואר ,  חודש בדיוק לפני הבחירות ,  הוא יפרסם את הדוח על התנהלות מעון ראש הממשלה .  עם זאת ,  הדוח לא צפוי לכלול את פרשת הבקבוקים ואת פרשת רהיטי הגן הקשורות ישירות לאשת ראש הממשלה ,  משום שזו אינה יעד לביקורת מצד המבקר .  הוא כן צפוי לכלול את הוצאות בני הזוג נתניהו על הבתים בקיסריה ובירושלים ואת ההוצאות על מזון במעון ראש הממשלה .  כמו כן ,  הוא צפוי לכלול התייחסות לבריכה בבית בקיסריה .  

במשטרה מעריכים :  אם תיחקר פרשת הבקבוקים  נתניהו יידרש להעיד
ההערכה היא כי בהסתמך על החומרים שהגיעו לידיו ,  ליועץ המשפטי לממשלה לא תהיה ברירה אלא להורות לפתוח בחקירה בפרשה שבמסגרתה נטען כי שרה נתניהו שלשלה לכיסה כספים השייכים למדינה

