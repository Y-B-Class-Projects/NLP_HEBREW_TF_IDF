מטפלת : " נפצעתי אחרי ויכוח עם שרה נתניהו "
 אישה המטפלת באביה של אשת ראש הממשלה טוענת כי נתניהו חשדה שהיא גונבת כסף מאביה והתעמתה עימה .  במהלך העימות התקרבה אליה נתניהו והיא זזה לאחור ונחבלה .  לשכת נתניהו : " קמפיין ציני "
 אשת ראש הממשלה מעורבת בעימות נוסף עם עובדת בביתה :  עובדת סיעודית מנפאל המועסקת בטיפול באביה של שרה נתניהו ,  שמואל בן ארצי ,  טוענת כי נחבלה בעקבות ויכוח סוער בינה לבין נתניהו - כך פורסם אתמול  ( שלישי )  בערוץ 2 .  לדברי המטפלת ,  נתניהו חשדה כי היא לוקחת במרמה כסף מאביה והתעמתה עם המטפלת בעניין .  עוד טענה המטפלת ,  כי במהלך הוויכוח נתניהו התקרבה אליה במהירות והיא זזה לאחור ,  נפלה ונחבלה . " היא באה אלי ,  רצה לכיוון שלי ואני פחדתי וזזתי אחורה ,  נפלתי ופתחתי את הסנטר ",  סיפרה המטפלת .  בתום הוויכוח הוזמן רופא לבית .
 המטפלת סיפרה על היחס לה היא זוכה ,  לדבריה ,  באופן תדיר מנתניהו . " אף פעם לא קיבלתי אוכל ,  אם אני רוצה חופש הם לא נותנים לי ",  טענה המטפלת . " אתמול היא באה אליי ואמרה שתשלח אותי חזרה .  שרה נתניהו לא מתנהגת יפה ,  כשהיא כועסת היא מדברת לא יפה .  היא לפעמים מקללת .  ראש הממשלה מתנהג יפה מאוד אין לי טענות כלפיו ",  הוסיפה .  
מלשכת ראש הממשלה נמסר בתגובה לפרסומים ,  כי  " מדובר בסיפור הפוך לחלוטין .  הטענות שהועלו על ידי העובדת הזרה משוללות כל יסוד והן צצו רק אחרי שנודע לה כי הסוכנות שמעסיקה אותה נתבקשה למצוא לה מחליפה .  זאת בעקבות רשלנות מצד העובדת הזרה ,  שנמשכה חודשים והגיע לשיאה בימים האחרונים ואושרה על ידי רופאה שבדקה את אביה הקשיש והחולה של הגברת נתניהו .  כשנודע לה שהיא מועמדת לפיטורין ,  שעשויים להביא לגירושה מהארץ ,  בדתה סיפור ועכשיו מתנהל קמפיין ציני ולא ראוי נגד משפחת נתניהו .  בשום שלב לא היה כל מגע פיזי בין הגברת נתניהו לעובדת הזרה ".  
עוד נמסר מהלשכה ,  כי  " נמאס כבר מהטלת הרפש האוטומטית במשפחת נתניהו ,  וצריך להניח לגברת נתניהו לסעוד בימים אלה את אביה בן ה-96 הסובל ממחלה קשה שזה עתה שוחרר מטיפול נמרץ .  גם למשפחת נתניהו יש את הזכות להחליף עובדים רשלניים שאינם נותנים טיפול דרוש להוריהם הקשישים ". 
מהמוקד לסיוע לעובדים זרים ורופאים לזכויות אדם נמסר כי לידי הארגונים הגיעה תלונה המעלה חשדות כבדים בנוגע לתנאי העסקתה של העובדת .  העובדת התלוננה ,  כמו גם מקורבים לה ,  בפני נציגי הארגונים על כי מנעו את יציאתה מן הבית וכי לא שילמו לה את פיצויי הפיטורין ,  הכול במטרה לוודא את יציאתה מהארץ ".  לדברי הארגונים , " אם אכן יתברר כי כך הם פני הדברים ,  הרי שמדובר בשלילת חירותה של עובדת והפעלת לחץ עליה תוך ניצול חולשתה .  אכיפת חוקי המדינה נתונה לרשויות המתאימות ואין זה מתפקידו של מעסיק זה או אחר ,  יהא מעמדו רם ככל אשר יהא ,  לדאוג ליציאתה של עובדת מהארץ .  סמכות זו נתונה ליחידת האכיפה שברשות האוכלוסין וההגירה .  אנו סבורים כי על תלונה זו להיבדק בידי הגופים האמונים על חקירות מהסוג הזה ומקווים כי בדיקה זו תערך ללא משוא פנים ". 
אין זו הפעם הראשונה שעובדים הבאים במגע עם שרה נתניהו מתלוננים על התנהגותה ועל תנאי העסקתם .  לפני כשנה וחצי הגישה ליליאן פרץ ,  שהועסקה כעוזרת בבית נתניהו תביעה לבית הדין לעבודה בתל אביב נגד מעסיקיה .  בתביעה טענה ליליאן כי שרה נתניהו השפילה אותה באופן רציף במשך שש שנות העסקתה .  בין היתר ,  טענה ליליאן כי נתניהו נהגה לצרוח עד אימה ,  במקרים שבהם לא קיבלה את הכבוד המגיע לה לטעמה והגדירה עצמה כ"אמא של מדינת ישראל ".  
עדכון ראשון :  20:21
בהכנת הכתבה השתתפו פנחס וולף ובועז ווליניץ
עוד באותו נושאהעוזרת של שרה הרוויחה פחות מעובדת קבלןעוזרת הבית לשעבר של רה"מ : " איימו על חיי "
 
מטפלת : " נפצעתי אחרי ויכוח עם שרה נתניהו "
 אישה המטפלת באביה של אשת ראש הממשלה טוענת כי נתניהו חשדה שהיא גונבת כסף מאביה והתעמתה עימה .  במהלך העימות התקרבה אליה נתניהו והיא זזה לאחור ונחבלה .  לשכת נתניהו : " קמפיין ציני "
 
