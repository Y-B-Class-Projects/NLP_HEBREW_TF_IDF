נחנכה טייסת אלעד ריבן : " נציל חיים ,  נשמר הנוף "
 בטקס חניכת טייסת מטוסי הכיבוי החדשה שנערך בשדה דב אמר נתניהו כי הטייסת היא חלק ממערך מתוגבר שיציל חיים במקרה של שריפות .  נתניהו פנה לאמו של אלעד ריבן : " אמרתי לך שאנציח זכרו "
 טייסת מטוסי הכיבוי החדשה על שם אלעד ריבן נחנכה אתמול  ( חמישי )  בטקס מיוחד בשדה דב בתל אביב .  במהלך הטקס אמר ראש הממשלה בנימין נתניהו כי  " אני מאמין שהדבר הזה מעלה את יכולתנו להתמודד עם שריפות מסוגים שונים .  עידו נחושתן ,  מפקד חיל האוויר ,  אמר נכון :  שהמדינה שלנו היא מדינה קטנה ,  היא ענקית ברוח ,  אבל היא מדינה קטנה וחמה .  אנחנו שוכנים לאורך חוף ים והדבר הזה מאפשר לנו בהיערכות הזאת בעצם להיות מסוגלים להגיע בבת אחת ,  במהירות גדולה מאוד ,  בסבבים מהירים מאוד ,  עם כלי טיס לעבר מוקדי אש ביערות ,  בשדות וגם במקומות אחרים ".  
נתניהו הוסיף כי  " מצד אחד יש לנו את הים התיכון ומהצד השני ים כינרת ,  אנחנו מכסים את המדינה היטב .  ולכן שבעת המטוסים שאנחנו הבאנו כאן היום הם חלק ממערך מתוגבר של כיבוי השריפות שאנחנו מפעילים היום ,  גם באמצעות המשרד לביטחון פנים .  התפקיד של הטייסת הזאת הוא כפול .  קודם כל להציל חיים ,  ושנית להציל את נוף ארצנו ולשמור על ביתנו ".  
נתניהו פנה לצביה ריבן ,  אמו של אלעד שנהרג בעת כיבוי השריפה בכרמל ואמר : " רעייתי שרה ואני פגשנו אותך ואת אמיל כמה פעמים .  פגשנו אתכם ברגעי יגון וייאוש ,  וגם ברגעים של זיכרון וכאב ,  והתרשמנו עמוקות מאצילות הנפש שלכם ,  התרשמנו עמוקות מטוב לבכם .  היום ,  אני יכול להגיד שאף על פי שלא הכרתי את אלעד ,  אני יכול להבין את המעיין שממנו הוא שאב את התכונות האלה .  כי צריך תכונות מיוחדות לסכן את נפשך וללכת אל תוך האש כפי שעשה ".  
נתניהו המשיך ואמר לאמו של אלעד כי  " אמרתי לך שאעשה הכל כדי להנציח את זכרו ודמותו של אלעד ,  ואמרתי לך שנעשה הכל כדי שלישראל תהיה היכולת להתמודד עם אסונות מסוג זה ולמנוע אותם .  לכן ,  חשבתי שראוי שנקים מערך כיבוי אווירי .  חשבתי שראוי שהטייסת תנציח את שמו של אלעד ,  שנישא פה על ידי המטוס ,  ושאות הקריאה יהיה על שמו של אלעד ,  ואני משוכנע שגם יהיו הרבה טייסים והרבה צעירים וצעירות במדינת ישראל שיכירו את הסיפור המופלא של אלעד .  הוא חלם על השחקים והוא הלך אל האש להציל חיים של אחרים יחד עם חבריו ,  הכבאים הגיבורים .  והקמת הטייסת אכן משלבת את שתי אהבותיו ". 
 ( עדכון ראשון :  20:53 ,  12.05.11 ) 

נחנכה טייסת אלעד ריבן : " נציל חיים ,  נשמר הנוף "
 בטקס חניכת טייסת מטוסי הכיבוי החדשה שנערך בשדה דב אמר נתניהו כי הטייסת היא חלק ממערך מתוגבר שיציל חיים במקרה של שריפות .  נתניהו פנה לאמו של אלעד ריבן : " אמרתי לך שאנציח זכרו "
 
