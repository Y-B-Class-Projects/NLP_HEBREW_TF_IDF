צפו :  נתניהו מברך את אזרחי ישראל לרגל ראש השנה
ראש הממשלה פרסם ברכה מצולמת לרגל החג שחל בשבוע הקרוב .  הוא סקר את הישגי הממשלה ,  לשיטתו ,  בשנה החולפת :  ממבצע  " צוק איתן "  ועד לחוק חינוך חינם והקמת הגדר נגד מסתננים בדרום
ראש הממשלה ,  בנימין נתניהו ,  פרסם אמש  ( שבת )  ברכה מצולמת לאזרחי ישראל לרגל ראש השנה שיחול בשבוע הקרוב . " זאת הייתה שנה מאתגרת במיוחד למדינת ישראל .  לצורך כך נדרשתי לכל הניסיון שצברתי בתפקידי כראש ממשלת ישראל ,  מול אתגרים שלעתים נדמה היה שגם מעצמות לא עומדות בפניהם ",  פתח ראש הממשלה את ברכתו . 
" הנחתנו על חמאס את המכה הקשה ביותר שספג מאז הקמתו .  צה"ל תקף את מפקדי הטרור ומגדלי הטרור .  השמדנו את מנהרות הטרור ,  אותן מנהרות שנחפרו במטרה לבצע פיגוע המוני באזרחי ישראל .  יחד עם שר הביטחון והרמטכ"ל ,  פעלנו כתף אל כתף באחריות ,  בשיקול דעת ובמחשבה רחבה ,  כדי להבטיח את ביטחון ישראל ".   
" תודה לכם חיילי צה"ל האמיצים ",  הוסיף ראש הממשלה . " תודה לכם אזרחי ישראל על החוסן ועל האחדות שהפגנתם .  בשמם של אזרחי ישראל אני שולח ברכת החלמה מהירה ושלמה לפצועי המערכה .  אני שוב מחזק את המשפחות השכולות שאיבדו את היקר להן מכל בקרב על הבית של כולנו ,  קרב שאין צודק ממנו .  בשנה החולפת החלטתי להגדיל באופן דרמטי את ההצטיידות ב'כיפות ברזל' .  ההחלטה הזאת הצילה חיים רבים ".  
עוד בוואלה !  חדשות:גורם ישראלי :  שיחות ההסדרה יתחדשו ביום שלישי בקהירדעאש פרסם סרט בן שעה :  אילץ סורים לחפור קבריהםמערת נטיפים ענקית התגלתה במרכז הארץ 
בהמשך דבריו ,  התייחס נתניהו להישגים נוספים של הממשלה ,  מלבד אלו הביטחוניים . " בזכות האחריות שבה הנהגנו את כלכלת ישראל בשנים האחרונות ,  המשק שלנו לא הידרדר כמו כלכלות רבות בעולם .  ואכן ,  גם בשנה הזאת האבטלה בישראל היא מהנמוכות בעולם המערבי ",  אמר ראש הממשלה . " השנה גם השלמנו את בניית הגדר בגבולנו עם מצרים ,  ואף לא מסתנן אחד נכנס ,  אף מסתנן ,  לערי ישראל .  לעומת זאת ,  השנה הוצאנו יותר מ-6,000 מסתננים אל מחוץ לישראל .  ישראל היא המדינה היחידה במערב שפתרה את הבעיה הכאובה של הגירה בלתי חוקית ". 
לדברי נתניהו , " אנחנו ממשיכים במלוא התנופה והמרץ את המהפכה הגדולה ,  לחבר את הנגב והגליל למרכז הארץ :  כבישים ,  רכבות ,  גשרים ,  מחלפים .  אחרי שחנכנו בערב ראש השנה הקודם את מחלף גולני החדש ,  ואחרי שהשקנו השנה את תחנת הרכבת החדשה בשדרות ,  יכול כל מי שנוסע בכביש ירושלים-תל אביב לראות לנגד עיניו את השינוי ההיסטורי שאנחנו עושים בדרך הזאת ,  בדרכי מדינתנו .  בעבר ראינו דברים כאלה רק בחו"ל - היום זה כאן אצלנו ,  בישראל .  גם השנה הורים ליותר מ-280 אלף ילדים בגילאי 4-3 ,  ההורים הללו חוסכים בכל חודש 800 שקל בזכות חוק חינוך חינם ".  
לסיום ,  שב והדגיש ראש הממשלה את האיומים הביטחוניים שעדיין ניצבים לפתחה של ישראל . " עדיין יש לפנינו רפורמות נוספות ,  אבל אני משוכנע שמול כל האתגרים שניצבים בפנינו ,  גם מול כל הקשיים שנצברים סביבנו - דאעש ,  חמאס ,  אל-קאעדה ,  חיזבאללה וגם איראן שלא זנחה את תכניותיה - אני משוכנע שנמשיך להנהיג את מדינת ישראל באחריות ובנחישות ,  תוך זיהוי הסכנות החדשות וגם ההזדמנויות החדשות לאפשרות של אופק מדיני חדש .
" איך אומר השיר ?  'ישראל צומחת מסביבנו ,  היא חזקה יותר מכל חסרונותינו' .  יחד ,  בכוחות מאוחדים ומלוכדים ,  נמשיך את שרשרת הדורות שאבות אבותינו החלו .  נמשיך לבנות את המדינה שלנו ,  נמשיך לשמור ולהגן עליה .  שנה טובה ,  בטוחה ושקטה לכולנו ". 
 ( עדכון ראשון :  22:35 )  

צפו :  נתניהו מברך את אזרחי ישראל לרגל ראש השנה
ראש הממשלה פרסם ברכה מצולמת לרגל החג שחל בשבוע הקרוב .  הוא סקר את הישגי הממשלה ,  לשיטתו ,  בשנה החולפת :  ממבצע  " צוק איתן "  ועד לחוק חינוך חינם והקמת הגדר נגד מסתננים בדרום

