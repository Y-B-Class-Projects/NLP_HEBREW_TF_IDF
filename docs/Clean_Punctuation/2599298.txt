בנט בעקבות הביקורת : " לא קורא לסירוב פקודה "
 לאחר שאמר שאינו מסוגל לפנות יהודים אם יתבקש ,  הגיב בנט למבקריו וטען כי בליכוד סלפו את דבריו . " חייל חייב למלא את פקודות הצבא .  דיברתי מדם לבי ,  ואני לא מתנצל על דבריי "
 יו"ר מפלגת הבית היהודי ,  נפתלי בנט ,  כינס הערב  ( שבת )  מסיבת עיתונאים במטה המפלגה בפתח תקווה ,  בעקבות ההתבטאות השנויה במחלוקת שהשמיע ביום חמישי ,  כי אם יקבל פקודה לפנות יהודי מביתו , " המצפון שלי לא יאפשר זאת .  אני אבקש מהמפקד לפטור אותי ".  בנט אמר היום בתוקף כי איננו תומך בסרבנות . 
" אני לא קורא לסרבנות ולא קראתי לסירוב פקודה אי פעם ",  אמר בנט . " 22 שנה אני משרת כלוחם ,  ולחמתי בכל מערכות ישראל .  לא קראתי לסירוב פקודה .  בליכוד עטו על הדברים ,  סילפו אותם ויצרו דימוי שקרי .  דיברתי מדם לבי ,  ואני לא מתנצל על דבריי ,  אבל אני מנהיג ציבור ועכשיו אומר את הדברים בצורה ברורה :  פקודה לעקור יישוב יהודי היא פגיעה אנושה בזכויות האדם הכי בסיסיות ומעמידה חיילים בדילמה .  זו דילמה קשה ואי אפשר לטאטא אותה .  אם כלו כל הקיצין ,  חייל חייב למלא את פקודות הצבא ",  הוסיף .  
באשר לראש הממשלה נתניהו ,  אמר יו"ר הבית היהודי כי  " על ראש הליכוד בוער הכובע .  הליכוד עלול להמיט עלינו התנתקות נוספת .  אני קורא לראש הממשלה לחזור בו מהסכמתו למדינה פלסטינית ". 
כל הדיווחים ,  הניתוחים והסקרים - בוואלה !  בחירות 2013 
לאחר סיום הראיון בחמישי ,  ביקש בנט להסביר את דבריו בסטטוס שפרסם בעמוד הפייסבוק שלו ,  שם כתב דברים ברוח דומה : " עמדתי ברורה :  כאחד שהוביל לוחמים פעמים רבות במבצעים ובשדה הקרב אני מתנגד בכל נפשי ולבי לסירוב פקודה .  את כל הפקודות שקיבלתי במשך 22 שנותיי בצה"ל קיימתי ואמשיך לקיים .  אישית ,  פשוט אינני מסוגל לגרש משפחה מביתה ,  ואבקש ממפקדיי לשחרר אותי מכך .  אני מתפלל לכך ואפעל בכל מאודי שלעולם ממשלת ישראל לא תגרש משפחות מביתן בארץ הזו ".  
בליכוד-ביתנו תקפו בחריפות את דברי בנט הערב . " מוזר לשמוע ממי שרק אתמול אמר :  'חלק מובנה מלהיות חייל זה סירוב' שהוא לא קורא לסרבנות ",  כך נמסר ממטה ההסברה של הליכוד . " הציבור יצטרך להחליט למי להאמין ,  לבנט א' או לבנט ב' .  גם הערב דיבר בנט בשפה רפה ,  לאחר שיחות אין קץ עם יועצי בחירות ואפילו בדבריו הערב יש קריצה וליגיטימציה לסרבנות .  יו"ר מפלגה חייב להבין את משמעות הסרבנות לחברה הישראלית ולצבא .  מי שמעודד סרבנות מימין לא יוכל לצאת נגד סרבנות משמאל ".  
מוקדם יותר הערב התייחס גם ראש הממשלה נתניהו ,  בראיון מוקלט לשלושת הערוצים על דברי בנט ואמר כי  " מי שדבק בסרבנות לא יהיה בממשלה שלי ".  לדבריו , " הרעיון של סרבנות ,  גם כגישה אישית ,  אינה מתקבלת על הדעת .  אי אפשר לקיים את מדינת ישראל עם סרבנות ,  מי שתומך בסרבנות לא יהיה שר בממשלה שלי ".  

בנט בעקבות הביקורת : " לא קורא לסירוב פקודה "
 לאחר שאמר שאינו מסוגל לפנות יהודים אם יתבקש ,  הגיב בנט למבקריו וטען כי בליכוד סלפו את דבריו . " חייל חייב למלא את פקודות הצבא .  דיברתי מדם לבי ,  ואני לא מתנצל על דבריי "
 
