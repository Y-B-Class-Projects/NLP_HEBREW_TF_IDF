המחאה החברתית מגיעה לפייסבוק של ראש הממשלה נתניהו
עמוד הפייסבוק הרשמי של ראש הממשלה נמצא בימים האחרונים תחת מתקפת גולשים המותחים עליו ביקורת קשה
עמוד הפייסבוק הרשמי של ראש הממשלה ,  בנימין נתניהו ,  נהפך בימים האחרונים לזירת קרב .  בדרך כלל ,  בעמוד מפרסמים בשם נתניהו פוסטים פטריוטיים כמו ציטוטים מהשיר  " אם אשכחך ירושלים ",  או איחולי הצלחה למשלחת האולימפית הישראלית .  ואולם הגזירות הכלכליות ודחיית ההחלטה בנושא בגיוס החרדים ,  כמו גם המחאה החברתית ,  מביאות מאות גולשים לפרסם בעמוד פוסטים זועמים .
 בתגובה לפוסט  " אם אשכחך ירושלים "  כתב הגולש אליאב יאנג : " אבל את תל אביב אין לנתניהו בעיה להשמיד - רק חילונים ושמאלנים .  מה אכפת לו לחלוב מהם את כל כספם ולזרוק אותם לים ,  הכל קודש קודשים לתקצוב אוכלי החינם החרדים והמתנחלים ". 
הגולש אלון לביא כתב : " אם היית קורא את התנ"ך באמת היית מבין שהזכות שלנו על הארץ באה ממוסריותנו .  קיבלנו אותה כדי להיות טובים יותר .  אבל במדיניות שלך ,  כולל בהתנהלות האישית הנהנתנית שלך ,  הרסת כל חלקה טובה ..  .  מנהיגים מושחתים ומנותקים הם הדבר האחרון שהעם צריך .  גם כשאתה מעשן סיגרים משובחים את זוכר לזכור את ירושלים ?  ",   .
 גם פוסט איחולי ההצלחה למשלחת האולימפית עורר תגובות לא מחמיאות . " יאללה ,  להעלות את המס על הצפייה באולימפיאדה ,  אה ,  אין ?  בעיה .  תמציא אחד ",  כתב הגולש ספיר גרבקי .  
תגובות חיוביות ושליליות התפרסמו בעמוד של נתניהו מאז עלה לאוויר ,  אך בשבוע האחרון נראה שקרב הפוסטים והלייקים עלה להילוך גבוה :  בשבוע שעבר הכריז הגולש שחר כותני מלחמת לייקים בעמוד של ראש הממשלה ,  כשהציב מטרה להגיע ל-9,728 לייקים ,  יותר מהסטטוס הפופולרי ביותר שפורסם בשם נתניהו .
 לצד התגובות השליליות ,  זוכה כל פוסט גם לאלפי לייקים ולתגובות חיוביות .  ואולם לפי דברים שפירסם ארד אקיקוס ,  שריכז את פעילות הניו מדיה של מאבק האוהלים ופעיל במחאה החברתית בעמוד הפייסבוק שלו ,  רק כ-9% מהחברים בעמוד הפייסבוק של נתניהו מתגוררים בישראל .
 אקיקוס סקר בעזרת הסטארט-אפ טראסק ,  המנטר תנועת רשת ,  את הרכב הגולשים בעמוד של נתניהו ,  לאור טענות שהועלו על ידי תומכי ח"כ שלי יחימוביץ' באפריל ,  לפיהן מנהלי המדיה החברתית של נתניהו קנו לייקים מאינדונזיה כדי להגדיל את מספר החברים בעמוד .
" רוב האנשים שהגיבו או עשו לייקים אצלך בפרופיל בפברואר-מארס היו מישראל ,  אבל מאז אפריל החלה מגמה הפוכה ,  שבה רוב המשתתפים בעמוד שלך הם בעיקר מארה"ב  ( כמובן שיש גם מאינדונזיה ,  מאוסטרליה ,  מדרום אפריקה וממקסיקו )  .  מגמה זו כל כך מגוחכת ,  עד שבחודש האחרון רק 8.8% מכלל המשתתפים בעמוד שלך היו מישראל ",  כתב אקיקוס בעמוד של נתניהו . " היחידים שאתה משרת הם הטייקונים ,  העשירים באמת ,  פקידי הממשל והחברות הגדולות - 8.8% מהעם .  חבל שזה בדיוק האחוז שיצביע לך בבחירות הקרובות ".  מהליכוד נמסר כי אין שחר לנתונים המוצגים אודות מספר החברים הפעילים ומיקומם בעולם ,  כפי שהוצגו בדף הפייסבוק של אקיקוס .
 לדברי אליאב אללוף ,  מנכ"ל רהב מדיה חברתית ,  הפניית פוסטים לקהל יעד בחו"ל היא שהיתה עשויה לגרום לתמונה שמתאר אקיקוס .  התכנים שנבדקו על ידי טראקס הם תכנים שקודמו בארה"ב . " אם יש לך 200 אלף אוהדים בעמוד במצב רגיל ,  ייחשפו לפוסט בערך 30 אלף איש - כ-15% .  אבל אם אתה מציג את סטטוס כפרסומת ,  אתה יכול להגדיר שהוא יוצג בכל מקום ,  גם מחוץ מישראל .  רואים שרוב התגובות לנתניהו הן מחו"ל ".  
מנהלי הדף של נתניהו בוחרים שלא להגיב לפוסטים שמעלים הגולשים לעמוד .  דוברת הליכוד ,  נגה כץ ,  שמנהלת את הדף ביחד עם שי מורדוב ,  אמרה כי  " במידה שיש הודעות בעלות איום לאלימות פיסית ,  הנתונים מועברים לגורמים המטפלים בנושאים אלה .  אנחנו לא מגיבים לתגובות הגולשים בעמוד ,  אך עדכון לגביהם נמסר לנתניהו ".  לדבריה , " ראש הממשלה מעורב מאוד בכל הנעשה בדף הפייסבוק ". 
אללוף מציין כי  " מי שמתפעל לנתניהו את המדיה החברתית פועל תחת המון מגבלות .  במדיה הזו צריך לייצג מישהו בצורה אותנטית ושקופה ,  וגם האדם שהוא מייצג צריך להתנהג בצורה הזו ". 
לפי מומחים למדיה חברתית ,  האחראים לתגובות השליליות הם בעיקר פעילי המחאה החברתית ותומכי מפלגת העבודה ,  אם כי אין כאן מדיניות מכוונת של המפלגה . " נתניהו צריך לדעת לנכס את האנשים שידברו לטובתו .  במקומו הייתי עושה מעיין תחרות - מזמין אנשים להיות דוברים שלו ולהציג פתרונות לדיון ,  והזוכה יוזמן לפגישה עם נתניהו  ( מדיניות שנקטו בעבר מנהלי המדיה החברתית של ממשל אובמה ,  מ"א )  .  לדעתי ,  אין כאן אומץ למהלך כזה ",  אומר אללוף . " צריכה להיות חשיבה ואסטרטגיה שכרגע לא קיימות ",  הוא מוסיף .
 
המחאה החברתית מגיעה לפייסבוק של ראש הממשלה נתניהו
עמוד הפייסבוק הרשמי של ראש הממשלה נמצא בימים האחרונים תחת מתקפת גולשים המותחים עליו ביקורת קשה

