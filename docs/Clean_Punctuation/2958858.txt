נתניהו דרש מיעלון שסגן הרמטכ"ל יפרסם הבהרה בנוגע לנאומו
ראש הממשלה יזם שיחה עם שר הביטחון על דברי אלוף יאיר גולן אמש בטקס יום השואה .  נתניהו זעם על סגן הרמטכ"ל שקישר בין המציאות בישראל לזו בגרמניה לפני 70 שנה .  לאחר השיחה ,  פרסם הקצין הבהרה
הודעת ההבהרה שהוציא היום  ( חמישי )  סגן הרמטכ"ל ,  אלוף יאיר גולן ,  לדברים שנשא אמש ,  ערב יום השואה ,  התפרסמה לאחר שיחה שקיימו בנושא זה ראש הממשלה בנימין נתניהו ושר הביטחון משה יעלון .  נתניהו יזם את השיחה משום שזעם על דברי סגן הרמטכ"ל ,  שלפיהם בחברה הישראלית מתקיימות כיום תופעות המזכירות את שהתרחש באירופה בשנות ה-20 וה-30 של המאה הקודמת .  
הבוקר ,  לאחר שדבריו עוררו סערה במערכת הפוליטית ,  ביקש גולן להבהיר כי לא התכוון להשוות בין צה"ל ומדינת ישראל לתהליכים שהתרחשו בגרמניה לפני 70 שנים .  מדובר צה"ל נמסר כי  " ההשוואה אבסורדית ומשוללת כל יסוד ,  ולא הייתה שום כוונה ליצור הקבלה כזאת או למתוח ביקורת על הדרג המדיני .  צה"ל הוא צבא מוסרי השומר על טוהר הנשק ועל כבוד האדם ". 
גורמים בסביבת נתניהו אמרו היום כי  " עם כל ההערכה לסגן הרמטכ"ל ,  נתניהו חושב שהוא שגה בדבריו וטוב שתיקן אותם ".  השר יעלון ,  לעומת זאת ,  פרסם בצהריים הודעת גיבוי לאלוף גולן ,  שבה נכתב : " יש לי אמון מלא בסגן הרמטכ"ל ,  אלוף יאיר גולן ,  לוחם ומפקד מוערך ,  ערכי ועתיר זכויות ". 
עוד באותו נושא :  השר יעלון מגבה את סגן הרמטכ"ל : " נתנו פרשנות מעוותת לדבריו"אראל סג"ל תקף את יאיר גולן והתחרט : " סגן הרמטכ"ל של הוורמאכט"סגן הרמטכ"ל : " מפחיד לזהות תהליכים מגרמניה בקרבנו "  
יעלון הוסיף : " ההתנפלות עליו וההתלהמות כלפיו לנוכח פרשנות מעוותת במכוון שניתנה לדברים שאמר אמש הן ניסיון נוסף במסע המדאיג והמטריד לפגוע פוליטית בצה"ל ובקציניו .  אבוי לנו אם ניתן לזה לקרות .  תפקידו של כל מפקד בצה"ל ,  בוודאי מפקד בכיר ,  אינו מסתכם רק בהובלת חיילים וחיילות לקרב ,  אלא גם מחייב אותו להתוות להם דרך וערכים בעזרת מצפן ומצפון ".  בסביבתו של ראש הממשלה אמרו כי חרף המחלוקת בינו לבין שר הביטחון סביב האירוע ,  הדבר אינו מעיד על מתיחות ביניהם והשיחה בין השניים לא הייתה קשה .  
בתחילת השבוע ,  בעקבות פרסומים על כך שישראל שבה להחזיר גופות מחבלים למשפחותיהם ,  למרות התחייבות נתניהו כי הדבר ייפסק ,  אמרו גורמים בסביבתו של ראש הממשלה כי האחריות להחלטה על השבת הגופות נמצאת בתחום סמכותו של יעלון .  
המהומה סביב דברי גולן החלה בנאום שנשא בטקס שהתקיים אמש במכון משואה בקיבוץ תל יצחק . " אם יש משהו שמפחיד אותי בזיכרון השואה ",  אמר גולן , " הוא זיהוי תהליכים מעוררי חלחלה שהתרחשו באירופה בכלל ובגרמניה בפרט לפני 70 שנה ומציאת עדות להם כאן בקרבנו כיום ". 
האמירה ועיתויה גררו תגובות נזעמות .  שר החינוך נפתלי בנט צייץ בחשבון הטוויטר שלו כי  " רגע לפני שמכחישי השואה יהפכו מילים שגויות אלה לדגל .  רגע לפני שחיילינו יושוו לנאצים חלילה בהכשר מגבוה .  סגן הרמטכ"ל שגה ,  ועליו לתקן מיד ".  חברתו למפלגת הבית היהודי ,  שרת המשפטים איילת שקד ,  הצטרפה לביקורת . " אני חושבת שסגן הרמטכ"ל מבולבל .  דבריו מעידים על חוסר הבנה ועל זילות השואה ",  אמרה שקד והוסיפה כי ביום כזה יש לדבר רק על השואה ולא על דברים אחרים . " אני נמצאת בקרקוב ושומעת את הסיפורים שלהם .  כל זמן שאנחנו כאן ,  אני מעדיפה להתרכז בסיפורים שלהם ".  
מנגד ,  יש שיצאו להגנתו של גולן .  יו"ר האופוזיציה יצחק הרצוג כתב בטוויטר : " סגן הרמטכ"ל הוא מפקד אמיץ .  המופרעים שיתחילו לצרוח עכשיו נגדו צריכים לדעת :  כך נשמעים מוסר ואחריות .  אנחנו לא ניבהל מזעקות וניבולי פה ונמשיך לגבות את צה"ל ומפקדיו ,  תמיד ". 
יו"ר מרצ ,  ח"כ זהבה גלאון ,  טענה כי דבריו של סגן הרמטכ"ל משקפים את עומק המשבר בין הדרג הפיקודי בצבא לבין הדרג הפוליטי , " שחותר תחת ערכי צה"ל ,  מעודד התלהמות ומפקיר אותם מול גורמים ממרידים .  התנהלות הדרג הפוליטי מסכנת את ישראל פעמיים ;  פעם אחת את קיומה של ישראל כמדינה דמוקרטית ופעם שנייה את יכולתה להגן על עצמה ",  אמרה .  

נתניהו דרש מיעלון שסגן הרמטכ"ל יפרסם הבהרה בנוגע לנאומו
ראש הממשלה יזם שיחה עם שר הביטחון על דברי אלוף יאיר גולן אמש בטקס יום השואה .  נתניהו זעם על סגן הרמטכ"ל שקישר בין המציאות בישראל לזו בגרמניה לפני 70 שנה .  לאחר השיחה ,  פרסם הקצין הבהרה

