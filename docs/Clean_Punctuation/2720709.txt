אשכנזים ,  שכחתם איך להאמין באלוהים
למה אני מעדיף את ספיר סבח על פני אדם ורטה וגם :  ראש הממשלה דורש שהפלסטינים יכירו בישראל כ"מדינה יהודית "   דרישת שקר שנועדה לסמא את עיני כולנו | הטור של מנחם בן
אינספור עוולות ועושק ,  גועל וטמטום יש בארץ הזאת ,  ואינספור סוגי יופי ונחמה .  ואני באמת לא יודע מה גובר על מה .  כשייפול עלינו אסון חס וחלילה  נדע .  לאגף הטמטום שייכים בין השאר משדרי הכדורגל והכדורסל האינסופיים ,  עם הקריאות הנחותות והגזעניות של האוהדים הנחותים ,  משדרי ריאליטי האוכל למיניהן ,  החלק הממוסחר והירוד של המוזיקה המזרחית ,  דעיכת השירה האיכותית ומשוררי הרוק המדהימים ,  עיסוק היתר בתלמוד התפל מעיקרו בישיבות הרבניות למיניהן ,  עיסוק היתר בקבלה האווילית והכוזבת ,  שכחת התנ"ך האלוהי ,  החילוניות המאמינה בטמטום הדארוויניסטי  ( כאילו האבולוציה יצרה את כל פלאי האלוהים )  .  עד כאן באגף הטמטום .  חלק ממנו .  
ולעומת זאת ,  באגף העוולות הכבדות :  רדיפת מבקשי המקלט ,  היחס בכלל ל"לא יהודים "  ול"משפחות מעורבות ",  שמינהל האוכלוסין במשרד הפנים ממרר את חייהן אם הוא יכול  ( תתבייש גדעון סער )  ,  כולל אי אפשרות להינשא בנישואים אזרחיים ,  אלא רק דרך הרבנות הנואלת .  אוי לאותה בושה .
 ובאגף העושק :  השכר המבחיל של פרות הבשן למיניהן  ( ממנהלי הבנקים ,  דרך ג'רמי לוין ועד הבכירים בבית החולים  " הדסה ")  ,  ובינתיים באגף הפשע והגועל :  מאות קטינים וקטינות עוסקים בזנות אחרי שעות בית הספר ,  התפשטות הרצח בעולם התחתון ,  עם מכוניות מתפוצצות וירי של אופנוענים חולפים .  אתם לא רוצים לשמוע עוד ,  נכון ?  
אז בואו נעבור ליופי ולנחמה :  קודם כל ,  אנחנו חברה מתוקנת בהרבה מובנים .  סועדים את החלש ,  תומכים בעני ,  בזקן ,  בפגוע ,  נותנים שירות רפואי לכל  ( גם אם בחלקו הוא מבוסס על הטעויות הענקיות של הרפואה המודרנית המערבית )  ,  מאפשרים לימוד חינם לכל הילדים  ( נכון שחלק גדול מהלימוד הוא מיותר וגרוע ,  החל מלימודי היתר של המתמטיקה המיותרת לרוב התלמידים ועד הוראת התנ"ך והעברית הפגומות מיסודן )  ,  נותנים סיוע משפטי לעניים ,  מקנים זכויות מינימליות לעצירים ולאסירים ,  מרבים באגודות צדקה וחסד ,  עם ארוחות חינם לנזקקים .  מגינים על זכויות העובדים ,  משלמים שכר מינימום .  עד כאן באגף החברה המתוקנת .  
גם בתחום התרבות יש נחמות גדולות :  משוררים זמרים ענקיים ,  שגם אם השפעתם דעכה בשנים האחרונות ,  עדיין קולם נשמע ,  משלמה ארצי וברי סחרוף עד מיכה שטרית ואהוד בנאי ,  מאתי אנקרי ודנה ברגר עד עילי בוטנר ושי גבסו .  דמויות מופלאות .  ויש כאן גם במאים גאוניים ממש בתחום התיאטרון  ( אודי בן משה מתיאטרון החאן למשל )  ,  יוצרי טלוויזיה איכותיים ביותר  ( למשל ,  במאי תכניות התעודה בערוץ הראשון )  ועיתונות חופשית באמת שיחד עם אתרי האינטרנט יוצרים מפלס חופש כמעט מקסימלי לחברה הישראלית .  טוב ,  אני לא אמשיך את הרשימה .  רק רציתי להזכיר לעצמי ולכם איפה אנחנו עומדים .  האמת היא שהייתי רוצה להיות דיקטטור נאור כדי לתקן את הכל בחסד אלוהים .  אבל הרי אין דבר מגעיל יותר מדיקטטורים .  
הדרישה הישראלית הגאה כביכול מבית מדרשו של נתניהו הגאה כביכול שאבו מאזן יכיר בישראל כ"מדינה יהודית "  היא דרישת שקר שנועדה לסמא את עיני כולנו ,  כדי שנרגיש שניצחנו כביכול כשתיענה  ( והיא תיענה בוודאות בצורה זו או אחרת .  תיכף אבהיר איך למשל )  .  כלומר ,  אנחנו נמסור לידי אבו מאזן חלקים מארץ ישראל חס וחלילה .  בקעת הירדן ,  למשל .  נפנה התנחלויות ישראליות חס וחלילה ,  והוא בתמורה יכיר בנו  " כמדינה יהודית ".  
אלא שאין שום משמעות לדרישה כזו ,  ואין שום משמעות להיענות להכרה כזו כביכול ,  אם תהיה מצד אבו מאזן .  ותיכף גם אגיד לכם איך הוא יתחכם  ( בקלות )  לדרישה הזאת .  ראשית ,  מה זו מדינה יהודית ?  האם הכוונה היא למדינה השומרת על הרוח היהודית ?  על המסורת היהודית ?  האם הכוונה היא למדינה שכולה יהודים ?  ולאיזה יהודים בדיוק הכוונה ?  האם הכוונה היא ליהודים בנוסח נטורי קרתא או ליהודים בנוסח בר רפאלי או דנה אינטרנשיונל ?  והאם ישראלים כמוני כמוך ובעלי עברית משובחת  ( סייד קשוע ולוסי אהריש ,  למשל )  נחשבים לחלק מן המדינה היהודית או שהם מחוץ לגדר בדרך זו או אחרת ?  
אז כן ,  כולנו מסכימים שהם כמובן חלק מאיתנו ,  כי כולנו חלק מהמדינה היהודית דמוקרטית ,  כפי שהגדרנו את עצמנו מזמן במגילת העצמאות הנפלאה שלנו ,  נפלאה באמת ,  שהייתה צריכה להיות מזמן בסיס החוקה שלנו .  וזה בדיוק מה שיעשה אבו מאזן :  הוא יגיד לנו שהוא מכיר בישראל כ"מדינה יהודית דמוקרטית ",  ממש כפי שהיא מגדירה את עצמה .  מישהו יוכל להתנגד להכרה כזו ?  
זה לא אומר שאבו מאזן לא יזדהה בעתיד עם דרישות הערבים בגליל להסתפח למדינה הפלסטינית  ( כי הרי יש רוב ערבי בגליל כבר היום ,  ומותר לכל אוכלוסייה במדינה  " יהודית דמוקרטית "  להביע את רצונה )  .  זה לא אומר שאבו מאזן לא ימשיך לתמוך בזכות השיבה  ( אם יש זכות שבות ליהודים ,  יש גם זכות שיבה לערבים ,  כי הרי  " ישראל מדינה יהודית דמוקרטית "  שאיננה מפלה ,  גם לא בין מי שרוצה לחזור אליה )  .  בקיצור ,  הכל הבל .  אבו מאזן יקבל את המחיר הגבוה ביותר תמורת התשלום הנמוך ביותר .  מה שמזכיר לנו מה זו ההגדרה ל"ישראלי ":  ישראלי הוא יהודי טיפש ,  בעיקר כשהוא מכהן בממשלת ישראל .  אלא שבמקרה זה לא מדובר בטיפשות אלא בעבודה בעיניים :  מישהו עובד עלינו ,  וזה לא אבו מאזן ,  אלא בנימין נתניהו .  
בג"ץ הוציא לכולנו את הערמונים מתוך האש כשקבע פשוט ,  בחוכמה ובצדק ובאומץ  ( וכך היה צריך לעשות מזמן )  שמי שלומד בישיבות החרדיות לא יזכה לשום סבסוד מן המדינה אם עבר את גיל 18 ולא התגייס .  ויאיר לפיד מתנצל ומסביר שהוא בכלל מכבד מאוד את התלמוד ואת לומדי התלמוד .  מה אתה אומר .  אבל צריך להבין :  לומדי  " התורה "  בישיבות החרדיות ,  שעכשיו יוצאת זעקתם המתודרכת אל השמים  ( כי הרי הם לא פועלים מטעם עצמם אלא מטעם רבניהם שהפכו אותם לעבדים )  לא לומדים בכלל תורה אלא משהו אחר ,  נחות בהרבה ברובו :  תלמוד ושאר דברים רבניים תפלים למיניהם בנוסח שולחן ערוך .  
וכדי להבין את התיפלות התלמודית הבסיסית  ( למרות רגעי השיא התלמודיים המקסימים )  לעומת האלוהיות התנ"כית  ( למרות החלקים המיושנים והאכזריים עד בחילה בחלק מן התנ"ך )  ,  אפשר למשל להשוות בין פתיחת התורה האלוהית העוסקת בבריאת העולם ,  בפסוקי השירה המופלאים לגמרי של ספר בראשית ,  לבין פתיחת המשנה ,  שהיא בסיס התלמוד  ( התלמוד ,  למי שלא יודע ,  הוא בעצם פירוש מורחב למשנה )  .  
והנה ,  במה עוסקת הפתיחה למשנה ?  בשאלה הנכבדה עד מתי מותר לקרוא קריאת שמע  ( חלק מחובות התפילה ,  למי שלא יודע )  .  אבל הרי כל התפילה הממוסדת ,  מתוך סידור התפילה ,  היא עניין מאוחר .  משה ודוד המלך ושלמה המלך וישעיהו וירמיהו לא אמרו שום קריאת שמע בבוקר .  הם חיו את אלוהים .  לא התפללו לו מצוות אנשים מלומדה .  לכן ,  כל השאלה עד מתי מותר לקרוא קריאת שמע ,  היא שאלה תפלה ושולית .  וככה רוב התלמוד ,  שחשיבותו הגדולה היא דווקא ברוח הפתוחה והגמישה שבה הוא קורא את התנ"ך .  כלומר ,  גם בתנ"ך האלוהי ובמערכת המצוות יש חלקים איומים ,  תלויי הזמן ההוא ,  והתלמוד ברוחו הכללית מלמד אותנו כי לא צריך ללכת אחרי המצוות כפשוטן .  ש"עין תחת עין "  זה לא באמת עין תחת עין .  כלומר ,  שמותר ונכון להתגמש .  מבחינה זו ,  התלמוד עם כל תיפלויותיו האינסופיות  ( ושיאיו המסוימים הגדולים )  מלמד אותנו משהו עקרוני חשוב מאוד :  הגמישות היהודית .  אלא שהרבנים של ימינו לא מרשים לעצמם להתגמש לא רק ביחס למצוות התורה ולא רק ביחס למצוות התלמוד אלא גם ביחס למצוות שולחן ערוך ,  הכוללות למשל הנחיות מדויקות באיזה יד מנגבים בבית השימוש .  בקיצור ,  אנחנו עמוק בתוך ההבל .  גם בעניין זה .  
מוטי קירשנבאום מאמין שהאבולוציה יצרה את הצפרדעים .  בסרט תיעודי יפהפה על קוסטה ריקה הוא מראה לנו בין השאר עשרות צפרדעים יפהפיות צבעוניות מדהימות ,  וחוזר ואומר ש"האבולוציה יצרה אותן "  איך יכולה  " האבולוציה "  ליצור צפרדעים יפהפיות ?  איך היא יכולה ליצור פרפרים ,  ציפורים ,  חיות ,  בני אדם ?  
כבר יותר מ-150 שנה אחוז העולם האקדמי הטיפש מאוד בחלקו בתפיסה שכל פלאי העולם נבראו רק משום שהעולם קיים מספיק מיליארדי שנה  ( גם על כך יש חולקים .  אני ,  למשל ,  שמעדיף את הגרסה התנ"כית )  ומיליארדי השנים האלה כאילו מסבירים הכל .  אבל שום מיליארדי שנה לא יוכלו ליצור אפילו כתר אחד על ראש דוכיפת אחת .  הכל אלוהי לגמרי ,  ומי שלא רואה את זה  עיוור לחלוטין .  וזה כולל גם אותך ,  מוטי קירשנבאום הטוב והחביב .  
איך כתב אביב גפן ?   " גאון מי שהמציא את הים "  וזה לא האבולוציה .  ונתן זך כתב : " אני רוצה תמיד עיניים כדי לראות את יפי העולם ולהלל את היופי המופלא הזה שאין בו דופי ולהלל את מי שעשה אותו יפה להלל ".  ומי זה אם לא אלוהים ?  תתחילו להסתכל סביבכם ולראות .  רק אל תחזרו לי בתשובה בנוסח אורי זוהר חס וחלילה .  
בין ספיר סבח ואדם ורטה ,  אני מעדיף את ספיר סבח  ( גם אם התלקטו אליה כמה מהאנשים הכי דוחים בחברה הישראלית ,  מאיתמר בן גביר עד ברוך מרזל ,  למרות שספיר לא אמרה מילת עויינות אחת כלפי הערבים ,  בניגוד לכהניסטים והרעים שנספחו אליה )  .  ויש בה שני דברים שאני אוהב :  ראשית ,  עצם העמידה מול מורה שניסה לשטוף את מוח תלמידיו באמירות חקייניות ומכפישות על צה"ל ,  אמירות מן הסוג האשכנזי-השמאלני-הרופס שכולנו מכירים  ( ואין מה לעשות ,  סוג השמאלנות המכפישה הזאת היא מתוצרת אשכנז )  .  ושנית ,  כמובן ,  את השם  " סבח ",  שם מזרחי בעליל שאומר לכולנו שגם כשהשמאל האשכנזי ישכח את צדקת ישראל ואת האמונה באלוהים ,  המזרחיים האמיתיים לא ישכחו .  
איך כתב פעם אלתרמן ב"חגיגת קיץ ":   " מן העם המוכה בקיעים ,/  אשר מפניו במורא/ רועדות לדברי יראים ,/  מחשבה ולשון נאורה ,/  יבואו בני העניים/ שלקראתם תצא תורה ./ / להם ,  שכוחם חדש ,/  וגאוותם נשכה בשרה ,/  מחכות לבל יאכלן העש ,/  מחשבתה של אומה ולשונה ".  אני יודע :  זה קשה .  לכן אתרגם :  כשהנאורים והשבעים למיניהם יבגדו בעיקר ,  יבואו בני העניים ויחדשו את מחשבת האומה וצדקתה .  וממש באותו עניין :  עודד בן עמי שהציג בחדשות שש את השיר החדש של עמיר בניון נגד אובמה ,  החומד את ירושלים שלנו  ( "חוסיין מאמריקה רוצה אותה/ והוא נחוש ואכזרי ")  הספיק כבר להגיד ש"השיר הוא לא משהו ".  משהו שמגישי חדשות אינם אומרים בדרך כלל ,  אבל הבון טון השמאלני מחייב .  
אבל מה לעשות :  השיר של עמיר בניון הוא כן משהו ,  קריאה טהורה מלב זמר טהור נגד כל הלחצים של קרי ואובמה ,  למכור לערבים את הארץ ואת ירושלים  ( כלומר ,  העיקר העתיקה )  .  וזה לא שאני לא חושב ממש כמו השמאלנים הכי שמאלנים שצריך לחלק את ירושלים ,  ממש כן ,  אבל ממש לא בשיטה שמדובר בה  ( מזרח ירושלים לפלסטינים וכו' )  .  אלא בשיטה האחת האפשרית :  חלוקת ריבוניות וסמכויות בעיר אחת לא מחולקת .  וגם במקרה זה ,  בניון ,  כמו סבח ,  מייצג בדיוק את מה שהאשכנזים בחלקם שכחו :  את צדקת ישראל ואת אלוהי ישראל  ( וזה לא אומר שאנחנו לא מגעילים בחלקנו .  ר' הרשימה הראשונה בטור זה )  .  
מנחם בן לא מבין למה להחרים רק את אריאל זילבר 

אשכנזים ,  שכחתם איך להאמין באלוהים
למה אני מעדיף את ספיר סבח על פני אדם ורטה וגם :  ראש הממשלה דורש שהפלסטינים יכירו בישראל כ"מדינה יהודית "   דרישת שקר שנועדה לסמא את עיני כולנו | הטור של מנחם בן

