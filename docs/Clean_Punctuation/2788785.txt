לפיד :  תעריף החשמל יוזל ביותר מ-10% כבר בינואר
שר האוצר הציג את התקציב ,  שכולל תוספת של 14 מיליארד לביטחון ,  בלי העלאת מסים אך עם הגדלת יעד הגירעון ל-3.4% .  הוא בישר על תוספת של 1.8 מיליארד לחינוך וחצי מיליארד לרווחה
שר האוצר ,  יאיר לפיד ,  ובכירי משרד האוצר הציגו היום  ( ראשון )  את עיקרי תקציב המדינה לשנת 2015 ואת יעדיו .  לאחר שורת חילוקי דעות בין לפיד לבין ראש הממשלה ,  בנימין נתניהו ,  לגבי התקציב ,  התאפשרה היום הצגתו בשל פשרה בין השניים בשבוע שעבר .  במסגרת ההסכמות בין השניים ,  סיכמו נתניהו ולפיד כי מערכת הביטחון תקבל עוד שישה מיליארד שקלים כתוספת לתקציב 2015 ,  ועוד שבעה או שמונה מיליארד שקלים לכיסוי הוצאות שנגרמו בעקבות מבצע  " צוק איתן "  כבר בשנת 2014 .  בכך ,  תקציב הביטחון לשנת 2015 יעמוד על 57 מיליארד שקלים .  יעד הגירעון יעמוד על 3.4% .
 לפיד בישר על הוזלה משמעותית בתעריפי החשמל . " נמשיך להיאבק להורדת יוקר המחייה ",  אמר לפיד . " ההחלטה לא להעלות מסים על גז ופחם תוביל לזה שבאחד בינואר הקרוב ,  שר האנרגיה ,  סילבן שלום ,  ואני נוכל להוזיל את תעריפי החשמל בישראל במספר דו-ספרתי .  זה גם יפחית באופן דרמטי את התשומות לתעשייה ויאפשר צמיחה ". 
עוד ידיעות על תקציב המדינה:פשרה בין נתניהו ללפיד :  14 מיליארד יועברו לביטחוןקרב התקציב :  פגישת נתניהו-לפיד הסתיימה ללא הסכםהספין של לפיד :  בוחן האפשרות להיות יו"ר אופוזיציה 
התקציב יובא לאישור הממשלה לאחר יום הכיפורים .  לדברי לפיד , " זהו תקציב של בשורה ,  בלי העלאות מסים ועם תוספות .  לא רק לביטחון ,  גם למשרדים החברתיים שישפר את החינוך ,  הבריאות הרווחה והביטחון האישי ".  
לפיד הודיע ,  כצפוי ,  כי לא יהיו העלאות מסים . " זה הדבר האחרון שהמשק צריך ",  טען .  בשל כך ,  יורחב יעד הגירעון . " נייעל את המגזר הממשלתי ונביא כסף ממקומות אחרים כמו הקרן הקיימת לישראל .  נגבה יותר על משאבי הטבע ,  נשפר את גביית המסים ,  נמשיך בסגירת הפרצות של תכנוני המס ונילחם בהון השחור ",  אמר לפיד . 
" התקציב שם דגש על העסקים הקטנים והבינוניים החל מהקלות מס ועד אשראי זול במיוחד ",  המשיך שר האוצר . " התקציב מתמקד בהכנסת אוכלוסיות חדשות לשוק העבודה .  הוא מייצר רפורמות בחדשנות ובהיי-טק ומוסיף סכום שיא לערבויות אשראי ליצואנים .  במסגרת הרפורמה בנמלים הוצאנו לדרך את בניית הנמל החדש באשדוד שתביא לייעול הייבוא .  נלך להנפקות מיעוט בחברות הממשלתיות במסגרתה במקום שהחברות הממשלתיות יהיו כפופות לעסקנים פוליטיים ,  הן יהיו מחויבות לניהול תקין .  נמשיך להיאבק להורדת יוקר המחייה ".   
" זהו תקציב של בשורה חברתית שמוביל שורה של רפורמות לשיפור מעמדם של אזרחי ישראל .  תקציב החינוך יגדל ב-1.8 מיליארד שקלים ",  הצהיר שר האוצר . " נרחיב את בתי הספר של החופש הגדול והלמידה תמשיך לתוך חודשי הקיץ .  שר החינוך ואני עובדים על תוכנית לסיוע לאדם העובד במדינת ישראל .  גם זה יקרה במהלך 2015 .  אנחנו ממשיכים את רפורמת הבגרויות ואת קידום החינוך הטכנולוגי .  נשיק מהפכה בתחום מעונות היום .  תקציב משרד הבריאות ייגדל גם הוא  ניישם את מסקנות ועדת גרמן לשיפור המענה לחולה בישראל ".  
בהתייחסו לשירותי הרווחה ,  אמר שר האוצר כי משרדו מחויב ליישום מדורג של מסקנות ועדת אללוף . " נוציא 200 אלף קשישים ממעגל העוני ,  תקציב משרד הרווחה יגדל בכחצי מיליארד שקל נוספים עבור חוק האוטיסטים ,  תזונה לילדים ומשפחות נזקקות .  מיליארד שקלים נוספים לניצולי השואה ,  לתרופות בחינם וקצבאות ",  אמר .  
בנושא הדיור ,  הבהיר לפיד כי יעביר את תוכנית  " מע"מ 0 "  עבור זוגות צעירים יוצאי צבא ,  שיהנו ,  לדבריו ,  גם מההטבה וגם מהירידה במחירי הדירות בזכות התוכניות לדיור ציבורי .  כשנשאל על ההתנגדות להצעה ,  אמר לפיד : " לממשלה שלא יודעת להעביר את ההחלטות של עצמה ,  אין זכות קיום .  אין צורך לעזוב אותה ,  היא תתפרק לבד .  אני סמוך ובטוח שראש הממשלה יודע להביא את מפלגתו להצבעות החשובות אחרת לא נעביר אף החלטה .  הקואליציה הזו ,  למרות שהיא עושה המון רעשים ,  העבירה המון החלטות עד כה ".  
לפיד הזכיר גם את הרפורמה בבריאות הנפש ,  הגדלת סל הבריאות ,  הוזלת הביטוחים ותגבור שירותי המשטרה והכבאות ,  גם במגזר הלא יהודי .
 לדברי לפיד ,  למבצע  " צוק איתן "  הייתה השפעה דרמטית על הכלכלה ,  אך עם זאת , " אנחנו נמצאים בסיטואציה כלכלית שרוב מדינות אירופה היו קונות בשתי ידיים .  אנחנו משלמים מחיר על הצלחה ,  כאשר מגיעים לרמה כלשהי קשה לעלות עוד יותר ". 
הממונה על התקציב ,  אמיר לוי ,  אמר כי תקציב 2015 יעמוד על 328 מיליארד שקלים ,  שכולל תוספת חד פעמית למערכת הביטחון .  לדבריו ,  החל משנת 2016 ישוב הגרעון למגמת ירידה .
 לפניות לכתב עמרי נחמיאס :  omri_n@walla.net.il 
עוד במהדורה :
 מחר - נאום ראש הממשלה באו"ם :  בשעות הבוקר המריא מטוסו של ראש הממשלה בנימין נתניהו לעצרת המתקיימת בימים אלה במטה האו"ם בניו יורק .  אחרי  " נאום ההסתה של אבו מאזן ונאום ההונאה של נשיא איראן ",  ינאם נתניהו בשעות הערב מחר  ( ב' )  וינסה לגייס את תמיכת העולם .  נתניהו ינצל את ההזדמנות גם לפגישות עם נשיא ארה"ב ,  ברק אובמה ,  ראש ממשלת הודו ,  נרנדרה מודי ,  ומזכ"ל האו"ם ,  באן קי-מון .  
סוף שבוע ארוך :  כמעט ארבע שנים השר סילבן שלום ושרים אחרים מקדמים יוזמה להאריך את סוף השבוע ולהפוך את יום ראשון ליום חופש נוסף .  סוף השבוע האחרון הדגים איך ייראה כל סוף שבוע אם התוכנית תצא לפועל ,  אך למרות הוועדות שבוחנות את הנושא וההצהרות על פיילוטים שונים ,  עד כה המהלך לא מומש .  תגובת השר שלום : " מעבר החוק תלוי בשרי הממשלה ובמערכת הפוליטית .  בקדנציה הנוכחית יש להצעה הרבה יותר תומכים מאשר בקדנציה הקודמת .  המעבר לסוף שבוע ארוך ישנה לחיוב באופן דרמטי את חייהם של מיליוני אנשים ויהווה הצטרפות לעולם הגדול ".  המהדורה יצאה לבדוק מה קרה עד כה והאם יכול להיות שבקרוב נעבוד רק ארבעה ימים בשבוע .
 בירה לדרדסים ?  אחרי בירה ירוקה ובירה ורודה חברת  " אבשירי "  היפנית החלה לשווק בירה חדשה בבריטניה - הפעם בצבע כחול .  על אף צבעה המפתיע ,  הבירה לא מכילה כלל צבעי מאכל והיא מבוססת על מי קרחונים שנמסו בתוספת בטטה סינית ,  ומקבלת את צבעה מאצות ופרחים מקומיים .  בקרוב אצלנו ?  

לפיד :  תעריף החשמל יוזל ביותר מ-10% כבר בינואר
שר האוצר הציג את התקציב ,  שכולל תוספת של 14 מיליארד לביטחון ,  בלי העלאת מסים אך עם הגדלת יעד הגירעון ל-3.4% .  הוא בישר על תוספת של 1.8 מיליארד לחינוך וחצי מיליארד לרווחה

