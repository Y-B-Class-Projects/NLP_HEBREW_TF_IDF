נתניהו : " צה"ל השמיד את רוב הרקטות ארוכות הטווח "
 באזכרה לדוד בן גוריון אמר ראש הממשלה כי בניגוד לאויבי ישראל , " צה"ל מבצע את משימותיו תוך שהוא עושה כל מאמץ להימנע מפגיעה באזרחים ".  פרס : " אין פנינו לכיבוש שטחים "
 ראש הממשלה ,  בנימין נתניהו ,  הכריז היום  ( שלישי )  כי צה"ל השמיד אלפי טילים ורקטות ,  כולל את רוב הרקטות ארוכות הטווח מאז החל מבצע  " עמוד ענן ".  בטקס האזכרה הממלכתי לראש הממשלה דוד בן גוריון בשדה בוקר ,  אמר נתניהו כי  " כל הארץ חזית ,  כל העם בחזית .  צה"ל מכה בעוצמה בטרור .  הנחינו את צה"ל לגבות מחיר כבד על הירי .  הבאנו אותו לפגוע ביכולות האסטרטגיות של האויב .  צה"ל פגע בראשי המחבלים ובדרג השדה של הטרור .  השמדנו כבר אלפי טילים ורקטות שכוונו לעבר אזרחי ישראל ".   
" פגענו במתקני חמאס .  אנחנו ממשיכים לתקוף אותו ,  את הג'יהאד האיסלמי ואת שאר ארגוני הטרור ",  הוסיף נתניהו , " אבל בניגוד גמור לאויבינו ,  צה"ל מבצע את משימותיו תוך שהוא עושה כל מאמץ להימנע מפגיעה באזרחים ,  וזוהי משימה קשה במיוחד משום שהאויב ממקם את היורים והטילים שלו בלב שכונות אזרחיות בעזה .  ולמרות זאת ,  הצליח צה"ל להשמיד אלפי רקטות בפגיעות מדויקות כולל את רוב הרקטות ארוכות הטווח ".  
מבצע  " עמוד ענן "  - כותרות אחרונותשתי רקטות בגוש עציון ובכפר פלסטיני ,  3 פצועים קל באשדודמורסי : " תוצאות חיוביות לשיחות - בשעות הקרובות"השר כץ במשדר וואלה !  :  חמאס מנצל השיחות  
" אנחנו אכן עומדים מול אויב שאין לו שום מעצורים להפציץ ערים תוך כדי זה שהוא מסתתר מאחורי ילדים ",  האשים ראש הממשלה . " זה האויב שמולו אנחנו ניצבים ,  הוא יורה על ילדינו ומסתתר מאחורי ילדיו .  ישראל נמצאת בליבו של אזור לא יציב ,  אזור מורכב ומסוכן .  מדינת ישראל היא מדינה חזקה והיא תוכל להתמודד עם כל האתגרים .  כדי לעשות זאת צריך לשמור על עוצמתנו הביטחונית ולפעול בתבונה מדינית ". 
נשיא המדינה ,  שמעון פרס התייחס בדבריו באזכרה למערכת כיפת ברזל ויעילותה . " כיפת ברזל היא בגדר הישג עולמי .  היא האנטי טיל המתוחכם ביותר שקיים בעולם .  הכיפה הצילה חיי אדם .  היא יצרה מרחב תמרון צבאי ,  והעמידה לרשות הממשלה כלי ממדרגה ראשונה במלחמה הקשה מנשוא נגד ארגוני הטרור .  הערכת האומה נתונה ליוזמים ,  למפתחים ולמפעילים את כיפת ברזל .  תודה שהשלימו את פיתוחה מבעוד זמן ",  אמר פרס . 
" אני משוכנע שנגבר גם על הטרור ",  אמר פרס והודה לכוחות הביטחון . " אין פנינו לכיבוש שטחים .  אבל נגן בכל הדרוש על חיי אזרחינו .  צר לנו על הסבל .  הוא תוצרת עזה ובכוחם להפסיקו .  הם יכולים להשתחרר מייסורי המלחמה שפתחו בה ,  אם יפסיקו את האש ",  הוסיף וטען כי ישראל לא פתחה בירי ולא תסכים להיות מטרה לירי .  
לפניות לכתבת :  tal_sh@walla.net.il 

נתניהו : " צה"ל השמיד את רוב הרקטות ארוכות הטווח "
 באזכרה לדוד בן גוריון אמר ראש הממשלה כי בניגוד לאויבי ישראל , " צה"ל מבצע את משימותיו תוך שהוא עושה כל מאמץ להימנע מפגיעה באזרחים ".  פרס : " אין פנינו לכיבוש שטחים "
 
