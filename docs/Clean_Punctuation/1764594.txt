הרב עמאר דוחה הכרעת הגיורים - מקים עוד ועדה
לוואלה !  חדשות נודע כי הרב הראשי לישראל ,  שלמה עמאר ,  פועל להקמת ועדת רבנים חדשה לבחינת גיורי צה"ל .  על פי הערכות ,  הוא מנסה לדחות ההחלטה בקדנציה שלו
סאגת גיורי צה"ל נמשכת :  לוואלה !  חדשות נודע כי בימים אלו פועל הרב הראשי לישראל ,  שלמה עמאר ,  להקמתה של ועדת רבנים חדשה לבדיקת גיורי צה"ל .  זאת ,  לאחר שוועדה שהוקמה לבקשתו לפני כחודש וחצי על ידי מועצת הרבנות הראשית לישראל התפרקה מיד לאחר הקמתה .  
הערכות הן שהרב עמאר אינו מעוניין להכריע בסוגיה בשנתיים שנותרו לו בתפקיד הרב הראשי ,  שכן כל החלטה תגרור ביקורת מציבור כזה או אחר בישראל .  במקרה שיחליט לפסול את הגיורים - יקים עליו את הציבור החילוני ואמצעי התקשורת ,  ובמקרה שיאשר את הגיורים - צפוי הרב עמאר להיות מוקע על ידי ציבור החרדי ,  ולכן הקים ועדה שתעכב כל קבלת החלטה בנושא .
 את המידע אישר ראש לשכתו של הרב הראשי ,  הרב יצחק פרץ .  פרץ סיפר לוואלה !  חדשות כי הוועדה החדשה תורכב ,  ככל הנראה ,  משלושה רבנים .  האחד אב בית דין מכהן ,  השני דיין ממערך הגיור הממלכתי ,  והשלישי חבר במועצת הרבנות הראשית לישראל .  לפי הערכות גורמים המקורבים לרבנות ,  הנציג ממועצת הרבנות הראשית לישראל יהיה הרב אברהם יוסף ,  רבה של חולון ובנו של מנהיג ש"ס הרב עובדיה יוסף ,  אשר נחשב למקורבו של הרב עמאר .  
פרץ הסביר גם כי מטרת הוועדה היא לבחון כיצד פועל מערך הגיורים הצה"לי ,  אשר לדבריו ,  הרב עמאר לא מכירו ולכן לא יכול לאשרו .  פרץ הוסיף עוד כי בשיחה בין הרב עמאר לרב הצבאי הראשי ,  תת אלוף רפי פרץ ,  הסכים הרבצ"ר לקבל כל החלטה של הרב עמאר בנושא בדיקת הגיורים .
 כאמור ,  ועדה שהוקמה על פי בקשתו של הרב עמאר לפני כחודש וחצי בכדי לעסוק באותו הנושא והורכבה מרבנים החברים במועצת הרבנות הראשית לישראל ,  התפרקה ימים אחדים לאחר הקמתה .  הרב יהודה דרעי ,  רבה של באר שבע ,  שנבחר לעמוד בראש הוועדה התפטר אז בטענה כי לוועדה אין סמכויות של ממש וכי אין כל התחייבות לקבל את המלצותיה של הוועדה .  
עם התפטרותו ,  פרשו גם שאר חברי הוועדה מתפקידם .  עם זאת ,  גורם המקורב לכמה מחברי הוועדה העריך כי הסיבה האמיתית להתפרקות הוועדה היא חששם של חבריה להפוך למושא התקפותיה של התקשורת ,  בזמן שכל תפקידם הוא אך ורק לייעץ לרב עמאר בעניין הגיורים .
 לפני כשבוע שלח הרב עמאר מכתב לראש הממשלה בנימין נתניהו בו איים כי אם יאושר החוק המכיר רטרואקטיבית בגיורים שנעשו בצה"ל גם בלי שהוא יחתום ויאשר אותם ,  הוא יוותר על סמכותו על מערך הגיורים בישראל ,  הנגזרת מתפקידו כנשיא בית הדין הגדול .  במכתב כותב הרב עמאר בין היתר כי  " אין באישורו של חוק זה דאגה לחיילים כי אם מגמה ברורה של הרס הדת בישראל ".  לדברי ראש לשכתו של הרב ,  נכון להיום טרם התקבלה תגובתו של ראש הממשלה למכתב .
 הרב גלעד קריב ,  מנכ"ל התנועה ליהדות מתקדמת בישראל אמר בתגובה כי  " מבחינתנו גם אלף ועדות של הרבנות הראשית לא תטשטשנה את הכישלון האישי של הרב עמאר ואת הכישלון המערכתי של הרבנות הראשית בכל הנוגע לטיפול במשבר הגיור ובפיתרון מצוקתם של המתגיירים ".  קריב הוסיף כי  " במקום להקים ועדות היה צריך הרב עמאר לצאת להגנתם של המתגיירים בצה"ל ולעמוד כנגד ההשתלטות של תפיסת עולם קנאית וקיצונית על הרבנות הראשית .  אנחנו מקווים שממשלת ישראל לא תלך בעקבותיו של הרב עמאר ותממש את כוונתה להגן בחקיקה את תקפם של הגיורים בצה"ל ".  
מנכ"ל עמותת חדו"ש  לחופש דת ושוויון ,  הרב עו"ד אורי רגב ,  מסר בתגובה כי  " התקפלותו של הרב עמאר בפני החרדים במועצת הרבנות הראשית בעת האחרונה אינה מבשרת טובות .  נקווה שלא מדובר בתרגיל בו הוא מנסה לאחוז את המקל בשני קצותיו .  מצד אחד להיענות ללחץ הפוליטי המתבטא בהצעת חוק הגיור הצבאי ,  ומצד שני לדחות את הקץ על ידי מינוי ועדה שלא תייצר שום פתרון לבעיה .  תוך זמן מה נגלה האם עמאר ממשיך להתחמק מקבלת החלטות או שסוף סוף הוא יגלה אומץ ועצמאות בסגנון הרב אמסלם ". 
מקורבי ח"כ הרב חיים אמסלם ששב אמש מסדרת הרצאות בענייני גיורים בקהילות יהודיות בחו"ל אחרו לוואלה ! חדשות כי  " מוועדה זו כמו הקודמת לא תצא בשורה לצאצאי היהודים ולחיילי צה"ל הרוצים להתגייר ,  מדובר בזריית חול בעיני הציבור ".  מקורב נוסף קרא  " לחזור למורשת המפוארת של הרבנות הראשית בזמנם של הרבנים הראשיים ניסים ועוזיאל ודומיהם ולהפסיק את הפחד המשתק מהליטאים ". 

מכון 'עתים' ,  המטפל במתגיירים הנתקלים בבעיות במסלול הגיור ,  ושהגיש את העתירה לבג"ץ בנושא סירובם של רבנים מסוימים לרשום את מתגיירי צה"ל לנישואין במסגרתה התעורר הפולמוס אודות גיורי צה"ל ,  מסר בתגובה כי  " נושא הגיור הוא נושא בוער המשפיע באופן ישיר על חייה חייהם של מאות אלפי מתגיירים ומצריך פיתרון מיידי בוודאי שאינו יכול לחכות משך של חודשים תוך כדי פעילותה של ועדה בנושא ".  עוד הוסיף בני דורון ,  דובר המכון כי  " מסתבר שהרבנות הראשית אינה מוסגלת לספק פיתרון הולם מכיוון שהיא נתונה בלחצים פוליטיים שונים ,  על כן אנו מקווים כי הפיתרון יגיע דרך בית המשפט העליון או לחלופין דרך חקיקה בכנסת ". 
עדכון ראשון :  20:59

הרב עמאר דוחה הכרעת הגיורים - מקים עוד ועדה
לוואלה !  חדשות נודע כי הרב הראשי לישראל ,  שלמה עמאר ,  פועל להקמת ועדת רבנים חדשה לבחינת גיורי צה"ל .  על פי הערכות ,  הוא מנסה לדחות ההחלטה בקדנציה שלו

