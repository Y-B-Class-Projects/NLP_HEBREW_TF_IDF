לבני : " רק עוד כוח לא יעזור - בטיפול בעזה צריך אסטרטגיה מדינית "
 יו"ר התנועה התארחה באולפן וואלה !  NEWS ,  גיבתה את הרמטכ"ל והתייחסה להסלמה הנוכחית בדרום : " צריך רגל מדינית מסיימת ,  שתוביל לפירוז הרצועה ".  על נתניהו : " בעופרת יצוקה ,  כשהיה באופוזיציה ,  ביקש שיתנו לו לנצח את חמאס .  אחריו בא ליברמן ,  וגם הוא ,  נהיה שר ולא עשה את זה "
 יו"ר התנועה ,  ח"כ ציפי לבני  ( המחנה הציוני )  התראיינה היום  ( שלישי )  למהדורת וואלה !  NEWS והתייחסה להסלמה הנוכחית בדרום . " צריך אסטרטגיה שאומרת 'כוח צבאי מול חמאס - כן ,  כשצריך ,  והצבא יודע לעשות את זה' .  הוא קובע את המטרות המאושרות ויודע מה לעשות ,  אבל צריך רגל מדינית מסיימת ,  שתוביל בסופו של יום לפירוז רצועת עזה ,  לגרום לכך שהרשות תשתלט עליה ומצרים תשתף פעולה עם ישראל ",  אמרה . 
" אחרת ",  המשיכה , " זה יפול על כתפנו ,  ובואו נאמר את האמת ,  רק עוד כוח ורק עוד מבצע צבאי לא ישנה אסטרטגית את המצב בעזה ".  
לבני התייחסה לדבריו של הרמטכ"ל ,  מוקדם יותר היום ,  שלפיהם יש צורך במידתיות בטיפול באתגרים ביטחוניים . " יש לי הערכה ואמון ברמטכ"ל ,  ואת השיח הזה אנחנו מנהלים בוועדת המשנה של ועדת החוץ והביטחון ,  אבל יש לי ויכוח קשה עם ההנהגה המדינית ",  אמרה . 
" מה האופציות שעומדות בפני מדינת ישראל ?  לכבוש את עזה כולה ?  לקחנו על כתפינו את האחריות על כל המיליונים שם ?  אנחנו לא רוצים .  לטעת מחדש את גוש קטיף ?  אנחנו ממש לא רוצים .  האופציה האחרת השנייה שמקיימת הממשלה היא לחיות בין סבב לסבב ,  זה קורה עכשיו וזה לא מספיק טוב .  אין בי קנאה בתושבים שחיים על הגדר במצב הזה ",  הוסיפה לבני .
 לבני חזרה לשנת 2009 ,  עת היה ראש הממשלה בנימין נתניהו בספסלי האופוזיציה ,  ואמרה כי באותם ימים הוא  " עמד מולי ,  כשהייתי שרת חוץ ושותפה במבצע עופרת יצוקה ,  והשתמש בזה בבחירות .  הוא אמר 'תנו לי לנצח את חמאס' ,  ועשה אותו הדבר גם במבצע צוק איתן .  ואז ישב שר אחר בקבינט ,  אביגדור ליברמן ,  שאמר 'תנו לי ,  ואני אפעיל כוח חזק' ,  וגם הוא ,  אותו הדבר ,  מגיע ללשכת שר הביטחון - ולא עושה את זה ".  

לבני : " רק עוד כוח לא יעזור - בטיפול בעזה צריך אסטרטגיה מדינית "
 יו"ר התנועה התארחה באולפן וואלה !  NEWS ,  גיבתה את הרמטכ"ל והתייחסה להסלמה הנוכחית בדרום : " צריך רגל מדינית מסיימת ,  שתוביל לפירוז הרצועה ".  על נתניהו : " בעופרת יצוקה ,  כשהיה באופוזיציה ,  ביקש שיתנו לו לנצח את חמאס .  אחריו בא ליברמן ,  וגם הוא ,  נהיה שר ולא עשה את זה "
 
