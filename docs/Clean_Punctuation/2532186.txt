הפרקליטות לשרים על גבעת האולפנה :  אין מנוס מציות לבג"ץ
הצוות ,  שכלל בין היתר גם את המשנה לראש הממשלה מופז ,  הבין במהלך הדיון הראשון בבתים שנבנו על קרקע פרטית של פלסטינים כי מדובר  " בסוגייה מורכבת ",  וקבע שהדיונים יימשכו
צוות שרים בראשות ראש הממשלה ,  בנימין נתניהו ,  דן היום  ( שישי )  במשבר שכונת גבעת האולפנה בבית אל ,  אשר בג"ץ הורה לפנות חמישה בתים בה שנבנו על קרקע פרטית של פלסטינים עד 1 ביולי .  בדיון ,  בו השתתפו גם שר הביטחון ,  אהוד ברק ,  השרים בני בגין ,  משה יעלון ,  עוזי לנדאו ,  יעקב נאמן ,  גדעון סער וכן הרכש החדש בקבלת ההחלטות המדינית-ביטחונית ,  המשנה לראש הממשלה ,  שאול מופז ,  העלו השרים חלופות שונות לטיפול במשבר ,  לנוכח הקביעה הנחרצת של בג"ץ  לעומת הלחצים הקואליציוניים והפוליטיים .  הצוות סיים את הדיון הראשון ללא החלטה כלשהי ,  ולדברי גורם המעורה בפרטים ,  במהלכו הבינו השרים כי  " הבעיה המוצבת בעקבות פסיקת בג"ץ יוצרת מצב מורכב ובעייתי ,  ועל כן נקבע שיימשכו הדיונים וההתייעצויות בשבועות הקרובים ". 
לדברי גורמים שהשתתפו בדיון ,  הנציגים המשפטיים שהשתתפו בדיון  אנשי הפרקליטות והיועץ המשפטי לממשלה ,  חזרו במהלך הדיון על עמדתם כי הם מתנגדים לחוק עוקף בג"ץ .  אנשי הפרקליטות הבהירו כי אין מנוס מציות להוראת בג"ץ ,  הנחרצת במיוחד .  ככל הנראה ,  בחנו השרים שלוש חלופות עיקריות ;  הראשונה ,  חוק  " עוקף בג"ץ ",  אך כזה הנוגע ספציפית רק למאחז האמור  ולא להתנחלויות ולמאחזים אחרים ביהודה ושומרון ,  שלגביהם קיימות פסיקות בג"ץ .  החלופה השנייה היא הוצאת צו של משרד הביטחון ,  שיאפשר משפטית את הישארות המשפחות המתגוררות בחמשת המבנים במקומן ,  והחלופה השלישית  חתירה למציאת פתרון כספי הולם עבור הפלסטיני ,  שהקרקע עליה נבנו הבתים היא בבעלותו .  
במקביל ,  גובר הלחץ מצד שרי הליכוד לגבי פיתרון חקיקתי שימנע את פינוי הבתים .  המשנה לראש הממשלה ,  סילבן שלום ,  תומך אף הוא בחקיקת חוק ההסדרה לגבעת האולפנה ,  ואף שוחח היום עם ראש המועצה המקומית בית אל ,  משה רוזנבויים ואמר לו כי  ? ההתיישבות ביהודה ושומרון היא ערך שהליכוד מאמין בו וחפץ לקדמו .  אין טעם לנהל בכל פעם מחדש קרבות הצלה על כל גבעה וגבעה וכל שוחה ושוחה .  חייבים לחוקק את חוק ההסדרה על מנת להתרכז במאמץ העיקרי והוא ביסוס ההתיישבות ?  .
 שר ההסברה והתפוצות ,  יולי אדלשטיין ,  אמר כי  ? אם הקואליציה הזו לא תגלגל דחיות מוזרות לפתחו של בג"ץ ,  אלא תפתור ,  פעם אחת ולתמיד באמצעות חקיקה ,  את הסוגיות החשובות של ההתיישבות ביו"ש - דיינו !  ואני מדבר על פתרון שיסדיר אחת ולתמיד את התיישבות לגיטימית של משפחות ,  של יוצאי צבא ,  של משפחות נפגעות טרור  ויאפשר לילדים לישון בשקט בלילה !  ".  את הדברים אמר אדלשטיין ,  מהימנים שבשרי הליכוד ,  בכנס לציון 25 שנים לשחרורו מהכלא הסובייטי אתמול באור יהודה .
 במשרד הביטחון ,  לעומת זאת ,  סבורים שיש למלא את פסיקת בג"ץ והעברת התושבים לקרקע חלופית בשטח 22 דונם בתחומי היישוב בית אל ,  שיוכשרו לצרכי מגורים .  
מאז פסיקת בג"ץ גברו הקריאות בימין לחוקק חוק שיסדיר את נוכחותם של תושבי השכונה במקום .  יו"ר ישראל ביתנו ,  שר החוץ אביגדור ליברמן אף איים אתמול כי גורל הקואליציה תלוי בגורל תושבי השכונה .  עם זאת ,  המצטרפת החדשה לקואליציה ,  קדימה ,  מתנגדת בתוקף לחקיקה עוקפת בג"ץ .  יו"ר המפלגה מופז התייחס לסוגיה בעת מסיבת העיתונאים עם נתניהו ,  לאחר ההכרזה על משלת האחדות . " אני מאמין בשלטון החוק בישראל ",  הדגיש מופז , " אנחנו נשב ונחשוב על פתרון במסגרת החוק ".  
בראשית השבוע דחה הרכב שופטי בג"ץ בראשות הנשיא אשר גרוניס את עתירת המדינה לדון מחדש בפסק הדין שניתן לפינוי חמישה בתים שנבנו בהתנחלות ,  שנבנו על קרקע פרטית של פלסטינים .  עם זאת ,  העניקו השופטים ארכה למדינה של 60 יום להריסת הבתים .  המדינה הייתה אמורה להרוס את הבתים עד ה-1 במאי ,  בהוראת בג"ץ - אך לא עשתה כן עד כה .
 גבעת האולפנה - כותרות אחרונותמבחן ראשון לקואליציה :  דיון מיוחד על גבעת האולפנהאם שכונת האולפנה תיהרס - הליכוד יאבד את השלטוןבגץ דחה בקשת המדינה :  הריסת גבעת האולפנה - תוך 60 יום
 ( עדכון ראשון :  12:45 )  

הפרקליטות לשרים על גבעת האולפנה :  אין מנוס מציות לבג"ץ
הצוות ,  שכלל בין היתר גם את המשנה לראש הממשלה מופז ,  הבין במהלך הדיון הראשון בבתים שנבנו על קרקע פרטית של פלסטינים כי מדובר  " בסוגייה מורכבת ",  וקבע שהדיונים יימשכו

