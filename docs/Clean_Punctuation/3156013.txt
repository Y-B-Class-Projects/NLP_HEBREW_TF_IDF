 " ח"כים לא מצביעים ;  הקואליציה תתפרק ":  האזינו לישיבת הליכוד הסוערת
פרסום ראשון :  ראש הממשלה גיבה את יו"ר הקואליציה שנזף בחברי הסיעה על היעדרותם מהצבעות ,  לקראת הבאתם למליאה של שורת חוקים חשובים לממשלה . " זה מקרין על השותפים הקואליציוניים ,  ראו הוזהרתם ",  אמר נתניהו שהודיע לח"כים כי לא יתאפשרו קיזוזים עצמאיים
ראש הממשלה בנימין נתניהו גער היום  ( שני )  במהלך ישיבת סיעת הליכוד בשרים ובחברי כנסת שנעדרים מהצבעות במליאה הכנסת או מצביעים בניגוד לעמדת הקואליציה .  בהקלטה שהגיעה לידי וואלה !  NEWS נשמע נתניהו אומר כי  " במצב כזה הקואליציה מתפרקת ".  את הדברים אמר ראש הממשלה בתגובה לדבריו של יו"ר הקואליציה דוד אמסלם שהביע טענות על כך שמאז החל כנס הקיץ של הכנסת לפני שבוע הוא מתמודד עם חוסר משמעת של שרים וח"כים . 
" אני לא ידעתי שיש בעיה כזו כבר בשבוע הראשון של המושב ",  אמר נתניהו . " אם יש בעיה של ח"כים ,  אתה  ( אמסלם ,  י.א .)  אמרת להם 'ראו הוזהרתם' ,  אני אומר גם לשרים ,  'ראו הוזהרתם' .  אם בשבוע הראשון של מושב הקיץ יש כבר את התופעה הזו ,  זה מקרין על השותפים הקואליציוניים .  או שאנחנו עוצרים את זה עכשיו ומיד או שמפרקים .  אין פה עמדת ביניים ".  נתניהו ביקש מכל הנוכחים בישיבת הסיעה לקבל על עצמם משמעת קואליציונית ,  והוסיף שלא יהיו  " קיזוזים עצמאיים ". 
לקריאה נוספת:אחרי שהושגה פשרה בקואליציה :  חוק הלאום עבר בקריאה ראשונהפסקת ההתגברות ,  משבר הגיוס וחוק הלאום :  מושב הקיץ של הכנסת נפתח"בנט מטייל עם כובע ומחלק הוראות לנתניהו ":  ח"כ אמסלם יורה לכל הכיוונים 

יו"ר הקואליציה ,  שהעלה את הסוגיה בישיבה לפני דבריו של נתניהו ,  נאלץ מאז מושב החורף של הכנסת להתמודד עם אי הגעה של שרים וח"כים להצבעות באופן שלטענתו מסכן את אישור החוקים . " שרים וח"כים עוזבים את המשכן בלי להתקזז ",  אמר אמסלם . " בשבוע שעבר אנחנו השארנו את ניסן סלומינסקי על הדוכן כמעט שעה וחצי כדי שאנשים יגיעו מהחדרים וכל אחד שמגיע ,  מעקם לי את האף כאילו הוא עושה לי טובה ".  
אמסלם אף החריף את המסר לנוכחים בסיעה והוסיף  " מי שלא רוצה להיות כאן ,  לא חייב .  אף אחד לא בא לכאן כי הכריחו אותו .  זו העבודה שלנו ועל זה משלמים לנו .  יש פה ח"כים שבכלל לא מגיעים .  יש מי שתופס את הרגליים שלו הולך ובא מתי שבא לו .  ההתנהלות הזו לא יכולה להמשיך ככה .  אם זה ימשיך ככה ,  הקואליציה הזו אני לא נותן לה לשרוד חודש ".  

לטענתו בתקופה הקרובה יעמדו על הפרק  " חוקים לא פשוטים ",  בהם פסקת ההתגברות ,  חוק הלאום ,  חוק הגיוס וחוק הגיור .  לדברי אמסלם , " יש לנו בצנרת באמת דברים גדולים .  אם לא ניישר קו ונתחיל לדחוף קדימה זה לא ילך .  מי שאין לו קיזוז ,  שלא יזוז מפה .  אין לי פה מחסן של אנשים ". 
בהמשך רמז אמסלם לכך שיו"ר ועדת הפנים ח"כ יואב קיש נמנע בהצבעה על חוק הגיוס וח"כ שרן השכל לא הצביעה בעד חוק המרכולים ,  ואמר כי הוא לא מתכוון להעניש אותם .  אולם ,  הצהיר אמסלם ,  כי  " מכאן ולהבא אנחנו מיישרים קו .  מי שלא יצביע עם כל החוקים ,  אני אוציא אותו מכל הוועדות .  מבחינתי זה לא יכול להמשיך ככה .  אנחנו פותחים עכשיו דף חדש ,  נעזוב את העבר ומכאן ולהבא ניישר קו ".   

" ח"כים לא מצביעים ;  הקואליציה תתפרק ":  האזינו לישיבת הליכוד הסוערת
פרסום ראשון :  ראש הממשלה גיבה את יו"ר הקואליציה שנזף בחברי הסיעה על היעדרותם מהצבעות ,  לקראת הבאתם למליאה של שורת חוקים חשובים לממשלה . " זה מקרין על השותפים הקואליציוניים ,  ראו הוזהרתם ",  אמר נתניהו שהודיע לח"כים כי לא יתאפשרו קיזוזים עצמאיים

