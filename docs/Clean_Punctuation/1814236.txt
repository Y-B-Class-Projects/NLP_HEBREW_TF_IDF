נתניהו בדרום : " לא נוכל להגן על כל בית ואתר "
 רה"מ בנימין נתניהו אמר בביקור בסוללת  " כיפת ברזל "  בדרום כי  " ההגנה האמיתית שלנו היא שילוב של יכולת הגנתית והתקפית ".  שר הביטחון אהוד ברק שיבח את המערכת : " הישג ראשון בעולם "
  ( צילום :  שי מכלוף ,  עריכת וידאו :  יותם בן-דוד ) 
ראש הממשלה בנימין נתניהו ושר הביטחון אהוד ברק הגיעו היום  ( ראשון )  לבחון בעצמם את מערכת  " כיפת ברזל "  בדרום .  במהלך הסיור ,  אמר ראש הממשלה כי  " זהו הישג מרשים .  צריך להבין שלא נוכל ,  עם כל השיפורים שניתן לבצע ,  ויהיו שיפורים ,  להגן על כל בית ,  מתקן ואתר במדינת ישראל .  נוכל לעשות יותר .  אבל בסופו של דבר ההגנה האמיתית שלנו היא שילוב של יכולת הגנתית והתקפית .  
נתניהו הוסיף כי  " חמאס ספג מכות מאוד קשות .  אין מדינה שתהיה מוכנה לספוג ירי מכוון של טיל נ"ט על אוטובוס של ילדים וירי נפשע על אזרחים .  בוודאי שאיננו מוכנים לסבול זאת .  אני הנחתי את צה"ל לעשות את מה שדרוש כדי להפסיק את הירי על אזרחינו ואני מקווה שזאת תהיה גם כוונתו של החמאס .  אם זו תהיה כוונתו ,  השקט יחזור .  אם לא ,  הוא ירגיש את נחת זרוענו והתגובה תהיה הרבה הרבה יותר קשה ". 
שר הביטחון אהוד ברק שיבח אף הוא את הישגי המערכת ואמר כי  " כיפת ברזל היא טכנולוגיה ישראלית איכותית עם הישג ראשון בעולם ביירוט רקטות .  מדובר בפגיעה כמעט ישירה עם שיעור הצלחה מדהים .  אנחנו יודעים שעוד יש דרך ארוכה .  כרגע מוגן רק חלק מהמרחב .  יידרש עוד לימוד של לקחים מההפעלה הראשונית . " ההישגים של המערכת הזאת נותנים לנו את האפשרות להתמודד עם הטרור ,  כדי שנוכל להביא במהירות למצב בו אי אפשר יהיה לירות רקטות למדינה ואי אפשר יהיה להחזיק מאות אלפי אנשים בבתים ",  הוסיף ברק .  
מוקדם יותר היום התייחס שר הביטחון לפגיעה בחמאס ואמר כי  " חמאס ספג מכה קשה ,  סה"כ 25 הרוגים ועשרות פצועים .  נתקבלו מסרים ממספר גורמים מדיניים כי החמאס מעוניין בהפסקת אש .  אנו לא מבחינים מבחינת אחריות בחמאס בין הדרג המדיני לצבאי ".  ברק הוסיף כי מערכת  " כיפת ברזל "  שהוצבה בשבוע שעבר ליד אשקלון ובאר שבע יירטה עד כה שמונה רקטות שנורו לעבר ישראל .
 
נתניהו בדרום : " לא נוכל להגן על כל בית ואתר "
 רה"מ בנימין נתניהו אמר בביקור בסוללת  " כיפת ברזל "  בדרום כי  " ההגנה האמיתית שלנו היא שילוב של יכולת הגנתית והתקפית ".  שר הביטחון אהוד ברק שיבח את המערכת : " הישג ראשון בעולם "
 
