נתניהו הורה :  אסירים פלסטינים מסוכנים יגורשו לעזה
נתניהו הורה למנוע מאסירים פלסטינים מסוכנים שישוחררו לחזור לגדה .  האסירים שישוחררו השבוע לא מוגדרים כמסוכנים .  ברמאללה צפויים להתנגד למהלך שיגזול מהם תמונת ניצחון
ישוחררו ,  אבל לא לבתיהם :  גורמים מדיניים בירושלים מאשרים הערב  ( שבת )  כי ראש הממשלה נתניהו הורה למערכת הביטחון לא להתיר לחלק מהאסירים הפלסטינים שישוחררו במסגרת המשא ומתן לשוב לגדה המערבית ,  ובמקום זאת לגרשם לרצועת עזה .  ההנחיה נוגעת אך ורק לאסירים שמערכת הביטחון תקבע כי הם עדיין מהווים סיכון מבחינה ביטחונית .  בירושלים אומרים כי אסירים כאלה לא כלולים במסגרת קבוצת האסירים הראשונה שתשוחרר השבוע . " הקבוצה הראשונה ,  שעליה יחליט מחר צוות השרים ,  תכלול את האסירים הפחות כבדים מבין 104 האסירים הוותיקים שישוחררו ",  אמר לוואלה !  חדשות גורם מדיני ישראלי .  
לא ברור איך יגיבו ברשות הפלסטינית להנחיה של נתניהו בנוגע לגירוש לרצועת עזה .  יש לציין כי גירוש כזה התבצע במסגרת עסקת שליט ,  אז הועברו מחבלים שסומנו כמסוכנים לרצועת עזה ,  במקום לשוב לבתיהם בגדה המערבית .  ברמאללה בוודאי לא ישמחו על כך שפעם נוספת ,  אסירים בעלי פרופיל ציבורי גבוה יוצגו בחגיגיות ברחובות עזה .  הקרדיט על שחרורם אמנם יגיע לאבו מאזן ,  אך תמונות הניצחון יהיו ברשות חמאס .
 דברי הגורמים המדיניים מסבירים במידה מסוימת מדוע ישראל התעקשה לשחרר את האסירים הפלסטינים במספר פעימות לאורך המשא ומתן ,  ולא בבת אחת :  אם הפלסטינים יפוצצו את המשא ומתן ,  שאמור להימשך תשעה חודשים לפחות ,  הרי שהם יקבלו עד אז אך רק חלק מהאסירים ,  ובכל מקרה לא את האסירים ה"יוקרתיים "  יותר מבחינת הרחוב הפלסטיני .  
מחר ידון צוות שרים מצומצם בשחרורם של 26 אסירים פלסטינים ותיקים ,  שכלואים בישראל עוד טרם הסכמי אוסלו .  הצוות המצומצם ,  הכולל את ראש הממשלה נתניהו ואת השרים יעלון ,  לבני ,  פרי ואהרונוביץ' ,  יגבש את רשימת האסירים שישוחררו בתיאום עם גורמי מקצוע במערכת הביטחון .
 הרשימה תפורסם מחר בשעות הצהריים ,  ולאחר מכן יחלפו 48 שעות שבמהלכן יוכלו אזרחי ישראל לנסות ולהשפיע על רשימת המשוחררים באמצעים משפטיים .  משפחות שכולות שיקיריהן נרצחו על ידי אסירים פלסטינים שעשויים להשתחרר ,  כבר הודיעו כי בכוונתן להגיש עתירה לבג"ץ נגד השחרור .  בהנחה שהרשימה לא תשתנה בעקבות הדיונים המשפטיים ,  האסירים צפויים להשתחרר ביום רביעי ,  עם חידוש השיחות הישירות בין ישראל לרשות הפלסטינית .  
חידוש השיחות ביום רביעי יתבצע בשלב זה בדרג מקצועי ,  כאשר את ישראל תייצג שרת המשפטים ציפי לבני יחד עם השליח המדיני עו"ד יצחק מולכו ,  ואילו את הרשות הפלסטינית ייצגו ראשי צוות המשא ומתן ,  סאיב עריקאת ומוחמד שתיה .  ארה"ב תיוצג בשיחות על ידי השליח המדיני מרטין אינדיק וסגנו פרנק לוונסטיין ,  שצפויים לנחות כבר הלילה בישראל .  גורם אמריקני אמר לוואלה !  חדשות כי אינדיק צפוי לשהות בישראל באופן קבוע בחודשים הקרובים לצורך ליווי המשא ומתן .  השיחות יתקיימו ביום רביעי בירושלים ,  ולקראת סוף השבוע הבא יעברו נציגי הצדדים ליריחו .
 על רקע חידוש השיחות בין הצדדים השבוע ,  שיגר ראש הממשלה מכתב רשמי לשר החוץ האמריקני ג'ון קרי במחאה על הסתה כנגד ישראל בתקשורת הפלסטינית .  גורמים בסביבת ראש הממשלה מסרו כי במכתב הזכיר נתניהו את אמירתו של אבו מאזן על כך ש"אף ישראלי לא יישאר על אדמת המדינה הפלסטינית ",  והתייחס גם לפרסומים בטלוויזיה הרשמית הפלסטינית בהם תוארה פלסטין כמכילה את ראש הנקרה ,  טבריה ,  נצרת ,  חיפה ואילת  שנמצאות כולן בשטח ישראל הריבונית .  נתניהו כתב לקרי כי  " הסתה ושלום לא הולכים יחד ",  והוסיף כי הרשות הפלסטינית בוחרת לעודד שנאה כנגד ישראל במקום לחנך את הדור הבא של הפלסטינים לחיים בשלום .  

נתניהו הורה :  אסירים פלסטינים מסוכנים יגורשו לעזה
נתניהו הורה למנוע מאסירים פלסטינים מסוכנים שישוחררו לחזור לגדה .  האסירים שישוחררו השבוע לא מוגדרים כמסוכנים .  ברמאללה צפויים להתנגד למהלך שיגזול מהם תמונת ניצחון

