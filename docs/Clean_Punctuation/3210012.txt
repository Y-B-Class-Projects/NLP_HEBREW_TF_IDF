זהבה שאול נגד בני גנץ ויעלון : " אורון נחטף והם לא עשו כלום "
 אמו של אורון שאול שגופתו מוחזקת בידי חמאס תקפה את נתניהו וכן את שר הביטחון והרמטכ"ל לשעבר ,  שמתכוונים להתמודד בבחירות הקרובות במפלגות עצמאיות . " ראש הממשלה ישן בעמידה ,  הוא דואג לכיסא שלו ",  הוסיפה .  אחיה : " על איזה 'חוסן' גנץ .  מדבר ?  "
 זהבה שאול ,  אמו של החייל אורון שאול שנפל במבצע  " צוק איתן "  וגופתו מוחזקת בידי חמאס ,  יצאה הערב  ( חמישי )  במתקפה על ראש הממשלה בנימין נתניהו ,  שר הביטחון לשעבר משה יעלון - וכן הרמטכ"ל לשעבר בני גנץ ,  שרשם היום את מפלגתו  " חוסן ישראל ".  באירוע לציון 25 שנה להולדתו של אורון בפוריה עילית ,  היישוב שבו גדל ,  אמרה האם כי גנץ  " לא עשה את העבודה ".  
" הוא לא עשה את העבודה .  ואם הוא עשה את העבודה שהוא עשה - זה כישלון אחד גדול ",  המשיכה זהבה . " גם הוא וגם בוגי יעלון .  שניהם היו בתקופה שאורון נחטף ולא עשו כלום .  הם לא היו צריכים להפסיק את 'צוק איתן' עד שהיו מחזירים את אורון ואת הדר ואת השבויים האחרים .  למה לא עשיתם את זה ?  ממה פחדתם ?  ועכשיו אתם רוצים ללכת לממשלה .  על מה ?  'חוסן' הוא קורא לעצמו ".  
על נתניהו אמרה : " שראש הממשלה יתעורר מהשינה שלו ,  הוא ישן בעמידה .  הוא דואג לכסא שלו ".  
אחיה של זהבה ,  יגאל נמימי ,  תקף גם הוא את הדרג הפוליטי והצבאי : " אנחנו דורשים תשובות מראש הממשלה נתניהו ,  מגנץ שהיה רמטכ"ל ,  מבוגי שהיה שר ביטחון .  שמעתי על מפלגת 'חוסן ישראל' .  על איזה חוסן אתה מדבר ?  מה יצא לנו מ'צוק איתן' ?  לא יכולת לעמוד זקוף קומה מול ראש הממשלה ולהגיד שאתה לא מוכן להכניס כוח קרקעי ?  ". 
במהלך האירוע הוסיפה זהבה ואמרה כי אם הממשלה תפקיר את החיילים - החיילים יפקירו אותה : " אני כואבת מאוד .  יש לי חור גדול בלב וכולם אומרים לי שבמשך הזמן החור יקטן ,  ואני אומרת לכם שמיום ליום הוא גדל .  ואני לא יודעת לאן אני אגיע .  אני רוצה את אורון .  זאת דרישה מוגזמת ?  שאימא מבקשת את הבן שלה אחרי ארבע שנים וחצי ?  שיגיע הביתה ,  אתם יודעים מה ,  לא חשוב באיזו צורה .  אבל תביאו אותו .  הוא יצא להגן על כל תושבי עוטף עזה וכל מדינת ישראל וגם עליך ראש הממשלה ומערכת הביטחון ואתם מפקירים אותו .  וזה לא בסדר .  כי אם אתם מפקירים אותו היום תדעו לכם שבהמשך חיילי צה"ל יפקירו אתכם ". 
היא התייחסה לבחירות הקרובות שיתקיימו ב-9 באפריל ואמרה : " יש לך ,  ראש הממשלה ,  עוד שלושה וחצי חודשים עד הבחירות .  אני דורשת ממך שבשלושה חודשים וחצי האלה תעשה מעשה .  תעשה עסקה .  תעשה הסדרה עם חמאס .  תחזיר לי אורון .  אני כבר לא יכולה יותר ".  
עוד אמרה כי היא מאמינה שבנה אורון בחיים . " ראש הממשלה תגיד לי דבר אחד :  למה אני כאימא צריכה לפנות לבג"ץ כדי לקבל אינפורמציה על הבן שלי ?  למה ?  אני רוצה את ההסבר הזה ממך ולו בארבע עיניים .  בג"ץ ,  אני לא הייתי צריכה לפנות לבג"ץ אם אתה היית נותן לי את כל מה שאני צריכה .  מכיוון שאתה לא רוצה לתת ואתם מסתירים ממני מידע ויודעים שמסתירים ממני מידע למה מסתירים ממני ?  ככל שאתם מסתירים מידע ככה אני יותר בטוחה שאורון כן בחיים ואתם טוענים שלא ",  הוסיפה .
 גנץ ,  שמעורר את סקרנותה של המערכת הפוליטית ,  רשם היום את מפלגתו החדשה  " חוסן ישראל "  ועל פי הדיווחים הוא נמצא במגעים לחבירה לריצה משותפת עם יעלון ,  שהקים אף הוא מפלגה חדשה בראשותו .  גורמים פוליטיים אמרו לוואלה !  NEWS כי השניים קיימו בשבועות האחרונים שורה של פגישות  " רציניות "  שבהן נידונה אפשרות של חבירה של שתי המפלגות לרשימה משותפת ,  כשככל הנראה גנץ הוא זה שיעמוד בראש רשימת הגנרלים המשותפת .  

זהבה שאול נגד בני גנץ ויעלון : " אורון נחטף והם לא עשו כלום "
 אמו של אורון שאול שגופתו מוחזקת בידי חמאס תקפה את נתניהו וכן את שר הביטחון והרמטכ"ל לשעבר ,  שמתכוונים להתמודד בבחירות הקרובות במפלגות עצמאיות . " ראש הממשלה ישן בעמידה ,  הוא דואג לכיסא שלו ",  הוסיפה .  אחיה : " על איזה 'חוסן' גנץ .  מדבר ?  "
 
