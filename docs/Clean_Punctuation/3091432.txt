נתניהו לאחר הפגישה עם פוטין : " להוציא את איראן מסוריה כדי למנוע מלחמה "
 ראש הממשלה אמר כי הבהיר לנשיא את השפעת הסכם הפסקת האש בדרום סוריה על ישראל ,  אם יצור רצף טריטוריאלי לטהראן ,  שלדבריו  " עושה 'לבנוניזציה' בסוריה ".   " תבוסת דאעש צפויה ואיראן תיכנס במקומו ותפעל להשמדת ישראל .  נפעל לפי הקווים האדומים שלנו "
 ראש הממשלה בנימין נתניהו אמר היום  ( רביעי )  לאחר פגישה של שלוש שעות עם נשיא רוסיה ולדימיר פוטין ,  כי השניים התמקדו בניסיונות של איראן להתבסס בסוריה ובהשפעות על ישראל . " מה שחדש זה הניסיון האיראני להתבסס מעבר לבסיס טרור ולהפוך לצבא .  לעשות 'לבנוניזציה' של סוריה .  כמו שהם השתלטו על לבנון באמצעות הסוכנים שלהם בחיזבאללה ,  פה מדברים על השתלטות עתידית באמצעות מיליציות שיעיות ",  אמר נתניהו . " נאמרו בצורה מפורטת הדרך שבה ישראל רואה את זה והמשמעות לגבי האינטרסים שלנו ". 
ראש הממשלה הסביר כי הציג לפוטין  " את ההבנה והניתוח שלנו למצב ואת המדיניות שלנו למצב ,  מידע מודיעיני ,  גם פוטין הציג דברים שלא היו מוכרים ".  לדבריו , " ישראל מזהה שינוי מצב חמור במזרח התיכון שמתרחש במהירות בשבועות האחרונים .  אנחנו לא רוצים את איראן בסוריה ובטח לא רוצים את סוריה כרצף יבשתי איראני דרך עיראק ,  סוריה ולבנון ,  ואנחנו בטח לא רוצים איראן עם חיזבאללה לכיוון רמת הגולן ". 
עוד בנושא:נתניהו בפתח הפגישה עם פוטין : " איראן מאיימת על קיומה של ישראל"במקביל לפגישת נתניהו-פוטין :  שליח ארה"ב לסוריה מבקר בישראלפגישת נתניהו-פוטין :  הדרך לבלימת טהראן בסוריה עוברת בקרמלין 
השניים נפגשות בעקבות הסכם הפסקת האש בדרום סוריה שנחתם בין הקרמלין לוושינגטון בשבועות האחרונים .  ההסכם מתעלם מקיומן של המיליציות השיעיות באזור ועלול ליצור רצף טריטוריאלי לטהראן . " הסיבה שאנחנו מקיימים את השיחה הזו עכשיו ,  היא המציאות שמשתנה במהירות בשבועות האחרונים ",  אמר נתניהו . " לכן גם שלחתי את המשלחת של ראש המוסד וראש אמן לבית הלבן בשבוע שעבר .  הדברים שהועלו התקבלו בהבנה רבה וקשב רב ". 
נתניהו הוסיף כי להערכתו ארגון  " המדינה האסלאמית "  יובס בעיראק ובסוריה ואת מקומות תתפוס טהראן . " המצב הבעייתי נובע מתוצאה אחת מבורכת ,  וזו התבוסה הצפויה והקרבה של דעאש בסוריה .  הבעיה שנוצרת היא שאיראן נכנסת במקום שדעאש יוצא ממנו ,  וכמובן לזה מתווספות הכוונות של איראן ליצור רצף יבשתי מאיראן לים התיכון ולהעביר כוחות צבא בים ,  ביבשה ובאוויר לבסיסי קבע בסוריה .  כוונתם שזה ישמש נגד ישראל אינה מוסתרת ,  כמו גם כוונתם שהם לא מסתירים להשמיד את מדינת ישראל ".  
עוד אמר ראש הממשלה : " שינוי המצב הזה הוא חמור .  הבעתי את חומרת הנושא ,  לא רק בעינינו ,  גם מדינות אחרות רבות באזור .  ההכנסה של הכוחות השיעים לתוך המרחב הסוני היא מהלך עם השלכות גדולות .  לא נישאר אדישים .  אמרתי את זה בצורה הברורה ביותר והמפורטת ביותר לנשיא פוטין ".  לדבריו , " אנחנו פועלים מול העברות אמל"ח מתקדם .  המדיניות שקבעתי לפני שנים רבות לא השתנתה ,  התגובה שלנו לזליגה ולנסיונות טפטוף לא השתנתה .  יש הערכה בינלאומית וגם פה ,  כשאנחנו אומרים אנחנו מתכוונים - וכנראה גם נממש את זה .  אנחנו ברורים בדברים שלנו ". 
לסיכום ,  אמר : " זה לא מוגזם בכלל לחשוב שתוך פרק זמן מסוים בסוריה דעאש יאבד את המאחזים הטריטוריאלים המשמעותיים שלו ,  אבל יש סיכוי לקצר את המלחמה ולמנוע מלחמה עתידית אם איראן לא תהיה בסוריה .  נפעל איפה שצריך לפי הקווים האדומים שלנו ".  
זאת פגישתם השישית של נתניהו ופוטין בשנתיים האחרונות ,  מאז הגבירה רוסיה את נוכחותה הצבאית ומעורבותה במלחמת האזרחים בסוריה ,  והשנייה מאז תחילת השנה .  הפגישה היא חלק ממאמץ אסטרטגי מרוכז שירושלים משקיעה בשבועות האחרונים בנושא הסורי-איראני ,  במסגרתו ישראל מנסה להבהיר את עמדותיה לגבי מצב הסיום של הלחימה בסוריה ולדרוש כי כל מהלך בינלאומי בנושא יכלול פינוי של הכוחות האיראניים ,  לוחמי חיזבאללה ,  ומיליציות שיעיות אחרות שפועלות בסוריה .  
הסכם הפסקת האש הזמנית עליו הכריזו רוסיה וארצות הברית בחודש שעבר ,  במסגרתו הוסכם על הקמת אזורי חיץ בגבול סוריה-ירדן ובגבול סוריה-ישראל ,  לא כלל סעיף שדרש את פינוי הכוחות האיראנים ,  למרות דרישתה של ישראל .  

נתניהו לאחר הפגישה עם פוטין : " להוציא את איראן מסוריה כדי למנוע מלחמה "
 ראש הממשלה אמר כי הבהיר לנשיא את השפעת הסכם הפסקת האש בדרום סוריה על ישראל ,  אם יצור רצף טריטוריאלי לטהראן ,  שלדבריו  " עושה 'לבנוניזציה' בסוריה ".   " תבוסת דאעש צפויה ואיראן תיכנס במקומו ותפעל להשמדת ישראל .  נפעל לפי הקווים האדומים שלנו "
 
