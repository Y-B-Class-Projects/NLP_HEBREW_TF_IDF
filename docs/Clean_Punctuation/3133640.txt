נתניהו מכין את הקרקע : " יהיו המלצות ,  יהיו לחצים ,  אבל אין כלום "
 רה"מ פנה לציבור בפייסבוק שלו ,  לקראת פרסום המלצות המשטרה בתיקים 1000 ו-2000 ,  שבהם הוא חשוד בשוחד ,  מרמה והפרת אמונים . " מי שקובע זה היועמ"ש .  מחצית מהמלצות המשטרה מסתיימות בלא כלום ".  צמרת המשטרה ערכה דיון מסכם על החקירות
ראש הממשלה בנימין נתניהו אמר הערב  ( רביעי )  לקראת פרסום המלצות המשטרה בתיקים 1000 ו-2000 ,  שבהם הוא חשוד בעבירות של מרמה ,  שוחד והפרת אמונים ,  כי הן לא רלוונטיות . " אל תהיו במתח ",  אמר לציבור בפנייה בעמוד הפייסבוק שלו . " יהיו המלצות ,  שלטים בנוסח 'אשם עד שתוכח חפותו' גם יהיו ,  לחצים פסולים גם יהיו ,  אבל אני בטוח שבסופו של יום ,  הגורמים המשפטיים המוסמכים יגיעו למסקנה אחת - אין כלום ". 
את ההודעה פתח נתניהו כשאמר : " רבים מכם שואלים מה יהיה ,  ואני רוצה להרגיע אתכם ,  לא יהיה כלום ,  כי אני יודע את האמת .  מדינת ישראל היא מדינת חוק .  החוק אומר שמי שקובע אם יש ראיות לכאורה נגד ראש הממשלה ,  זה היועץ המשפטי לממשלה והוא מתייעץ עם פרקליט המדינה ,  שאמר רק לאחרונה בכנסת שמחצית מהמלצות המשטרה מסתיימות בלא כלום ".  
הערב התקיימו דיונים בלשכתו של מפכ"ל המשטרה רוני אלשיך בנוכחות כל צמרת החקירות של ראש הממשלה ,  ובהם הוצגו למפכ"ל סיכומי החקירות .  המשטרה צפויה להמליץ להגיש כתב אישום נגד נתניהו בשני התיקים ,  בעבירות של מרמה והפרת אמונים ,  וייתכן שגם בשוחד .  את סיכומי החקירה הציגה סגן-ניצב לילית טייבר ,  ראש מפלג חקירות ביחידה הארצית לחקירות הונאה ,  שחיברה את הסיכומים .
 לא ברור אם תתקיים ישיבה נוספת בשתי היממות הקרובות ,  וגורם במשטרה העריך כי סיכומי תיקי החקירה בשתי הפרשות יועברו לפרקליטות במהלך השבוע הבא ,  או לכל המאוחר בתוך כשבועיים . " יש כמה דברים לעשות ,  ואחרי שנסיים יועברו התיקים .  אז גם נוציא הודעה מסודרת בעניין ",  אמר הגורם .  
לפני שבוע אמר היועץ המשפטי לממשלה אביחי מנדלבליט : " אנחנו בישורת האחרונה של החקירה .  תנו למשטרה ולמערכת האכיפה לעשות את העבודה ".  את הדברים אמר מנדלבליט בהשקת פורום היועצים המשפטיים במשרדי ממשלה שנערך בתל אביב . " איש אינו עומד מעל החוק ",  אמר . " המבחן הראייתי הוא אחיד לכולם .  כך היה בפתיחת החקירות ,  וכך יהיה אם נמצא כי יש ראיות המצדיקות כתב אישום ".  
" רק הראיות יקבעו ",  הדגיש היועץ המשפטי לממשלה , " לא הסיסמאות ולא הציוצים .  אנחנו לא קבלני הרשעות ,  ולא נפחד לקבל החלטות קשות ".  הוא הוסיף כי  " עד כה נחקרו עשרות עדים ,  נחתם הסכם עד מדינה משמעותי ,  בוצעו פעולות חקירה רבות ומשמעותיות שעל רובן לא שמעתם .  אין מקום לייחס לאנשי המשטרה או למישהו שמעורב בחקירות נגד ראש הממשלה שיקולים זרים או שיקולים פוליטיים ". 
 ( עדכון ראשון 20:27 )  

נתניהו מכין את הקרקע : " יהיו המלצות ,  יהיו לחצים ,  אבל אין כלום "
 רה"מ פנה לציבור בפייסבוק שלו ,  לקראת פרסום המלצות המשטרה בתיקים 1000 ו-2000 ,  שבהם הוא חשוד בשוחד ,  מרמה והפרת אמונים . " מי שקובע זה היועמ"ש .  מחצית מהמלצות המשטרה מסתיימות בלא כלום ".  צמרת המשטרה ערכה דיון מסכם על החקירות

