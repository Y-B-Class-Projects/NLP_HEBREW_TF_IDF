נתניהו :  עלייה באנטישמיות מאז המבצע בעזה
ראש הממשלה התייחס ליום השואה הבינלאומי ,  החל השבוע .  לדבריו , " 65 שנים אחרי שחרור מחנה אושוויץ ,  המאבק באנטישמיות חיוני מאי פעם "
 ראש הממשלה בנימין נתניהו צפוי להשתתף השבוע בטקסי יום השואה הבינלאומי ,  שייערכו באתר מחנה ההשמדה אושוויץ-בירקנאו בפולין .  בפתח ישיבת הממשלה השבועית אמר היום  ( ראשון )  נתניהו : " מחר אצא לפולין ואשתתף בציון יום השואה הבינלאומי .  65 שנים אחרי שחרור מחנה אושוויץ ,  המאבק באנטישמיות חיוני מאי פעם ,  כי יש התגברות משמעותית באנטישמיות מאז עופרת יצוקה ".  
ראש הממשלה אמר ,  כי  " אנחנו מאתרים שלושה סוגי מדינות :  הסוג הראשון - מדינות שמתייצבות בגאון ובתקיפות נגד אנטישמיות .  סוג נוסף הוא מדינות שמאפשרות ומובילות אנטישמיות ובראשן אירן .  זה לא מקרי שחולל בית כנסת דווקא בקראקס .  והסוג השלישי הוא המדינות בתווך שאינן עושות מספיק ,  ובשם חופש הביטוי מאפשרות ביטויים בלתי נסבלים של חופש הביטוי .  היום נקים צוות מיוחד לחזק את המאבק נגד האנטישמיות ". 
נתניהו גם סקר את הכרזה המיוחדת שהוכנה לרגל יום השואה הבינלאומי ותוענק למזכ"ל האו"ם באן קי מון .  לדברי ראש הממשלה ,  הצילום המופיע בכרזה אומר הכל , " כאשר אומה ,  שהיא סבתא רבה ששרדה את אושוויץ ,  מחזיקה את ידה של נינתה התינוקת דניאלה שנולדה פה במדינה חופשית של היהודים .  זוהי תמצית הדרמה שהתחוללה בעם היהודי בזמננו ".  
נתניהו הוסיף : " אני מקווה שכשבאו"ם יסתכלו על הכרזה ,  יזכרו מה היה כשליהודים לא היתה מדינה ולא היה איך להגן על עצמם .  על האו"ם להבין את האחריות שיש לו להכיר בזכותה של מדינת ישראל להגן על חיי היהודים ". 
גם השר לענייני תפוצות יולי אדלשטיין התייחס לכרזה ואמר : " אנחנו מציגים את הכרזה שמסמנת טוב מכל את הקשר בין העבר לעתיד .  הכרזה תוענק מחר למזכ"ל האו"ם באן קי מון בפגישה בינינו .  אדלשטיין התייחס גם לדו"ח גולדסטון ואמר כי  " אני שמח שישראל תעביר תשובה משלה לדו"ח גולדסטון ,  ואני מקווה שבפגישה עם מזכ"ל האו"ם יהיה זמן לשוחח על העיוות בהפיכה של קורבן של טרור לקלגס שרומס ". 

נתניהו :  עלייה באנטישמיות מאז המבצע בעזה
ראש הממשלה התייחס ליום השואה הבינלאומי ,  החל השבוע .  לדבריו , " 65 שנים אחרי שחרור מחנה אושוויץ ,  המאבק באנטישמיות חיוני מאי פעם "
 
