נתניהו הורה לווינשטיין :  מנע הריסת שכונה בבית אל
ראש הממשלה הנחה את היועץ המשפטי לממשלה למצוא הסדר חוקי שימנע הריסת חמישה מבנים בשכונת  " האולפנה "  בהתנחלות .  המדינה התחייבה להרוס את המבנים עד ה-1 במאי
האם הממשלה מתכוונת  " להלבין "  את שכונת האולפנה בבית אל במחיר פינוי  " בית המכפלה "  בחברון ?  ראש הממשלה בנימין נתניהו הנחה הבוקר  ( רביעי )  בפתח ישיבת הממשלה את היועץ המשפטי לממשלה ,  יהודה וינשטיין ,  למצוא פתרון חוקי למניעת הריסת חמישה מבנים בשכונת האולפנה בהתנחלות בית אל ,  ולאפשר את המשך הבנייה בשלושת ההתנחלויות סנסנה ,  ברוכין ורחלים ,  בהם נבנים מבני קבע במשך שנים .  מה שמונע כעת את המשך הבנייה בהתנחלויות הללו הוא אישור שר הביטחון ,  שעדיין לא ניתן .  בחודש ספטמבר האחרון ,  התחייבה המדינה להרוס את המבנים  ( האזור מכונה גם ג'בל ערטיס .  י"ב )  עד ה-1 במאי השנה ,  שכן אלו נבנו על קרקע פלסטינית פרטית .
 מדובר כאמור חמישה מבני קבע ,  אשר הוקמו לפני 12 שנים באישור הממשלה .  לאחר שנדמה היה שהמתנחלים רכשו את האדמות מבעליהם ,  התברר כי מסמכי הרכישה היו מזויפים ,  ובפועל הבעלים המקורי עדיין מחזיק בשטח .  במקום מתגוררות 30 משפחות .  בשבועות האחרונים קיבלו התושבים גיבוי מבכירים בממשלה ובמשרד המשפטים ,  שטוענים כי מכיוון שהמדינה שיווקה את הדירות לתושבים  יש למצוא פתרון שימנע את פינויים ואת הריסתם .  תושבי שכונת האולפנה בירכו את החלטת ראש הממשלה ,  ואמרו כי  " סוף סוף ראש הממשלה קובע את מדיניותו כלפי הפרקליטות ולא כפי שקרה עד כה ,  שהפרקליטות היא זו שניווטה את מדיניות הממשלה ".  
יו"ר המועצה האזורית שומרון ,  גרשון מסיקה ,  התייחס לדברים ומסר כי  " הגיע הזמן לסיים את העוול המשווע כלפי תושבי ברוכין ,  רחלים וסנסנה .  אף מדינה בעולם לא מתעללת באזרחיה כפי שאהוד ברק מתעלל בתושבי היישובים הללו בגלל פוליטיקה צרה ".  עוד הוסיף מסיקה כי  " המדינה הקימה את היישובים הללו .  יש לאשר כבר את תכניות המתאר שלהם .  אני מברך את ראש הממשלה ומצפה לחתימה על תכנית המתאר בפועל ". 
הנחייתו של נתניהו בדבר השכונה בבית אל באה בעיצומה של סערה סביב צו פינוי שהוצא ל"בית המכפלה "  בחברון ,  בטענה כי נרכש באופן לא חוקי מבעליו הפלסטיני ,  וללא האישור הנדרש משר הביטחון .  כבר אתמול פקע המועד לפינוי הבית על פי הצו ,  אך ברגע האחרון הוחלט ,  בישיבה מיוחדת של נתניהו עם צוות שרים ,  לדחות את הפינוי עד לסוף החודש ,  וזאת רק אם יימצא כי המבנה אכן אוכלס שלא כחוק .
 צו הפינוי שהוצא למתנחלים בחברון יצר לחץ כבד על ראש הממשלה ועל שר הביטחון .  נתניהו התייחס לסוגייה במסיבת עיתונאים שכינס אתמול וציין כי ביקש משר הביטחון להמתין עם הפינוי עד שיתבררו  " העובדות המשפטיות והעובדות בשטח ".   " כשאתה מדבר על בית אחד ,  יש שאלה פרטנית אם יש בסיס או הצדקה לדבר הזה ",  אמר ראש הממשלה ,  והדגיש : " לא הייתי מסיק יותר מדי מסקנות לכאן או לכאן ,  זה לא למען הרחבה ולא למען כיווץ ההתנחלויות אלא למען חיים תקינים ".  
לקריאה נוספת:יעלון קורא להפקיע סמכויות מברק : " מצית מדורות"אם יתברר כי אוכלס שלא כחוק ,  הבית יפונה עד סוף החודשליברמן במסר לרה"מ :  הפינוי בחברון - שגיאה קואליציונית
לפניות לכתבים:יהושע בריינר - joshjosh@walla.com טל שלו - tal_sh@walla.net.il 

נתניהו הורה לווינשטיין :  מנע הריסת שכונה בבית אל
ראש הממשלה הנחה את היועץ המשפטי לממשלה למצוא הסדר חוקי שימנע הריסת חמישה מבנים בשכונת  " האולפנה "  בהתנחלות .  המדינה התחייבה להרוס את המבנים עד ה-1 במאי

