אובמה על אירן : " עד כה ,  הצלחנו מעבר לציפיות "
 בראיון מקיף לקראת ביקורו של נתניהו בוושינגטון ,  טען הנשיא כי  " ישראל מבינה שאיני מבלף "  בהתמודדות עם אירן ,  אולם ציין גם שמהלך בידודה של האחרונה  " כולל גם רכיב צבאי "
 בראיון מקיף שהעניק נשיא ארצות הברית ברק אובמה למגזין  " The Atlantic ",  ואשר נסב בעיקר סביב הסוגייה האירנית ,  אמר אובמה כי  " ישראל מבינה שאני לא מבלף "  בנוגע לאירן .  מצד שני ,  ציין אובמה כי  " כמדיניות ,  אני לא נוהג לפרסם את כוונותיי "  בנושא .
 הראיון נערך לקראת ביקורו הצפוי של ראש הממשלה ,  בנימין נתניהו ,  בבית הלבן השבוע .  הנשיא אובמה שטח בהרחבה את עמדותיו סביב סוגיית הגרעין האירנית .  לדעתו ,  המצב הנוכחי בהתמודדות עם הרפובליקה האיסלמית טוב לאין שיעור משהיה לפני שנכנס לתפקידו ,  לפני כשלוש שנים . " ניתן להסתכל אחורה ולומר כי הצלחנו מעבר לציפיות של רוב הציבור .  כשהתחלנו במהלך נגד אירן ,  היא הייתה מאוחדת והעולם היה מפולג בעמדתו כלפיה ",  טען אובמה , " היום ,  הקהילה הבינלאומית מאוחדת יותר מאי פעם סביב הדרישה מאירן לסור מתכנית הגרעין שלה .  אירן מבודדת ,  ומרגישה את ההשפעות החמורות של הסנקציות הרבות שהושתו עליה ".  
אובמה הביע חשש כי נשק גרעיני באירן יזלוג בעתיד לגורמי טרור והזהיר כי מדינות אחרות באזור יבקשו  " כמעט בוודאות "  לחמש עצמן בנשק דומה בעקבותיה .  כשנשאל על שלל דרכי ההתמודדות האפשריות לא השמיט גם את אופציית הפעולה הצבאית . " כשאני אומר 'כל האופציות על השולחן' ,  אני מתכוון - ואני חושב שגם האירנים וגם הישראלים מבינים זאת - כי בידוד אירן כולל רכיבים פוליטיים ,  כלכליים ודיפלומטים ,  וגם רכיב צבאי ".  
אובמה נשמע מתוסכל על הביקורת המופנית אליו בנוגע ליחסו לישראל ,  וטען כי מדובר בקמפיין מכוון של הרפובליקנים להציגו כאנטי-ישראלי . " כל התחייבות שביצעתי בנוגע לביטחון ישראל  קיימתי .  מדוע ,  למרות העובדה כי אנו לא מפסיקים לתמוך בישראל בכל בעיה ובעיה שהייתה לה בשלושת השנים האחרונות ,  עדיין עולות שאלות לגבי זה ?  ",  אמר .
 הנשיא חזר והדגיש את הסיכון בהתדרדרות במזרח התיכון . " אני רואה אפשרות להסלמה גרעינית מכוונת באזור .  אם אירן תשיג נשק גרעיני ,  אינני רוצה לציין שמות ,  אולם יש להערכתי ארבע או חמש מדינות במזרח התיכון שיאמרו 'אנו הולכים להתחיל תכנית ,  ויהיה לנו נשק גרעיני' .  מנקודה כזו ,  קיים סיכוי נחרץ לשיקול מוטעה באזור הזה ,  שגם כך הוא עמוס במתיחות .  למעשה ,  מדובר בהכפלת האתגרים שאנו מתמודדים איתם בהודו ופקיסטן פי חמש או עשר ".  אובמה ציין כי תרחיש שכזה עלול להביא את הכלכלה העולמית לעצירה מוחלטת ,  בגלל בעיות באספקת האנרגיה העולמית . " לכן מדובר במשהו שאני חייבים לפתור ",  ציין .
 אובמה הזהיר גם מהפיכת אירן ל"קורבן ",  במיוחד בנקודת הזמן הנוכחית : " כשאין הרבה סימפטיה לאירן בעולם ,  וידידתה הקרובה ביותר סוריה נמצאת על הקרשים  האם אנו רוצים הסחת דעת שכזו ,  בעקבותיה אירן יכולה להציג עצמה כקורבן ולהסיט את השיח העולמי מהנקודה המרכזית ,  והיא פיתוח הגרעין ?  "  
הוא המשיך והסביר כי  " אני חושב שממשלת ישראל מבינה שאני ,  כנשיא ארצות הברית ,  לא מבלף .  בנוסף ,  כמדיניות ,  אני לא נוהג להסתובב ולפרסם בדיוק מה הן כוונותיי .  אך לדעתי גם ממשלת אירן וגם ממשלת ישראל מכירות בכך שכשאנו אומרים שאירן גרעינית הוא מצב בלתי מקובל  אנו מתכוונים לזה ". 
בנוגע ליחסיו עם ראש הממשלה נתניהו ושר הביטחון אהוד ברק אמר אובמה כי  " בסופו של דבר ,  הם צריכים לעשות את ההחלטות בעצמם ,  בהתאם למה שהם רואים כטוב לביטחון מדינת ישראל ,  ואני לא מניח כי ביכולתי לומר להם מה טוב בשבילם ".  אולם באותה נשימה הסביר את הדרך המיטבית בראייתו להתמודדות עם הסוגיה . " כפי שהוכח מבחינה היסטורית עם דרום אפריקה ולוב ,  הדרך היחידה שבה מדינה החליטה לא להשיג נשק גרעיני ,  ללא מעורבות צבאית חיצונית ,  היא כשהיא ויתרה על כך בעצמה .  בלי להיות תמים אודות כוונותיו ותמימותו של המשטר באירן ,  אנו חושבים כי הם מונעים מאינטרס עצמי .  בכירי המשטר מודעים לכך שהם נמצאים במצב רע מאוד כרגע .  עוד יש באפשרותם לערוך חישוב אסטרטגי אשר ירחיק אותם מפיתוח הגרעין .  זו יכולה להתברר כאפשרות הטובה ביותר לביטחון ישראל ". 

אובמה על אירן : " עד כה ,  הצלחנו מעבר לציפיות "
 בראיון מקיף לקראת ביקורו של נתניהו בוושינגטון ,  טען הנשיא כי  " ישראל מבינה שאיני מבלף "  בהתמודדות עם אירן ,  אולם ציין גם שמהלך בידודה של האחרונה  " כולל גם רכיב צבאי "
 
