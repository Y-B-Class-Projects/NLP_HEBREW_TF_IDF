השר אריאל מאיים להתפטר : " לא אהיה שותף לשינוי הסטטוס קוו בהר הבית "
 לפי שר החקלאות ,  במסגרת ביקורו של נתניהו בגרמניה יעלו על השולחן הצעות כמו ביטול הגבלת הגיל על מתפללים מוסלמים ומניעת עלייה של שרים וח"כים להר הבית .  במכתב שהגיע לידי וואלה !  NEWS כתב : " לא אסכים .  זו בכיה לדורות ".  עד כה ראש הממשלה סירב להצעות לשינוי הסטטוס קוו
 ( הח"כים שלמרות הכול עולים להר הבית )  
האם הקואליציה עומדת בפני שבר שיאיים על יציבותה ?  שר החקלאות אורי אריאל שלח הבוקר  ( רביעי )  מכתב לראש הממשלה בנימין נתניהו ולכל שרי הממשלה ,  בו הוא מאיים כי אם ישראל תסכים לשינוי בסטטוס קוו בהר הבית ,  הוא יתפטר לאלתר מן הממשלה .
 המכתב מגיע בצל נסיעתו של נתניהו לביקור בזק בגרמניה ,  שם יפגוש את הקנצלרית אנגלה מרקל ואת שר החוץ האמריקני ג'ון קרי ,  לדיון שיעסוק בדרכים לעצירת גל הטרור .  לדברי אריאל ,  מידע שהגיע אליו מצביע על כך שעל השולחן יעלו הצעות לשינוי הסטטוס קוו בהר הבית ,  כך שלמוסלמים לא תהיה כל הגבלה בעלייה לשם ,  ושמנגד - שרים וחברי כנסת ישראלים לא יוכלו לעלות למקום .  במכתבו ציין אריאל כי מהפרסומים ומהדיווחים בתקשורת עולה כי הווקף הוא זה שייקבע אילו יהודים יעלו להר הבית .  
עוד על המתיחות בהר הביתישראל דחתה הצעה ירדנית להחזרת שליטת הווקף המוסלמי בהר הבית"מודל הוותיקן ":  היוזמה להשבת השקט להר הביתעל רקע גל הטרור :  הממשלה אישרה לערוך חיפוש על אדם גם ללא חשד
השר טען כי מדובר בדרישה של  " ממשלה זרה המתערבת בריבונות הישראלית ".  במכתב לנתניהו שהגיע לידי וואלה !  NEWS כתב : " הסטטוס קוו הקיים בהר הבית ,  הכולל מניעת תפילה מיהודים והגבלת שעות הכניסה הוא גרוע מאוד .  זו חרפה שיהודי נעצר בהר הבית על קריאת 'שמע ישראל' ,  אך הסטטוס קוו הזה הוא בן עשרות שנים ולא נקבע על ידך .  לעומת זאת ,  הוויתורים הנוספים לעיל ,  אם ייקבעו על ידך ,  משמעותם אחת :  יצירת סטטוס קוו חדש בהר הבית ,  ולזאת לא אוכל להסכים בשום אופן ".  
בהמשך כתה אריאל כי הסכמה שכזו ,  אם תינתן ,  תוביל לפרישתו מן הממשלה : " אישית ,  לא אוכל להיות שותף ולשאת באחריות קולקטיבית לבכיה לדורות זו ",  כתב .  את מכתבו הוא חתם בדברי חיזוק לנתניהו ובתקווה לכך שלא יסכים להצעות לשינוי המעמד בהר הבית : " ברור לי שאינך חפץ להיזכר כמי שוויתר על הריבונות בהר הבית ,  פסגת הכיסופים של האומה במשך אלפיים שנה .  אני בטוח שאתה שותף לתחושה זו  (  ..  .)  הנני מחזק את ידייך לעמוד איתן מול הלחצים ".  
למרות מכתבו של אריאל ,  יש לציין שנתניהו סירב עד כה להצעות לשינוי הסטטוס קוו בהר הבית .  רק ביום ראשון האחרון דחה ראש הממשלה על הסף את ההצעה הצרפתית להציב משקיפים בינלאומיים בהר הבית ,  ואמר  " ישראל אינה הבעיה ,  אלא הפיתרון ".  
" אנחנו מצפים שיגנו את אוזלת היד של הווקף בהר הבית ",  נמסר אז מלשכת ראש הממשלה . " מי שהכניסו מטענים וירו זיקוקים היו הפלסטינים שהפכו את הר הבית למחסן טרור והם שניסו לשנות בכך את הסטטוס-קוו .  ישראל שומרת על הסטטוס קוו ומחויבת לו ".  עוד נמסר כי  " ליהודים מותר לבקר בהר על פי הסטטוס-קוו "  ומי  " ששומר על חופש ביקורים היא ישראל .  ההצתה בקבר יוסף מעידה מה היה קורה למקומות הקדושים אם לא היו תחת שליטת ישראל .  בדיוק מה שקורה בתדמור ובעיראק ".  

השר אריאל מאיים להתפטר : " לא אהיה שותף לשינוי הסטטוס קוו בהר הבית "
 לפי שר החקלאות ,  במסגרת ביקורו של נתניהו בגרמניה יעלו על השולחן הצעות כמו ביטול הגבלת הגיל על מתפללים מוסלמים ומניעת עלייה של שרים וח"כים להר הבית .  במכתב שהגיע לידי וואלה !  NEWS כתב : " לא אסכים .  זו בכיה לדורות ".  עד כה ראש הממשלה סירב להצעות לשינוי הסטטוס קוו

