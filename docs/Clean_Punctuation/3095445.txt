היועמ"ש צפוי להודיע היום על הגשת כתב אישום נגד שרה נתניהו
לפי פרסום בחדשות 2 ,  אביחי מנדלבליט יודיע על הגשת כתב אישום נגד רעיית ראש הממשלה בפרשת המעונות .  האישום המתגבש עוסק בהזמנת ארוחות משפים של מסעדות יוקרה בעשרות אלפי שקלים .  משפחת נתניהו : " הטענות אבסורדיות ויוכחו כמופרכות "
 היועץ המשפטי לממשלה אביחי מנדלבליט צפוי להודיע היום  ( שישי )  על הגשת כתב אישום נגד שרה נתניהו בפרשת המעונות - כך פורסם אמש בחדשות 2 .  האישום המתגבש נגד רעיית ראש הממשלה הוא הזמנת ארוחות משפים של מסעדות יוקרה בעשרות אלפי שקלים ,  לפי דיווחים קודמים בתחילת השבוע .
 הפרקליטות הודיעה בשבוע שעבר לבג"ץ כי ההחלטה אם להעמיד לדין את רעיית ראש הממשלה שרה נתניהו בפרשת המעונות תתקבל בקרוב .  זאת בתגובה לעתירה ,  שבה נאמר כי התיק נמצא בישורת האחרונה שלו ולכן יש לדחות את העתירה של העיתונאי אורי משגב .
 עוד בוואלה !  NEWS:חיסול באשדוד :  גבר כבן 30 נורה למוות על ידי אופנוען שנמלט מן המקוםראש אמ"ן אחרי התקיפה בסוריה : " אנו מטפלים באיומים בנחישות"העירייה לא הנגישה את הכיתה עבור תלמידה לקויית שמיעה : " חלמאות "  
ההודעה על הגשת כתב האישום נגד נתניהו ,  אם אכן תתקבל ,  תתרחש לאחר יותר משנה מאז שהעבירה המשטרה המלצה לעשות זאת .  ואולם ,  בפרקליטות ביקשו השלמות חקירה נוספות והתיק הועבר בחזרה אל פרקליטות מחוז ירושלים לצורך כך .
 מטעם משפחת נתניהו נמסר בתגובה לפרסום כי  " הטענות כנגד רעיית ראש הממשלה הן אבסורדיות ויוכחו כמופרכות .  שרה נתניהו היא אישה אמיצה וישרה ומעולם לא נפל פגם כלשהו במעשיה .  לצד עבודתה כפסיכולוגית חינוכית מומחית המטפלת בילדים מדי שבוע ,  היא מקדישה זמן רב לסיוע לילדים חולי סרטן ,  לניצולי שואה ולחיילים בודדים ".  
בנוסף נמסר מטעם משפחתו של ראש הממשלה כי  " העלייה התלולה בהוצאות הארוחות במעון ראש הממשלה נגרמה כתוצאה מעבירות שביצע אב הבית הבעייתי מני נפתלי ,  עד מדינה עבריין ושקרן סדרתי .  ההוצאה החודשית הממוצעת על ארוחות מוזמנות בתקופה שבה נפתלי כיהן כאב הבית היא פי חמישה .  לעומת הממוצע החודשי בארבע השנים שלאחר מכן ,  כשנפתלי לא עבד שם .  זה אומר הכל .  נפתלי טופל האשמות שווא על רעיית ראש הממשלה כדי למלט את עצמו מאחריות לעבירות שביצע ". 
עוד ציינו כי  " לא זו בלבד שרעיית ראש הממשלה לא עברה שום עבירה - אלא שעצם העיסוק במזון של ראש הממשלה נתניהו ,  שפועל סביב השעון למען המדינה וביטחונה ,  ובמזון של משפחתו הוא עיסוק פאתטי ואובססיבי .  אף ראש ממשלה קודם לא זכה לחטטנות כזאת הגם שההוצאות של ראשי ממשלה אחרים על ארוחות היו זהות ולעתים אף גבוהות בהרבה .  עד מתי תימשך ההתעסקות האובססיבית הזאת במשפחת נתניהו ?  ". 
 ( עדכון ראשון :  21:12 )  

היועמ"ש צפוי להודיע היום על הגשת כתב אישום נגד שרה נתניהו
לפי פרסום בחדשות 2 ,  אביחי מנדלבליט יודיע על הגשת כתב אישום נגד רעיית ראש הממשלה בפרשת המעונות .  האישום המתגבש עוסק בהזמנת ארוחות משפים של מסעדות יוקרה בעשרות אלפי שקלים .  משפחת נתניהו : " הטענות אבסורדיות ויוכחו כמופרכות "
 
