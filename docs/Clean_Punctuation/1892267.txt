חוק חינוך חינם :  בש"ס חייכו ,  ישראל ביתנו מאוכזבת
בתום הישיבה המרתונית שבסופה אושר החוק ניכרה שביעות רצון רבה בקרבת ראש הממשלה ,  אך היה גם מי שמתח ביקורת . " המשאבים מוגבלים ",  אמרו בישראל ביתנו ,  וגם שר הביטחון הביע דאגה מהמהלך
בסביבת ראש הממשלה ,  שר האוצר ושרי ש"ס נצפו אמש  ( ראשון )  לא מעט חיוכים ,  אחרי ישיבת הממשלה המרתונית שבסופה אושר חוק חינוך חובה חינם לגיל 3 . " ראש הממשלה הפגין נחישות ,  וכבר בסוף השבוע אמר שהוא יעביר את התוכנית ,  וכך אכן עשה ",  אמר גורם בסביבת ראש הממשלה בנימין נתניהו .  מגעים קדחתניים בין ראש המטה בלשכתו ,  נתן אשל ,  וסגן שר האוצר יצחק כהן לבין אנשי ש"ס הם שהולידו את הדיל שסלל את דרכו של ראש הממשלה לאישור התוכנית ,  במסגרתה החל משנת הלימודים הבאה ייהנו כרבע מיליון ילדים בגילאי 3-4 מגנים ציבוריים .
 בש"ס חגגו הערב הישג כפול .  מעבר לביטול הקיצוץ ברשויות המקומיות ובפרויקט שיקום השכונות במשרד השיכון ,  הביעו במפלגה סיפוק על כך שהצליחו  " לקחת את הכדור לישראל ביתנו ".  באוקטובר ,  לפני אישור מתווה טרכטנברג ,  התסריט היה דומה .  גם אז הצהירו ש"ס וישראל ביתנו שתיהן כי יתנגדו למתווה ,  ובסופו של דבר ,  אחרי משא ומתן אינטנסיבי ,  שרי ישראל ביתנו הבטיחו את תמיכתם במתווה תמורת התחייבויות שונות ,  בהן שינוי הקריטריונים לדיור הציבורי .  הערב ,  שרי ישראל ביתנו היו אלה שהביעו אכזבה . " ישראל ביתנו עדיין דוגלת בחוק חינוך חינם והחלתו מגיל חצי שנה ,  אבל המשאבים מוגבלים וצריך לתת תיעדוף למי שלוקח חלק במאמץ הלאומי ,  בשירות הצבאי ובשוק התעסוקה ",  אמר גורם בכיר במפלגה לוואלה !  חדשות ,  והדגיש כי תמיכתם של שרי ש"ס בתוכנית בסופו של דבר , " מראה בדיוק שנעשה כאן דבר הפוך ".  
כמו כן ,  בישראל ביתנו הביעו דאגה מ"רמזים מכיוון ש"ס ",  לפיהם במסגרת ההסכמות עם נתניהו קיבלה המפלגה התחייבות הפוכה להתחייבות שקיבלה ישראל ביתנו לגבי הקריטריונים של הזכאות לדיור הציבורי ,  כתנאי לתמיכתה במתווה .  במסגרת ההסכמות שנחתמו אז בין האוצר וישראל ביתנו ,  תנאי הסף לזכאות לדיור ציבורי יהיה כושר ההשתכרות ,  קריטריון שמבטיח כי מי שעובד ייהנה מדיור בר השגה . " אני מתקשה להאמין ששר האוצר יפעל בניגוד להסכם חתום עם ישראל ביתנו ",  אמר שר התיירות סטס מיסז'ניקוב ,  שניהל אז וגם בימים האחרונים את המגעים מול אנשי האוצר , " שכן הדבר יהווה פגיעה לא רק בשותפה הקואליציונית אלא בראש ובראשונה בציבור העובד ,  שנושא על כתפיו את כל המשק ".  
לא רק עם אנשי ש"ס הצליחו אנשי האוצר להגיע להבנות .  שני שרים נוספים ,  שרת החקלאות אורית נוקד והשר לפיתוח הנגב והגליל סילבן שלום החלו את היום כמתנגדים לקיצוץ וסיימו אותו בהצבעה תומכת .  השר שלום ,  שבישיבת שרי הליכוד בבוקר עוד התעמת עם ראש הממשלה ושר החינוך גדעון סער סביב התנגדותו לתוכנית וכינה אותה  " הזויה ובזויה ",  בירך בסופו של דבר על אישורה ,  לאחר שהוחלט לצמצם בצורה משמעותית את הקיצוץ בתקציב משרדו  מ-38 מיליון שקלים לעשרה מיליון בסופו של דבר . " התנגדותי העזה הייתה לכך שמימון החוק יעשה על גבם של ילדי הנגב והגליל ",  אמר שלום בתום הישיבה ,  והוסיף כי  " הגענו להבנות עם כל הגורמים ואנו נמשיך במרץ בפיתוח הנגב והגליל .  העובדה שילדי קריית שמונה לא יממנו את קיסריה זה דבר חשוב ".  שרת החקלאות ,  אורית נוקד ,  תמכה בניגוד לעמדת שאר שרי סיעתה בתוכנית ,  בעקבות הסרת הכוונה לבטל את חוק הגליל ,  המבטיח הטבות בגובה 100 מיליון לתושבי האזור . " ביטול חוק הגליל היה מביא לניתוק הגליל ממדינת ישראל והיה מביא פגיעה אנושה בתושבים רבים ,  בתעסוקתם ובכבודם ",  אמרה השרה בתום הדיון .
 מנגד ,  חברה לסיעה ברק היה פחות מרוצה מהמהלך .  גורמים בסביבת שר הביטחון אמרו כי הקרב בין לובשי המדים לדרג המדיני ,  שעמד בלב חילופי הדברים החריגים בין שר האוצר לרמטכ"ל ,  צפוי להמשיך לעלות על סדר היום הציבורי בימים הקרובים .  ברק ,  שהביע גם הוא אכזבה על אישור התוכנית ,  הכוללת בין היתר דרישה להתייעלות ולשקיפות בתקציב הביטחון וכן קיצוץ עתידי .  למרות שחלק מדרישות האוצר מול מערכת הביטחון לא התקבלו ,  בסביבת שר הביטחון הביעו דאגה מההשלכות של הקיצוץ העתידי על העתיד ,  לנוכח האתגרים הביטחוניים ואי הוודאות האזורית . " האוצר אינו רוצה שקיפות כי אם שליטה ",  אמר שר הביטחון ברק בישיבה . " משרד האוצר אינו יכול לקבוע לצה"ל ולמערכת הביטחון איזה טיל לפתח או איזה סוג תחמושת מטוסים לרכוש .  משמעות כזו היא פגיעה קשה בסמכויות הרמטכ"ל ".  
באופן לא טבעי מבחינה פוליטית  ,  אשי צבא נוסף לשעבר התייצב לצדו של ברק בנושא השקיפות וההתייעלות - השר לעניינים אסטרטגיים ,  משה בוגי יעלון . " אני מסתייג משליטה של האוצר בניהול התקציב ",  אמר בישיבה . " האחריות מוטלת על השר אך אין בידיו הסמכות המלאה לנהל את ענייני משרדו בשל שליטת האוצר בניהול תקציבו .  המשרד היחידי שבו יש הלימה בין סמכות לאחריות הוא משרד הביטחון .  חשוב לשמר זאת ואף להחיל זאת על המשרדים האחרים ". 
לקריאה נוספתחוק חינוך חינם מגיל 3 אושר בממשלה ;   " יום חג"עימות חריף בין שטייניץ לרמטכ"ל בישיבת הממשלהנתניהו לצד ברק :  לא לקצץ בתקציב הביטחון - להגדילוליברמן לא מתקפל :  ממשיך להתנגד לקיצוץ הרוחבי
לפניות לכתבת :  tal_sh@walla.net.il 

חוק חינוך חינם :  בש"ס חייכו ,  ישראל ביתנו מאוכזבת
בתום הישיבה המרתונית שבסופה אושר החוק ניכרה שביעות רצון רבה בקרבת ראש הממשלה ,  אך היה גם מי שמתח ביקורת . " המשאבים מוגבלים ",  אמרו בישראל ביתנו ,  וגם שר הביטחון הביע דאגה מהמהלך

