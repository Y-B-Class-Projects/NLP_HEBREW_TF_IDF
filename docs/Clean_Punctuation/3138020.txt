כרמי גילון בהפגנה נגד השחיתות :  נתניהו מפקיר את ביטחון ישראל
ראש השב"כ לשעבר תקף את ראש הממשלה במהלך ההפגנה השבועית בתל אביב ,  שאליה הגיעו כ-1,500 איש . " 'אגו מניאק' שמקריב את ביטחון המדינה ",  אמר .  הוא דחק בכחלון להתפטר מהממשלה
כ-1,500 איש הפגינו הערב  ( שבת )  בתל אביב נגד השחיתות השלטונית ברקע חקירותיו של ראש הממשלה בנימין נתניהו וההמלצות להעמידו לדין בעבירות של שוחד .  בין הנואמים היה ראש השב"כ לשעבר כרמי גילון ,  שתקף בחריפות את נתניהו וקרא לשר משה כחלון לפרוש מהממשלה . 
" אינך כשיר בשום פנים לקבל החלטות גורליות עבור עם ישראל ",  פנה גילון לנתניהו . " לפני שלוש שנים ,  בהפגנה אחרת מול ביתך ,  זמן רב לפני שנחשפו הפרשות ,  כינתי אותך 'אגו מניאק' והותקפתי מכל עבר שאני מעז לכנות ראש ממשלה כך .  הוכחת לכל בר דעת שהיית ונשארת 'אגו מניאק' המפקיר את ביטחונה של המדינה על מזבח האגו שלך .  ההיסטוריה שכה חשובה בעינך לא תסלח לך על כך .  למען העתיד ,  תתפטר כאן ועכשיו ". 
לקריאה נוספת בנושאיישאל על שלוש פרשות :  המשטרה רוצה לחקור את נתניהו בתחילת השבוע"הייתה לו אובססיה לתיעוד ":  מרוץ המשטרה למציאת  " יומני ניר חפץ "  
גילון הודה כי הצביע בבחירות האחרונות עבור מפלגת כולנו ,  שבראשה עומד כחלון . " אתה אדם אינטליגנטי ובעל אינטגרטי ,  מה גורם לך להפוך לקרנף המוותר על יושרתו ?  ",  אמר גילון . " המבוכה והמבולקה קשורה הרי באדם אחד ,  ביבי .  פנה לחבריך בליכוד ,  בחרו ראש ממשלה אחר והקואליציה תשרוד את תום הקדנציה .  בידך המפתח להציל את עם ישראל מעונשו של ביבי ולהחזיר את השפיות לחיינו .  עשה זאת ותירשם לעד על דפי ההיסטוריה .  לא תעשה זאת ,  ותישאר תמונה על הקיר במסדון לשכת שר האוצר ". 
בין הנואמים הנוספים היה גם תת-אלוף  ( במיל' )  נחמיה דגן ,  קצין חינוך ראשי לשעבר .  הוא אמר כי הוא סבור שאפשר לסמוך על היועץ המשפטי לממשלה אביחי מנדלבליט ,  שאמור לקבל הכרעה אם להגיש כתב אישום נגד נתניהו . " איש ישר שאני מכיר אישית ",  אמר . " אני חושב שאפשר לסמוך עליו ".  

כרמי גילון בהפגנה נגד השחיתות :  נתניהו מפקיר את ביטחון ישראל
ראש השב"כ לשעבר תקף את ראש הממשלה במהלך ההפגנה השבועית בתל אביב ,  שאליה הגיעו כ-1,500 איש . " 'אגו מניאק' שמקריב את ביטחון המדינה ",  אמר .  הוא דחק בכחלון להתפטר מהממשלה

