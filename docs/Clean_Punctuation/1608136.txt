הוועדה לבחירת יועמ"ש עשויה להודיע שכשלה
חברי הוועדה לאיתור היועץ המשפט לממשלה מגיעים הבוקר לפרשת דרכים :  אם לא יגיעו להסכמות אחרי פגישתם עם ראש הממשלה ,  ייתכן שיכריזו כי אין ביכולתם להציע מועמדים
חברי הוועדה לאיתור היועץ המשפטי לממשלה יפגשו היום  ( שני )  לראשונה עם ראש הממשלה ,  בנימין נתניהו ,  ולאחר מכן יקיימו פגישה מכרעת .  אחריה עשויים חברי הוועדה להודיע לממשלה כי אין באפשרותם להמליץ על שלושה מועמדים להחליף את היועץ המשפטי לממשלה ,  מני מזוז .  
חברי הוועדה ביקשו לפני מספר שבועות להיפגש עם נתניהו ,  בין השאר כדי לשמוע ממנו מה היא עמדתו לגבי יוזמתו של שר המשפטים ,  יעקב נאמן ,  לפצל את תפקיד היועץ .  מכיוון שנתניהו טס לוושינגטון ,  הפגישה תתקיים רק היום .  אולם ,  כפי הנראה נתניהו לא יחשוף את עמדתו בפני הוועדה ,  והפגישה תהיה  " פגישת נימוסין "  בלבד .  
אחרי הפגישה עם נתניהו יקיימו חמשת חברי הוועדה ישיבה נוספת בירושלים ,  כאשר מסתמן שעל הפרק שתי אפשרויות עיקריות - פניה למועמדים חיצוניים ,  כאלה שכבר סירבו בעבר להגיש את מועמדותם ,  או קבלת החלטה שלא ניתן להגיש רשימת מומלצים .  
בוועדה חוששים שמרבית המועמדים החיצוניים ידבקו בסירובם ,  מה שיוביל את הוועדה למבוי סתום .  למרות זאת ,  חבר בוועדה אמר אמש כי ישנו הבדל בין הצורך להגיש מועמדות לבין קבלת פניה משותפת של חברי הוועדה להתמודד על התפקיד .  
להערכתו ,  ישנם שני שמות שהוועדה תוכל להמליץ עליהם ברוב הנדרש  נשיאת בית המשפט המחוזי בתל אביב ,  השופטת דבורה ברלינר ,  ויו"ר הרשות לניירות ערך ,  הפרופ' זוהר גושן . " יש סיכוי שאפשר לגבש הסכמה "  סביב מועמדותם של השניים ,  אמר חבר הוועדה .  
הוועדה היתה אמורה להגיש את המלצותיה עד לסוף החודש ,  אולם עד כה נכשלו חבריה בניסיון לגבש רוב של ארבעה מהחברים בעד מועמד כזה או אחר .  גורם המעורה בעבודת הוועדה העריך שהיא תתקשה למצוא אפילו מועמד פשרה אחד ,  מכיוון שהיא מחולקת לשני מחנות :  מצד אחד שר המשפטים לשעבר ,  משה נסים ,  וח"כ יריב לוין ,  ומנגד ,  שאר חברי הוועדה - השופט העליון בדימוס ,  תיאודור אור ,  עו"ד אייל רוזובסקי ופרופ' אייל בנבנישתי .
 
הוועדה לבחירת יועמ"ש עשויה להודיע שכשלה
חברי הוועדה לאיתור היועץ המשפט לממשלה מגיעים הבוקר לפרשת דרכים :  אם לא יגיעו להסכמות אחרי פגישתם עם ראש הממשלה ,  ייתכן שיכריזו כי אין ביכולתם להציע מועמדים

