נתניהו : " יש לאכוף את החוק בכל מקום "
 ראש הממשלה בנימין נתניהו יצא נגד דברי השרים במהלך הסיור שערכו במאחזים .  מהודעה שיצאה מלשכתו נמסר כי הסוגייה נמצאת באחריות משרד הביטחון 
" יש לאכוף את החוק בכל מקום בו הוא מופר ",  כך מסרה אמש  ( שני )  לשכת ראש הממשלה בנימין נתניהו .  הודעה זו באה בתגובה לדברי השרים משה יעלון ואלי ישי במהלך סיור שערכו במאחזים .  השניים קראו להשאיר על כנם את המאחזים ולהסדיר את מעמדם בחוק .  בגלי צה"ל דווח כי מהלשכה נמסר בנוסף כי סוגיית המאחזים נמצאת באחריות משרד הביטחון .
 המשנה לראש הממשלה ,  השר משה יעלון אמר במהלך ביקור שערכו מספר שרים במאחזים באזור השומרון ,  כי  " על ממשלת ישראל לשקול לשוב לחומש ".  עוד אמר יעלון כי  " אין ספק שההתנתקות לא רק שנתנה גיבוי לטרור ,  אלא נתנה גיבוי לאיסלם הג'יהאדיסטי .  כשמדברים על עוד נסיגה ועוד ויתור ,  יוצא שב-16 השנים האחרונות ,  שיתפנו פעולה עם הפתח ולעיתים עם חמאס ליישום תורת השלבים של פתח ". 
מוקדם יותר אמר השר אלי ישי  ( ש"ס )  שהצטרף אף הוא לסיור כי  " לא נכון לומר שאנחנו מסיירים במאחזים בלתי חוקיים .  אנחנו מסיירים ביישובים חוקיים ,  שאושרו על ידי ממשלות ישראל ,  מהתקופה של יצחק רבין ועד לפני כמה שנים ".  המועצה האזורית שומרון מקיימת את הסיור כדי לשנות את מדיניות הממשלה בנוגע לעצירה מוחלטת של הבנייה בהתנחלויות ובנוגע לתוכנית פינוי המאחזים .
 אמירות השרים גררו תגובות חריפות משמאל ואף ממשרד הביטחון .  מקורבי שר הביטחון אהוד ברק אמרו לוואלה !  חדשות כי  " השר מאמין שיש להקפיד על שלטון החוק ,  ולכן 23 מאחזים יפונו .  זו היתה המדיניות בעבר ,  וזו תהיה המדיניות גם בעתיד ".  לדבריהם , " כל מקרה נבחן לגופו ,  ואם יהיה צורך ותהיה המלצה של הגופים הרלוונטים ,  נבחן אם צריך לסטות מהקו שהגדרנו ". 

נתניהו : " יש לאכוף את החוק בכל מקום "
 ראש הממשלה בנימין נתניהו יצא נגד דברי השרים במהלך הסיור שערכו במאחזים .  מהודעה שיצאה מלשכתו נמסר כי הסוגייה נמצאת באחריות משרד הביטחון

