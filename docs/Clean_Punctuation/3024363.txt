פרסום ראשון :  נתניהו מינה את צחי הנגבי לשר לשיתוף פעולה אזורי
ראש הממשלה החליט למנות את השר הנגבי ,  שכיהן עד כה במשרד ראש הממשלה ,  לתפקיד ,  שבו החזיק עד היום נתניהו עצמו .  בכך ירד מספר התיקים שבהם מחזיק ראש הממשלה לשניים  משרד החוץ ומשרד התקשורת
 ( בווידאו :  השר הנגבי בריאיון לאולפן וואלה !  NEWS ,  ספטמבר )  
ראש הממשלה בנימין נתניהו החליט למנות את השר צחי הנגבי  ( הליכוד )  ,  המכהן כשר במשרד ראש הממשלה ,  לשר לשיתוף פעולה אזורי .  לוואלה !  NEWS נודע כי היום  ( שלישי )  נערך משאל שרים טלפוני על מינויו של הנגבי לתפקיד ,  אותו מילא עד היום ראש הממשלה .  בכך ,  ירד מספר התיקים בהם מחזיק ראש הממשלה לשניים  משרד החוץ ומשרד התקשורת .
 הנגבי ,  שהיה יו"ר הקואליציה עד מאי 2016 ,  מונה אז לשר בלי תיק ,  והוא מופקד גם על נושא הטיפול בבזק ,  בו ראש הממשלה מנוע מלעסוק .  במשך תקופה ארוכה נתניהו החזיק בידיו תיקים רבים ,  ובנוסף לחוץ ולתקשורת כיהן גם כשר הבריאות ושר הכלכלה .  בחודש אפריל האחרון קבע בג"ץ ,  בתשובה לעתירה של מפלגת יש עתיד ,  כי אין מניעה חוקית בהחזקת התיקים הנוספים ,  אך קבע כי מדובר במציאות שאינה תקינה .  
השופטים קבעו אז כי אם המצב לא ישתנה עד דצמבר ,  ניתן יהיה להביא את הנושא שוב לפתחם .  מאז ,  נתניהו העביר את תיק הבריאות לידיו של השר יעקב ליצמן ,  ותיק הכלכלה עבר לידי מפלגת כולנו ,  ומחזיק בו כרגע שר האוצר משה כחלון .  לפי ההערכה ,  פקיעת המועד היא הרקע להעברת התיק הנוסף .  
הנגבי יעמוד בראש המשרד שאחראי על תכנון וקידום פרויקטים שונים של שיתוף פעולה כלכלי ,  חקלאי ותעשייתי בין ישראל לרשות הפלסטינית ,  ירדן ומדינות ערב נוספות .  במשרד מכהן גם סגן השר איוב קרא ,  חבר מפלגתו .  
סגן השר קרא עורר היה מעורב בשתי תקריות מביכות בשבועות האחרונים .  בסוף אוקטובר קרא יצר מתיחות דיפלומטית עם רומא ,  לאחר שטען כי רעידת האדמה הקשה באיטליה אירעה על רקע ההחלטה האנטי-ישראלית ,  לדבריו ,  שהתקבלה באונסק"ו .  נתניהו נאלץ לפרסם בעקבות זאת הבהרה ולהתנער מדבריו .  
במקרה האחרון ,  קרא חשף בחודש שעבר פרשה ביטחונית שכרוכים בה חיי אדם בניגוד להוראות הצנזורה .  בעקבות כך קרא ח"כ עפר שלח  ( יש עתיד )  לפטר את קרא . " ההדלפה חסרת האחריות של קרא פוגעת בביטחון המדינה ומסכנת חיי אדם ",  אמר .  
עם זאת ,  בתחילת החודש נתניהו שיבח את קרא על עבודתו לקידום תעלת הימים ,  בעקבות ועידת מדינות בה גויסו כספים להנעת המהלך המשותף לישראל ,  ירדן והרשות הפלסטינית וצפוי לחבר בין ים סוף לים המלח ולכלול התפלת מים והזרמת מים מלוחים לים המלח .  נתניהו אמר שהפרויקט הוא  " עוגן אסטרטגי נוסף ביחסי השלום בין ירדן לישראל ,  יחסי שלום חיוניים ",  והודה לקרא , " שמופקד על הפרויקט מטעמי ,  הוא עושה עבודה חשובה ".  

פרסום ראשון :  נתניהו מינה את צחי הנגבי לשר לשיתוף פעולה אזורי
ראש הממשלה החליט למנות את השר הנגבי ,  שכיהן עד כה במשרד ראש הממשלה ,  לתפקיד ,  שבו החזיק עד היום נתניהו עצמו .  בכך ירד מספר התיקים שבהם מחזיק ראש הממשלה לשניים  משרד החוץ ומשרד התקשורת

