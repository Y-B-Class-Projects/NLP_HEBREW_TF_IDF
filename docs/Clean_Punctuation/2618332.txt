לבני : " ביקרתי בעבר את נתניהו ,  אך הגענו להבנות "
 יו"ר  " התנועה ",  ציפי לבני ,  התייחסה הערב  ( שלישי )  ,  במסיבת עיתונאים משותפת עם ראש הממשלה בנימין נתניהו ,  להסכם הקואליציוני בין מפלגתה לבין הליכוד ,  לפיו היא תקבל לידיה את משרד המשפטים ואת האחריות למשא ומתן עם הפלסטינים . " התחייבנו במערכת הבחירות לקדם הסדר מדיני ,  והמחויבות והאמון שנתנו בנו הובילו לשותפות שאתם רואים היום ",  אמרה לבני . " השותפות הבשילה לאחר שקיימנו בינינו שיחות וקיבלתי את הסמכויות המתאימות להיות הנושאת והנותנת במטרה להגיע לסיום הסכסוך עם הפלסטינים ".  עוד אמרה לבני כי  " לנתניהו ולי יש היסטוריה של יריבויות ומשקעים .  ביקרתי את התנהלותו בארבע השנים האחרונות ,  אך מאז ניהלנו שיחות ארוכות והגענו להבנות .  אני גאה להיות שרת המשפטים משום שאני מאמינה שיש לשמור על הערכים ,  על הדמוקרטיה ועל האיזון בין ישראל יהודית ודמוקרטית ".  

לבני : " ביקרתי בעבר את נתניהו ,  אך הגענו להבנות "
 nan
