דיווח :  טראמפ החליט לפרוס את הנסיגה מסוריה ל-4 חודשים
לאחר הצהרתו של הסנאטור הרפובליקני הבכיר לינדזי גרהאם ,  כי טראמפ הורה להאט את הנסיגה של הכוחות האמריקנים מסוריה ,  החליט נשיא ארצות הברית לאפשר נסיגה הדרגתית של ארבעה חודשים ,  זאת כדי שתתנהל בצורה הבטוחה ביותר
נשיא ארצות הברית דונלד טראמפ ,  איפשר לצבא ארצות הברית לפרוס את הנסיגה מסוריה על פני ארבעה חודשים .  כך דווח הלילה  ( שני )  בניו יורק טיימס מפי גורמי ממשל .  ההוראה המקורית של הנשיא הייתה להשלים את הנסיגה בתוך 30 ימים .  
לפי הדיווח ,  בביקור הפתע שערך הנשיא בשבוע שעבר בעיראק ,  הוא שוחח עם מפקד הכוחות האמריקנים בעיראק וסוריה ,  גנרל פול לקמארה ,  ואמר לו כי הצבא יוכל לקבל עוד מספר חודשים על מנת להשלים את הנסיגה בצורה בטוחה .
 גורמי צבא מסרו לעיתון כי הם זקוקים לארבעה חודשים על מנת להחליט איזה ציוד יש לשנע למקום אחר באזור ,  מה להשאיר בידי בני הברית של ארצות הברית ,  ומה לנטרל כדי למנוע את האפשרות שייפול בידי סוריה ,  רוסיה או איראן .
 עוד דווח כי ביום שישי שוחח ראש המטות המשולבים של ארצות הברית ,  הגנרל ג'וזף דנפורד ,  עם היועץ לביטחון לאומי ,  ג'ון בולטון ,  במטרה לקבל תמונת מצב ברורה בנוגע ללוחות הזמנים .  בולטון צפוי לבקר בישראל ובטורקיה בימים הקרובים על מנת לדון בנושא .  דנפורד גם שוחח עם הסנאטור הרפובליקני הבכיר לינדזי גרהאם הנחשב מקורב לנשיא ,  בתקווה כי יוכל לשכנע את הנשיא לחזור בו מהכוונה לסגת מסוריה ,  או לפחות להאריך את לוחות הזמנים .
 עוד בוואלה !  NEWSבכיר רפובליקני : " טראמפ הורה להאט את נסיגת הצבא מסוריה"אחרי נסיגת ארה"ב :  טורקיה ורוסיה סיכמו לשתף פעולה בסוריהאחרי הנסיגה מסוריה :  טראמפ הגיע לביקור פתע בעיראק 
הדיווח מגיע לאחר שאמש אמר גורם מדיני כי ראש הממשלה בנימין נתניהו הוא זה שהציע לנשיא טראמפ לפרוס את הנסיגה כך שתהפוך להדרגתית .  הגורם הוסיף כי נתניהו עודכן לפני החלטתה של ארצות הברית על נסיגת הכוחות האמריקניים מסוריה . " אנו דנים איתם בפרטי פרטים ",  הוסיף הגורם המדיני הבכיר . " בבית הלבן יש שיח מתקדם על הוצאת הכוחות בתהליך מדורג .  יש הבדלה בין צפון לסוריה לדרומה ".  כחלק מהשיח בנושא ,  טראמפ אמר לישראל כי ארצות הברית תמשיך לתקוף מעיראק .
 אמש הצהיר הסנאטור הרפובליקני הבכיר לינדזי גרהאם כי טראמפ הורה להאט את תכנית נסיגתם של 2,000 חיילים אמריקנים מסוריה .  בתום ארוחת צהריים עם הנשיא ,  הסנאטור ציין בפני כתבים מחוץ לבית הלבן כי השיחות על נסיגת כוחות הצבא מהמדינה  " הופסקו ". 
לדבריו ,  טראמפ אמר לו  " כמה דברים שלא ידעתי "  על תכניותיו בסוריה ,  ש"גרמו לי להרגיש הרבה יותר טוב בנוגע לאן פנינו מועדות ".  השניים אף שוחחו על השבתתו החלקית של הממשל עקב היעדר הרוב בסנאט לאישור מימון בניית החומה בין ארצות הברית למקסיקו .
 גרהאם ,  מקורבו של טראמפ ,  היה ממבקרי ההחלטה הפתאומית על נסיגת הצבא האמריקני מסוריה .  הצהרתו של הנשיא ,  אליה התנגדו גם מפקדי הצבא ,  הגיעה לאחר שהכריז כי דאעש הובס .  זמן קצר לאחר מכן הגיש שר ההגנה ,  ג'יימס מאטיס ,  את מכתב התפטרותו .  

דיווח :  טראמפ החליט לפרוס את הנסיגה מסוריה ל-4 חודשים
לאחר הצהרתו של הסנאטור הרפובליקני הבכיר לינדזי גרהאם ,  כי טראמפ הורה להאט את הנסיגה של הכוחות האמריקנים מסוריה ,  החליט נשיא ארצות הברית לאפשר נסיגה הדרגתית של ארבעה חודשים ,  זאת כדי שתתנהל בצורה הבטוחה ביותר

