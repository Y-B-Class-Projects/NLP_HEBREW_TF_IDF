נתניהו הבטיח  " אלפי דירות מוזלות להשכרה "  - רק 90 שווקו
נתניהו ,  יולי 2011 : " נבנה אלפי יחידות דיור בשכירות מוזלת ".  בפועל שווקו רק 90 ואף דירה עדיין לא נבנתה .  רשות מקרקעי ישראל הצליחה לשווק רק 4 מכרזים להשכרה
שנתיים עברו מאז הכרזת רה"מ בנימין נתניהו על הרפורמות בנדל"ן ,  ובינתיים שווקו רק 90 דירות בשכ"ד מפוקח ומוזל לזכאים ,  ואף דירה מאלה עדיין לא נבנתה .  כך עולה מבדיקת  " גלובס ".  בניגוד לציפיות באוצר וברשות מקרקעי ישראל  ( רמ"י )  ,  המוסדיים לא השתתפו ב-7 מתוך 8 המכרזים .  במסיבת העיתונאים הדרמטית של נתניהו ביולי 2011 הוא הכריז : " נבנה אלפי יחידות דיור בשכירות מוזלת ".  התחייבות זו קיבלה גיבוי בהחלטת מועצת מקרקעי ישראל ,  שלפיה ייבנו 5,000 יחידות דיור להשכרה .  
עד כה הוציאה רמ"י 8 מכרזים לדיור להשכרה בשני מסלולים ,  שבהם רק חלק מהדירות מיועדות לדיור מוזל ומפוקח .  מניתוח המכרזים בסדרת כתבות ב"גלובס "   ( 2-9 בספטמבר 2012 )  עלה כי מבנה המכרזים ייטיב עם הקבלנים ויסייע למעט מאוד זכאים .  הסיבות :  מובטחת הנחה במחיר הקרקע ,  מספר הזכאים לשכ"ד מפוקח הוא רק מיעוט בפרויקטים  ( 25%-40% )  ,  והקבלן רשאי למכור את כל הדירות בפרויקטים לאחר 10 או 20 שנה .  
מסך המכרזים להשכרה ,  4 מכרזים ל-638 יח"ד נכשלו  ( ראשל"צ 24 יח"ד ,  מודיעין 164 ,  בית שמש 114 ,  באר שבע 318 )  .  רמ"י הצליחה לשווק רק 4 מכרזים להשכרה ,  שבהם 425 דירות :  רעננה - 238 יח"ד ,  י-ם - 50 ,  כ"ס - 24 ,  ואשדוד - 113 .  
מסלולי השיווק של הפרויקטים מעורבים .  בחלקם יש דירות להשכרה במחירי השוק וכן דירות למכירה .  מתוך הפרויקטים שרמ"י הצליחה לשווק ,  יש רק 90 דירות שבהן השכ"ד מוזל ומפוקח .  
עלות ההנחה בקרקע שניתנה לפרויקטים ששיווקם הצליח ,  על בסיס השוואה למכרזי קרקע רגילים באותם אזורים ,  מוערכת ב-200 מיליון שקל .  כלומר העלות למציאת פתרון דיור מוזל ומפוקח בשכירות לזכאים לדירה אחת ,  הוא כ-2.2 מיליון שקל לדירה .  

נתניהו הבטיח  " אלפי דירות מוזלות להשכרה "  - רק 90 שווקו
נתניהו ,  יולי 2011 : " נבנה אלפי יחידות דיור בשכירות מוזלת ".  בפועל שווקו רק 90 ואף דירה עדיין לא נבנתה .  רשות מקרקעי ישראל הצליחה לשווק רק 4 מכרזים להשכרה

