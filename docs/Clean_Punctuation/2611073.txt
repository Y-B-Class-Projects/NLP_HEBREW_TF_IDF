תקיפה בסוריה ?  ארה"ב תוביל את המהלך ,  ללא ישראל
נתניהו קיים סדרת דיונים עם גורמים בכירים בנוגע לאיום הסורי .  על אף המעורבות הישראלית ,  ההערכה היא שמתקפה אפשרית נגד מאגרי הנשק הכימי תתבצע על ידי ארצות הברית ונאט"ו
ישיבת הממשלה הראשונה שאחרי הבחירות הוקדשה לנושאים הביטחוניים ,  ועסקה גם בסכנה הנשקפת מהשפעת המלחמה בסוריה על ישראל .  בפתח הישיבה אתמול בבוקר  ( ראשון )  הביע שוב ראש הממשלה ,  בנימין נתניהו ,  את דאגתו מנפילת הנשק הכימי בסוריה לידיים עוינות .  דבריו מצטרפים לכמה אירועים שדווחו באחרונה בתקשורת ולכאלה שלא ניתן לדווח עליהם ,  אשר מצביעים על עליה לכאורה במפלס הדאגה בישראל .  הנושא הסורי נדון בין היתר בהתייעצויות מרובות שקיים בתקופה האחרונה נתניהו ,  בהשתתפות השר אבי דיכטר  ( ממלא מקום שר הביטחון )  ,  הרמטכ"ל רב-אלוף בני גנץ ,  מפקד חיל האוויר וראש המוסד - וכן בפגישה של הנשיא שמעון פרס עם מלך ירדן עבדאללה ועוד .  
ישראל מודאגת זה זמן רב משני תרחישים אפשריים :  האחד הוא שמשטרו הרופף של הנשיא בשאר אסד יורה על העברת הנשק הכימי או חלקו לידי חיזבאללה בלבנון .  אפשרות אחרת היא שכוחות המורדים ,  ובמיוחד הקבוצה האיסלמית הקיצונית ג'בת אל נוסרה  ( חזית הניצחון )  ,  הנחשבת לשלוחה מקומית של אל קאעדה - תשתלט על הנשק או על חלקו .  
הממשל האמריקני - בתיאום עם ירדן ,  ישראל ,  טורקיה ומדינות נוספות בנאט"ו - הכין כבר תכניות מבצעיות לפעולה במטרה למנוע מצב בו הנשק הכימי מגיע לאותם גורמים עוינים .  תכניות אלה כוללות אפשרות של תקיפות אוויריות והשתלטות על מאגרי הנשק בעזרת כוחות קרקע ובתאום עם קבוצות מורדים פרו-מערביות .
 נוכח ההתגייסות במערב ,  והתמיכה שניתנת למהלך כזה גם במדינות הערביות הסוניות אפשר להעריך כי תקיפה צבאית ישראלית בסוריה היא האופציה האחרונה .  יקדמו לה ככל הנראה פעולות של ארצות הברית ונאט"ו .  גם אם תחליט ישראל לפעול ,  תקיפה כזאת תיעשה בתיאום מרבי עם ארצות הברית ,  ואף ערב הסעודית וטורקיה  ( על אף הקרע ביחסים בין אנקרה לירושלים )  וערב הסעודית .  
יצוין כי לסוריה יש את מאגר הנשק הכימי הגדול ביותר במזרח התיכון ואת אחד הגדולים בעולם .  הנשק מותאם לשיגור באמצעות טילים ,  מטוסים ואפילו תותחים .  בתקופה האחרונה התקבלו כמה דיווחים על כך שצבא סוריה עושה שימוש בנשק הכימי נגד כוחות המורדים ,  אך עד כה לא נמצא אישוש לטענות אלה ,  שמקורן בגורמי אופוזיציה המבקשים להכפיש את משטרו של אסד .  עם זאת ,  במערב התקבלו ידיעות מודיעיניות ,  שהצביעו על תנועות מדאיגות במקומות שבהם מאוחסן הנשק הכימי .  
לפני מספר שבועות יצא נשיא ארצות הברית ,  ברק אובמה ,  בהצהרה פומבית בה הזהיר את נשיא סוריה משימוש בנשק שכן הדבר מהווה  " חציית קו אדום ".  בין היתר ,  התפרסמו באחרונה גם ידיעות לפיהן שקלה ישראל פעולה צבאית נגד מאגרי הנשק הכימי בסוריה - אך לבקשת ירדן וארצות הברית חזרה בה מכך .
 בנוסף לישראל ,  ואולי אף יותר ממנה ,  מודאגות גם שכנותיה של סוריה - ירדן וטורקיה - מפני התרחיש הקשור לנשק הכימי .  כבר עתה הן נאלצות לקלוט מאות אלפי פליטים סוריים שנמלטים מאזורי הקרבות ,  וכל שינוי במשטר בדמשק עלול לערער את שתי המדינות האלה ,  שחוששות אף הן שהעימות הפנים-סורי  " יזלוג "  לשטחן .  
על המערבולת הסורית משקיפות גם ערב הסעודית וקטאר הסוניות ,  שחוששת מהגברת המעורבות האירנית במשבר .  שתי המדינות הללו הן גם המממנות המשמעותיות ביותר של כוחות האופוזיציה הסורית ,  והן גם עמדו מאחורי המהלך הדיפלומטי שהביא להקמת מועצה מאוחדת .
 המאמץ נגד סוריה מתבטא בין היתר בפעילות מואצת של גורמי ביון הפועלים בירדן ,  בטורקיה ,  בעירק וגם בסוריה עצמה - במאמץ לאסוף מידע על המתרחש ,  ולגייס סוכנים .  עם גורמי ביון אלה נמנים קציני מודיעין של ה-CIA ,  המודיעין הירדני ,  ה"מיט "  הטורקי ,  הביון הצרפתי וגם קציני מודיעין סעודיים וקטאריים .  לאלה יש לצרף את המודיעין הישראלי שלפי פרסומים זרים מפעיל את מערך האיסוף שלו על יכולותיו השונות :  האזנה ,  טיסות ריגול ותצלומי לוויינים .  
לקריאה נוספת :" כוחות מיוחדים ישראלים פועלים לאיתור נשק כימי בסוריה"המורדים בסוריה :  אסד העביר נשק כימי לשדות תעופההאו"ם יעביר לחייליו בגולן ערכות מגן מפני נשק כימי
 ( עדכון ראשון :  21:23 )  

תקיפה בסוריה ?  ארה"ב תוביל את המהלך ,  ללא ישראל
נתניהו קיים סדרת דיונים עם גורמים בכירים בנוגע לאיום הסורי .  על אף המעורבות הישראלית ,  ההערכה היא שמתקפה אפשרית נגד מאגרי הנשק הכימי תתבצע על ידי ארצות הברית ונאט"ו

