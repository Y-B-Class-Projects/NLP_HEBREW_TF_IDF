נתניהו התנצל בפני הערבים - אך לא נפגש עם ח"כ עודה יותר מחצי שנה
לוואלה !  NEWS נודע כי בין ראש הממשלה ליו"ר הרשימה המשותפת שורר נתק מאז ינואר ,  והשניים נפגשו רק שלוש פעמים מאז הבחירות .  עודה : " נתניהו חייב להכיר בהנהגה הנבחרת ולקבוע עמנו פגישה לאלתר "
  ( בווידאו :  סרטון ההתנצלות של נתניהו )  
ראש הממשלה בנימין נתניהו פנה בשבוע שעבר לערביי ישראל בקריאה להשתלב בחברה הישראלית  " בהמוניהם ",  אך עם ההנהגה הפוליטית של המגזר הערבי ,  נתניהו נמצא בנתק של יותר מחצי שנה .  לוואלה !  NEWS נודע כי ראש הממשלה לא נפגש עם יו"ר מפלגת הרשימה המשותפת ,  ח"כ איימן עודה ,  מאז חודש דצמבר האחרון .
" הנהגת הציבור הערבי מעוניינת להיפגש עם כל גורם רשמי ומשפיע במדינה ,  אך בתנאי שמדובר בפגישות עבודה ולא בפגישות יחצנות ",  אמר אתמול  ( שני )  עודה ,  ואישר כי השניים אכן לא נפגשו בחודשים האחרונים . " אם ישנה כוונה אמתית לשינוי היחס למיעוט הערבי ,  ראש הממשלה חייב להכיר בהנהגה הנבחרת של הציבור ולקבוע עמנו ישיבת עבודה לאלתר ".  בלשכת ראש הממשלה לא הגיבו לפניית וואלה !  NEWS בנושא .
 עוד בוואלה !  NEWS:לאחר שכינתה חיילים  " רוצחים ":  נזיפה חמורה לח"כ זועבינתניהו מגיב לסערה : " פוליטיקאים מנסים לשאת חן בעיני התקשורת "" חוק ג'מאל זחאלקה ":  מי שהורשע בטרור לא יוכל להיבחר לכנסת במשך 25 שנה 
אין כל חובה ממסדית או חוקית המחייבת את ראש הממשלה בפגישות עם ראשי מפלגות באופוזיציה .  כך ,  למשל ,  ראש הממשלה לא נפגש כלל עם יו"ר מרצ זהבה גלאון ,  ופגישתו האחרונה עם יו"ר יש עתיד ,  יאיר לפיד ,  התקיימה בפברואר .
 נתניהו ועודה נפגשו בסך הכול שלוש פעמים מאז הבחירות האחרונות ,  שלפניהן הזהיר נתניהו מפני  " המצביעים הערביים שבאים בכמויות אדירות לקלפי "  ועורר זעם בקרב רבים במגזר הערבי .  עם זאת ,  לאור העובדה כי עודה הוא מייצג של מגזר שלם ,  העובדה כי השניים לא נפגשו זה חצי שנה שונה מהיעדר פגישותיו עם שאר חברי האופוזיציה .
 בפגישתם הראשונה ,  במאי 2015 ,  העלה נתניהו לראשונה את רצונו בגיבוש תכנית כלכלית-חברתית שתעסוק בבעיות במגזר הערבי .  בסוף אוגוסט 2015 ,  במסגרת ניסיונות למנוע שביתה בפתיחת שנת הלימודים במגזר הערבי ,  התקיימה בין השניים פגישה שבה השתתפו ח"כים נוספים מהרשימה המשותפת .  בפגישה זו הודיע נתניהו על העברת 900 מיליון שקלים לרשויות במגזר הערבי .  בסוף דצמבר אשתקד ,  לקראת אישור תכנית החומש השנתית לסיוע למגזר הערבי בגובה של 15 מיליארד דולרים ,  עודה נפגש שוב עם נתניהו ,  בפגישה שהוגדרה כחיובית על ידי שני הצדדים .  
בתחילת ינואר ,  אחרי הפיגוע בדיזנגוף בתל אביב שבו נרצחו שלושה אנשים ,  נתניהו הגיב בחריפות וקשר בין הפיגוע לאי אכיפת החוק במגזר הערבי . " לא נקבל מדינה בתוך מדינה .  לא נקבל מדינה שבה יש הסתה אסלאמיסטית ונשק בלתי חוקי למכביר ,  שבו יורים בשמחות וגם באירועי פשע ",  אמר אז .  
כמה ימים לאחר הפיגוע ,  בעקבות לחץ משרים בליכוד ,  החליט ראש הממשלה לגבש שורה של תנאים והתניות למימוש תכנית החומש השנתית לסיוע למגזר הערבי ,  המתמקדות בתחומי אכיפת החוק בכלל וחוקי התכנון והבנייה בפרט .  בשבוע שעבר פרסמה השרה לשוויון חברתי גילה גמליאל ,  יחד עם שר האוצר משה כחלון ואגף התקציבים באוצר ,  את התכנית  ללא ההתניות המדוברות ,  אך עם סעיף מיוחד להגברת האכיפה על חוקי התכנון והבנייה במגזר .  
בשבוע שעבר נתניהו שיגר התנצלות לבני המגזר הערבי על הערתו ערב הבחירות : " אף על פי שהתכוונתי למפלגה פוליטית ספציפית ,  אנשים רבים נפגעו ,  וניתן להבין זאת ",  אמר בסרטון מיוחד שפרסם . " התנצלתי על האופן שבו הובנו דבריי .  אלא שהיום אני מבקש ללכת צעד אחד קדימה .  היום ,  אני מבקש מכם אזרחי ישראל ,  לקחת חלק בחברה הישראלית  בהמוניכם .  עבדו בהמוניכם ,  למדו בהמוניכם ,  שגשגו בהמוניכם .  ישראל חזקה בזכות  ולא למרות  הגיוון והפלורליזם שמאפיינים אותה ".  
עודה דחה בתוקף את דבריו של נתניהו .  הוא תיאר אותם ,  גם היום ,  כ"מפגן צביעות ".  לדבריו , " בסרטון ההתנצלות של ראש הממשלה הוא ניסה לפנות לציבור הערבי מעל ראשנו ועוד באנגלית ,  וכמובן כשל ".  

נתניהו התנצל בפני הערבים - אך לא נפגש עם ח"כ עודה יותר מחצי שנה
לוואלה !  NEWS נודע כי בין ראש הממשלה ליו"ר הרשימה המשותפת שורר נתק מאז ינואר ,  והשניים נפגשו רק שלוש פעמים מאז הבחירות .  עודה : " נתניהו חייב להכיר בהנהגה הנבחרת ולקבוע עמנו פגישה לאלתר "
 
