נתניהו ולבני הציגו הסכם : " צעד ראשון לאחדות "
 ראש הממשלה ויו"ר התנועה כינסו מסיבת עיתונאים לאור ההסכם הקואליציוני .  לבני קראה למפלגות אחרות להצטרף אך בבית היהודי כבר מיהרו להזהיר : " צירופה מרחיק אותנו מהממשלה "
 ראש הממשלה ,  בנימין נתניהו ,  ויו"ר התנועה ,  ציפי לבני ,  התכנסו הערב  ( שלישי )  למסיבת עיתונאים בכנסת על מנת להציג את ההסכם שחתמו ביניהם במסגרתו הוחלט כי התנועה תיכנס לממשלה הבאה וכי לבני תכהן בתור שרת המשפטים הבאה .  במסגרת ההסכם נקבע גם שלבני תוביל יחד עם עו"ד יצחק מולכו את המשא ומתן המדיני מול הפלסטינים - בתור נציגי ראש הממשלה .  חבר נוסף בתנועה יזכה להתמנות לשר להגנת הסביבה בממשלה .  מי שישמש בתפקיד זה יהיה ככל הנראה ח"כ עמיר פרץ אף שלח"כ עמרם מצנע הובטח לשמש בתפקיד השני בחשיבותו אחרי לבני .
 - לקריאת ההסכם המלא בין התנועה לליכוד-ביתנו  
" מדינת ישראל זקוקה כעת לממשלת אחדות ואנחנו עושים את הצעד הראשון .  חתמנו הסכם עם התנועה של ציפי לבני .  מדינת ישראל עומדת כעת בפני אתגרים עצומים וחלקם חסרי תקדים .  האיומים מאירן ,  סוריה וחיזבאללה אינם נעצרים לרגע .  כדי לתת מענה לאיומים הללו אנחנו צריכים ממשלה רחבה ויציבה שתאחד את העם .  בנוסף למחויבות לביטחון עלינו לעשות כל מאמץ לקדם תהליך שלום .  כדי לעמוד באתגרים מבית  בהם השוויון בנטל  חייבים לאחד כוחות ,  לחפש את המשותף ולא את המפריד .  זה מה שאני ולבני עושים היום .  שנינו יודעים שצריך לשים בצד את המחלוקות והיריבויות ,  ולשלב כוחות למען המדינה .  לבני תהיה שרת המשפטים היא תהיה שותפה לקיים תהליך מדיני ",  אמר נתניהו . 
" לפני חודשיים וחצי הקמנו את התנועה והתחייבנו במערכת הבחירות להסדר מדיני .  המחויבות והאמון שנתנו בנו הובילו לשותפות שאתם רואים כאן היום ,  שהבשילה לאחר שקיימנו בינינו שיחות .  קיבלתי את הסמכויות המתאימות להיות הנושאת ונותנת במטרה להגיע לסיום הסכסוך .  זה הנושא במרכז חיינו כי זאת המציאות שלנו .  זאת המציאות שמביאה הנה את אובמה ",  אמרה .  
לבני התייחסה גם לאיחוד בינה לבין ראש הממשלה ,  למול תקופה ארוכה בה הייתה יריבתו בתור ראשת האופוזיציה . " יש לנו היסטוריה של יריבויות ומשקעים .  אני ביקרתי את התנהלותו של נתניהו בארבע השנים האחרונות - אך מאז ניהלנו שיחות ארוכות והגענו להבנות .  צריך ליזום את התהליכים החשובים לישראל .  אני גאה להיות שרת המשפטים כי אני מאמינה שיש לשמור על ערכי הדמוקרטיה ועל האיזון בין ישראל יהודית ודמוקרטית ",  הוסיפה .
 בהמשך דבריה קראה למפלגות אחרות לחבור לממשלה המתהווה  " כדי להשפיע על הדברים ",  ושלחה קריצה גם לעבר יו"ר מפלגת העבודה ,  שלי יחימוביץ' ,  אף שזו ממשיכה לטעון כי הפער בינה לבין נתניהו הוא  " עצום ".   " אני קוראת לכל מפלגה ומנהיג שמבינים את הצורך  ( הנוכחי )  להצטרף ולשים בצד את האמירות של הקמפיין ".   
" עם הקמת הממשלה יסמיך ראש הממשלה את שרת המשפטים לשמש כנושאת והנותנת עם הפלסטינים במטרה להגיע להסדר מדיני עמם שמסיים את הסכסוך ",  לשון ההסכם בין הליכוד-ביתנו והתנועה שנחתם הלילה בין הצדדים . " היא תתאם עם ראש הממשלה כאחראי-על וכמתווה המדיניות את המהלכים המוצעים על ידה ותדווח לו באופן שוטף וקבוע על כל ההתפתחויות ".  לבני ,  שתפקדה בתור שרת החוץ בממשלתו של אולמרט ,  אמנם קיוותה לחזור לכיסא זה - אך תיאלץ להתספק במשרד המשפטים ,  בו כיהנה כשרה בממשלת שרון השנייה .  
בכירים בליכוד אמרו לוואלה !  כי  " המשמעות של החתימה עם מפלגת התנועה שנחשבת למפלגת מרכז-שמאל אומרת כי הכל פתוח מבחינת האופציות של ראש הממשלה .  הוא עדיין רוצה ממשלה לאומית רחבה ככל שניתן  אך צריך להיות ברור לכולם שהכל פתוח ".  מדברים אפשר לשער שנתניהו רומז ל"ברית לפיד-בנט "  כי הוא עשוי להסתדר גם בלעדיה ,  בזאת גם לקדם אפשרות ,  שאמנם נראית קלושה - במסגרתה ישונה הקו הכלכלי שיאפשר לשלי יחמוביץ' להיכנס לממשלה .
 בתגובה לחתימת ההסכם אמרה ראשת מרצ ,  ח"כ זהבה גלאון : " כניסתה של לבני לממשלת נתניהו היא סטירת לחי למצביעי המרכז-שמאל שנתנו את קולם ללבני ,  כי חשבו שהיא תקדם הסדר מדיני וגילו היום שגנבו להם את הקול והעבירו אותו לימין ",  אמרה גלאון .  גלאון הוסיפה כי  " לבני לקחה את הקול של מצביעי השמאל ב-2009 ולא הקימה ממשלה ,  וב-2013 חירבה את האפשרות להקים ממשלת מרכז-שמאל ".   
" צירוף לבני מרחיק אותנו מהממשלה ",  כך אמרו הערב גורמים בבית היהודי בעקבות ההודעה על ההסכם עם התנועה .  בבית היהודי הזכירו היום את הבטחתו של נתניהו לבוחרים ערב הבחירות כי ללבני לא תהיה כל נגיעה למשא ומתן המדיני עם הפלסטינים כשבפועל היום מונתה להיות אחראית על המגעים עם אבו מאזן . " ברור שממשלה ביחד עם מי שהייתה אחת התומכות הגדולות בהתנתקות והייתה בעד חלוקת ירושלים איננה ממשלת ימין ",  אמרו בבית היהודי .  
מעבר לכך ,  במפלגתו של נפתלי בנט אמרו כי העובדה שלבני קיבלה את תיק המשפטים ,  הנחשב לרביעי בחשיבותו ,  חרף מספר המנדטים המועט יחסית שקיבלה מעידה על כוונותיו של נתניהו . " אנחנו לא מחפשים תיקים אלא רוצים קודם כל לקבוע את קווי היסוד של הממשלה הבאה ",  אמרו הגורמים שגם הזכירו כי אפילו בהצעתו של נתניהו ,  שנדחתה לפיה בנט ,  יחזיק בתיק החינוך .  
לקריאה נוספת:רמון הציג מתווה משלו :  שוויון בנטל - סיסמת שוואלפיד ובנט :  כבר שבוע שאין משא ומתן קואליציוניבנט ינווט :  יעביר החלטה שתסייע לבחור באורבך לשר 

נתניהו ולבני הציגו הסכם : " צעד ראשון לאחדות "
 ראש הממשלה ויו"ר התנועה כינסו מסיבת עיתונאים לאור ההסכם הקואליציוני .  לבני קראה למפלגות אחרות להצטרף אך בבית היהודי כבר מיהרו להזהיר : " צירופה מרחיק אותנו מהממשלה "
 
