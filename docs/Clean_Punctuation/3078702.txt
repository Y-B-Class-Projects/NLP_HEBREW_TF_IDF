מנדלבליט : " חקירות נתניהו נמשכות במרץ בארץ - ומחוצה לה "
 היועץ המשפטי לממשלה התייחס להימשכות החקירה ,  ברקע ההפגנות מחוץ לביתו מדי שבוע שבהן קוראים לו המוחים לקבל החלטה בעניין הגשת כתב אישום נגד נתניהו . " כשהדבר יתאפשר ,  אחשוף יותר מידע .  ביקשתי מהמשטרה שלא תישאר אבן לא הפוכה "
  ( בווידאו :  ההפגנות מחוץ לביתו של מנדלבליט ,  לפני כחודש )  
היועץ המשפטי לממשלה אביחי מנדלבליט אמר היום  ( רביעי )  בכנס לשכת רואי החשבון באילת ,  כי החקירות בפרשות 1000 ו-2000 העוסקות בראש הממשלה בנימין נתניהו  " מתקדמות במרץ ".  מנדלבליט אומר את הדברים ברקע ההפגנות שמתקיימות מדי מוצאי שבת מחוץ לביתו שבפתח תקווה ,  ובהן דורשים המוחים שיקבל החלטה לסיים את החקירה ולהכריע בעניין הגשת כתב אישום נגד נתניהו . 
" חוקרי המשטרה ,  בראשות ראש אגף חקירות ומודיעין ניצב מני יצחקי וראש היחידה הארצית לחקירות הונאה תת ניצב כורש ברנור ,  ממשיכים לפעול ,  גם בימים אלה ,  במקצועיות ובמרץ רב לאיסוף מסמכים ,  לגביית גרסאות מעדים ,  בארץ ומחוצה לה ,  לביצוע ניתוח של נתונים כלכליים ,  ולברור עובדות נוספות שלא אפרט ",  אמר מנדלבליט . 
" כאשר הדבר יתאפשר מבחינת טובת החקירה ,  אחשוף יותר מידע לציבור .  מאחר שהחקירה עדיין נמצאת בעיצומה ,  אסתפק בכך שאומר כי החקירה מתקדמת במרץ רב ,  אך חשוב מכך שהחקירה מתקדמת ותמשיך להתקדם באופן מקצועי ",  אמר מנדלבליט . " אני ער לחשיבות לסיים את החקירה תוך זמן קצר ,  אך לצד החשיבות לפעול במהירות נמצאת החשיבות לברר את החשדות בצורה מיטבית ,  ולאסוף ראיות בצורה נכונה ומקצועית ". 
לדבריו ,  החקירה נמשכת מאחר שהוא הנחה את החוקרים  " לא להותיר בדרך לברור האמת היחס למעשים שיכולים לבסס עבירה פלילית ברת אכיפה אבן מבלי שנהפכה ".  לדבריו , " בחקירות המתנהלות בעניינו של ראש הממשלה ,  פרשות 1000 ו-2000 ,  נמצאים סביב שולחן הדיונים חוקרי המשטרה ,  הפרקליטות המלווה ,  אנשי ייעוץ משפטי הבקיאים בסוגיות המתעוררות בחקירה ,  וגורמים נוספים .  לכולנו יש מטרה משותפת  לגלות את האמת ".  

מנדלבליט : " חקירות נתניהו נמשכות במרץ בארץ - ומחוצה לה "
 היועץ המשפטי לממשלה התייחס להימשכות החקירה ,  ברקע ההפגנות מחוץ לביתו מדי שבוע שבהן קוראים לו המוחים לקבל החלטה בעניין הגשת כתב אישום נגד נתניהו . " כשהדבר יתאפשר ,  אחשוף יותר מידע .  ביקשתי מהמשטרה שלא תישאר אבן לא הפוכה "
 
