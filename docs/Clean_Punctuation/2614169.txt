שגריר ארה"ב :  ביקור אובמה אינו התערבות בהרכבת הממשלה
שגריר ארה"ב בישראל דן שפירו אמר בראיון לגל"צ כי נתניהו לא נדרש להתחייב לדבר טרם ביקורו המתוכנן של נשיא ארה"ב : " יש לנו אג'נדה מסובכת ,  בנושאי אירן ,  סוריה והפלסטינים "
 שגריר ארצות הברית בישראל ,  דן שפירו ,  אומר כי אין לראות בביקורו המתוכנן של הנשיא אובמה בישראל ,  התערבות בהליך הרכבת הממשלה .  לדבריו ,  הנשיא  " מכבד את התהליך הפוליטי הישראלי ,  ומתכוון להגיע לאחר הרכבת הממשלה החדשה ".  בנוסף ,  אמר שפירו ,  אובמה לא דרש מנתניהו התחייבות כלשהי טרם ביקורו . " אין תנאים לביקור הזה ,  ואין דרישות .  הוא בא לדבר עם ראש הממשלה נתניהו ,  וישראל תהיה התחנה הראשונה של הנשיא בכהונתו השנייה .  זה מראה לעולם כולו את חוזקם של קשרי הידידות בינינו ",  אמר הבוקר  ( רביעי )  שפירו בראיון לתוכנית  " בוקר טוב ישראל "  בגלי צה"ל .
 לדברי השגריר האמריקני ,  בשיחתם של אובמה ונתניהו לאחר הבחירות בישראל ,  הסכימו השניים כי תחילת הקדנציה השנייה של אובמה והקמת ממשלה חדשה בישראל , " נותנות הזדמנות לאשר את הקשרים העמוקים בין ארה"ב לישראל ".   " יש לנו אג'נדה דחופה ",  הסביר שפירו , " גם בנושא אירן וגם באשר לסוריה ,  וכן להחזיר את הפלסטינים לשולחן המשא ומתן ".  
שפירו התייחס לתכנית הגרעין האירנית ,  ואמר כי מדיניותו של הנשיא אובמה ,  לפיה יש למצות את הדרך הדיפלומטית עד תום - לא תשונה . " הנשיא נחוש מאוד למנוע מאירן נשק גרעיני .  אם נוכל להשיג זאת בדרך של לחץ וסנקציות ,  זה כמובן יהיה עדיף .  אם זה לא יקרה ,  יש לנו אמצעים על השולחן ,  ואובמה כבר הבהיר מהם ומה ארצות הברית תהיה מוכנה לעשות כדי להיות בטוחה שאירן לא תשיג נשק גרעיני ". 
השגריר האמריקני סירב להתרשם מהאמירות החריפות על נתניהו ,  שפורסמו באחרונה ויוחסו לנשיא אובמה . " הם יודעים לעבוד יחד ,  הם נפגשו תשע פעמים ,  מדברים הרבה בטלפון והסכימו יחד שממשלותיהם יהיו מתואמות באופן חסר תקדים בין המערכות הביטחוניות ושירותי המודיעין .  כל תמיכתה של ארה"ב בישראל ,  בזכותה להגן על עצמה ,  היא תוצאה של עבודה משותפת ",  אמר .  
אובמה יגיע בקרוב לישראל , " ידרוש לחדש המו"מ "  

שגריר ארה"ב :  ביקור אובמה אינו התערבות בהרכבת הממשלה
שגריר ארה"ב בישראל דן שפירו אמר בראיון לגל"צ כי נתניהו לא נדרש להתחייב לדבר טרם ביקורו המתוכנן של נשיא ארה"ב : " יש לנו אג'נדה מסובכת ,  בנושאי אירן ,  סוריה והפלסטינים "
 
