נתניהו : " ירושלים תישאר שלנו ,  נמשיך לבנות בה "
 ראש הממשלה נאם בעצרת הממלכתית לציון יום איחוד ירושלים והבטיח כי בירת ישראל לא תחולק : " ירושלים היא הלב שלנו ".  הנשיא פרס על תהליך השלום : " אין אופציה לייאוש "
 ראש הממשלה בנימין נתניהו הבהיר הערב  ( רביעי )  כי ישראל לא תחלק את ירושלים ותמשיך לבנות בכל שכונותיה . " גם היום יש מי שמערער על זכות קיומנו .  לא רק על ריבונותנו בירושלים ,  הם מערערים אפילו על תולדותינו .  הם רוצים למחוק אפילו את אמיתות ההיסטוריה .  הכחשת קיומו של בית המקדש ,  הכחשת הזיקה היהודית לירושלים ,  היא מרכיב מרכזי באידאולוגיה של האויבים שלנו .  היא מבטלת את המסופר בתנ"ך ,  מתעלמת מאלפי תעודות וממצאים ארכיאולוגיים המתעדים את הקשר ההיסטורי של העם היהודי לארץ ישראל ולירושלים ",  אמר נתניהו בעצרת הממלכתית לציון יום איחוד ירושלים באתר ההנצחה הממלכתי בגבעת התחמושת . 
" הם יכולים רק לנסות לנצח אותנו בשדה קרב ",  המשיך נתניהו . " הם לא מסתפקים בזה .  כי הם יודעים שהקשר שלנו לבירת ישראל מחזק את כוחנו והוא מעיד על רציפות הקשר בין עם ישראל לארץ ישראל ומפוגג את האשליה שהקיום שלנו הוא רופף וזמני .  עם חוזר לאדמתו כנגד כל הסיכויים אי אפשר לנצח .  וזה מתנקז לירושלים .  לכן ,  ירושלים תישאר שלנו .  ירושלים היא הלב שלנו .  התשובה הטובה ביותר למכחישי זכותנו ,  שיום אחד יתעשתו מהאשליה שלהם ,  ישלימו עם קיומנו ויאמצו את היד האמיתית שאנחנו מושיטים לשלום  היא להמשיך לחזק את ירושלים ,  להמשיך לחזק את מדינת ישראל ,  להמשיך לבנות את ירושלים ולפתח אותה בלי הפסקה ,  בכל מקום ,  ואני מאמין שאנחנו נראה ימים טובים עוד יותר ".  הוא סיכם ואמר : " לפני 47 שנים אוחדה ירושלים ולעולם לא תחולק עוד ". 
בעצרת הממלכתית משתתפים גם נשיא המדינה שמעון פרס ,  סגן יו"ר הכנסת ח"כ יוני שטבון  ( הבית היהודי )  ,  נשיא בית המשפט העליון השופט אשר גרוניס ,  יו"ר ועדת השרים לענייני סמלים וטקסים לימור לבנת ,  ראש העיר ירושלים ניר ברקת והרבנים הראשיים .  בעצרת נוכחים גם שרים ,  חברי כנסת ,  מפקדי צה"ל ,  משפחות הנופלים ,  חברים לנשק ואישי ציבור .  
הנשיא פרס התייחס בנאומו למשא ומתן עם הפלסטינים ואמר : " תהליך השלום טרם הושלם .  ברצוננו להשלים את המעגל כולו עם שכנינו הפלסטינים ועם המדינות כולן באזורנו .  יש הנוטים להתייאש .  מניסיוני ,  אני יודע שאין אופציה לייאוש ושאין סיכויים אבודים ,  גם אם לפעמים כך נדמה לאנשים . 
" כשאנו מעלים את זכרם של גיבורינו שנפלו בקרב על גבעת התחמושת ,  אנו נושאים בלבנו תפילה שירושלים שוב לא תהא זיר ? ת מלחמה ",  המשיך הנשיא . " וחומותיה לא יידעו עוד חרב .  הגיעה עת הגשמת ייעודך ?  ,  ירושלים ". 
 ( עדכון ראשון :  19:30 ) 
עוד חדשות מהארץ:נתניהו תומך בריבלין : " מקווה שנעבור ימים טובים יותר"חשיפה :  בנות 13 מראשון לציון - זונות רחובהרעלת התינוק :  הסכנות הגדולות במזון שפג תוקפו
לפניות לכתב יאיר אלטמן :  talk2yaira@walla.com 

נתניהו : " ירושלים תישאר שלנו ,  נמשיך לבנות בה "
 ראש הממשלה נאם בעצרת הממלכתית לציון יום איחוד ירושלים והבטיח כי בירת ישראל לא תחולק : " ירושלים היא הלב שלנו ".  הנשיא פרס על תהליך השלום : " אין אופציה לייאוש "
 
