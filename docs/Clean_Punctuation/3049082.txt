כחלון על נתניהו : " איך אומרים החבר'ה ?  אנחנו כבר לא "
 שר האוצר אמר בכנס בתל אביב בנוגע למחלוקת עם ראש הממשלה על תאגיד השידור כי אמנם קיימים ביניהם מתחים ,  אך  " זו לא סופה של ידידות ".  לדבריו , " אף עובד רשות לא ייזרק לרחוב ".  דרעי : " אם לא כולם יתעשתו ,  עדיף ללכת לבחירות "
 שר האוצר ,  משה כחלון ,  אמר הבוקר  ( חמישי )  כי ישנם מתחים בינו לבין ראש הממשלה בנימין נתניהו . " איך אומרים החבר'ה ?  אני ונתניהו כבר לא ",  סיפר כחלון בכנס קו הידידות של אורלי וגיא בבית ציוני אמריקה בתל אביב .  עם זאת ,  הוא הבהיר כי  " זו לא סופה של הידידות ". 
המתח הנוכחי בין השניים התעורר על רקע נסיונו של נתניהו להביא לדחייה נוספת בסגירת רשות השידור ועליית תאגיד השידור לאוויר ,  המתכוננות ל-30 באפריל ,  כפי שקבעה הממשלה .  בנוסף לכך ,  התעוררה מחלוקת בין הצדדים על רקע ההודעה על הפחתת המסים .
 שר הפנים ,  אריה דרעי ,  התריע מפני הסלמת המשבר בקואליציה ,  וקרא לצדדים להגיע לפשרה . " ממשלות לא נופלות על דברים גדולים אלא קטנים ",  אמר דרעי ,  שאיים : " חבל שזה הולך ומחריף .  אני לא מתכוון להישאר בממשלה שתחיה על קלקולים .  אם לא יתעשתו כולם עדיף ללכת לבחירות ".  
לקריאה נוספת:משבר התאגיד :  נתניהו נערך לחקיקה כבר בפגרה - כחלון מתנגדסידורי ישיבה ,  השמצות והתאגיד :  כך הפך גיבושון הקואליציה לזירת קרב"אלף עובדים נזרקים הביתה ":  עובדי רשות השידור פרצו למהדורת  " מבט ".  צפו 
בין דרעי לנתניהו שוררת מתיחות על רקע העובדה שנתניהו הזמין חמישה שרים לנסיעתו לסין ,  ביום ראשון הקרוב ,  אך לא את דרעי - אף שהוא צפוי לחתום על הסכם הבאת עובדים חדש עם סין בקרוב .  השרים שיצטרפו לנתניהו הם אלי כהן ,  זאב אלקין ,  יעקב ליצמן ,  אופיר אקוניס ואורי אריאל .  ישיבת הממשלה השבועית מתקיימת היום ,  בשל פורים שחל ביום ראשון ,  ובשל נסיעתו של ראש הממשלה לסין .
 ‏בתום החלק הפתוח לתקשורת של ישיבת הממשלה ,  יצאו חלק מהנוכחים בניסיון להנמיך את הלהבות :  ראש הסגל בלשכת ראש הממשלה ,  יואב הורביץ ,  יצא עם השר דרעי לשיחה בחדר צדדי ,  ואילו אנשיו של כחלון יצאו עם ממלא מקום שר התקשורת צחי הנגבי .  בהמשך שוחח הורביץ עם כחלון ,  ואילו שר האוצר הסתודד עם דרעי .
 שרת התרבות והספורט ,  מירי רגב ,  אמרה בפתח הישיבה : " אני מקווה ששר האוצר וראש הממשלה יגיעו להבנה בענין התאגיד .  לא ראיתי הרבה מנהיגים כמו ראש הממשלה שאומר 'טעינו' ולוקח אחריות .  התאגיד קם בחטא לכן אסור שיוקם .  אני לא חושבת שיש אינטרס היום לחברי הממשלה ללכת לבחירות .  זה לא נכון .  צריך להפסיק עם אמירות מהסוג הזה .  התאחדנו סביב משברים הרבה יותר גדולים ". 
השר איוב קרא הוסיף : " אני חסיד של רשות השידור .  עדיף להישאר עם הגרוע ולהבריא אותו למצב טוב יותר מאשר ללכת לתאגיד שאין ממנו ישועה .  הממשלה הזו היא כמו ספינה בלב ים עם קברניט חזק ".   
" ממשלת נתניהו הקודמת קיבלה החלטה להקים את התאגיד ,  ואמרה על עובדי הרשות דברים איומים כמו 'חמאס' שהיו טובים לקמפיין ",  אמר הבוקר כחלון . " העובדים לא אשמים בכלום .  שוחחתי הבוקר עם מזכ"ל ההסתדרות אבי ניסנקורן ,  הודעתי שאנחנו פותחים את הפקק של פרישה מרצון .  מישהו אחר עשה את התקלה ,  כשאני נמצא במשרד האוצר אף עובד לא ייזרק לרחוב ". 
נתניהו קרא אתמול לכחלון להיעתר לדחיית סגירת הרשות בערב גיבוש של הקואליציה . " אני אומר לידידי משה .  ההחלטה להקים את התאגיד היתה בממשלה הקודמת ואני נושא באחריות .  בסוף זו החלטה שגויה ,  לא מאוחר מדי לתקן .  צריך לקחת הפוגה של חצי שנה .  זה ראוי וזה הכרחי ,  עם ישראל מייחל לזה ".  דבריו של נתניהו התקבלו בכעס בסביבת יו"ר כולנו ,  שעזב את האולם דקות לפני נאומו של נתניהו .  
המתיחות בין ראש הממשלה לשר האוצר ניכרה באירוע אמש עוד לפני נאום ראש הממשלה .  כחלון בחר לשבת בשולחן של סיעתו ,  כולנו ,  ולא במקום שנשמר לו בשולחן ראש הממשלה ,  ובדברי הברכה שנשא חלק שבחים ליו"ר הקואליציה דוד ביטן ,  מארגן האירוע ,  אך לא הזכיר את נתניהו .
 כחלון אמר לביטן : " אני שמח שאתה חלק מהקואליציה ,  שיודע לקבל החלטות ולא מפחד .  זו תכונה שלא נמצאת אצל הרבה וכשאתה מקבל החלטה את הולך איתה עד הסוף ולא שולח לאחרים ". 
ביום שני התקיימה פגישה בין השניים ,  שבמהלכה הביע שר האוצר התנגדות לחוק התקשורת החדש שמקדם ראש הממשלה יחד עם השר צחי הנגבי .  כחלון הטיח בו מילים קשות ,  והבהיר לו שהחוק במתכונתו הנוכחית לא יעבור .
  ( עדכון ראשון :  10:10 )  

כחלון על נתניהו : " איך אומרים החבר'ה ?  אנחנו כבר לא "
 שר האוצר אמר בכנס בתל אביב בנוגע למחלוקת עם ראש הממשלה על תאגיד השידור כי אמנם קיימים ביניהם מתחים ,  אך  " זו לא סופה של ידידות ".  לדבריו , " אף עובד רשות לא ייזרק לרחוב ".  דרעי : " אם לא כולם יתעשתו ,  עדיף ללכת לבחירות "
 
