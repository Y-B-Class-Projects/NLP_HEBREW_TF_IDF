רשות השידור :  הרפורמה חוזרת ? 
הממשלה תדון בהצעתו של ראש הממשלה והשר הממונה על הרשות ,  בנימין נתניהו ,  שתקפיא את הפחתת האגרה המתוכננת בשנה אחת
חוק רשות השידור מתקרב ?  ביום ראשון הקרוב תדון הממשלה בטיוטת חוק המבקשת להקפיא את ההפחתה המתוכננת באגרת רשות השידור .  את טיוטת החוק מגיש ראש הממשלה והשר הממונה על רשות השידור ,  בנימין נתניהו .  ההצעה באה נוכח העובדה כי על פי חוק רשות השידור הנוכחי ,  אגרת הטלוויזיה עתידה לרדת ב5% בתחילת השנה ,  וכך גם בשנת 2013 .  בשנת 2014 האגרה תרד ב-4% ומ-2015 ועד 2025 תופחת האגרה ב1% בכל שנה .  על פי ההצעה הנוכחית ,  תוקפא ההפחתה באגרה בשנה אחת .
 התיקון לחוק רשות השידור אמור היה להסדיר בין היתר את הרפורמה ברשות ,  אשר חלק ממימונה היה אמור להיום משולם באמצעות העלאת האגרה לתקופה מוגבלת של זמן ,  זאת בתנאי שעובדי הרשות יגיעו להסכמי שכר חדשים .  אולם הדיון בחוק ,  שעבר בקריאה ראשונה במליאת הכנסת לפני כשנה וחצי ,  מעוכב בוועדת הכלכלה זאת מכיוון שחברי הוועדה סירבו לאפשר את ההעלאה באגרה במתכונות השונות שהוצעו .  עוד הובעה התנגדות לתיקון חוק רשות השידור הנדון ,  זאת מכיוון שנטען כי הוא מחזק את שליטת הממשלה במינויים ברשות .  
בדברי ההסבר לטיוטת החוק נכתב  " על אף שטרם הושלם מהלך הרפורמה ברשות כמצופה ,  במהלך השנים 2010-2011 חלה התקדמות ניכרת בהליכי החקיקה והמשא ומתן להבראת הרשות .  על כן ,  ועל מנת לסייע לרשות השידור להשלים את התכנית להבראתה ולקיים שידור ציבורי איכותי בהתאם ליעדים שמציב חוק רשות השידור ,  מוצע להקפיא את ההפחתות באגרה ובסכום הנוסף ,  הקבועות בחוק רשות השידור ובפקודת התעבורה ,  בשנת 2012 .
 יצוין כי לפני כשבועיים אישר שר האוצר ,  יובל שטייניץ ,  את תקציב רשות השידור לשנת 2011 .  התקציב ,  שאושר לראשונה מזה שבע שנים ,  עומד על 870 מיליון שקלים .  

רשות השידור :  הרפורמה חוזרת ? 
הממשלה תדון בהצעתו של ראש הממשלה והשר הממונה על הרשות ,  בנימין נתניהו ,  שתקפיא את הפחתת האגרה המתוכננת בשנה אחת

