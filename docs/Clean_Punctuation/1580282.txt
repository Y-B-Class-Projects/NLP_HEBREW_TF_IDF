הניצחון העקר של נתניהו
נאומו של נתניהו היה אכן רהוט אך עצם הדיון בדבר האותנטיות של השואה ,  מעניק לגיטימציה למכחישיה .  אלי פינברג קורא להוציא את השואה מהפוליטיקה
ביבי נתניהו אכן יודע אנגלית .  האנגלית שלו יותר טובה מהערבית של ליברמן .  היא קולחת ,  מרשימה ,  ציורית .  זוכרים את הבחירות של 1996 ?  ביבי ידע לדבר אנגלית כבר אז ,  הוא פוליטיקאי דובר שפות משלנו ,  כזה שכל אנאלפבית יכול להצביע לו ..  .  את שליטתו ברזי השפה של שייקספיר הוכיח ביבי נתניהו שוב ביום חמישי האחרון כשמעל במת האו"ם נשא נאום מבריק שחלק ניכר בו עסק בהכחשת השואה של נשיא אירן אחמדינג'ד .  
הסתכלתי על ראש ממשלתנו מוציא את המסמכים הנאצים המאששים את התרחשותה של השואה ולא האמנתי למראה עיניי .  האם במת האו"ם הפך לזירה בה מתנהל הויכוח על עצם התרחשותה של השואה ?  האם החליט ראש ממשלתנו לשכנע את באי העצרת של האו"ם בנכונות הידיעה על מותם של שישה מיליון יהודי אירופה לפני כ-60 שנה על ידי הצגתם של שני מסמכים ישנים או שמא כיוון את המסר אל עמו ?  האם סבר ראש ממשלתנו שישנו מישהו בעולם בו נשא הדברים שחשב שואה היא שקר ובדיה ?  האם זה נושא שנוי במחלוקת ?  ואם כן מתי הפך לכזה ?  ואם לאו למה טרח בנימין נתניהו לסחוב איתו לניו יורק את המסמכים שרק לאחרונה הוענקו לו בידי קנצלרית גרמניה מרקל ,  ביניהם תרשימי מחנה הריכוז אושוויץ עם חתימתו של הימלר עליהם ?  
השאלות אכן רבות .  הקטע בנאום של נתניהו שעסק בשואה היה מבחיל לטעמי ואף מפחיד .  המחשבה הראשונה שעברה בראשי כששמעתי את רצף המילים  " האם זהו שקר ?  "  הייתה  " הנה ,  יוצאים למלחמה ..  ."  הרי לא ייתכן שנתניהו נכנס לויכוח העקר ויש לומר די מטומטם ,  האם היתה או לא היתה שואה .  הוא ,  כאדם בר דעת היה אמור להבין שעצם הצטרפותו לשיח הנורא הזה מעניקה לגיטימיות ליוזמו ,  שונא ישראל מאירן .  ולכן נבהלתי .  נתניהו בטוח עושה כאן ספין שיצדיק בדיעבד את מלחמה שעומדת לפרוץ .  למרות החששות ,  המשכתי להקשיב לנאום ופתאום הבנתי שאין כאן לא ספין ולא נעליים ,  אלא שימוש ציני בזיכרון השואה ,  ניסיון לגרוף מחיאות כפיים זולות והמוניות ,  ניסיון שצלח .  העיתונים של יום למחרת הן ההוכחה הברורה לכך .  ולא רק עיתונים .  בלוגרית אחת מייד עם סיום הנאום כתבה ,  ואני מצטט : " לראשונה מזה 17 שנה יש ראש ממשלה בישראל .  ביבי מודל 1996 לא נחשב .  היום אני אוהבת אותו "!  בלוגרית אחרת בפוסט מיום למחרת ,  הציגה את הוידאו של ביבי ותגובת מלל אחת : " אני שוב אוהבת אותך "!  נו טוב ,  נשים תמיד אהבו את ביבי והאנגלית שלו .  
באמת אוהבים אותך ביבי .  הראית להם ,  נכנסת באימא שלהם .  הבאת להם מסמכים ,  הוכחת לנבלות מה"או"ם שמום "  הזה ,  שלא יחשבו שאפשר להתעסק איתנו .  אמרתם כיבוש ?  אמרתם שימוש מופרז בכוח ?  אותנו רצחו בתאי הגזים והנה הניירות .  ביבי שיחק אותה ,  העם הריע לו ,  המטרות הגלויות והנסתרות של הנאום הושגו .  נורא חבל שבדרך לניצחון הרטורי הזה שכח הנואם את אלה שעל שמם לכאורה בא להגן .  את נרצחי השואה .  עצם העובדה שראש ממשלת ישראל התפתה לנהל ויכוח עם נשיא אירן פוגע בזיכרון קורבנות השואה .  זאת הייתה זילותה הקלאסית ,  מעשה שלא ייעשה .  השתמשו בנספים למטרה פוליטית ,  הכניסו אותם לויכוח פוליטי .  
היה לנאום גם המשך ,  שעסק בתהליך השלום ובדרישות הקשוחות של ממשלת הימין של ביבי .  אבל לעולם יקרין החלק הראשון של הנאום על השני .  ביבי הביא מסמכים ,  ביבי יכול להתעלם מבעיות הייסוד ,  באו"ם עוסקים בעבר ולא בהווה .  תנסו לדמיין על מה חשבו נציגי המדינות באולם כשהציג נתניהו את הניירות ,  מה חשבו אותם אלה המורגלים לראות מסמכים פה ושם ,  מסמכים אוטנטיים ואוטנטיים פחות .  את מסמכי ההוכחה האמריקאית שבידי עיראק מצוי נשק להשמדה המונית אנחנו עדיין זוכרים ,  זוכרים היטב .  אני תוהה ,  אני כמעט חושש שמא הצליח נתניהו שלא בכוונה להכניס ללבם של שומעיו ספק ולו הקל ביותר ,  אולי בכל זאת האירני צודק ?  
טוב יעשה ראש ממשלתנו ומערכת ההסברה הישראלית אם יתעלמו מהאמירות המטופשות שמגיעות מאירן .  אין דין אירן כדין גרמניה ,  ואין דין אחמדינג'ד כדין היטלר .  אין מה להשוות בין הסכנות של אז ושל היום .  גם אנחנו השתנינו .  הספקנו להקים מדינה ,  לנהל אין ספור מלחמות ואפילו הספקנו להבין שכך אי אפשר להמשיך .  ממשלת ישראל חייבת ,  גם באו"ם ,  לחפש דרך להסדר שלום אזורי ,  כזה שיבטיח את בטחונה ולא לעסוק בויכוחים שאולי מצטלמים טוב אך מריחים מאוד רע .
 
הניצחון העקר של נתניהו
נאומו של נתניהו היה אכן רהוט אך עצם הדיון בדבר האותנטיות של השואה ,  מעניק לגיטימציה למכחישיה .  אלי פינברג קורא להוציא את השואה מהפוליטיקה

