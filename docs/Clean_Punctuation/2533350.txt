נתון לפרשנות ?  הנציבות תבחן המשך העסקת נתן אשל
העסקת מי שהיה ראש הסגל של נתניהו תיבחן לאור דיווחים שלשכת ראש הממשלה אישרה לו לפרוש את תנאי פרישתו על פני 3 חודשים ,  בניגוד למה שנקבע בהסדר הטיעון .  אשל דחה הטענות
נציבות שירות המדינה ומשרד המשפטים הודיעו היום  ( שלישי )  כי יבחנו את אופן המשך העסקתו של מקורבו של ראש הממשלה וראש הסגל לשעבר ,  נתן אשל .  ההחלטה הגיעה בעקבות דיווחים לפיהם משרד ראש הממשלה אישר לאשל ,  שעזב את תפקידו הרשמי בפברואר האחרון במסגרת הסדר טיעון בו הודה בהתנהגות לא הולמת בפרשת העובדת ר ?  ,  לפרוש את מענק הפרישה שלו על פני שלושה חודשים ,  בניגוד להחלטה בהסדר הטיעון שקבעה כי המענק יינתן בפעם אחת .  
בפברואר האחרון עזב אשל ,  שנחשב לאחד מאנשיו הקרובים ביותר של ראש הממשלה ,  את תפקיד ראש הסגל ,  זאת לאחר שבמסגרת עסקת טיעון ,  הואשם והודה בהתנהגות לא הולמת כלפי העובדת ר ?  ,  וכן בפגיעה במשמעת בשירות המדינה .  לפי הסדר הטיעון ,  אשל היה אמור לפרוש משירות המדינה ב-1 במרץ ,  ולא לעבוד בו יותר .  תנאי הפרישה שנקבעו על ידי הנציבות ,  ונחתמו בהסדר הטיעון גם על ידי אשל ועורכי דינו ,  כללו מענק הסתגלות בסך 120 אלף שקלים שיינתן בתשלום אחד .  כמו כן נקבע כי אשל יחזיר את הרכב והטלפון שהוקצו לו מטעם המדינה .  עם זאת ,  הבוקר דווח ב"ידיעות אחרונות "  כי דמי ההסתגלות שהיו אמורים להיות מוענקים חד פעמית נפרשו למשך שלושה חודשים ,  לפי בקשתו של אשל ,  וכן כי משרד ראש הממשלה אישר לאשל להמשיך להשתמש ברכב ובטלפון הממשלתיים עד ה-1 ביוני .  
בנציבות שירות המדינה הסבירו הבוקר כי במסגרת התקשי"ר  ( תקנות ההעסקה בשירות המדינה )  ,  עובד הפורש מתפקידו רשאי לבחור אם לקבל את מענק הפרישה בפעימה אחת או אם לפרוש אותו על פני שלושה חודשים ,  אך תנאי הפרישה של אשל נקבעו במסגרת משמעתית ולכן הבחירה בין שתי החלופות ,  הנהוגה על פי התקשי"ר ,  אינן חלות במקרה זה . " בהתאם להסדר הטיעון עם אשל ועורכי דינו ,  שהוצג לבית הדין למשמעת ואושר על ידו ,  וכן על פי הנחיית מנהלת אגף המשמעת ,  על דעת היועץ המשפטי לממשלה ופרקליט המדינה ,  הונחה משרד ראש הממשלה לסיים את העסקת אשל ואת יחסי העובד-מעביד איתו באחד במרץ ,  ולשלם לו את המגיע לו כחוק בפעימה אחת בלבד ",  מסר דובר נציבות שירות המדינה ,  אריה גרינבלט .  לדבריו , " אם המשרד המשיך את יחסי העובד-מעביד עם אשל מעבר לאחד במרץ הרי שפעל בניגוד להנחיות אלו ,  על דעת עצמו וללא אישור הנציבות .  אם ההנחיה אכן לא בוצעה ,  הנושא ייבחן על ידי הנציבות ומשרד המשפטים ". 
עם זאת ,  במשרד ראש הממשלה דחו את הטענות ואמרו כי מדובר בשאלה של פרשנות .  אשל אכן סיים את עבודתו במשרד ראש הממשלה ב-1 במרץ 2012 ,  נמסר מלשכת ראש הממשלה ,  וקיבל מענק הסתגלות של 120,000 שקלים כפי שנקבע בהסדר ,  שנפרשו לשלושה חודשים  " בהתאם לתקנון שירות המדינה ועולים מחוזהו בשירות המדינה ".  גם אשל עצמו דחה את הטענות אמר כי  " במקום תשלום אחד הוא חולק לשלוש ".  לדבריו , " תנאי הפרישה נקבעו על פי התקשי"ר ועל פי החוזה עליו חתומה המדינה .  לא אני ולא המשרד מכירים את הפרשנויות השונות ".  
כבר בחודש שעבר פנתה תנועת אומ"ץ ליועץ המשפטי לממשלה ולמבקר המדינה בבקשה לבדוק את המשך פעילותו של אשל בלשכת נתניהו ,  זאת על רקע הקשרים הפוליטיים שהוא מקיים מטעם נתניהו ,  שנחשפו במלואם עת התברר כי אשל עמד מאחורי המגעים לכינון ממשלת האחדות ,  ולבחון אם פעילותו אינה חורגת מהסדר הטיעון .  היועץ המשפטי השיב לפנייה כי  " הנושא נמצא בטיפול ".  
עוד באותו נושא:התמונה שמסגירה את המתווך הסודי של ממשלת האחדותנתן אשל הורשע ,  פרקליטו : " עבר גיהנום תקשורתי"בשעת לילה מאוחרת :  נתן אשל נפרד מנתניהו 

נתון לפרשנות ?  הנציבות תבחן המשך העסקת נתן אשל
העסקת מי שהיה ראש הסגל של נתניהו תיבחן לאור דיווחים שלשכת ראש הממשלה אישרה לו לפרוש את תנאי פרישתו על פני 3 חודשים ,  בניגוד למה שנקבע בהסדר הטיעון .  אשל דחה הטענות

