הותר לפרסום :  עו"ד דוד שמרון המקורב לנתניהו נחקר בפרשת הצוללות
שמרון ,  פרקליטו של רה"מ בהליכים משפטיים שונים ,  מייצג גם את איש העסקים מיקי גנור שתיווך את עסקת הצוללות הנחקרת בחשד לשחיתות .  הוא נעצר ביום שני בבוקר ,  נשלח למעצר בית ,  ונחקר גם היום בשלישית במשרדי להב 433 .  שמרון :  חש הקלה שניתנת הזדמנות להציג את עמדתי
עו"ד דוד שמרון ,  פרקליטו של ראש הממשלה בנימין נתניהו ובן דודו ,  הוא אחד החשודים שנחקרו השבוע בפרשת הצוללות  כך הותר הבוקר  ( רביעי )  לפרסום .  שמרון ,  המייצג גם את איש העסקים מיקי גנור ,  שתיווך את עסקת הצוללות בין תאגיד טיסנקרופ הגרמני לישראל ,  נעצר ביום שני בבוקר ונשלח למעצר בית .  הבוקר הוא הגיע למשרדי להב 433 לחקירתו השלישית .
 במרכז פרשת הצוללות ,  המכונה גם תיק 3,000 ,  עומדות שתי עסקאות רכש של צוללות וספינות מגן .  החקירה הפכה לפלילית בחודש בפברואר וביום שני האחרון עיכבה המשטרה שישה חשודים ,  בהם גנור ,  תת-אלוף  ( במיל' )  אבריאל בר יוסף ועו"ד רונן שמר ,  בחשד למעורבות בפרשה .  גנור הוא האדם שתיווך בעסקת הצוללות ומעצרו הוארך עד מחר ,  ורונן שמר עובד במשרדו .  בר יוסף שימש בעבר ממלא מקום ראש המל"ל ומונה על ידי נתניהו לתפקיד ראש המל"ל ,  אך המינוי בוטל לאחר שהתברר כי מתנהלת נגדו חקירה פלילית .  גם מעצרו הוארך עד מחר .
 עו"ד עמית חדד ממשרדו של יעקב ויינרוט ,  המייצג את שמרון ,  מסר הבוקר : " למרות סיטואציה לא פשוטה ,  מבחינה אישית ומקצועית ,  במידה רבה עו"ד שמרון חש הקלה על כך שסוף-סוף ניתנת לו ההזדמנות להציג את עמדתו המלאה ואת נקודת המבט שלו בפני רשויות החוק .  עו"ד שמרון פעל בהתאם לחוק .  הוא שיתף פעולה באופן מלא עם חוקריו ,  ובטוח כי רשויות החוק יגיעו לאותה המסקנה .  עו"ד שמרון יעמוד לרשות החוקרים בכל עת שבה יבקשו זאת ". 
לקריאה נוספת:נתניהו : " עו"ד שמרון מעולם לא שוחח עמי על נושא הצוללות"שמרון נגד שמרון :  מכחיש מעורבותו במכרז הספינות - ומיד סותר את עצמופרשת הצוללות : " בקרוב יצטרך נתניהו להסביר פרטים שעלו בחקירות "  
שמו של שמרון עלה בפרשה בין היתר כשפורסם מכתב ששלח היועץ המשפטי של משרד הביטחון לשעבר אחז בן ארי למנכ"ל המשרד דן הראל במסגרת הלחצים שהופעלו לכאורה לסיכול המכרז לקניית ספינות מגן לחיל הים .  
בן ארי כתב בזמנו : " התקשר אליי עו"ד דוד שמרון ,  המייצג את קונסורציום טיסנקרופ ,  וביקש לדעת אם אנחנו עוצרים את הליכי המכרז על מנת לשאת ולתת עם לקוחותיו ,  כפי שנתבקשנו על ידי ראש הממשלה ",  כתב בן ארי .  בתגובה לפרסום שמרון טען כי לא הזכיר את שמו של ראש הממשלה בשיחה עם בן ארי .  
פרשת הצוללות נחשפה בנובמבר 2016 בחדשות 10 .  בתגובה לפרסום נמסר אז מלשכת ראש הממשלה כי  " הפעם הראשונה שבה נודע לראש הממשלה שעו"ד שמרון מייצג גורם עסקי הקשור לפרויקט הצטיידות של חיל הים הייתה כשערוץ 10 פנה לבקשת תגובה לכתבה בנושא ".  לפי ההודעה , " עו"ד שמרון מעולם לא שוחח עם ראש הממשלה בנושא צוללות ,  ספינות ,  או כל נושא אחר הקשור בלקוחותיו .  עו"ד שמרון לא שוחח עם ראש הממשלה על לקוח זה ,  ולא על שום לקוח אחר ".  
בפרשה נחקר אתמול אלוף  ( במיל' )  אליעזר  ( צ'ייני )  מרום ,  ששימש מפקד חיל הים באותה תקופה והוא נשלח אמש למעצר בית .  החוקרים מנסים להבין אם הוא זה שעומד מאחורי פתיחת חשבון בנק בקפריסין ,  שאליו הועברו על פי החשד סכומי כסף גדולים מנציגי המספנות הגרמניות ,  שהיו אמורים לכאורה לשמש ככספי שוחד לשורה של בעלי תפקיד בצמרת הביטחונית הישראלית ולשמרון ואיש סודו .
  ( עדכון ראשון 6:10 )  

הותר לפרסום :  עו"ד דוד שמרון המקורב לנתניהו נחקר בפרשת הצוללות
שמרון ,  פרקליטו של רה"מ בהליכים משפטיים שונים ,  מייצג גם את איש העסקים מיקי גנור שתיווך את עסקת הצוללות הנחקרת בחשד לשחיתות .  הוא נעצר ביום שני בבוקר ,  נשלח למעצר בית ,  ונחקר גם היום בשלישית במשרדי להב 433 .  שמרון :  חש הקלה שניתנת הזדמנות להציג את עמדתי

