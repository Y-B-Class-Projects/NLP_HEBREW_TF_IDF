טקס הוקרה למאות חיילים בודדים : " הצטרפתם לסיפור של כולנו "
 כ-300 צעירים שעלו ארצה כדי להתגייס לצה"ל בנובמבר הקרוב ,  הגיעו לטקס של גרעין  " צבר "  של תנועת הצופים .  נשיאת הכבוד של הפרויקט ,  שרה נתניהו ,  הודתה לצעירים : " המשפחות שלכם ודאי חוששות - אך מלאות גאווה "
 כ-300 צעירים מרחבי העולם שעלו לישראל כדי להתגייס לצבא ,  הגיעו הערב  ( חמישי )  לטקס הפתיחה לפרויקט גרעין  " צבר "  של תנועת הצופים .  בטקס ,  שבו השתתפו מאות החניכים שצפויים להתגייס בנובמבר הקרוב כחיילים בודדים ,  נכחו 1,200 אורחים וצעירים מארצות הברית ,  בריטניה ,  צרפת ,  הונג קונג ,  ברזיל ,  הולנד ,  ארה"ב ,  אוסטרליה ,  שוויץ ,  מקסיקו וכן ממדינות נוספות .  
בטקס נשאה דברים רעיית ראש הממשלה שרה נתניהו ,  נשיאת הכבוד של פרויקט גרעין צבר . " אני מגיעה לכאן כבר מספר שנים והלב מתמלא בהתרגשות בכל פעם מחדש ,  כשאני פוגשת בצעירות וצעירים שעזבו את הבית ,  את המשפחה ואת החברים ברחבי העולם - ובאו לישראל כדי להצטרף לסיפור של כולנו ",  אמרה נתניהו . " כשאני מביטה בכם אני בוטה שרבים מבני המשפחה קצת חוששים ,  אך כולם ללא יוצא מן הכלל מעריכים ומוקירים אתכם על החלטתכם ".  
נתניהו התייחסה לבנה הצעיר ,  אבנר ,  ואמרה כי הוא סיפר לה על התנועה בה התחנך גם הוא . " הוא סיפר לי עד כמה הוא מעריץ את החיילים הבודדים שעוזבים הכל כדי לתרום למדינה ולבוא הנה לשרת הצבא ההגנה לישראל .  ואני יכולה רק להסכים איתו בכל לבי .  אני מעריצה אתכם ,  מצדיעה לכם וגאה בכם .  אתם ההוכחה שהסיפור הציוני של כולנו הוא לא רק חלק מהעבר שלנו ,  אלא הוא חלק בלתי נפרד מההווה ומהעתיד ",  אמרה .  

טקס הוקרה למאות חיילים בודדים : " הצטרפתם לסיפור של כולנו "
 כ-300 צעירים שעלו ארצה כדי להתגייס לצה"ל בנובמבר הקרוב ,  הגיעו לטקס של גרעין  " צבר "  של תנועת הצופים .  נשיאת הכבוד של הפרויקט ,  שרה נתניהו ,  הודתה לצעירים : " המשפחות שלכם ודאי חוששות - אך מלאות גאווה "
 
