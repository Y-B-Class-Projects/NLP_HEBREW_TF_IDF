משה פייגלין :  נתניהו רוצה לחלק את ירושלים
במכתב חריף ששלח פייגלין לחברי מרכז הליכוד ,  תקף את נתניהו על שצירף את מפלגת העבודה לממשלה . " נתניהו התחייב להקמת מדינה פלסטינית ,  והוא פועל לחיסול מרכז הליכוד "
" נתניהו מבקש לחסל את מרכז הליכוד והוא בעד חלוקת ירושלים "   כך כתב משה פייגלין  ( ליכוד )  במכתב חריף במיוחד שהעביר הבוקר  ( שלישי )  לחברי מרכז הליכוד . " כבר כעת מוקפאת לחלוטין כל הבנייה החדשה במזרח העיר .  התהליך שאנו נמצאים עמוק בתוכו ,  הוא בדיוק התהליך שהביא עלינו את ההתנתקות וכמעט שהרג את הליכוד ",  הוסיף פייגלין ,  וטען : " שרון אמר 'דין נצרים כדין תל אביב' ,  ונתניהו אומר 'דין ירושלים כדין תל אביב' ". 
פייגלין טען במכתבו כי נתניהו פועל כשם שפעל אריאל שרון בטרם תחילת ההתנתקות ,  ו"פוזל "  שמאלה . " שניהם מתכוונים בדיוק לאותו הדבר ופועלים בדיוק באותה השיטה .  מדהים עד כמה התהליך דומה  ראשית נבחרים בקולות הימין ,  אחר כך מצרפים את מפלגת העבודה וכמובן פונים מיד חזק שמאלה ומתחייבים להקים מדינה פלסטינית שבירתה ירושלים ",  כך כתב פייגלין ,  והפציר בחברי מרכז הליכוד : " שמרו על ירושלים וירושלים תשמור עליכם ". 
הרקע לשליחת מכתבו של פייגלין הוא פסיקת ביהמ"ש העליון להיענות לעתירת ראש הממשלה לבטל את החלטת המרכז לפני כחודש ,  בה נקבע כי בסוף אפריל יתקיימו בחירות חדשות למרכז הליכוד .  ביהמ"ש קבע כי עד לסוף אפריל יצטרך נתניהו לאשר שינוי בתקנון המרכז ולקבוע כי יתקיימו הבחירות למרכז שלוש שנים לאחר הבחירות לכנסת .  
לטענת פייגלין ייצא מכך בפועל שהבחירות למרכז הליכוד לא יתקיימו עוד ,  שכן ב- 25 השנים האחרונות לא היו שלוש שנים רצופות בלי בחירות לעיריות או לכנסת .  לפיכך ,  לטענת פייגלין , " כולנו נהפוך לחברי מרכז של מפלגה ללא ציבור ,  שתיבלע בתוך איזו 'קדימה' חדשה ותיעלם במהירות מהמפה .  האם שאלתם את עצמכם מדוע נתניהו עושה זאת ?  הוא מבקש להצביע בפועל בעד חיסול הליכוד ". 

משה פייגלין :  נתניהו רוצה לחלק את ירושלים
במכתב חריף ששלח פייגלין לחברי מרכז הליכוד ,  תקף את נתניהו על שצירף את מפלגת העבודה לממשלה . " נתניהו התחייב להקמת מדינה פלסטינית ,  והוא פועל לחיסול מרכז הליכוד "
 
