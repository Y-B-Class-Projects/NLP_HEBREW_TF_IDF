שגרירי ישראל בצרפת ,  בריטניה ושבדיה זומנו לשיחות נזיפה
ההחלטה לבנות אלפי יחידות בגדה עוררה זעם בעולם ,  כשבלונדון אף נשקלת השעיית הסכם סחר בריטי-ישראלי .  גרמניה ורוסיה גינו גם הן את ישראל : " מכרסמת בפיתרון שתי המדינות "
 גינויי הרחבת הבנייה בהתנחלויות מחריפים :  צרפת ,  שבדיה ובריטניה החליטו לנקוט בצעדים מעשיים במחאה על החלטת ראש הממשלה ,  בנימין נתניהו ,  לבנות 3,000 יחידות דיור ביהודה ושומרון ובירושלים .  היום  ( שני )  זימנו משרדי החוץ בפריז ,  לונדון ושטוקהולם את השגרירים הישראליים - יוסי גל ,  דניאל טאוב ויצחק בכמן לביא - לשיחות הבהרה באשר להחלטה הישראלית לבנות בשטח E1 השנוי במחלוקת ,  שהבנייה בו עשויה למנוע רצף טריטוריאלי בפלסטין .  בהודעת משרד החוץ הבריטי על שיחת הנזיפה נמסר כי  " קראנו לממשלת ישראל לחזור בה מהחלטתה .  שגריר ישראל בבריטניה דניאל טאוב זומן היום רשמית למשרד החוץ בלונדון והשר לענייני מזרח תיכון ,  אליסטייר ברט ,  הציג את עומק הדאגות של בריטניה ". 
באשר לצעדים נוספים נמסר ממשרד החוץ הבריטי כי  " כל החלטה על צעדים אחרים שבריטניה עשויה לנקוט בהם תלויה בתוצאות השיחות שלנו עם ממשלת ישראל ועם השותפות הבינלאומיות לרבות ארה"ב והאיחוד האירופי ". 
שגרירי ישראל שזומנו לשיחות קראו ללחוץ על אבו מאזן לחזור לשולחן המשא ומתן . " במשך יותר משנה וחצי ישראל מזהירה שלצעד הפלסטיני החד צדדי באו"ם יהיו השלכות ותוצאות קשות ",  הונחו השגרירים בבריטניה ,  צרפת ושבדיה להשיב לשיחות שנקראו אליהם במשרדי החוץ השונים . " אל לאירופה להתפלא מהצעד הישראלי ".  כמו כן ,  הדגישו השגרירים כי מדינות אירופה יודעות כי  " אבו מאזן הוא מתחמק סדרתי ממשא ומתן ,  ועל אירופה להפעיל עליו לחץ כעת לשוב לדיונים ". 
משרד החוץ הרוסי הצטרף גם הוא לקולות הביקורת הבינלאומית הקוראים לישראל לחזור בה מההחלטה לבנות 3,000 יחידות דיור ביהודה ושומרון ובמזרח ירושלים . " רוסיה מודאגת מתכניות הבנייה של ישראל בשטחים הפלסטינים הכבושים .  לתכניות ההתנחלויות הישראליות תהיה השפעה שלילית על המאמצים לחדש את השיחות בין ישראל לפלסטינים .  רוסיה מגנה ואינה מכירה בבנייה הישראלית בשטחים הפלסטינים שנכבשו ב-1967 ".  כמו כן ,  משרד החוץ הרוסי הביע דאגה מהחלטת ישראל להשעות את העברת כספי המסים לרשות : " על ישראל לשקול מחדש את תכניות ההתנחלות ולהמשיך את העברת הכספים לרשות הפלסטינית ,  ולשמור על ההזדמנות לחדש את השיחות ".  
גם ממשלת גרמניה פרסמה היום הודעה בה הביעה דאגה רבה מן התכניות הישראליות . " גרמניה שבה והדגישה בפני ישראל שצריך לחדש את המשא ומתן בהקדם .  ההחלטה שולחת מסר שלילי ,  מכרסמת באמון בין הצדדים ומטילה ספק ברצון ישראל לנהל משא ומתן עם הפלסטינים ",  מסר משרד החוץ הגרמני .  עוד נמסר ,  כי  " מדיניות ההתנחלויות מכרסמת ביכולת להגיע לפיתרון של שתי מדינות לשני עמים ,  ואנו קוראים לממשלת ישראל לחזור בה מההחלטה ".  עם זאת בגרמניה הדגישו כי ביקורו של נתניהו בברלין ביום חמישי מתקיים כרגיל ,  וכי משרד החוץ בברלין אינו מתכוון להחזיר את שגרירו לישראל להתייעצות .
 ההודעה הישראלית על הכוונה לקדם את הבנייה בהתנחלויות עוררה במהלך סוף השבוע זעם גדול בארצות הברית ובחלק גדול ממדינות אירופה ,  ובימים האחרונים הגישו שגרירי בריטניה ,  הולנד ,  צרפת וגרמניה את דרישותיהם להבהרות בנושא למשרד החוץ ,  בנוסף לגינויים הפומביים מצד ממשל אובמה .  עיתון  " הארץ "  דיווח הבוקר כי בריטניה וצרפת החליטו לנקות בצעדים מעשיים במחאה על ההחלטה הישראלית ואף בוחנות את החזרת שגריריהן ,  ורשת סקיי הבריטית דיווחה כי  " כל האפשרויות נמצאות על השולחן ",  כולל השעיית הסכם סחר בין המדינות .  
בפרט זועמים כאמור בקהילה הבינלאומית על כוונת ישראל לקדם את הבנייה באזור E1 ,  השטח המחבר בין מעלה אדומים לירושלים ,  שטח עליו מתכננת ישראל לבנות את שכונת  " מבשרת אדומים "  זה כ-15 שנים .  התוכנית ,  הכוללת למעלה מ-3,000 יחידות דיור וכן את מפקדת מחוז ש"י של המשטרה ,  נועדה ליצור רצף טריטוריאלי יהודי בין ירושלים ומעלה אדומים ולחזק את האחיזה היהודית במזרח העיר .  כך ,  היא קוטעת את הרצף הטריטוריאלי בין צפון הגדה ודרומה ,  ומעוררות כבר שנים את התנגדות הקהילה הבינלאומית ,  שרואה בבנייה באזור  " קו אדום "  מחשש שתמנע אפשרות להקים מדינה פלסטינית רציפה בעתיד .  
ראש הממשלה בנימין נתניהו ושר החוץ אביגדור ליברמן לא עדכנו את משרד החוץ על הכוונה לבנות באזור E1 כתגובה למהלך הפלסטיני באו"ם .  גורמים בכירים במשרד אמרו לוואלה !  חדשות כי ההודעה על האצת הבנייה בהתנחלויות ,  שפורסמה ביום שלאחר אישור ההצעה הפלסטינית בעצרת הכללית של האו"ם ,  תפסה את המשרד בהפתעה , " הן מבחינת התוכן והן מבחינת העיתוי ",  לאחר שבמהלך השבוע הדרג המדיני הבהיר כי ישראל אינה מתכוונת לנקוט בצעדי ענישה מידיים וחריפים בתגובה להליכתו של אבו מאזן לאו"ם . 
" איש לא היה ערוך להתמודד עם ההודעה ועם התגובות הקשות שעוררה ,  בשל הכללתו של E1 ,  שהוא נקודה רגישה ובעייתית ביותר בשביל ארה"ב ואירופה ",  אמר היום גורם בכיר במשרד .  לוואלה !  חדשות נודע כי גם שגריר ישראל בוושינגטון ,  מייקל אורן ,  אמר בסוף השבוע בשיחה סגורה בפורום סבן כי לא עודכן מראש על ההחלטה לבנות בE1 .  
במהלך השבועות האחרונים התכוננו במשרד החוץ במרץ למאבק הדיפלומטי במהלך החד צדדי של הפלסטינים ,  ושר החוץ אביגדור ליברמן קיים מספר התייעצויות נרחבות בנושא עם הנהלת המשרד והשגרירים המכהנים באירופה .  לפני מבצע עמוד ענן ,  גובש נייר עמדה במשרד החוץ הקורא לנקוט בצעדי תגובה חריפים למהלך ,  עד כדי מיטוט הרשות הפלסטינית ופירוק הסכמי אוסלו ,  ובדיוני התשיעייה שנערכו בנושא נבחנו צעדים נוספים - בהם הרחבת הבנייה בהתנחלויות ,  אימוץ דוח אדמונד לוי והשעיית העברת כספי המסים לרשות הפלסטינית .  
עם זאת ,  בשבועיים האחרונים הקהילה הבינלאומית - ובראשה ארצות הברית ,  בריטניה ,  צרפת וגרמניה - דרשה מישראל שלא לנקוט בתגובות חריפות ובירושלים הרגיעו את הטונים .  בשבוע שעבר ,  ראש הממשלה ושר החוץ הבהירו כי ישראל מתכוונת לנהוג  " בתבונה מדינית "  ולא לנקוט בצעדי תגובה מידיים וחריפים למהלך ,  על מנת שלא להסית את הביקורת הבינלאומית מהצעד החד צדדי של אבו מאזן לעברה של ישראל .  שגרירי ישראל בבירות אירופה השונות קיבלו הנחיות דומות ,  וכך גם היה הקו שהציג משרד החוץ לנציגים הזרים בישראל .  עם זאת ,  פחות מ-24 שעות לאחר אישור ההצעה של אבו מאזן בעצרת האו"ם ,  הודיע ראש הממשלה על בנייה מסיבית ביהודה ושומרון ,  ובכללה באזור E1 בין מעלה אדומים לירושלים .
 בלשכת ראש הממשלה מסרו כי שר החוץ היה שותף מלא לכל ההחלטות שהתקבלו .  את תגובתו של שר החוץ ליברמן לא ניתן היה להשיג ,  שכן הוא שוהה בטיסה בדרכו לישראל מוושינגטון .  
לנוכח הביקורת הבינלאומית ,  ממשלות שרון ואולמרט עיכבו במשך שנים את קידום התוכנית ב-E1 .  נתניהו אומנם התחייב מפורשות לבנות בשכונה לפני בחירות 2009 ,  אך שמר על ההבנות עם ארה"ב בנושא עד כה ,  ולפי מסמכי מחלקת המדינה שפורסמו ברשת אל ג ? זירה ,  אף התחייב בפני אובמה לא לבנות באזור בפגישתם הראשונה בבית הלבן במאי 2009 .  עם זאת ,  לשכת נתניהו הכחישה אז בתוקף כי ראש הממשלה נתן כל התחייבות בנושא .
 ביום רביעי נתניהו צפוי לצאת בליווי משלחת שרים בכירה ,  בהם שר החוץ ושר הביטחון ,  לביקור מדיני בגרמניה במהלכו יקיימו שתי הממשלות ישיבות ודיונים על היחסים הבילטרליים בין המדינות .  נתניהו צפוי להיפגש עם מרקל ,  על רקע מורת הרוח בישראל מאופן הצבעתה של גרמניה בעצרת הכללית והחלטתה להימנע ולא להתנגד .  החלטת נתניהו על אישור יחידות הבנייה צפויה להעיב גם כן על הפגישה על מרקל ,  שבשנתיים האחרונות הביעה זעם על מדיניותו של נתניהו בנוגע לתהליך השלום ,  וקראה להפסקת הבנייה בהתנחלויות .  נתניהו הודיע לראש ממשלת צ ? כיה ,  פטר נצ ? אס ,  כי עוד לפני הגעתו לברלין ,  הוא מתכוון לבקר בפראג ולהודות אישית לממשלת צ ? כיה על התייצבותה לצד ישראל בהצבעה באו"ם ביום חמישי .  צ ? כיה הייתה המדינה האירופית היחידה שהתנגדה להחלטה של אבו מאזן .
  ( עדכון ראשון :  12:01 )  

שגרירי ישראל בצרפת ,  בריטניה ושבדיה זומנו לשיחות נזיפה
ההחלטה לבנות אלפי יחידות בגדה עוררה זעם בעולם ,  כשבלונדון אף נשקלת השעיית הסכם סחר בריטי-ישראלי .  גרמניה ורוסיה גינו גם הן את ישראל : " מכרסמת בפיתרון שתי המדינות "
 
