מה גרם לביטול מערכון על שרה נתניהו בערוץ 10 ? 
לא ברור מה גרם לביטולו של המונולוג שבאופן מוזר נגנז ומה אירע בשעות שלאחר השידור ,  ואולם בערוץ הודיעו כי מדובר בבעיה טכנית - והמונולוג ישודר לאחר מבזק חצות ,  ויעלה מחר במלואו לרשתות החברתיות
מדוע לא שודר הערב  ( שבת )  ב"גב האומה ",  למרות שקודם לאורך כל התוכנית ,  מונולוג של ליאור שליין על שרה נתניהו ?  לא ברור מה גרם לביטולו של המונולוג שבאופן מוזר נגנז ומה אירע בשעות שלאחר השידור ,  ואולם מיד עם בקשת התגובה מצד וואלה ברנז'ה הודיעו בערוץ כי מדובר בבעיה טכנית שצצה לפני שידור המונולוג - ולטענתם הוא ישודר לאחר מבזק חצות ,  ויעלה מחר במלואו לרשתות החברתיות .  בקדימון למונולוג הראו את הקטע שבו רעיית רה"מ משוחחת עם מלניה טראמפ בשדה התעופה ,  ואומרת לה שהתקשורת לא אוהבת אותם .
 כזכור ,  בעבר ניסו ואף הצליחו מספר פעמים מלשכת רה"מ להתערב בנעשה בערוץ 10 ,  הידועים בהם הם ניסיונותיו של ראש הממשלה בנימין נתניהו לשכנע את רון לאודר להיפטר מרביב דרוקר - ניסיון שנכשל .  גם השנה ,  אחרי רכישת RGE את הערוץ ,  נעשה ניסיון כזה עם הצבתו של מקורב לרה"מ ורעייתו ,  רמי סדן ,  בתפקיד יו"ר דירקטוריון של חברת החדשות .  לבסוף מינויו בוטל לאחר כמה חודשים בעקבות פרסום לפיו הוא שיפץ את קורות החיים שלו .
 בינואר האחרון פורסם כי התחוללה דרמה מאחורי פרסום התחקיר של  " המקור "  על התנהלות בית ראש הממשלה ,  כאשר הופעלו לחצים מצידו על בעלי המניות של ערוץ 10 למנוע את פרסום התחקיר .  אלא שמנכ"ל חדשות 10 ,  גולן יוכפז ,  יחד עם דרוקר וברוך קרא ,  התעקשו לפרסם את התחקיר ואף איימו להתפטר - ובעקבות כך הוחלט לבסוף לפרסם אותו .
 מערוץ 10 נמסר : " המונולוג לא שודר בשל תקלה טכנית וישודר מיד אחרי מבזק חצות בערוץ 10 ".  

מה גרם לביטול מערכון על שרה נתניהו בערוץ 10 ? 
לא ברור מה גרם לביטולו של המונולוג שבאופן מוזר נגנז ומה אירע בשעות שלאחר השידור ,  ואולם בערוץ הודיעו כי מדובר בבעיה טכנית - והמונולוג ישודר לאחר מבזק חצות ,  ויעלה מחר במלואו לרשתות החברתיות

