ללא הסכמת נתניהו :  שר בכיר נפגש עם יריבו של אבו מאזן
לוואלה !  חדשות נודע כי לאחרונה נועד שר בכיר עם מוחמד דחלאן ,  יריבו של יו"ר הרשות ,  בכמה בירות אירופיות .  ראש הממשלה העביר לאבו מאזן מסר חשאי באמצעות ראש השב"כ שלפיו השר לא מייצג מדיניות ישראלית רשמית .  לשכת השר ודחלאן מכחישים
ראש הממשלה בנימין נתניהו העביר לאחרונה מסר חשאי ליו"ר הרשות הפלסטינית אבו מאזן שלפיו כמה פגישות שהתקיימו בין שר בכיר בממשלה לבין מוחמד דחלאן ,  שנחשב ליריבו של אבו מאזן ,  לא נעשו על דעתו ואינן מייצגות מדיניות של ממשלת ישראל .  מקורות פלסטיניים וישראליים מסרו לוואלה !  חדשות כי השר קיים יותר מפגישה אחת עם דחלאן בכמה בירות אירופיות .  
בעקבות הפגישות הללו ניסו לברר אנשיו של אבו מאזן מול גורמים ישראלים בכירים אם מדובר בפגישות מטעמה של ממשלת ישראל ושל העומד בראשה .  על פי המקורות הפלסטיניים ,  ראש השב"כ יורם כהן הודיע לאבו מאזן כי לא מדובר בפגישות רשמיות ,  בזמן שנפגש עמו ברמאללה .  הפגישה התקיימה עוד לפני שהוכרז על הקדמת הבחירות .  
בלשכתו של השר הבכיר הכחישו בכל תוקף כי נפגש עם דחלאן .  בתגובה לפניית וואלה !  חדשות ,  דחלאן הכחיש בעצמו כל קשר לשר ישראלי או לאישיות ישראלית בכירה אחרת ולקיום מפגשים עמם .  לדברי דחלאן ,  עיתוי הפרסומים הללו מיועד לצרכים פנימיים ישראלים והוא אינו מעוניין לקחת חלק בכך .  מלשכת ראש הממשלה סירבו להתייחס לדברים וגם השב"כ נמנע מלהגיב .  יש לציין כי בצד הפלסטיני כמה גורמים שונים אישרו את מהימנות הדברים וכך גם בישראל .  
דחלאן היה אחד מראשי הפתח עד שהורחק לפני יותר משנה משורות הארגון על ידי אבו מאזן .  הוא נחשב לאופוזיציונר ליו"ר הרשות ,  ולאחרונה גם נרשם שיתוף פעולה בין אנשיו לבין חמאס בעזה ,  כאשר השלטונות ברצועה התירו לתומכי דחלאן לקיים הפגנה בעדו ונגד אבו מאזן .  דחלאן סולק מהשטחים על ידי אבו מאזן ומתגורר כעת באיחוד האמירויות הערביות .  גם מקורביו האחרים ,  כמו סמיר משהראווי ,  סופיאן אבו זיידה ורבים אחרים ,  הורחקו בחודשים האחרונים משורות הפתח ,  כחלק מקמפיין שלם נגד דחלאן .  החשש של אבו מאזן הוא שדחלאן מנסה להדיחו .  
לפניות לכתב אבי יששכרוף :  aviissacharoff@walla.com 

ללא הסכמת נתניהו :  שר בכיר נפגש עם יריבו של אבו מאזן
לוואלה !  חדשות נודע כי לאחרונה נועד שר בכיר עם מוחמד דחלאן ,  יריבו של יו"ר הרשות ,  בכמה בירות אירופיות .  ראש הממשלה העביר לאבו מאזן מסר חשאי באמצעות ראש השב"כ שלפיו השר לא מייצג מדיניות ישראלית רשמית .  לשכת השר ודחלאן מכחישים

