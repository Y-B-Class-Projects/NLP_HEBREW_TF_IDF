לקראת התכנית המדינית ?  קושנר ,  גרינבלט ופרידמן נפגשו עם נתניהו
היועץ הבכיר של הנשיא טראמפ ,  השליח המיוחד למו"מ ושגריר ארה"ב בישראל דנו עם ראש הממשלה והשגריר דרמר בקידום התכנית המדינית ובמצב בעזה .  נתניהו : " מודה לנשיא טראמפ על תמיכתו בישראל "
 ראש הממשלה בנימין נתניהו נפגש היום  ( שישי )  עם היועץ הבכיר של נשיא ארצות הברית דונלד טראמפ ג'ארד קושנר ,  הנציג המיוחד למשא ומתן ג'ייסון גרינבלט ,  שגריר ארצות הברית בישראל דיוויד פרידמן ושגריר ישראל בארצות הברית רון דרמר .  בפגישה שארכה כארבע שעות ,  דנו הארבעה בקידום התהליך המדיני ,  בהתפתחויות באזור ובמצב הביטחוני וההומניטרי ברצועת עזה .  
בהודעת לשכת ראש הממשלה צוין כי נתניהו  " הביע הערכה לנשיא טראמפ על תמיכתו בישראל ".  מחר ייפגשו הארבעה פעם נוספת ,  להמשך הדיונים .
 בפוסט שנתניהו העלה בעמוד הפייסבוק שלו ,  שעסק בעיקר בכתב האישום שהוגש אתמול נגד רעייתו כתב נתניהו על הפגישה וציין כי  " האבסורד הזה  ( כתב האישום )  לא מונע ממני להתעסק בדברים החשובים באמת עבור המדינה שלנו ועבורכם .  ולכן נפגשתי היום עם שליחיו של הנשיא טראמפ ,  פגישה חשובה מאוד לביטחון המדינה ,  לעתיד המדינה שלנו .  שבת שלום לכם ".  
קושנר וגרינבלט הגיעו לישראל בתום מסעם במזרח התיכון ,  לאחר שביקרו בכמה מדינות באזור .  בכמה הזדמנויות פורסם כי השניים מתכוונים להציג את יוזמת השלום עליה עבדו בשנה האחרונה עם תום חודש הרמדאן ,  אולם כעת נדמה כי המועד יידחה במעט .  על כל פנים נראה כי מדובר בשלבי הגיבוש הסופיים של התכנית .
 הפלסטינים מצדם מחרימים את התיווך האמריקני והודיעו כי לא יסכימו לקבל את ארצות הברית בתור מתווכת ,  וזאת לאחר החלטת הנשיא טראמפ להעביר את השגרירות לירושלים .  בחודשים האחרונים חלה הידרדרות משמעותית ביחסים בין ארצות הברית והרשות הפלסטינית .  בין היתר ,  החרימו הפלסטינים את ביקור סגן הנשיא מייק פנס באזור בחודש ינואר השנה .  טראמפ ,  מצידו ,  הורה לקצץ במחצית את התקציב המועבר לאונר"א .  
בשבוע שעבר דווח ב"ניו יורקר "  כי ממשל טראמפ וראש הממשלה בנימין נתניהו פועלים כדי ליצור קרע בין מדינות המפרץ לפלסטינים .  בתחקיר רחב היקף על מדיניותו של נשיא ארצות הברית במזרח התיכון ,  דווח כי נתניהו מתכנן להשתמש בתכנית השלום שמגבש הממשל כדי לפלג בין מדינות ערב הסוניות לבין הפלסטינים .  זאת ,  כיוון שלפי הדיווח ראש הממשלה מניח שאבו מאזן ידחה אותה בעוד שמנהיגי ערב הסעודית ואיחוד האמירויות הערביות יאמצו אותה וכך יתקרבו לישראל ,  לנוכח החשש המשותף שלהן מפני איראן .
  ( עדכון ראשון 18:12 )  

לקראת התכנית המדינית ?  קושנר ,  גרינבלט ופרידמן נפגשו עם נתניהו
היועץ הבכיר של הנשיא טראמפ ,  השליח המיוחד למו"מ ושגריר ארה"ב בישראל דנו עם ראש הממשלה והשגריר דרמר בקידום התכנית המדינית ובמצב בעזה .  נתניהו : " מודה לנשיא טראמפ על תמיכתו בישראל "
 
