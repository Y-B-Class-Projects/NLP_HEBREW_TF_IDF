הרומן יוצא לאור :  הביקור שמלמד על הברית האסטרטגית בין ישראל ומצרים
מאז עלה א-סיסי לשלטון ,  התנהלו יחסי קהיר וירושלים במחשכים .  ביקור שר החוץ המצרי בארץ חושף את שיתוף הפעולה בין המדינות ,  ובכלל זה המאבק בטרור ,  ומרמז על מטרת קהיר למצב את עצמה במרכז הבמה המדינית
בשלוש השנים האחרונות מאז שעלה עבד אל-פתאח א-סיסי לשלטון במצרים ,  התנהלו יחסי ירושלים וקהיר במחשכים .  על אף שהיחסים היו מצוינים והלכו והשתפרו ככל שחלף הזמן ,  בוודאי במישור הביטחוני ,  החשאיות נשמרה מתוך הנחה ישראלית שכל חשיפה תזיק לשיתוף הפעולה בין המדינות .  ואולם ,  דווקא הצד המצרי ,  או ליתר דיוק הנשיא עצמו ,  החל אט אט להוציא מהארון את הקשר בין שתי המדינות .  כך לדוגמה ,  הודה א-סיסי לפני כמה חודשים כי הוא משוחח מדי פעם עם ראש הממשלה בנימין נתניהו בטלפון ,  אך בשארית הזמן ,  היחסים הרגישים ,  השיחות והמפגשים המשיכו להתנהל בסתר .
 ביקורו של שר החוץ המצרי סאמח שוכרי אתמול  ( ראשון )  בירושלים סיים במידה רבה את תקופת המחשכים - כבר אפשר לספר לחבר'ה כשבכיר מצרי או ישראלי מגיע לביקור אצל בעלת הברית .  מי שבדיעבד היו נכונים להוציא את ה"רומן "  לאור הם דווקא המצרים ,  שהגיעו למסקנה שאפשר לומר בריש גלי את מה שהמזרח התיכון והעולם כולו יודעים זה שלוש שנים  מצרים וישראל הפכו לשותפות אסטרטגיות שמשמרות ברית מדינית וצבאית להגנת הגבולות .  
הברית חזקה והדוקה מתמיד ,  ולמרבה ההפתעה ,  לפי כלי תקשורת זרים ,  היא כוללת גם שותפות אחרות  ערב הסעודית ,  שלה אין יחסים דיפלומטיים עם ישראל ,  וירדן .  ההחלטה של ממשלת מצרים למסור לריבונות סעודית את האיים טיראן וסנפיר ,  תוך שריאד קיבלה על עצמה את עקרונות הסכם השלום בין ישראל וקהיר ,  מהווה דוגמה בולטת לכך ,  אך זו בוודאי לא הדוגמה היחידה .
 עוד בוואלה !  NEWS:שר החוץ המצרי נפגש עם נתניהו : " משבר הומניטרי מאיים על המזרח התיכון"שלוש שנים אחרי ההפיכה ,  גם חג חדש לכבוד סיסי לא משכיח את הטרורמצרים :  בית משפט ביטל את העברת שני האיים לערב הסעודית 
עבור מצרים ,  המלחמה המתנהלת בחצי האי סיני נגד תאי ארגון  " המדינה האסלאמית "   ( דאעש )  ,  הנקראים אנסאר בית אל-מקדס ,  הפכה את ישראל לשותפה קריטית במלחמה בטרור האסלאמי ,  כזו שמוכנה לאשר כניסה של כוחות צבא מצרי לחצי האי .  גם מבחינת המדינות הסוניות האחרות באזור ,  המאבק בטרור הסוני הקיצוני הוא נדבך מרכזי באינטרסים המשותפים עם ישראל .  עבור ערב הסעודית מתקיים כאן שיקול נוסף - האיום האיראני המרחף על האזור  שהפך את ריאד וירושלים לבעלות אינטרס משותף .
 ההחלטה לשלוח את שר החוץ המצרי לירושלים לא קשורה כמובן רק לתיאום הביטחוני ,  שהיה נשמר עם או בלי ביקור רשמי ראשון לאחר תשע שנים .  הגעתו של שוכרי ,  ואולי גם קיומה של פסגה בין א-סיסי לנתניהו בעתיד ,  מדגישה את הרצון של מצרים לחזור למרכז הבמה המדינית ולבנות את המעמד שהיה לה באזור במשך שנים רבות .  א-סיסי ,  כמו גם המלך עבדאללה בירדן והמלך סלמאן בערב הסעודית ,  עדיין רואים במתרחש בגדה המערבית וברצועת עזה גורם סיכון שעלול לייצר אי-יציבות אזורית .  
מכאן ,  עולה החשיבות של פתיחה בהליך מדיני בין ישראל לפלסטינים בעיני המנהיגים ,  או לפחות יצירת מראית עין של תהליך שכזה .  מבחינתם ,  משא ומתן בין רמאללה וירושלים יחליש את חמאס ויחזק את הרשות הפלסטינית .  מעניין לראות שלא רק מצרים וירדן מגלות עוינות מסוימת כלפי חמאס ורצועת עזה .  בימים האחרונים הצטרפה גם ערב הסעודית להתקפות המילוליות הרשמיות על הארגון .  הנסיך טורקי אל-פייסל הסביר בכנס שהתקיים בסוף השבוע בפריז שחמאס והג'יהאד האסלאמי הפכו לארגונים המשרתים את איראן .  חמאס כמובן מיהר לגנות את הדברים .  
אסור לטעות ,  שכן עבור המדינות הללו הסוגיה הפלסטינית אינה מוקד הבעיה והיא אינה עומדת בראש סדר העדיפויות .  הן מחפשות שקט ויציבות כדי לנהל מלחמה נגד איראן ודאעש ,  והן לא היו רוצות לראות התפרצות אלימה בגדה ,  שתכריח אותן לתפוס צד .  כמו כן ,  הנשיא א-סיסי עוקב מקרוב אחר המתרחש בזירה הפוליטית בישראל ,  והוא מבין את הגישה העוינת הרווחת בקרב הציבור הישראלי כלפי הפלסטינים .  עם זאת ,  הוא גם מאמין באמת ובתמים שלנוכח התדמית החיובית כל כך שממנה הוא עצמו נהנה בציבור הישראלי ,  יש בידיו את היכולת לשכנע את הישראלים בדבר נחיצות תהליך מדיני עם הפלסטינים .  
באחד מנאומיו ,  פנה א-סיסי אלינו ,  הישראלים ,  ואפשר לשער שיעשה זאת שוב אם הפסגה בינו לבין נתניהו תצא לפועל .  עולה השאלה אם בהמשך ילחץ א-סיסי על נתניהו לקיים פגישה משולשת עם אבו מאזן ,  אך כרגע הסבירות לכך לא גבוהה לנוכח היעדר תועלת של ממש מפסגה שכזו .  עם זאת ,  הכול אפשרי - לפני חודשיים אמר השדרן המצרי המפורסם איברהים עיסא כי ייתכן מאוד שבקרוב נראה ביקור של נתניהו במצרים ,  או ביקור של א-סיסי בישראל ונאום בכנסת ,  ממש כפי שעשה הנשיא סאדאת ב-1977 .  תרחיש דמיוני ?  כלל לא בטוח .  

הרומן יוצא לאור :  הביקור שמלמד על הברית האסטרטגית בין ישראל ומצרים
מאז עלה א-סיסי לשלטון ,  התנהלו יחסי קהיר וירושלים במחשכים .  ביקור שר החוץ המצרי בארץ חושף את שיתוף הפעולה בין המדינות ,  ובכלל זה המאבק בטרור ,  ומרמז על מטרת קהיר למצב את עצמה במרכז הבמה המדינית

