לשכת רה"מ :  דברי ליברמן באו"ם לא תואמו עמו
בלשכת נתניהו התנערו מהתחזית הקודרת שהביע שר החוץ בנוגע לאפשרות של כינון שלום עם הפלסטינים .  ליברמן אמר באו"ם כי  " הסכם ביניים יאפשר להגיע לשלום מלא בעוד כמה עשורים ".  בלשכת רה"מ טוענים : " הדברים לא תואמו עם נתניהו .  רק הוא מנהל את המו"מ בשם מדינת ישראל "
  ( צילום :  רויטרס .  עריכת וידאו :  דורון שטיין ) 
בלשכת ראש הממשלה טענו הערב  ( שלישי )  כי הנאום שנשא מוקדם יותר שר החוץ אביגדור ליברמן במהלך העצרת הכללית של האו"ם ,  לא תואם עם בנימין נתניהו .  בהודעה שפרסמה הלשכה בעקבות הדברים של שר החוץ ,  נאמר כי  " תוכן נאומו של שר החוץ באו"ם לא תואם עם ראש הממשלה .  נתניהו הוא זה שמנהל את המשא ומתן המדיני בשם מדינת ישראל .  נושאי הסדר השלום השונים יידונו וייקבעו אך ורק סביב שולחן המשא ומתן ולא בשום מקום אחר ".  
בהתייחסו למשא ומתן עם הפלסטינים אמר ליברמן באו"ם כי  " יש להגיע להסכם ביניים ארוך-טווח ,  משום שהשגת הסכם שלום כולל בשנים הקרובות איננה ריאלית ".  לדבריו , " הסכם ביניים ארוך-טווח יאפשר לפלסטינים צמיחה כלכלית וחופש תנועה ויאפשר לדורות חדשים של ישראלים ופלסטינים שלא גדלו על שנאה והסתה להגיע לשלום מלא בעוד כמה עשורים ". 
בתוך כך ,  הערב נודע כי הרעיון של השר ליברמן על חילופי אוכלוסיות ושטחים נסובה מפעם לפעם בדיונים פנימיים בין ראש הממשלה לשר החוץ ושרים נוספים .  עוד נודע כי בקרב המשתתפים בדיונים ,  יש המאמינים כי הרעיון יכול לסייע בפתרון הסכסוך בין ישראל לפלסטינים ,  אם כי אין שום החלטה רשמית של הממשלה בעניין .  
בנושא זה אמר ליברמן במהלך נאומו באו"ם כי  " ההסדר הסופי בין ישראל לפלסטינים חייב להתבסס על תכנית חילופי השטחים והאוכלוסיות ".  ליברמן הסביר כי לא מדובר בתכנית להזזת אוכלוסיות אלא לקביעת הגבולות כך שתשקף בצורה הטובה ביותר את המציאות הדמוגרפית .
 
לשכת רה"מ :  דברי ליברמן באו"ם לא תואמו עמו
בלשכת נתניהו התנערו מהתחזית הקודרת שהביע שר החוץ בנוגע לאפשרות של כינון שלום עם הפלסטינים .  ליברמן אמר באו"ם כי  " הסכם ביניים יאפשר להגיע לשלום מלא בעוד כמה עשורים ".  בלשכת רה"מ טוענים : " הדברים לא תואמו עם נתניהו .  רק הוא מנהל את המו"מ בשם מדינת ישראל "
 
