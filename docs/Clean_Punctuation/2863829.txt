ימין או שמאל :  בכולם שולט נתניהו
רביב דרוקר : " נתניהו מאיים על ערוץ 10 וערוץ 2 .  כלי התקשורת מוחלשים ונמצאים על סף התהום ".  עמית סגל : " הלחץ של רה"מ על התקשורת הוא נוראי ,  בולשיוויקי ".  שני הפרשנים נפגשו היום בכנס יש"ע להסברה ותקשורת ,  ולפחות על דבר אחד הם הסכימו 
" הלחץ של ראש הממשלה על התקשורת :  לחץ נוראי ,  בולשיוויקי ,  לא ראוי וראוי שייפסק ".  כך אמר היום  ( שני )  כתב חדשות ערוץ 2 ,  עמית סגל בפאנל שנערך במסגרת כנס מועצת יש"ע להסברה ותקשורת ,  שבו לקח חלק גם רביב דרוקר מערוץ 10 .
 שני הפרשנים הבכירים התייחסו להבדלים בין אנשי התקשורת המזוהים עם השמאל לבין אילו המזוהים עם הימין ,  והסכימו על דבר אחד :  הלחץ שמפעיל על כלי התקשורת ראש הממשלה ושר התקשורת בנימין נתניהו .  במהלך הפאנל ,  כשהשניים דנו על ייצוג מחנה הימין בתקשורת ,  אמר סגל לדרוקר : " כשיש נתק ארוך שנים שמתקיים במשך עשרות שונים ,  בין מה שקורה בציבור למה שקורה בתקשורת - יש לזה נזק הרסני לדמוקרטיה .  אם זה נתפס ככלי שרת שנועד לרמוס ציבור שלם - בוא לא נתפלא .  תביא דוגמא אחת שבה השבט הלבן מופלה לרעה בתקשורת הישראלית .  למה רק הציבור שלא חבר במערכות החדשות - רק הוא נרמס ?  ".  
על כך השיב לו דרוקר : " הציבור הזה אכן מיוצג יותר ולא נרמס ,  אבל הימין בשלטון וזה מראה משהו על ההשפעה שלנו .  נתניהו דיבר המון בתקשורת בשבוע שלפני הבחירות ,  הרצוג דיבר חצי ממנו .  הסיבה היא שנתניהו הוא ראש ממשלה והוא ניוז מייקר מספר אחד .  הסיבה השנייה היא ,  שרוב כלי התקשורת נמצאים בתוך הידיים של נתניהו :  הוא מאיים על ערוץ 10 ,  הוא מאיים על ערוץ 2 ,  ועוד .  כלי התקשורת מראש מוחלשים ונמצאים על סף התהום ".  סגל הסכים לדברים .  

דרוקר מתח ביקורת גם על העיתונאי חנוך דאום ,  וסיפר : " התראיינתי אצל חנוך דאום ויש קטע אחד שהוא לא שידר .  הוא הביא את אראל סג"ל ואותי לעימות על הימין ועל השמאלנות של התקשורת .  היה לי נוח להגיד את הדבר הבא :  הכל נכון ,  צודק ,  צריכה להיות חברת חדשות ימנית ,  אבל הרבה אנשים שמייצגים אתה עמדות הימניות - לא רוצים לעבוד .  הם לא מוכנים לעשות עבודה מקצועית ,  אמיתית .  גם חנוך וסג"ל לא מוכנים לעבוד קשה .  חנוך דאום מספר כמה הוא אוהב לישון ולא לעבוד .  לך תעשה תחקירים ,  לך תעבוד .  אני עבדתי קשה כדי להגיע לעמדה הזאת .  אנחנו צריכים להביא תוכנית שווה ומשפיעה ".  
סגל הגיב ואמר : " זה לא קשור לעצלות ,  אלא עדות לכך שיש חזרה לשנים 75'-74' ,  שנים בהן הימין אמר אנחנו נעשה והשמאל ישלוט בתקשורת ". 
הדברים של סגל ,  גרמו לדרוקר לשלוף את זמביש ,  זאב חבר ,  מראשי מועצת יש"ע ומזכ"ל אמנה ,  ולהפתיע : " זמביש השפיע יותר מאברמוביץ'  ( אמנון אברמוביץ' ,  פרשן חדשות 2  מ"מ )  על ישראל ".  סגל אמר : " זו שגיאה של הימין ,  שהרבה מאוד שנים לא העריך והחשיב את מקצוע התקשורת .  העדיפו לבנות ושאחרים ידברו .  אם יש דבר אחד שהתמונה של ההתנתקות צבעה אצלי מאוד חזק ,  זו התמונה של כפר דרום .  בכפר דרום עומדים על הגג 200 איש ולמטה עומדים סימה קדמון ,  נחום ברנע ואחרים .  הייתי בספק אם מישהו שם מכיר אותם .  ואז הבנתי שמילים עשו יותר ממעשים ,  נחשבות יותר ממעשים ,  מעצבות תודעה .  ההתנתקות קרתה כי את המעשים מעצבת התודעה .  לכן אברמוביץ' ,  כמשל ,  חשוב מזמביש .  אם אני צריך לבחור אם לקבל את החטיבה להתיישבות או את חטיבת החדשות - אני לוקח את חטיבת החדשות .  היא חשובה יותר ".  

ימין או שמאל :  בכולם שולט נתניהו
רביב דרוקר : " נתניהו מאיים על ערוץ 10 וערוץ 2 .  כלי התקשורת מוחלשים ונמצאים על סף התהום ".  עמית סגל : " הלחץ של רה"מ על התקשורת הוא נוראי ,  בולשיוויקי ".  שני הפרשנים נפגשו היום בכנס יש"ע להסברה ותקשורת ,  ולפחות על דבר אחד הם הסכימו

