שבוע הספר עצוב :  הספרן בקריית שמונה כבר מתגעגע
אחרי שנים של עבודה ,  אברהם לב ,  הספרן המיתולוגי בקריית שמונה ,  יושב בבית ומחכה להכרעה שתקבע אם הספרייה תיסגר סופית או תמשיך לפעול .  לדבריו , " בתל אביב זה לא היה קורה "
 לוקח ללב :  אברהם לב עובד כבר 23 שנים כספרן בספרייה העירונית בקריית שמונה .  בכל בוקר היה רגיל לב לצאת מביתו ולהגיע אל הספרייה שמזמן כבר הפכה לבית חם ואוהב עבורו .  אולם ,  עם החלטת בית המשפט השלום בנצרת שמינה מפרק זמני למוסד שנקלע לגירעונות כספיים כבדים ,  חייו השתנו .  בעקבות הפסיקה ,  לב קיבל מכתב פיטורים ונשלח לביתו .  
בתחילת השבוע נפגש ראש העירייה ,  הרב ניסים מלכה ,  עם מנכ"ל משרד ראש הממשלה ,  אייל גבאי ,  על מנת למצוא פתרון סביב סגירת מוקדי התרבות בעיר וביניהם הספרייה העירונית ,  המתנ"ס ואולם התרבות ,  זאת לאחר שתושבי העיר איימו כי ישביתו את הלימודים בעקבות סגירתם .
 בזמן שראש העירייה מלכה יושב על המדוכה יחד עם גורמים ממשרד ראש הממשלה ,  במטרה למצוא פתרון הולם עבור תושבי העיר ,  לב מגלה לא מעט ספקות סביב פתיחה מחודשת של הספרייה . " אין לי חיים חוץ מהספרייה .  אני אדם שחי לבד ,  ללא משפחה .  הספרייה הייתה כל עולמי .  הייתי מגיע עם חיוך גדול בכל בוקר מחדש ".  לב לא מנסה לחפש אשמים ,  אבל הוא בטוח שמצבה של העיר קריית שמונה הלך והחריף ,  בשל היעדר פיקוח מצד ממשלת ישראל .
" לצערי ,  דבר כזה לא היה קורה בעיר כמו תל אביב או חיפה .  אנחנו נמצאים בפריפריה רחוקים מהעין ורחוקים מהלב .  רק שקורה אסון מישהו מגיע לכאן ".  הסביר לב והוסיף . " זה לא סוד שהרשות המקומית נמצאת בגירעונות כספים כבדים ,  הכתובת הייתה על הקיר ,  פשוט היה נוח להתעלם מכך ". 
מלבד פיטוריו ,  לב מציין כי הגעגועים לילדי העיר מציפים אותו בכל בוקר מחדש . " ישנם ילדים נפלאים כאן בעיר .  שאוהבים תרבות ואוהבים ספרים .  אני הייתי אחראי בספרייה על השכרת ספרים .  היו המון ילדים שאהבו לקרוא .  לאורך השנים ילדי העיר ובני הנוער הפכו להיות המשפחה שלי .  את כולם הכרתי דרך העבודה ".  
ואכן ,  נראה שהמצב משפיע לרעה לא רק על לב ,  אלא גם על ילדי העיר שחשים תסכול רב נוכח המצב אליו נקלעו בעל כורחם . " לב הוא אישיות מכובדת שכולם מכירים ",  סיפר תלמיד כיתה ו' מבית הספר הממלכתי רמב"ם בעיר . " הוא קיבל את כולם בחיוך ותמיד עזר לנו .  אי אפשר לתאר את הספרייה בלי אברהם .  זה עצוב מאוד לדעת שבן אדם שנתן את כל חייו למען הספרייה יושב בבית לבד מחוסר תעסוקה .  אני מקווה שנקבל עזרה כדי להשיב את החיוך לפניהם של עשרות ילדים ",  הוסיף .
 עוד על סגירת מוסדות התרבות בקריית שמונה :  דווקא בשבוע הספר :  הספרייה בקריית שמונה נסגרהנתניהו התערב ,  השבתת החינוך בקריית שמונה נדחתהצעירי קריית שמונה הפגינו : " אין טעם להישאר בעיר "
 
שבוע הספר עצוב :  הספרן בקריית שמונה כבר מתגעגע
אחרי שנים של עבודה ,  אברהם לב ,  הספרן המיתולוגי בקריית שמונה ,  יושב בבית ומחכה להכרעה שתקבע אם הספרייה תיסגר סופית או תמשיך לפעול .  לדבריו , " בתל אביב זה לא היה קורה "
 
