19 שנים לניסיון ההתנקשות בחאלד משעל :  5 דברים שצריך לדעת היום
ב-1997 ניסה המוסד לחסל את בכיר החמאס ,  אך כשל .  ראש הממשלה נתניהו ייפגש עם המועמדים לנשיאות ארה"ב ,  קלינטון וטראמפ .  נציין שנה למותו של העיתונאי מוטי קירשנבאום ועוד שני דברים שאתם צריכים לדעת היום
אתם צריכים לדעת שהיום ייפגש ראש הממשלה בנימין נתניהו עם המועמדים לבחירות לנשיאות ארצות הברית ,  הילרי קלינטון הדמוקרטית ודונלד טראמפ הרפובליקני .  נתניהו ייפגש עם השניים בניו יורק ,  שם הוא שוהה בימים אלו לרגל עצרת האו"ם .  יממה לאחר הפגישה של נתניהו עם המועמדים צפוי להיערך עימות נשיאותי ראשון ביניהם בלונג איילנד .  נתניהו לפי שעה נמנע מלהביע תמיכה במי מהמועמדים .  
אתם צריכים לדעת שהיום תשוב לסדרה תנועת הרכבות בתחנות הרצליה ותל אביב ,  לאחר שבוע של השבתה לטובת עבודות תשתית .  העבודות אמורות היו להסתיים מחר ואולם אלו הסתיימו מוקדם מהצפוי ועל כן הודיעו אמש ברכבת ישראל כי כבר הבוקר תחודש תנועת הרכבות .  העבודות השביתו שלוש תחנות בתל אביב  האוניברסיטה ,  סבידור-מרכז והשלום ,  וכתוצאה מכך הובילו לעומסי תנועה וקשיי התניידות עבור האזרחים .  
אתם צריכים לדעת שהיום יתקיים בבית המשפט המחוזי ירושלים דיון בעניינו של אחמד מנאסרה ,  המחבל שביצע פיגוע דקירה בפסגת זאב לפני שנה .  מנאסרה ,  פלסטיני בן 14 שבעת ביצוע הפיגוע היה בן 13 ,  מואשם בשני ניסיונות רצח .  בדיונים קודמים בעניינו הוא כפר באשמה וסנגוריו טענו כי  " לא הייתה לו כוונה לרצוח ,  אלא רק להפחיד ".  הדיון הנוכחי הוא שלב הטיעונים לעונש .  
אתם צריכים לדעת שהיום לפני 19 שנים ניסה המוסד להתנקש בחייו של ראש הלשכה המדינית של חמאס חאלד משעל ,  ניסיון שלא צלח .  ההחלטה להתנקש בחייו התקבלה בעקבות פיגוע התאבדות של חמאס בירושלים שבו נהרגו 16 בני אדם ונפצעו מאות .  ניסיון ההתנקשות בוצע על ידי שני סוכני מוסד שהתחזו לאזרחי קנדה בעמאן ,  בירת ירדן .  השניים התיזו רעל לכיוונו של משעל ,  שאמנם נפגע ממנו אך הצליח להימלט .  שני הסוכנים נעצרו .  כדי לשחרר את שני הסוכנים ולמנוע מהם עונש מוות בירדן ובלחץ חוסיין מלך ירדן ,  ניתן חומר נוגד לרעל ובכך ניצלו חייו של משעל .  
אתם צריכים לדעת שהיום לפני שנה הלך לעולמו העיתונאי והמנחה מוטי קירשנבאום .  יממה לפני מותו חגג קירשנבאום את יום הולדתו ה-76 .  קירשנבאום נמנה על מקימי הערוץ הראשון ובמהלך שנות ה-90 שימש מנכ"ל רשות השידור .  ב-13 השנים האחרונות הנחה את תכנית האקטואליה  " לונדון את קירשנבאום "  בערוץ 10 לצד עמיתו ירון לונדון .  בשנת 1976 זכה להיות חתן פרס ישראל לאמנות הרדיו ,  הטלוויזיה והקולנוע .  בשנת 2009 הוענק לו פרס מפעל חיים מטעם אגודת העיתונאים על תרומתו לתקשורת הישראלית .  בשנת 2012 קיבל פרס מפעל חיים גם מטעם האקדמיה הישראלית לטלוויזיה .  

19 שנים לניסיון ההתנקשות בחאלד משעל :  5 דברים שצריך לדעת היום
ב-1997 ניסה המוסד לחסל את בכיר החמאס ,  אך כשל .  ראש הממשלה נתניהו ייפגש עם המועמדים לנשיאות ארה"ב ,  קלינטון וטראמפ .  נציין שנה למותו של העיתונאי מוטי קירשנבאום ועוד שני דברים שאתם צריכים לדעת היום

