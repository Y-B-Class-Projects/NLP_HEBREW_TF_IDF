פרשת הצוללות : " נגבתה עדות מאדם שהעביר כסף ממתווך העסקה "
 בחדשות 10 פורסם אמש כי המשטרה עצרה את איש העסקים בנמל התעופה בן גוריון ,  וגבתה ממנו עדות לגבי העברתם לכאורה של כחצי מיליון אירו ליעד בקפריסין ,  השייך לאדם החשוד במסגרת הפרשה .  איש העסקים אישר כי הכסף הועבר אליו מחברתו של מיקי גנור ,  המתווך בעסקה
המשטרה גבתה עדות מאיש עסקים שהעביר כחצי מיליון אירו מנציג המספנה הגרמנית ,  מיקי גנור ,  ליעד לא ידוע בקפריסין  כך פורסם אמש  ( שני )  בחדשות 10 .  האדם שממנו נגבתה העדות נעצר לפני כמה ימים בנמל התעופה בן גוריון ,  לאחר שנחת בישראל .  
הכסף הועבר לאיש העסקים מהחברה של גנור בשנת 2013 שממוקמת בבריטניה .  בעדותו אישר איש העסקים את העברת הכספים  במה שהפך לעדות הראשונה על העברת כספים בפרשה .  היעד שאליו הועבר הכסף בקפריסין הוא אדם החשוד במסגרת הפרשה אך עדיין לא נחקר .  גורם אכיפה בכיר שמעורה בפרטי החקירה אמר הערב לחדשות 10 כי מדובר בהתפתחות משמעותית בחקירה .  
עוד בוואלה !  NEWS:יעלון על תיק הצוללות : " אין ספק שבפרשה הזו הייתה שחיתות כבדה"שמרון נגד שמרון :  מכחיש מעורבותו במכרז הספינות - ומיד סותר את עצמו"עדות במשטרה :  נתניהו הורה למנכ"ל משרד הביטחון לעצור את מכרז ספינות "  
בפברואר האחרון הפכה הבדיקה בעניין רכש כלי השיט מגרמניה ,  המכונה  " פרשה 3000 ",  לחקירה פלילית .  במסגרת החקירה נבדקים ההליכים לרכישת שלוש צוללות וארבע ספינות מהתאגיד הגרמני  " תיסנקרופ "  שנציגו בישראל ,  גנור ,  יוצג על ידי עו"ד דוד שמרון  עורך דינו ובן דודו של ראש הממשלה בנימין נתניהו .  עם זאת ,  נתניהו איננו בין החשודים בפרשה .  שמרון עצמו חשוד בהטיית מכרז לרכש ספינות כך שיתאים לתאגיד הגרמני .  
בתחילת השנה פורסם כי שר הביטחון לשעבר ,  משה יעלון ,  העיד במשטרה כי מניעיו של ראש הממשלה בנימין נתניהו לא היו מקצועיים .  מלשכת ראש הממשלה נמסר בתגובה כי  " דברי בוגי הם הבל הבלים ורעות רוח .  שקריו הגסים יתבררו ככאלה בהקדם .  מיותר לציין ,  כי משרד המשפטים פרסם הודעה רשמית ,  על דעת פרקליט המדינה והיועץ המשפטי לממשלה ,  לפי ראש הממשלה כלל אינו חשוד בפרשה 3000 .  מוטב לבוגי שיחפש לעצמו דרכים אחרות לעבור את אחוז החסימה ". 
 ( עדכון ראשון :  23:33 )  

פרשת הצוללות : " נגבתה עדות מאדם שהעביר כסף ממתווך העסקה "
 בחדשות 10 פורסם אמש כי המשטרה עצרה את איש העסקים בנמל התעופה בן גוריון ,  וגבתה ממנו עדות לגבי העברתם לכאורה של כחצי מיליון אירו ליעד בקפריסין ,  השייך לאדם החשוד במסגרת הפרשה .  איש העסקים אישר כי הכסף הועבר אליו מחברתו של מיקי גנור ,  המתווך בעסקה

