עריקאת בהקלטה שהודלפה : " נתניהו פושע מלחמה מטונף "
 ראש צוות המו"מ הפלסטיני נשמע כשהוא מעביר ביקורת קשה על יו"ר הרשות אבו מאזן והתנהלותו מול ישראל .  הוא טען כי הדברים הוצאו מהקשרם . " נשאר לך לא רשות ,  לא מדינה - כלום "
 משבר בצמרת הרשות הפלסטינית :  בהקלטה שהודלפה ופורסמה אתמול  ( רביעי )  ביוטיוב ובפייסבוק ,  נשמע קולו של ראש צוות המשא ומתן עם ישראל ,  סאיב עריקאת ,  כשהוא תוקף באופן חסר תקדים את יו"ר הרשות ,  אבו מאזן .  עריקאת ,  שטען תחילה כי ההקלטה  " בושלה ",  טוען כעת כי הדברים הוצאו מהקשרם על מנת לשבש את האמת .  
בהקלטה ,  נשמע עריקאת אומר כי אבו מאזן טעה בכמה נקודות ,  בין היתר בהחלטתו לא לפנות לבית הדין הבינלאומי בהאג נגד ראש הממשלה בנימין נתניהו .  לטענת עריקאת ,  למרות שבהצבעה שנערכה בנושא ככל הנראה בוועדה המרכזית של הנהגת פתח ,  בה 13 הצביעו בעד עמדת עריקאת ,  בעוד ארבעה בלבד תמכו בזו של אבו מאזן ,  עמדתו של יו"ר הרשות התקבלה לבסוף .
 עוד בוואלה !  חדשות:הנשיא פרס ואבו מאזן התפללו יחד בוותיקןחברי קונגרס לצד ישראל :  מתנגדים להכרה באחדות הפלסטינית"הבנייה בשטחים - משחק באש שיגרום נזק לישראל "  
עריקאת עוד נשמע בהקלטה כאומר : " אבו מאזן ,  אתה צריך להזיז את נתניהו ולחתום על המסמכים של הפנייה למוסדות הבינלאומיים .  הוא  ( אבו מאזן  א"י )  אמר 'אני התחייבתי  ( שלא לפנות למוסדות האו"ם  א"י ) ' ,  אך במה התחייבת ?  לא מדובר כאן בחווה של אביך ,  אלא במולדת .  מדובר כאן בפלסטין .  זה יותר רציני מעניינים אישיים ".   
" הוא לא ענה לי ",  המשיך עריקאת .  הוא סיפר באותה שיחה כי הגיש ליו"ר הרשות את התפטרותו פעמיים .  עוד אמר עריקאת : " אבו מאזן ,  מספיק ,  יש לך את האפשרות לגרום לנתניהו לא לטוס לאף מקום בעולם מלבד ניו יורק .  הוא יהפוך לפושע מלחמה וירדפו אחריו בכל העולם ".  
עריקאת מכנה את נתניהו בהקלטה  " פושע מלחמה מטונף "  ו"שפל ".  עריקאת הוסיף בפנייה לאבו מאזן : " תן לו  ( לנתניהו  א"י )  לקבל את השטח מהנהר ועד הים ,  ושיישא באחריות כשלטון כובש .  הוא הרי השאיר לך רק את הרשות .  כשאתה מבקר בעמאן אתה צריך להתקשר לקצין בבית אל כדי שיאמר לך כמה כלי רכב ייסעו אתך ".   
" אני אומר בכנות ,  הערבים לא מאמינים לך ,  מפקפקים בך ,  מתעבים אותך או חוששים ממך ",  טען עריקאת , " אנחנו ,  הרשות הפלסטינית ,  הוקמנו כדי להעביר את העם הפלסטיני ממצב של כיבוש לעצמאות .  היום נתניהו משאיר בידיך לא רשות ,  לא מדינה ולא כלום ". 
עריקאת המשיך והתייחס למשא ומתן : " מדוע נתניהו התחיל במו"מ ?  כדי לבנות התנחלויות .  איזה עוד סיבה יכולה להיות לו ?  אני מכיר בישראל ומעוניין לתאם עם ישראל ,  אבל אין בכך תועלת .  בגלל נתניהו אין בכך תועלת .  נשבע שאמריקה יודעת ,  ואובמה יודע ".  
עריקאת ממשיך בהתקפות נוספות על אבו מאזן וקורא לו לנקוט עמדה שתגן על הפרויקט הלאומי : " למה הוא רוצה לחיות 79 שנים ?  הוא יכול להיות כמו בשאר אסד וסדאם חוסיין ".  
לא ברור מי אחראי להדלפת ההקלטה ,  או למי אמר עריקאת את הדברים ומתי .  לפי שעה ,  טרם התברר אם תהיה לכך השפעה על מעמדו של עריקאת ברשות הפלסטינית ,  או אף הדבר יוביל להרחקתו מצוות המשא ומתן .  

עריקאת בהקלטה שהודלפה : " נתניהו פושע מלחמה מטונף "
 ראש צוות המו"מ הפלסטיני נשמע כשהוא מעביר ביקורת קשה על יו"ר הרשות אבו מאזן והתנהלותו מול ישראל .  הוא טען כי הדברים הוצאו מהקשרם . " נשאר לך לא רשות ,  לא מדינה - כלום "
 
