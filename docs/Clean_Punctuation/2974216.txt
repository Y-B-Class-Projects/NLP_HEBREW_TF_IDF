קורצים לימין :  התנגדות השרים לפיוס עם טורקיה טובה בעיקר לסקרים
על אף שרק שני שרים בקבינט הביעו תמיכה פומבית בהבנות שהושגו עם אנקרה ,  ליברמן יתנגד רק אם יגלה שאין סכנה להפלתו ,  גם בנט יודע שהקול הכפול של נתניהו יכריע לטובת אישור ההסכם .  עם זאת ,  ההישג המדיני של רה"מ עלול לעלות במחיר פוליטי אם מחאת הורי הנעדרים תצבור תאוצה
בווידאו - השר אורי אריאל בריאיון לאולפן וואלה !  NEWS 
אחרי שש שנים של קיפאון ביחסים ,  אינספור הצהרות הנהגה תוקפניות ולוחמניות ,  והרבה מאוד דם רע ,  אין פלא שהסכם הפיוס עם טורקיה ,  שנחתם הבוקר  ( שלישי )  ,  תפס את המערכת הפוליטית כמרקחה .  כל המרכיבים נמצאים בבלילה :  שותף טעון ושנוי במחלוקת ,  פיצויים למי שתקף את חיילי צה"ל ,  משפחות שמחכות כבר שנתיים לבשורה בדבר גורל גופות החיילים והאזרחים שבידי חמאס ברצועת עזה ,  והסכם שקודם נחתם ורק אחר כך הובא לאישור קבינט .  אחרי יממה סוערת ,  שבה התמיכה וההתנגדות להסכם חצו את קווי המתאר המסורתיים בין ימין ושמאל ,  במערכת הפוליטית מעריכים שגם אם יש רעשי רקע ,  הפיוס כבר כאן .
 עוד לפני שפורסמו רשמית פרטי המתווה ,  עוד לפני שההסכם בכלל הוצג בפני אף אחד ,  כבר החלו הטלפונים של הכתבים הפוליטיים לצפצף בתגובות :  ראשון המבקרים היה השר לשעבר גדעון סער ,  שנחפז להאשים את ראש הממשלה  " בהסכם השפלה "  מעל כל גלי האתר האפשריים .  כמה שעות אחר כך ,  האופוזיציונר הנצחי של הקואליציה ,  ח"כ בצלאל סמוטריץ'  ( הבית היהודי )  ,  הצטרף בהבעת דאגה .  כשיו"ר האופוזיציה ,  ח"כ יצחק הרצוג ויו"ר מרצ ,  ח"כ זהבה גלאון ,  הצטרפו למלעיזים על ההסכם  " המחפיר ",  כלשונם ,  כבר היה נדמה שיש ניצנים של מהומה .  
הקרקע מתחת להתנגדות האופוזיציונית נשמטה די במהרה ,  בזכות הבעות התמיכה של יו"ר יש עתיד ח"כ יאיר לפיד ויו"ר התנועה ציפי לבני .  הם הרימו את המסך מעל ההתנגדות הלא מאוד-עניינית להסכם ,  שתמציתה במשפט  " רק-לא-ביבי ".  אז החלה ספירת הראשים בחדר האמתי שבו הפיוס עשוי לעמוד למבחן  חדר ישיבות הקבינט .  
עד כה ,  רק שתי אצבעות - של שר האנרגיה יובל שטייניץ ושר הבינוי והשיכון יואב גלנט  שתומכים שניהם בפיוס מימים ימימה ,  סומנו בצד של נתניהו .  במיפוי השגור של התומכים והמתנגדים הפוטנציאליים ,  השרים משה כחלון ואריה דרעי נספרים על פי רוב באותו צד ,  על אף ששניהם הקפידו שלא להתבטא או להתחייב בנושא .  שרי הליכוד ,  גלעד ארדן וישראל כץ ,  הקפידו לא לנקוט עדיין עמדה פומבית ולשמור על שתיקה .  מנגד ,  שלושה שרים מרכיבים בינתיים את מחנה הנגד .  בראשם ,  שר הביטחון אביגדור ליברמן ,  מהמתנגדים הנחרצים והקולניים ביותר לפיוס עם טורקיה בשנים האחרונות .  
ליברמן הכחיש בימים האחרונים דיווחים שלפיהם התחייב שלא להכשיל את ההסכם עם כניסתו לממשלה ,  ובשיחות סגורות הודה כי אם יתרשם שמדובר בהסכם גרוע הוא יצביע נגד .  עם זאת ,  במסגרת מדיניות קיצור הפתיל שעליה הכריז עם חבירתו לקואליציה ,  הוא לא צפוי להשיק קמפיין ציבורי ורועש .  קרוב לוודאי שהוא ימתין לראות את יחסי הכוחות בקבינט כדי לוודא שלאישור ההסכם אין סכנה .  
עם איום מנוטרל של ליברמן ,  השרביט עובר לשרי הבית היהודי ,  שהודיעו הבוקר כי הם מתנגדים להסכם .  נפתלי בנט ,  שרק לפני כחודש נלחם על זכותו לקבל עדכונים מחדר הקבינט ,  ירד ביממה האחרונה לבור .  רק הבוקר אמר כי הוא מתנגד לתשלום הפיצויים לנפגעי משט המרמרה וחשף כי לאחר שהתעדכן בפרטים  " התברר שאין ממש "  במסמך הנלווה בנושא החיילים הנעדרים שראש הממשלה ניסה להציג כהישג בהסכם .  
ואולם ,  שר בכיר בקבינט הודה שראש הממשלה וסגן ראש המל"ל כבר עדכנו בימים האחרונים את השרים במרבית פרטי ההסכם ,  כך שמי שמחפש את הסיבה האמתית להחלטה של בנט  צריך להסתכל ברוחות .  סקר ערוץ 10 שפורסם אמש גילה שמרבית הציבור בישראל אינו תומך בהסכם ;  56% מתנגדים להסכם עם טורקיה ו-67% סבורים שהיה צריך לכרוך בו את כתנאי את השבת גופות החיילים והאזרחים שבידי חמאס .  כמי שמתחרה עם ליברמן על קולות הימין  הנתונים הללו עשויים לדחוף את בנט לכיוון הרבה יותר מסוכן לראש הממשלה .  
השבשבת הציבורית כבר הוכיחה עצמה כמנווטת אסטרטגית של בנט - רק לפני שלושה חודשים ,  כשדעת הקהל התייצבה באופן דרמטי מאחורי החייל אלאור אזריה בפרשת הירי בחברון ,  הוא הפך לדובר הראשי של תפיסת החייל כקורבן שנשפט בחופזה על ידי ראשי מערכת הביטחון .  כמו החיבוק הציבורי שקיבל אזריה ,  גם האמפתיה הרווחת למחאתם הכואבת של משפחות החללים והנעדרים מייצרת סיבות פוליטיות טובות להדגיש את ההתנגדות להסכם .  בסביבתו של בנט הדגישו היום כי  " את מה שיש לו להגיד בנוגע לפרטי ההסכם הוא יגיד בקבינט ,  ולא בתקשורת ".  אחרי העימות המתוקשר עם ראש הממשלה סביב הדרישה לעדכון שרי הקבינט ,  ייתכן שגם בנט לא יפתח בקמפיין עוצמתי נגד ההסכם כדי לא למתוח את החבל יותר מדי .  
גם כשסימן שאלה מרחף מעל ספירת חלק מהראשים בקבינט ,  אין באמת איום פוליטי על אישור ההסכם בקבינט .  במובן הפורמלי ,  במקרה של שוויון ,  הקול של נתניהו הוא קול כפול והוא יכריע לטובת אישור ההסכם .  במובן המהותי ,  גם אם חלק מהשרים יבחרו להתנגד או להיעדר מישיבת הקבינט ,  קשה לתאר מצב שבו הקבינט יהפוך הודעה מדינית כה דרמטית ויגרום למבוכה בינלאומית כה קשה .  
עם זאת ,  כשנתניהו יתייצב מול שרי הקבינט ביום רביעי ,  הוא יצטרך לשכנע היטב שמחיר ההסכם שווה את הפניית העורף להלכי הרוח בציבור ,  במיוחד אם קמפיין הורי הנעדרים ימשיך לצבור תאוצה .  בעוד את ההישג המדיני שלו כנראה שכבר לא ניתן לקחת ,  עוצמת האש של המתנגדים  ועוצמת התמיכה הציבורית במחאת ההורים - תקבע אם יהיה לכך איזשהו מחיר פוליטי .  

קורצים לימין :  התנגדות השרים לפיוס עם טורקיה טובה בעיקר לסקרים
על אף שרק שני שרים בקבינט הביעו תמיכה פומבית בהבנות שהושגו עם אנקרה ,  ליברמן יתנגד רק אם יגלה שאין סכנה להפלתו ,  גם בנט יודע שהקול הכפול של נתניהו יכריע לטובת אישור ההסכם .  עם זאת ,  ההישג המדיני של רה"מ עלול לעלות במחיר פוליטי אם מחאת הורי הנעדרים תצבור תאוצה

