החשד נגד מילצ'ן :  שיחד את נתניהו  כדי שיאפשר את מכירת ערוץ 10
איש העסקים נחקר כמה פעמים בחשד שנתן שוחד לראש הממשלה ,  אך בסביבתו טוענים כי לא הופתעו מכך וכי הוא  " ענה לחוקרים על הכל ".  לפי החשד ,  הוא העביר לנתניהו מתנות בשווי מאות אלפי שקלים תמורת קידום עסקיו
 ( בווידאו :  ח"כ ביטן על חקירות ראש הממשלה )  
איש העסקים ארנון מילצ'ן ,  שנחקר בשבוע שעבר באזהרה בלונדון ,  חשוד שנתן שוחד לראש הממשלה בנימין נתניהו בתמורה לכך שזה יפעל לאשר את מכירת ערוץ 10 למיליארדר לן בלווטניק ,  המקורב לנתניהו .  בערוץ 10 דווח אתמול כי גרסתו של מילצ'ן חיזקה את החשדות נגד נתניהו במסגרת חקירת  " תיק 1000 ",  המכונה גם תיק המתנות .  
לפי החשד ,  איש העסקים הישראלי-אמריקני רצה להיעזר בנתניהו בנושאים שונים הקשורים לעסקיו ,  ובתמורה הוא העביר לו ולרעייתו מתנות  בהן סיגרים ושמפניות  בשווי מאות אלפי שקלים .  במסגרת הפרשה ,  נבדק אם עוד אנשי עסקים פעלו בצורה דומה ,  בהם המיליארדר ג'יימס פאקר .
 מקורביו של מילצ'ן אמרו היום כי הם סבורים  " שהראיות בתיק לא ישתנו באופן משמעותי ".  לדבריהם , " לא הופתענו ,  הוא נחקר שלוש פעמים ,  בפעם האחרונה בחמישי .  הוא ענה לחוקרים על הכול ".  
לקריאה נוספת בנושאחקירות נתניהו :  עד המדינה הרו ישוב השבוע לארץ וישלים את עדותואלשיך על חקירות נתניהו : " שמח שאנחנו מותקפים מימין ומשמאל "  
מקורב לראש הממשלה מסר אתמול בעקבות ההתפתחויות בחקירת מילצ'ן כי  " כל ניסיון לייחס גוון לא ראוי לחברות העמוקה ורבת השנים של ראש הממשלה נתניהו עם ארנון מילצ'ן הוא חסר בסיס וממילא נדון לכישלון ".  לדבריו , " אנו חוזרים ואומרים ,  לא יהיה כלום כי לא היה כלום ". 
פרקליטו של מילצ'ן ,  עו"ד בעז בן צור ,  אמר כי הוא  " התבקש להשלים עדותו ובהתאמה מסר עדות מלאה כפי שנהג בעבר ,  ופעל בתום לב כשטובת המדינה לנגד עיניו ,  תוך הקפדה על קיום הוראות החוק ". 
במסגרת חקירת תיק 1000 ,  וכן תיק 2000 - שבו נבדקות שיחות שניהל נתניהו עם מו"ל עיתון  " ידיעות אחרונות "  בתקופה שלפני הבחירות האחרונות - גויס ארי הרו ,  לשעבר ראש הסגל בלשכת נתניהו ,  כעד מדינה והוא אמור להשלים את עדותו בזמן הקרוב .
  ( עדכון ראשון :  7:49 )  

החשד נגד מילצ'ן :  שיחד את נתניהו  כדי שיאפשר את מכירת ערוץ 10
איש העסקים נחקר כמה פעמים בחשד שנתן שוחד לראש הממשלה ,  אך בסביבתו טוענים כי לא הופתעו מכך וכי הוא  " ענה לחוקרים על הכל ".  לפי החשד ,  הוא העביר לנתניהו מתנות בשווי מאות אלפי שקלים תמורת קידום עסקיו

