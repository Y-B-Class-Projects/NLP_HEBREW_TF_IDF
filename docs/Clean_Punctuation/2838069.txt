פלג חרדי קיצוני במגעים עם נתניהו לביטול חוק הגיוס
נציגי הרב שמואל אוירבך שוחחו נציג מטעם ראש הממשלה על רקע התנגדותם הנחרצת לחוק ,  ולאור הסכסוך הפנימי בזרם החרדי-ליטאי שבעקבותיו הסירו תמיכתם ביהדות התורה ,  לה נהגו להצביע עד היום .  לא ידוע אם הצדדים הגיעו להבנות
נתניהו התחייב לבטל את חוק הגיוס ?  נציגי  " הפלג הירושלמי "  של הרב שמואל אוירבך ,  זרם קיצוני בציבור החרדי ,  התקשרו בימים האחרונים עם נציג מטעם ראש הממשלה בנימין נתניהו .  זאת ,  על רקע התנגדותם הנחרצת של אנשי הרב לחוק הגיוס ובשל הצהרתם שלראשונה לא יתמכו ביהדות התורה ,  שכן לטענתם המפלגה הובילה קו פשרני במאבק נגדו .  לוואלה חדשות נודע כי נציגי הפלג דורשים את ביטולו של חוק הגיוס במתכונתו הנוכחית ,  אם כי טרם ברור אם הצדדים הצליחו להגיע להבנות .  
הפלג הירושלמי יקיים הערב  ( ראשון )  עצרת המונית באצטדיון ארנה בירושלים ,  על מנת לגבש קבוצת כוח ולהוביל אותה לתמיכה במפלגה חרדית או להחרמת הבחירות ,  במחאה על כך שלא זכו לייצוג ביהדות התורה .  בין היתר ,  נציגיו הבכירים של הרב אוירבך מנהלים מגעים עם ש"ס וגורמים בסביבתו של חבר הכנסת אלי ישי ,  יו"ר מפלגת יחד ,  במטרה לבחון את קידום המהלך במצע המפלגות .  ייתכן כי הנציגים וש"ס אף ישכילו לחתום על הבנות לתמיכה במפלגה .  בש"ס אישרו את הפרטים ומסרו כי  " מתנהלים מגעים ". 
לקריאה נוספת:הרצוג לוואלה :  הליכוד יוכל לשבת בממשלתי ,  הרשימה המשותפת לאבתוך הראש של ריבלין :  איך יכריע הנשיא מי ירכיב את הממשלה ? נתניהו : " כחלון יקבל את תיק האוצר ";  כחלון : " הוא כבר הבטיח זאת בעבר ולא קיים "  
תמיכה של הפלג הקיצוני במפלגה חרדית מיטיבה עם נתניהו .  זאת ,  מאחר שאם יבחרו להצביע יהיה זה ככל הנראה לש"ס בראשות אריה דרעי או למפלגת יחד של ישי  שני פוליטיקאים שכבר הודיעו כי ימליצו על נתניהו בפני נשיא המדינה ראובן ריבלין .  יודגש כי כוחה האלקטורלי של הפלג הירושלמי מוערך בכמנדט ,  לכן בתרחישים מסוימים היא עלולה להכריע באשר לגורלו הפוליטי של ישי ,  ובכל מקרה להיטיב עם האפשרות לכינון ממשלת ימין עם החרדים .
 אחרי ככלות הקול והתמונה || הבחירות של יעקב ליצמן
הוכחה לדרישתם של אנשי אוירבך הגיעה בשבוע שעבר בדמות מכתב שכתב פטרונו הרוחני של ישי ,  הרב מאיר מאזוז ,  שבו הצהיר כי מפלגתו תדרוש את ביטול חוק הגיוס בהסכם קואליציוני .  גורמים המעורים בפרטים סירפו כי המכתב הועבר אל ביתו של הרב אויברך ,  אולם לטענתם טרם התקבלה החלטה סופית בעניין התמיכה .  
הפילוג החריף במחנה החרדי-ליטאי צבר תאוצה מאז פטירת הרב יוסף שלום אלישיב ב-2012 ,  שהנהיג את הציבור הליטאי והיה הסמכות העליונה של סיעת דגל התורה .  מרבית הציבור קיבל את הנהגתו של מחליפו ,  הרב אהרן לייב שטיינמן ,  אך קבוצה בראשות הרב שמואל אוירבך רואה ברבם את המנהיג .  אלו טענו כי הרב שטיינמן מוביל קו פשרני ,  ובשנה האחרונה אף האשימו אותו בשיתוף פעולה עם חוק הגיוס החדש .
 עם סגירת הרשימות לקראת הבחירות הקרובות ,  התברר לתומכיו של אוירבך באופן סופי שהם לא זכו לייצוג ביהדות התורה ,  דבר שעורר זעם רב .  הכעס מופנה כלפי הסיעה הליטאית במפלגה ,  דגל התורה ,  אך למעשה הסרת התמיכה שלהם עשויה לפגוע גם בסיעה החסידית אגודת ישראל .  
מלשכת ראש הממשלה לא נמסרה תגובה .
 לפניות לכתב יקי אדמקר :  yakiadamker@gmail.com 

פלג חרדי קיצוני במגעים עם נתניהו לביטול חוק הגיוס
נציגי הרב שמואל אוירבך שוחחו נציג מטעם ראש הממשלה על רקע התנגדותם הנחרצת לחוק ,  ולאור הסכסוך הפנימי בזרם החרדי-ליטאי שבעקבותיו הסירו תמיכתם ביהדות התורה ,  לה נהגו להצביע עד היום .  לא ידוע אם הצדדים הגיעו להבנות

