אושר תקצוב היובל להתנחלויות ,  מימון חגיגות ה-70 עדיין תקוע
עשרה מיליון שקל יוקצו לציון הניצחון במלחמת ששת הימים ולהקמת מפעל ההתנחלויות ,  כולל עצרת בכפר עציון .  בינתיים ,  התוכנית לגייס 150 מיליון שקל מתרומות ליום העצמאות בשנה הבאה תקועה ,  והשרה רגב מחפשת חלופות - ביניהן מרווחי עסקת מובילאיי
 ( בווידאו :  ישיבת הממשלה הבוקר )  
הממשלה אישרה הבוקר  ( ראשון )  תקציב של עשרה מיליון שקלים לציון יובל לניצחונה של ישראל במלחמת ששת הימים ,  בדגש על כיבוש השטחים שמעבר לקו הירוק והקמת מפעל ההתנחלויות ביהודה ושומרון .  אך על רקע אישור התכנית הזו ,  המדינה עדיין לא מצאה מקור תקציבי למימון חגיגות ה-70 ,  בשנה הבאה ,  והתוכנית לגייס לשם כך תרומות נתקלת בקשיים .
 את ההצעה שאושרה הבוקר יזמו השרים נפתלי בנט ומירי רגב ,  והיא זכתה לתמיכת ראש הממשלה בנימין נתניהו .  ההחלטה מקצה תקציב משותף של כעשרה מיליון שקלים ממשרדי החינוך והתרבות והספורט ,  חמישה מיליון מכל משרד ,  לקיום אירועים וכנסים שיציינו את  " הזיקה ההיסטורית והתרבותית של העם היהודי ליהודה שומרון ,  רמת הגולן ,  ובקעת הירדן ",  שבשיאם תתקיים עצרת ממלכתית בכפר עציון ב-13 בספטמבר ,  יום העלייה המחודשת לשם .  
עוד בוואלה !  NEWS:שטייניץ : " לא צריכים פליטים ממדינות ערב - גם לא סורים"התלמידים נותרו באוויר עם פירוק  " היי קיו ":   " הכסף לא יוחזר"גל החיסולים בשרון : " ידעו שהוא חי על זמן שאול "  
בשבועות הקרובים אמורה שרת התרבות והספורט מירי רגב לדווח לממשלה על ההתקדמות בפרויקט גיוס התרומות ,  שאמורות לכסות עלות של כ-150 מיליון שקל .  הממשלה אישרה בינואר האחרון את ההחלטה התקדימית לגייס תרומות ,  ולא לתקצב בעצמה את החגיגות .  המהלך גרר ביקורת ציבורית נרחבת ,  אך הפרויקט ממילא לא מתרומם ,  וכעת מחפשת רגב מקור אחר .
 השרה רגב הציעה לאחרונה שעלויות חגיגות ה-70 ימומנו מתגמולי המסים מעסקת הענק של רכישת חברת  " מובילאיי ".  רגב מצויה במחלוקת מתמשכת עם שר האוצר משה כחלון על תקצוב החגיגות :  בדצמבר האחרון סירב כחלון לתקצב את הקמת המינהלת המיוחדת בסעיף נפרד ,  ודרש שהתקציב יגיע מתוך תקציב משרד התרבות והספורט ,  שתחת רגב הגיע השנה לרמתו הגבוהה בכל הזמנים .
 יוזם ההצעה לגיוס תרומות למימון האירועים הוא ראש הממשלה נתניהו ,  שאף הביע את הסכמתו להיות ה"פרזנטור "  בגיוס הכספים בעולם היהודי .  הממשלה הסמיכה אותו לעשות זאת ולהקים מנגנון חוקי מיוחד לגיבוי המהלך ,  אך בשבועות האחרונים הוא נתקל בקשיים ,  ורגב צפויה להביא בשבועות הקרובים הצעת החלטה חדשה לתקצוב החגיגות מתקציב המדינה .  אם באוצר ידבקו בסירובם להקצות תקציב נפרד ,  ייתכן והשרים יתבקשו לספוג קיצוץ רוחבי .  
השרה רגב אמרה על אישור תקצוב חגיגות ה-50 לניצחון בששת הימים ושחרור חבלי יהודה ושומרון ,  בקעת הירדן ורמת הגולן : " החגיגות הללו נוגעות לכל ישראלי ,  כיוון שחבלי הארץ הללו ,  היו תמיד ונשארו לב ליבה של ארץ ישראל ".  לדבריה , " הזיקה העמוקה הזו צריכה להיות מעל לכל מחלוקת פוליטית ,  המשמעות הבטחונית-אסטרטגית והמפעל הציוני של ההתיישבות באזורים אלה הופכים את החגיגות למשמעותיות לחברה הישראלית ". 
השר בנט הוסיף : " מדינת ישראל תציין השנה בחגיגיות ובכבוד הראוי יובל לשחרורה של ירושלים ,  של הבקעה ,  השומרון והגולן .  עם שרוצה לדאוג לעתידו ,  צריך תמיד להסתכל אחורה על עברו ולדעת להמשיך את שושלתו .  חינוך הוא לא רק מצוינות לימודית ,  אלא גם חיבור שורשי ועמוק לשרשרת הדורות היהודית והישראלית ".  

אושר תקצוב היובל להתנחלויות ,  מימון חגיגות ה-70 עדיין תקוע
עשרה מיליון שקל יוקצו לציון הניצחון במלחמת ששת הימים ולהקמת מפעל ההתנחלויות ,  כולל עצרת בכפר עציון .  בינתיים ,  התוכנית לגייס 150 מיליון שקל מתרומות ליום העצמאות בשנה הבאה תקועה ,  והשרה רגב מחפשת חלופות - ביניהן מרווחי עסקת מובילאיי

