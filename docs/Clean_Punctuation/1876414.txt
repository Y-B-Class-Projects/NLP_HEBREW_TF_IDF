נתניהו :  העולם חייב לעצור את המרוץ של אירן לגרעין
הממשלה מקבלת סקירה מפורטת אודות מורכבות דו"ח סבא"א ,  שקבע כי טהרן חותרת להשגת נשק גרעיני .  נתניהו : " כל מדינה אחראית בעולם צריכה להסיק את המסקנות המתבקשות "
  ( צילום :  גדעון צנטנר ,  עריכה :  גדי וינסטוק ) 
על רקע ההצהרה של נשיא ארצות הברית ברק אובמה ,  לפיה הגיע לסיכום עם מנהיגי רוסיה וסין  " לפעול לגיבוש תגובה משותפת בעניין תוכנית הגרעין האירני ",  דנה הבוקר  ( ראשון )  הממשלה בפרטיו של דו"ח הסוכנות הבינלאומית לאנרגיה אטומית  ( סבא"א )  ,  שקבע כי טהרן חותרת לגרעין .  בפתח ישיבת הממשלה אמר נתניהו כי  " הממשלה תקבל היום סקירה על דו"ח סבא"א .  מדובר במסמך מקיף שמאשש את הטענות של מדינות מובילות בעולם וגם של ישראל ,  שאירן מפתחת נשק גרעיני .  כל מדינה אחראית בעולם צריכה להסיק את המסקנות המתבקשות .  הקהילה הבינלאומית חייבת לעצור מבעוד מועד את המרוץ של אירן להשגת נשק גרעיני ,  המאיים על העולם כולו ". 
לקראת תקיפה באירן ?  - סיקור מיוחד בוואלה ! 
אובמה ונשיאי רוסיה וסין : " תגובה משותפת "  לאירןהפנטגון :  תקיפה באירן תעכב התכנית ב-3 שנים בלבדנציג אירן בסבא"א : " מסקנות הדו"ח חסרות בסיס "
 לרוב ,  נותר העיסוק בסוגיית הגרעין האירני - נושא ביטחוני רגיש ומורכב - בגבולות פורומים מצומצמים יותר דוגמת פורום שרי השמינייה או הקבינט המדיני-ביטחוני .  אולם גורמים בירושלים מעריכים כי בשל מורכבות הסוגיה ,  וכן בשל העובדה שהדיון הציבורי על תקיפה אפשרית לכאורה של ישראל באירן התעורר ביתר שאת בשבועות האחרונים ,  בחר ראש הממשלה בנימין נתניהו להביא בפני השרים סקירה מקצועית מקיפה ,  בין היתר מפי מנכ"ל הוועדה לאנרגיה אטומית ,  ד"ר שאול חורב .  
בתוך כך ,  נשיא ארצות הברית ,  ברק אובמה ,  הודיע הלילה כאמור כי העלה את הנושא האירני בפגישות שקיים אתמול עם מנהיגי שתי המדינות שהביעו את התנגדותן להטלת סנקציות נוספות על טהרן - רוסיה וסין .  אובמה נפגש עם נשיא רוסיה ,  דמיטרי מדבדב ,  ונשיא סין ,  הו ז'ינטאו ,  בכינוס הארגון לשיתוף פעולה אסייתי-פסיפי  ( APEC )  בהונולולו שבהוואי .
 בתום פגישתם ,  קיימו אובמה ומדבדב מסיבת עיתונאים משותפת ,  בה הסכים אובמה לומר כי הנושא האירני עלה בפגישה ,  וכי במהלכה הסכימו שני האישים כי יש  " לפעול לגיבוש תגובה משותפת שתגרום לאירן לעמוד במחויבויותיה הבינלאומית ,  בכל הקשור לתוכנית הגרעין שלה ".  מדבדב לא התייחס לנושא בדברים שאמר לאחר הפגישה ,  שלדברי אובמה ,  דנו בה גם במצב באפגניסטן ובמצב בסוריה .  מדבדב התמקד בדבריו בפערים העמוקים בין עמדת רוסיה וארה"ב בשאלת הצבת מערכת הגנה מטילים באירופה .
 
נתניהו :  העולם חייב לעצור את המרוץ של אירן לגרעין
הממשלה מקבלת סקירה מפורטת אודות מורכבות דו"ח סבא"א ,  שקבע כי טהרן חותרת להשגת נשק גרעיני .  נתניהו : " כל מדינה אחראית בעולם צריכה להסיק את המסקנות המתבקשות "
 
