תחקיר ערוץ 10 :  אקדח מודפס ,  מטרים מראש הממשלה
צוות של  " צינור לילה "  הצליח להיכנס פעמיים למשכן הכנסת עם אקדח לא טעון שהודפס במדפסת תלת ממד ונוסה בהצלחה ,  ללא כל מכשול . " אתגר למערכי האבטחה בארץ "
 מחדל אבטחה ?  בפעם הראשונה בישראל הודפס אקדח במדפסת תלת ממד ,  והוא עשה את דרכו הישר למשכן הכנסת באין מפריע .  תחקיר חדשות 10 והתכנית  " צינור לילה "  יחשוף הערב  ( רביעי )  כיצד צוות התכנית הצליח להיכנס פעמיים למשכן ולהתקרב עד כדי מטרים בודדים לראש הממשלה ,  בנימין נתניהו .  
אותו אקדח הודפס על כל חלקיו ונוסה במטווח מקצועי בפיקוחו של ניצב בדימוס דן רונן ,  וירה כדור חי לעבר מטרת קרטון .  השלב הבא בניסוי היה לבחון עד כמה מעגלי האבטחה הרגישים בישראל ערוכים לאיום מהסוג הזה ,  ואז הוכנס האקדח כשאינו טעון בכדורים ,  ראשית למשרדי יו"ר ועדת הפנים של הכנסת ,  מירי רגב ,  ובמועד אחר ,  כאמור ,  לאירוע בכנסת בו השתתף נתניהו .  הכתב שנשא את האקדח המודפס עבר את כל שלבי הבידוק הביטחוני ,  כולל מעבר במגנומטר ,  וזאת מבלי שהתגלה .
 יצוין כי אף שהאקדח לא היה טעון בכדורים ,  ניתן לייצר גם קליעים באמצעות המדפסת ולמלא אותם באבק שריפה .  עם זאת ,  ישנים חיישנים שיכולים לזהות נוכחות של אבק שריפה בקרבת מקום ,  וכך ניתן אולי לאתר גם קליעים חיים מפלסטיק .  
קצין הכנסת ,  תת ניצב יוסי גריף ,  מסר בתגובה לתחקיר כי מדובר בתופעה חדשה המעמידה את כל מערכי האבטחה בארץ ובעולם באתגר מסוג חדש לגמרי . " בכנסת ,  כמו בכל משרדי הממשלה ומוסדות הציבור בודקים עתה את הנושא על מנת לתת לו פתרון מקצועי בהקדם האפשרי .  קצין הכנסת נמצא בקשר מתמיד עם יתר גורמי הביטחון בארץ על מנת להגיע לפתרון מהיר ואופטימלי לאיום החדש שנוצר ". 
ממשרד ראש הממשלה נמסר בשם השב"כ : " דרך הפעולה המתוארת בכתבה ידועה ומוכרת למערך האבטחה .  מלבד מערך הבידוק קיימים מספר מעגלי אבטחה גלויים וסמויים.מדובר במעשה חסר אחריות שיכול היה לסכן את מבצעי 'המשימה העיתונאית' המפוקפקת ולגרום להם נזק חמור ".  
בחודש מאי הצליח בעל מדפסת תלת ממד להדפיס אקדח ,  על כל חלקיו ,  והוא גם נוסה בהצלחה .  בסרטון רשת שהפיץ בעל המדפסת ,  קודי ווילסון ,  נראה שהוא יורה כדור אחד בודד ,  והוא אמר כי הוא מתכנן לשחרר את ההוראות להדפסת האקדח לרשת ,  לשימוש חופשי של המשתמשים .  
יצוין כי מדפסות תלת ממד ,  שהיו עד לפני כמה שנים מכשירים גדולים ויקרים ,  עוברות מזעור הן מבחינת הגודל והן מבחינת המחיר .  כיום ניתן להשיג מדפסת תלת מימד עובדת במחיר הנמוך מ-2,000 דולרים ולרכוש ערכה להרכבה ביתית במחיר הנמוך מ-1,000 דולרים .  
העת להדפיס :  אקדח מודפס נוסה בהצלחה 

תחקיר ערוץ 10 :  אקדח מודפס ,  מטרים מראש הממשלה
צוות של  " צינור לילה "  הצליח להיכנס פעמיים למשכן הכנסת עם אקדח לא טעון שהודפס במדפסת תלת ממד ונוסה בהצלחה ,  ללא כל מכשול . " אתגר למערכי האבטחה בארץ "
 
