נתניהו נגד ארץ נהדרת :  אני בעד סאטירה ,  אבל יש דברים שלא עושים
ראש הממשלה הצטרף לקולות המחאה נגד החיקוי של השר בנט בתכנית ,  בה הופיע הקומיקאי ערן זרחוביץ' עם תפילין במקום קוקיות . " אני בעד סאטירה ופרודיות ,  אבל יש דברים שלא עושים ",  אמר נתניהו .  ח"כ אדלשטיין : " בדיחה סרת טעם "
" לא חייבים להיות חובשי כיפות כדי להבין את החשיבות של המורשת שלנו ".  כך אמר היום  ( חמישי )  ראש הממשלה בנימין נתניהו ,  בהתייחסו לסערת  " ארץ נהדרת "  והחיקוי של השר נפתלי בנט שדמותו ,  בגילום ערן זרחוביץ' ,  הופיעה עם קוקיות המדמה את תסרוקתה של הזמרת זוכת האירוויזיון נטע ברזילי - אך בצורת תפילין .
" ראיתי איזשהו דבר לכאורה סאטירי ואני רוצה להגיד לכם - אני בעד סאטירה ופרודיות ,  כולכם יודעים שאנחנו סופגים כמות כזו גם כלפינו וזה בסדר ,  אבל יש דברים שפשוט לא עושים ",  אמר נתניהו בחוג תנ"ך לצד רעייתו שרה ,  במעון ראש הממשלה .
 יו"ר הכנסת יולי אדלשטיין התבטא גם הוא בנושא הבוקר ,  וצייץ בטוויטר כי  " כשסוכני החרש של הקג"ב גררו אותי למעצר ברוסיה ,  הם לקחו לי הכול ,  אבל דבר אחד הצלחתי להגניב לתא :  תפילין .  כשניסו לקחת לי אותם ,  שבתתי רעב .  בלעדיהם לא אוכל לשרוד .  עצוב שיש מי שהופך את התפילין לבדיחה סרת טעם .  ארץ נהדרת ,  יש דברים שלא עושים ".  
אתמול כתב יו"ר ש"ס אריה דרעי בחשבון הטוויטר שלו כי  " הערב שודר קטע מחפיר ופוגעני בתכנית 'ארץ נהדרת' ,  ששם ללעג ולקלס את התפילין ,  אותה מצווה קדושה שיהודים מסרו את נפשם להניחם בכל הדורות .  לא דבר שכזה היה מוצג באחת ממדינות העולם ,  היו כולם זועקים אנטישמיות .  אבל דווקא כאן ,  במדינת היהודים ,  עובר דבר כזה בשתיקה .  בושה !  ". 
גם שר הפנים לשעבר אלי ישי הביע את זעמו וכתב  " כך לא נראית סאטירה ,  כך נראה אבדן עשתונות ערכי וזלזול של תכניות הטלוויזיה בקדשי ישראל .  בתקשורת יודעים לצעוק על 'הדתה' ,  אבל כשמנגד זו המציאות בפריים טיים ,  פשוט אין אפשרות אחרת .  תמו הימים שטלית ותפילין היו ללעג ההמון .  עם ישראל ,  במדינת ישראל ,  חייב לזעוק על מיצג מחפיר שכזה ,  עד כאן !  ".  

נתניהו נגד ארץ נהדרת :  אני בעד סאטירה ,  אבל יש דברים שלא עושים
ראש הממשלה הצטרף לקולות המחאה נגד החיקוי של השר בנט בתכנית ,  בה הופיע הקומיקאי ערן זרחוביץ' עם תפילין במקום קוקיות . " אני בעד סאטירה ופרודיות ,  אבל יש דברים שלא עושים ",  אמר נתניהו .  ח"כ אדלשטיין : " בדיחה סרת טעם "
 
