נתניהו : " אפעל להקמת משטרה עירונית "
 הממשלה דנה בגל הרציחות האחרון בישיבתה השבועית .  ראש הממשלה תמך בהקמת משטרה עירונית לצד החמרת הענישה כלפי עבריינים אלימים .  אהרונוביץ' : " יש להילחם בפשע כמו בטרור "
 הממשלה תפעל לקידום המשטרה עירונית ,  כך אמר הבוקר  ( ראשון )  ראש הממשלה ,  בנימין נתניהו ,  בישיבת הממשלה השבועית . " גם היום נדון בנושא ונקבל סקירה של השר לביטחון פנים "  אמר נתניהו .  הממשלה דנה בנשוא נוכח גל האלימות האחרון .  כמו כן ,  בקרוב יתקיים דיון בוועדת השרים במטרה להגיע לנוסחה מוסכמת לקידום המשטרה העירונית .  
נתניהו הוסיף כי לצד הפעלתה של משטרה עירונית ,  יש להחמיר את הענישה . " זה זמן רב שאני אומר שהענישה לעבריינים אלימים בישראל איננה מספקת .  ביקשתי משר המשפטים להאיץ מהלכי חקיקה להחמרת הענישה "  אמר נתניהו . 
" הפשיעה והאלימות הם טרור כלפי החברה בישראל ,  ובטרור יש להילחם כמו בטרור ",  אמר השר לביטחון פנים ,  יצחק אהרונוביץ' בדיון .  הקמת מערך השיטור העירוני הוא המהלך הדרמטי של השנים הקרובות ובכוונתי להגדיל את פרויקט 'עיר ללא אלימות' מ-12 ערים ל-50 ". 
בדיון מיוחד שערכה ועדת הפנים של הכנסת בשבוע שעבר נוכח גל האלימות האחרון ,  אמר מפכ"ל המשטרה ,  רנ"צ דודי כהן כי  " יש להציב את המשטרה במקום אחר בסדר העדיפויות ".  לדבריו , " כשמדברים על חוסן לאומי ,  מדברים על צבאי .  הגיע הזמן לדבר על חוסן לאומי אזרחי ".  
כהן הוסיף כי במידה שיישאר מפכ"ל המשטרה ,  הוא  " מתחייב להוריד את הפשיעה ב- 30 אחוזים ".  לדבריו , " כמו שטיפלנו בפשיעה המאורגנת נצליח לפעול גם באלימות .  לא נרפה ידינו ונעשה הכול כדי לטפל במהלכים חדים בנושא האלימות ". 
אהרונוביץ' הבהיר אז כי  " אם יגידו לי 'עזוב את השיטור העירוני וקח עוד 10,000 שוטרים' ,  אני יורד מהרעיון של שיטור עירוני .  אנחנו צריכים לפחות 10,000 שוטרים נוספים ,  אבל כל עוד זה לא קורה אנחנו מבקשים את השיטור העירוני ". 

נתניהו : " אפעל להקמת משטרה עירונית "
 הממשלה דנה בגל הרציחות האחרון בישיבתה השבועית .  ראש הממשלה תמך בהקמת משטרה עירונית לצד החמרת הענישה כלפי עבריינים אלימים .  אהרונוביץ' : " יש להילחם בפשע כמו בטרור "
 
