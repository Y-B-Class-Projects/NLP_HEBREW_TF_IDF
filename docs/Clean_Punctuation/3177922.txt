בשקט בשקט ,  נתניהו אישר את עבודות השיפוץ ברחבת הכותל המשותפת
פרסום ראשון :  אחרי שנתניהו החליף את השרה רגב בראשות ועדת המקומות הקדושים והשר שטייניץ הסכים להחליף את השרה איילת שקד ,  אושרו העבודות ברחבת התפילה המשותפת עבור הזרמים הלא אורתודכסים .  השר דוד אזולאי ,  שביקש להתפטר מחברותו בוועדה ,  לא השתתף בהצבעה
ועדת המקומות הקדושים אישרה בשבוע האחרון את עבודות שיפוץ רחבת התפילה המעורבת בכותל המערבי ובכך הגיע לסיומו המשבר פוליטי שפרץ סביב העבודות בחודש שעבר .  לוואלה !  NEWS נודע כי ראש הממשלה בנימין נתניהו ,  שהחליף את השרה מירי רגב בראשות הוועדה והשר יובל שטייניץ ,  שהחליף את השרה איילת שקד ,  אישרו את העבודות בימים האחרונים .  השר דוד אזולאי ,  שביקש להתפטר מחברותו בוועדה ,  לא השתתף בהצבעה .  
השיפוץ המדובר נועד עבור רחבת התפילה הקיימת לגברים ונשים בקשת רובינסון בכותל ,  לטובת הרפורמים והקונסרבטיבים ,  כחלק ממתווה הכותל שאומץ בממשלה ב-2016 .  לאחר שמתווה הכותל בוטל בשנה שעברה ,  נתניהו הורה לזרז את העבודות להרחבת הרחבה שמשמשת את הזרמים הלא אורתודוכסים .  
לקריאה נוספת:71% ממצביעי הליכוד :  על מדינת ישראל להכיר בכל זרמי היהדותרגב : " הרפורמים נחמדים בארגנטינה - פה בארץ שיפעלו לפני הנהלים שלנו"רגב סירבה לאשר רחבה מעורבת בכותל : " מצפוני לא מאפשר "  
על פי חוק העתיקות ,  כל עבודה באתר דתי מחייבת את אישור ועדת השרים ,  שבה חברים השר לשירותי דתות ,  שר המשפטים והשר הממונה על רשות העתיקות ,  שהיא היום שרת התרבות והספורט מירי רגב .  לאחרונה רגב סירבה לאשר את עבודות לאחר שהופעלו עליה לחצים מצד גורמים חרד"ליים  ( חרדים-דתיים לאומיים )  בליכוד ולכן סמכותה הועברה לידי ראש הממשלה לצורך אישור העבודות .  
במקביל ,  גם שרת המשפטים איילת שקד נכנעה ללחץ של גורמים דתיים וביקשה להשתחרר מחברותה בוועדה ,  והיא הוחלפה על ידי שטייניץ .  העברת הסמכויות יצרה דאגה פוליטית ,  ושטייניץ היה היחיד מבין שרי הליכוד שהסכים לטפל בסוגיה של עבודות השיפוץ ,  שמעוררת התנגדות אצל החרדים והדתיים .  גם השר לשירותי דת דוד אזולאי הודיע על התפטרותו מהוועדה רגע לפני התכנסותה ,  וההחלטה אושרה בלעדיו .  

בשקט בשקט ,  נתניהו אישר את עבודות השיפוץ ברחבת הכותל המשותפת
פרסום ראשון :  אחרי שנתניהו החליף את השרה רגב בראשות ועדת המקומות הקדושים והשר שטייניץ הסכים להחליף את השרה איילת שקד ,  אושרו העבודות ברחבת התפילה המשותפת עבור הזרמים הלא אורתודכסים .  השר דוד אזולאי ,  שביקש להתפטר מחברותו בוועדה ,  לא השתתף בהצבעה

