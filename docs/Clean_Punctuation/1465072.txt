מובארק הזמין את נתניהו לפגישה בשארם
בעקבות שיחה חמה בין רה"מ בנימין נתניהו ונשיא מצרים חוסני מובארק ,  הוזמן נתניהו לשארם א-שייח . " לשלום - חשיבות עליונה "
 ראש הממשלה בנימין נתניהו ונשיא מצרים חוסני מובארק שוחחו אמש  ( שני )  והבטיחו להמשיך את קשרי הידידות בין שתי המדינות .  מובארק הזמין את נתניהו לפגישה בשארם א-שייח .  ראש הממשלה בירך על ההזמנה ואמר כי  " לשלום בין שתי המדינות יש חשיבות עליונה .  לשני הצדדים יש עניין משותף בהעמקת השלום כדי להדוף את האיומים עליהם ".  בלשכת נתניהו העריכו כי הפגישה תתקיים בקרוב .
 שיחתם של המנהיגים נערכה לאחר שבשובע שעבר אמר שר החוץ המצרי אחמד אבו אל-רייט כי לא ילחץ את ידו של שר החוץ הישראלי החדש אביגדור ליברמן אם יפגוש אותו במקרה ,  משום שהוא  " פגע במצרים ".  בראיון שהעניק לכלי תקשורת במצרים אמר השר כי מי שפוגע בכבוד של מצרים ,  עליו לשאת באחריות לתוצאות של דבריו .  דברי אבו אל-רייט התייחסו לנאומו של ליברמן בכנסת לפני מספר חודשים בו תקף ליברמן את מובראק .  עם זאת ,  במהלך טקס חילופי התפקיד עם שרת החוץ היוצאת ציפי לבני ,  אמר ליברמן כי מצרים היא גורם חשוב בעולם הערבי ובמזרח התיכון .  הוא אמר עוד כי ישמח לבקר במצרים ולארח את בכירי הממשל בישראל .
 
מובארק הזמין את נתניהו לפגישה בשארם
בעקבות שיחה חמה בין רה"מ בנימין נתניהו ונשיא מצרים חוסני מובארק ,  הוזמן נתניהו לשארם א-שייח . " לשלום - חשיבות עליונה "
 
