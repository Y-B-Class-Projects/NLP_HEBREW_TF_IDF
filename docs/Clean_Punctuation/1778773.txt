נתניהו :  הטרגדיה הגדולה של המפעל הציוני
בסגור שנתיים לכהונת ראש הממשלה אפשר כבר לסכם :  נתניהו הסיט את ישראל למסלול קונפליקט ומלחמה שנותן לאיומים הפשיסטיים של ליברמן ו"אם תרצו "  לפרוח ,  והוריד את מעמדה הבינלאומי לרמה נמוכה ממה שהדמיון יכול לשער .  ירון אזרחי מתריע :  זה הזמן לשנות כיוון
במתקפתו האחרונה על ארגוני השמאל ,  מנסה שר החוץ אביגדור ליברמן לקשור בין ארגונים וולונטריים הנאבקים על ערכים דמוקרטיים וזכויות אזרח לבין תאוריית ה"סכין בגב האומה ",  הידועה לשמצה בהיסטוריה של הפשיזם האירופאי .  שום התחכמויות מילוליות ושום הצטעצעות רטורית לא תחסל מעיני הציבור את המקורות האידיאולוגים של הטקטיקה הפשיסטית הידועה של הסכין בגב הפוגעת בחיילים העומדים בחזית .  אנו עדים לצירוף המדהים בין מקרתיזם וסטליניזם :  ההתקפה על אזרחים שוחרי זכויות ודמוקרטיה ,  שחלקם מזוהים עם האידיאלים הליברלים של ז'בוטינסקי וחלקם מזוהים עם הליברליזם של חוזה המדינה הרצל ,  היא מתקפה שכל חוקר פוליטי-היסטורי השוואתי יזהה בה מייד את הדמיון והזהות לגילויי תיאוריות הקשר בראשית ימיו של הפשיזם האירופאי .  
בימים האחרונים ,  סוערת ארה"ב בעקבות רצח ששת האזרחים וניסיון הרצח של חברת הקונגרס הדמוקרטית גבריאל גיפורדס באריזונה .  חלק גדול מכלי התקשורת האשים את הפוליטיקאית הימנית ,  שרה פיילין ,  שסימנה את גיפורדס במפת עוכרי המדינה .  אלפי קילומטרים מאריזונה ,  לא היסס אתמול שר החוץ הישראלי לסמן ארגונים ספציפיים ,  שהאנשים המנהיגים ומובילים אותם מוכרים לציבור ,  כבוגדים .  כאילו אין מספיק אנשים הזויים המסתובבים בקרבנו שרק מחפשים מטרה להפנות אליה את השנאה שלהם .
 אם לא הייתי יודע אחרת ,  הייתי חושד שאיווט ליברמן הוא סוכן פרובוקטורי של מדינה זרה ועוינת .  איך יכול להיות ששר החוץ מתנהג בצורה עוינת כלפי מדינת ישראל והדמוקרטיה שלה ?  התשובה נעוצה כמובן בראש הממשלה :  הראיות המצטברות בקדנציה השנייה של נתניהו מעידות כאלף עדים שהוא מזדהה באופן פנימי עמוק עם המתקפה של ליברמן על האגף הליברלי-סוציאל-דמוקרטי של החברה הישראלית .  כחיזוק לראיות אלו ,  אפשר להיזכר בהיסטוריה של נתניהו ,  הרצופה יחס עוין כלפי האוניברסיטאות ,  והתחברות לקבוצות פוליטיות ימניות קיצוניות בארה"ב ובמקומות אחרים בעולם .  אפילו בגינוי שפרסם היום לדבריו של ליברמן ,  שנועד להגן על שרי הליכוד ,  לא טרח ראש הממשלה להתייחס לארגוני זכויות האדם ,  אלא רק לחבריו למפלגה המשמשים עלה תאנה לימין הפנאטי שהוא מייצג ומטפח .  ואולם ,  אל לנו להיות מופתעים מבריחתו של נתניהו מאחריות והתעלמותו מבעלי דעות ביקורתיות ושונות משלו  כל שעלינו לעשות הוא להיזכר בקדנציה הראשונה שלו כראש ממשלה ,  ויתרה מכך ,  בתקופה שקדמה לרצח רבין .
 ראש הממשלה הנוכחי של מדינת ישראל ,  מר בנימין נתניהו ,  הוריד את מעמד ישראל בעולם לרמה נמוכה ממה שהדמיון יכול לשער .  בסגור שנתיים לכהונתו ,  הסיט את מדינת ישראל למסלול הקונפליקט והמלחמה ,  אותו מסלול שנותן לימין ולארגונים כמו  " אם תרצו "  לפרוח ואף דואג למימונם .  נתניהו הוא הטרגדיה הגדולה ביותר שנפלה על מדינת ישראל ועל המפעל הציוני מאז הקמתו ואם הציבור לא יתעורר ויבין זאת ההידרדרות תימשך .  
אין לי ספק שחלק גדול מהאנשים שהצביעו בקלפי עבור נתניהו מתעוררים עכשיו ;  אין לי ספק שאלה ואחרים לא תיארו לעצמם שראש הממשלה הזה יביא את מדינת ישראל למצב בו היא נמצאת ;  אין לי ספק שחלק גדול מתומכי גוש הימין הנמצא היום בשלטון הם אנשים תמימים ,  שואפי טוב ,  אוהבי ישראל ,  שפשוט נפלו קורבן להסתה ולתעמולה מניפוליטבית .  חשוב להזכיר :  בהעדר חוקה ,  חופש הביטוי של אזרחי ישראל איננו מוגן בקיר ברזל כמו בחוקה האמריקאית .  כולי תקווה שהאנשים הטובים ,  שרוצים בטובת המדינה והעם היהודי ,  יבינו שהדרך בה המדינה צועדת כרגע מובילה לשדה קטל עם אלפי קורבנות אזרחיים .  עכשיו ,  כרגע ,  הוא הזמן לשנות כיוון .
 
נתניהו :  הטרגדיה הגדולה של המפעל הציוני
בסגור שנתיים לכהונת ראש הממשלה אפשר כבר לסכם :  נתניהו הסיט את ישראל למסלול קונפליקט ומלחמה שנותן לאיומים הפשיסטיים של ליברמן ו"אם תרצו "  לפרוח ,  והוריד את מעמדה הבינלאומי לרמה נמוכה ממה שהדמיון יכול לשער .  ירון אזרחי מתריע :  זה הזמן לשנות כיוון

