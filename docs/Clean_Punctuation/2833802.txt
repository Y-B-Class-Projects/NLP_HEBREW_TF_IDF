ערב הנאום :  ארגון אמריקני התומך בנתניהו מממן פרסומות נגד הילרי קלינטון
ארגון ימין יהודי ,  שמייסדו מקורב לשגריר רון דרמר ,  ישקיע 200 אלף דולר בתשדירים נגד המועמדת האפשרית לנשיאות משום שלא הביעה תמיכה בנאום נתניהו בפני הקונגרס .  צפו בפרסומת
 ( נתניהו ביקר בכותל ערב הנאום : " מכבד את אובמה ")  
ערב טיסתו של ראש הממשלה נתניהו לארצות הברית ,  שם יתקיים נאומו השנוי במחלוקת בפני הקונגרס ,  רכש ארגון ימין יהודי התומך בנתניהו זמן אוויר בטלוויזיה כדי לשדר פרסומות נגד שרת החוץ לשעבר ומועמדת אפשרית לנשיאות הילרי קלינטון .  התשדירים תוקפים את קלינטון על כך שלא הביעה תמיכה בנאומו של נתניהו .  
הארגון שערך את הפרסומות נגד קלינטון וישקיע 200 אלף דולר בשידורן נקרא  " ועד החירום למען ישראל ",  ומייסדו הוא עיתונאי שמרן המקורב לשגריר ישראל בוושינגטון ויועצו הקרוב ביותר של נתניהו ,  רון דרמר .  בניגוד לקו ההיסטורי של הארגונים הפרו-ישראליים בארצות הברית ,  שנמנעים ממעורבות בבחירות לנשיאות ,  ארגון זה עסק במהלך שנת 2012 בהפצת ביקורת קשה במיוחד נגד הנשיא ברק אובמה ,  והוא נחשב למזוהה עם המפלגה הרפובליקנית .  
כאמור ,  בפרסומות שישודרו השבוע בוושינגטון ,  תוקף הארגון את קלינטון על כך שהיא אינה נוקטת עמדה לגבי נאומו של נתניהו בקונגרס .  שרת החוץ לשעבר ,  ומי שמסומנת כמועמדת המובילה לנשיאות ב-2016 ,  שומרת עד כה על שתיקה בנושא זה ,  אם כי היא הביעה תמיכה במדיניות הכללית של אובמה בנושא איראן והבהירה כי היא מתנגדת לחקיקת סנקציות חדשות על טהראן . 
" ראש ממשלת ישראל יגיע השבוע לוושינגטון כדי לנאום בקונגרס .  הדמוקרטים האנטי-ישראלים יחרימו את נאומו .  ואיפה הילרי קלינטון "?  ,  שואל התשדיר ,  שהוגדר בעיתון ניו יורק טיימס כ"אחד מתשדירי הבחירות הראשונים של בחירות 2016 ".  הפרסומות נגד קלינטון צפויות להעמיק את המשבר בין נתניהו למפלגה הדמוקרטית ,  על רקע קרבתו הידועה של הוועד המפיץ אותן לשגריר דרמר .  
נתניהו ימריא לוושינגטון מחר בבוקר ,  שעון ישראל ,  וינאם בפני הקונגרס ביום שלישי בערב .  בתום נאומו הוא ייפגש עם כמה סנאטורים בכירים ,  בהם מנהיג המיעוט הדמוקרטי בסנאט ,  הארי ריד .  עד כה הודיעו קרוב ל-30 חברי קונגרס דמוקרטים שבכוונתם להחרים את הנאום ,  זאת לצד סגן הנשיא ,  ג'ו ביידן ,  שהודיע כשבועיים לאחר ההודעה על הנאום על טיסה בהתראה קצרה לגואטמלה .
 טרם טיסתו ,  ביקר נתניהו בכותל המערבי והתייחס לביקורו הצפוי בוושינגטון ולמתיחות עם הממשל האמריקני . " בהזדמנות הזו אני מבקש לומר שאני מכבד את נשיא ארצות הברית ברק אובמה ",  הדגיש ראש הממשלה . " אני מאמין בעוצמת היחסים בין ישראל וארצות הברית ובעוצמתם להתגבר על חילוקי הדעות ,  אלה שהיו ואלה שמן הסתם עוד יהיו .  כראש ממשלת ישראל ,  חובתי לדאוג לביטחונה של ישראל ,  ולכן אנחנו מתנגדים בתוקף להסכם שמתגבש עם איראן והמעצמות ,  שיכול לסכן את עצם קיומנו .  מול הסכם כזה אנחנו חייבים להתאחד וגם להסביר את הסכנות שנובעות מההסכם הזה לישראל ,  לאזור ולעולם כולו ". 
 ( עדכון ראשון :  20:03 )  

ערב הנאום :  ארגון אמריקני התומך בנתניהו מממן פרסומות נגד הילרי קלינטון
ארגון ימין יהודי ,  שמייסדו מקורב לשגריר רון דרמר ,  ישקיע 200 אלף דולר בתשדירים נגד המועמדת האפשרית לנשיאות משום שלא הביעה תמיכה בנאום נתניהו בפני הקונגרס .  צפו בפרסומת

