בעקבות התמיכה באו"ם :  נתניהו ביטל ביקור של ראש ממשלת אוקראינה
אחרי ששלשום החזיר את השגרירים בניו זילנד וסנגל ,  ממשיך ראש הממשלה בצעדי המחאה על התמיכה בהצעת ההחלטה נגד ההתנחלויות .  הוא הורה לבטל את ביקורו של ולודימיר גרויסמן ,  שהיה אמור להגיע לישראל ביום רביעי
ראש הממשלה בנימין נתניהו הורה לבטל את ביקורו של ראש ממשלת אוקראינה ,  ולודימיר גרויסמן ,  בישראל ,  במחאה על תמיכתה של מדינתו בהצעת ההחלטה נגד ההתנחלויות שהתקבלה אתמול במועצת הביטחון של האו"ם - כך אישרו אמש  ( שבת )  גורמים מדיניים .  גרויסמן ,  ראש הממשלה היהודי של אוקראינה שנבחר לתפקידו באפריל האחרון ,  היה אמור להגיע לישראל ביום רביעי .
 אתמול הורה נתניהו גם על החזרת השגרירים בניו זילנד ובסנגל וכן על ביטול ביקורו של החוץ הסנגלי בישראל שתוכנן לחודש הבא .  בנוסף ,  הנחה נתניהו את משרד החוץ לבטל את תכניות הסיוע לסנגל ולבטל ביקורים מתוכננים של שגריר שתי המדינות ,  שהעלו את הצעת ההחלטה .  
מוקדם יותר תקף נתניהו את ארצות הברית ואמר כי  " בניגוד גמור להתחייבות האמריקנית ,  ביצע ממשל אובמה מחטף אנטי-ישראלי מביש באו"ם ".  לדבריו , " ההחלטה לא רק שאינה מקרבת את השלום ,  היא מרחיקה אותה .  היא פוגעת גם בצדק ,  היא פוגעת באמת ".  הוא הוסיף כי הורה להפסיק מימון של 30 מיליון שקל למזכירויות שצפויות לפעול על פי החלטת האו"ם בנושא הפלסטינים .
 נתניהו הבטיח כי ההחלטה הזאת תבוטל . " נטפלים לדמוקרטיה היחידה במזרח התיכון .  איזו בושה .  אנחנו דוחים את ההחלטה על הסף כפי שדחינו את ההחלטה באו"ם שקבעה שהציונות היא גזענות .  זה ייקח זמן ,  וגם זו תבוטל ",  אמר . " מהעז הזה עוד יצא מתוק .  והבא לקלל עוד יצא מברך ".  
ההחלטה הדרמטית ,  שהגיעה לאחר שארצות הברית נמנעה בהצבעה במקום להטיל את הווטו המסורתי ,  תיאלץ את ירושלים ו-וושינגטון להחליט על צעדיהן הבאים .  מלבד ארצות הברית ,  כל 14 המדינות הנותרות החברות במועצת הביטחון תמכו בהצעה .
  ( עדכון ראשון :  22:09 )  

בעקבות התמיכה באו"ם :  נתניהו ביטל ביקור של ראש ממשלת אוקראינה
אחרי ששלשום החזיר את השגרירים בניו זילנד וסנגל ,  ממשיך ראש הממשלה בצעדי המחאה על התמיכה בהצעת ההחלטה נגד ההתנחלויות .  הוא הורה לבטל את ביקורו של ולודימיר גרויסמן ,  שהיה אמור להגיע לישראל ביום רביעי

