נתניהו על הקלטת בנו : " הסתלבט על חבר ,  חינכנו לכבד נשים "
 ראש הממשלה התייחס לחשיפת הקלטות דברי בנו יאיר לבנו של הטייקון קובי מימון בדבר הקלות במסגרת מתווה הגז ותשלום לחשפניות . " הוא אמר את הדברים בהשפעת אלכוהול בלי להבין ,  זו הייתה הלצה חסרת טעם "
 ראש הממשלה בנימין נתניהו אמר היום  ( שלישי )  כי  " חינכנו את ילדינו להעצמת נשים בכל התחומים ".  נתניהו התייחס לפרסום הקלטת בנו יאיר בחדשות 2 יחד עם חבריו ,  ניר מימון  בנו של טיקון הגז קובי מימון ,  ורומן אברמוב  המשמש כנציגו של המיליארדר האוסטרלי ג'יימס פקר בישראל .  בשיחה נחשף ליל הוללות של בנו של ראש הממשלה שכלל תשלומים באלפי שקלים לחשפניות וקשר משמעותי עם בנו של מימון .
" בני יאיר אמר אתמול ,  מה שהוא כינה בצדק - 'דברי הבל' על נשים .  הוא התנצל על כך ,  אלה לא הערכים שעליהם התחנך בבית .  רעייתי ואני חינכנו את הילדים שלנו לכבד כל אדם באשר הוא ,  ולכבד כל אישה באשר היא ",  אמר נתניהו .
 נתניהו אמר במסיבת עיתונאים כי פגש את ניר מימון ,  רק פעם אחת וכי  " אינו מכיר את הקשר שלו עם יאיר .  פעלתי בעניין הגז לטובת ישראל ,  הרבה מאוד כסף נכנס לקופת המדינה .  כל אזרחי ישראל נהנו ממתווה גז חוץ מקובי מימון .  בני אמר את הדברים תחת השפעת אלכוהול כהלצה חסרת טעם לחבר .  הסתלבט על חבר .  כל מי שמכיר את המתווה יודע שהדברים לא נכונים ". 
עוד בנושא :  סערת ההקלטות : " שחיתות רקובה ";  יאיר נתניהו : " זו לא דרכי"חובב חשפניות שגדל בבית ראש הממשלה ,  מחליפים רק בקלפי ?  
השיחה הוקלטה במהלך קיץ 2015 ,  ערב חתימת מתווה הגז .  במהלך הבילוי ,  נתניהו לווה על ידי מאבטח ונהג שרד .  מלבד אופיו מעורר המחלוקת של ליל הבילויים הסוער ,  ההקלטות חשפו ממד מטריד נוסף בנוגע לקשרים שעולים לכאורה בין משפחת נתניהו למשפחתו של טייקון הגז מימון .  בהקלטות נשמעים השלושה מגחכים בנושא ,  על רקע העברת הכספים ביניהם במועדון החשפנות .  נתניהו הבן נשמע אומר ,  בין השאר לבנו של מימון : " אבא שלי סידר לאבא שלך 20 מיליארד דולר ,  נלחם בכנסת ,  ואתה מתווכח איתי על 400 שקלים ". 
לאחר שידור ההקלטות של יאיר נתניהו וחבריו לאחר בילוי במועדון הגיב בנו של ראש הממשלה לכתבה ,  אותה הגדיר כ"צהובה ומבישה "  ואף ציין כי מדובר בהקלטות סתר לא חוקיות שבוצעו לפני שנתיים וחצי . " זו הייתה שיחה לילית ,  תחת השפעת אלכוהול ,  בה אמרתי דברי הבל על נשים ודברי הבל אחרים שמוטב שלא היו נאמרים ",  אמר .
" הדברים אינם מייצגים את מי שאני ,  את הערכים עליהם חונכתי ואת מה שאני מאמין בו ",  הוסיף יאיר נתניהו . " אני מצר על הדברים ומתנצל אם מישהו נפגע מהם .  כמו כן ,  הדברים שאמרתי לניר מימון היו בגדר בדיחה לא מוצלחת והסתלבטות עליו ,  וכל בר דעת מבין זאת .  מעולם לא התעניינתי בנושא מתווה הגז ולא היה לי שום מושג לגבי פרטיו ".  
במערכת הפוליטית ובסביבתה נמתחה ביקורת חריפה נגד משפחת נתניהו .  ראש הממשלה לשעבר אהוד ברק אמר כי יאיר נתניהו הוא  " נרקיס שצמח בביצת שחיתות מסריחה ,  עם טובות הנאה ממיליארדרים ועסקאות אפלות על חשבון אזרחי ישראל ". 
ח"כ עמר בר-לב  ( המחנה הציוני )  הגיב גם כן להקלטות . " בעוד שהלילה קרוב לוודאי יאושר חוק המרכולים ,  ילדי נתניהו גורמים לעובדי מדינה לחלל שבת וממש לא עבור פיקוח נפש ",  אמר הח"כ . " ועוד הערה - אם ילדי הזוג נתניהו יסתובבו פחות במועדוני חשפנות ובמסיבות בניו זילנד ,  קרוב לוודאי שיכירו אותם קצת פחות בעולם ,  ואולי לא יצטרכו אבטחה ".  
מטעמה של משפחת נתניהו נמסר אתמול בתגובה לשידור הכתבה : " יחשוב כל הורה שצפה בכתבה איך היה מגיב לו כל אמירת סרק של ילדיו הייתה הופכת לכותרת ראשית בערוץ 2 ,  כל יציאה מהבית מושא לתחקיר וכל שיחה יעד להקלטת סתר .  רדיפה ,  שפיכות דמים ושיימינג - כל האמצעים כשרים בעיניכם לפגוע בממשלת הליכוד בראשות נתניהו ,  גם במחיר פגיעה חסרת מעצורים בבני משפחתו .  אינכם בוחלים אפילו בשימוש בהקלטת סתר שנערכה באופן מגמתי ושנעשתה באופן מביש ובלתי חוקי על ידי נהג במשרדראש הממשלה ". 
עוד נמסר כי : " ברשעות חטטנית כזאת לא סיקרתם אף בן משפחה של שום ראש ממשלה אחר ,  כולל בני משפחה שהפגינו נגד חיילי צה"ל בזמן מבצע צבאי וזכו כמעט לאפס סיקור .  מסע הציד שלכם הגיע לשפל חדש וחסר תקדים עם פרסום הקלטת סתר של דברים שנאמרו בצחוק לפני שנתיים וחצי בין צעירים בבילוי עם אלכוהול .  הדברים אינם ראויים לשידור בתכנית של רכילות זולה ,  לא כל שכן במהדורת חדשות מרכזית.גורמי האבטחה הם אלה שמחליטים על סידורי האבטחה וההסעה של בניו של ראש הממשלה .  כשאתר איראני מפרסם את תמונותיהם של יאיר ואבנר וקורא לחיסולם ,  כנראה שיש לגורמי האבטחה סיבה טובה לעשות זאת ".  

נתניהו על הקלטת בנו : " הסתלבט על חבר ,  חינכנו לכבד נשים "
 ראש הממשלה התייחס לחשיפת הקלטות דברי בנו יאיר לבנו של הטייקון קובי מימון בדבר הקלות במסגרת מתווה הגז ותשלום לחשפניות . " הוא אמר את הדברים בהשפעת אלכוהול בלי להבין ,  זו הייתה הלצה חסרת טעם "
 
