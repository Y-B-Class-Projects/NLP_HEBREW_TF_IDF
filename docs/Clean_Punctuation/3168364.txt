 " תגידו שזו לא אני !  ":  כששרה נתניהו שמעה את קלטת ה"פסי-כו-לו-גית "
 ביום פרסום ההקלטות בוואלה !  NEWS התקיימו שיחות ועידה בין בני הזוג נתניהו לבין יועצי התקשורת ,  שהגדירו את האירוע  " רעידת אדמה ".  רעיית רה"מ ביקשה מהם למסור כי  " מישהו מתחזה לי "  וטענה ש"אין לי קול צרוד כזה ".  לבסוף ,  הוחלט לדבוק בגרסה הרשמית שנמסרה לתקשורת
 ( הקלטת שרה נתניהו ,  שנחשפה בוואלה !  NEWS )   
" תגידו שזו לא אני !  לי אין לי קול צרוד כזה !  "  - כך הגיבה רעיית ראש הממשלה לפרסום הקלטת שנחשפה בוואלה !  NEWS ,  שבה היא נשמעת צועקת על יועץ התקשורת שעיה סגל .  הקלטת ,  שבה נשמעת נתניהו צועקת ,  בין השאר ,  כי היא  " פסי-כו-לו-גית !  ",  הוגדרה על ידי צוות התקשורת של בני הזוג כ"רעידת אדמה ".  ביום פרסום הקלטת ,  התקיימו כמה שיחות ועידה בין בני הזוג נתניהו לבין יועצי התקשורת .  במהלך השיחות ניסו היועצים לגבש אסטרטגיה להתמודדות עם הפרסום המביך .  
רעיית ראש הממשלה הנחתה את יועצי התקשורת לטעון בפני העיתונאים כי היא אינה האישה הנשמעת בקלטת . " תגידו שזה לא הקול שלי ,  מישהו חיקה את הקול שלי ",  אמרה נתניהו ,  כך על פי עדות של אחד האנשים שלקחו חלק בשיחה .  היועצים ניסו להסביר לרעיית ראש הממשלה שזה לא קו הגנה סביר ,  אך היא התעקשה לטעון שלא מדובר בה . " מישהו מתחזה לי ",  טענה .  יועצי התקשורת לא הסכימו לחלוק גרסה זו עם העיתונאים ,  ונצמדו לתגובה שנמסרה מיד לאחר פרסום הקלטת .  
לקריאה נוספת בוואלה !  NEWS:הטרור שניצח את נתניהו :  ההקלטות חשפו את ראש הממשלה ובעייתועובדים לשעבר במעון רה"מ על הקלטות שרה נתניהו : " זה רק קמצוץ "  
למרות האווירה הקשה שנוצרה בעקבות פרסום הקלטת ,  גורם שנכח בשיחות העיד כי ראש הממשלה נתניהו נהג בקור רוח .  לדבריו ,  במהלך שיחות ההתייעצות ניסה ראש הממשלה להבין כיצד הגיעה הקלטת לידי וואלה !  NEWS והעלה השערות לגבי מקור הדליפה של שיחת הטלפון הרגישה והמביכה .  
מטעמו של ראש הממשלה נמסר : " כמה צביעות ,  רשעות ונבזות יש אצל אותו 'יועץ לשעבר' שאמר שמטרת חייו היא שהציבור יכיר את שרה נתניהו האמיתית ,  הטובה והתורמת לציבור ולנפץ את הדימוי השלילי שהתקשורת יצרה לה .  ב-5 בנובמבר 2017 אותו יועץ שלח לשרה נתניהו את הסמס הבא :  שרה אהובה ,  יום הולדת שמח ושתדעי בשנים הקרובות תיקון גדול לעוול הענק והבלתי נתפש שנגרם לך .  אני חש שהרווחתי חברה מדהימה ומקווה לחגוג במהרה את הצדק אודותיך כאישה חכמה ,  רגישה ,  חזקה ומשכילה ,  שכל עם ישראל ידע את האמת הזאת .
" רק כמה שבועות לאחר מכן אותו 'יועץ לשעבר' הדליף את הקלטת לתקשורת מאחורי גבה של שרה נתניהו ,  תוך שהוא מציג עצמו כחבר ובמקביל נתן לה עצות אחיתופל בעניין זה .  כעת הוא ממשיך לנהל קמפיין השחרה כדי להלבין את העבירות שהוא עצמו עשה ואת בגידתו .  איזו שפלות בלתי נתפשת ".  
בחודש פברואר נחשפה בוואלה !  NEWS ההקלטה ,  שבה נשמעת שרה נתניהו זועמת על אחד מיועצי המשפחה הבכירים בעקבות ידיעה שפורסמה בעניינה במדור רכילות .  הידיעה הייתה בעלת אופי חיובי ,  החמיאה לנתניהו ופירטה כיצד רעיית ראש הממשלה  " החליטה להירתם ולתת את חסותה לאירוע התרמה ",  באקדמיה למוזיקה ולמחול בירושלים ,  שבה למדו בניה ,  יאיר ואבנר .
 למרות זאת ,  הידיעה עוררה את חמתה של נתניהו ,  משום שפורסמה מבלי שצוין בה שהיא פסיכולוגית .  פרט לכך ,  הוטרדה נתניהו גם מהעובדה שבכתבה מצוין ש"תואר אשת ראש הממשלה מחייב גם לפעילות ציבורית ".  
בהקלטה שנחשפה נשמעת נתניהו מטיחה בצרחות בעובד הבכיר : " פסי-כו-לו-גית ,  M.A ,  B.A - זהו !  ".  בין הצעקות ,  דורשת נתניהו מהעובד לנזוף בעיתונאי המפרסם על הנוסח ,  והחלה לצטט מהכתבה - ולגעור . " הוא מקבל ממך עכשיו שיחת נזיפה ?  חוץ מזה - נוסח .  'אשת ראש הממשלה ,  מחייב גם פעילות ציבורית' ,  למה ?  !  למה ?  !  ",  ומיד לאחר מכן ממשיכה בצעקות : " אשת ראש הממשלה הזאת עושה פעילות ציבורית כל יום !  בעבודה המקצועית שלה !  ". 
בבוקר שלאחר האירוע ,  פרסם ראש הממשלה סרטון תגובה בעמוד הפייסבוק שלו ,  בשעת בוקר מוקדמת .  בסרטון מותח נתניהו ביקורת על העובדה כי הקלטת בת תשע שנים . " מי יודע איפה הייתה הקלטת הזאת ומה עבר עליה ?  ",  שואל נתניהו . " מה יש בקלטת ?  שרה מרימה את קולה בכעס ,  בשיחה שהוקלטה בסתר .  אבל כשמדובר במשפחה שלי ,  ברעייתי ,  בילדיי ,  הכל מותר .  מתירים את דמם ".   

" תגידו שזו לא אני !  ":  כששרה נתניהו שמעה את קלטת ה"פסי-כו-לו-גית "
 ביום פרסום ההקלטות בוואלה !  NEWS התקיימו שיחות ועידה בין בני הזוג נתניהו לבין יועצי התקשורת ,  שהגדירו את האירוע  " רעידת אדמה ".  רעיית רה"מ ביקשה מהם למסור כי  " מישהו מתחזה לי "  וטענה ש"אין לי קול צרוד כזה ".  לבסוף ,  הוחלט לדבוק בגרסה הרשמית שנמסרה לתקשורת

