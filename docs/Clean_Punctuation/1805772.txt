אלמנת ליאור בוקר : " הגיבור הפרטי הפך ללאומי "
 בכירי משטרה ,  ח"כים ואשת ראש הממשלה ,  שרה נתניהו ,  הגיעו לאור עקיבא על מנת לחלוק כבוד לתת ניצב ליאור בוקר שנהרג באסון הכרמל .  בערב הוקראה גם הודעה מטעם ראש הממשלה בנימין נתניהו
לכבוד יום הולדתו ה-57 ,  נערך אמש  ( רביעי )  ערב הוקרה לזכרו של תת ניצב ליאור בוקר שנהרג באסון הכרמל בשעה שניסה לחלץ שוטרים מאוטובוס השב"ס הבוער .  באירוע ,  שנערך בהיכל התרבות של אור עקיבא השתתפו מפכ"ל המשטרה ,  דודי כהן ,  המפכ"ל לשעבר ,  משה קראדי ,  מפקד מרחב צפון ,  ניצב שמעון קורן ,  השר לשעבר ראלב מג'דלה ,  ח"כ איוב קרא ,  ח"כ יעקב אדרי ,  ח"כ אריה ביבי ואשת ראש הממשלה שרה נתניהו .  
בתו של בוקר ,  נופר ,  נשאה דברים במהלך האירוע ואמרה : " גדלנו לאבא מיוחד ובשני לדצמבר כל המדינה ידעה מה שאנחנו יודעים מזמן .  נסו לחשוב על אדם שאוהב אתכם אהבה עצומה ללא תנאים ,  כזה היה אבא ".  אלמנתו נאווה בוקר אמרה לוואלה !  חדשות : " מחר היינו אמורים לחגוג את יום הולדתו של הגיבור הפרטי שלי שהפך ללאומי .  היתה בינינו אהבה גדולה ואמיתית .  ליאור ידע לראות את הטוב בכל דבר .  אני אפעל להשאיר מורשת ליאור ולהנצחתו על מנת שהדורות הבאים ילכו בעקבותיו ".  
עוד נישאו בכנס דברים בשמו של ראש הממשלה בנימין תניהו . " תרומתו של ליאור לביטחון האישי של אזרחי ישראל בכלל ושל תושבי חדרה בפרט היא גדולה ומשמעותית .  בשעת מבחן הוכיח תת ניצב בוקר דבקות בעקרונותיו גם במחיר איבוד חייו שלו ",  אמר נתניהו .  ראש עיריית אור עקיבא שמחה יוספוב אמר כי  " ליאור היה קצין וג'נטלמן .  כה סמלי שהוא שמסלול חייו הסתיים כשנחלץ להציל אחרים .  נפילתו בחזית כל כך אופיינית לאישיותו .  הוא היה גיבור בחייו וגיבור במותו ". בתחילת השבוע החולט על הענקת אות המופת לשוטרים שחירפו את נפשם ונספו בשריפת הענק בכרמל .  ועדת העיטורים בראשות מפכ"ל המשטרה ,  רב-ניצב דודי כהן ,  החליטה להעניק את אות המופת לתת-ניצב אהובה תומר ,  תת-ניצב ליאור בוקר וסגן-ניצב איציק מלינה ,  שנהרגו בשריפה בכרמל .  ליאור השאיר אחריו אלמנה חמש בנות ,  הורים ואח .
 
אלמנת ליאור בוקר : " הגיבור הפרטי הפך ללאומי "
 בכירי משטרה ,  ח"כים ואשת ראש הממשלה ,  שרה נתניהו ,  הגיעו לאור עקיבא על מנת לחלוק כבוד לתת ניצב ליאור בוקר שנהרג באסון הכרמל .  בערב הוקראה גם הודעה מטעם ראש הממשלה בנימין נתניהו

