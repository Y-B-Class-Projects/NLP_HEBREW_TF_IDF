 " מוכן לפתוח מיד במו"מ עם סוריה והרשות "
 רה"מ נתניהו אמר עם שובו מארה"ב כי הוא מוכן לפתוח במו"מ ללא תנאים מוקדמים עם דמשק .  על הרשות : " חייבים להכיר בצרכי הביטחון של ישראל "
  ( באדיבות ערוץ 1 ) 
ראש הממשלה בנימין נתניהו התייחס הערב  ( רביעי )  להבנות שאליהן הגיע עם נשיא ארצות הברית ,  ברק אובמה .  עם נחיתתו בנמל התעופה בן-גוריון אמר נתניהו ,  כי  " הסכמנו שצריך להתחיל מיד בתהליך השלום .  אני מוכן לפתוח מיד במשא ומתן עם הפלסטינים ועם סוריה ".  לדבריו , " במסלול הסורי אני דורש שלא יהיו תנאים מוקדמים ,  ובמסלול הפלסטיני יש לתת מענה לכל צרכי הביטחון של ישראל ". 
לדברי נתניהו , " ישראל מעוניינת להרחיב את מעגל השלום ולהכניס לתוכו מדינות ערביות נוספות .  מדינות ערב צריכות גם הן לתת תמורות לתהליך כבר עכשיו .  בשבועות ובימים הקרובים נתחיל בשיחות עם האמריקאים בצוותי עבודה שונים סביב כל הנקודות האלה ". 
נתניהו התייחס גם לנושא הגרעין האירני ,  וטען כי הגיע במהלך ביקורו להסכמה ,  לפיה היעד המשותף של ישראל ושל ארצות הברית הוא מניעה מאירן לפתח יכולת גרעינית צבאית . " הנשיא אובמה הבהיר שהדיאלוג בין ארצות הברית לבין אירן אינו בלתי מוגבל בזמן ואני מעריך אותו על כך ",  אמר ראש הממשלה .  הוא הוסיף ,  כי הצדדים הגיעו להבנה  " שישראל שומרת לעצמה את הזכות להגנה עצמית ". 
הבוקר דווח ,  כי הנשיא אובמה צפוי להכריז בתחילת החודש הבא במצרים על תכנית חדשה לשלום במזרח התיכון .  לפי התכנית ,  בתוך ארבע שנים תוקם מדינה פלסטינית עם רצף טריטוריאלי ,  שבירתה מזרח ירושלים .  בנוסף ,  יוקפאו כל ההתנחלויות ויפונו מאחזים בלתי חוקיים .  זכות השיבה לא תותר ופליטים פלסטינים יוכלו לשוב רק לשטחי הגדה שנכבשו ב-1967 על ידי ישראל .

" מוכן לפתוח מיד במו"מ עם סוריה והרשות "
 רה"מ נתניהו אמר עם שובו מארה"ב כי הוא מוכן לפתוח במו"מ ללא תנאים מוקדמים עם דמשק .  על הרשות : " חייבים להכיר בצרכי הביטחון של ישראל "
 
