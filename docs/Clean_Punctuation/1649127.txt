מתרחבת האופוזיציה לרפורמה של נתניהו
באופן מפתיע :  גם הוועדות המקומיות מתנגדות לרפורמה של נתניהו בחוק התכנון והבנייה . " זה כמו שמנהל מפעל יוסיף 50% שעות נוספות לעובדיו ,  מבלי לשאול אותם ומבלי לשלם תמורה "
 הרפורמה לחוק התכנון והבנייה עשויה לעלות בקרוב לדיון ואישור בממשלה - בתנאי שבג"צ ידחה את עתירת הארגונים הסביבתיים ,  שביקשו להאריך את משך הזמן בו ניתן להגיש השגות לרפורמה לכל הפחות ל-90 ימים ,  נוכח מורכבותו .  משך הזמן לפרסום השגות על פרסום טיוטת החוק ,  בה 241 עמודים ו-585 סעיפים הוגבל ל-21 יום בלבד והיום זהו המועד האחרון להגשת התנגדויות .  
כעת מתברר כי גם הוועדות המקומיות בערים השונות ,  מתנגדות לרפורמה שמקדם נתניהו .  הדבר מפתיע משום שהחוק אמור לכאורה לחזק את הוועדות המקומיות ,  על חשבון הוועדות המחוזיות .  
חבר מועצת העיר הרצליה דרור עזרא ,  שיגר באחרונה מכתב למנכ"ל משרד ראש הממשלה אייל גבאי ,  נגד יישום הרפורמה בשם חברי ועדות מקומיות שונות . " רוב חברי הוועדות המקומיות ",  כך כתב , " הם מתנדבים שעושים את תפקידם ללא תמורה כספית .  ללא ספק הוספת תפקידים לוועדות המקומיות תגרום להגדלה משמעותית של הזמן שחברי הוועדה ידרשו להשקיע בתפקידם ,  זאת בנוסף לאחריות הפלילית המוגברת שמוצעת ברפורמה .  הדבר דומה להחלטה שרירותית של מנהל מפעל להוסיף 50% שעות נוספות לעובדיו בלי לשאול את העובדים ובלי לשלם תמורה ".  
הוועדה המקומית בעיריית תל אביב תקדיש מחר שעתיים לדון בנושא הרפורמה בחוק התכנון והבנייה .  את הדיון ינחה היועץ המשפטי של העירייה עו"ד עוזי סלמן .  נודע כי לפחות 90% מחברי הסיעות החברים בוועדה מתנגדים לרפורמה במתכונתה הנוכחית ושוקלים להצטרף לעתירה שהגישו הארגונים הירוקים .  כך לדברי חבר מועצת העיר ארנון גלעדי , " הדיון הציבורי ברפורמה מרחיקת לכת שתשנה את פניה של תל אביב דמוגרפית ואורבנית לא מוצה ומתחייבת ארכה הגיונית לדיון זה ". 

מתרחבת האופוזיציה לרפורמה של נתניהו
באופן מפתיע :  גם הוועדות המקומיות מתנגדות לרפורמה של נתניהו בחוק התכנון והבנייה . " זה כמו שמנהל מפעל יוסיף 50% שעות נוספות לעובדיו ,  מבלי לשאול אותם ומבלי לשלם תמורה "
 
