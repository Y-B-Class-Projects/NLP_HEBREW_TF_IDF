בצל פינוי עמונה :  נתניהו שוחח עם ארדן על הרס מבנים בלתי-חוקיים במגזר
ראש הממשלה הנחה את השר ארדן לקדם  " אכיפה שוויונית בחוק "  כבר בימים הקרובים ,  אף שהסמכות להוציא ולממש צווי הריסה אינה בידי המשטרה ,  אלא בידי מנהל התכנון ,  הכפוף לשר האוצר כחלון . " תכנית נקמנית של ממשלת ימין קיצוני "
 ראש הממשלה בנימין נתניהו שוחח היום  ( שבת )  עם השר לביטחון הפנים גלעד ארדן ,  והנחה אותו לקדם את אכיפת הבנייה הבלתי-חוקית במגזר הערבי בימים הקרובים .  לפי תכנית האכיפה ,  מבנים בלתי חוקיים במרכז ,  בדרום ובאזור ירושלים ייהרסו .
 על רקע פינוי עמונה ,  מדובר בהודעה השלישית שנתניהו מוציא בימים האחרונים בנושא ,  שנידון השבוע בכנסת . " ראש הממשלה נתניהו נחוש להביא לאכיפה שוויונית בחוק ,  גם בתחום הבנייה הבלתי חוקית ,  הן במגזר הערבי והן במגזר היהודי ",  נמסר מלשכתו .
 ברקע ההצהרות ,  המשטרה נמצאת בעיצומה של תכנית אכיפה לאומית במגזר הערבי שמובילים השר ארדן והמפכ"ל רוני אלשיך .  בין היתר ,  אחת המטרות של התוכנית היא אכיפה מוגברת של הבנייה הבלתי חוקית במגזר הערבי .
 נתניהו שוחח עם השר לביטחון פנים ואולם ,  המשטרה אינה אחראית על התהליך של הוצאה וביצוע של צוי הריסה למבנין בלתי חוקיים ,  אלא היחידה הארצית לאכיפת דיני התכנון והבנייה במינהל התכנון ,  הכפופה למשרד האוצר ולשר האוצר משה כחלון .  יחידת האכיפה אחראית על הוצאת הצווים ומימוש פסקי דין ,  המשטרה היא גורם מאבטח בלבד כאשר פקחי היחידה מגיעים להרוס מבנים בלתי חוקיים .  
ברשימה המשותפת ,  התקוממו חברי כנסת נגד הנחיית נתניהו .  ח"כ עאידה תומא-סלימאן אמרה כי  " ההנחיות האחרונות של ראש הממשלה משקפות את הנקמנות בהתנהלות ממשלת הימין הקיצוני בישראל .  ההנחיה הזו מוכיחה שוב כי ממשלת ישראל רוצה שהאוכלוסייה הערבית תשלם את המחיר הקיומי ,  האזרחי והפוליטי למדיניות ההתנחלויות והכיבוש ובניסיונותיה לספק את המתנחלים ". 
גם ח"כ טלב אבו עראר גינה את ההחלטה ,  וטען כי  " ממשלת נתניהו תהרוס בתים בחברה הערבית ,  ותעשה הכל בכדי להשאיר את עמונה בדרכים עקומות .  האזרחים הערבים בונים את בתיהם על אדמות פרטיות שהועברו במשפחותיהם במשך דורות ,  זאת המדיניות הממשלתית שמתנגדת לאישור תוכניות מתאר שגרמה להגדרתם כלא חוקיים .  אני קורא לפגישה לוועדת המעקב העליונה לדון בדרכי מחאה על הריסת בתי ערבים ". 
כנס חירום נערך הערב במועצת ערערה בעקבות קריאת נתניהו ,  בהשתתפות ראשי רשויות וחברי כנסת מוואדי עארה.ח"כ ג'מאל זחאלקה מהרשימה המשותפת אמר בכנס : " מקור הבעיה הוא בממשלתו שלא עושה את הנדרש לתכנון ראוי ומותאם לצרכי האוכלוסייה הערבית .  מדובר במעשה אבסורדי ". 
כמו כן ,  הציע להקפיא את ההריסות לתקופה של שנה ,  במהלכה תמנע בנייה בלתי-חוקית . " באותה תקופה יש לקיים משא ומתן מזורז לפתרון כל הסוגיה .  אבל אם הממשלה תמשיך לדבר איתנו בשפת הבולדוזר ,  אנו נאבק ונגן על בתינו .  אנחנו לא מעוניינים בעימות אלא בהידברות ".  

בצל פינוי עמונה :  נתניהו שוחח עם ארדן על הרס מבנים בלתי-חוקיים במגזר
ראש הממשלה הנחה את השר ארדן לקדם  " אכיפה שוויונית בחוק "  כבר בימים הקרובים ,  אף שהסמכות להוציא ולממש צווי הריסה אינה בידי המשטרה ,  אלא בידי מנהל התכנון ,  הכפוף לשר האוצר כחלון . " תכנית נקמנית של ממשלת ימין קיצוני "
 
