שר החוץ הצרפתי :  טיעוני ישראל  " לא רלוונטיים "
 עם סיום ביקור הבזק שלו בישראל ,  מתח לורן פביוס ביקורת על קו ההסברה הגורס כי אף מדינה לא לא תסכים שעריה יופגזו בטילים : " שמעתי את ההשוואות האלו ,  הן לא רלוונטיות "
  ( צפו בסיכום היום החמישי במבצע  " עמוד ענן ")   
" מה אתם הייתם עושים אם הערים שלכם היו מופגזות בטילים ?  "  - זו אחת מסיסמאות ההסברה המדיניות המובילות של ישראל במבצע  " עמוד ענן ",  החל ממסרי מערך ההסברה הלאומי ברשתות החברתיות - ועד ראש הממשלה בנימין נתניהו . " אף מדינה בעולם לא הייתה מסכימה למצב בו האוכלוסיה שלה חיה תחת איום מתמיד של טילים ",  היא הגרסה של נתניהו למסר ,  שהושמעה בעשרות השיחות המדיניות שקיים בימים האחרונים עם צמרת ההנהגה בעולם ,  בניסיון להסביר את עמדתה של ישראל וחובתה של הממשלה להגן על ביטחון אזרחיה .  עם זאת ,  לפחות אצל שר החוץ הצרפתי לורן פביוס - שסיים אמש  ( ראשון )  ביקור בזק בישראל - המסר לא כל כך תפס .
 מבצע עמוד ענן - כותרות אחרונות :" המגעים מתקדמים ,  אך הפסקת אש לא צפויה בימים הקרובים"אמש :  מטחים כבדים לדרום ,  רקטה ראשונה באילתפרשנות :  תמונות הזוועה מעזה עלולות לטרוף את הקלפיםכיפת ברזל רוחנית :  רבנים ערכו תפילות למען צה"ללייב בלוג :  יומו החמישי של מבצע  " עמוד ענן "  
פביוס נפגש במהלך היום עם נתניהו ,  עם הנשיא שמעון פרס ועם שרי החוץ והביטחון ,  אביגדור ליברמן ואהוד ברק .  בסיום היום קיים מסיבת עיתונאים בבית השגריר הצרפתי ,  כריסטוף ביגו .  אחד העיתונאים הצרפתים הפנה אליו את השאלה כיצד צרפת הייתה נוהגת אם עריה היו נתונות תחת אש מחבל הבאסקים שבספרד . " שמעתי את ההשוואות האלו ,  אני מכיר אותן .  הן לא כל כך רלוונטיות ",  דחה פביוס את המסר שמוביל את מאמצי ההסברה הישראלית ואת המסר המדיני שהשמיע נתניהו .
" זה ברור לחלוטין שלישראל יש את הזכות לביטחון ולפלסטינים הזכות למדינה בת קיימא ",  הוסיף פביוס . " מה שחשוב כרגע זה להגיע לפתרון מיידי .  אם נתחיל לדון בגרסאות של הצדדים ,  לא נגיע לפתרון ".  
לפני כשבועיים דווח בשבועון הצרפתי  " לה קנאר אנשנה "  כי גם נשיא צרפת ,  פרנסואה הולנד ,  מסתייג מסגנונו של נתניהו .  לפי הדיווח ,  הולנד התלונן על נתניהו כמה ימים אחרי ביקורם המשותף בבית הספר  " אוצר התורה "  בטולוז ואמר כי הוא חש צער שנתניהו הגיע לצרפת כדי לערוך בה  " קמפיין בחירות בשני שלבים "  - תחילה באזכרה למען הנרצחים בבית הספר ,  ולאחר מכן בנאומו בטקס באותו המקום .  כמו כן ,  אמר הולנד כי בסעודת צהריים עם נתניהו ,  שוחח עמו ראש הממשלה רבות על הנושא האירני ,  והותיר רושם של אדם שיש לו  " אובססיה "  לנושא .  

שר החוץ הצרפתי :  טיעוני ישראל  " לא רלוונטיים "
 עם סיום ביקור הבזק שלו בישראל ,  מתח לורן פביוס ביקורת על קו ההסברה הגורס כי אף מדינה לא לא תסכים שעריה יופגזו בטילים : " שמעתי את ההשוואות האלו ,  הן לא רלוונטיות "
 
