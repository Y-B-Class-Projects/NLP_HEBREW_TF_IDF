התוכנית של נתניהו :  הקלות למעמד הביניים
הממשלה ממשיכה בניסיונותיה להביא לדעיכת המחאה החברתית ,  ומגבשת שורה של צעדים נוספים .  בתוכנית :  הכבדת המס על בעלי ההון והקלות למעמד הביניים ,  לאימהות ולזוגות צעירים
הפחתת מע"מ ,  ריווח מדרגות המס ,  הכרה בהוצאות מטפלות ,  הכבדת נטל המס על הטייקונים ,  בהם העלאת מס הירושה - אלו עיקר הצעדים שמתכנן ראש הממשלה ,  בנימין נתניהו ,  על מנת להקל את העומס על המעמד הבינוני ולהתמודד עם המחאה הציבורית - כך דיווח היום  ( שני )  העיתון  " ישראל היום ". 
על פי המתווה המסתמן ,  ראש הממשלה ושר האוצר ,  יובל שטייניץ ,  יציגו בקרוב תוכנית כלכלית חדשה שתכלול שינויים במיסוי .  בין המהלכים הנשקלים  הורדה משמעותית של מע"מ ב-2% עד 3% ,  בפריסה על כמה שנות תקציב ,  כאשר התכנון המקורי היה להוריד את המע"מ ב-0.5% בתחילת 2012 .  כמו כן נכללים גם הסרת מכסים על ייבוא מוצרי צריכה ועל מכוניות .
 עוד על המחאה החברתית ותגובות הממשלה:הצוות המיוחד לטיפול במחאה :  שטייניץ ,  סער וארדןדובר רה"מ למפגינים : " כנסו לפרופורציות"ראשי המחאה לנתניהו : " מוכנים לדבר רק איתך"מוצאי שבת :  150 אלף בני אדם הפגינו ברחבי המדינהפירות המחאה :  מחיר הדלק לא ייעלה
כמענה למצוקת הדיור ,  התוכנית מציעה העלאת מס על דירות יוקרה ועל דירות להשקעה ,  מסים שיהוו גם את המימון להטבות המוצעות  ובמקביל ,  הקלות במיסוי על דירה ראשונה .  כמו כן ,  כחלק מההכבדה על בעלי ההון יונהג גם מס עיזבון על ירושות גדולות במיוחד ,  ותבוטל הורדת המס לבעלי שכר גבוה .
 בנוסף ,  נבחנת האפשרות להכיר בהוצאות מטפלת ובחלק מההוצאות על גידול ילדים  כמענה למחאת העגלות ,  שיזמו ההורים המוחים על הקושי לגדל ילדים עקב יוקר המחיה .  על מנת לממן את המהלך תבוטל ,  כנראה ,  הפחתת מס החברות שתוכננה לינואר 2012 .
 אמש הקים ראש הממשלה בנימין נתניהו צוות מיוחד להידברות עם ראשי המחאות החברתיות .  נתניהו החליט כי בראש הצוות יעמוד שר האוצר שטייניץ ,  ויהיו חברים בו מספר שרים - ביניהם שר החינוך גדעון סער והשר להגנת הסביבה גלעד ארדן .  כמו כן ,  בצוות יהיו חברים מספר יועצים בהם פרופ' איתן ששינסקי  ( שעמד בעבר בראש ועדות ציבוריות שנקראו על שמו )  ,  הפרופ' יוג'ין קנדל וכן נציג מטעם בנק ישראל .
 בתגובה להודעתו של נתניהו על הקמת הצוות המיוחד ,  הודיעו ראשי המחאה כי הם מוכנים להידברות אך ורק איתו . " ההידברות צריכה להיעשות בשקיפות מול כולנו ולא מול מליאת השרים ,  אלא רק מולך ",  אמרה דפני ליף ,  מיוזמי המחאה .  
כמו כן ,  אתמול בצהריים כינס ראש הממשלה את חברי ועדת הריכוזיות והאיץ בהם להגיש את מסקנותיהם עד סוף החודש .  נתניהו ציין כי הוועדה בראשות מנכ"ל משרד ראש הממשלה ,  אייל גבאי היוצא ,  ומנכ"ל האוצר המתפטר ,  חיים שני ,  חייבת לפעול להגברת התחרות ולהורדת המחירים .
 
התוכנית של נתניהו :  הקלות למעמד הביניים
הממשלה ממשיכה בניסיונותיה להביא לדעיכת המחאה החברתית ,  ומגבשת שורה של צעדים נוספים .  בתוכנית :  הכבדת המס על בעלי ההון והקלות למעמד הביניים ,  לאימהות ולזוגות צעירים

