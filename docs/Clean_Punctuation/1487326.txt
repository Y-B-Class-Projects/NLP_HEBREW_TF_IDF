לבני : " אישור התקציב היה שערורייתי "
 יו"ר האופוזיציה מתחה ביקורת על התקציב ,  והתייחסה גם לפגישת נתניהו-אובמה : " מקווים שהתוצאות ישקפו את האינטרסים של ישראל "
  ( צילום :  גדעון צנטנר ,  עריכת וידאו :  ענת ברק ) 
יו"ר ראש האופוזיציה ציפי לבני נשאה היום  ( שני )  דברים בישיבת סיעת קדימה .  לבני התייחסה לביקורו של נתניהו בארצות הברית ולפגישתו הצפוייה עם ברק אובמה ואמרה כי  " כולנו מקווים שתוצאות ביקורו של ראש הממשלה ישקפו את האינטרסים של ישראל .  אני מכבדת את הנוהג שבזמן שראש הממשלה בחו"ל נמתין לשובו ואלו לא יהיו ימים בהם נחדד עמדות ונתקוף את ראש הממשלה ".  
עם זאת ,  לבני מתחה ביקורת קשה על העברת התקציב בממשלה ואמרה כי  " הליכי אישור התקציב היו שערורייתיים בכל קנה מידה .  בעובדה שאנשים פרטיים קובעים סדר יום .  גם נושא המע"מ הוא מיותר .  זהו מס שנופל על מי שאין לו ופוגע בצמיחה בשביל לטפל בהתחייבויות קוליאציונית .  כאשר הנושא יגיע לדיון בכנסת נוביל את המאבק בדבר הרע הזה .  
לבני התייחסה לפירסומים על כוונת שר המשפטים יעקב נאמן להרחיב את סמכויותיהם של בתי הדין הרבניים ןאמרה כי  " זה נושא שפוגע בזכויות הנשים ,  ונילחם בכך ".  
לבני התייחסה אף למדיניות הממשלה ואמרה כי  " בנושא האירני אמרתי כבר בעבר גם בארצות הברית וגם לראש הממשלה לפני נסיעתו שאין קואליציה ואופוזיציה .  בסוגייה הפלסטינית עמדותינו ידועות ".  לבני הוסיפה כי  " קדימה תציין את יום ירושלים משום שמדובר בעניין לאומי ממדרגה ראשונה ,  ואנו מתנגדים להפיכתו לעניין פוליטי ". 

לבני : " אישור התקציב היה שערורייתי "
 יו"ר האופוזיציה מתחה ביקורת על התקציב ,  והתייחסה גם לפגישת נתניהו-אובמה : " מקווים שהתוצאות ישקפו את האינטרסים של ישראל "
 
