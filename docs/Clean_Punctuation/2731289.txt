נתניהו זועם :  דנון גורר אותנו להתאבדות פוליטית
ימים לפני כינוסה ,  יצא ראש הממשלה במתקפה חסרת תקדים נגד יו"ר ועידת הליכוד . " אני עסוק עם חמינאי ולא צריך עוד חזית ".  על מסמך שהפיץ דנון : " זו הונאה ,  מנסים לשלול סמכויותיי "
 עשרה ימים לפני כינוס מפלגתו ,  יוצא ראש הממשלה בנימין נתניהו במתקפה חסרת תקדים נגד יו"ר ועידת הליכוד ,  ח"כ דני דנון .  בכנס סגור לוותיקי התנועה שנערך בסוף השבוע אמר ראש הממשלה כשהוא רומז להתנהלותו של דנון : " אני עסוק עם חמינאי ,  נסראללה ,  הגולן ,  עזה .  אני עסוק בכל החזיתות ולא יכול לקבל חזית פה מאחורי הגב שלי .  זה בלתי אפשרי ".  נתניהו אף הוסיף כי  " העם רוצה את ההנהגה שלי ,  אם מישהו רוצה להתאבד  ( פוליטית ,  ע"נ )  זה בסדר ,  אבל לקשור את כולנו אתו ?  ". 
הרקע לדברים הקשים הוא כינוס של ועידת המפלגה ,  שבמרכזו צפוי עימות חזיתי בין נתניהו לבין סגן שר הביטחון דנון .  בעוד שבזירה הממשלתית אין לדנון כמעט שום השפעה ,  הרי שהמצב בתוך מוסדות המפלגה שונה לחלוטין .  בשבועות האחרונים גרר דנון את נתניהו לעימות ארוך ומתוקשר סביב הצעה להעלות לדיון בוועידת הליכוד כמה נושאים שנויים במחלוקת ,  כדוגמת פירוק השותפות עם ישראל ביתנו או דיון מדיני שבו ינסה לחשק את נתניהו בהחלטה על התנגדות למדינה פלסטינית .
 עוד בוואלה !  חדשות:המהפכה שתשנה גם את סיירת מטכ"להחיפושים אחר המטוס המלזי נמשכים : " ייתכן שהשברים שקעו"ענת קם על בניהו :  למה אני ישבתי שנתיים והוא לא ?  
בית המשפט המחוזי בתל אביב פסק לבסוף כי גם נתניהו וגם דנון יציג בפני הוועידה את הנושאים שבהם יבקשו לדון ,  והוועידה היא שתכריע .  בעוד שסדר היום שבו מבקש דנון לעסוק יכול לגרום מבוכה גדולה לראש הממשלה ,  הרי שנתניהו צפוי לבקש מהוועידה לדון בנושאים כלליים בלבד .  
נתניהו אמנם נמנע מלהזכיר את דנון בשמו ,  אבל כיוון אליו בבירור כאשר אמר לנוכחים : " צריך להציל את הליכוד ולבוא להצביע .  מה שאני צריך מכם  שתביאו את כל חברינו ותבואו להצביע .  אני מבקש מכם לבוא .  צריך להציל את הליכוד למען ישראל .  אי אפשר שני זוגות ידיים על ההגה .  ככה האוטו מתהפך ".  
בשלב מסוים שלף אחד הנוכחים באולם טבלה שמפיץ דנון ,  המציגה את ההבדלים בין הצעותיהם של השניים .  הטבלה הוגשה לנתניהו ,  והוא הגיב : " זאת ההונאה !  לזה צריך לשים לב ,  זו הסוואה לדבר היחיד שרוצים לעשות פה ,  והוא לשלול ליו"ר התנועה את כל הסמכויות שלו ,  ולזה אסור להסכים .  אם בוועידה ייעשה מעשה של לקיחת הסמכויות מהיו"ר ,  אוי לנו .  זה יביא לתוהו ובוהו בתנועה .  נרסק את התנועה מבפנים ונרסק את הליכוד ".  בהמשך חידד נתניהו את האיום : " כל מה שהצלחנו להציל את הליכוד מ-12 מנדטים  הכול יתרסק וייפול .  אם מאבדים את הקברניט הנחוש והאחראי ,  המטוס מתרסק ". 
הכינוס הוא חלק מסדרת כינוסים הנערכת בשבועות האחרונים .  בשל מצבו הפוליטי הרעוע של נתניהו בקרב הפעילים שחשים כי הוא נטש את השטח ,  יצא ראש הממשלה בשבועות האחרונים למסע שכנועים .  בין היתר ,  הוא נפגש בביתו עם עוזרים פרלמנטריים ,  יועצים וגם ראשי רשויות ,  על מנת להבטיח רוב בהצעה לסדר היום שיגיש בפני הוועידה .
 לפניות לכתב עמרי נחמיאס - omri_n@walla.net.il 

נתניהו זועם :  דנון גורר אותנו להתאבדות פוליטית
ימים לפני כינוסה ,  יצא ראש הממשלה במתקפה חסרת תקדים נגד יו"ר ועידת הליכוד . " אני עסוק עם חמינאי ולא צריך עוד חזית ".  על מסמך שהפיץ דנון : " זו הונאה ,  מנסים לשלול סמכויותיי "
 
