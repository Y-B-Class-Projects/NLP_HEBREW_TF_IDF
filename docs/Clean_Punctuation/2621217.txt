ארה"ב :  מגנים את דברי ארדואן נגד הציונות
התבטאותו של ראש ממשלת טורקיה ,  רג'פ טייפ ארדואן ,  ממשיכה לעורר הדים .  לאחר שנתניהו כינה את דבריו  " אפלים ושקריים "  מצטרף הבית הלבן לגינוי : " ניסיון פוגעני ושגוי "
 התבטאותו השנויה במחלוקת של ראש ממשלת טורקיה ,  רג'פ טייפ ארדואן ,  בגנות הציונות ,  ממשיכה לעורר ביקורת .  הלילה  ( שישי )  פרסם הבית הלבן הודעה לפיה ארצות הברית מגנה את התבטאותו של ארדואן ,  שטען כי  " הציונות היא פשע נגד האנושות ".  דובר המועצה לביטחון לאומי בבית הלבן ,  טומי ויטור ,  אמר כי  " אנחנו דוחים את הניסיון של ארדואן להציג את הציונות כפשע נגד האנושות ,  זהו ניסיון פוגעני ושגוי ".  הוא הוסיף כי  " אנו קוראים לאנשים מכל האמונות והתרבויות להוקיע פעולות של שנאה ולהתגבר על המחלוקות של זמננו ".  
לפני יומיים אמר ארדואן כי  " הציונות היא פשע נגד האנושות ",  והשווה אותה לאנטישמיות ,  לאיסלמופוביה ולפשיזם .  ארדואן נשא דברים בווינה בנוכחותו של מזכ"ל האו"ם ,  באן קי-מון ,  בפורום שעסק בקידום יחסי המערב והאיסלם .  הדברים נאמרו בשולי נאומו של ארדואן ,  שעסק בעליית הגזענות נגד המוסלמים באירופה . " בדיוק כמו הציונות ,  האנטישמיות והפשיזם ,  נחוץ שנתייחס לאיסלמופוביה כפשע נגד האנושות ",  אמר ראש הממשלה הטורקי .
 דבריו של ארדואן זכו לביקורת חריפה גם מצידו של ראש הממשלה ,  בנימין נתניהו ,  שאמר אתמול כי  " מדובר באמירה אפלה ושקרית שחשבנו שכמוה עברו מן העולם ".  

ארה"ב :  מגנים את דברי ארדואן נגד הציונות
התבטאותו של ראש ממשלת טורקיה ,  רג'פ טייפ ארדואן ,  ממשיכה לעורר הדים .  לאחר שנתניהו כינה את דבריו  " אפלים ושקריים "  מצטרף הבית הלבן לגינוי : " ניסיון פוגעני ושגוי "
 
