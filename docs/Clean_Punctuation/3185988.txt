פרגוואי מחזירה את השגרירות לת"א ;  נתניהו הגיב בסגירת השגרירות
ארבעה חודשים בלבד חלפו מהעברת שגרירות פרגוואי בישראל לירושלים - וכעת החליט הנשיא החדש להחזירה לתל אביב .  בתגובה הורה משרד החוץ לסגור את שגרירות ישראל במדינה
פרגוואי הודיעה הערב  ( רביעי )  כי תעביר את השגרירות מירושלים בחזרה לתל אביב ,  ובכך תהפוך את החלטתו של הנשיא הקודם הורסיו קרטס - כך הודיע היום שר החוץ לואיס אלברטו קסטיליוני . " פרגוואי רוצה לתרום למאמצים הדיפלומטיים האזוריים להשגת שלום במזרח התיכון ",  אמר קסטיליוני .  בתגובה להחלטת פרגוואי הורה משרד החוץ בישראל לסגור את השגרירות במדינה .  
משרד החוץ הפלסטיני טענו הערב כי הם אלו שדחקו באבדו להפוך את ההחלטה על השגרירות בירושלים ,  והודיעו כי יפתחו בעצמם שגרירות בפרגוואי .  טקס העברת השגרירות לירושלים נערך לפני כארבעה חודשים ,  במעמד הנשיא דאז קרטס ,  שהוחלף בתפקידו בחודש שעבר על ידי מריו אבדו .  
בטקס החגיגי ,  אמר ראש הממשלה בנימין נתניהו לקרטס כי הוא  " חבר בלתי רגיל .  הגעת לכאן עם משלחת גדולה וחתמנו על הסכמים שונים .  פרגוואי תמכה בהקמת מדינת ישראל באו"ם ולא נשכח זאת לעולם .  לפני ובעיקר במהלך שלטונך ,  אימצה פרגוואי עמדה אמיצה ביותר בקהילה הבינלאומית וסירבה לשתף פעולה עם השקרים שמכוונים כלפי ישראל .  תמיד נזכור זאת ". 
עוד בוואלה !  NEWS:מצרים :  מטען הושלך לעבר שגרירות ארה"ב בקהיר ;  אין נפגעיםדיווח :  איראן הבריחה נשק לחיזבאללה בטיסות מסחריות ללבנוןטורקיה :  ירי נפתח לעבר שגרירות ארה"ב באנקרה ,  אין נפגעים  
" פרגוואי עזרה ליהודים להימלט מגרמניה הנאצית לפני השואה ,  במהלכה ואחריה ",  הוסיף נתניהו . " יש בינינו שיתופי פעולה גדולים .  זה הזמן לעשות יותר ולתת לשיתוף הפעולה שלנו לפרוח .  אנחנו רוצים לעשות עוד ובגלל זה אין לך רק את התמיכה של ממשלתנו אלא גם את הערכת התודה של עם ישראל .  אנחנו זוכרים את החברים שלנו ".  
היחסים בין פרגוואי וישראל עברו שינוי דרמטי בשנים בהן כיהן קרטס בתפקידו .  אחרי יותר מעשור שבו היו סגורות ,  נפתחו השגרירויות מחדש .  פרגוואי אף החלה לאמץ טון ידידותי במיוחד בפורומים בינלאומיים ,  ונמנעה או הצביעה נגד החלטות אנטי-ישראליות בגופים שונים של האו"ם ובאמריקה הלטינית .  בנוסף לכך ,  נערכו ביקורים הדדיים בהשתתפות בכירים ,  ששיאם בביקור הראשון אי פעם של נשיא מפרגוואי בארץ הקודש .
  ( עדכון ראשון 20:03 )  

פרגוואי מחזירה את השגרירות לת"א ;  נתניהו הגיב בסגירת השגרירות
ארבעה חודשים בלבד חלפו מהעברת שגרירות פרגוואי בישראל לירושלים - וכעת החליט הנשיא החדש להחזירה לתל אביב .  בתגובה הורה משרד החוץ לסגור את שגרירות ישראל במדינה

