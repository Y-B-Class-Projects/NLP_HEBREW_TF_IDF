מתח בלשכה ?  נתניהו נזף בהאוזר לעיני המצלמות
נתניהו גער במזכיר הממשלה על שלא הורה בתוקף לסגור את דלת החדר בו התקיימה ישיבת הממשלה : " פשוט תדאג ,  תנעל .  כל דבר פה זה המלצות ",  אמר ברוגז .  צפו בתיעוד
 ( באדיבות ערוץ הכנסת )  
לשכת ראש הממשלה אמנם התבשרה השבוע על עזיבתו של ראש הסגל בלשכה ,  נתן אשל ,  בעקבות הרשעתו בהסדר טיעון בהתנהגות בלתי הולמת כלפי העובדת ר' ,  אך נראה כי המתיחות בלשכה עדיין ניכרת ;  בסרטון שפירסם היום  ( שלישי )  ערוץ הכנסת ,  מתועדים חילופי דברים קרירים בפתח ישיבת הממשלה השבועית בין ראש הממשלה בנימין נתניהו לבין מזכיר הממשלה צבי האוזר - מי שעמד מאחורי הפנייה ליועץ המשפטי לממשלה שהובילה לפתיחת החקירה נגד אשל .
 מדי שבוע ,  בפתח ישיבת הממשלה ,  מתחוללת המולה בת מספר דקות עם כניסתם של כלי התקשורת לחדר לתצלום השבועי .  לפני כשבועיים ,  ההמולה הפריעה לנתניהו לשאת את דברי הפתיחה לישיבה ,  והוא העיר בכעס לצלמים ולנוכחים שהכניסה והיציאה המתמדת של כלי התקשורת אינה ראויה ומפריעה לו לדבר .  השבוע ,  כך לפי הסרטון שפורסם ,  המחזה חזר על עצמו ,  אך הפעם נתניהו הפנה את הביקורת למזכיר הממשלה .  
עם כניסת הצלמים ,  ביקש האוזר , " אם אפשר ,  לסגור את הדלת "  כשראש הממשלה מדבר . " לא אם אפשר ",  העיר ראש הממשלה , " פשוט לנעול את הדלת .  תשים שם אדם שלא יתן להיכנס ",  אמר נתניהו למזכיר הממשלה ,  ואף הורה לו  " תדאג שיהיה לך מנעול .  פשוט תדאג ,  תנעל .  ביקשתי את זה בפעם הקודמת .  פשוט בצעו .  כל דבר פה זה המלצות ",  אמר ראש הממשלה בחוסר שביעות רצון ניכרת .  מלשכת ראש הממשלה לא נמסרה תגובה לסרטון .
 מאז התפוצצה פרשת אשל נמתחה ביקורת על היעדר הגיבוי הפומבי מצד ראש הממשלה להאוזר ולראש מערך ההסברה בלשכה ,  יועז הנדל ,  שפנו ליועץ המשפטי בבקשה לפתוח בחקירת ההטרדות שעברה ר' מצד אשל .  בבקשה היה מעורב גם המזכיר הצבאי יוחנן לוקר .  
במהלך החקירה הקפיד ראש הממשלה שלא להתבטא בנושא והמליץ להתאזר בסבלנות עד שיתקבלו הממצאים ;  גם השבוע ,  כאשר נחתם הסדר הטיעון בין אשל למשרד המשפטים במסגרתו הודה בהתנהגות בלתי הולמת והתפטר מהשירות הציבורי ,  נמנע נתניהו מלגבות ישירות בקולו את הבכירים שהתלוננו .  בהודעה שפירסם בלטה התודה שהוא מכיר לאשל  " על עבודתו המסורה והטובה במשך שנים ",  אך באשר להאוזר והנדל הסתפק בציטוט דבריו של היועץ המשפטי לממשלה שאמר כי השניים  " פעלו בהתאם לחוק ונקטו את הפעולות המצופות מהם כעובדי ציבור ".  
על פי חלק מההערכות ,  נתניהו לא יוכל להמשיך לעבוד בכפיפה אחת עם האנשים שהביאו לסיום תפקידו של אשל ,  האדם המקורב ביותר לנתניהו ורעייתו ,  וגורמים שונים בסביבת נתניהו סבורים כי האוזר והנדל יסיימו את תפקידם בשלב זה או אחר .  
יו"ר מפלגת העבודה ח"כ שלי יחימוביץ' אף תקפה את התנהלות ראש הממשלה בנושא ,  ואמרה השבוע כי  " במקום לשבח את בכירי משרדו שנהגו בהגינות ועל פי החוק ודיווחו על המעשים הקשים בלשכתו ,  הוא מפנה להם כתף קרה .  המסר שמעביר נתניהו הוא מסר עוין לשלטון החוק ,  לנשים הסובלות מהטרדות במקום העבודה ,  ולעמיתיהן הגברים ההגונים אשר גם אם ירצו לסייע להן יחששו לעשות זאת ". 
עוד על פרשת נתן אשל"נתניהו נהג בצורה מבישה ולא גיבה את חושפי הפרשה"נתניהו הודה לנתן אשל ומינה את גיל שפר למחליפוהושג הסדר :  נתן אשל יתפטר ולא ישוב לשירות המדינה

לפניות לכתבת :  tal_sh@walla.com 

מתח בלשכה ?  נתניהו נזף בהאוזר לעיני המצלמות
נתניהו גער במזכיר הממשלה על שלא הורה בתוקף לסגור את דלת החדר בו התקיימה ישיבת הממשלה : " פשוט תדאג ,  תנעל .  כל דבר פה זה המלצות ",  אמר ברוגז .  צפו בתיעוד

