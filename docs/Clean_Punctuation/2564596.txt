נתניהו על השחתת המנזר : " להעניש האחראים בחומרה "
 ראש הממשלה התייחס לאירוע בלטרון הנחשד כטרור יהודי ,  ואמר כי חופש הדת והפולחן הוא  " יסוד בסיסי ביותר במדינת ישראל ". 
ברק : " לערב את שב"כ במאבק בטרור היהודי "
 ראש הממשלה ,  בנימין נתניהו ,  גינה היום  ( שלישי )  בחריפות את השחתת מנזר השתקנים בלטרון הלילה . " מדובר במעשה נפשע שהאחראים לו צריכים להיענש בחומרה ",  אמר נתניהו ,  ששוחח עם השר לביטחון הפנים ,  יצחק אהרונוביץ' ,  וקיבל עדכון על הפעולות שעושה המשטרה לאיתור חשודים במעשה . " חופש הדת וחופש הפולחן בישראל הם מהיסודות הבסיסיים ביותר במדינת ישראל ",  הדגיש נתניהו .
 שר הביטחון ,  אהוד ברק ,  גינה גם הוא את ההשחתה : " צריך להיאבק ביד ברזל ולשים קץ לתופעות חמורות אלה שמכתימות את מדינת ישראל .  אנחנו מחויבים לעקור את התופעות הללו מהשורש ".  כמו כן ,  קרא ברק לערב את שב"כ ,  לצד המשטרה והפרקליטות ב"מאבק בטרור היהודי ". 
יושבת ראש מפלגת העבודה ,  ח"כ שלי יחימוביץ' ,  אמרה מדובר בבריונות וגזענות לשמן . " מדובר במנזר מסביר פנים ,  שישראלים נוהגים לבקר בו עשרות שנים ,  והעובדה שגם בו פגעו פורעים קיצוניים מעידה כי מדובר בשנאת האחר באשר הוא אחר ,  בלי קשר לעמדותיו הפוליטיות ".  יחימוביץ' הוסיפה כי  " מדובר במיעוט קיצוני שאינו מייצג את החברה הישראלית ואף לא את כלל המתנחלים ,  וגורם נזק לדימויה של ישראל .  על המשטרה והשב"כ ללכוד את מי שעומד מאחורי המעשה ולהביאם לדין ".  
אמש הציתו אלמונים את דלת הכניסה של מנזר השתקנים בלטרון שבעמק איילון .  כמו כן ,  על קירות המבנה רוססו כתובות נאצה ,  בהן : " ישוע קוף "   ( הכוונה לישו הנוצרי - י.א .)  ,  שמות המאחזים  " מעוז אסתר ",   " רמת מגרון ",  ו"ערבות הדדית ".  ראש אגף החקירות במשטרה ,  ניצב יואב סגלוביץ' ,  הורה להעביר את החקירה ,  שהחלה במחוז ירושלים ,  ליחידה הארצית לחקירות פשיעה חמורה או בינלאומית  ( יאחב"ל )  .  החשד המרכזי הוא שמדובר בתגובה ראשונה לפינוי המאחז מגרון ביום ראשון .  
נזיר המנזר ,  האב לואיס ,  סבור כי המשחיתים הם  " מיעוט חזק וצעקני ".  בשיחה עם וואלה !  חדשות ,  אמר הנזיר : " אני בטוח שרוב האנשים במדינה הזו הם אנשים טובים .  אנו נזירים שכל חייהם מוקדשים לקיים הבנה לכל האנשים ".  לדבריו ,  זוהי הפעם הראשונה שהנזירים נאלצו להתמודד עם סיטואציה מסוג זה . " טוב שהיה לנו מטף לכבות את האש ,  אחרת אני לא יודע איך זה היה נגמר ",  אמר . " אני חושב שהפתרון היחיד הוא חינוך .  אנו בני אדם וכולנו נבראנו על ידי אותו אלוהים ".  
פעיל הימין הקיצוני ,  ברוך מרזל ,  הגיב הבוקר למעשה . " אמרנו שפינוי מגרון עלול להצית תבערה וכעס על ידי ציבור שלם שמרגיש ממורמר ".  ,  אמר מרזל ,  והוסיף : " אני מקווה שבעתיד יימנעו הממשלה ובג"ץ מצעדים שרק מגבירים את הקיטוב בעם ומובילים לתגי מחיר ".  

נתניהו על השחתת המנזר : " להעניש האחראים בחומרה "
 ראש הממשלה התייחס לאירוע בלטרון הנחשד כטרור יהודי ,  ואמר כי חופש הדת והפולחן הוא  " יסוד בסיסי ביותר במדינת ישראל ". 
ברק : " לערב את שב"כ במאבק בטרור היהודי "
 
