אולטימטום פלסטיני חדש :  ב-3 ביוני נפנה לאו"ם
מקורות פלסטיניים אמרו לוואלה !  כי יסכימו להמתין רק עוד חודש לפני שיחדשו את מאמציהם להכרה בינלאומית ,  אחרי שברשות הבינו כי ניסיונות ארה"ב להניע את המו"מ לא יועילו
אולטימטום פלסטיני חדש :  חרף הניסיונות להניע מחדש את המו"מ בין ישראל לפלסטינים - לא נראה שיש התקדמות בשטח ,  וברשות כבר מזהירים .  הנהגת הרשות הפלסטינית הודיעה לשר החוץ האמריקאי ,  ג'ון קרי ,  כי בכוונתה להמתין רק עוד חודש בטרם תפנה באופן חד צדדי למוסדות האו"ם השונים במטרה לקדם את חברותה של פלסטין במסגרות הבינלאומיות השונות .  תאריך היעד שנקבע לחידוש הפנייה למוסדות הבינלאומיים הוא 3 ביוני - כך מסרו היום  ( רביעי )  מקורות פלסטיניים בכירים לוואלה !  חדשות .
 כאשר החל קרי במאמציו לחדש את המו"מ בין ישראל לבין הרשות בעקבות ביקור הנשיא ברק אובמה בישראל וברשות בסוף חודש מרץ ,  הסכימו הפלסטינים להקפיא את מאמציהם לפנות לאו"ם כדי להתקבל למוסדות כמו בית הדין הבינלאומי ,  וזאת לתקופה של שמונה שבועות .  
לפי אחת הגרסאות בתקשורת הישראלית ,  הממשל האמריקאי הבהיר לרשות כי אינו מסכים לקבל מסגרת זמן שתגביל את פעילותו של שר החוץ .  אולם ,  לאחר שבצד הפלסטיני הגיעו למסקנה שקלושים הסיכויים של קרי להביא להסכמה ישראלית לתנאים המוקדמים הפלסטיניים לחידוש השיחות ,  הוחלט בכל זאת לתחום את מסגרת הזמן שניתנה למאמצים הללו ,  מבלי לחדש את הניסיון של  " פלסטין "  להתקבל לארגונים הבינלאומיים .  
התאריך החדש ,  למעשה האולטימטום ,  נמסר לקרי במהלך פגישתם האחרונה של יו"ר הרשות הפלסטינית אבו-מאזן וקרי באיסטנבול ,  ב-21 באפריל .  
הנהגת הרשות שבה והדגישה במהלך השיחות עם הממשל האמריקאי ובעיקר עם שר החוץ קרי כי על מנת להביא לחידוש שיחות השלום ,  על ארה"ב להביא לכך שישראל תסכים להכריז על מסגרת לשיחות :  הכרה בכך שגבולות 4 ביוני 1967 יהוו את גבולות המדינה הפלסטינית - עם נכונות לחילופי שטחים ,  והעברת מפה שתציג את גבולות המדינה הפלסטינית העתידית ,  לראייתה .  
3 ביוני נבחר ככל הנראה גם כתאריך סמלי ,  לרגל יום השנה למלחמת ששת הימים ,  שיצוין יומיים לאחר מכן .  אבו-מאזן נפגש עם קרי כמה פעמים בתקופה האחרונה :  בעמאן ,  בריאד ,  ברמאללה ובטורקיה .  עם זאת ,  במהלך השיחות שהתנהלו התברר לרשות כי הממשל האמריקאי מתכוון להציע לפלסטינים בעיקר מחוות ושלל פרויקטים כלכליים ,  אולם לא ניכר היה שבכוונת וושינגטון לחלץ מישראל נכונות להקפאת הבנייה בהתנחלויות ,  לדוגמה .  מכאן גם נולדו שני התנאים האחרים :  הכרזה על גבולות 1967 כמסגרת לשיחות והצגת מפה .  
בצד הישראלי דוחים על הסף את התנאים המוקדמים של הפלסטינים ואף שוללים מחוות כמו שחרור אסירים .  בנוסף ,  ההבנה בצד הפלסטיני היא שקרי עצמו יגלה מעורבות רבה במו"מ עם ישראל ובניסיונות לחדשו - אך כי אין בכוונת הנשיא אובמה להטיל את מלוא כובד משקלו ולהיות גורם מעורב בתהליך השלום .  למרות האולטימטום הפלסטיני ,  גם בהנהגת הרשות ישנה הבנה שהפנייה למוסדות האו"ם באופן חד צדדי תביא לתגובה ישראלית שיכולה לכלול גם סנקציות כלכליות .  
לקריאה נוספת:המומ לא נראה באופק ,  ברמאללה מאיימים בתכניות המגירההעליב את אבו מאזן בפייסבוק - וקיבל שנת מאסרארהב מקדמת פסגה מרובעת עם ישראל והרשות בירדן 

אולטימטום פלסטיני חדש :  ב-3 ביוני נפנה לאו"ם
מקורות פלסטיניים אמרו לוואלה !  כי יסכימו להמתין רק עוד חודש לפני שיחדשו את מאמציהם להכרה בינלאומית ,  אחרי שברשות הבינו כי ניסיונות ארה"ב להניע את המו"מ לא יועילו

