רה"מ יכריז על צוות ההידברות ,  סער :  לא נהרוס הכלכלה
לקראת הקמת הצוות שידון עם המוחים על פתרונות למצוקותיהם ,  מדגיש שר החינוך כי הממשלה תתקשה להיענות לכל דרישות המפגינים .  סער סבור כי  " אסור להסתכל על המחאה במשקפיים פוליטיים "
 על רקע  " הפגנת ה-300 אלף "  שהתקיימה אמש  ( שבת )  במספר ערים ברחבי הארץ ,  תמשיך הממשלה לחפש פתרונות ליוקר המחיה והדיור .  הבוקר יודיע ראש הממשלה בנימין נתניהו בישיבת הממשלה השבועית על הרכב צוות ההידברות שהקים למציאת פתרונות למצוקה החברתית .  הצוות שאמור לקיים דיוני עם מארגני המחאה על יוקר המחיה והדיור יכלול שרים ,  מומחים מהמשק ונציגי משרדי הממשלה .  בראש הצוות יעמוד שר האוצר יובל שטייניץ ויטלו בו חלק גם השרים שלום שמחון ,  גלעד ארדן ,  גדעון סער ,  משה כחלון ,  סטס מיסז'ניקוב ,  ישראל כץ ואריאל אטיאס .
 המחאה נמשכת - הכותרות האחרונות :  
מאות אלפים הפגינו : " עכשיו זו שעת הזעקה"עופר עיני : " קורא ל-800 אלף משפחות להצטרף למחאה"הקריאו את מגילת העצמאות ברוטשילד : " נאתחל המערכת"עימותים בין מפגינים לשוטרים בת"א ,  חמישה נעצרוהמחאה בתמונות :  מאות אלפים מוחים ב"הפגנת כל הזמנים "
 בתוך כך ,  שר החינוך גדעון סער אמר הבוקר כי הממשלה תתקשה להיענות לכל דרישות המפגינים .  בראיון לקול ישראל אמר השר סער כי  " הצעדה גדולה ,  היא מבטאת כאב אמיתי ,  אסור להסתכל על המחאה במשקפיים פוליטיים .  הצעירים שהפגינו הם השדרה של החברה הישראלית והם מצפים למענה ענייני .  אם מדברים על מדינת רווחה בסגנון ספרד ,  אז ראינו לאן היא הגיעה ,  עם כל אחוזי האבטלה ". 
סער הוסיף כי  " הטיפול צריך להיות רציני ,  לבנות כלכלה לוקח הרבה זמן .  יש צורך בטיפול יצירתי ,  ראש הממשלה שותף לתפיסה שצריך תיקון .  בין היתר צריך לפתוח שווקים שהיו חסומים לתחרות וחיזוק נושאים חברתיים .  לא ניתן להיענות לכל התביעות ואנחנו צריכים לפעול באחריות .  מה שקורה בעולם ,  מחייב אותנו למנוע מצב שיגלוש לשבר כלכלי .  ניתן מענה אחראי ,  לא נהרוס את כלכלת ישראל ". 
גם השר להגנת הסביבה גלעד ארדן התייחס לנושא .  ארדן אמר הבוקר לערוץ 2 כי  " כדי לממן רפורמות במיליארדי שקלים צריך להחליט מאיפה לקצץ .  ראש הממשלה אחראי לניהול כל ענייני המדינה ,  יש השלכות על סקטורים שונים במשק .  ראוי שנעשה הליך של דיון ראוי .  ראש הממשלה קשוב למחאה וליוקר המחיה .  לא מספיק לומר שיש כאן בעיה אמיתית ,  ראש הממשלה לא התעלם מכך .  בבחירות הבאות אנחנו ניבחן אם הבאנו פתרונות ". 
אמש הפגינו כאמור מאות אלפי בני אדם בכל רחבי הארץ .  בהפגנה בתל אביב נטלו חלק לפי ההערכות כרבע מיליון בני אדם .  אחת ממנהיגות מחאת הדיור ,  דפני ליף ,  אמרה בהפגנה כי  " את הקול הזה אי אפשר להשתיק .  הרוח הזו הולכת וגדלה .  הולכת ומתעצמת .  היא סופה שעוברת בכל הארץ .  בלבבות של כל האנשים שעומדים פה ובכל הארץ נושבת רוח של צדק חברתי ,  של שוויון ,  של שיתוף ,  של חלוקה צודקת .  היא נושבת בעוצמה ואי אפשר להשתלט עליה .  אומרים לי שהדבר הזה גדול עליי ,  זה נכון .  הדבר הזה גדול מכולנו ,  והוא של כולנו .  זה כל היופי .  היום הם יבינו שהם לא יכולים לפלג אותנו .  שעת הפרטים הקטנים עוד תגיע ,  אבל עכשיו זו שעת הזעקה ". 
גם במערכת הביטחון עוקבים בדאגה אחר המחאות החברתיות ,  מחשש לפגיעה משמעותית בתקציב הביטחון .  במערכת הביטחון נאחזים בהתבטאות של ראש הממשלה בנימין נתניהו מהשבוע שעבר ,  לפיה  " לא יהיה אחראי לקצץ עכשיו בתקציב הביטחון ".  במערכת הביטחון מבינים שהמערכת הכלכלית צפויה לעבור זעזוע ,  אך גורמי הביטחון טוענים כי בהתאם לתוכנית הרב-שנתית ,  הם יידרשו לתוספת תקציבית .  
שר הביטחון אהוד ברק ,  מנכ"ל משרדו האלוף במיל' אודי שני והרמטכ"ל רב-אלוף בני גנץ ,  החליטו בסוף השבוע האחרון על הקמת צוות חשיבה שיבחן את האופן בו ניתן יהיה לסייע בתחום הכלכלי בצל המחאות החברתיות .  על הפרק :  פינוי קרקעות עליהן ממוקמים בסיסי צה"ל ,  סיוע לחיילים משוחררים והטבות לחיילי המילואים .  במערכת הביטחון מבינים היטב כי סוגיית הקרקעות היקרות של בסיסי צה"ל ,  תעמוד בפתח הדיונים .  
הרחבת מכסת הקרקעות שיפונו לטובת בניית דיור תהיה תשובה חלקית למחאה .  עם זאת ,  במערכת הביטחון ובצה"ל הודפים כל ניסיון לדבר על קיצוץ בתקציב הביטחון . " אנחנו בתקופה שבה שום דבר לא יציב במזרח התיכון ",  הסביר גורם ביטחוני , " האיומים גדלו משמעותית ולא ברור האם התהליכים חיוביים או שליליים .  הדעות חלוקות ,  זה לא הזמן לקחת סיכונים על ידי קיצוץ בתקציב ".  
קצינים בצה"ל שמעורים בפרטי הדיוני סביב התקציב אמרו הבוקר כי  " הסיפור האמיתי יהיה סביב המקרקעין של מערכת הביטחון - עליו יושבים מתקנים במרכז הארץ ומעבר לאזורים חדשים כדי ליצור אפשרויות דיור חדשות .  אין שום החלטה בנושא אבל יהיה דיון מעמיק שיבחן כל דרך ריאלית ". 

רה"מ יכריז על צוות ההידברות ,  סער :  לא נהרוס הכלכלה
לקראת הקמת הצוות שידון עם המוחים על פתרונות למצוקותיהם ,  מדגיש שר החינוך כי הממשלה תתקשה להיענות לכל דרישות המפגינים .  סער סבור כי  " אסור להסתכל על המחאה במשקפיים פוליטיים "
 
