הקבינט מכונס לדון בתגובה ;   " חמאס ישלם מחיר כבד "
 שרי הקבינט המדיני-ביטחוני דנו בדרכי התגובה לאירוע ברפיח ,  שבו נהרגו שני חיילים ואחד נפל על פי החשש בשבי .  גורמים מדיניים הבהירו כי התגובה הישראלית תהיה מוחצת
הקבינט המדיני-ביטחוני התכנס אמש  ( שישי )  לדיון גורלי ,  שבו יחליטו השרים כיצד תגיב ישראל להפרת הפסקת האש מצד חמאס ולאירוע הקשה ברפיח שבו נהרגו שני חיילים ואחד נפל על פי החשש בשבי .  מוקדם יותר שוחח ראש הממשלה בנימין נתניהו עם שר החוץ של ארצות הברית ג'ון קרי בנוגע לקצין שעל פי החשש נפל בשבי ברצועת עזה ,  סג"מ הדר גולדין .  נתניהו אמר לקרי כי למרות הצהרתו המשותפת עם מזכ"ל האו"ם ,  שלפיה התקבלו ערבויות מחמאס ומארגוני הטרור הנוספים ברצועת עזה לנצור את האש החל מהשעה 08:00 בבוקר ,  הפלסטינים הפרו באופן חד-צדדי ובוטה את הפסקת האש ההומניטרית ותקפו אחרי השעה 09:00 .
" כתוצאה מהתקיפה נהרגו שני חיילי צה"ל וקיים חשש לחטיפת חייל נוסף - זאת כאמור אחרי כניסתה של הפסקת האש לתוקף ",  אמר נתניהו לקרי .  הוא עוד אמר לו כי חמאס וארגוני הטרור הנוספים ברצועת עזה  " יישאו בתוצאות מעשיהם ",  וכי ישראל תנקוט את כל הפעולות הנדרשות נגד אלה שקוראים להשמדתה ומבצעים טרור נגד אזרחיה .
 מלחמה בדרום - כל הכותרות:פורסמו שמות ההרוגים בהיתקלות לוחמי גבעתי ברפיחהריאיון עם החייל הנעדר : " חונכתי למסירות לארץ"אבו מאזן : " השיחות בקהיר יערכו - ללא קשר לנסיבות "  
גורמים מדיניים בישראל הגיבו אתמול בצהריים לאירוע והבהירו כי  " התגובה הישראלית תהיה מוחצת ".  לדברי גורם ביטחוני בכיר , " נטען מחדש מצבר הלגיטימציה של ישראל בעקבות הפעולות שביצע החמאס ".  
שרת המשפטים ציפי לבני אמרה בעקבות החטיפה כי צה"ל פועל בשטח בצדק ובגיבוי מלא מהשרים . " חמאס שילם ועוד ישלם מחיר כבד ",  הוסיפה לבני . " אם למישהו עוד לא היה מספיק ברור ,  אז עכשיו ידע העולם מי אחראי להרס ולדם תושבי עזה ".  
לפחות שניים משרי הקבינט - השרים נפתלי בנט ואביגדור ליברמן - דיברו בכמה הזדמנויות בשבועות האחרונים על כך שיש להורות לצה"ל לכבוש את רצועת עזה ולמוטט את שלטון חמאס .  ראש הממשלה נתניהו ושר הביטחון יעלון התנגדו לכך ,  והעדיפו להתמקד ביעדים המקוריים של מבצע  " צוק איתן ":  השבת השקט לדרום לתקופה ממושכת ופגיעה קשה בחמאס .
 היעד השני של המבצע ,  הפגיעה בחמאס ,  בהחלט הושג בשבועיים האחרונים .  הארגון איבד לוחמים רבים ,  ניצל חלק גדול ממאגרי הנשק שלו ויצטרך להתמודד בקרוב עם ממדי ההרס שנגרמו ברצועת עזה .  עם זאת ,  היעד הראשון ,  השבת השקט ,  עדיין רחוק .  החטיפה אתמול בבוקר ,  אם אכן התרחשה ,  הגיעה בשעה שהדרג המדיני נערך להשלמת הטיפול במנהרות ולהוצאת כוחות צה"ל מהרצועה .  כעת יצטרכו השרים להחליט אם להמשיך לפי התכנון ,  או מה שסביר יותר שיקרה - להעמיק את פעילות צה"ל ולגבות מחיר כבד מחמאס .  
גורם מדיני ישראלי אמר אתמול לוואלה !  חדשות כי התקיפות הבלתי-פוסקות באזור רפיח שהחלו בשעות הבוקר הן  " אפילו לא חלק מתגובת ישראל לחטיפה ,  אלא חלק מניהול האירוע ".  לדבריו ,  תגובת ישראל עצמה תגיע רק לאחר שתתבהר סופית התמונה לגבי האירוע ,  ואז יצטרכו השרים להחליט גם עד כמה הם מוכנים לאפשר לצה"ל  " להסיר את הכפפות ". 
 ( עדכון ראשון :  17:26 )  

הקבינט מכונס לדון בתגובה ;   " חמאס ישלם מחיר כבד "
 שרי הקבינט המדיני-ביטחוני דנו בדרכי התגובה לאירוע ברפיח ,  שבו נהרגו שני חיילים ואחד נפל על פי החשש בשבי .  גורמים מדיניים הבהירו כי התגובה הישראלית תהיה מוחצת

