 " שרה נתניהו הניפה עט לעבר גרונר וצרחה :  'אנחנו שונאים אותך' "
 על פי דיווח בחדשות 2 אחזה אשת ראש הממשלה בחפץ באופן מאיים לעבר מנכ"ל משרד רה"מ במהלך פגישה שאליה זומן בנושא הוצאות כספיות על המעון הפרטי בקיסריה .  עוד דווח כי ראש הסגל נאלץ להפריד בין השניים כשהוא קורא  " תירגעי "
 שרה נתניהו ,  רעייתו של ראש הממשלה בנימין נתניהו ,  הניפה עט בצורה מאיימת כלפי מנכ"ל משרד ראש הממשלה אלי גרונר במהלך פגישה שבה נכח גם ראש הסגל יואב הורוביץ - כך פורסם אמש  ( שישי )  באולפן שישי בחדשות 2 .  על פי הדיווח ,  הרקע לעימות היה סירובו החוזר והנשנה של גרונר לאשר הוצאות כספיות על מעונם הפרטי של בני הזוג נתניהו בקיסריה .  גרונר זומן למעון הרשמי של ראש הממשלה בירושלים ,  שם קיבלה אותו נתניהו בצרחות  " אנחנו שונאים אותך ",  כך על פי הפרסום .  עוד נאמר כי הורוביץ תפס את ידה של נתניהו והוציא אותה אל מחוץ לחדר תוך שהוא קורא : " תירגעי ,  תירגעי ".  
הדיווח הגיע בעקבות פרסום  " הארץ "  שלשום  ,  שלפיו נתניהו ניסתה לתקוף פיזית את גרונר .  לדברי המקורות שצוטטו בעיתון ,  גרונר לא נפגע והצליח להדוף אותה מעליו עד שבכיר במשרד התערב והצליח להפריד בין השניים .  גרונר הכחיש את הדיווח ,  ומטעמה של נתניהו נמסר כי מדובר ב"עוד אגדות נוסח סרנה ". 
שלשום פרסמו ראש הממשלה ורעייתו סרטון בתגובה לדיווח ,  ובו אמרה שרה נתניהו : " אין לי מילים לתאר את ההזיה של השקרים מהאלה שנמשכים למעלה מ-20 שנה .  שקרים מגמתיים כל כך ,  כל כך מרושעים עלי על ידי התקשורת הישראלית .  פשוט ,  גודל הפרופורציה מראה כמה שזה כל כך קטנוני והזוי וקטן ".  ראש הממשלה מסר גם הוא : " אני מייחל שהתקשורת הישראלית תגיד פעם אחת מילה אמתית על רעייתי שרה כרעיה ,  כאם ,  כבת ,  כמי שעושה כל כך הרבה דברים טובים לציבור בישראל .  מחיילים ,  דרך משפחות שכולות ועד ניצולי שואה .  אבל כנראה שהיום הזה עוד רחוק ". 
 ( עדכון ראשון :  20:27 )   

" שרה נתניהו הניפה עט לעבר גרונר וצרחה :  'אנחנו שונאים אותך' "
 על פי דיווח בחדשות 2 אחזה אשת ראש הממשלה בחפץ באופן מאיים לעבר מנכ"ל משרד רה"מ במהלך פגישה שאליה זומן בנושא הוצאות כספיות על המעון הפרטי בקיסריה .  עוד דווח כי ראש הסגל נאלץ להפריד בין השניים כשהוא קורא  " תירגעי "
 
