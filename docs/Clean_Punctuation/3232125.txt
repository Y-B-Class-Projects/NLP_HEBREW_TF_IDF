סנדרס : " אני 100% פרו-ישראלי ,  אבל ממשלת נתניהו גזענית "
 הסנאטור הדמוקרטי ,  אחד הבולטים בפריימריז הדמוקרטיים ,  אמר כי ראש הממשלה נוהג במדיניות של דיכוי נגד הפלסטינים .  הוא הבטיח כי אם ייבחר ,  ממשלו יהיה קשוב יותר לסוגיה הפלסטינית . " לישראל יש זכות להתקיים בשלום ובביטחון "
 הסנאטור ברני סנדרס ,  אחד המועמדים המובילים בפריימריז הדמוקרטיים לקראת הבחירות לנשיאות בשנה הבאה ,  אמר הלילה  ( שלישי )  כי ממשלת ישראל בראשות בנימין נתניהו היא  " גזענית ".  בכינוס שאירחה רשת CNN עם מצביעים דמוקרטים ,  קרא סנדרס הסוציאליסטי לשינוי במדיניות של ארצות הברית כלפי ישראל ,  מבלי לפרט .  הוא אמר כי היחס של נתניהו לפלסטינים הוא  " דיכוי "  ואמר כי אם ייבחר לנשיא ,  ממשלו יהיה סימפטי יותר לסוגיה הפלסטינית . 
" אני 100% פרו-ישראלי ",  אמר הסנאטור מוורמונט ,  שהתמודד גם בפריימריז ב-2016 והפסיד להילרי קלינטון . " לישראל יש זכות להתקיים ,  ולהתקיים בשלום ובביטחון ולא להיות נתונה למתקפות טרור .  ואולם ,  ארצות הברית צריכה להיות בקשר לא רק עם ישראל ,  אלא גם עם הפלסטינים ".  לדבריו , " מה שאני מאמין בו אינו רדיקלי .  אני רק מאמין בזה שארצות הברית צריכה לשחק באופן שווה במזרח התיכון .  במילים אחרות ,  המטרה אמורה להיות לאחד בין העמים ולא לתמוך רק במדינה אחת ,  שעשיו נשלטת על ידי ממשלת ימין ,  ממשלה גזענית ". 
לקריאה נוספת:פייק ניוז ?  להיפך :  הדוח של מולר פירק את התיאוריה של טראמפמועמדת דמוקרטית אחרי פרסום הדוח : " לפתוח בהליכים להדחת טראמפ"המרוץ ל-2020 : " ביידן יכריז על התמודדותו לנשיאות בשבוע הבא "  
סנדרס ,  בן 77 ,  הוא מבקר בולט של נתניהו ,  ובין היתר הוא תקף במהלך הבחירות האחרונות בישראל את החלטתו לתמוך ב"עוצמה יהודית "  ובהבטחתו לספח חלקים מהגדה המערבית .  
רבים מכ-20 המועמדים בפריימריז הדמוקרטיים ביקרו את ממשלתו של נתניהו ,  שלו יש יחסים קרובים עם הנשיא דונלד טראמפ .  לקראת הבחירות על כהונתו השנייה ,  טראמפ הרפובליקני מרבה לכנות את הדמוקרטים  " אנטי-ישראלים "  בניסיון למשוך אליו מצביעים פרו-ישראלים .  בין היתר ,  הוא גם הכיר בירושלים כבירת ישראל והעביר אליה את השגרירות ,  פרש מהסכם הגרעין עם איראן והכיר בריבונות ברמת הגולן .
" ביליתי כמה חודשים בישראל ,  התנדבתי בקיבוץ למשך תקופה .  יש לי משפחה בישראל ,  אני לא אנטי-ישראלי ",  הבהיר סנדרס באירוע שנמשך חמש שעות ,  יחד עם עוד חמישה מועמדים ,  בהם הסנאטורית אליזבת וורן . " עם זאת ,  העובדה היא שנתניהו הוא פוליטיקאי ימני ,  שלדעתי מתנהג לפלסטינים בצורה לא הוגנת ",  הוסיף הסנאטור ,  לקול מחיאות הכפיים של הקהל בקולג' סיינט אנסלם שבמנצ'סטר ,  ניו המפשיר .  

סנדרס : " אני 100% פרו-ישראלי ,  אבל ממשלת נתניהו גזענית "
 הסנאטור הדמוקרטי ,  אחד הבולטים בפריימריז הדמוקרטיים ,  אמר כי ראש הממשלה נוהג במדיניות של דיכוי נגד הפלסטינים .  הוא הבטיח כי אם ייבחר ,  ממשלו יהיה קשוב יותר לסוגיה הפלסטינית . " לישראל יש זכות להתקיים בשלום ובביטחון "
 
