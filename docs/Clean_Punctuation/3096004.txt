מסתבך סדרתי ,  עבריין מורשע :  זהו המלווה הקבוע של הזוג נתניהו
כבר 20 שנה הולך עזרא סיידוף לצדם של ראש הממשלה ורעייתו ,  ושמו עלה כעת לכותרות במסגרת כתב האישום נגד האחרונה כשהגן עליה לכאורה .  אלא שזו דווקא סיטואציה מוכרת מאוד לסיידוף - שכבר קיווה בעבר שלא יחזור לחדר החקירות .  פרופיל
שמו של עזרא סיידוף קשור בשורה של הליכים משפטיים החל מ-1980 ועד לצירופו להודעה על כתב האישום מיום שישי האחרון ,  שבה נכלל יחד עם רעיית ראש הממשלה ,  שרה נתניהו .  סיידוף הוא ידידם של בני הזוג נתניהו והאיש שחולש על הפרטים הקטנים הנוגעים להחזקת ותפעול בית ראש הממשלה .  
סיידוף מלווה את משפחת נתניהו במשך כ-20 שנה ,  וביום שישי האחרון התברר כי יועמד לדין בכפוף לשימוע ,  ביחד עם שרה נתניהו .  מי שהפך לאיש אמונם של בני הזוג נתניהו היה מעורב בשורת הליכים ,  מחלקם זוכה ,  וחלקם עדיין ממתינים לבדיקה .  באופן מפתיע ,  בחלק מאותם הליכים שהתקיימו במרחק של שנים זה מזה ,  קיים דמיון רב .  
לקריאה נוספת:אין ארוחות חינם :  המסר של מנדלבליט באישום נגד שרה נתניהומרמה בסך 359 אלף שקלים :  שרה נתניהו תואשם בפרשת המעונותהפרקליטות :  עדות מני נפתלי בפרשת המעונות - כמו של עד מדינה 
סיידוף עצמו מודע היטב לכך שמדובר במעין  " שידור חוזר "  של הסתבכות דומה בעבר . " מה שעברתי ב-99' ,  לא אחזור עליו פעם נוספת ",  אמר סיידוף לעובד לשעבר במשרד ראש הממשלה שסיפר על כך לוואלה !  NEWS .  סיידוף התייחס לחקירות בפרשת עמדי ,  במסגרתה נחקר בחשד לקבלת שוחד . " למרות שהוא אמר לי 20 פעם שזה לא יחזור על עצמו ,  בסוף זה קרה ",  סיפר העובד .  
התפקידים שמילא סיידוף כללו חיכוך מתמיד בין היותו עובד מדינה לבין קשריו עם קבלנים ואנשי ביצוע במגזר הפרטי .  חיכוך זה ,  כפי שהתברר מאוחר יותר ,  הוליד מספר הליכים משפטיים הנוגעים להתנהלותו של סיידוף .  בשנת 1980 הוא הורשע בקבלת שוחד מקבלן עבודות חשמל במשרד הדתות .  כשלוש שנים לאחר מכן הוא החל לעבוד במשרד ראש הממשלה בתפקיד זוטר ,  ונציבות שירות המדינה אסרה עליו לעסוק בענייני כספים בשל הרשעתו הקודמת .  
סיידוף המשיך בעבודתו במשרד ראש הממשלה ללא תקלות ,  עד שהגיעה אותה פרשת עמדי .  זו הייתה הפעם הראשונה ששמו עלה לכותרות בהקשר של משפחת נתניהו .  סיידוף ,  אז מנהל מחלקות הבינוי ,  הנכסים ,  האפסנאות והמשק במשרד ראש הממשלה ,  היה מעורב באופן עמוק בפרשה ,  ואף הואשם כי לקח כספי שוחד בסך של 30 אלף שקלים מקבלן ההובלות אבנר עמדי .  בסופו של דבר הוא זוכה מחמת הספק בשנת 2003 ,  על ידי שופט בית המשפט המחוזי בירושלים ,  צבי זילברטל .
 בשנת 2010 ממונה סיידוף לתפקיד סמנכ"ל נכסים ומבצעים במשרד ראש הממשלה ,  התפקיד שבו יחזיק עד להשעייתו מתפקידו ,  בעקבות פרשת המעונות .  במסגרת תפקיד זה ,  היה סיידוף אמון על ניהול מעון ראש הממשלה והיה מעורב גם בניהול המעון הפרטי של בני הזוג נתניהו בקיסריה .  הוא היה האיש ששכר את מני נפתלי ,  אב הבית של מעון ראש הממשלה לתפקידו ,  ומי שהיה אחראי על קשרים עם הספקים שסיפקו שירותים למעון .  העשור הקרוב יהיה עשור סוער מבחינתו של סיידוף .
 בינואר 2013 נקלע סיידוף לשולי פרשת נתן אשל ,  ראש הסגל של ראש הממשלה נתניהו ,  לאחר שנטען כי חשף והציג את התמונות שצילם אשל  תמונות לא הולמות של עובדות במשרד ראש הממשלה שבגינן סיים אשל את תפקידו  לעובדים אחרים במשרד .  במרץ 2014 הוא נתבע ביחד עם ראש הממשלה ומשרד ראש הממשלה על ידי מני נפתלי ,  אז אב הבית במעון .  נפתלי ניצח בתביעה ונפסק כי יקבל פיצויים שישולמו מטעם המדינה .  התביעה העסקה בתנאי העסקה פוגענית במעון ,  בעיקר בהקשר של יחסה של שרה נתניהו לעובדים ,  בזמן שסיידוף היה המעסיק הישיר שלהם .  
היחסים בין סיידוף לנתניהו ,  ושיתוף הפעולה שהיה או לא היה ביניהם ,  הוא אחד הנושאים המרכזיים של התיק המכונה תיק פרשת המעונות . " הוא היה בקשר טוב עם המשפחה ",  אמר בכיר לשעבר בלשכת ראש הממשלה . " צריך לזכור שזה לא בית רגיל .  זה בית שצריך לנהל אותו ".  ביוני 2015 הוגשה תביעה נגד סיידוף .  הפעם בגין אי דיווח על כך כתב האישום שהוגש נגד אילן שמואל ,  נהג במשרד ראש הממשלה ,  בגין עבירות מין בקטינה  דבר שאפשר את המשך העסקתו ללא הפרעה למשך תקופה של מספר חודשים .  שמואל הורשע בסופו של דבר בשורה של עבירות מין חמורות ביותר ,  וההליך המשמעתי בבית הדין לעבודה בעניינו של סיידוף ,  הוקפא עד לסיום ההליך הפלילי בפרשת המעונות .
 לפני שנתיים בדיוק ,  הושעה סיידוף ממשרד ראש הממשלה ,  לאחר שנחקר כחשוד בפרשת המעונות .  לפי הפרסום של רויטל חובל ב"הארץ ",  סיידוף ממשיך לקבל משכורת בסך של כ-30 אלף שקלים למרות השעייתו ,  עד היום . 
" קו ההגנה של שרה יהיה שסיידוף עשה על דעתו דברים שהיא לא ביקשה ממנו ,  רק בגלל שהוא רצה לרצות אותה ",  ציין גורם בכיר לשעבר בלשכת ראש הממשלה . " אנשים אוהבים לרצות דמויות שנמצאות בעמדות כוח .  יותר משהעגל רוצה לינוק הפרה רוצה להניק .  זה בדיוק האופי של עזרא ,  אחד שרוצה לרצות את השררה .  זה היה אולמרט ואחרי זה נתניהו .  זה לא שהוא ניסה לסרב ואמרו לו עזרא 'מה-פתאום ,  אתה תעשה מה שאנחנו אומרים לך' .  הוא לא ניסה להגיד לא .  בשל כך שרה יכולה לטעון :  'לא ביקשתי ממנו בחיים' .  לכן גם הפוליגרף שהיא ביצעה נראה לי אמיתי ".  
בהודעת היועץ המשפטי לממשלה אביחי מנדלבליט שפורסמה ביום שישי האחרון צוין כי סיידוף יואשם בעקבות חלקו בפרשה .  על הפרק :  שיתוף פעולה בין נתניהו לסיידוף לצורך יצירת מצג שווא שיאפשר הזמנת ארוחות ממסעדות בסך של מאות אלפי שקלים ,  במקום שיוכנו על ידי המבשלת שהועסקה במשרד ראש הממשלה .  לפי החשד ,  הדבר כלל זיופיו חשבוניות לאותם שפים ,  כדי להסוות את עלותה הגבוהה של הארוחה באמצעות דיווח על מספר סועדים גבוה מכפי שהיה בפועל .  לפי המתואר ,  סיידוף היה אחראי על הנפקת החשבוניות ואף חתם עליהן .  
סעיף נוסף נוגע לפרשת  " המלצרים ",  במסגרתה ,  לפי הנטען ,  פוברקו שעות העבודה של מלצרים שהועסקו במעון במהלך סופי השבוע ,  וזאת כדי לשלם את שכרם הגבוה .  גם כאן נעשה שימוש בזיוף חשבוניות ,  הפעם בנוגע לחברת  " מיקוד "  שסיפקה את המלצרים .
 בפרשת החשמלאי אבי פחימה ,  מילא סיידוף תפקיד דומה ,  כשמסר ,  כך לפי הנטען ,  פירוט כוזב של תאריכים ועבודות שנועדו ל"הלבין "  את עבודתו של החשמלאי במעון הפרטי של בני הזוג נתניהו בקיסריה ,  בניגוד לנהלים .  יש לציין כי בסעיף זה שרה נתניהו לא הואשמה ,  משום שלא נמצאה תשתית ראייתית מספקת .
" הם  ( בני הזוג נתניהו  א.ס )  עוטפים את עזרא בצמר גפן ",  אמר הגורם במשרד ראש הממשלה . " הם נזהרים בכבודו .  הם יחבקו אותו מכל הכיוונים ולא ידברו עליו מילה וחצי מילה .  האתגר מונח לרגלי התביעה .  הם צריכים להוכיח ששרה ידעה על הכללים ושאמרו לה לא .  זה שם אותה במקום מצוין .  המקור והנורמה שמחייבת אותה היא לא הנורמה שמחייבת את עובדי הממשלה .  אני מאמין ששרה כן ניסתה להוציא כמה שיותר כסף מהמדינה .  אבל מי שכשלו הם הפקידים שפחדו להגיד לא .  הם הסיפור ". 
גדי טל ,  עורך דינו של סיידוף מסר בתגובה : " סברנו שהתיק ראוי להיסגר .  כך לא קרה בינתיים .  מטבע הדברים טרם עיינו בחומר החקירה ,  כך שמוקדם להתייחס לגופם של הדברים .  מה שבהחלט ניתן כבר לומר הוא שמר סיידוף ,  העובד במשרד ראש הממשלה יותר מ-35 שנה ,  ותחת שמונה ראשי ממשלה שונים ,  פעל כל שנותיו לפי נהלים והנחיות ,  וכך גם במקרה הזה .  כמו כן ראוי לזכור ולהדגיש כי עמדת המשטרה והפרקליטות היא שבכל מקרה מר סיידוף לא הפיק איזושהי טובת הנאה או שמץ טובת הנאה מאיזה מהעניינים העומדים על הפרק .  על כך אין ויכוח .  אנו נלמד היטב את חומר החקירה ונגיע לשימוע בפרקליטות מחוז ירושלים ,  שאין לנו ספק שתקשיב לטענותינו בקשב רב ותשקול אותן בהגינות ובכובד ראש .  אנחנו מקווים שזה יהיה ההליך האחרון בתיק ושלאחריו הוא ייסגר ".  

מסתבך סדרתי ,  עבריין מורשע :  זהו המלווה הקבוע של הזוג נתניהו
כבר 20 שנה הולך עזרא סיידוף לצדם של ראש הממשלה ורעייתו ,  ושמו עלה כעת לכותרות במסגרת כתב האישום נגד האחרונה כשהגן עליה לכאורה .  אלא שזו דווקא סיטואציה מוכרת מאוד לסיידוף - שכבר קיווה בעבר שלא יחזור לחדר החקירות .  פרופיל

