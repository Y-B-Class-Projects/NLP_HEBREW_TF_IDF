רה"מ : " קיומנו כעם וכמדינה תלוי באחדותנו "
 בטקס פתיחת יום הזיכרון בגבעת התחמושת אמר נתניהו כי  " לא נחסוך מאמצים להשבת שליט ".  ברק : " כל האופציות פתוחות מול אירן "
  ( צילום :  גדעון צנטנר ,  עריכת וידאו :  נעמה דרור )  
" קיומנו כעם וכמדינה תלוי באחדותנו ",  כך אמר הערב  ( שני )  ראש הממשלה בנימין נתניהו בדברים שנשא בטקס פתיחת אירועי יום הזיכרון לחללי מערכות ישראל שנערך בגבעת התחמושת . " היום ",  הוסיף נתניהו , " בזוכרנו את הנופלים ,  ניתן גם דעתנו לפצועים ולנכי צה"ל ונאחל להם רפואה שלמה ושיקום מלא .  לא נחסוך מאמצים לאתר את חיילינו הנעדרים ולהשיב הביתה את גלעד שליט .  נתאחד כולנו באחוות אחים עמכם ,  המשפחות השכולות .  ואתכם ,  גיבורי העם ,  נזכור ונוקיר בתהילת נצח .  יהי זכרם של הנופלים ברוך ". 
בתוך כך ,  שר הביטחון אהוד ברק התייחס הערב לאיום הגרעין האירני .  בשיחה עם עיתונאים אמר ברק כי  " אני ממליץ לארה"ב לקצוב את זמן הדיאלוג עם אירן ,  ובמקביל לקדם חבילת סנקציות חריפה לפעולה במידה והדיאלוג ייכשל ",  כך אמר היום  ( שני )  שר הביטחון אהוד ברק בשיחה עם עיתונאים ,  לדברי ברק , " ישראל אינה יכולה להתנגד לדיאלוג האמריקאי עם אירן ,  אולם ישראל משוכנעת שעל ארה"ב לקצוב את הדיאלוג בזמן ".  לדבריו , " ישראל כבר אמרה בעבר שהיא איננה מורידה שום אופציה מהשולחן וממליצה גם לאחרים לעשות כן ,  אנחנו לא צריכים להרחיב מעבר לזה ,  וכל דיבור בנושא זה מעבר לכך- מיותר ומזיק ." 
ברק גם הביע בשיחה רצון להגיע להסדר מדיני כולל באזור ברוח היוזמה הסעודית . " ישראל חייבת לא להרפות לרגע מהמאמץ לחפש כל דרך להגיע להסדרה עם השכנים .  יש לנו שלום עם מצרים ועם ירדן ,  היו לנו שיחות עמוקות עם הפלסטינאים והסורים ,  ואנחנו צריכים להשלים את המלאכה .  אני משוכנע שבשנים הקרובות נצטרף לטפל בהסדר אזורי כולל לשלום ושת"פ בכל המזרח התיכון ,  שיקדם גם את הערוץ הפלסטיני ,  ובבוא העת ובצורה נכונה את הערוץ הסורי והלבנוני וגם יקדם את הנורמאליות של היחסים שלנו עם כל העולם הערבי ,  מהמזרח התיכון ועד צפון אפריקה ". 

רה"מ : " קיומנו כעם וכמדינה תלוי באחדותנו "
 בטקס פתיחת יום הזיכרון בגבעת התחמושת אמר נתניהו כי  " לא נחסוך מאמצים להשבת שליט ".  ברק : " כל האופציות פתוחות מול אירן "
 
