מקורבים לחקירה : " שיחות רה"מ ומוזס הוקלטו כדי להשמיען לשרה נתניהו "
 גורמים המעורים בחקירת תיק 2000 אמרו לוואלה !  NEWS כי לאחר שמו"ל ידיעות אחרונות סירב להשתתפות שרה נתניהו בפגישות ,  הוחלט להקליטן .  בנוסף לכך ,  נודע כי בחקירת תיק המתנות ,  1000 ,  עלו שמותיהם של המפיק יורם גלובוס וחבר הפרלמנט הצרפתי מאיר חביב
גילויים חדשים בחקירות ראש הממשלה :  פגישותיהם של ראש הממשלה בנימין נתניהו עם מו"ל  " ידיעות אחרונות "  נוני מוזס הוקלטו כדי להשמיען לרעיית ראש הממשלה שרה נתניהו שביקשה להשתתף בפגישות ,  אך סורבה  כך אומרים אתמול  ( ראשון )  גורמים המעורים בחקירה לוואלה !  NEWS .  מקורבים לנתניהו מסרו בתגובה לדברי הגורמים : " עוד פייק ניוז ". 
עם התפוצצות הפרשה ,  הנחקרת במסגרת תיק 2000 ,  נטען כי אנשיו של נתניהו הקליטו את הפגישות כדי להגן על עצמם בעתיד מפני מוזס .  אלא שהיום אמרו הגורמים כי על פי מידע שהגיע לחוקרי יאח"ה ,  שחוקרים את הפרשה ,  נתניהו ביקש לצרף לפגישותיו עם מוזס גם את רעייתו ,  שרה .  
כאשר הועלתה ההצעה בפניו של מוזס ,  הוא דחה אותה ,  ולדברי הגורמים ,  נתניהו עצמו וכן גורמים בסביבתו ובהם גם ראש הסגל לשעבר ארי הרו החליטו להקליט את הפגישות כדי להשמיע אותן בשלב מאוחר יותר לרעיית ראש הממשלה .  עו"ד נווית נגב ,  המייצגת את מוזס ,  ביקשה שלא להגיב לדברים ואמרה : " איננו מכחישים ואיננו מאשרים ". 
לקריאה נוספת:דיווח :  חשד ש-4 אנשי עסקים נוספים סיפקו מתנות לשרה ויאיר נתניהונתניהו נחקר במעונו במשך יותר מ-3 שעות ;  צפוי להיחקר שוב בשבוע הבאהרצוג לנתניהו : " העובדות שנחשפו מובילות לסוף דרכך הפוליטית "  
לוואלה !  NEWS נודע כי במהלך החקירות עלו שמותיהם של מפיק הסרטים יורם גלובוס הנחשב למקורב מאוד למשפחה ,  זאביק רובינשטיין ,  איש עסקים ישראלי-אמריקני ששמו אוזכר במסגרת פרשת ביבי-טורס ,  וחבר הפרלמנט של צרפת ,  איש העסקים היהודי מאיר חביב ,  הידוע אף הוא בקרבתו לנתניהו .  
ביום שישי האחרון נחקר נתניהו בביתו בפעם השלישית על ידי חוקרי יאח"ה .  החוקרים ,  בפיקודו של תת-ניצב כורש ברנור ,  עסקו בחקירה באימות גרסאותיו של מו"ל ידיעות אחרונות שנחקר בפרשה שבע פעמים .  רק בשולי החקירה חזרו החוקרים והציגו שאלות בפרשת המתנות ובעניין הקשר של המשפחה עם איש העסקים ארנון מילצ'ן .  השבוע צפוי להיחקר נתניהו שוב .
 מאוחר יותר בערב נחשפה בחדשות 2 גרסתו של איש העסקים ארנון מילצ'ן ,  החשוד במתן טובות הנאה לראש הממשלה בנימין נתניהו .  לפי עדותו ,  מתן הסיגרים ,  השמפניות והתכשיטים ,  נמשך תקופה ארוכה לפי דרישה ספציפית ומפורטת ,  שבמסגרתה עלו בקשות ותזכורות לחידוש המלאי .  הוא ציין כי לא הייתה לו ציפייה לקבל דבר בתמורה .
 החקירות הפליליות נגד נתניהו בגין שתי הפרשות נפתחו בסוף דצמבר ,  להוראת היועץ המשפטי לממשלה .  בתיק 1000 נחקר חשד שלפיו ראש הממשלה קיבל טובות הנאה מאנשי עסקים ,  המפיק ההוליוודי ארנון מילצ'ן והמיליארדר האוסטרלי ג'יימס פאקר .  תיק 2000 עוסק בשיחות שניהל נתניהו עם מו"ל ידיעות אחרונות ,  ארנון  ( נוני )  מוזס ,  שבהן עלה החשד כי האחרון הציע סיקור אוהד בעיתונו בתמורה לכך שהראשון יפעל לקידום  " חוק ישראל היום ".  
בתוך כך ,  פרסמה אתמול לשכת ראש הממשלה תגובה לטענות שהושמעו בכלי התקשורת בכל הנוגע לתיק 3000 ,  הקשור בעסקת רכש כלי שיט לחיל הים .  בימים האחרונים פורסם כי שר הביטחון לשעבר משה יעלון העיד במשטרה בנוגע לעסקה .  בתגובה לשכת נתניהו פרסמה את פרטי המגעים בנוגע לרכש ארבע ספינות השטח ,  שמהם עולה כי חיל הים ומנכ"ל משרד הביטחון הם שביקשו לקדם את הרכישה . " בניגוד לטענות שהושמעו בתקשורת ,  רכש ארבע ספינות השטח נעשה בהתאם להמלצות חיל הים ומשרד הביטחון עצמו ",  נמסר . " ראש הממשלה והקבינט פעלו בהתאם להמלצות הדרגים המקצועיים ".  
בהמשך פרסמו את לוח הזמנים המדיני-ביטחוני של הרכש ,  כפי שתועד במועצה לביטחון לאומי  ( מל"ל )  .  לפי לוח הזמנים ,  ב-24 באפריל 2013 המליץ מפקד חיל הים לקדם את רכש הספינות מגרמניה ;  ב-11 בספטמבר הנחה מנכ"ל משרד הביטחון את משרדו שאם ניתן להגיע להסכם עם גרמניה ,  אין צורך לצאת למכרז ;  ב-11 בנובמבר חזר המנכ"ל והדגיש את יתרונות הרכש מגרמניה ,  משיקולי תזרים מזומנים ,  עלות ולוח זמנים ,  ובאותו החודש החליט הקבינט על רכש הספינות ,  והסכים על עדיפות ההסכם עם גרמניה .  
ב-6 במאי 2014 נסוגו הגרמנים מהצעת ההנחה ;  ב-21 ביולי פרסם משרד הביטחון מכרז בינלאומי לרכש הספינות ,  כשברקע מתקיימים מגעים מול הגרמנים ;  ב-17 באוגוסט ,  לאור התקדמות במגעים ,  מנכ"ל משרד החוץ ביקש להקפיא את המכרז ;  ב-21 באוגוסט אישרה גרמניה הנחה בשיעור של 27.5% עם שר האוצר יאיר לפיד ;  ב-23 באוגוסט אישרה הקנצלרית אנגלה מרקל את הסיכום ;  ב-20 בספטמבר ביקש חיל הים לעצור את המכרז ולהאיץ את החתימה על ה-MOU  ( הסכם הבנות ביטחוני )  ;  ב-21 בספטמבר ביקש מנכ"ל משרד הביטחון לעצור את המכרז לאור ההתפתחויות ;  ב-27 באוקטובר החליט שר הביטחון יעלון לעצור את המכרז ;  בדצמבר 2014 חתמה ישראל על המסמך בין ישראל לגרמניה לרכש הספינות .
  ( עדכון ראשון :  19:12 )  

מקורבים לחקירה : " שיחות רה"מ ומוזס הוקלטו כדי להשמיען לשרה נתניהו "
 גורמים המעורים בחקירת תיק 2000 אמרו לוואלה !  NEWS כי לאחר שמו"ל ידיעות אחרונות סירב להשתתפות שרה נתניהו בפגישות ,  הוחלט להקליטן .  בנוסף לכך ,  נודע כי בחקירת תיק המתנות ,  1000 ,  עלו שמותיהם של המפיק יורם גלובוס וחבר הפרלמנט הצרפתי מאיר חביב

