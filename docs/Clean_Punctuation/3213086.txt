נכדה על הברכיים ושיר משלמה ארצי :  איזנקוט שובר דיסטנס | צפו
הנשיא ,  ראש הממשלה ,  ופוליטיקאים לצד צמרת צה"ל ומערכת הביטחון ,  נפרדו מהרמטכ"ל היוצא בטקס בבסיס הקריה בתל אביב .  איזנקוט ישב בחברת נכדתו וזכה לשיר בהקדשה משלמה ארצי .  ריבלין : " איש של אנשים ".  נתניהו : " תחת פיקודך נעשתה עבודה גדולה בצה"ל ועבודה גדולה עוד לפנינו "
 נשיא המדינה ראובן ריבלין ,  ראש הממשלה בנימין נתניהו ,  פוליטיקאים ומפקדים רבים הגיעו הערב  ( ראשון )  לטקס הפרידה מהרמטכ"ל ,  רב-אלוף גדי איזנקוט ,  בבסיס הקריה בתל אביב .  בין הנוכחים היו גם היועץ המשפטי לממשלה אביחי מנדלבליט ,  ראש השב"כ נדב ארגמן ,  שר הביטחון לשעבר אביגדור ליברמן ,  המפכ"ל לשעבר רוני אלשיך ,  וכן הרמטכ"ל הנכנס אלוף אביב כוכבי .
 דובר צה"ל לשעבר ,  אבי בניהו ,  העלה לחשבון הטוויטר שלו צילום בו נראים הרמטכ"לים לשעבר ,  גבי אשכנזי ובני גנץ ,  משוחחים באירוע .  גם שר התחבורה והמודיעין ישראל כץ ,  ח"כ ציפי לבני ,  הרמטכ"ל ושר הביטחון לשעבר משה יעלון ויו"ר הסוכנות היהודית יצחק הרצוג הגיעו להיפרד מאיזנקוט .  
לקריאה נוספת בנושאמשחק כדורסל ,  מסתפר - ונרדם בטיסה :  איזנקוט שלא הכרתםאיזנקוט על התבססות איראן בסוריה : " סולימאני משחק במגרש שבו הוא חלש"סוף כהונת איזנקוט :  הרמטכ"ל שהנחית פטיש על הראש של איראן 
הנשיא ריבלין נשא נאום פרידה מאיזנקוט ושיבח אותו על עשייתו הרבה לאורך שנות שירותו בצה"ל . " במהלך ארבע שנות כהונתך כראש המטה הכללי של צה"ל ,  היית רמטכ"ל של כולם ",  אמר . " לוחם ,  מפקד ואדם ממלכתי ,  צנוע ,  ערכי ,  אמיץ ואחראי .  אסטרטג מן המעלה הראשונה ואיש של אנשים ".  עוד הוסיף ריבלין כי  " לצד סוגיות צבאיות ומקצועיות הישרת מבט לשאלות החברתיות המורכבות ביותר .  לא היססת ולא חששת לעסוק בהן גם כשספגת ביקורת .  מתוך אותה תפיסה שהמפקד הוא האחראי ,  ולאחריות יש מחיר ".  
" עיצבת את צה"ל כצבא איכותי ,  פורץ דרך ,  הן בהווה והן מול איומים עתידיים ",  תיאר הנשיא . " פעלת באמונה ובמסירות להשאיר את צה"ל צבא העם ,  הצבא של כולנו .  צבא שמשאיר את שעריו פתוחים ורחבים דיים בפני קשת הדעות והאמונות הקיימות בחברה הישראלית ".  ריבלין בירך את הרמטכ"ל הנכנס אלוף כוכבי ואיחל לו בהצלחה בתפקידו : " בטוח שתיטיב לנווט את צה"ל אל עבר אתגרי המחר .  אני ,  כמו כל העם בישראל ,  סומך עליך ".   
" בארבע השנים האחרונות התווינו מדיניות להגן על המדינה ,  להעצים את צה"ל ולהכין אותו לניצחון במלחמה ",  אמר ראש הממשלה בטקס . " האיום הגדול ביותר של מדינתו הוא איראן ,  שחרטה על גדלה את השמדתנו .  על כן ,  בארבע השנים האחרונות פעלנו לסכל איומים אלה בארבע משימות מרכזיות ".  נתניהו הודה לאיזנקוט בשם אזרחי ישראל והוסיף כי  " תחת פיקודך נעשתה עבודה גדולה בצה"ל ועבודה גדולה עוד לפנינו ". 
 ( עדכון ראשון :  21:02 )  

נכדה על הברכיים ושיר משלמה ארצי :  איזנקוט שובר דיסטנס | צפו
הנשיא ,  ראש הממשלה ,  ופוליטיקאים לצד צמרת צה"ל ומערכת הביטחון ,  נפרדו מהרמטכ"ל היוצא בטקס בבסיס הקריה בתל אביב .  איזנקוט ישב בחברת נכדתו וזכה לשיר בהקדשה משלמה ארצי .  ריבלין : " איש של אנשים ".  נתניהו : " תחת פיקודך נעשתה עבודה גדולה בצה"ל ועבודה גדולה עוד לפנינו "
 
