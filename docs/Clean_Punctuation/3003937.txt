נתניהו : " אקדם מהלך לקריאת הכור הגרעיני על שמו של פרס "
 ראש הממשלה אמר בפתח ישיבת הממשלה כי הנשיא לשעבר  " פעל רבות להקמת המפעל החשוב וראוי לקרוא לקריה למחקר גרעיני על שמו ".  במהלך השבעה ביקשה משפחתו של פרס לקרוא לנתיבי איילון על שמו
שבועיים לאחר מותו של ראש הממשלה והנשיא לשעבר שמעון פרס ,  הציע היום  ( ראשון )  ראש הממשלה בנימין נתניהו לקרוא לכור הגרעיני בדימונה על שמו .  פרס היה ממובילי המהלך להקמת הכור בסוף שנות ה-50 ואף גייס כספים לשם כך . 
" בכוונתי להביא לכך שהקריה למחקר גרעיני בדימונה תיקרא על שמו של שמעון פרס זכרונו לברכה ",  אמר נתניהו בפתח ישיבת הממשלה . " פרס פעל רבות להקמת המפעל החשוב הזה ,  מפעל חשוב לביטחון ישראל לדורות ,  וראוי ונכון לקרוא לקריה על שמו ". 
בשבוע שעבר ,  במהלך השבעה ,  פנתה משפחת פרס לשר התחבורה ישראל כץ שהגיע כדי לנחמם בבקשה לקרוא את נתיבי איילון על שם יקירם .  השר סיכם כי לאחר החג ייפגש שוב עם המשפחה במטרה לשקול את הנושא .  פרס כיהן בתחילת שנות ה-70 כשר תחבורה ,  והיה אחראי בין היתר להקמת תעלת איילון .  לאחר מותו של הנשיא לשעבר ,  הגיש ראש עיריית דימונה בקשה להסב את שמה של הקריה הגרעינית בעיר על שמו של פרס . " יותר משסימל את התקווה והחזון ,  היה מזוהה עם ההקמה של הקריה למחקר גרעיני ",  אמר .
 לקריאה נוספת:עמירם לוין לא חוזר בו מדבריו נגד פרס : " אין לי על מה להתנצל "" יש בו משהו מיוחד ":  טקס זיכרון לפרס בבית כנסת בוושינגטוןהרמטכ"ל לשעבר גנץ ניחם את משפחת פרס : " אסור לוותר על השלום "  

נתניהו : " אקדם מהלך לקריאת הכור הגרעיני על שמו של פרס "
 ראש הממשלה אמר בפתח ישיבת הממשלה כי הנשיא לשעבר  " פעל רבות להקמת המפעל החשוב וראוי לקרוא לקריה למחקר גרעיני על שמו ".  במהלך השבעה ביקשה משפחתו של פרס לקרוא לנתיבי איילון על שמו

