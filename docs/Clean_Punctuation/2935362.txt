אחרי התנגדות הנשיא ויו"ר הכנסת :  בוטל הדיון בנוסח חוק ההשעיה שהוחמר
יו"ר ועדת החוקה ניסן סלומינסקי הודיע כי הדיון מבוטל  " לאור עמדתו של יולי אדלשטיין ".  לדבריו ,  זה נדחה עד חזרתו של ראש הממשלה ארצה וקבלת עמדת סיעת הליכוד .  על פי הנוסח החדש ,  ניתן יהיה להדיח ח"כים גם בשל התבטאויות ולא רק עקב מעשים
יו"ר ועדת החוקה של הכנסת ,  ניסן סלומינסקי מהבית היהודי ,  הודיע הבוקר  ( שני )  כי הדיון ב"חוק ההשעיה "  שנוסחו הוחמר ותוכנן להתקיים הבוקר בוועדה  מבוטל .  סלומינסקי התייחס להצעת החוק שמקדם ראש הממשלה בנימין נתניהו ולפיה ניתן יהיה להדיח חברי כנסת מכהנים ברוב של 90 ח"כים .
 מלשכתו של סלומינסקי נמסר כי הדיון נדחה למועד לא ידוע לאור התנגדויות שונות . " לאור עמדתו של יו"ר הכנסת יולי אדלשטיין ,  כי התיקון לחוק יסוד :  הכנסת  ( השעיית חבר כנסת )  לא יעבור כל עוד הוא מכהן כיו"ר הכנסת ,  החליט יו"ר ועדת החוקה להשהות את המשך הדיון בהצעת החוק בוועדה ולבטל את הדיון שנקבע להיום .  זאת עד לחזרתו של ראש הממשלה ארצה וקבלת עמדת סיעת הליכוד באופן חד וברור בנושא ". 
לקריאה נוספת:שופטי בג"ץ למדינה :  שקלו הצבעה בכנסת על סעיף היציבות במתווה הגזכמו בבריטניה :  הכנסת תנהיג  " שעת שאלות "  לראש הממשלהתגובת האופוזיציה לחוק העמותות :  הצעת חוק לשקיפות מלאה 
נשיא המדינה ראובן ריבלין הביע אתמול התנגדות נחרצת להצעת החוק . " נשיא המדינה ויו"ר הכנסת נבחרים על ידי הכנסת ,  ולכן בידי הכנסת גם הסמכות להדיחם .  אלא שבניגוד לנשיא ,  החוק להדחת חברי כנסת חוטא למהות הכנסת שהיא נציגת הריבון ולא הריבון עצמו ,  חוטא לציבור הבוחרים ",  אמר הנשיא באירוע להשקת ספרו של הפובליציסט יועז הנדל במרכז למורשת בגין בירושלים .
" חברי כנסת שחטאו בפלילים או שקיים חשד לעבירה פלילית מצדם ,  הרי שהיועץ המשפטי לממשלה צריך להורות על חקירה ובדיקה בעניינם ,  ויש למצות איתם כל ערכאה פלילית רלוונטית לאחר הסרת חסינותם .  ואולם אסור לתת לכנסת ,  שנציגיה נבחרים על ידי הציבור ,  להפוך בעצמה את דבר הציבור .  כנסת שתוכל ,  גם אם בצדק ,  להחליט היום על הפסקת כהונתם של נציגי ציבור כאלה תורה מחר ,  שלא בצדק ,  על הפסקת כהונתם של אחרים - ואנה אנו באים ?  אסור לתת לכנסת ,  כרשות מחוקקת ומפקחת ,  להפוך לגורם חוקר ומעניש .  מצב כזה יחטא ויחבל בתכליתה לאורך זמן ,  והנפגעת היחידה תהיה מדינת ישראל ".  
שר האוצר ,  משה כחלון ,  הביע היום תמיכה חלקית בהצעת החוק בריאיון לרשת ב' . " האנשים האלה  ( חברי כנסת שנפגשים עם משפחות מחבלים )  צריכים להיענש .  אסור לוותר בנושא זה .  מחבלים רצחו ילדים ,  נשים וחפים מפשע - וח"כים הולכים להזדהות איתם .  אסור שזה יקרה .  שלא יהיה חלילה לא דמוקרטי או משהו ,  אבל זאת העמדה שלנו .  אני חושב שאפשר לתת לח"כים במקרים מאוד חריגים לעשות את זה .  הכנסת יכולה להדיח את הנשיא ,  את ראש הממשלה .  אני מאוד מקווה שלא ישתמשו בזה לעולם ,  אבל משהו צריך להיות .
" זה בלתי אפשרי ,  אנשים פה מדממים והחבר'ה האלה מבקרים ועומדים דקה דומיה .  זאת מדינה ,  יש פה גם רגשות יש פה גם אנשים ",  הוסיף כחלון .  
על פי הנוסח הסופי שסוכם אתמול והיה אמור לעלות היום לדיון ,  ניתן יהיה להדיח חבר כנסת בשל תמיכה בשלילת קיומה של מדינת ישראל כיהודית ודמוקרטית ,  הסתה לגזענות או תמיכה במאבק מזוין נגד ישראל .  כך ניתן יהיה להדיח ח"כים גם בשל התבטאויות בנוסח זה ,  ולא רק בעקבות מעשים כפי שכתוב בחוק בסעיף 7א לחוק כיום .  

על פי ההצעה ,  אם 61 חברי כנסת יבקשו להשעות ח"כ מסוים ,  תתכנס ועדת הכנסת לישיבה שבה יוכל חבר הכנסת המועמד להשעיה להשמיע את טיעוניו .  אם הוועדה תחליט כן ,  תתכנס המליאה להצביע על כך ,  ויידרש רוב של 90 ח"כים כדי לאשר את המהלך .
 כעבור עשרה ימים מאותו הרגע שבו אישרו 90 חברי כנסת להשעות את חברותו של אותו ח"כ ,  ייכנס במקומו של אותו ח"כ הבא בתור ברשימה לכנסת .  לחבר הכנסת תינתן האפשרות לערער על המהלך לבית המשפט העליון .
 ההצעה עלתה לאחרונה ביוזמת נתניהו על רקע פגישתם של חברי הכנסת באסל גטאס ,  ג'מאל זחאלקה וחנין זועבי מהרשימה המשותפת עם משפחות מחבלים .  היא אושרה בשבוע שעבר על ידי הנהלת הקואליציה .  

אחרי התנגדות הנשיא ויו"ר הכנסת :  בוטל הדיון בנוסח חוק ההשעיה שהוחמר
יו"ר ועדת החוקה ניסן סלומינסקי הודיע כי הדיון מבוטל  " לאור עמדתו של יולי אדלשטיין ".  לדבריו ,  זה נדחה עד חזרתו של ראש הממשלה ארצה וקבלת עמדת סיעת הליכוד .  על פי הנוסח החדש ,  ניתן יהיה להדיח ח"כים גם בשל התבטאויות ולא רק עקב מעשים

