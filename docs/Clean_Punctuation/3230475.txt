 " בלתי סביר ":  קריאה לנשיא שלא להטיל על נתניהו את הרכבת הממשלה
הנשיא ריבלין צפוי להורות על נתניהו להרכיב את הממשלה הבאה ,  אך עו"ד שחר בן מאיר פנה ליועמ"ש וקרא לו שלא להמליץ על המהלך בפני הנשיא ,  לאור העבירות שבהן חשוד נתניהו .  הפנייה להימנע מהטלת הרכבת הממשלה על נתניהו נשענת על תקדימים שעסקו בבחירת ראשי רשויות מקומיות
לנשיא המדינה ,  ראובן ריבלין ,  נשלחה היום  ( ראשון )  פנייה מנומקת נגד האפשרות שיטיל את הרכבת הממשלה על בנימין נתניהו ,  שנגדו תלוי ועומד כתב חשדות בעבירות לכאורה של שוחד ,  מרמה והפרת אמונים בשלושה תיקים פליליים .  הפונה ,  עו"ד שחר בן מאיר ,  טוען כי הטלת הרכבת הממשלה על נתניהו תהיה  " בלתי סבירה באופן קיצוני ",  תחרוג מאמות המידה של בג"ץ ותחטא לתכלית מוסד הנשיאות ,  כנאמן הציבור .
 בפנייתו מתמודד בן מאיר עם ביקורת צפויה ,  כולל טענה שהישגה של סיעת הליכוד בראשות נתניהו בבחירות לכנסת משקף את  " רצון הבוחר ".  בג"ץ ,  בהחלטות שהתקבלו בשנים האחרונות בהרכבים בהשתתפות הנשיאה אסתר חיות ,  קבע שבהתנגשות בין שני ערכים גובר טוהר המידות - שבהיפגעו מתכרסם גם אמון הציבור בכללו במוסדות השלטון - על רצון בוחריו של איש הציבור הנאשם בפלילים .  אף שנתניהו אינו במעמד של נאשם ,  אלא של נאשם בכוח שהחלטה סופית אם להעמידו לדין תתקבל רק לאחר שימוע ,  סבור בן מאיר שכלל זה חל גם עליו ,  מה גם שהחשדות המיוחסים לנתניהו קשורים למילוי תפקידיו בממשלה .
 עוד בוואלה !  NEWS:הגיוס ,  הגיור והשלום שבדרך :  המוקשים הצפויים במו"מ הקואליציוניועדת הבחירות נגד הימין החדש : " מפיצים מצג שווא על אי סדרים"מסלול עוקף גיוס :  הצעדים לפתרון המשבר שמאיים על הממשלה הבאה 
לפי אמת המידה הפשטנית של רצון הבוחר ,  גם שלושה מאישי הממשלה היוצאת - השרים אריה דרעי ,  חיים כץ וסגן השר יעקב ליצמן ,  החשודים בפלילים - זכאים לשוב ולכהן בתפקידיהם ,  אף אם יועמדו לדין ,  והרי ההלכה הקשורה בשמותיהם של דרעי וסגן השר רפאל פנחסי מונעת זאת .  
שלא כחברי הממשלה ,  נהנה ראש הממשלה מהגנת סעיף 18 לחוק יסוד הממשלה ,  גם בעת משפטו ועד לדחיית ערעורו על הרשעתו ,  אך בן מאיר מדגיש כי הסוגיה שבפני הנשיא היא כשירות ח"כ להרכיב את הממשלה הבאה ,  להבדיל מקיומו של מצב בו ראש ממשלה מכהן חוסה תחת סעיף 18 .
 עו"ד בן מאיר שלח את פנייתו ליועץ המשפטי לממשלה ,  אביחי מנדלבליט ,  שחוות דעתו תשפיע בוודאי על תגובת הנשיא .  
הפנייה לריבלין הקוראת לו להימנע מהטלתה של הרכבת הממשלה על נתניהו ,  נשענת על תקדימים שעסקו בבחירתם החוזרת של ראשי עיריות למרות ידיעת ציבור בוחריהם שהמועמדים ניצבים בפני כתבי אישום .  מקרה נתניהו שונה אמנם בשני היבטים - הוא במישור הארצי ולא העירוני ,  ואין נגדו כתב אישום ,  אלא רק כתב חשדות שעשוי להפוך לכתב אישום לאחר השימוע .  אך מעמדו הרם של ראש ממשלה ,  לעומת שרים וראשי עיריות ,  אמור לפעול לרעתו .
 מנדלבליט ,  בהיותו פרקליט צבאי ראשי שביקש מוועדת מפקדים לפגוע בדרגתו של אלוף במילואים יצחק מרדכי ,  לאחר הרשעתו ,  ראה ב"רום המעמד והדרגות "  נסיבות מחמירות .
 סעיף 18 נתלש מעסקת החבילה שבתוכה הופיע בשנות ה-90 בנוסח הקודם ,  השני ,  של חוק יסוד הממשלה - חוק הבחירה הישירה ,  שבין שאר סעיפיו נכללה גם הגבלת כהונתו של ראש הממשלה לשבע שנים .  הסעיף לא הופיע בנוסח המקורי של החוק ,  שהוחזר בעשור שעבר למתכונתו משנות ה-60 אך שנוספה לו ההגנה על נאשם המכהן בראשות הממשלה .  
תכלית החוק כולו ובתוכו סעיף 18 היא הגנה לא על אדם מסויים המכהן בראשות הממשלה ,  אלא על יציבות הממשלה - המחוקק רצה למנוע שבריריות של הממשלה ,  שהתפטרות העומד בראשה כמוה כהתפטרותה .  מתוקף תכלית זו מבקש בן מאיר מהנשיא להביא בכלל שיקוליו את האפשרות שבעוד חודשים מעטים יחליט היועמ"ש להעמיד את נתניהו לדין ובכך יינתן האות למשבר ממשלתי .  במבט צופה פני עתיד קרוב ,  מתבקש הנשיא לפיכך להטיל את הרכבת הממשלה על ח"כ אחר ,  ייתכן מסיעת הליכוד .  ראשי סיעת כחול לבן הודיעו עוד לפני הבחירות שהם עשויים לשתף פעולה עם הליכוד ,  אך לא עם נתניהו ,  אישית .
 פניית בן מאיר נוסחה כהכנה לעתירה לבג"ץ ,  אף שסמכות הנשיא בשאלת הרכבת הממשלה רחבה ,  נשענת על שיקול דעתו בלבד ואינה כפופה לביקורת שיפוטית .  אם יאפשר הנשיא ריבלין לנתניהו להרכיב ממשלה חדשה ,  והיא תכהן בשנתיים הקרובות אפילו יחליט מנדלבליט להעמיד את נתניהו לדין ומשפטו יתנהל בבית המשפט המחוזי בירושלים בעודו מתפקד כראש הממשלה ,  יהיה על נתניהו רק לתמרן את ההליכים כך שהשימוע ,  המשפט והערעור ישתרכו כשנתיים ,  כי לקראת סופן ייבחר בקולות הרוב בכנסת נשיא חדש ,  שיוכל להעניק חנינה לבנימין  ( ולשרה )  נתניהו . 

" בלתי סביר ":  קריאה לנשיא שלא להטיל על נתניהו את הרכבת הממשלה
הנשיא ריבלין צפוי להורות על נתניהו להרכיב את הממשלה הבאה ,  אך עו"ד שחר בן מאיר פנה ליועמ"ש וקרא לו שלא להמליץ על המהלך בפני הנשיא ,  לאור העבירות שבהן חשוד נתניהו .  הפנייה להימנע מהטלת הרכבת הממשלה על נתניהו נשענת על תקדימים שעסקו בבחירת ראשי רשויות מקומיות

