לבני יזמה פגישה עם ראשי הגוש - יחימוביץ' נענתה בחיוב
בשידור חי בחדשות ערוץ 2 קראה יו"ר התנועה לראשי העבודה ויש עתיד  " להתאחד כדי להחליף את נתניהו ".  בתגובה ,  הזמינה יחימוביץ' את לבני לביתה כבר מחר בערב .  לפיד טרם השיב
איחוד כוחות בשורות המרכז-שמאל ?  יו"ר התנועה ,  ציפי לבני ,  קראה הערב  ( שישי )  לראשי המפלגות הגדולות בגוש להיפגש עמה ולהחליט על דרך פעולה משותפת  " כדי להחליף את נתניהו ".  באולפן שישי של חדשות ערוץ 2 אמרה לבני כי תציע ליו"ר העבודה ,  שלי יחימוביץ' ,  וליו"ר  " יש עתיד ",  יאיר לפיד ,  להיפגש כבר במוצאי השבת . " אני קוראת לשלי ויאיר  בואו נתאחד .  בואו נשב ביחד ",  אמרה לבני והבטיחה כי תלווה את קריאתה בפנייה טלפונית לשניים .  זמן קצר לאחר ההזמנה ,  הודיעה יחימוביץ' כי היא נענית להצעה ומזמינה את לבני להיפגש עמה בביתה כבר מחר .
 כל הדיווחים ,  הניתוחים והסקרים - בוואלה !  בחירות 2013 
לבני אמרה הערב כי  " הצורך בלעשות משהו אחר חריף היום מתמיד ".  היא אף התייחסה לדברים שאמר ראש השב"כ לשעבר ,  יובל דיסקין ,  שמתח ביקורת חריפה על התנהלותו של ראש הממשלה בנימין נתניהו בקבלת החלטות . " הדברים של דיסקין מחדדים את התחושה שאם נתניהו וליברמן ימשיכו לנהל את המדינה יקרה פה אסון ",  אמרה לבני . " הם לא יכולים לקבל החלטות .  זה מחדד את הצורך להחליף אותם .  אסור להרים ידיים ".  
לבני הדגישה שמבחינת הסקרים ,  שלוש המפלגות הגדולות בגוש המרכז-שמאל חזקות יותר מהליכוד-ביתנו והסבירה כי התאגדותן תהווה פתרון ל"מתלבטים שיושבים על הגדר ".  כשנשאלה אם תהיה מוכנה לוותר על רצונה לעמוד בראש מפלגה בכנסת הבאה השיבה : " אני שמה את העניינים האישיים בצד .  אני יכולה לשאת עכשיו נאום על הניסיון שיש לי בקבלת החלטות ועל הניסיון שיש לאנשים שלצדי בקבלת החלטות ..  .  בכל זאת אכנס לחדר מתוך הבנה שצריך לסכם במשותף על מי נמליץ ".  
לדברי לבני ,  כבר ביום שהודיעה על חזרתה לפוליטיקה הבהירה כי תמליץ על מועמד מהגוש לראשות הממשלה אם תידרש לכך . " אני מציעה שנסכם לא רק איך פועלים עכשיו כדי להחליף את נתניהו ,  אלא איך צריך להתנהל גם ביום שאחרי על הקריטריונים להרכבת ממשלה ,  לכניסה או ליציאה ממנה ",  הוסיפה . " יש פה שלוש מפלגות שמשותף להן דבר אחד אמיתי  ההבנה שממשלת ימין תגרום להידרדרות מדינת ישראל ".  לבני הסבירה כי מטרת המהלך היא שהציבור ידע שהוא מצביע לקבוצה מאוחדת . " הכוונה היא לא לאחד מפלגות ,  אלא לפעול במשותף ",  הדגישה והוסיפה כי גם יו"ר קדימה ,  שאול מופז ,  מוזמן להידיינות .  
כאמור ,  זמן קצר לאחר קריאתה של לבני הודיעה יחימוביץ' כי שיגרה מסרון ליו"ר התנועה בו הזמינה אותה לפגישה בביתה כבר מחר . " יחימוביץ' מביעה סיפוק מהעובדה שלבני מצטרפת למהלך שיזמה אתמול להחלפת ממשלת נתניהו ולהעמדת אלטרנטיבה חברתית כלכלית ,  מדינית ביטחונית ובשמירה על שלטון החוק ",  נמסר . " כפי שמבינים יותר ויותר ,  יש סיכוי ממשי שיחימוביץ' ומפלגת העבודה ירכיבו את הממשלה הבאה ונראה שהמהלך מתחיל לקרום עור וגידים .  מערכת הבחירות למעשה נפתחה אתמול ". 
יו"ר מרצ ,  זהבה גלאון ,  בירכה על קריאתה של לבני . " אני מברכת על היוזמה לאיחוד השורות .  מרצ תתמוך במהלך של הקמת גוש חוסם ביבי ,  ואם אכן מנהיגי שלוש המפלגות יחליטו על מועמד אחד ויתחייבו לבלום את ממשלת הימין המסוכנת ,  אנחנו במרצ נמליץ לנשיא על המועמד הזה לראשות הממשלה ",  אמרה . " טוב לגלות שלפיד ,  יחימוביץ' ולבני 'הומרצו' ". 
מהליכוד-ביתנו נמסר בתגובה כי  " מדברי לבני ויחימוביץ' הערב ברור שהשמאל מנסה להתאחד במטרה להפיל את נתניהו והמחנה הלאומי מהשלטון .  מול כל השמאל צריך כוח ליכוד ישראל ביתנו גדול כדי שישמור על ביטחון ישראל ויגן על האינטרסים החיונים של מדינת ישראל ".  
בהכנת הידיעה השתתפה מיכל רשף
לקריאה נוספתלמרות יחימוביץ :  לבני ולפיד לא פוסלים חבירה לנתניהוסקרים :  לבני מתחזקת ,  אך לא נוגסת בגוש הימיןלפיד :  לא אצטרף לממשלת ימין קיצוני ושס
לפניות לכתבת :  tal_sh@walla.net.il 

לבני יזמה פגישה עם ראשי הגוש - יחימוביץ' נענתה בחיוב
בשידור חי בחדשות ערוץ 2 קראה יו"ר התנועה לראשי העבודה ויש עתיד  " להתאחד כדי להחליף את נתניהו ".  בתגובה ,  הזמינה יחימוביץ' את לבני לביתה כבר מחר בערב .  לפיד טרם השיב

