פרי : " בכיר במערכת הביטחון ניסה להניא את נתניהו מהנסיעה "
 ראש השב"כ לשעבר מתח ביקורת על נסיעתו של ראש הממשלה לנאום בקונגרס ועל אופן קבלת ההחלטות שלו : " אני תוהה אם בכלל התייעץ עם ראשי מערכת הביטחון ".  לדבריו ,  הנסיעה לארצות הברית היא  " ניסיון לקושש עוד כמה קולות "
 יעקב פרי ,  לשעבר ראש שירות הביטחון הכללי  ( שב"כ )  ,  מתח הערב  ( שני )  ביקורת על נסיעתו של ראש הממשלה בנימין נתניהו לנאום בקונגרס ,  ואמר כי  " לפחות אחד מראשי מערכת הביטחון ניסה להניא אותו מהנסיעה ,  אך ללא הצלחה ".  לדבריו , " הנסיעה של נתניהו לארצות הברית היא ניסיון לקושש עוד כמה קולות ,  עוד כמה מנדטים ". 
פרי ,  שבממשלה הקודמת כיהן כשר המדע ,  הטכנולוגיה והחלל ,  אמר את הדברים במסגרת פאנל פוליטי באוניברסיטה העברית בירושלים .  בין היתר התייחס לתפקידם של בכירי המערכת בתהליך קבלת ההחלטות בנושא הגרעין האיראני . " אני מצר על כך שבעבר ראשי מערכת הביטחון הצליחו למנוע מהלכים שלא עושים טוב לישראל ,  ובמקרה הזה לא הצליחו .  אני תוהה אם הוא בכלל התייעץ איתם ואם הם בכלל אמרו לו את דעתם .  אני מקווה שהיה להם את האומץ לומר את דעתם ",  אמר .
 לקריאה נוספת:סערת הנאום :  האנשים שיצטרכו לכבות את השריפות שידליק נתניהונתניהו נחת בוושינגטון :  בקונגרס לא מכירים את פרטי ההסכםבנט לצד נתניהו : " לבני והרצוג יורים חיצים על הגב שלנו "  

נתניהו ינאם מחר בפני שני בתי הקונגרס האמריקני ,  במה שמגדירים בסביבתו כהזדמנות האחרונה לבלום את הסכם הגרעין המתגבש עם איראן .  עם המראתו לוושינגטון אמר ראש הממשלה כי הוא  " מרגיש שזו שליחות גורלית ,  אפילו היסטורית ".  משימתו של נתניהו בביקורו היא למנוע את הסכם הגרעין עם איראן ולגייס כ-15 סנאטורים נוספים לחקיקת סנקציות חדשות נגדה ,  רובם מטעם המפלגה הדמוקרטית .  בתום נאומו ביום שלישי הוא צפוי להיפגש עם כמה סנאטורים בכירים ,  ובהם מנהיג המיעוט הדמוקרטי בסנאט ,  הארי ריד .
 מוקדם יותר הערב נאם נתניהו בפני הוועידה השנתית של השדולה היהודית-אמריקנית איפא"ק ,  ואמר כי היחסים בין ארצות הברית לישראל  " חזקים מתמיד ".  בנאומו אמר ראש הממשלה כי  " ישראל וארצות הברית הסכימו שאסור לאיראן להשיג נשק גרעיני ,  אבל לא הסכמנו על מה הדרך הטובה ביותר לגרום לכך לקרות .  ההבדלים בינינו הם שארצות הברית היא מדינה גדולה ,  אחת מהגדולות בעולם ,  וישראל מדינה קטנה ,  אחת מהקטנות בעולם .  ארצות הברית נמצאת באחד מהאזורים הבטוחים וישראל נמצאת באזור מסוכן .  ישראל הרבה יותר פגיעה ומנהיגיה חוששים מהישרדותה של המדינה .  אני חושב שזה ממחיש את ההבדלים בין שתי המדינות ".   
" איראן מממנת ומאמנת טרוריסטים בכל רחבי העולם ",  טען נתניהו ,  שהציג מפה של העולם ובה צוינו המדינות שבהן לטהראן יש השפעה . " דמיינו מה יקרה אם היא תשיג נשק גרעיני ".  נתניהו הוסיף כי הוא מתכנן להשתמש בנאומו בקונגרס מחר כדי להביע את קולו נגד ההסכם המתגבש והדגיש כי מטרתו  " היא לא הבעת חוסר כבוד כלפי הנשיא ברק אובמה ,  שאותו אני מכבד ". 
בסיום נאומו ,  הכריז נתניהו כי  " ישראל וארצות הברית ימשיכו לעמוד יחד כי הן יותר מחברות ,  אנחנו כמו משפחה .  חילוקי דעות במשפחה תמיד לא נוחים ,  אבל תמיד זוכרים שאנו משפחה .  אנו חולקים את אותו גורל והחברות בינינו חזקה .  באמצעות המאמצים שלכם החברות הזו תמשיך לצמוח ". 
לפניות לכתב אמיר תיבון :  amir.tibon@walla.co.il 

פרי : " בכיר במערכת הביטחון ניסה להניא את נתניהו מהנסיעה "
 ראש השב"כ לשעבר מתח ביקורת על נסיעתו של ראש הממשלה לנאום בקונגרס ועל אופן קבלת ההחלטות שלו : " אני תוהה אם בכלל התייעץ עם ראשי מערכת הביטחון ".  לדבריו ,  הנסיעה לארצות הברית היא  " ניסיון לקושש עוד כמה קולות "
 
