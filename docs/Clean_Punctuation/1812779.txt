בדיקת המבקר תורחב לנסיעות שרים וסגניהם מ-2006
מבקר המדינה מיכה לינדנשטראוס הודיע בוועדה לביקורת המדינה כי יבדוק נסיעות שרים וסגניהם החל משנת 2006 .  גם נסיעותיו של רה"מ נתניהו ייבדקו . " אין בביקורת השפעות פוליטיות "
  ( באדיבות ערוץ הכנסת ) 
מבקר המדינה ,  מיכה לינדנשטראוס ,  הודיע היום  ( שלישי )  בישיבת הוועדה לביקורת המדינה בכנסת ,  כי יבדוק את נסיעותיהם ושהותם של שרים וסגני שרים בחו"ל על חשבון גורמים פרטיים .  המבקר החליט להרחיב את הבדיקה כך שתכלול גם שרים וסגניהם החל משנת 2006 ,  כלומר בשתי הממשלות האחרונות .  כמו כן ,  ייבדקו נסיעות ראש הממשלה .  חברי הכנסת ויתרו על ההצבעה ,  וכולם הסכימו להודעת המבקר .
" כל החלטה שתתקבל חייבת להיות ישימה .  היא צריכה לאפשר לאנשי הביקורת לבצע אותה בזמן סביר ",  אמר המבקר . " צריך להיות גם ברור שיהיה שוויון והגינות בהתייחסות למבוקרים ,  כי לולא כן הביקורת היא חד צדדית וגם מי שיעסוק בה יתנער ממנה ".  לדברי לינדנשטראוס , " הביקורת שלנו מצטיינת בכך שאין השפעות פוליטיות בעניין הביקורת .  אין צורך בהחלטה ,  כאשר יש למבקר החלטה והסבר למה הוא פועל על פי החוק שמסמיך אותו ". 
המבקר אמר כי יקיים  " בדיקה בנושאי ניגוד עניינים בממשלות ישראל ,  בשלב זה ,  החל משנת 2006 .  החלטתי שלא ללכת אחורה עשר שנים ,  מפני שיהיה קשה מאוד לבצע זאת ".  הוא הוסיף כי החקירה תעסוק בכלל ההליכים הנוגעים בעניין , " לרבות נסיעות של שרים וסגני שרים ומימון נסיעתם ושהותם שם על ידי גורמים פרטיים .  הנושאים הללו הם בסמכות בדיקה של מבקר המדינה ". 
המבקר אישר כי גם נסיעותיו של ראש הממשלה ייבדקו . " במסגרת הבדיקה נעסוק ,  בין השאר ,  בבדיקת מידע הכולל מסמכים על נסיעתו של ראש הממשלה לחו"ל ושהותו שם .  הנחיתי את צוות המשרד להתחיל מיד בבדיקה ולעשות מאמץ לסיימה בהקדם ".  לדבריו , " נעבור על תיקים ,  חוקים ,  תחקירים ,  נזמין עדויות ונכין חוות דעת .  אם נראה שאנחנו מתקשים בדברים לא נהסס לבוא ולומר זאת .  לדעתי הדרך שבחרנו היא סבירה ולא ארוכה מדי ,  כולל עדויות ". 
מוקדם יותר היום ,  אישרה הוועדה לביקורת המדינה מחדש ,  פה אחד ,  הענקת סמכויות של ועדת חקירה לנחום לוי ,  יועצו של מבקר המדינה מיכה לינדנשטראוס .  הרחבת הסמכויות תשמש בין היתר עבור חקירת פרשת  " ביבי-טורס ".  היועץ המשפטי של הכנסת ,  אייל ינון ,  הביע את הסתייגויותיו מדרישת חברי הוועדה כי המבקר יבדוק גם את נסיעות השרים וחברי הכנסת בעשור האחרון .  ינון הבדיל בין בדיקת נסיעותיהם של שרים וסגני שרים בהווה ובעבר ,  אליה לא התנגד ,  ובין בדיקת נסיעות של ח"כים ,  בנימוק שחברי הכנסת ו-ועדות הכנסת ,  כולל ועדת האתיקה ,  לא היו נתונות עד כה תחת פיקוחו של המבקר .
 
בדיקת המבקר תורחב לנסיעות שרים וסגניהם מ-2006
מבקר המדינה מיכה לינדנשטראוס הודיע בוועדה לביקורת המדינה כי יבדוק נסיעות שרים וסגניהם החל משנת 2006 .  גם נסיעותיו של רה"מ נתניהו ייבדקו . " אין בביקורת השפעות פוליטיות "
 
