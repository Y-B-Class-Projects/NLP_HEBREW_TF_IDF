בין הגרעין למו"מ :  נתניהו חוגג יום הולדת 64
ראש הממשלה יציין היום את יום הולדתו ,  אולם כבר אתמול חגגו לו השרים עם עוגה בהפתעה .  בהמשך הרים כוסית לחיים גם עם רעייתו ובנו .  ואיך בחר חברו ח"כ צחי הנגבי לברך אותו ? 
רק בריאות :  ראש הממשלה בנימין נתניהו יציין היום  ( שני )  את יום הולדתו ה-64 .  לנתניהו ,  יליד 21 באוקטובר 1949 ,  צפוי היום לו"ז עמוס ,  ולכן ניצלו שותפיו לשולחן הממשלה את הישיבה השבועית שהתקיימה אתמול בבוקר כדי לערוך לו חגיגה צנועה ,  שכללה גם עוגת יום הולדת .  ההפתעה המתוקה אמנם תואמה מראש עם לשכתו של ראש הממשלה ,  אולם זו נשמרה בסוד מנתניהו עצמו .  
בשעות אחר הצהריים התקיים אירוע קצר ואינטימי יותר בלשכתו של ראש הממשלה ,  הפעם בהשתתפות רעייתו שרה ובנו יאיר . " אין חכמה גדולה מחכמת חיים ,  שהיא גם חכמת המעשה ולא רק התיאוריה .  לכן ככל שנוספות שנים לגילך ,  שבכל אחת מהן התנסויות רבות וניסיון המתורגם לחכמת חיים ,  כך יש סיבה לחגוג את ימי הולדתך ",  בירך אותו שר הביטחון משה  ( בוגי )  יעלון .
 גם ח"כ צחי הנגבי  ( ליכוד )  ,  שנחשב אחד מחברי הכנסת המקורבים ביותר לנתניהו ,  בירך את ראש הממשלה וחזר לפגישתם הראשונה ,  שהתקיימה כאשר נתניהו שימש שגריר ישראל באו"ם .  הוא בחר לציין בחיוך שהשנים היטיבו עם נתניהו . " אני נזכר איך נפגשנו לראשונה לפני 27 שנה .  לפיזיולוגיה ,  אני חייב לומר שאני לא רואה שינוי במאפיינים שהרשימו אותי אז ",  אמר הנגבי .  מיד לאחר סיום החגיגות המצומצמות ,  נאלץ נתניהו לחזור למציאות המורכבת של תפקידו ,  והתיישב לראיון לתכנית  " פגוש את העיתונות "  ברשת הטלוויזיה האמריקנית NBC .  מן הסתם ,  המפגש הזה היה פחות  " שמח ",  והתמקד בסוגיית הגרעין האיראני .  
לקריאה נוספת:נתניהו :  בלי מעשים  הלחץ על איראן חייב להימשךסאגת מינוי הנגיד  כשל מנהיגותי של נתניהוהשרים אישרו :  רוב של 80 ח"כים למו"מ על ירושלים
 ( עדכון ראשון :  23:24 )  

בין הגרעין למו"מ :  נתניהו חוגג יום הולדת 64
ראש הממשלה יציין היום את יום הולדתו ,  אולם כבר אתמול חגגו לו השרים עם עוגה בהפתעה .  בהמשך הרים כוסית לחיים גם עם רעייתו ובנו .  ואיך בחר חברו ח"כ צחי הנגבי לברך אותו ? 

