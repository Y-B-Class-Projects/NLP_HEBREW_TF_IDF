הפגנות ,  שביתות וסרבנות מילואים :  קהילת הלהט"ב מוחה נגד חוק הפונדקאות
בתל אביב חסמו מאות מפגינים את צומת השלום במחאה על החוק שמפלה אבות הומואים בזכות לפונדקאות .  ביום ראשון מתוכננת שביתת עובדים במחאה על החוק ,  וחיילי מילואים הודיעו שלא יתייצבו על לתיקון האפליה : " הגיעו מים עד נפש "
 יותר מ-500 מפגינים צעדו היום  ( רביעי )  בתל אביב במחאה על ההרחבה על תיקון חוק הפונדקאות שכולל אישור לאימהות יחידניות בלבד לזכות לשירותי פונדקאות ,  באופן המפלה הומואים .  המפגינים קראו  " נתניהו הומופוב "  ו"ליצמן תתפטר להט"ב הם לא הפקר ".  המפגינים חסמו את צומת השלום בתל אביב וצעדו תחת הכותרת  " צעדת הזעם של הקהילה הגאה ".  
במקביל ,  עשרות בני אדם הפגינו מול בית ראש הממשלה בירושלים וקראו  " אין שוויון ,  יש אפליה .  להפיל את הממשלה ",   " נתניהו הומופוב יצאנו לרחוב ",   " ליצמן לא נורמלי ,  אני אוהב את מי שבא לי .  חבר הכנסת מוסי רז  ( מרצ )  שהגיע לתמוך במפגינים אמר : " המאבק ברחוב לא ירשה לממשלה לדכא את הקהילה .  רוב חברי הכנסת שהצביעו בעד החוק מתביישים בהצעה שלהם ,  ואנחנו צריכים להיאבק עד שהם יבינו שהנושא עולה על כל אינטרס פוליטי .  אנחנו במרצ נמשיך להיאבק עד היום שבו יתקיים שוויון זכויות מלא לכל בני האדם באשר הם ".  
חוק הפונדקאות אושר היום בכנסת בקריאה שנייה ושלישית .  למרות שראש הממשלה בנימין נתניהו הודיע כי הוא תומך בפונדקאות לגברים ,  הוא הצביע נגד תיקון החוק שיאפשר פונדקאות לאבות הומואים .  מדובר במהלך ראשוני והיסטורי ,  אם אכן יצא לפועל ,  שכן אין מדובר בקבוצה של אנשים המאוגדים בהסתדרות אלא קבוצה חברתית שרוצה למחות נגד התנהלות הממשלה באמצעות יציאה כנגד הממסד .  באגודה למען הלהט"ב אומרים כי הם פועלים מול החברות הגדולות במשק כדי לאפשר זאת .
 ראש הממשלה בנימין נתניהו אמר הערב לאחר הפגנת הלהט"ב כי  " בניגוד למה שדווח ,  אני עקבי לגמרי בנושא הפונדקאות .  אני תומך בפונדקאות גם לאימהות וגם לאבות .  היום הצבענו בעד החוק לאימהות .  אמרתי מראש לח"כ אוחנה שאני לא אתמוך בהסתייגות שלו ,  שהוא כבר הגיש בחוק הזה ,  מפני שזה יפיל את החוק ואז לאימהות לא תהיה פונדקאות .  ולעומת זה אמרתי לו שהוא יגיש חוק מתוקן לאבות אני אתמוך בו ואז יהיה גם לאבות ולגם לאימהות - זה הדבר הנכון לעשות וכך נפעל ",  אמר נתניהו . 
" ביום ראשון הקרוב הקהילה הגאה שובתת ,  אני מאמין שאנשים פרטיים רוצים לצאת ולפעול כי הציבור כועס והקהילה כועסת ",  אמר אוהד חזקי ,  מנכ"ל האגודה למען הלהט"ב . " פשוט מורחים אותנו בכנסת .  אנחנו קוראים למעסיקים לשחרר את העובדים והעובדות שלהם ליום מחאה ,  זה צריך להיות בהסכמה איתנו ". 
במהלך היום שלחו כמה חיילים למפקדיהם מכתב שבו הודיעו כי לא יתייצבו יותר לשירות מילואים .  אני אוהב את שירות המילואים ",  כתב רס"ן אדיר חרמון , " אך הגיעו מים עד נפש ".  
לדברי חזקי , " אנחנו בקשר עם חברות גדולות במשק ,  בהידברות עם ההסתדרות .  באשר למגזרים הציבוריים והממשלתיים ,  הוא מסביר , " אנחנו קוראים לכל אחד לפעול לפי צו מצפונו ,  זוהי שעת כושר ,  אני מבין שיש חוקים ומסגרת אבל אם צד אחד לא מקיים את התפקיד שלו - אז גם אנחנו לא נקיים את התפקיד שלנו .  אנחנו לא מוכנים להיות בובת הראווה מבלי לקבל את מה שמגיע לנו ".  במהלך היום הודיעו משרדי הפרסום מקאן אריקסון וגיתם כי יאפשרו לעובדיהם לא להגיע לעבודה ביום ראשון בעקבות המחאה .  גם חברות נוספות כמו לוג'יק ,  סייבריסון ונטורל אינטלג'נס .
 התיקון בחוק מגיע לאחר שחבר מועצת עיריית תל אביב איתי פנקס ארד ובן זוגו הגישו עתירה לבג"ץ נגד החוק הקודם שכלל מתן אפשרות לגשת להליך פונדקאות רק לזוגות גבר ואישה ,  בטענה כי מדובר בחוק לא שיווני , " המאבק בחוק ,  שכבר גרם לבג"ץ להכריז עליו כחוק מפלה ולראש הממשלה להתחייב לשינוי ,  לא נגמר היום עם אישור התיקון בכנסת .  ככל שראש הממשלה לא יעמוד כבר בחודשים הקרובים בהתחייבותו לתיקון- הוא יפגוש אותנו בבג"צ .  ולבג"צ אנחנו נגיע חמושים בכנסת שמודה שהחוק הקיים מפלה ,  עם ראש ממשלה שמכריז על המצב כבלתי הגיוני ועם רוב ציבורי מוחץ שמתנגד לאפליה נגד להטבים .  מאבק של תשעה שנים עבר הבוקר שלב נוסף ואנחנו נחושים להמשיך בו עד שננצח ."  
מור שובבו ובן זוגו שי שרוצים להביא ילד לעולם ,  אמר בשיחה עם וואלה !  NEWS  , " מאז שאני עצמאי והמשרד שלי פתוח שילמתי מעל מיליון שקל מיסים למדינה .  כל הכסף הזה הולך להתנחלויות ,  לחרדים ,  למשפחות מרובות ילדים שלא צריכים רישיון כדי להביא ילדים לעולם ,  אני לעומת זאת שומר חוק ,  שירתתי בצבא ,  עשיתי שירות מילואים ,  לא יכול להביא ילדים לעולם ,  כי אין ביכולתי את הסכום הזה של 500 אלף שקל כדי להביא ילדים לעולם ". 
לדברי מור , " בזמן הזה חלק משרי הממשלה מגדילים את ההכנסות של המדינה על הגב של ההומואים ואומרים שאנחנו מדינה נאורה שמקבלת את הקהילה הגאה שנותנת זכויות שוות רבות .  אפשר לראות זאת דרך משרד התיירות שמשקיע מיליונים בשנה להגדלת כמות התיירים הגאים בישראל בזמן שהם יושבים בממשלה ומצביעים נגדנו על הזכות הבסיסית שלנו להקים משפחה ". 
 ( עדכון ראשון 17:57 )  

הפגנות ,  שביתות וסרבנות מילואים :  קהילת הלהט"ב מוחה נגד חוק הפונדקאות
בתל אביב חסמו מאות מפגינים את צומת השלום במחאה על החוק שמפלה אבות הומואים בזכות לפונדקאות .  ביום ראשון מתוכננת שביתת עובדים במחאה על החוק ,  וחיילי מילואים הודיעו שלא יתייצבו על לתיקון האפליה : " הגיעו מים עד נפש "
 
