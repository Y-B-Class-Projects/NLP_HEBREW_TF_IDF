 " נתניהו ביקש מראש השב"כ לבצע האזנות לרמטכ"ל ולראש המוסד "
 בתכנית  " עובדה "  נחשף כי ראש השב"כ לשעבר יורם כהן סירב לבקשתו החריגה של נתניהו לפני 7 שנים ,  להשתמש ב"יכולות המיוחדות "  של הגוף כדי להאזין למכשירי הטלפון של תמיר פרדו ובני גנץ .  פרדו : " זה חוסר האמון הכי גדול שיכול להיות ".  לשכת נתניהו : " שקר מוחלט "
 ראש הממשלה בנימין נתניהו ביקש מראש השב"כ לשעבר יורם כהן לבצע האזנות לשורה של שותפי סוד ,  ביניהם ראש המוסד והרמטכ"ל דאז ,  תמיר פרדו ובני גנץ - כך נחשף אמש  ( חמישי )  בתכנית  " עובדה "  בערוץ 12 .  על פי החשיפה ,  בחודשים האחרונים של גנץ ופרדו בתפקידיהם פנה נתניהו לכהן במטרה למנוע דליפה של מידע ביטחוני רגיש .  בדיון מיוחד בנושא ביקש נתניהו מכהן לעשות שימוש ב"יכולות המיוחדות "  של השב"כ לצורך פיקוח גורף שכולל האזנה לטלפונים של שורת בכירים .  עוד פורסם כי כהן סירב לבקשתו של נתניהו .   המידע על הבקשה החריגה של נתניהו הגיע גם לגורמים במשרד הביטחון .  לדבריהם ,  כהן היה נרעש מהאפשרות שהשב"כ ייאלץ להאזין לשני עמיתיו ,  מבלי שאין כל חשד ספציפי לגביהם אלא רק כ"אמצעי מניעה ",  ולכן סירב .  לדברי גורמים המעורים בפרטים ,  כהן הסביר כי  " השב"כ לא אמור לעשות שימוש באמצעים קיצוניים כאלה נגד האנשים שעומדים בראש הצבא והמוסד ".  
עוד בוואלה !  NEWS:פרדו :  נתניהו הורה לדרוך את המערכת לקראת תקיפה אפשרית באיראןהארץ : " שרה נתניהו ניסתה לתקוף פיזית את מנכ"ל משרד רה"מ"פרשת המעונות :  עד המדינה חפץ מסר עדות במסגרת השלמת חקירה 
בריאיון לאילנה דיין התייחס פרדו לראשונה למידע ואמר : " אני לא רוצה להאמין שבמדינת ישראל ,  שהיא מדינה דמוקרטית ,  ראש הממשלה יבקש מראש השב"כ לשים האזנה על הרמטכ"ל או עלי .  אם הוא לא מאמין בנו ,  הוא יכול לגרום לנו לסיים את התפקיד תוך עשר דקות ".  עוד אמר פרדו כי  " לשים האזנה זה חוסר האמון הכי גדול שיכול להיות .  אני מעולם לא ביקשתי לשים האזנה על מישהו מעובדי המוסד .  זה לא חלף אפילו בדעתי .  בעיניי זה מחוץ לכללי המשחק ". 
מלשכת ראש הממשלה נמסר אתמול כי  " נתניהו מעולם לא ביקש להאזין לרמטכ"ל ולראש המוסד .  זהו שקר מוחלט ".   

" נתניהו ביקש מראש השב"כ לבצע האזנות לרמטכ"ל ולראש המוסד "
 בתכנית  " עובדה "  נחשף כי ראש השב"כ לשעבר יורם כהן סירב לבקשתו החריגה של נתניהו לפני 7 שנים ,  להשתמש ב"יכולות המיוחדות "  של הגוף כדי להאזין למכשירי הטלפון של תמיר פרדו ובני גנץ .  פרדו : " זה חוסר האמון הכי גדול שיכול להיות ".  לשכת נתניהו : " שקר מוחלט "
 
