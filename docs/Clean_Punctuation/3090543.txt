ניצחון לבן כספית :  יקבל מידע בנוגע לתנאי העסקתה של שרה נתניהו בעיריית י-ם
ביהמ"ש קיבל באופן חלקי את עתירתו של כספית והורה להעביר לידיו בתוך 30 יום את מועד תחילת העסקתה של נתניהו בעירייה ,  הגדרת היקף משרתה ומה השינויים שחלו בהיקף המשרה
בן כספית זכה בעתירה שהגיש לבית המשפט ,  ויקבל מידע בנוגע לתנאי העסקתה של שרה נתניהו בעיריית ירושלים .  ביהמ"ש קיבל באופן חלקי את עתירתו של כספית והורה להעביר לידיו בתוך 30 יום את מועד תחילת העסקתה של נתניהו בעירייה ,  הגדרת היקף משרתה ומה השינויים שחלו בהיקף המשרה ,  מספר שעות העבודה שלה בעירייה בשנה שקדמה להגשת העתירה ומידע הנוגע להפסקות בתקופת העסקתה של נתניהו בעירייה בשנה שקדמה לעתירה .  
ואולם ,  בכל הנוגע לבקשה לקבלת מידע אחר שביקש כספית לקבל ,  בית המשפט דחה את הבקשה - כמו למשל מידע על תחומי האחריות במסגרת תפקידה ,  מי המעסיק האחראי עליה בעירייה ,  וזהות המוסדות החינוכיים להם נתניהו מעניקה שירות פסיכולוגי .  בית המשפט קבע כי העירייה תשלם לכספית שכר טרחת עורך דין בסכום של 7,500 שקל ואת אגרת בית המשפט .  
כספית הגיש את העתירה באמצעות עו"ד אלעד מן ,  לאחר שבקשותיו על פי חוק חופש המידע נדחו .  בקשתו של כספית נדחתה על ידי היועץ המשפטי לעיריית ירושלים עו"ד אלי מלכא ,  שטען כי פרסום הפרטים יפגע בפרטיותה של נתניהו וכי היא איננה עובדת ציבור שחייבת בדין וחשבון מכורח חוק חופש המידע ,  שכן אין היא עובדת בכירה ,  אלא זוטרה .  עוד טען עו"ד מלכא ,  כי לא ניתן יהיה למסור את שמות המוסדות שבהם עבדה שכן מעצם היותה אישיות מאובטחת ,  יהווה הדבר איום לפגיעה בשלומה ובביטחונה האישי .  

גורמים המקורבים לרה"מ ולרעייתו מסרו בתגובה : " אנו מברכים על כך שבית המשפט שם גבול למסע הצייד והרדיפה שמנהל בן כספית נגד הגברת נתניהו מזה עשרים שנה על מנת לפגוע בראש הממשלה ובמשפחתו בכל האמצעים .  בפסק הדין שניתן היום  ( 20 באוגוסט 2017 )  דחה בית המשפט הנכבד את רוב רובן של בקשות הסרק הקנטרניות והטורדניות של כספית .  מתברר שגם לרעיית ראש הממשלה יש זכות לפרטיות בעבודתה המקצועית כפסיכולוגית ילדים חינוכית . 
" ואגב ,  הגורמים המקצועיים בעיריית ירושלים ,  בה היא עובדת ,  הגיבו לעתירה באומרם כי 'אין תלונות כלשהן לגבי תפקודה של הגברת נתניהו .  להיפך' .  כמובן שכספית 'שכח' לציין בעתירתו שרעיית ראש הממשלה תובעת אותו בגין הוצאת לשון הרע ,  לאחר שפרסם שקרים לפיהם כביכול היא פיטרה את הגנן הקשיש במעון ראש הממשלה .  הגנן המנוח מנשה קוזוקין ז"ל הספיק להעיד לפני פטירתו שלא היו דברים מעולם ,  שהגברת נתניהו מעולם לא פיטרה אותו והוא המשיך לעבוד במעון כרגיל .  הליך זה יוכרע בחודשים הקרובים ".  
" לא בכדי אפילו אביו של בן כספית ,  יצחק ,  כתב פעמיים בעבר לראש הממשלה את הדברים הבאים .  ב-28 בינואר 2010 כתב 'איך זה יתכן שהגנים שלי ,  שבנו את תשתיתו של בכורי ,  כה מתבלבלים אצלו עד כדי כך ..  .  מאז בן גוריון ובגין לא קם לנו מנהיג בשיעור קומתך ..  .  אודה לך אם תעביר דרישת שלום חמה מאוד לרעייתך שהפכה למטרת מישנה כדי לפגוע בך .  השכל הישר פשוט לא קונה תיאוריה שפסיכולוגית מיומנת ואשת ראש הממשלה תנהג לפי תיאורי ההשמצה הרכילותית הרודפת אחריה בהתמדה .  בשיחה עמוקה שניהלתי איתה אני זוכר שהתרשמתי עמוקות מאישיותה החמה והאנושית' . 
" ב-29 ביולי 2010 כתב האב יצחק כספית לראש הממשלה נתניהו עוד על תחושותיו לגבי התנהלותו של בנו :  'ההתקפות של בני נגד ראש הממשלה הן דברי בלע מופרזים ..  .  אצבעו קלה מדי על ההדק .  אני מתנחם בזה שרוב הציבור שותף לי בהערכה אליך' ".  

ניצחון לבן כספית :  יקבל מידע בנוגע לתנאי העסקתה של שרה נתניהו בעיריית י-ם
ביהמ"ש קיבל באופן חלקי את עתירתו של כספית והורה להעביר לידיו בתוך 30 יום את מועד תחילת העסקתה של נתניהו בעירייה ,  הגדרת היקף משרתה ומה השינויים שחלו בהיקף המשרה

