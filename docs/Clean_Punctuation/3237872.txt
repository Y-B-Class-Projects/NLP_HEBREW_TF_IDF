גם כחלון מתבצר :  מתנגד להקמת ממשלת מיעוט של 60 ח"כים
יו"ר כולנו הבהיר בישיבת ראשי הסיעות הממליצות כי לא יתמוך בהקמת קואליציה שתתבסס על 60 חברי כנסת בלבד ובדומה לשאר הסיעות התחייב שלא ימליץ לנשיא על מועמד אחר מלבד נתניהו להקמת ממשלה .  כך ,  נתניהו יוכל לבקש עוד הארכה ,  אך אם ייכשל הדבר עלול להוביל לבחירות נוספות
שר האוצר משה כחלון הבהיר אתמול  ( חמישי )  בישיבת ראשי הסיעות הממליצות כי הוא מתנגד להקמת ממשלת מיעוט של 60 חברי כנסת .  לדברי גורמים בכולנו ,  כחלון הבהיר כי הוא דבק בעמדתו לפיה לא יהיה מוכן לחתום על הסכם קואליציוני כל עוד נתניהו לא מקים ממשלה עם שאר השותפים והוא אינו מתכוון להצטרף לממשלת מיעוט .  
כחלון ושאר ראשי הסיעות הבהירו ואף התחייבו אתמול כי בכל מקרה לא ימליצו לנשיא על מועמד אחר להרכבת הממשלה במידה ונתניהו לא יצליח לעשות זאת - כך שלנתניהו יש גוש חוסם של 60 חברי כנסת שיסנדלו כל אפשרות של הטלת המשימה על חבר כנסת אחר .  במצב זה ,  אם לא יעלה בידיו של נתניהו להרכיב ממשלה עד יום רביעי בלילה ולא יהיה כל מועמד אחר שיגייס רוב של ממליצים ,  נתניהו יוכל לבקש הזדמנות נוספת להרכבת הממשלה במשך 21 יום ,  שבסופם - אם הוא עדיין לא יצליח - הכנסת תפוזר ויהיו בחירות חוזרות .
 עוד בוואלה !  NEWS:פגישת נתניהו וראשי הסיעות הסתיימה : " נקים ממשלת 60 ח"כים"כחלון בשיחות סגורות :  לא אחתום על הסכם עם הליכוד לפני ליברמןרותח גם בבלפור :  ליברמן הצליח להבעיר את הקואליציה של נתניהו 
ישיבת ראשי הסיעות הממליצות התכנסו אתמול לישיבת חירום בעקבות הקיפאון במו"מ הקואליציוני .  בליכוד האשימו את יו"ר ישראל ביתנו אביגדור ליברמן המסרב להתגמש בסוגיית חוק הגיוס .  ליברמן מצדו שב והדגיש הבוקר כי מפלגתו תתנגד לקואליצייה של 60 ח"כים שאינו חבר בה ,  אך בדומה לכחלון לא ימליץ לנשיא להטיל את מלאכת הרכבת הממשלה על חבר כנסת אחר . " אנחנו המלצנו על נתניהו בפני הנשיא ולא נמליץ על אף אחד אחר - זאת למרות פניות מתוך הליכוד ומחוץ לו ללכת למסלולים אחרים ",  אמר היום בכנס בנתיבות .  

גם כחלון מתבצר :  מתנגד להקמת ממשלת מיעוט של 60 ח"כים
יו"ר כולנו הבהיר בישיבת ראשי הסיעות הממליצות כי לא יתמוך בהקמת קואליציה שתתבסס על 60 חברי כנסת בלבד ובדומה לשאר הסיעות התחייב שלא ימליץ לנשיא על מועמד אחר מלבד נתניהו להקמת ממשלה .  כך ,  נתניהו יוכל לבקש עוד הארכה ,  אך אם ייכשל הדבר עלול להוביל לבחירות נוספות

