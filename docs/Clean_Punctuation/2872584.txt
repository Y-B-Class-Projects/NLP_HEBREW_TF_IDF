 " מזכיר את ההסכם עם צפון קוריאה ":  דף המסרים של נתניהו לשרים
המסמך ששלח היום מטה ההסברה במשרד ראש הממשלה לשרים בנוגע להסכם הגרעין עם איראן ,  משקף בתשעת סעיפיו את ההתנגדות הנחרצת של ישראל להסכם . " טעות היסטורית לעולם שסוללת את דרכה של איראן להרבה פצצות גרעין ".  השר שטייניץ : " זה ניצחון האייתולות על המערב "
 לידי וואלה ! NEWS הגיע דף המסרים הפנימי ששלח היום  ( שלישי )  מטה ההסברה במשרד ראש הממשלה בנימין נתניהו לשרים בנוגע להסכם הגרעין עם איראן . " ההסכם הזה הוא טעות היסטורית לעולם ",  נכתב במסמך . " בכל התחומים שהיו אמורים למנוע מאיראן את היכולת להתחמש בנשק גרעיני ,  נעשו ויתורים מפליגים .  העסקה סוללת את דרכה של איראן להרבה פצצות גרעין ". 
דף המסרים משקף את הקו שבו נקטה הממשלה לאורך כל תקופת המשא ומתן ,  זה של התנגדות נחרצת להסכם . " כשמוכנים לעשות הסכם בכל מחיר - זאת התוצאה .  אי אפשר למנוע הסכם כשהנושאים ונותנים בו מוכנים לעשות עוד ועוד ויתורים למי שקורא גם תוך כדי השיחות 'מוות לארצות הברית' ". 
הסכם גרעין היסטורי - סיקור מיוחד:נחתם הסכם גרעין היסטורי עם איראן ;  רוחאני : " ייפתחו אופקים חדשים"ברחובות טהראן חוגגים : " הכלכלה באיראן תשתפר ,  השמחה גדולה"סכין בגב האומה  או כלבי השמירה של הדמוקרטיה ?  
המסמך השווה בין ההסכם עם איראן לזה שנחתם באוקטובר 2005 בין ארצות הברית לקוריאה הצפונית ,  שבו התחייבה האחרונה לנטוש כל פעילות גרעינית . " ההסכם המתגבש מזכיר את זה שנחתם עם קוריאה הצפונית והסתיים בהפרתו באמצעות פיצוצים גרעיניים שעשתה .  הנשיא קלינטון אמר אז :  'ההסכם הזה יהפוך את העולם למקום בטוח יותר .  קוריאה הצפונית הסכימה להקפיא את תכנית הגרעין שלה ולקבל פיקוח בינלאומי בכל האתרים ",  נכתב .
" העמדה הישראלית בעניין ההסכם ידועה לכל ,  והחלטת הקונגרס היא עניין פנים אמריקני ".  בהמשך המסמך נמנו  " הוויתורים "  של המעצמות לאיראן : " הוויתורים של המעצמות לאיראן כוללים ויתורים בכל הקשור להסרת הסנקציות ,  ויתורים במנגנון הפיקוח ,  ויתורים במספר הצנטריפוגות ,  ויתורים במחקר ופיתוח של צנטריפוגות מתקדמות ועוד ". 
לכותבי המסמך אין ספק שניתן  " בהחלט להשיג הסכם טוב יותר .  הסכם כזה יחזיר לאחור את יכולתה של איראן ויקשור בין הסרת הסנקציות להפסקת תוקפנותה של איראן ".  
מטה ההסברה הביע מורת רוח מהסרת הסנקציות וטען כי נתניהו הוא זה שקבע את הקו האדום שהוצב לאיראן בנוגע להעשרת אורניום . " הסקנציות הנשכניות עובדות .  עובדה שמאז הטלתן ב-2012 ,  בעידודה של ישראל ,  איראן הקפידה שלא לחצות את הקווים האדומים שהציבו לה .  היא לא העשירה אורניום ברמה גבוהה מעבר לקו האדום שראש הממשלה נתניהו הציב בנאומו באו"ם ,  והיא נשארה עם מספר צנטריפוגות פעילות דומה .  אלו שני מרכיבים מרכזיים לייצור נשק גרעיני ".  
" איראן תקבל מאות מיליארדי דולרים שבאמצעותם היא תוכל לתדלק את מכונת הטרור ,  ההתפשטות והתוקפנות שלה במזרח התיכון ובעולם כולו .  ההסכם אינו אוסר על איראן להמשיך בפעולות אלה שמערערות את יציבות האזור כדוגמת פעולותיה של איראן בתימן וסביב גבולות ישראל ".  
לסיכום ,  נכתב : " לא התחייבנו למנוע הסכם .  כן התחייבנו למנוע מאיראן להתחמש בנשק גרעיני - וההתחייבות הזאת בעינה עומדת .  אלמלא המאמצים שלנו במהלך השנים איראן הייתה כבר יכולה להתחמש בפצצות אטום מזמן ".  
שר האנרגיה והתשתיות הלאומיות ,  יובל שטייניץ ,  אמר כי מדובר  " בהסכם גרוע ומלא פרצות "  משום שהוא לא מאפשר את פירוק והשמדת מתקני העשרת האורניום של איראן . " דרשנו מלכתחילה הסכם של פירוק והשמדה ,  בדומה למודל שהיה בלוב .  במודל כזה ,  אין ספקות .  אבל הם החליטו ללכת להסכם של פיקוח והקפאה .  אז ההקפאה לא מוחלטת ,  והפיקוח הוא כמעט פארסה ".  לדבריו , " יש כאן הפקרה של הביטחון תמורת הסכם מדיני מפוקפק .  החובה של מדינת ישראל היא להגן על עצמה מכל איום ,  איננה תלויה בשום הסכם בינלאומי כזה או אחר ".  שטייניץ הוסיף  :" לא לילד הזה פיללנו ולא ליד הזה פיללו המעצמות .  זה ניצחון האייתולות על המערב ". 
לפניות לכתב עמרי נחמיאס :  omri_n@walla.net.il  

" מזכיר את ההסכם עם צפון קוריאה ":  דף המסרים של נתניהו לשרים
המסמך ששלח היום מטה ההסברה במשרד ראש הממשלה לשרים בנוגע להסכם הגרעין עם איראן ,  משקף בתשעת סעיפיו את ההתנגדות הנחרצת של ישראל להסכם . " טעות היסטורית לעולם שסוללת את דרכה של איראן להרבה פצצות גרעין ".  השר שטייניץ : " זה ניצחון האייתולות על המערב "
 
