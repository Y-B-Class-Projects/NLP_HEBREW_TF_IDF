ההקפאה :  צריך לסרב
פעם ,  לפני שנות דור ,  אברהם אפל ז"ל ,  מוותיקי הרביזיוניסטים ,  הזמין אותי לפגישה עם ההבטחה הגדולה דאז לעתידה של מדינת ישראל :  פגישה עם בנימין נתניהו ,  שגריר ישראל באו"ם .  איש צעיר שבנחישות ,  בעוז רוח ובגאווה יהודית עמד על הבמה העוינת ביותר לישראל והדף את השיטנה והבלע .  לוחם אמיץ שחשף בכישרון אדיר את מסכת הצביעות מעל פני אומות העולם .
 כעבור כמה שנים נכחתי בכינוס של מאות מעשירי היהודים בארה"ב ,  רובם מתבוללים .  ראיתי במו עיניי כיצד בנימין נתניהו ,  בשאלה רטורית קצרה ,  הקים אותם באחת מכיסאותיהם וגרם להם לשאוג בקול אדיר  " ישראל !  ישראל !  ".  
השאלה היתה  " היכן היה ליבכם ב ? 4.7.1976 ?  בחגיגות 200 השנה לארה"ב או עם חיילי צה"ל במטוסים בדרך לאנטבה ?  ".  התשובה שלהם הרימה את תקרת האולם המפואר .  
כעבור עוד שנים שמעתי את בנימין נתניהו נואם בבית כנסת במנהטן ומאיץ במתפללים לעשות את דרכם במהירות לארץ ישראל .  הוא שיכנע אותם כי מלחמת ששת הימים שינתה את מהלכה של ההיסטוריה היהודית - המולדת ההיסטורית שוב בידינו ,  ועליהם לקחת חלק פעיל במימוש חזון שיבת ציון של ימינו .  דמעות נקוו בעיניי למראה מאות הצעירים העומדים על רגליהם ונשבעים  " אם אשכחך ירושלים ,  תשכח ימיני ".  
עתה נתניהו ,  כראש ממשלת ישראל ,  מנסה לשכנע את חברי הקבינט שלו ,  ובאמצעותם את הציבור בישראל ,  להמשיך להקפיא את הבנייה בחבלי המולדת ההיסטורית .  זהו מהפך אדיר :  מראייה ארוכת טווח של ההיסטוריה היהודית אל קוצר ראות של הפוליטיקה .  
כל בר דעת בישראל ,  כמו גם ראשי הממשל האמריקני ,  מבינים כי משמעותה האמיתית של ההקפאה היא חזרה לגבולות 67' ,  במוקדם או במאוחר ,  וזאת בלי משא ומתן אמיתי ובלי שהפלסטינים יוותרו על חזון זכות השיבה שלהם .  
הנשיא אובמה והילארי קלינטון לא היו מבזבזים שעות רבות כדי לטפל בהתחלות הבנייה ביישובי יהודה ושומרון .  הממשל האמריקני לא היה מציע טובות הנאה ביטחוניות ומדיניות רק כדי לעצור ל ? 90 יום חפירת יסודות של בתים בקרני שומרון .
 אבל בהקשר של חבילת ההטבות ,  יש לציין כי עתידה של מדינת ישראל אינו מותנה בעוד 20 מטוסים או בתמיכה אמריקנית במוסדות בינלאומיים ,  הסובלים מתסמונת האנטישמיות המתחדשת .  
עתידם של העם היהודי ומדינת ישראל מותנה בחזון ,  באמונה ובכושר העמידה ,  הנשענים על ההכרה המובהקת כי שבנו הביתה לא על מנת לקבל תכתיבים של פריצים ולא כדי להתקפל בפני אומות העולם .  שבנו הביתה כדי לבנות מולדת ,  לחדש נעורים של עם עתיק ,  ובעיקר כדי להתחבר למורשת ולהגשים חלום .  אותו חלום בדיוק שבנימין נתניהו העלה על סדר יומה של יהדות העולם בשכנוע פנימי עמוק .
 חשוב מאוד שראש הממשלה יזכור כי מי שמאמין - לא מפחד ,  ומי שמפחד - לא מאמין בנצח ישראל ,  בייעודו של העם היהודי ובקשר ההיסטורי שבין העם לנחלת אבותיו .  עם ישראל חזק .  הוא מצפה ממנהיגיו לאומץ לב ,  לאמונה ולביטחון .  השלום בוא יבוא .  לא מתוך הקפאה ,  אלא מתוך עוז ובניין .  זאב יגור עם כבש באזור שלנו רק כשנפסיק להיות כבשים .
 
ההקפאה :  צריך לסרב
nan
