חשד :  חפץ הציע לשופטת את תפקיד היועמ"ש תמורת סגירת תיק שרה נתניהו
המשטרה הודיעה כי במסגרת הפרשה ,  יועץ התקשורת של ראש הממשלה והיועץ אלי קמיר הציעו להילה גרסטל להתמנות לתפקיד בתמורה בתמורה להבטחה כי תסגור את תיק החקירה בפרשת המעונות .  גורמים במשטרה : " מגעים מתקדמים לחתימת הסכם עד מדינה עם חפץ "
 המשטרה הודיעה היום  ( שלישי )  כי במסגרת חקירת תיק 4000 עלה חשד כי יועצו של ראש הממשלה בנימין נתניהו ניר חפץ ויועץ התקשורת אלי קמיר שנעצר היום פנו לשופטת בדימוס הילה גרסטל בהצעה לסייע לקדם את מינויה למשרת היועמ"ש לממשלה ,  לכאורה בתמורה להבטחה עתידית מצדה לגבי החלטה שלה בפרשה המעונות שבה נחקרה שרה נתניהו .  על פי הראיות שנאספו עד כה ,  הפנייה שנעשתה בשנת 2015 למועמדת לא צלחה בסופו של דבר .  גורמים במשטרה מסרו כי מתקיימים מגעים מתקדמים עם חפץ לחתימה על הסכם עד מדינה שבמסגרתו יעיד בפרשה .
 החקירה נמצאת בעיצומה ומתנהלת בליווי פרקליטת מחוז תל אביב מיסוי וכלכלה .  במסגרת החקירה ,  ניגבו גירסאות המעורבים  .  גרסטל מסרה עדות פתוחה לגבי השתלשלות הדברים .  שני החשודים נחקרו באזהרה בחשד לעבירות מתחום טוהר המידות ושחיתות ציבורית .  קמיר שוחחר היום ממעצרו לאחר דיון בבית המשפט .  
מטעמו של ראש הממשלה נמסר בתגובה להודעת המשטרה כי  " ניר חפץ מעולם לא הציע את ההצעה ההזויה הזאת בפני ראש הממשלה ורעייתו .  הוא מעולם לא נתבקש על ידם להציע הצעה כזאת ,  ואיננו מאמינים שחפץ אפילו העלה דבר כזה על דעתו .  תכף יאשימו את הזוג נתניהו גם ברצח ארלוזורוב ". 
במעריב פורסם מוקדם יותר היום כי חפץ היה אז היועץ הרשמי של משפחת נתניהו ואחד האנשים הקרובים אליה ביותר .  הוא ביקש מאיש הקשר לשופטת גרסטל פגישה דיסקרטית ובדק כי  " אם תיכנס עם השופטת גרסטל לחדר סגור ותבדוק איתה ,  האם היא מוכנה להתחייב לסגור את החקירה נגד שרה נתניהו בתיק המעונות ,  תמורת מינויה ליועצת המשפטית לממשלה ,  מה היא צפויה לענות ?  ". 
חפץ ,  שבעבר ערך את העיתון מעריב ואת מוסף  " 7 ימים "  של ידיעות אחרונות ,  נחשב לאחד האנשים המקורבים ביותר לבני הזוג נתניהו .  לא פעם ,  כאשר התפוצצו פרשות שונות הקשורות לבני הזוג ,  הופיע חפץ בתקשורת והגן עליהם .  בעבר כיהן גם כראש מערך ההסברה הלאומי במשרד ראש הממשלה ובבחירות האחרונות ניהל את מטהה הסברה של הליכוד .  מעצרו של חפץ הוארך עד ליום חמישי ,  אך יש נגדו ככל הנראה חשדות נוספים והמשטרה תבקש להאריך את מעצרו מחדש .  
אמש הותרו לפרסום שמות שאר שאר העצורים בתיק 4000 ,  ובהם מנכ"ל משרד התקשורת המושעה שלמה פילבר ,  בעל השליטה בבזק שאול אלוביץ' ,  אשתו איריס ובנו אור .  כמו כן נעצרו בתחילת השבוע שני בכירים בפירמידת החברות של אלוביץ' - עמיקם שורר ,  בכיר בבזק שנחשב ליד ימינו של אלוביץ' ,  ומנכ"לית בזק סטלה הנדלר .  על פי ההערכות ,  גם ראש הממשלה בנימין נתניהו צפוי להיחקר בפרשה .  

חשד :  חפץ הציע לשופטת את תפקיד היועמ"ש תמורת סגירת תיק שרה נתניהו
המשטרה הודיעה כי במסגרת הפרשה ,  יועץ התקשורת של ראש הממשלה והיועץ אלי קמיר הציעו להילה גרסטל להתמנות לתפקיד בתמורה בתמורה להבטחה כי תסגור את תיק החקירה בפרשת המעונות .  גורמים במשטרה : " מגעים מתקדמים לחתימת הסכם עד מדינה עם חפץ "
 
