נתניהו לנשיא הצלב האדום : " אזרחינו מוחזקים בעזה באכזריות "
 ראש הממשלה נועד עם פטר מורה ,  המבקר בארץ ,  וקרא לו לסייע בהשבת גופותיהם של החיילים שנפלו בצוק איתן ובהחזרת האזרחים המוחזקים ברצועה : " זו אכזריות בלתי נסבלת ,  חמאס מפר את כל הנורמות הבינלאומיות והערכים שהצלב האדום הוקם עליהם "
 ראש הממשלה בנימין נתניהו נפגש היום  ( רביעי )  עם נשיא הצלב האדום הבינלאומי פטר מורה ,  וקרא לו לסייע בהשבת האזרחים וגופות החיילים המוחזקים ברצועת עזה . " אני משוכנע שאתם יכולים לסייע בהשבת גופות חיילינו ובהחזרתם לישראל של האזרחים חסרי הישע וחפים מפשע המוחזקים בידי חמאס ,  תוך הפרה של כל הנורמות הבינלאומיות והערכים שהצלב האדום הוקם עליהם ",  אמר נתניהו .
" אנו רואים מערכת יחסים מאוד הוגנת ומאוד פתוחה בין הצלב האדום לבין ישראל ,  שאני חושב שהיא חשובה מאוד לצלב האדום ,  לישראל ולשלום ",  אמר נתניהו , " אתה מגיע בשעה שבה אנו עוסקים באכזריות הבלתי נסבלת הזאת ,  כאשר גופות חיילינו ההרוגים מוחזקות ואפילו המידע עליהם לא משוחרר ,  ולא פחות חשוב מכך ,  יש לנו אזרחים ישראלים חסרי ישע וחפים מפשע המוחזקים בעזה ,  שאותם אתה ביקשת לבקר ואנו ביקשנו מידע אודותיהם ,  אבל לא .  הם מוחזקים מוחזקים בצורה מאוד סגורה ואכזרית .  אני מעריך את כל עזרתך וסיועך במאמץ הומניטרי זה אל מול אכזריותו של חמאס ".  
עוד בוואלה !  NEWS:בצל משבר הכותל :  נתניהו לא ייפגש עם הקהילה היהודית בניו יורקשיטפונות עזים ומבנים הרוסים :  ההוריקן  " אירמה "  מכה בקריבייםחוקרי האו"ם אישרו :  אסד אחראי למתקפת הסארין באידליב 
מורה אמרה לנתניהו : " אנו נמצאים כאן באזור זה זמן רב ,  וזה אחד מהמבצעים הארוכים ביותר שהיו לנו .  יש לנו מנדט מתוקף החוק הבינלאומי אבל תפקידנו הוא גם לסייע לאנשים ולמצוא דרכים פרקטיות ,  ואני מצפה שוב להזדמנות לטפל בכמה מהאתגרים שכולנו מתמודדים איתם היום ולראות כיצד הצלב האדום יוכל לסייע באתגר זה או אחר ". 
אתמול ביקרו אנשי הצלב האדום ברצועת עזה ,  ונפגשו עם מנהיג חמאס בעזה יחיא סינוואר .  על פי דיווחים בתקשורת הערבית ,  מורה היה צפויה לדון עם סינוואר בשורת נושאים ,  ובהם הישראלים המוחזקים ברצועה .  
בחמאס אמרו בשבוע שעבר לוואלה !  NEWS כי לא הקשיחו בתקופה האחרונה את עמדותיהם במשא ומתן מול ישראל ,  וכי הדיווחים בנושא הם  " ניסיון של הממשלה בירושלים להטיל את האשמה בעיכובים בשיחות על חמאס ,  בעוד שישראל היא זו שאחראית לכך ". 
לדברי הגורם הבכיר ,  שדבריו אושרו בידי גורמים בישראל ,  עמדת חמאס נותרה בעינה מאז סיום מבצע  " צוק איתן "  בקיץ 2014  ולפיה לפני כל כניסה למשא ומתן ,  על ישראל לשחרר את אסירי עסקת שליט שנעצרו מחדש בגדה המערבית באותו קיץ .  לטענתו ,  מדובר ב-58 אסירים ,  ולא מעבר לכך . " ישראל החזירה אותם לכלא ולחלקם אפילו החזירה את מאסר העולם שהיה להם .  אנחנו דורשים לכבד את הסכם שליט מ-2011 שנחתם בקהיר ",  אמר .
 בחודש שעבר התפטר מתאם השבויים והנעדרים ליאור לוטן .  שר הביטחון אביגדור ליברמן הציע כמחליפו את בכיר השב"כ א' ,  אף שאמר כי אין למנות מתאם חדש עד לאימוץ מסקנות דוח שמגר . " אין לחזור על הטעות בעסקת שליט ",  אמר ליברמן בתגובה לביקורת שהטיחו בו משפחות גולדין ושאול . " 202 ממשוחררי אותה עסקה נעצרו מאז על ידי מערכת הביטחון על מעורבות בטרור ,  מתוכם 111 עדיין נמצאים בכלא בישראל .  חשוב לשרטט גבולות גזרה ברורים למדינת ישראל ולשליחים מטעמה ,  ובעיקר לעמוד נחושים מול אויבינו ,  ולהבהיר להם שאין לנו כל כוונה להתפשר על ביטחון עם ישראל ".  

נתניהו לנשיא הצלב האדום : " אזרחינו מוחזקים בעזה באכזריות "
 ראש הממשלה נועד עם פטר מורה ,  המבקר בארץ ,  וקרא לו לסייע בהשבת גופותיהם של החיילים שנפלו בצוק איתן ובהחזרת האזרחים המוחזקים ברצועה : " זו אכזריות בלתי נסבלת ,  חמאס מפר את כל הנורמות הבינלאומיות והערכים שהצלב האדום הוקם עליהם "
 
