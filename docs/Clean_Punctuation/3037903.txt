נתניהו על איומי הבית היהודי : " לא מתרגש מאולטימטום מזויף "
 לאחר שבבית היהודי איימו לפרק את הממשלה אם חוק ההסדרה לא יעלה מחר להצבעה ,  אמר ראש הממשלה עם עלייתו לטיסה לבריטניה כי  " יש אנשים שעסוקים בוויכוחי סרק לתקשורת ,  אני עסוק בניהול המדינה "
 ראש הממשלה בנימין נתניהו התייחס היום  ( ראשון )  במרומז לאיומי הבית היהודי בנושא חוק ההסדרה ,  כשנשאל על ידי וואלה !  NEWS אם יספיק להגיע מחר מבריטניה להצבעה על חוק ההסדרה . " אני שומע כל הזמן אולטימטומים מזויפים ואני לא מתרגש מזה .  יש אנשים שעסוקים בוויכוחי סרק לתקשורת ולרשתות החברתיות ,  אני עסוק בניהול המדינה ,  וכשאני מנהל את המדינה אני חושב על האינטרס הכולל שלנו .  הלאומי ",  אמר .
 בבית היהודי מאיימים שאם החוק לא יעלה מחר להצבעה ,  הם יפילו את הממשלה .  ח"כ בצלאל סמוטריץ' ,  אחד מיוזמי הצעת החוק ,  אמר כי מפלגתו לא תישאר בקואליציה ללא חוק ההסדרה ,  והוסיף כי אם החוק ייפסל על ידי בג"ץ ,  תדרוש המפלגה את העברת פסקת ההתגברות ,  כדי שבג"ץ לא יוכל עוד לפסול חוקים של הכנסת .  מהלך שכזה עלול להיתקל בהתנגדות מצד מפלגת כולנו שעלולה להטיל על כך וטו משום שיש בכך פגיעה בבג"ץ .
 בתגובה להתבטאותו של נתניהו ,  ממפלגת הבית היהודי נמסר כי  " לחצי מיליון תושבי השומרון ,  יהודה ובקעת הירדן מגיעים חיים נורמליים כמו לתושבי כפר סבא ותל אביב .  באיחור של 50 שנה ,  חוק ההסדרה יעלה מחר ויעבור בכנסת על מנת להעניק להם נורמליות זו .  אנו בטוחים שכל חברי הקואליציה יתנו כתף על מנת להביא לכך ". 
עוד בנושא :" שגירוש עמונה יהיה האחרון ":  אלפים הגיעו לעצרת תמיכה בעפרהנתניהו לראשי הקואליציה :  מעוניין לתאם עם טראמפ את העלאת חוק ההסדרהשוב דוחים :  חוק ההסדרה לא יעלה היום להצבעה במליאת הכנסת 
בבית היהודי אמרו כבר בבוקר שהם אינם מאמינים להצהרת נתניהו בנוגע להעלאת חוק ההסדרה מחר .  הדיונים על החוק במליאת הכנסת החלו כבר ביום שלישי שעבר .  ח"כ ניסן סלומינסקי ,  יו"ר הוועדה המשותפת לוועדת חוקה ולוועדת חוץ וביטחון ,  שהכינה את החוק ,  הציג את ההצעה ואחריו דיברו שני נציגים מהאופוזיציה ,  ח"כ מרב מיכאלי  ( המחנה הציוני )  וח"כ עפר שלח  ( יש עתיד )  .  ביום למחרת נמשכו הדיונים ,  שבמהלכם ,  נאמו שני נציגים נוספים ,  ח"כ מיכל רוזין  ( מרצ )  וח"כ אוסמה סעדי  ( הרשימה המשותפת )  .
 חוק ההסדרה נועד להכשיר בדיעבד מאות בתים בהתנחלויות ,  הבנויים על קרקע פלסטינית פרטית ,  וקמו לו התנגדויות רבות באופוזיציה .  החוק נולד במקור כדי לייצר אפשרות משפטית שתמנע את פינוי עמונה ואת תשעת הבתים בעפרה .  עם זאת ,  בגרסתו הנוכחית הוא אינו חל על מאחזים ובתים שיש לגביהם פסקי דין חלוטים של בית המשפט העליון ,  לנוכח התנגדותו של יו"ר כולנו משה כחלון לסעיף הרטרואקטיבי בחוק ,  מחשש לפגיעה ברשות השיפוטית .  המשמעות היא שאישור החוק לא ימנע את הרס הבתים בעפרה ,  כפי שלא מנע את פינוי עמונה .  

נתניהו על איומי הבית היהודי : " לא מתרגש מאולטימטום מזויף "
 לאחר שבבית היהודי איימו לפרק את הממשלה אם חוק ההסדרה לא יעלה מחר להצבעה ,  אמר ראש הממשלה עם עלייתו לטיסה לבריטניה כי  " יש אנשים שעסוקים בוויכוחי סרק לתקשורת ,  אני עסוק בניהול המדינה "
 
