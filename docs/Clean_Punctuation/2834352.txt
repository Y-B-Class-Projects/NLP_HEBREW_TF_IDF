נתניהו בוועידת איפא"ק : " חילוקי דעות לא יפגעו בקשר עם ארה"ב "
 יום לפני הנאום בקונגרס ,  התקבל ראש הממשלה בחום מצד 15 אלף באי ועידת השדולה הפרו-ישראלית . " דמיינו מה יקרה אם איראן תשיג נשק גרעיני ",  הזהיר .  שגרירת ארה"ב באו"ם הבטיחה : " לא נאפשר לטהראן להשיג פצצת אטום "
 ראש הממשלה בנימין נתניהו הצהיר אמש  ( שני )  בפני הוועידה השנתית של השדולה היהודית-אמריקנית איפא"ק כי היחסים בין ישראל לארצות הברית  " חזקים יותר מתמיד "  והזהיר מפני האפשרות שאיראן תשיג נשק גרעיני .  בקהל נכחו כמה חברי קונגרס אמריקנים ,  וכן נשיא צ'כיה ,  מילוש זמן ,  שעמו ייפגש ראש הממשלה לאחר הנאום ,  ראש ממשלת ספרד לשעבר חוסה מריה אסנאר ושר החוץ לשעבר של קנדה ג'ון ברד .
" הדיווחים שלפיהם היחסים בין ישראל לארצות הברית מתו הם לא נכונים ",  אמר נתניהו בפתח נאומו ,  בהתייחסותו למתיחות בין וושינגטון וירושלים סביב הסכם הגרעין עם איראן . " אתם כאן כדי לומר לעולם שהברית בינינו חזקה יותר מתמיד ".   
" איראן מממנת ומאמנת טרוריסטים בכל רחבי העולם ",  טען נתניהו ,  שהציג מפה של העולם ובה צוינו המדינות שבהן לטהראן יש השפעה . " דמיינו מה יקרה אם היא תשיג נשק גרעיני ".  נתניהו הוסיף כי הוא מתכנן להשתמש בנאומו בקונגרס כדי להביע את קולו נגד ההסכם המתגבש והדגיש כי מטרתו  " היא לא הבעת חוסר כבוד כלפי הנשיא ברק אובמה ,  שאותו אני מכבד ". 
עוד ידיעות בנושאאיראן :  בהינתן אומץ פוליטי  ייתכן הסכם גרעין כבר השבועסערת הנאום :  האנשים שיצטרכו לכבות את השריפות שידליק נתניהוהסכם הגרעין המתגבש :  מה דורשת ישראל ומה תקבל איראן ? משנות ה-80 ועד נאום נתניהו .  כך משכה איראן את כל העולם עד הדד-ליין 
ראש הממשלה הוסיף כי  " הימים שבהם היהודים היו נתונים לאיומים הסתיימו .  ישראל מגנה על עצמה וכך אנחנו גם מחזקים את היחסים בינינו לבין ארצות הברית .  כיום אנו לא שותקים יותר ,  כיום שומעים את קולנו ומחר ,  כראש ממשלת ישראל ,  אני מתכנן להשמיע את הקול הזה ".  
לדבריו , " ישראל וארצות הברית הסכימו שאסור לאיראן להשיג נשק גרעיני ,  אבל לא הסכמנו על מה הדרך הטובה ביותר לגרום לכך לקרות .  ההבדלים בינינו הם שארצות הברית היא מדינה גדולה ,  אחת מהגדולות בעולם ,  וישראל מדינה קטנה ,  אחת מהקטנות בעולם ".  ראש הממשלה טען כי  " ארצות הברית נמצאת באחד מהאזורים הבטוחים וישראל נמצאת באזור מסוכן .  ישראל הרבה יותר פגיעה ומנהיגיה חוששים מהישרדותה של המדינה .  אני חושב שזה ממחיש את ההבדלים בין שתי המדינות ".   
" היו כבר פעמים בעבר שלא הסכמנו על אותם נושאים ,  אך היחסים בין שתי המדינות רק התחזקו .  ואני אסביר לכם למה - כי יש לנו את אותם חלומות .  הערכים שמאחדים אותנו הרבה יותר חזקים מההבדלים שמבדילים בינינו .  ערכים כמו חירות ,  שוויון ,  סבלנות ,  צדק וחמלה .  כשאסד הפציץ את אנשיו ,  ישראל קיבלה את הפצועים לבתי החולים שלה .  זה מראה על חמלה .  כאשר נשים במזרח התיכון נאנסות ונרצחות ,  נשים בישראל מכהנות בתפקידים בכירים .  ישראל היא אי של אנושות ,  של אור ושל תקווה ". 
בסיום נאומו ,  הכריז נתניהו כי  " ישראל וארצות הברית ימשיכו לעמוד יחד כי הן יותר מחברות ,  אנחנו כמו משפחה .  חילוקי דעות במשפחה תמיד לא נוחים ,  אבל תמיד זוכרים שאנו משפחה .  אנו חולקים את אותו גורל והחברות בינינו חזקה .  באמצעות המאמצים שלכם החברות הזו תמשיך לצמוח ".  
לפני נתניהו ,  הבטיחה שגרירת ארצות הברית באו"ם סמנתה פאוור כי וושינגטון לא תאפשר לאיראן להחזיק בנשק גרעיני . " היחסים בין ארצות הברית לישראל הם מעל הפוליטיקה ותמיד יישארו כך ",  הצהירה פאוור לקול מחיאות כפיים רמות מצד 15 אלף באי הוועידה .  
כמו כן ,  בסביבת נתניהו התייחסו אתמול באופן עקיף לעובדה שהנשיא האמריקני יתראיין לסוכנות הידיעות רויטרס בסמיכות זמנים לנאומו של נתניהו ,  ואמרו : " הנאום פה הוא לא נגד הנשיא .  ישראל מעריכה מאוד את הממשל .  הנאום הוא אל מול העסקה  ( בין המעצמות לבין איראן ,  ע"נ )  לא אל מול אף אחד אחר .  יש רגעים שיש בהם מחלוקות וזה אחד הרגעים האלה ".  
גם בשדולה היהודית אמריקנית ג'יי סטריט ,  הנחשבת לבעלת השקפת עולם שמאלית ,  סבורים כי  " היחסים הבסיסיים של ישראל וארה"ב אינם בסכנה ".  בשיחה עם וואלה חדשות אמר נשיא השדולה ,  ג'רמי בן עמי ,  כי  " יש חילוקי דעות משמעותיים בין נתניהו והליכוד ,  ובין אובמה והדמוקרטים .  זה משתקף בדרכים רבות ,  וזה הגיוני ".  לדברי בן עמי , " במהלך השנים היו לפחות חמש או שש פעמים שבהן היו משברים דומים ".  עם זאת ,  אמר בן עמי ,  כי  " זו הפעם הראשונה שפוליטיקה הפכה להיות נושא המחלוקת .  המאמצים של הרפובליקנים כאן להשתמש בישראל ככוח פוליטי כדי להרוויח קולות ,  והמאמץ של נתניהו להשתמש בקונגרס כחלק מהקמפיין שלו - זה דבר מסוכן שלא קרה בעבר ". 
בן עמי אמר כי הוא מודאג ממצב התמיכה הדו-מפלגתית בישראל לאורך זמן ,  והוסיף : " נתניהו שם את הדמוקרטים במצב מוזר .  זה שם אותם בעמדה שבה נתניהו אומר להם לבחור בין נשיא ארה"ב ,  שבו הם תומכים ,  לבין ראש ממשלת ישראל שגם בו הם תומכים .  עדיף לא לשים אנשים בעמדה הזו .  רבים מהם הולכים מתוך כבוד לראש ממשלת ישראל ולישראל ,  אבל הם הולכים עם כעס כלפיו על הדרך שבה הדברים נעשו .  הוא בא שבועיים לפני הבחירות ,  הוא בקלות היה יכול לבוא שלושה ימים אחריהן .  לחילופין הוא היה יכול לעשות את השיחות האלה בשימוע סגור . 
" המהות של מה שהוא רוצה להשיג כבר אבודה ,  כיוון שאותם 15 סנטורים שהוא רצה להזיז מצד לצד ,  לא יעשו זאת ,  כיוון שהם מרגישים שהוא עוזר לרפובליקנים במאבק בין המפלגות .  אם הוא רוצה באמת למנוע את העסקה ,  למה שהוא יעשה משהו שיפחית את הסיכויים לכך ?  ".  לדברי בן עמי , " נתניהו איש מבריק .  הוא יכול להבין שהדרך לשכנע אנשים היא הדרך השקטה ,  עם סנטורים ספציפיים שאותם צריך לשכנע ,  לדבר איתם בטלפון ,  תדרוכים פרטיים .  הביקור הנוכחי נראה כמו אקט פוליטי ".  
לפניות לכתב עמרי נחמיאס :  omri_n@walla.net.il
 ( עדכון ראשון :  16:44 )  

נתניהו בוועידת איפא"ק : " חילוקי דעות לא יפגעו בקשר עם ארה"ב "
 יום לפני הנאום בקונגרס ,  התקבל ראש הממשלה בחום מצד 15 אלף באי ועידת השדולה הפרו-ישראלית . " דמיינו מה יקרה אם איראן תשיג נשק גרעיני ",  הזהיר .  שגרירת ארה"ב באו"ם הבטיחה : " לא נאפשר לטהראן להשיג פצצת אטום "
 
