הפרקליטות תומכת בזכותה של נתניהו לערער על הפסיקה לטובת נפתלי
אשת ראש הממשלה זוכה לרוח גבית מהפרקליטות ,  בתגובה לבקשת נתניהו לערער על הפסיקה כי אב הבית לשעבר במעון ראש הממשלה חווה התעמרות במקום עבודתו .  זאת ,  על אף שנתניהו לא הייתה נתבעת במשפט
פרקליטות המדינה תומכת בעמדתה של אשת ראש הממשלה שרה נתניהו לערער על פסק הדין בעניין אב הבית לשעבר במעון ראש הממשלה ,  מני נפתלי  וזאת למרות שלא הייתה אחת הנתבעות במשפט .  היום  ( חמישי )  הגישה המדינה את תגובתה לבקשתה של נתניהו להצטרף כצד לתיק במסגרת הערעור שאותו הגישה לבית הדין הארצי לעבודה בעקבות פסיקת בית הדין האזורי שלפיה הייתה העסקה פוגענית כלפי נפתלי בעת שעבד במעון ראש הממשלה .  
לטענת המדינה ,  בהיעדר מתן זכות לנתניהו להגיב לערעור כצד לתיק הרי ש"יש חשש לקיומו של הליך לא הוגן ".  בתגובת פירטה נציגת פרקליטת מחוז ירושלים בנימוקיה המשפטיים כי אין מנוס מצירופה של נתניהו כמערערת בתיק . " אין בפנינו חקיקה מסודרת אשר מגדירה את עילת תביעה עצמאית של התעמרות בעבודה וממילא גם אין חקיקה שמגדירה את חבות המעסיק ",  כתבה המדינה בתגובתה . 
" זכותה של נתניהו קמה לנוכח פסק הדין שניתן בו היה על בית הדין האזורי לצרף את נתניהו כ'צד דרוש' .  בעניינו ,  ההליך בכל הנוגע לעילת התביעה הנוגעת הלתעמרות בעבודה ,  סב כל כולו על טענות המכוונת נגד המערערת .  הזכות לערער לא נשענת על כך שנתניהו הייתה עדה בתיק ,  אלא על כך שבנסיבות התיק ונוכח פסק הדין היה עליו לצרפה ".  מי שחתומה על התגובה היא בכירת הפרקליטות וראש תחום משפט העבודה ,  עו"ד מיכל לייסר .  
נגד מעון ראש הממשלה עדיין עומדת תביעה נוספת של העובד גיא אליהו ,  שפסק דין בעניינו צפוי להתפרסם בשבועות הקרובים .  אתמול הגישה נתניהו ערעור לבית הדין הארצי לעבודה על החלטתה של השופטת בתיק דיתה פרוז'ינין שלא לפסול עצמה מלדון בתיק ,  שכן לעמדתה של נתניהו ,  דעתה של השופטת ידועה מראש ,  שכן הייתה זו שפסקה בתיק בעניינו של מני נפתלי .  

הפרקליטות תומכת בזכותה של נתניהו לערער על הפסיקה לטובת נפתלי
אשת ראש הממשלה זוכה לרוח גבית מהפרקליטות ,  בתגובה לבקשת נתניהו לערער על הפסיקה כי אב הבית לשעבר במעון ראש הממשלה חווה התעמרות במקום עבודתו .  זאת ,  על אף שנתניהו לא הייתה נתבעת במשפט

