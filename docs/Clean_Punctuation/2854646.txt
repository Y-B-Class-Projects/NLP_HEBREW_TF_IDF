הממשלה ה-34 יוצאת לדרך : " חייבים להשאיר את המחלוקות בחוץ "
 ברוב של 61 מול 59 מתנגדים אישרה הכנסת את הרכב הממשלה החדשה של בנימין נתניהו .  ההשבעה החגיגית הפכה לזירת עימות בין האופוזיציה לראש הממשלה ,  שהבטיח  " לחתור לשלום ולהרחיב את הקואליציה ".  הלילה נערכה ישיבת הממשלה הראשונה

עכשיו זה רשמי :  מליאת הכנסת אישרה אמש  ( חמישי )  ברוב של 61 מול 59 מתנגדים את הממשלה ה-34 של מדינת ישראל ,  ממשלתו הרביעית של בנימין נתניהו .  הישיבה המיוחדת של הכנסת ,  שהייתה אמורה להיות גם חגיגית ,  הפכה לזירת עימות בין האופוזיציה לבין הקואליציה .  עם פתיחת נאומו של נתניהו קראו חברי כנסת ערביים קריאות ביניים נגדו ,  והזכירו את דבריו ביום הבחירות בנוגע למגזר הערבי .  שלושה חברי כנסת ערביים הוצאו ,  ובהמשך יצאו מבחירה כל חברי הרשימה המשותפת .
 אולם הצרות של נתניהו בטרם אושרה ממשלתו החדשה לא הסתיימו בספסלי האופוזיציה .  גם בתוך מפלגתו היו לו קשיים רבים בחלוקת התיקים - מה שהביא לכך שגלעד ארדן ,  מי שסיים ראשון בפריימריז של הליכוד ,  נשאר מבחירה מחוץ לממשלה .  נתניהו קרא לו לשקול את החלטתו ,  שלא לקבל את הצעתו לתפקיד בממשלה .  ברגע האחרון הוכרע שסילבן שלום יהיה סגן ראש הממשלה ושר הפנים ,  ושבני בגין יהיה שר ללא תיק .  בישיבה השתתף נשיא המדינה ראובן ריבלין ובני משפחות השרים המיועדים .
 ח"כ צחי הנגבי ,  שנתניהו הכריז עליו בישיבה כיו"ר הקואליציה ויו"ר ועדת חוץ וביטחון הודיע במפתיע כי הוא לא הסכים לתפקידים שראש הממשלה העניק לו ,  וציין כי ההודעה לא נמסרה על דעתו . " זה לא משקף את השיח בינינו ,  והשיח הזה יימשך ",  הוסיף הנגבי ,  שהצטרף למליאה באיחור .  ח"כ שלום נעדר מהדיון כולו מסיבה לא ברורה .  
בתום ההשבעה התכנסה הממשלה החדשה לישיבה ראשונה במשרד ראש הממשלה .  בפתח הישיבה אמר נתניהו : " למרות כל התלאות שהיינו צריכים לעבור כדי להגיע לרגע הזה ,  אני עדיין נרגש מהמעמד ואני בטוח שגם אתם .  מהרגע הזה אנחנו חייבים לשים את המחלוקות מחוץ לחדר לזה ולהתרכז בעשיית טוב למען אזרחי ישראל - כל אזרחי ישראל ".  לדבריו , " נפעל בנחישות ,  באחריות ובתקיפות מול הניסיונות לאתגר את גבולותינו ואת ביטחוננו גם מקרוב וגם מרחוק ".  
נתניהו הוסיף : " אנחנו נמשיך במאמץ לקדם הסדר מדיני תוך עמידה על האינטרסים החיוניים לביטחונם של אזרחי ישראל .  במקביל ואולי בסיוע לזה ,  אנחנו ננסה לממש את ההזדמנויות של התפתחויות אזוריות וצירי פעולה חדשים במדינות המתונות והאחראיות שמסביבנו ".  הוא התייחס גם לסוגיית יוקר המחייה ,  ואמר : " נפעל לשיפור רווחת החיים ,  בדגש על הורדת יוקר המחייה ויוקר מחירי הדיור בפרט ,  נפעל להמשך צמצום הפערים בחברה הישראלית ,  נמשיך לחבר את הנגב והגליל למרכז ונחזק את התעסוקה שם ובכל הארץ ".   
" אנחנו קשובים לזעקה שעולה מאחינו העולים מאתיופיה ובני משפחותיהם ואנחנו נקים ועדת שרים מיוחדת לטיפול מתמיד בבעיה הזאת בשבוע הבא ,  בראשותי ",  הבהיר . " אנחנו מחויבים לפעול לטובת כלל אזרחי ישראל ואנחנו נעשה את כל מה שאפשר כדי להצדיק את האמון שהעם נתן בנו .  עכשיו פשוט הגיע הזמן להפשיל שרוולים ולעשות את העבודה ". 

הממשלה ה-34 יוצאת לדרך : " חייבים להשאיר את המחלוקות בחוץ "
 ברוב של 61 מול 59 מתנגדים אישרה הכנסת את הרכב הממשלה החדשה של בנימין נתניהו .  ההשבעה החגיגית הפכה לזירת עימות בין האופוזיציה לראש הממשלה ,  שהבטיח  " לחתור לשלום ולהרחיב את הקואליציה ".  הלילה נערכה ישיבת הממשלה הראשונה

