סרטונים עם נסראללה ומשחקי רשת :  יחידת הגרילה של מטה הליכוד
מטה המפלגה הקים באחרונה יחידה עצמאית לכאורה על מנת שתפיק תוכן  " מחתרתי "  עבור קמפיין הליכוד .  בין התכנים שהפיצו :  משחק טריוויה אינטרנטי שתוקף את  " המחנה הציוני "  וסרטון בו מאחל מזכ"ל חיזבאללה להרצוג ולבני שינצחו
יחידת הגרילה של נתניהו :  מטה הליכוד הקים באחרונה יחידת רשת מיוחדת ,  נפרדת ממטה הבחירות הרשמי של המפלגה ,  במטרה להפיק תכנים  " מחתרתיים ",  אשר לא יהיו מזוהים עם בנימין נתניהו באופן ישיר .  ביחידה ,  שכפופה למטה הליכוד אך נהנית מחופש פעולה יחסי ,  משרתים שלושה צעירים תומכי ליכוד בוגרי דובר צה"ל ,  אשר עסקו בשירותם הצבאי בנושאי ניו מדיה .
 כך ,  למשל ,  דרישה של צעירי הליכוד לייצר תכנים מעט יותר צעירים מהדימוי המבוגר והשמרני של המפלגה ,  הולידו סרטון שבו נראה מזכ"ל חיזבאללה ,  חסן נסראללה ,  נואם להמונים בלבנון ,  כאשר הכיתוב שהדביקו ביחידה לדבריו הוא  " אללה המתוק ,  שמור על ציפי ובוז'י ,  תן להם ,  תביא להם ברכה ב-17 במרץ ,  ובעזרת השם שיזכו להנהיג את הישות הציונית ,  וחלאס כבר להפליץ בבונקר ,  הרגתם אותי ".  הסרטון נחתם במילים  " אל תצביעו למי שטוב להם ". 
היכנסו לעמוד הפייסבוק של צעירי הליכוד 
תוצר אחר של  " יחידת הגרילה ",  אשר אינו מזוהה עם הליכוד ,  הוא משחק טריוויה אינטרנטי אשר תוקף גם הוא את  " המחנה הציוני ".  במשחק מתבקשים המשתתפים לנחש למי מיוחסות אמירות מסוימות .  כך ,  לדוגמה ,  מתבקשים הגולשים לנחש  " מי אמר שהתקווה הוא שיר גזעני ,  סתיו שפיר או אבו מאזן ?  ".  שאלה אחרת היא  " מי התנגדה לחוק שמגדיר את ישראל כמדינה יהודית ,  ציפי לבני ,  יו"ר התנועה או אסמה אגבאריה ,  יו"ר בל"ד "   ( כך במקור,ע"נ )  .  במם שהועלה לאינטרנט ,  נראים חברי הכנסת יאיר לפיד ועפר שלח מ"יש עתיד "  עם עיתונאי חדשות 10 ,  רביב דרוקר ,  כאשר לתמונה הוצמד הכיתוב  " שידור חי :  הפריימריז ביש עתיד ".  גם כאן ,  אין  " טביעת אצבע "  שמקשרת את התמונה לליכוד .  
לא נמסרה תגובה ממטה הליכוד .
 לפניות לכתב עמרי נחמיאס omri_n@walla.net.il 

סרטונים עם נסראללה ומשחקי רשת :  יחידת הגרילה של מטה הליכוד
מטה המפלגה הקים באחרונה יחידה עצמאית לכאורה על מנת שתפיק תוכן  " מחתרתי "  עבור קמפיין הליכוד .  בין התכנים שהפיצו :  משחק טריוויה אינטרנטי שתוקף את  " המחנה הציוני "  וסרטון בו מאחל מזכ"ל חיזבאללה להרצוג ולבני שינצחו

