נתניהו לרגל יום העצמאות ה-70 : " כל שנת עצמאות היא תוספת כוח "
 ראש הממשלה אמר את ברכתו לקראת טקס המרכזי לציון יום העצמאות בהר הרצל . " יום העצמאות ה-70 הוא פסגה רמה ,  אבל יש לנו עוד תכניות רבות לפנינו ",  אמר .  ריבלין : " אנחנו בני המזל שזכו לחיות בדור שיבת ציון "
 ראש הממשלה בנימין נתניהו אמר היום  ( רביעי )  דברי ברכה לרגל יום העצמאות ה-70 שמצוין היום ,  לקראת טקס הדלקת המשואות בהר הרצל שבירושלים . " אזרחי ישראל ,  בהמנון הלאומי שלנו - 'התקווה' - נאמר 'עין לציון צופיה' .  והנה מלאו ע' לציון - 70 שנים למדינת ישראל .  כולנו חוגגים זאת בגאווה עצומה ",  אמר נתניהו . 
" לפני שבעה עשורים זכינו מחדש בחירותנו - קודם כל בזכות החיילים והחיילות ,  בזכות הגיבורים והגיבורות שלנו .  אנחנו זוכרים בכאב ובגאון את הנופלים על משמר הגנת המדינה .  קורבנם הוא חלק מנצח ישראל ",  אמר נתניהו ובכך ציין את חללי צה"ל עם תומו של יום הזיכרון .
 נתניהו הוסיף כי  " עמנו עתיק היומין קם לתחייה במולדתו .  הרוח המיוחדת שלנו נוטעת בנו כוחות אדירים - לבנות ,  ליצור ,  לחדש .  כל שנת עצמאות היא תוספת כוח - תוספת כוח בביטחון ,  בכלכלה ,  ביחסי החוץ ,  במדע ,  בטכנולוגיה ,  בתרבות ,  בכל כך הרבה תחומים .  מדינות רבות בעולם רואות בנו מגדלור של עוצמה וקדמה .  יום העצמאות ה-70 הוא פסגה רמה ,  אבל יש לנו עוד פסגות רבות ,  יש לנו עוד תכניות רבות לפנינו .  נמשיך להגשים את התקווה בארץ חמדת אבות - במדינת ישראל ,  שאנחנו כל כך אוהבים אותה ואנחנו כל כך גאים בה ".  
נשיא המדינה ראובן ריבלין אמר בברכתו ליום העצמאות כי  " חשוב שנזכור שאנו בני המזל שזכו לחיות בדור שיבת ציון .  שזכו לחזות בבניין ירושלים .  השנה זכינו שידידתנו הגדולה ארצות הברית ,  הכירה בירושלים כבירת ישראל .  אני בטוח שבקרוב יכירו עוד ועוד מדינות בירושלים כבירת ישראל ויצטרפו לארצות הברית ". 
הוא פנה לאזרחי ישראל : " אתם המדינה הזו .  אנחנו המדינה הזו ".  לדברי ריבלין , " מדינת ישראל היא אנחנו ,  לטוב ולרע ,  בעיקר לטוב .  גם כיום ,  70 למדינת ישראל ,  יש כאלה שמתכחשים לקיומנו .  באופן אירוני ,  רבים מאויבנו הגדולים ,  צעירים יותר ממדינת ישראל .  הם נולדו אחרי שהיא כבר הייתה עובדה קיימת ומבוססת .  כל שנה שעוברת המפעל הלאומי שלנו מכה עוד שורש ,  מעמיק ,  מתבסס ".  
נאומו של נתניהו יתקיים הערב לאחר שאימץ מוקדם יותר החודש את פשרת יו"ר הכנסת יולי אדלשטיין בנוגע להשתתפותו בטקס הרשמי בהר הרצל . " ראש הממשלה ואני הגענו למתווה שישמור על טקס המשואות המסורתי האהוב על כולנו ",  אמר אדלשטיין לאחר השגת הפשרה . " גם בשנת ה-70 למדינת ישראל ,  הכנסת שמייצגת את כל אזרחי המדינה תוביל את הטקס .  לצערי הוויכוחים שנוצרו העיבו על האווירה הציבורית ואני מצר על כך .  אני סמוך ובטוח שהפתרון שהושג מקובל על הרוב המכריע של הציבור ואני קורא לכולכם לחגוג 70 שנה למדינת ישראל ברוב הדר ושמחה ". 
בהתאם לדרישת אדלשטיין ,  נתניהו ביקש משרת התרבות מירי רגב להעביר החלטה בוועדת טקסים וסמלים שבראשותה עוד לפני יום העצמאות ,  לפיה בכל עשור ישיא משואה ראש ממשלה מכהן .
 הקרב סביב טקס הדלקת המשואות נמשך חודשים והתלהט בשבועות האחרונים לאחר שיו"ר הכנסת הודיע כי אם ראש הממשלה ינאם בטקס ,  הוא אינו מתכוון להגיע לאירוע .  עם זאת ,  בשבוע שעבר התברר כי בניגוד לטענת אדלשטיין ,  שראש ממשלה מעולם לא נאם בטקס הדלקת המשואות ,  המסורת הזו נשברה כבר בעבר .  

נתניהו לרגל יום העצמאות ה-70 : " כל שנת עצמאות היא תוספת כוח "
 ראש הממשלה אמר את ברכתו לקראת טקס המרכזי לציון יום העצמאות בהר הרצל . " יום העצמאות ה-70 הוא פסגה רמה ,  אבל יש לנו עוד תכניות רבות לפנינו ",  אמר .  ריבלין : " אנחנו בני המזל שזכו לחיות בדור שיבת ציון "
 
