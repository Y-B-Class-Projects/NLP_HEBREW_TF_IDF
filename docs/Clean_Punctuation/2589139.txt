גורם מדיני : " בחמאס יודעים שיקבלו מכה חזקה אם יימשך הירי "
 הפסקת האש נשמרה בלילה .  גורמים מדיניים מציגים אותה כהישג לישראל ולא לחמאס ,  וטוענים כי  " תייצר לגיטימציה "  לפעול בעתיד .  בירושלים גם מתברכים בשיתוף הפעולה עם מורסי 
" ההכרזה על הסכם הפסקת אש תייצר לגיטימציה גדולה יותר לפעול בעתיד "  - כך אמר הלילה  ( חמישי )  גורם מדיני רשמי בירושלים ,  שעות ספורות לאחר הצהרתו של ראש הממשלה בנימין נתניהו כי החליט להיענות להמלצתו של נשיא ארצות הברית ברק אובמה ולקבל את מסמך ההבנות המצרי בדבר הפסקת האש ,  שגובש בימים האחרונים מול ישראל והחמאס .  בעוד שבחמאס מציגים את הפסקת האש כניצחון ,  בירושלים מנסים להדגיש כי ההיפך הוא הנכון ,  וכי מדובר בהישג אסטרטגי ,  מדיני והסברתי ישראלי .  
במהלך הלילה נשמרה הפסקת האש :  ירי הרקטות מעזה אמנם נמשך לעוד שעה וחצי אחרי כניסת הפסקת האש לתוקף ,  אולם חדל ב-22:30 ומאז לא התחדש .  ברצועת עזה ,  עצר חיל האוויר לחלוטין את תקיפותיו .
" בשמונה ימים של תקיפות ,  הנחית צה"ל מכה קשה על חמאס ועל יכולותיו הצבאיות ,  והארגון הופתע מעוצמת התגובה ",  אמר הגורם המדיני . " ישראל הוכיחה לאזור שגם בעיצומה של הטלטלה האזורית ,  היא פועלת בעוצמה נגד איום על אזרחיה ,  והחוסן הלאומי שהפגינו האזרחים מקרין גם הוא על דמותה של ישראל במזרח התיכון ". 
סיום מבצע  " עמוד ענן "  - כל העדכונים:13 רקטות אחרי הפסקת האש .  הלימודים בדרום לא מתחדשיםמשעל :  חמאס לא ביצע הפיגוע - נתניהו אחראי לופרשנות :  במילה אחת - החמצה / אמיר בוחבוטפרשנות :  הישג אסטרטגי לחמאס ומצרים / יוסי מלמן 
גם שרי הממשלה קיבלו הנחיה להסביר ש"המבצע הצבאי בוצע לפי התכנית ".  בדף המסרים שהפיצה לשכת ראש הממשלה אחרי הפסקת האש ,  הונחו גם השרים להדגיש כי  " הפעולה נוהלה בתבונה רבה ובאחריות בזירה הצבאית ,  המדינית ,  ההסברתית והעורף ,  תוך שילוב בין אמצעים צבאיים למדיניים ,  וזאת בסביבה אזורית מורכבת ובלתי יציבה ".  
ההסכם בין ישראל לחמאס הוכרז אמש בתום יום דיפלומטי אינטיסיבי במיוחד ובתיווכה הפעיל של מזכירת המדינה הילרי קלינטון ,  ש"דילגה "  בין ירושלים לקהיר .  במסגרת ההסכם ,  התחייבו ישראל וחמאס לנצור את האש ל-24 שעות ,  ולאחר מכן ידונו עם מצרים בסוגיות פתיחת מעברי הגבול ברצועה והברחות הנשק לעזה .
" החמאס ייבחן ביכולת שלו בשטח לאכוף את הפסקת האש ",  אמרו בירושלים . " עכשיו יודעים בחמאס שאנחנו מגיבים בחריפות ושהם יקבלו מכה חזקה יותר אם יימשך הירי ,  אבל ההרתעה תיבחן בשטח ".  בירושלים מדגישים את הנזק האסטרטגי הכבד שנגרם לחמאס בשבוע הלחימה ,  ובין היתר מצביעים על פגיעה משמעותית במערך הפיקוד והשליטה של הארגון וחיסול הבכירים ,  על השמדת אלפי טילים ופגיעה באלפי מטרות ,  פגיעה רחבה בתשתיות טרור ומתקני שלטון של החמאס והפצצת עשרות מנהרות להברחה ומנהרות תופת .  
בירושלים מביעים שביעות רצון גם מהגיבוי המדיני הנרחב שישראל קיבלה לפעולותיה ,  ומכך שלא פורסמה אף הודעת גינוי לישראל מטעם האו"ם או מועצת הביטחון ,  למרות ניסיונות של רוסיה ומדינות ערב לעשות כך .  לדברי הגורם המדיני ,  גם בזירת ההסברה נרשמה  " הצלחה משמעותית ,  שהעבירה את העמדה הישראלית בתקשורת העולמית וברשתות החברתיות והצליחה ליצור תמונה מאוזנת בנוגע למתרחש .  העולם ראה את פרצופו האמיתי של החמאס - כארגון טרור שיורה בכוונה תחילה לעבר אזרחים מתוך ריכוזי אוכלוסייה ". 
לפי מסמך ההבנות ,  מצרים תשמש כגורם המפשר בין ישראל לחמאס ותפקח על יישומו .  בירושלים מביעים אופטימיות זהירה בכל הקשור להתנהלותו של הנשיא מוחמד מורסי עד כה ,  ומהערוצים הביטחוניים המקצועיים שנוצרו בין ירושלים לקהיר בימים האחרונים . " ישראל ומצרים שיתפו פעולה בצורה מוצלחת כדי לשמור את האירועים תחת שליטה ולהביא לתוצאות הרצויות ",  אמר הגורם המדיני .  שר החוץ ,  אביגדור ליברמן ,  אף שיבח את מורסי בבירור בדבריו אמש ,  כשאמר כי  " מגיעות מחמאות לנשיא מוחמד מורסי ,  על היכולת שלו לקבל החלטות באופן אחראי ".  

גורם מדיני : " בחמאס יודעים שיקבלו מכה חזקה אם יימשך הירי "
 הפסקת האש נשמרה בלילה .  גורמים מדיניים מציגים אותה כהישג לישראל ולא לחמאס ,  וטוענים כי  " תייצר לגיטימציה "  לפעול בעתיד .  בירושלים גם מתברכים בשיתוף הפעולה עם מורסי

