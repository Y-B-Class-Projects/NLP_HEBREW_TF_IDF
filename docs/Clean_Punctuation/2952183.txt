 " הרסת את הנגב ":  פעילים הפריעו לנאום נתניהו בוועידת הנגב - והוצאו
במהלך הוועידה המתקיימת בירוחם התפרצו שני פעילים לדבריו של ראש הממשלה ,  שדיבר על פיתוח האזור .  הם נלקחו על ידי המאבטחים במקום .  נתניהו ענה להם : " אין ממשלה שעושה יותר לדרום .  אתם לא מרשימים אף אחד "
 פעילים למען איכות הסביבה הוצאו היום  ( שלישי )  מוועידת הנגב בירוחם לאחר שהתפרצו לנאומו של ראש הממשלה בנימין נתניהו . " הרסת את הנגב ",  צעקו השניים ,  שמחו נגד התכנית להקים יישובים חדשים בדרום במקום לחזק את הקיימים ,  בטרם נלקחו על ידי המאבטחים בהיכל התרבות בעיר .  בוועידה שאותה ארגן המשרד לפיתוח הפריפריה ,  הנגב והגליל השתתפו גם הנשיא ראובן ריבלין ושר הפנים אריה דרעי . 
" למה הקצינים לא עוברים לירוחם ?  ",  מחו הפעילים , " כי הממשלה בונה להם יישובים חדשים .  למה בירוחם יש מובטלים ?  למה יש אבטלה ?  ".  
" אין ממשלה שעושה יותר לדרום ",  השיב להם נתניהו . " אתם לא מרשימים אף אחד .  אנחנו משקיעים מיליארדים .  שום דבר שהצעירים האלה אומרים לא יתקיים בלי מנוע .  אתם חושבים שלממשלה יש עץ כסף שאפשר לקטוף ולקטוף ".  לפני ההפרעה אמר ראש הממשלה כי  " הנגב נבנה על ידי העם וממשלתו .  אנחנו נותנים את התשתיות הלאומיות לאפשר את פריחת הסקטור הפרטי .  בלי השקעות של גופים פרטיים התנופה הזו לא תימשך .  אנחנו מחוללים מהפכה של ממש ". 
ראש הממשלה ציין את מעבר צה"ל דרומה ואת הקמת קריית הסייבר בבאר שבע כדוגמאות לכך .  זה יוצר מאסה קריטית שיוצרת שינויים .  אנחנו חייבים להבטיח תנאי מקדים אחד וזה הביטחון .  בנגב יש מרחבים עצומים ואנו חייבים להגן עליהם .  לכן ,  הובלנו את בניית הגדל בגבול מצרים .  תחשבו מה היה קורה אם הגדר לא הייתה מוקמת .  היינו נשטפים באלפי לוחמים של דעאש מסיני ומאות אלפים של מסתנני עבודה בלתי חוקיים מאפריקה .  הגדר בלמה את הכל ". 
עוד בוואלה !  NEWSארדן :  מספר שיא של מעצרים במזרח י-ם ,  המשטרה נכנסת לכל מקוםהסכמת ישראל להעברת האיים בים סוף :  מחווה למצרים וקריצה לסעודיהמנכ"ל התעשייה האווירית :  יש משבר מתמשך בתעשיית החלל הישראלית 
הנשיא ריבלין פנה בפתח דבריו  " לאחינו הבדואים "  ואמר כי  " הגיע הזמן שכולנו נגיע לידי הסדר בהסכמה ,  והסכמה היא דוח גולדברג .  יש דברים שאנחנו רוצים יותר ,  אך לא יכולים .  הממשלה צריכה להבין שבעוד 20 שנה לא נוכל לפתור את בעיית הבדואים .  היינו צריכים להתחיל לפני 20 שנה ".  לדבריו , " ללא הסדרה של הסוגיה המורכבת הזו יתקשה הדרום לצעוד קדימה .  חוזקה של השרשרת נמדד לפי חוסנת של החוליות החלשות .  ללא השקעה באדם תרד לטמיון ההשקעה בתשתיות ". 
ריבלין הוסיף כי  " צמצום הפערים בין הנגב למדינת ישראל אינו קשור רק להגדלת שיעורי התעסוקה - כי זו לא הבעיה היחידה שממנה סובל הדרום אלא גם להקמת תחומי תעסוקה חדשים .  הפיכת הנגב למרכז סייבר תתרחש רק אם נעשה ולא נדבר ,  אם נתגייס התגייסות לאומית כדי להביא לכך שהדבר יקרה .  הצלחה של הדרום לפתח את ההון אנושי שחבוי בו תהיה הצלחה של מדינת ישראל כולה .  אם נפעל נכון ,  אם נעשה ולא רק נדבר ,  נעצים את הדרום ,  את ישראל כולה ,  ומירוחם תצא תורה ".   

" הרסת את הנגב ":  פעילים הפריעו לנאום נתניהו בוועידת הנגב - והוצאו
במהלך הוועידה המתקיימת בירוחם התפרצו שני פעילים לדבריו של ראש הממשלה ,  שדיבר על פיתוח האזור .  הם נלקחו על ידי המאבטחים במקום .  נתניהו ענה להם : " אין ממשלה שעושה יותר לדרום .  אתם לא מרשימים אף אחד "
 
