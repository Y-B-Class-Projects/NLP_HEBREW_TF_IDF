נתניהו : " נאום אבו מאזן שקרי ומעודד הסתה במזרח התיכון "
 ראש הממשלה תקף בחריפות את דבריו של יו"ר הרשות הפלסטינית ,  שטען כי ישראל מפרה את הסכמיה עם הפלסטינים .  לדבריו , " ישראל שומרת באדיקות על הסטטוס קוו ".  גם יו"ר האופוזיציה הרצוג הצטרף לעמדת נתניהו : " אמירותיו מסולפות ומשרתות את הקיצוניים "
 ראש הממשלה בנימין נתניהו הדף הערב  ( רביעי )  את טענותיו של יו"ר הרשות הפלסטינית בדברים שנשא בעצרת האו"ם בניו יורק ,  שלפיהן ישראל מפרה באופן שיטתי את הסכמיה עם הפלסטינים . " נאומו של אבו מאזן שקרי ומעודד הסתה ופורענות במזרח התיכון .  בניגוד לפלסטינים ,  ישראל שומרת באדיקות על הסטטוס קוו בהר הבית ומחויבת להמשיך ולשמור עליו על פי הסיכומים שלנו עם הירדנים והווקף ",  אמר .  
נתניהו הדגיש כי אבו מאזן אינו מעוניין בפתרון הסכסוך . " אנו מצפים וקוראים לרשות ולעומד בראשה לנהוג באחריות ולהיענות להצעתו של ראש ממשלת ישראל ולהתייצב למשא ומתן ישיר עם ישראל ,  ללא תנאים מוקדמים .  העובדה שהוא פעם אחר פעם לא נענה ,  זו ההוכחה הטובה ביותר לכך שאין פניו להסדר שלום ",  אמר .
 לקריאה נוספת :" הפלסטינים מחכים לנאום ,  הם סקרנים לדעת אם אבו מאזן יטיל פצצה"נתניהו לקראת נאומו : " אשים את התוקפנות של איראן על השולחן "" הדיקטטור האחרון של אירופה "  הביא את בנו בן ה-11 לעצרת האו"ם 
בנאומו הערב אמר אבו מאזן כי ישראל לא מחויבת להסכמיה או לדין הבינלאומי . " הסכמי אוסלו אמורים היו להסתיים ב-1999 עם עצמאות מלאה של מדינת פלסטין ,  אך ישראל הגבירה את ההתנחלויות ולא ביצעה את ההסכם .  ישראל הפרה הסכמים נוספים .  על כן ,  ישראל לא מותירה לנו ברירה ,  ולא נישאר היחידים שמחויבים להסכמים .  אנחנו לא מחוייבים מצדנו כל עוד ישראל לא מחויבת מצדה ",  אמר .
" ישראל ממשיכה עם הריסת פתרון שתי המדינות .  היא ממשיכה בפגיעה בתושבים הפלסטינים מצד אחד ובסיפוק הגנה מוגברת למתנחלים .  בשטחים יש מערכת אפרטהייד שנותנת זכויות יתר לישראלים .  האם זה קביל ?  ",  הוסיף אבו מאזן .  
יו"ר המחנה הציוני והאופוזיציה ,  חבר הכנסת יצחק הרצוג ,  הוסיף כי אבו מאזן ,  כמו גם נתניהו ,  מובילים את שני העמים לפתחו של אסון . " אבו מאזן מסלף ומשרת את הקיצוניים :  הוא ונתניהו מנהיגים שמפחדים מהכרעות ויובילו לעוד דם ושנאה .  האמירות של אבו מאזן על אפרטהייד מסלפות ומסולפות והן לצערי משרתות רק את הקיצוניים בשני העמים ",  אמר .
 הרצוג ,  שנפגש בחודש שעבר עם אבו מאזן ברמאללה ,  האשים את שני המנהיגים באזלת יד . " מגיעה לישראלים ולפלסטינים תקווה לחיים נורמליים .  אבו מאזן ונתניהו הם מנהיגים שמפחדים מהכרעות ומפריחים סיסמאות והטחת אשמות אחד בשני ,  תוך שהם משאירים אותנו עם מציאות קשה ועתיד לוט בערפל .  במקום לנצל הזדמנות נדירה במזרח התיכון לייצר בריתות עם מדינות מתונות ,  שרוצות להיות שותפות שלנו מול הטרור האיסלאמי שמשתולל ,  הם שוקעים ברטוריקה חסרת מעש .  צריך להגיד את האמת ,  שאין מנהיגות - רק נאומים ,  דיבורים ואיומים .  בדרך ששניהם מובילים אנו עלולים לראות רק יותר דם במקום תקווה ",  אמר .  
חבר הכנסת אביגדור ליברמן ,  לשעבר שר החוץ בממשלתו השלישית של נתניהו ,  תקף אף הוא את נאומו של יו"ר הרשות הפלסטינית . " זהו עוד נאום סרק עם עוד איומי סרק של המסית והצבוע הגדול אבו-מאזן ,  שכשם שאיומיו המוקדמים להטיל 'פצצה' בנאומו היו ריקים ושקריים ,  כך גם דבריו נגד ישראל ",  אמר .
 לדבריו , " בכל שנותיו כיו"ר הרשות הפלסטינית אבו מאזן היה ונותר מסית נגד ישראל והיהודים .  ככל שהוא יקדים לפנות את תפקידו ,  שאותו הוא מחזיק באופן לא-דמוקרטי ולא לגיטימי ,  כך ייטב ".  
שר החינוך נפתלי בנט הוסיף כי יו"ר הרשות פועל בצביעות . " אבו מאזן חזר לימיו הטובים כמכחיש שואה ,  עם נאום שמשכתב את ההיסטוריה מחדש ,  וקורא לשחרר מהכלא רוצחי נשים ,  גברים וילדים יהודים ,  שהרי הם רק 'רוצים לראות את משפחותיהם' ,  כדבריו ",  אמר .  
לדבריו , " בימים שבהם אירופה מתמודדת עם גל פליטים ,  המזרח התיכון בוער ומתפרק ,  גם אבו מאזן יחלוף וייזכר כעוד טרוריסט בשמי ההיסטוריה ,  ואפילו לא המוצלח שבהם .  עם ישראל חי ".  
שרת המשפטים איילת שקד ,  עמיתתו לסיעה ,  הוסיפה דברים ברוח דומה . " אבו מאזן עומד מעל בימת האו"ם ומפיץ שקרים לכל עבר .  בעוד שישראל שומרת על הסטטוס קוו בהר הבית עד כדי אבסורד של איסור על יהודים להתפלל ,  פורעים מוסלמים הופכים את מסגד אל-אקצא למחסן טרור .  אבו מאזן קורא לשחרר אסירים ;  מדובר ברוצחים שפלים הממומנים על ידי הרשות הפלסטינית בשיטת 'רצחת יותר - קיבלת יותר' ",  אמרה .
 לטענת שקד ,  ישראל תשלם מחיר כבד אם תשתף פעולה עם אבו מאזן . " ישראל תעשה כל שדרוש על מנת לשמר את ריבונותה בירושלים ולשמור על הרוצחים בבתי הכלא .  באולם האו"ם מוחאים לאבו מאזן כפיים .  על הבושה הזו אמרו אבותינו :  'כל המרחם על אכזרים ,  סופו שיתאכזר על רחמנים' ".  
חברת הכנסת ציפי לבני  ( המחנה הציוני )  תקפה ניסיונו של אבו מאזן להביא ללחץ בינלאומי על ישראל . " הנאומים ,  הטחת האשמות והדגלים לא יובילו למדינה פלסטינית ,  אלא רק למשא ומתן ישיר עם ישראל .  הגיע הזמן שההנהגה הפלסטינית תבין שמדינה פלסטינית תוכל לקום בהסכם בלבד ,  כל עוד ביטחון ישראל והאינטרסים שלה נשמרים .  הניסיון להביא לכך שהקהילה הבינלאומית תכפה על ישראל לעשות ויתורים שיפגעו באינטרסים של ישראל - לא יצלח ונדון לכישלון ",  אמרה .
 היא הוסיפה כי  " כשהמצב בהר הבית כל כך נפיץ - יש אחריות לכל מנהיג להיזהר ממלים שיציתו את האזור ולא יועילו לאף אחד ,  ואף עלולים לתת סיפוק לאיסלאם קיצוני ,  שמנסה להפוך את הסכסוך לדתי ואלים .  גם אם יש בינינו מחלוקות בתוך ישראל על הדרך ,  לא ניתן לפגוע או להטיל דופי בפעולת חיילי צה"ל וכוחות הביטחון נגד הטרור ותג מחיר שהציבור הישראלי מוקיע ".  
מנגד ,  יו"ר הרשימה המשותפת ,  ח"כ איימן עודה ,  סבור כי נאומו של אבו מאזן היה  " אמיץ ".  לדבריו , " ממשלות ישראל ,  ובמיוחד ממשלות נתניהו ,  הפרו כל הסכם ,  הנציחו את הכיבוש ,  העמיקו את ההתנחלויות ובעצם חיסלו את הסכם אוסלו .  הכיבוש הוא אסון לעם הפלסטיני ,  אבל גם לאזרחים בישראל .  אני קורא לכל שוחרי השלום בישראל ,  יהודים וערבים ,  להיאבק יחד נגד הכיבוש ולמען הקמת מדינה פלסטינית לצד ישראל ". 
דובר חמאס סאמי אבו זוהרי התייחס אף הוא לנאום .  לדבריו , " נאום אבו מאזן יימדד לפי מחויבותו לדברים הנוגעים להפסקת המחויבות להסכמים עם ישראל ".  הוא הוסיף כי על אבו מאזן  " לא להסתפק בצעדים פורמלים חסרי ערך ".  

נתניהו : " נאום אבו מאזן שקרי ומעודד הסתה במזרח התיכון "
 ראש הממשלה תקף בחריפות את דבריו של יו"ר הרשות הפלסטינית ,  שטען כי ישראל מפרה את הסכמיה עם הפלסטינים .  לדבריו , " ישראל שומרת באדיקות על הסטטוס קוו ".  גם יו"ר האופוזיציה הרצוג הצטרף לעמדת נתניהו : " אמירותיו מסולפות ומשרתות את הקיצוניים "
 
