כימיה :  היחסים חזקים יותר מהאישים
ההודעה הרשמית המשותפת ,  שפורסמה בעקבות פגישתם של הנשיא אובמה וראש הממשלה נתניהו שלשום ,  הגדירה את האווירה ששררה במפגש הפסגה ביניהם כ"טובה ".  עם זאת ,  קשה להניח שהיא הצליחה להעלים ,  באבחה אחת ,  את כל מקורותיה וביטוייה של הגישה החשדנית והמסויגת המאפיינת את התנהלותו של הבית הלבן כלפי ישראל .  זאת ,  במיוחד לנוכח הפרסומים האחרונים על אודות אישור הבנייה במלון שפרד שבשכונת שייח' ג'ראח ,  פרסומים שליוו כרעש רקע צורמני את ההתוועדות בין שני הקברניטים .  
ואולם עוד לפני שנפתח פרק שייח' ג'ראח בסאגה שלפנינו ,  נכתב רבות על אודות חשיבותה של הכימיה הבין ? אישית בין הקברניטים כגורם מפתח במארג היחסים .  ואכן ,  לכאורה יש דברים בגו משום שנדבך מרכזי בתרבות הפוליטית האמריקנית טמון בנטייה להשקיף על הסביבה הבינלאומית מתוך פריזמה או זווית ראייה אישית מובהקת .  
ההיסטוריה האמריקנית רוויה במקרים שבהם נעלבו מנהיגיה לנוכח מה שהגדירו כהתנהלות בלתי אמינה של בני שיח ,  ידידים ויריבים כאחד .  גם נשיאים עתירי תחכום בזירה הפנימית ,  כמו פרנקלין דלנו רוזוולט ,  האמינו אמונה מיסטית ממש בחשיבותו של הקשר האישי הישיר ,  החם ובונה האמון בינם לבין שליטי הקרמלין .  הם אף ראו בו מפתח לכינונו של סדר עולמי יציב .  
לכן נזף הנשיא טרומן בחריפות בשר החוץ הסובייטי מולוטוב לאחר שגילה לתדהמתו שבריה"מ הפרה את הסכמי ילטה .  טרומן התקשה להבין ש"הדוד ג'ו "   ( כך כינה את מעסיקו הרצחני של מולוטוב ,  יוסף סטלין )  הפר הסכמים כתובים ומפורשים ,  שנחתמו זה לא מכבר .  אכזבה אישית זו עמדה ,  לכאורה ,  בבסיס החלטתו להקשיח את המדיניות האמריקנית במרחב הבין ? גושי .  אותם דברים אמורים גם לגבי הנשיא ג'ון קנדי שנפגע מכך ששר החוץ הסובייטי ,  אנדריי גרומיקו ,  שעימו נפגש חודש ימים בלבד לפני שנחשף בסיס הטילים הסובייטי בקובה ,  הכחיש באוזניו כוונה להציב נשק התקפי על אדמתה .  
ואולם חרף חשיבותו של המימד האישי ,  וחרף הנטייה האמריקנית לראות במישור הבין ? מדינתי השתקפות מזוקקת של המישור האישי ,  בסופו של יום מעוצבת מדיניות החוץ והביטחון - גם של מעצמת העל - על יסוד שיקולים קרים ומפוכחים של אינטרס לאומי ,  ולא על יסוד טינות ומשקעים ;  מוצדקים או מופרכים .  
במרחב האמריקני ? ישראלי ניתן לאתר קשת רחבה של מקרים שבהם התרחבה ,  הסתעפה ושודרגה השותפות האסטרטגית חרף מערכת יחסים מורכבת ,  ולעיתים גם עמוסה בטינה וחשדנות ,  בין שני הקודקודים .  כך ,  למשל ,  העניק הנרי קיסינג'ר ביטוי בזיכרונותיו להתפרצויות הזעם התקופתיות של הנשיא ניקסון על ישראל ,  התפרצויות שבמהלכן הורה על השעייתה לאלתר של כל חבילת הסיוע הביטחוני והכלכלי .  ואולם בסופו של יום וכעס ,  וחרף מסכת התבטאויותיו האנטישמיות של הנשיא ,  הכריע תמיד האינטרס הלאומי האמריקני וראייתה של ישראל כנכס אסטרטגי חשוב .  
הנשיא רונלד רייגן פיתח ,  במהלך מלחמת לבנון ,  טינה כלפי ראש הממשלה מנחם בגין  ( על רקע ההסלמה בלוחמה ומשבר האמון שנוצר בעקבותיה )  ,  ובטווח הקצר אף יזם סנקציות צבאיות מוגבלות נגד ישראל .  אבל הוא לא היסס להרחיב בצורה דרמטית את מרקם הקשרים האסטרטגיים עם ישראל לאחר שהמשבר הלבנוני שקע לשולי הזירה .  במהלך תקופת כהונתו של רייגן עברה הברית בין ישראל לארה"ב תהליך של מיסוד ,  הרחבה והעמקה חסרי תקדים .  זאת ,  על אף שגם בין הנשיא לבין יצחק שמיר  ( ולא רק בינו לבין קודמו ,  מנחם בגין )  לא נרקמה חיבה אישית עמוקה במיוחד .  
בחלוף יותר משנה מתחילת כהונתו מתקבל הרושם שגישתו של הנשיא ה ? 44 לישראל ולראש ממשלתה לא תהיה רוויה באהדה ובאמפתיה יתרה ,  גם לאחר הפגישה האחרונה שקיימו שלשום .  
ואולם עובדה זו כשלעצמה איננה חייבת להיות מקור לדאגה יתרה .  אחרי ככלות הכל ,  גם מנהיגה של המעצמה אינו חופשי לפעול על יסוד גחמות או סימפתיה אשית בעיצוב מדיניות חוץ והביטחון .  כל עוד נשמרים כללי המשחק היסודיים ,  וכל עוד מתנהלת מערכת היחסים בתוך  " מרחב מוגן "  של הבנות ודפוסי התנהלות מקובלים ומושרשים היטב  ( הכוללים גם הסכמות לגבי אי הסכמות )  ,  היעדר חיבה אישית אינו אמור להפריע לשימור ואף לשדרוג היחסים .  בסופו של דבר זו זוגיות מדינית ,  לא רומנטית .
 
כימיה :  היחסים חזקים יותר מהאישים
nan
