דלדולה של הרוח :  עריצות אינטלקטואלית
שוב חתמו אנשי רוח מן השמאל הישראלי על עצומה נגד מדיניות הממשלה .  ושוב העצומה שלהם נראית כמו עצומה נגד החברה הישראלית ,  אשר בחרה את הממשלה הזאת .  
לא ברור מדוע החלטתה של הכנסת לחקור את מקורות המימון של עמותות השמאל נראית לחותמי העצומה כמו  " דגל שחור המתנוסס מעל לבית המחוקקים ".  והלוא מדובר בנוהל תקין ומקובל :  עמותות ציבוריות חייבות בשקיפו ? ת לגבי מקורות המימון שלהן ,  וזאת כדי למנוע מגופים מדיניים זרים ,  בעלי אינטרסים ,  לקדם כאן את מטרותיהם באמצעות עמותות קש .  מדוע סירבו עמותות השמאל לחשוף את מקורות המימון שלהן עד היום ?  וממה חוששים אנשיהן כעת ,  עד כדי כך שההחלטה מוגדרת בעצומה הזאת כ"ציד ארגוני זכויות אדם "  ו"ריסוק שאריות הדמוקרטיה הישראלית "? 

ספק אם כל אחד מן החותמים נתן את דעתו על השאלות האלה .  אחדים מאנשי הרוח שברשימה - שיש בהם כמה יוצרים נפלאים - אולי לא טרחו לרדת ממרומי פסגות הרוח ולהיכנס לפרטים הקטנים שאליהם העצומה מתייחסת .  אולי הם לא חתמו על העצומה אלא מפני שמישהו שיכנע אותם שהיא בעד זכויות אדם ונגד פשיזם ,  או מפני שנאמר להם שהיא נגד בנימין נתניהו ,  ובדרך כלל זה מספיק .
 אבל מה בנוגע לדמוקרטיה ?  אם דמוקרטיה פירושה שלטון העם ,  האם דה ? לגיטימציה של השלטון אינה ,  למעשה ,  אלא דה ? לגיטימציה של העם עצמו ?  
" בנימין נתניהו עודד את ההצעה וכפה משמעת סיעתית ",  מאשימים חותמי העצומה .  אבל  " ההצעה "  שבה מדובר ,  ושאנשי הרוח רואים בה מזימה מסוכנת  " להשליט כאן משטר פשיסטי ",  היא בסך הכל הצעת החוק שהגישה ח"כ פאינה קירשנבאום לחקור את מקורות המימון של העמותות ;  בנימין נתניהו שבו מדובר ,  ושנאשם כאן כאילו כפה את עצמו על המדינה ,  הוא ראש הממשלה ;  והסיבה שהוא ראש הממשלה היא שרוב הציבור בישראל חושב שהוא טוב וראוי לכך .  
ההרגשה ,  כששומעים את הקריאות להציל את הדמוקרטיה מידי עצמה ,  היא שהאליטות של השמאל סובלות מבעיה :  או שהן באמת לא יודעות כיצד הגיעו נתניהו וליברמן למוקדי הכוח שבהם הם נמצאים ,  או - וזאת האפשרות המדאיגה באמת - שהן יודעות ,  אבל זה לא משנה להן .  כלומר ,  העובדה כי החברה הישראלית היא שבחרה בשלטון הזה אינה הופכת את השלטון הזה ללגיטימי בעיני האליטות של השמאל .
" העם טעה ",  קבע מנהיג שמאל עוד ב ? 1977 כאשר הציבור בחר בממשלת ימין בפעם הראשונה בתולדות המדינה .  ואחרי בחירות 1996 אף רווחה ,  בחוגים אינטלקטואליים מסוימים ,  התחושה שאירעה טעות איומה ,  ואדוני הארץ נותרו מחוץ לממשלה לאחר שהמיעוטים חסרי שיקול הדעת  " גנבו להם את המדינה ". 
ובכל זאת ,  מי שזכויות האדם - זכויותיו של כל אדם - חשובות בעיניו ,  מסוגל בוודאי להעריך את זכותו של כל אזרח ישראלי לדעה משל עצמו .  ומי שהדמוקרטיה יקרה לו ,  מסוגל לקבל את הכרעתם הדמוקרטית של בני עמו באהבה - ואם לא באהבה ,  אז לפחות בכבוד .  לא להתנשא מעליה בבוז ,  לא לזעוק - ככתוב בעצומה הנ"ל - כי  " הרוח הרעה של שלטון נתניהו חייבת לעבור מהעולם ",  כי אם להתווכח לגופו של עניין .  לא לאיים ,  כי אם פשוט לנסות לנצח בסיבוב הבחירות הבא .
 הצעתה של ח"כ קירשנבאום לא באה כמובן  " לנעוץ מסמר בארון הקבורה של הדמוקרטיה הישראלית ",  כפי שזעק ,  במר נפשו ,  מנכ"ל האגודה למען זכויות האזרח .  היא באה להגן על הדמוקרטיה על ידי מניעת השתלטות מדינות זרות עליה באמצעות עמותות שונות כפי שקרה ,  כנראה ,  עד היום .  אנשי רוח ואינטלקט ,  שישראל יקרה לליבם וערכי השוויון והשלום הם נר לרגליהם ,  יכולים בוודאי להבין את זה .
 
דלדולה של הרוח :  עריצות אינטלקטואלית
nan
