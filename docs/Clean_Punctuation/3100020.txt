המשבר עם יהדות ארה"ב :  3 חודשים חלפו - וועדת הגיור טרם התכנסה
לוואלה !  NEWS נודע כי השר לשעבר משה נסים ,  שמונה לגבש המלצות בנוגע לגיור ,  עדיין לא יצר קשר עם הצדדים העיקריים בסוגיה .  בעוד שלושה חודשים יסתיים פרק הזמן שבו החרדים הסכימו להקפיא את קידום חוק הגיור השנוי במחלוקת
 ( יו"ר הסוכנות היהודית : " כל יום יהודים מוותרים על ישראל ")  
שלושה חודשים אחרי שפרץ המשבר עם יהדות ארצות הברית סביב השעיית מתווה הכותל וקידום חוק הגיור ,  עדיין אין כל התקדמות במגעים למציאת פתרון למשבר הגיור .  בחודש שעבר הודיעה לשכת ראש הממשלה כי השר לשעבר משה נסים מונה לגבש המלצות בסוגיית הגיור ,  אך מבדיקת וואלה !  NEWS עולה כי עד כה ,  נסים לא יצר קשר עם אף אחד מהשחקנים העיקריים בסוגיה .  
בתנועה הרפורמית והקונסרבטיבית ,  בסוכנות היהודית ובפדרציות היהודיות בצפון אמריקה אומרים כי הם לא קיבלו שום פנייה מנסים .  זאת ,  למרות שנותרו שלושה חודשים בלבד לפרק הזמן שהמפלגות החרדיות הסכימו להקפיא את קידום חוק הגיור השנוי במחלוקת ,  שמאיים לייצר קרע חריף עם יהדות ארצות הברית .
 בסוף יוני החליטה הממשלה על הקפאת מתווה הכותל להקמת רחבת תפילה שוויונית .  במקביל ,  ועדת שרים לחקיקה אישרה את חוק הגיור של הסיעות החרדיות ,  שקובע לראשונה מונופול חוקי של הרבנות הראשית על גיורים בישראל .  שתי ההחלטות עוררו סערה וביקורת חריפה בקרב יהדות התפוצות ,  ובעקבותיה החליט ראש הממשלה ,  בהסכמה עם הסיעות החרדיות ,  להקפיא את קידום החוק למשך חצי שנה ,  שבמהלכן תוקם ועדה מיוחדת שתדון בנושא .  
לקריאה נוספת:אחרי דיון סוער :  ראשי הקואליציה הגיעו להסכמה במשבר חוק הגיורבנט על משבר הכותל : " נציגי יהדות ארה"ב חשים שקיבלו סטירת לחי"בלחץ החרדים :  הממשלה תקדם חוק עוקף בג"ץ לביטול הכרה בגיורים פרטיים 
חודש וחצי אחר כך ,  לשכת נתניהו הודיעה כי שר המשפטים והאוצר לשעבר משה נסים נענה לבקשת ראש הממשלה ויגבש המלצות בסוגיה ,  תוך הדגשת כוונתו של נתניהו  " להגיע להסכמה רחבה בסוגיה משמעותית זו ".  בשיחה עם וואלה !  NEWS אישר נסים כי טרם פנה לאף אחד מהשחקנים הרלוונטיים כדי להתחיל בדיונים בנושא ,  אך סירב לפרט או להגיב .
 הרב גלעד קריב ,  מנכ"ל התנועה הרפורמית ,  אמר לוואלה !  NEWS כי התנועה מצפה  " משרי הממשלה ומהשותפות הקואליציוניות שלחצו על הקמת הצוות בראשות מר נסים ,  שידרשו לקדם שיח כן ומשמעותי עם כל הגורמים הרלוונטיים בעולם היהודי ".  לדבריו , " במשך שנה וחצי נמנעה הממשלה לקיים שיח אמיתי וכנה עם התנועה והרפורמית והתנועה הקונסרבטיבית סביב אי היישום של מתווה הכותל ,  למרות המצג שהוצג פעם אחר פעם בפני בית המשפט העליון .  עתה ,  אותה התופעה חוזרת על עצמה בסוגיית הגיור ".  
מנגד ,  בכירים בסוכנות היהודית אמרו בשבועות האחרונים כי הם מתרשמים כי מטרת המינוי של נסים היא  " לקבור "  את חוק הגיור מתחת לערימה של דיונים וכי למעשה בעיית הגיור  " נפתרה באמצעות קבורת חמור בעוד ועדה ".  
מאז החלטות הממשלה בעניין הכותל והגיור שורר נתק בין לשכת ראש ממשלה והארגונים הרפורמים והקונסרבטיביים ,  וכפי שפורסם לראשונה בוואלה !  NEWS נתניהו אף נמנע מלהזמין את מנהיגי הזרמים למפגש שקיים עם מנהיגים יהודים במהלך ביקורו בארצות הברית מוקדם יותר החודש .  במפגש ,  אליו הוזמנו מנהיגים של ארגונים פוליטיים אך לא מנהיגי הזרמים והקהילות או רבנים ,  נתניהו התייחס למשבר והסביר שהלחץ החרדי הוא  " בעיה מבנית "  בפוליטיקה הישראלית . 
" הרצון שלי הוא לראות את ישראל כבית לכל היהודים ,  וזה תמיד מתנגש עם עמדת יסוד שגם ראש הממשלה בן גוריון התמודד איתה  מחד הרצון של הציבור החרדי לראות את המדינה מונהגת לפי ההלכה ומצד שני הרצון של הרוב החילוני לא לנהוג בצורה הזו ",  אמר .  
במפגש נתניהו גם התנער מהטענה לפיה ביטל את מתווה התפילה השוויונית בכותל וטען כי רק השעה סעיף אחד ,  במסגרתו הוסכם כי הזרמים ייקחו חלק בניהול הרחבה בקשת רובינזון .  נתניהו טען כי באמצעות סעיף זה הרפורמים והקונסרבטיבים רצו לקבל  " הכרה בדלת האחורית ".  לדבריו , " לא הבנו את החשיבות של הסעיף הזה ,  יש מאבק להכרה בזרם הרפורמי בארץ והגבלת כוחה של הרבנות שנמשך שנים רבות אבל הממשלה לא שינתה את זה ".  
דבריו של נתניהו עוררו זעם בקרב הזרמים ,  שכן לטענתם המגובה גם על ידי יו"ר הסוכנות ,  נתן שרנסקי ,  שהיה ממובילי המשא ומתן שהוביל למתווה הכותל ,  אחד התנאים המוקדמים שלהם לפשרה היה שהזרמים יהיו שותפים בניהול רחבת התפילה השוויונית .  לדברי הרב קריב , " ממשלת ישראל מתנערת מהחובה שלה לקדם שיח פורה ומכבד בין החוגים והקהילות בחברה הישראלית ובעם היהודי ,  ונותנת פעם אחר פעם לכוחות הקיצוניים להכתיב את סדר היום .  במקום להנמיך את להבות המחלוקת בעם היהודי ,  ראש הממשלה מלבה אותן בהתבטאויות חריפות ולא הגונות כלפי התנועות הלא אורתודוכסיות ".  

המשבר עם יהדות ארה"ב :  3 חודשים חלפו - וועדת הגיור טרם התכנסה
לוואלה !  NEWS נודע כי השר לשעבר משה נסים ,  שמונה לגבש המלצות בנוגע לגיור ,  עדיין לא יצר קשר עם הצדדים העיקריים בסוגיה .  בעוד שלושה חודשים יסתיים פרק הזמן שבו החרדים הסכימו להקפיא את קידום חוק הגיור השנוי במחלוקת

