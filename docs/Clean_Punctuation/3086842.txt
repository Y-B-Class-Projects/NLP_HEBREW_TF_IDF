גיבוי גורף לנתניהו בליכוד ובבית היהודי : " לאפשר יציבות הממשלה "
 יו"ר הבית היהודי הביע תמיכה בראש הממשלה ,  ואמר כי הוא מקווה שלא יוגש נגדו כתב אישום - ובכך היה לראשון מבין ראשי סיעות הקואליציה שמביע תמיכה פומבית בנתניהו .  מאז ישיבת הממשלה הבוקר ,  שרים רבים יצאו להגנת ראש הממשלה
יו"ר הבית היהודי והשר נפתלי בנט הביע היום  ( ראשון )  תמיכה בראש הממשלה בנימין נתניהו ,  חרף ההתפתחויות האחרונות בחקירותיו ,  ובראשן חתימת הסכם עד המדינה עם ראש הסגל לשעבר ארי הרו . " ישראל זקוקה ליציבות ,  אני מחויב להמשך הממשלה ",  אמר בנט . " לראש הממשלה עומדת חזקת החפות .  אני מקווה שהחקירה תסתיים ללא כתב אישום ".  
עוד הוסיף בנט כי יש לו אמון מלא ברשויות אכיפת החוק וביועץ המשפטי לממשלה אביחי מנדלבליט , " ללא לחצים פוליטיים והפגנות מיותרות ".  לדבריו , " ממשלת ימין-לאומי הכרחית לבטחון ישראל ,  ונמשיך להוביל דרך זאת עד לבחירות ,  שאנו מקווים שיהיו במועדן .  הציבור שרואה בנו את ההנהגה הלאומית של ישראל מצפה לכך שננהג באחריות ובממלכתיות ". 
נתניהו זכה גם לתמיכת חברי האיחוד הלאומי ,  ששלחו לו מכתב . " אל תתפטר גם אם יוגש נגדך כתב אישום ",  כתבו השר אורי אריאל וח"כ בצלאל סמוטריץ' . " את ההכרעה על עתיד מדינת ישראל ,  צריכים לקבל אזרחי ישראל בקלפי ולא עיתונאים מטעם וחברי אופוזיציה מתסוכלים שכבר התייאשו מסיכוי לחזור לשלטון ולזכות בהמון העם ".  
לקריאה נוספת:נתניהו הודה לשרים שהתראיינו עבורו ;  רגב : " מאוחדים מאחוריך"רודפי השחיתות מול נאמני נתניהו :  כיכר אחת - שני יקומים מקבילים"אדלסון סיפר שנתניהו שוחח עמו על ביטול מוספי הסופ"ש של ישראל היום "  
השר לביטחון הפנים גלעד ארדן אמר כי נתניהו  " מוביל את מדינת ישראל באחריות ובמקצועיות ,  ויש לתת לו גיבוי חרף המתקפה הפוליטית והתקשורתית נגדו ". 
ארדן הוסיף כי  " האמירות הקובעות שראש הממשלה אשם כל עוד לא הוכח אחרת הן אמירות הזויות שאין להן מקום במדינה דמוקרטית .  למרות שמפלגות השמאל נכשלות בקלפי כבר שנים רבות ,  עליהן להבין שאין דרך לעקוף את רצון הבוחר דרך הפעלת לחצים פסולים .  על כולנו לסמוך על היועץ המשפטי לממשלה ועל רשויות החוק העושות עבודתן נאמנה ". 
מוקדם יותר היום ,  פגש ראש הממשלה את שרי הליכוד לראשונה מאז שנחתם הסכם עד המדינה עם הרו .  במהלך הישיבה ,  הודה נתניהו לשרים שהתראיינו בשבועות האחרונים בעניין שתי החקירות שהוא עומד במרכזן ,  והדגיש בעקיצה : " לאלה שהתראיינו ".  עד כה ,  מרבית שרי הליכוד הבכירים העדיפו לשמור על שתיקה ולא להתבטא בנושא חקירות נתניהו .  רק השרים איוב קרא ,  מירי רגב וצחי הנגבי הסכימו להתראיין להגנתו של ראש הממשלה .  
השר בנט הוא הראשון מבין ראשי סיעות הקואליציה שמוציא הודעת גיבוי ברורה לראש הממשלה .  עם זאת ,  לפי ההערכה הרווחת ,  לאף אחת מהשותפות הקואליציונית אין אינטרס בזעזוע פוליטי והסכם עד המדינה לא שינה את התמונה ,  ונתניהו זוכה לגיבוי גורף מצד חבריו לסיעה ולקואליציה .  
מרבית ראשי הקואליציה אומרים בשיחות סגורות כי רק אם יוגש כתב אישום נגד ראש הממשלה ,  הם יתחילו לדון באפשרויות לשינויים פוליטיים .  במהלך היום ,  הצטרפו שרי ליכוד נוספים ליו"ר הקואליציה דוד ביטן וחברי כנסת נוספים ,  להבעת תמיכה בראש הממשלה .  שר התחבורה ישראל כץ ושר המדע אופיר אקוניס פרסומו הודעות בפייסבוק ,  ואילו השרים מירי רגב ,  צחי הנגבי ואיוב קרא התבטאו בעדו .
 גם שרים לשעבר התייצבו להגנת נתניהו ,  בהם מי שנחשב כדמות שעשויה להתמודד על ראשות הליכוד בעתיד ,  גדעון סער . " לאורך הדרך הארוכה שלנו יחד ,  היו לנו גם מחלוקות .  הן לא שינו את העובדה החשובה ביותר - שאנו חולקים דרך משותפת ,  החשובה בעיני לעתיד עמנו ",  כתב בפייסבוק . " לכן ,  לא קל כחבר הליכוד ,  כאזרח המדינה וכשותף לדרך לשמוע חדשות בימים האחרונים .  אני מקווה ומייחל גם עתה שראש הממשלה יצא מן המצר ".  
הוא הוסיף כי  " אשמתו או חפותו של אדם מתבררת ונקבעת רק בבית המשפט .  לא באולפני טלוויזיה ולא בכותרות עיתונים .  ראש הממשלה מכהן מכח אמון הכנסת שנבחרה על ידי העם .  לא נוצרה כל עילה שראש הממשלה יתפטר מתפקידו ,  והדבר גם אינו נכון .  לא אוכל לסיים מבלי לומר בצורה הברורה ביותר :  האחריות מחייבת להימנע מהשתלחות במערכות אכיפת החוק העושות את עבודתן ". 
 ( עדכון ראשון :  15:32 )  

גיבוי גורף לנתניהו בליכוד ובבית היהודי : " לאפשר יציבות הממשלה "
 יו"ר הבית היהודי הביע תמיכה בראש הממשלה ,  ואמר כי הוא מקווה שלא יוגש נגדו כתב אישום - ובכך היה לראשון מבין ראשי סיעות הקואליציה שמביע תמיכה פומבית בנתניהו .  מאז ישיבת הממשלה הבוקר ,  שרים רבים יצאו להגנת ראש הממשלה

