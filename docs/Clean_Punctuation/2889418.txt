נתניהו : " מיליונים בורחים מסוריה - ואירופה תוקפת את ישראל "
 ראש הממשלה אמר כי בעת ביקורו בלונדון ,  דן עם מקבילו הבריטי על היחס לישראל מצד מדינות אירופה ,  על פעילות איראן בסוריה וכן על סימון מוצרי התנחלויות . " כל אחד מבין שאנחנו מגדלור של קדמה באזור של בערות .  נפסיק להתנצל "
 ראש הממשלה בנימין נתניהו אמר היום  ( חמישי )  כי בשיחה עם ראש ממשלת בריטניה דיוויד קמרון הוא הפנה אצבע מאשימה כלפי אירופה ,  בטענה כי היא עוסקת בישראל בעוד משבר ההגירה ממדינות כמו סוריה הופך חוצה יבשות . " שאלתי למה בשעה שמיליוני בני אדם נודדים מבתיהם ונסים על נפשם בסוריה ,  בעיראק ובצפון אפריקה ,  זה מה שיש למדינות אירופה לעשות ,  להתגולל על ישראל ?  ",  אמר . " זה אבסורד .  אנחנו לא מושלמים ,  יש לנו הרבה מה לשפר ,  אבל כל אחד מבין שאנחנו מגדלור של חופש וקדמה באזור של בערות וקנאות רצחנית .  הגיע הזמן להפסיק להתנצל ". 
כמו כן ,  סיפר נתניהו כי דיבר עם קמרון על הסכם הגרעין ,  ואמר כי יש לבלום את התוקפנות של איראן . " מדיניות איראן כרגע היא להמשיך בתוקפנות ובטרור שלה .  איראן פורסת כוחות בסוריה ",  אמר . " במידה רבה ,  התחושה שלה שהיא יכולה לעשות את זה קשורה לחופש שהיא מרגישה שקיבלה בהסכם .  אני מדבר על כך לא רק עם קמרון ,  אלא גם עם ג'ון קרי ,  שאיתו אפגש בספטמבר בביקורי באו"ם ".  
נתניהו הוסיף כי בעת ביקורו בלונדון שוחח עם קמרון גם על סימון מוצרים מן ההתנחלויות  נוהל שבריטניה כבר החלה לקדם . " זה עיוות הצדק ,  עיוות ההיגיון וזה פוגע בשלום ולא מקדם אותו ",  אמר ראש הממשלה . " זה מכניס את הרעיון של הטלת הדופי במקום שאינו ראוי .  שורש הסכסוך זה לא השטחים וההתנחלויות ,  אלא הסירוב להכיר בישראל בגבולות כלשהם .  הנורמה הזו של סימון מוצרים בשטח שהאיחוד האירופי לא מסכים לו ,  לא מיושם באופן אחיד .  הוא מיוחד לישראל .  יש לנו זיכרון היסטורי לגבי מה שקורה כשמסמנים מוצרים של יהודים ".  
נתניהו הוסיף כי אמר לנשיא הנציבות האירופאית ,  דונלד טאסק ,  שישראל זקוקה לשינוי ביחס אליה . " הגיע הזמן שתהיה מידה של הוגנות ביחס לישראל ",  אמר . " לא ניכנס לאפולוגטיקה ולא נרכין ראש בפני הדברים שמייחסים למדינה .  אני חייב לומר שבסוף דבריי היום ,  בפני נציגי שש מפלגות גדולות ,  הייתה לכך תהודה חזקה ". 
לבסוף ,  התייחס נתניהו לנתק בינו לבין נשיא המדינה ראובן ריבלין ,  לאחר שהאחרון פרסם זאת בראיון לגלי צה"ל . " אני לא מתכוון להיכנס לזה ",  אמר נתניהו תחילה ,  והוסיף : " אני מכבד את הנשיא ובוודאי אשוחח עמו בזמן הקרוב ".  

נתניהו : " מיליונים בורחים מסוריה - ואירופה תוקפת את ישראל "
 ראש הממשלה אמר כי בעת ביקורו בלונדון ,  דן עם מקבילו הבריטי על היחס לישראל מצד מדינות אירופה ,  על פעילות איראן בסוריה וכן על סימון מוצרי התנחלויות . " כל אחד מבין שאנחנו מגדלור של קדמה באזור של בערות .  נפסיק להתנצל "
 
