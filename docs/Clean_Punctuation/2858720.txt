הפלסטינים ביטלו את הבקשה להדיח את ישראל מפיפ"א
ג'יבריל רג'וב החליט ברגע האחרון לבטל את הבקשה להשעות את ישראל ,  אך תוקם ועדה שתפקח על המתרחש באיזור .  עיני פנה לעמיתו בעברית : " על דבר אחד אני לא מסכים איתך :  אסור לערב פוליטיקה ".  השניים לחצו יד
בסרטון :  לחיצת הידיים בין עיני לרג'וב 
יום דרמטי עבר על הכדורגל הישראלי בעקבות הדרישה הפלסטינית להדיח את ישראל מפיפ"א ,  אולם לאחר מאמץ רב ודיונים ארוכים בין המשלחות ובין הדרגים המדיניים ,  החליטו לבסוף הפלסטינים למשוך את ההצעה להשעות את ישראל מהארגון .  הפלסטינים היו צריכים להשיג רוב של שלושה רבעים מהקולות בקונגרס ,  כלומר 156 קולות מתוך 209 .  לאחר יום מתוח החליט נשיא ההתאחדות לכדורגל הפלסטינית ג'יבריל רג'וב לבטל את הדרישה אחרי שהושגה הסכמה מאחורי הקלעים בין הצדדים .
 למרות זאת ,  התקיימה הצבעה על הקמת ועדה משולשת שתכלול נציגים של פיפ"א ושל ההתאחדויות של ישראל ופלסטין .  היא תיפגש אחת לחודש כדי לפקח על המתרחש באזור ,  בין היתר על מעבר כדורגלנים פלסטינים בתוך שטחי הרשות ,  העברת ציוד וכניסת כדורגלנים זרים שזקוקים לאשרות מישראל .  בכל מקרה ,  הוועדה לא תעסוק בשאלת חמשת המועדונים מעבר לקו הירוק .  על ההצעה הזו ,  שהייתה מקובלת על שני הצדדים ,  הצביעו 165 בעד ו-18 נגד .
 רג'וב אמר בקונגרס כי בחר למשוך את ההצעה למרות סבלם של הפלסטינים אחרי שקולגות ביקשו ממנו לעשות זאת .  מיד אחריו עלה לדבר יושב ראש ההתאחדות ,  עופר עיני ,  שבנאומו בעברית ביקש מרג'וב לשים את המחלוקות בצד ולאפשר לפוליטיקאים לעשות את עבודתם . " על דבר אחד אני לא מסכים איתך .  אין לערב פוליטיקה וספורט ",  אמר מעל הבמה .  עיני ביקש ללחוץ את ידו של רג'וב ,  אבל יושב ראש ההתאחדות הפלסטינית ביקש לדחות את לחיצת היד לאחר ההצבעה בנוגע להקמת הוועדה המיוחדת .  לאחר ההצבעה ,  לחצו השניים יד .
 הנה סדר האירועים ,  דקה אחר דקה :  
We finally got ourselves a handshake !  pic.twitter.com/nidcesrQZC
17:00 :  חברי הקונגרס העלו להצבעה את הצעת הפשרה להקמת הוועדה :  בסופו של דבר ,  165 חברים הצביעו בעד ו-18 נגד .  הוועדה המשולשת תכלול נציגים של פיפ"א ושל ההתאחדויות של ישראל ופלסטין .  היא תיפגש אחת לחודש כדי לפקח על המתרחש באזור ,  בין היתר על מעבר כדורגלנים פלסטינים בתוך שטחי הרשות ,  העברת ציוד וכניסת כדורגלנים זרים שזקוקים לאשרות מישראל .
 16:55 :  רג'וב לא נעתר בשלב הזה לבקשתו של עיני ללחיצת יד ,  ואמר : " בוא נצביע על הנושאים שהעלנו ,  ואלחץ את ידך .  זה לא עניין רגשי ,  זה של חיים ומוות ". 
16:50 :  עופר עיני ,  יושב ראש ההתאחדות לכדורגל ,  עלה לדבר בעברית ,  ואמר : " אני שמח שיושב ראש ההתאחדות הפלסטינית משך את ההצעה ,  ואנחנו נתמוך בהצעה החדשה כפי שהוצגה .  אני לא רוצה לבוא בהאשמות לפלסטינים ,  אני חושב שכדורגל חייב להוות גשר לשלום ,  שלום שכולנו רוצים בו .  אני אומר לידיד ג'יבריל רג'וב ,  בוא נניח לפוליטיקאים להתעסק בפוליטיקה .  בוא אתה ואני ביחד בכוחות משותפים נעשה כדורגל הכי טוב שאפשר לשני הצדדים .
" אמרתי לך באופן אישי ואני אומר את זה פה לפני כולם ,  אני רוצה שנשתף פעולה ,  אני רוצה שנעבוד ביחד ,  אני רוצה שנחבק זה את זה .  שהמחלוקות אם יהיו נדע לפתור אותן ולהקשיב זה לזה ,  לשמוע זה את זה .  כמו שכולם פה יושבים ,  כולם חברים בתוך ארגון הכדורגל .  לפעמים יש מחלוקות ,  אבל אם מחבקים זה את זה ומדברים נוכל לפתור את הבעיות .  הצענו ועדה משותפת של הפלסטינאים של הישראלים ושל נציג מפיפ"א ,  שנוכל לטפל בבעיה בזמן אמת .  צריך לפתור את כל הבעיות שעולות ,  אני מקווה ששיתוף הפעולה יהיה התחלה של תהליך שיוביל לשלום בין העמים ,  יקרב לבבות ,  הכדורגל הוא דבר מאחד ,  הוא לא דבר מפלג .
" אני מקווה שיום אחרי הקונגרס נצליח לדבר בינינו ,  לשבת בינינו ,  ושבקונגרס הבא נבוא ביחד ונגיד לפיפ"א אנחנו יכולים לעבוד ביחד ,  יודעים לקדם את הכדורגל .  על דבר אחד לא הסכמתי איתך בחדר ,  ואני לא מסכים איתך פה :  אסור לערב פוליטיקה .  כל מחלוקת שיש בתוך פיפ"א צריכה להיסגר בתוך פיפ"א .  פיפ"א לא יכול לפנות לאו"ם כדי לפתור את הבעיות שלנו ,  גם אם הן קשות מאוד .  הכל יכול להיפתר  חמשת המועדונים האלה ,  רובם הם של ילדים .  אתם רוצים למנוע מילדים לשחק ?  אני רוצה שכמה שיותר ילדים פלסטינים וישראלים ישחקו .  אני מאמין ומקווה ,  שבעזרת ראשי פיפ"א נעשה כדורגל שמהווה גשר לשלום .  הייתי מאוד רוצה בשם כולם פה ,  בוא נלחץ יד ונגיד שאנחנו יוצאים לדרך חדשה .  אני קורא לך להצטרף אלי לבמה וללחוץ את ידי ".  
16:43 :  הקונגרס יצביע על הקמת ועדה שתעסוק בסוגיות שנותרו במחלוקת :  מעבר של שחקנים ,  ציוד ותרומות ,  מעמדם של חמשת המועדונים הממוקמים מעבר לקו הירוק ו"שאלת הגזענות ". 
16:40 :  רג'וב : " זו השנה השלישית שאני פונה אליכם .  השנה הגעתי עם הצעה להשעיית ישראל ,  שאני חושב שהיא ההצעה הנכונה ,  אבל עמיתים שלי שאנימכבד ביקשו ממני לא לגרום השעיית התאחדות הכדורגל הישראלית .  זה לא אומר שאני מתכוון לוותר על ההתנגדות להפסיק להגן על שחקנים פלסטינים ועל הזכויות שלהם .  צריך לתת את הדעת לנושאים כמו התנועה של השחקנים .  אנחנו צריכים לדבר על מנגנון פיקוח של ועדה שתהיה תחת כפיפותה של קונגרס פיפ"א .  אני רוצה ועדה שתפקח על מה שקורה בשטח .  בנוסף ,  אני רוצה להוציא כרטיס אדום לגזענות בפלסטין ובכל מקום .
" הנושא השלישי הוא חמשת המועדונים שמשחקים בליגה הישראלית ,  אבל נמצאים על אדמה שמוכרת כאדמת פלסטין .  זו אדמה כבושה .  אפנה בנושא לאו"ם .  לישראל אני רוצה להגיד :  אתם הוזהרתם .  אני לא חושב שאתם צריכים לבוא לממשלה שלכם בטענות ,  לא אליי או לכל אחד אחר .  בישראל לא רוצים שנהיה בפלסטין .  למרות מה שקרה בעזה בשנה שעברה ,  הם משחקים כדורגל ,  ואני בא לשחק כדורגל ולא להתעסק בפוליטיקה .  אני רוצה להפסיק את הסבל .  אני רוצה שהקונגרס יעזור לאנשים שלי .  אולי בשנה הבאה אני לא אהיה בחיים .  אני מקבל איומים מהישראלים אם אעשה כך וכך .  צריך להצביע עכשיו על שלוש הנקודות האלה ,  ואני מודה לאנשים שביקשו ממני לזנוח את הבקשה שלי .  הדברים שלהם השפיע עליי ". 
16:30 :  סדר היום של קונגרס פיפ"א מתקרב לעבר ההצבעה על ההצעה הפלסטינית להשעות את ישראל מחברות בארגון ,  ועדיין לא הושגה פשרה שתמנע את ההצבעה .  במשלחת הישראלית העריכו כי ספ בלאטר ,  נשיא פיפ"א ,  יציג הצעת פשרה ,  אך ייתכן כי ההצבעה תתקים בכל זאת .
 15:05 :  הסתיימה הפגישה בין ישראל והפלסטינים ,  מבלי שהושגה הסכמה ישירה בין יושבי ראש ההתאחדויות ,  עופר עיני וג'יבריל רג'וב .  הצדדים פנו להתייעצויות טלפוניות עם הדרגים המדיניים בירושלים וברמאללה ,  בניסיון להגיע לפשרה שתאפשר את ביטול ההצבעה .  סלע המחלוקת מוסיף להיות מעמדם של חמשת המועדונים הישראלים הממוקמים מעבר לקו הירוק .  
UEFA trying to prevent any  # FIFA ban on  # Israel .  Platini here in conversation with Palestinian FA chief Jibril Rajoub pic.twitter.com/NAPosF7Kvj
14:50 :  למרות הדיווחים על פצצה בבניין ,  הקונגרס התחדש וסדר היום נמשך ללא הפרעות .  נציגי ישראל והפלסטינים מוסיפים לדון בניסיון להגיע להסכמה שתאפשר את ביטול ההצבעה על ההצעה הפלסטינית להשעות את ישראל .
 14:40 :  קונגרס פיפ"א טרם שב מהפסקת הצהריים ,  ומשטרת ציריך אישרה כי התקבל איום על פצצה שהוטמנה בבניין .
 14:15 :  בשוויץ מאשרים כי יש חשד להימצאותה של פצצה בבניין בציריך שבו מתקיים קונגרס פיפ"א .  הקונגרס נמצא בהפסקת צהריים ,  ולא ברור האם סדר היום יימשך .
 13:00 :  סעיף 10 בסדר היום של קונגרס פיפ"א הסתיים עם אישור תקציב הארגון לשנת 2016 ,  והמושב יצא להפסקת צהריים בת כשעה וחצי .  ההצבעה על דרישת הרשות הפלסטינית להשעות את ישראל מתוכננת להיות הסעיף ה-15 ,  אך במאמץ של הרגע האחרון יצאו הצדדים מאולם הדיונים לפגישה בחדר צדדי ,  בניסיון ישראלי אחרון למנוע את ההצבעה .
 12:00 :  ראש הממשלה ,  בנימין נתניהו ,  כתב בעמוד הפייסבוק שלו : " זהו מאבק עיקש וצודק מאין כמוהו נגד הניסיון הפלסטיני לפגוע בלגיטימציה של מדינת ישראל ושל הכדורגל הישראלי .  המהלך איננו נובע ממשהו שאנו עושים או לא עושים .  הוא נובע מעצם ההתנגדות לזכותנו לקיים מדינה משלנו .  אם פיפ"א תפגע בישראל ,  היא תפגע בעצמה ".  
אזרחי ישראל ,  בימים אלה ובשעות אלה ממש אנו מנהלים ,  יחד עם עופר עיני ואנשי ההתאחדות לכדורגל ,  מאבק עיקש וצודק מאין כמוהו  ..  .
 11:30 :  יושב ראש ההתאחדות לשעבר ,  אבי לוזון ,  הנמצא בציריך יחד עם המשלחת הישראלית ,  אמר הבוקר : " אנחנו עושים ונלחמים ,  ומקווים ומאמינים שיהיה בסדר ". 
11:05 :  בהתאחדות לכדורגל מדווחים על מפגינים פרו פלסטינים שגורשו מאולם הקונגרסים ,  לאחר שהתפרצו בקריאות  " להחרים את ישראל ,  לעצור את האפרטהייד ,  כרטיס אדום לפיפ"א ".  המפגינים זרקו כרטיסים אדומים על חברי המשלחת הישראלית .
 11:00 :  הנשיא בלאטר ,  שיעמוד היום לבחירה מחודשת מול הנסיך הירדני עלי ,  אמר בנאום הפתיחה : " תהיה לנו הזדמנות ללחוץ ידיים למען השלום ,  תחת סעיף 15 בסדר היום שלנו .  יש לנו בעיה לפתור ,  אנחנו צריכים למצוא פתרון משביע רצון ".  

הפלסטינים ביטלו את הבקשה להדיח את ישראל מפיפ"א
ג'יבריל רג'וב החליט ברגע האחרון לבטל את הבקשה להשעות את ישראל ,  אך תוקם ועדה שתפקח על המתרחש באיזור .  עיני פנה לעמיתו בעברית : " על דבר אחד אני לא מסכים איתך :  אסור לערב פוליטיקה ".  השניים לחצו יד

