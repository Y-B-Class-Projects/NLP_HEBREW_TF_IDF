הדילמה של קרי :  ארה"ב תקרא בעצמה להקמת מדינה פלסטינית ? 
בוושינגטון שוקלים להגיש למועצת הביטחון הצעה שתקרא להקמת מדינה פלסטינית אך תכלול גם מרכיבים הנוחים לישראל .  אפשרויות נוספות :  להטיל וטו על הצעות הפלסטינים ומדינות אירופה או להימנע
ראש הממשלה בנימין נתניהו ייפגש בתחילת השבוע עם שר החוץ של ארצות הברית ג'ון קרי כדי לדון בניסיונות של הפלסטינים ומדינות אירופה לקדם החלטה במועצת ביטחון של האו"ם הקוראת להקמת מדינה פלסטינית .  בישראל מקווים שארה"ב תטיל וטו על כל הצעת החלטה מסוג זה ,  אולם בממשל האמריקני הולכת ומתגבשת בימים האחרונים אלטרנטיבה לא פחות בעייתית מבחינת ראש הממשלה נתניהו - הצעת החלטה אמריקנית ,  שתקרא גם היא להקמת מדינה פלסטינית ,  אך תכלול גם ניסוחים מרוככים וידידותיים לישראל .  
הרעיון מקודם על ידי פקידים בכירים בדרג המקצועי במחלקת המדינה ,  הסבורים שהטלת וטו על הצעה הקוראת להקמת מדינה פלסטינית בגבולות 1967  ( עם חילופי שטחים )  תפגע ביחסיה של ארה"ב עם מדינות ערב ,  ואילו הימנעות מהטלת וטו תגרום למשבר פומבי עם ישראל .  לכן ,  כפיתרון ביניים ,  הם מציעים שארה"ב תקדם החלטה משלה ,  שמצד אחד תכלול התייחסות לגבולות 1967  ( עם חילופי שטחים )  ,  ומצד שני תדגיש את דרישות הביטחון של ישראל ,  תכלול התייחסות כלשהי לזהותה היהודית ותימנע מהצבת תאריך יעד נוקשה לנסיגה ישראלית מהשטחים .
 עוד בוואלה !  חדשותלבני : " מוכנה לשלם מחיר כדי שהיעד יושג"הפצוע בפיגוע משחזר : " הבנתי שאני בסכנה ,  התחלתי לברוח"נזקי מזג האוויר :  שריפה מברק בדרום ,  שיטפונות בים המלח 
עמדתם של השר קרי והנשיא ברק אובמה בסוגיה עוד לא ברורה ,  אך בדרג המקצועי הבכיר בוושינגטון ישנה תמימות דעים כמעט מוחלטת .  הם סבורים שארה"ב לא תוכל להטיל וטו על החלטת מועצת ביטחון ,  שתתבסס ברובה על  " מסמך המסגרת "  האמריקני ,  שגובש במהלך המשא ומתן האחרון .  מעבר לעובדה שמדובר בהתנהלות זגזגנית - מצד אחד לגבש מסמך ,  מצד שני להטיל וטו על הצעה שמבוססת על אותו מסמך בדיוק - הטלת וטו עשויה גם לפגוע בשיתוף הפעולה הקריטי בין ארה"ב לבין מדינות ערב המתונות ,  במאבקן המשותף בארגון  " המדינה האיסלאמית "   ( דאעש )  .  
האפשרות להציג הצעת החלטה אמריקנית נפרדת היא רק אחת מדרכי הפעולה העומדות בפני הממשל .  אפשרות אחרת היא לקחת חסות על ההצעה האירופאית שגיבשה צרפת ,  ולרכך את הנוסח שלה ,  כך שיתאים יותר לעמדות ארה"ב .  עם זאת ,  בשני התסריטים השורה התחתונה תהיה זהה :  במקום להתלבט אם להטיל וטו או לא ,  ארה"ב תיקח יוזמה ותוביל את התהליך .  צעד כזה יכול להרגיז לא רק את נתניהו ,  אלא גם את הפלסטינים ,  מכיוון שהאמריקנים צפויים לרכך את נוסח ההצעה ולהכניס לתוכו אלמנטים שמקובלים על ישראל אך לא מקובלים עליהם - כמו למשל בנושא זהותה היהודית של ישראל .
 אל הדילמות המדיניות והאסטרטגיות של האמריקנים - המאבק בדאעש ,  הרצון לחזק את מעמדו של אבו מאזן אל מול חמאס והחשש משחיקה באמינותה הבינלואמית של וושינגטון - מצטרפת גם דילמה פוליטית :  כיצד תשפיע כל פעולה שינקטו על הבחירות בישראל .  הקו הרשמי של ארה"ב הוא להימנע מהתערבות בבחירות ,  אולם בוושינגטון מבינים היטב שהטלת וטו במועצת הביטחון עשויה להתפרש כהישג מדיני לנתניהו ,  ואילו הצגת יוזמה אמריקנית עשויה להתפרש כהתערבות נגדו .  בממשל עדיין לא החליטו סופית כיצד לנהוג ,  אולם בתום פגישתם של נתניהו וקרי בשבוע הבא ,  החלטות קשות יצטרכו להתקבל על ידי כל הצדדים המעורבים .
 לפניות לכתב אמיר תיבון :  amir.tibon@walla.co.il 

הדילמה של קרי :  ארה"ב תקרא בעצמה להקמת מדינה פלסטינית ? 
בוושינגטון שוקלים להגיש למועצת הביטחון הצעה שתקרא להקמת מדינה פלסטינית אך תכלול גם מרכיבים הנוחים לישראל .  אפשרויות נוספות :  להטיל וטו על הצעות הפלסטינים ומדינות אירופה או להימנע

