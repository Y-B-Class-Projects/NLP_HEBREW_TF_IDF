דו ? גרי ,  מה כבר שמענו בעבר מנאום נתניהו ? 
בנאומו בפני עצרת האו"ם הציג נתניהו את הסלוגן החדש LETS TALK דוגרי ,  אבל ניואנסים אחרים מהנאום נשמעים קצת מוכרים .  מה כבר שמענו ,  את מי הוא לא שכח ,  ובאיזה פסוק בחר הפעם מישעיהו
זמן קצר לאחר שאבו מאזן נשא נאום תקיף בעצרת האו"ם במהלכו קרא למדינות העולם להכיר בעצמאות פלסטין ,  עלה ראש הממשלה ,  בנימין נתניהו ,  לדוכן הנואמים והדגיש את הדרישה הישראלית מהפלסטינים  קודם שלום ,  ורק לאחר מכן עצמאות .  בפנותו ליו"ר הרשות הפלסטינית ,  אמר : " בוא נדבר על שלום ונסיים את הסכסוך .  שנינו טסנו לניו יורק ,  אנחנו כעת באותה עיר ובאותו בניין ,  הבה ניפגש כאן היום ונתחיל לדבר .  בוא נדבר דו ? גרי ,  כמו שאומרים במזרח התיכון ".  הקהל הריע .  בנאומו אולי טבע נתניהו סלוגן אחד חדש ,  אבל ניואנסים אחרים מהנאום נשמעו קצת מוכרים .  מה כבר שמענו ,  את מי הוא זכר הפעם שלא לשכוח ,  ובאיזה פסוק בחר מספר ישעיהו ?  
" בשנת 1984 ,  כאשר מוניתי לתפקיד שגריר ישראל באו"ם ,  ביקרתי את הרבי מלובביץ' .  הוא אמר לי ,  ואני מקווה גבירותיי ורבותיי שאיש מכם לא ייפגע ,  מכיוון שמניסיוני האישי כאן אני יודע שיש כאן אנשים ונשים מכובדים מאוד ,  הגונים ובעלי יכולת המשרתים את מדינותיהם ,  'אתה תשרת בבית של שקרים רבים' .  אבל הוא גם אמר לי שבמקום החשוך ביותר ,  אורו של נר בודד יכול להיראות למרחק ". 
הרבי מלובביץ' ,  מנחם מנדל שניאורסון ,  מהווה השראה מתמידה לראש הממשלה בנימין נתניהו בעת ביקוריו באו"ם .  בעצרת הכללית הקודמת בה נכח נתניהו ,  ב-2009 ,  נשא נאום אשר נזכר לטובה ,  בו תקף בחומרה את נשיא אירן ,  מחמוד אחמדינג'אד ,  והציג תמונות ממחנות ההשמדה על מנת לתקוף את הכחשת השואה של האחרון .  גם אז ,  בשיחה עם כתבים בסוף הנאום ,  סיפר על אותה פגישה היסטורית עם הרבי מלובביץ' בשנת 1984 ,  וגם אז ,  כמו בנאומו היום ,  הדגיש נתניהו את  " האמת שלו ".   " אתה יודע מה הוא אמר לי ?  ",  נזכר נתניהו , " אתה הולך לאו"ם - יש שם אולם שבו יש שקר נצחי ,  חושך ואפלה .  זכור שכשאתה מדליק נר אחד של אמת באפלה הגדולה ביותר החושך מגורש .  הדלק נר של אמת ".  
" הרבי היה איש יוצא מן הכלל ,  ואני זכיתי לפגוש אותו מספר פעמים ,  וכל פגישה הותירה בי רושם עמוק ",  סיפר נתניהו בשדר מצולם ששיגר לכנס שלוחי חב"ד בשנה שעברה ,  ואכן ,  במסעותיו הרבים לניו יורק ,  מקדיש פעמים רבות ראש הממשלה שעה או שעתיים לביקור בקבר הרב ,  ברובע קווינס בעיר .  נתניהו יכול לזקוף לזכות חסידיו של הרב גם חלק גדול מניצחונו בבחירות ב-1996 ,  אז זכה בפעם הראשונה בראשות הממשלה ,  בין היתר בעקבות הקמת המטה על ידי חסידי חב"ד שטבע את הסיסמה  " נתניהו .  זה טוב ליהודים ",  ומומן על ידי חסיד חב"ד אוסטרלי ,  יוסף גוטניק .
 מה אתם חשבתם על הנאום של נתניהו ?  בואו לדבר על זה בפייסבוק
הדרמה במדינית באו"ם - כותרות אחרונות:עצרת האו"ם בניו יורק - סיקור מיוחד בוואלה !  חדשותהפלסטינים ביקשו הכרה ,  נתניהו : " בואו נדבר דוגרי"נתניהו באו"ם : " קודם שלום - אחר כך מדינה"אבו מאזן ביקש הכרה : " על האו"ם להבטיח זכויותינו "
" אמש הנחתי זר באנדרטה לזכר קורבנות האחד עשר בספטמבר .  זה היה מאוד מרגש .  אך כשהלכתי לשם ,  דבר אחד הדהד בראשי :  המילים השערורייתיות של נשיא אירן על במה זאת אתמול .  הוא רמז שפיגועי הטרור האלה היו קונספירציה אמריקאית .  כמה מכם עזבו את האולם כשדיבר .  כולכם הייתם צריכים לעשות זאת ".  
" האיסלם הרדיקלי - איום עולמי ",   " הטרור העולמי אינו מבחין בין דם לדם ",   " ישראל והעולם - עדיין תחת איום ";   " אנחנו עדיין בעיצומו של המאבק בטרור ",  בחודש האחרון ,  על רקע אירועי העשור לאסון התאומים ,  הזדמנו לראש הממשלה כמה הזדמנויות לתת הצהרות שממחישות את עומק האיום שמציב  " האיסלם המיליטנטי "  על המערב בכלל ,  ועל ארצות הברית וישראל בפרט .  אכן ,  אירועי 9/11 שינו לנצח את תפיסת הביטחון וההגנה של תושבי ארצות הברית ,  וכפי שמסבירים פרשנים רבים ,  הותירו צלקת עמוקה בלב האומה האמריקאית ,  והובילו להזדהות עם חייהם של אזרחי ישראל ,  שבאותם שנים היו נתונים תחת התקפות טרור בלתי פוסקות .  נתניהו התעקש ,  על אף הקשיים הביטחוניים שהציבה משטרת ניו יורק לביקור ,  לבקר באישון ליל ערב לפני נאומו באתר ההנצחה החדש שנחנך אך לפני שבועיים ,  ונשיא אירן ,  מחמוד אחמדינג'ד ,  עזר לו לחזק את המסר ,  כאשר כמה שעות לפני כן האשים את המערב בקונספירציה שהגתה את האירועים .
" החמאס מפר את החוק הבינלאומי בהחזיקו בשבי את החייל גלעד שליט במשך חמש שנים ,  ללא ביקור של הצלב האדום .  הוא מוחזק במרתף ,  בחשכה ,  בניגוד לכל הנורמות הבינלאומיות .  גלעד שליט הוא בנם של נעם ואביבה שליט .  הוא נכדו של צבי שליט ,  שניצל מהשואה כאשר עלה לישראל בשנות השלושים .  גלעד שליט הוא הבן של כל משפחה ישראלית .  כל אומה שמיוצגת כאן חייבת לתבוע את שחרורו המיידי .  אם אתם רוצים להעביר היום החלטה לגבי המזרח התיכון - זאת צריכה להיות ההחלטה שתקבלו ". 
מדי כמה חודשים שבים ורוחשים הדיווחים על התקדמות כזו או אחרת במגעים לקראת עסקה להשבתו של החייל החטוף ,  שרק לפני כחודש חגג יום הולדת נוסף בשבי ,  אך כבר למעלה משנה ,  יושבת משפחת שליט במאהל מחוץ לביתו של ראש הממשלה בירושלים .  בנאום האחרון שנשא בארצות הברית ,  בפני הקונגרס האמריקאי ,  נתניהו לא הזכיר את סוגיית החייל החטוף ,  ובמטה לשחרור החייל החטוף זעמו ,  למרות שיומיים לפני כן בנאומו בוועידת איפא"ק ,  הזכיר נתניהו את שליט ,  וגם הנשיא אובמה קרא לשחררו באותו פורום .  הפעם ,  ראש הממשלה לא  " שכח "  את משפחת שליט ,  ואלה ימתינו ויקבלו את פניו של ראש הממשלה ,  עם שובו מוושינגטון לירושלים .
" במשרדי בירושלים נמצא חותם עתיק .  החותם נמצא ממש בסמוך לכותל המערבי ,  והוא בן 2,700 שנה מתקופת המלך חזקיה .  על החותם חקוק בעברית שמו של פקיד יהודי .  שמו היה נתניהו ,  וזהו שם משפחתי .  שמי הפרטי ,  בנימין ,  בן אלף שנה יותר מהחותם .  בנימין היה בנו של יעקב ,  שנקרא גם ישראל .  יעקב ו-12 בניו שוטטו באותן גבעות של יהודה ושומרון לפני 4,000 שנה ,  ומאז קיימת נוכחות יהודית מתמדת בארץ ". 
הנאות של חובבי עתיקות  ( ושל בנים של היסטוריונים ,  כנראה )  :  לפני 3 שנים ,  הארכיאולוגים הירושלמים התרגשו לגלות לראשונה שרידי מבנים מתקופת בית ראשון ,  כ-100 מטרים מהר הבית ,  ובהם גם חותם עתיק ,  העשוי אבן יקרה ,  הנושא את השם נתניהו בן יאוש .  גם האנקדוטה הזו אהובה במיוחד על ראש הממשלה ,  והוא כבר סיפר על המתנה שקיבל בראיונות החג לפני כשנתיים ,  והזכיר אותה גם בנאומו בוועידת איפא"ק בשנה שעברה .  גם אז הדגיש בפני הנוכחים את הקשר ההיסטורי של שמו הפרטי ,  ואת הסמליות של כל זה לקשר של העם היהודי לארץ ישראל  ( ומי בכלל זוכר שבמקור הוא בכלל מיליקובסקי ,  תהו בלוגרים ברשת ביממה אחרונה )  .
" הבה נגשים את חזון ישעיהו :  'העם ההולכים בחושך יראו אור גדול .  יושבי בארץ צלמות ,  אור נוגה עליהן'  ( ישעיהו ,  ט ,  א )  .  מי יתן ואור זה יהיה אורו של השלום ". 
מחבר חזון אחרית הימים עשוי להיות נביא הבית של נואמים יהודים וישראלים רבים ,  ובהם גם ראש הממשלה . " זו ארץ אבותינו ,  ארץ ישראל ",  נאם ראש הממשלה בקונגרס במאי 2011 . " שם נולד הרעיון של מונותאיזם ,  שם דיבר הנביא ישעיהו על שלום נצחי ".  בנאום בר אילן ,  ביוני 2009 ,  בו קרא להקמת מדינה פלסטינית ,  בחר בפסוק  " לא ישא גוי אל גוי חרב ולא ילמדו עוד מלחמה  ( ישעיהו ,  ב ,  ד )  ",  וכשדיבר בתחילת השנה בכנס הלשון העברית שוב השתמש בישעיהו כדי להדגיש את פלאותיה של הלשון העברית ,  שנשתמרה והתחדשה מימי המקרא ועד היום . " כשאתה הולך להיכל הספר ",  סיפר נתניהו , " והלכתי לשם עם ילדיי .  הם יכולים לקרוא את ישעיהו מלפני 2000 שנה ,  שמבוסס על טקסטים יותר עתיקים ,  הם יכולים לקרוא ולהבין את זה ".  ביום העצמאות השתתף נתניהו בפרויקט שהזמין גולשים לבחור את הפסוק האהוב עליהם במקרא .  לא קשה לנחש מי היה הזוכה . " ו ? כ ? ת ?  ? תו ?  ח ? ר ? בו ? ת ? ם ל ? א ? ת ?  ? ים ,  ו ? ח ? נ ? יתו ? ת ? יה ? ם ל ? מ ? ז ? מ ? רו ? ת ,  ל ? א י ? ש ?  ?  ? א גו ? י א ? ל-ג ? ו ? י ח ? ר ? ב ,  ו ? ל ? א י ? ל ? מ ? דו ?  עו ? ד מ ? ל ? ח ? מ ? ה "   ( ישעיהו ב ,  ד )  .  
בחזונו של ישעיהו ,  ואולי גם בשל נתניהו ,  יגור זאב עם כבש ונמר עם גדי ירבץ .  ימים יגידו .
 
דו ? גרי ,  מה כבר שמענו בעבר מנאום נתניהו ? 
בנאומו בפני עצרת האו"ם הציג נתניהו את הסלוגן החדש LETS TALK דוגרי ,  אבל ניואנסים אחרים מהנאום נשמעים קצת מוכרים .  מה כבר שמענו ,  את מי הוא לא שכח ,  ובאיזה פסוק בחר הפעם מישעיהו

