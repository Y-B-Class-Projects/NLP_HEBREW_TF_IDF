הקלות לאופוזיציה :  נתניהו ינאם גם ללא 40 חתימות
לאחר שסיעת העבודה איימה לעתור לבג"ץ ,  התכנסו יו"ר הכנסת ,  יו"ר הקואליציה ונתניהו כדי לדון בהסדרי העבודה בין האופוזיציה לקואליציה הענקית : " יש אחריות לקיום הדמוקרטיה "
 האיום הצליח חלקית :  יו"ר הכנסת ,  ראובן  ( רובי )  ריבלין ,  נפגש בצהריים  ( שלישי )  עם ראש הממשלה ,  בנימין נתניהו ,  ועם יו"ר הקואליציה זאב אלקין ,  ודן עמם בכינון הסדרים מיוחדים שיאפשרו לאופוזיציה לפעול על אף יחסי הכוחות החדשים בין הקואליציה לאופוזיציה .  זאת לאחר שיו"ר סיעת העבודה ,  ח"כ יצחק  ( בוז'י )  הרצוג ,  איים הבוקר במכתב לריבלין ,  כי אם לא ייענו דרישות האופוזיציה ,  תישקל האפשרות לעתור לבג"ץ .  
במהלך הפגישה דנו השלושה ,  בין השאר ,  בדרישת האופוזיציה לקבל לידיה את ראשות ועדת הכלכלה ,  לאפשר את כינוס הכנסת בפגרה בחתימותיהם של 20 חברי כנסת במקום 25 חתימות ,  וכן לאפשר את זימון ראש הממשלה לדיון בפני הכנסת ב-25 חתימות חברי כנסת בלבד ,  במקום 40 החתימות שהיו דרושות עד כה .  בסיכום הפגישה ,  נעתר נתניהו לבקשת ריבלין ,  והודיע כי יופיע בפני הכנסת גם ללא צורך ב-40 חתימות לפחות שלוש פעמים במושב :  פעמיים בכנס החורף ופעם אחת בכנס הקיץ .  עם זאת ,  לא כל דרישות האופוזיציה מולאו :  השלושה סיכמו כי תידחה בקשת האופוזיציה לקבל לידיה את ראשות ועדת הכלכלה ,  אך גם תיבחן האפשרות להעביר לידיה את אחת הוועדות הסטטוטוריות בתמורה ,  לוויתור מצידה על ועדות קטנות .  בנוסף ,  תיבחן בחיוב בקשת האופוזיציה לקבל מקום אחד בוועדת הבחירות המרכזית .  
ריבלין אמר כי  " מוטלת עלינו אחריות לקיומה של הדמוקרטיה הפרלמנטרית בישראל .  עלינו ליצור הסדרים שיאפשרו את עבודת האופוזיציה גם בנסיבות אלו .  אני מעריך את עמדתו העקרונית של ראש הממשלה ,  לפיה על אף שבפרלמנטים אחרים בעולם אין הסדרים מיוחדים ליחסי כוחות קיצוניים בין קואליציה ואופוזיציה ,  בכל זאת יש להחיל הסדרים מיוחדים בכנסת שיבטיחו את היכולת של האופוזיציה לפעול ".  לדבריו , " כבר ראינו בפוליטיקה מצבים שהגלגל התהפך ,  ומפלגת שלטון מצאה את עצמה באופוזיציה קטנה ומפולגת .  יש לעגן בחוק באופן ברור מערכת כללים מותאמת למצב שבו מספר חברי הקואליציה עולה על שמונים חברי כנסת ,  ולהחיל זאת מהקדנציה הבאה ,  כדי שהאופוזיציה תוכל להמשיך ולמלא את תפקידה ". 
לקריאה נוספתהאופוזיציה תעתור לבג"ץ :  אין לנו ייצוג הולםלאחר האחדות :  איך תראה עבודת האופוזיציה המצומקת ? 
לפניות לכתב :  pinhaswolf@walla.co.il 

הקלות לאופוזיציה :  נתניהו ינאם גם ללא 40 חתימות
לאחר שסיעת העבודה איימה לעתור לבג"ץ ,  התכנסו יו"ר הכנסת ,  יו"ר הקואליציה ונתניהו כדי לדון בהסדרי העבודה בין האופוזיציה לקואליציה הענקית : " יש אחריות לקיום הדמוקרטיה "
 
