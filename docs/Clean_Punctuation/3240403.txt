נתניהו על ההחלטה שלא לדחות את השימוע :  זו ההגדרה של אי-צדק
היועץ המשפטי לממשלה הודיע על החלטתו לקיים את מועד השימוע בחודש אוקטובר כמתוכנן ,  וביקש מראש הממשלה להודיע אם בכוונתו להתייצב לשימוע בתוך ארבעה ימים .  מטעם נתניהו נמסר בתגובה : " לא ייתכן שריצת אמוק לא ברורה גוברת על הצורך להגיע לחקר האמת "
 היועמ"ש דחה את הבקשה לדחות את השימוע לראש הממשלהרה"מ : " הבחירות מחייבות התייחסות יוצאת דופן מצד רשויות אכיפת החוק"השימוע לנתניהו ייערך כמתוכנן בין התאריכים 2-3 באוקטוברעל נתניהו לאשר התייצבות לשימוע בתוך ארבעה ימים 
היועץ המשפטי לממשלה אביחי מנדלבליט דחה היום  ( חמישי )  את בקשתו של ראש הממשלה בנימין נתניהו לדחות את מועד השימוע בתיקי החקירה המתנהלים בעניינו .  כעת על נתניהו לאשר את התייצבותו לשימוע בתוך ארבעה ימים .  מטעם ראש הממשלה נמסר בתגובה כי  " זאת ההגדרה של אי-צדק .  לא ייתכן שריצת אמוק לא ברורה גוברת על הצורך להגיע לחקר האמת ". 
עוד נמסר מסביבתו של נתניהו כי  " הבחירות החוזרות שנכפו באופן חסר תקדים הן אירוע יוצא דופן שמחייב גם התייחסות יוצאת דופן מצד רשויות אכיפת החוק ביחס למועד השימוע .  רק היום פורסם מקרה שבו היועמ"ש הודיע כבר לפני שנתיים על העמדה לדין של שופט ,  בכפוף לשימוע בעבירות בניה והשימוע עדיין לא התקיים .  אז בתיק פעוט של עבירות תכנון ובניה דוחים שימוע בלמעלה משנתיים ובמקרה של שלושה תיקים נגד ראש הממשלה ,  תוך תקופת בחירות ,  מסרבים לדחות אפילו במספר חודשים ". 
הודעתו של מנדלבליט נמסרה לאחר שהגיש לבג"ץ את תגובתו המקדמית בעקבות עתירת התנועה לאיכות השלטון ,  שעתרה לקיים לאלתר את השימוע .  בתגובתו טען מנדלבליט שדין העתירה להידחות על הסף ,  בהיעדר עילה להתערבות בית המשפט במועד השימוע .  השימוע צפוי להיערך בין ה-2-3 בחודש אוקטובר הקרוב ,  ובעקבותיו יוחלט אם להגיש כתב אישום נגד נתניהו .  
לקריאה נוספת:נתניהו נגד ועדת ההיתרים : " כל מידע שנמסר - מודלף באופן מגמתי"סקר וואלה !  NEWS :  רוב הציבור מתנגד למתן חסינות לראש הממשלההתיקים לא קרסו ,  ההבטחות כן :  כשמשחק השעונים של נתניהו נחשף 
יו"ר כחול לבן בני גנץ כתב בתגובה לדחיית השימוע כי  " נתניהו שהקדים בחירות כדי לדחות שימוע ולעצור הליכים נגדו ,  שכשל בהקמת ממשלה ומנע החזרת המנדט לנשיא ,  שיזם בעצמו בחירות בעלות של למעלה מארבעה מיליארד שקלים רק כדי להימלט מאימת הדין ,  ממשיך בתמרוני הימלטות מספסל הנאשמים על חשבון אזרחי ישראל .  כל המהלכים של נתניהו מכוונים אך ורק ליצירת חסמים ,  דחיות ומעקפים למהלך המשפטי ". 
גנץ פנה ליועץ המשפטי לממשלה והוסיף : " אתה המחסום האחרון מפני החשוד בשוחד ,  במרמה ובהפרת אמונים ,  טוב עשית שלא דחית .  אל תתקפל ,  אני ומליוני אזרחים בישראל מאחוריך ".  
באי כוחו של נתניהו ,  ביקשו לדחות את מועד השימוע בעקבות פיזור הכנסת וההכרזה על בחירות חדשות ,  שיתקיימו כשבועיים לפני כן .  ואולם ,  במכתב ששיגר היום ד"ר גיל לימון ,  עוזרו הבכיר של היועץ המשפטי לממשלה ,  לפרקליטיו של ראש הממשלה ,  נכתב כי היועץ המשפטי לממשלה שקל את הדברים ,  ולאחר שקילת מכלול השיקולים והאינטרסים הרלוונטיים מצא כי בנסיבות העניין אין הצדקה להיעתר לבקשה .  במכתב התבקש ראש הממשלה לאשר עד 10 ביוני כי בכוונתו להתייצב לשימוע .  אם לא יעשה זאת ,  נכתב ,  היועמ"ש יקבל החלטה סופית בתיק על בסיס חומר הראיות הקיים .
 מנדלבליט הודיע על החלטתו להעמיד לדין את נתניהו ,  בכפוף לשימוע ,  בעבירות שוחד ומרמה והפרת אמונים בתיקים 4000 ,  2000 ו-1000 כבר בחודש מרץ .  השימוע לנתניהו אמור היה להתקיים בחודש יולי ,  אולם ב-10 במאי ,  המועד האחרון לתיאום השימוע ,  ביקשו פרקליטיו של נתניהו זמן נוסף שנדרש להם לטענתם כדי להיערך בהתאם .  בחודש שעבר הודיע מנדלבליט כי הסכים לדחות בשלושה חודשים את מועד השימוע בתיקיו של ראש הממשלה ,  וכי הוא יתקיים באוקטובר .  
מהתנועה לאיכות השלטון נמסר בתגובה : " תגובת היועמ"ש לעתירת התנועה הינה תגובה נרפית ורופסת וכך גם נראה כל הליך השימוע הזה ,  שהוא פריווילגיה שלא היה זוכה לה כל אדם מן היישוב .  על התנהלותו המבישה סביב נושא השימוע בעניינו לא מגיע לראש הממשלה שום פרס .  דחיית השימוע בחודש נוסף היא בדיוק זה ,  פרס על התנהגות מבזה .  אנו מקווים שבג"ץ יבין את מה שאזרחי ישראל כבר הבינו .  כל בקשות הדחייה של ראש הממשלה הם רק ניסיון להתחמק מהעמדה לדין ". 
 ( עדכון ראשון :  11:27 )  

נתניהו על ההחלטה שלא לדחות את השימוע :  זו ההגדרה של אי-צדק
היועץ המשפטי לממשלה הודיע על החלטתו לקיים את מועד השימוע בחודש אוקטובר כמתוכנן ,  וביקש מראש הממשלה להודיע אם בכוונתו להתייצב לשימוע בתוך ארבעה ימים .  מטעם נתניהו נמסר בתגובה : " לא ייתכן שריצת אמוק לא ברורה גוברת על הצורך להגיע לחקר האמת "
 
