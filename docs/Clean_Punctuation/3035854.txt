חומת הגבול  " הגדולה "  של נתניהו לא פתרה כלום
בציוץ קצר ונלהב ,  הבהיר ראש הממשלה כי הוא תומך בחומה שמתכוון הנשיא טראמפ להקים - והוא אומר את זה מניסיון .  נתונים ממשלתיים מבהירים שההגירה כלל לא הופסקה ,  ובכל מקרה ,  החומה בנגב לא ממש עוזרת לתושבי דרום תל אביב הוותיקים
ראש הממשלה בנימין נתניהו הכריז אמש  ( שבת )  שחור על גבי טוויטר על תמיכתו הבלתי-מסויגת באחת מהבטחות הבחירות השנויות במחלוקת ביותר של נשיא ארצות הברית הנכנס דונלד טראמפ ,  בניית חומה בגבול - שהסערה סביבה מתגמדת אולי רק נוכח הניסיון לאסור כניסת מוסלמים לארצות הברית ,  שממנה בחר נתניהו להתעלם לפי שעה ,  למרות שההשראה גם לה ,  כפי שהודה טראמפ ,  הגיעה מהרשויות הישראליות .  
אולם לא ההליכה הבוטה בכיוון ההפוך לרוחות הנושבות בקהילה הבינלאומית  ( להוציא אולי את בריטניה המגמגמת )  היא המדאיגה כרגע - בעולמו של נתניהו היא לכל הפחות מובנת וצפויה - אלא הניסיון הבוטה לא פחות להציג תמונה שקרית ומעוותת ,  לפיה ממשלת ישראל פיצחה את השיטה וסילקה מעל שולחנה כל מה שקשור לכניסה לא חוקית לשטחה ,  פשוט כי כבר הכול סודר .  גדול ,  לא ?  
דבריו של ראש הממשלה ,  שנראה כי נוסחו בקפידה על מנת להלום ככל הניתן את נוכחותו הטוויטרית של טראמפ עצמו  ( משפטים קצרצרים וחזרה על שם התואר  " גדול ")  ,  לא תואמים ממש את נתוני הרשות הממשלתית להגירה ואוכלוסין .  מהדוחות האחרונים של רשות ההגירה עולה תמונה ברורה  הרוב המכריע של השוהים הבלתי-חוקיים במדינה ,  על פי החוק הישראלי  ( כשבספירה לא נכללים שב"חים פלסטינים )  ,  הגיעו לישראל דרך נתב"ג כתיירים .  
אכן ,  החומה בגבול מצרים שמה סוף לכניסה של מבקשי מקלט ,  רובם הגדול מאריתריאה ומסודאן ,  אולם מה השגנו בכך ,  אם לא פגיעה בחלשים ביותר ,  אלה שנמלטו לא פעם על חייהם ועברו תלאות בדרכם למקום מבטחים ?  כניסת מהגרים  מבקשי מקלט ומגרי עבודה  דרך נתב"ג ממשיכה ,  כמובן ,  אולם להוציא כאלה ממערב אפריקה ,  מרביתם המכריע לבנים  והם ,  כך נראה ,  לא מטרידים את הממשלה כמו מקביליהם ,  מבקשי המקלט מאריתריאה ומסודאן .  
ובכל מקרה ,  כל אלה מחווירים נוכח הפער בין המחויבות שמציגה ממשלת נתניהו לבלימה מוחלטת של כניסת מבקשי מקלט ,  לבין ההתעלמות ממה שקורה כעת ,  כש-40 אלף מהם  ( יחד עם עשרות אלפים נוספים של מבקשי מקלט ומהגרים שאינם מאריתריאה או מסודאן )  נמצאים במדינה ,  ובעיקר בדרום תל אביב .  בחינת בקשות המקלט ,  מצד אחד ,  לא מקודמת כלל ,  והתמיכה בשכונות דרום תל אביב ,  מהצד השני ,  קיימת רק בקושי .  
הפתרונות-בכאילו שהציגה ממשלת נתניהו  מהחומה בגבול ,  דרך מתקן חולות ועד לגירוש  " מרצון "   לא מקלים על העוול המתמשך שביחס הרשויות למה שנמצא מדרום לשדרות רוטשילד .  פתרונות אלה הם עוול כפול ומכופל ,  שפוגע בפליטים הזכאים להגנה מכוח האמנה הבינלאומית שישראל הייתה מיוזמותיה אי אז בשנות ה-50 ,  ושודד את קופת המדינה מתקציבים נחוצים כל כך ,  שיכולים להגיע לשיפור התשתיות בשכונות הדרום ,  או לכל הפחות לעיבוי מערך בחינת בקשות המקלט הלא מתפקד .  
מספיק נכתב על הקשר ההדוק שבין טיפול ראוי במבקשי המקלט ליחס הראוי לתושבי דרום תל אביב הוותיקים יותר  שכעת אלה יוצאים נפסדים ואלה גם כן .  נתניהו ,  בציוצו ,  כאילו סותם את הגולל על הטיפול בסוגיה ומציג סדר עדיפויות לא הגיוני  התחנפות לא אלגנטית במיוחד לדוד מאמריקה ,  על פני דאגה כנה ומעמיקה למי שנמצא כאן .  ברית האחים המוזרה של חובבי החומות לא יכולה לבוא על חשבון המשך הזלזול במי שכבר קיבלו די והותר יחס מחפיר מהממסד  אותו ממסד שטראמפ נשבע להחליף .  

חומת הגבול  " הגדולה "  של נתניהו לא פתרה כלום
בציוץ קצר ונלהב ,  הבהיר ראש הממשלה כי הוא תומך בחומה שמתכוון הנשיא טראמפ להקים - והוא אומר את זה מניסיון .  נתונים ממשלתיים מבהירים שההגירה כלל לא הופסקה ,  ובכל מקרה ,  החומה בנגב לא ממש עוזרת לתושבי דרום תל אביב הוותיקים

