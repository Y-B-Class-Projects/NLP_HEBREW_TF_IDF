ביבי-טיוב  :  רה"מ נתניהו פתח ערוץ  " יוטיוב "
 ראש הממשלה בנימין נתניהו השיק ערוץ באתר  " יוטיוב "  בו יענה על שאלות של גולשים מהארץ ומהעולם . " אני יודע שלרבים מכם יש שאלות שאתם רוצים לשאול אותי כראש הממשלה "
 ראש הממשלה בנימין נתניהו יקיים קשר ישיר ,  באמצעות ערוץ  " יוטיוב "  באינטרנט ,  עם אזרחי ישראל ותושבי העולם .  לאחר הריאיון עמו ששודר באתר לפני כשבועיים ושזכה לכמיליון צפיות ,  נתניהו החליט להפוך את השידור למנהג קבוע ,  והזמין היום  ( רביעי )  את הציבור לשלוח אליו שאלות באינטרנט ומדי מספר שבועות הוא ישיב עליהן באופן מרוכז ." אני יודע שלרבים מכם יש שאלות שאתם רוצים לשאול אותי כראש הממשלה ",  אמר נתניהו . " היום יש לנו טכנולוגיה חדשה שמאפשרת לנו לדבר אחד עם השני בצורה ישירה .  אני רוצה לשמוע את שאלותיכם ולענות לכם ".  
בעקבות הריאיון כבר הגיעו לאתר ראש הממשלה ביוטיוב שאלות מגולשים ברחבי עולם ,  ונתניהו השיב עליהם .  כך ,  לדוגמה ,  אחד הגולשים ,  מארק חלאווה מכווית ,  שהעיד על עצמו שבשנה שעברה ביקר בישראל ,  שאל את נתניהו : " מה עושה ממשלת ישראל כדי להפיץ תמונה לא מעוותת של המציאות בישראל וכדי להציג אותה בעולם הערבי ?  "
" מה שעלינו לעשות זה להשתמש באינטרנט כדי לקיים תקשורת בלתי אמצעית וכך אנשים יראו את המציאות בישראל ",  השיב נתניהו . " הבעיה היא שבמשך 60 שנים ,  משטרים ערבים עשו שימוש בתעמולה אנטי ישראלית כדי להסיט את תשומת הלב מהבעיות הפנים ערביות וכדי לומר לעמי ערב שהבעיות והיעדר הפיתוח שלהם נובעים מדבר אחד :  ישראל .  הישראלים הרעים לא רוצים שלום ,  הם מדכאים את העם הפלסטיני ,  הם פושעי מלחמה איומים ועוד כהנה וכהנה .  זאת כדי לגרום לעמים הערביים להאמין בכך וכדי להתאחד מול אויב משותף ".   
" אם אנשים היו באים לכאן כפי שאתה עשית ,  הם היו נדהמים לגלות עד כמה הישראלים רוצים שלום עם העולם הערבי ועם הפלסטינים "  הוסיף נתניהו והסביר כי  " סביר להניח שהם אינם יודעים שמהיום הראשון לכהונת ממשלתי הצענו לשבת עם אבו מאזן ,  לדבר על שלום ולסכם עניינים ,  שביטלנו אלפי מחסומים וסגרים ,  כדי לעודד עשרה אחוזי צמיחה בכלכלה הפלסטינית .  הם לא מקבלים זאת מאמצעי התקשורת הערבים ,  אבל הם יכולים לקבל זאת בשיחה ישראלית -ערבית כפי שאנחנו מקיימים .  אני מקווה שזאת שיחה ראשונה מבין רבות שנוכל לקיים ,  אתה עם מנהיגים ישראלים ואני עם צופים ערבים ". 
מלשכת ראש הממשלה נמסר : " הגולשים מוזמנים להעלות את שאלותיהם ישירות לאתר YouTube ולשלוח את הקישור לסרטון לכתובת Askpmnetanyahu@gmail.com או לשלוח את שאלותיהם המוקלטות בווידאו לאותה כתובת .  יש להקפיד שגודל הקובץ המצורף לא יעלה על 20 מגה בייט .  ניתן להפנות שאלות בכל שפה ". 

ביבי-טיוב  :  רה"מ נתניהו פתח ערוץ  " יוטיוב "
 ראש הממשלה בנימין נתניהו השיק ערוץ באתר  " יוטיוב "  בו יענה על שאלות של גולשים מהארץ ומהעולם . " אני יודע שלרבים מכם יש שאלות שאתם רוצים לשאול אותי כראש הממשלה "
 
