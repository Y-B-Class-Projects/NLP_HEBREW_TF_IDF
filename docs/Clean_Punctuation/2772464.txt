הפסקת האש החלה ;  רגע לפני :  מטח לעבר המרכז ומעלה אדומים
ישראל והפלגים הפלסטיניים הסכימו להפסקת אש של 72 שעות .  דקות לפני תחילתה נורו לפחות 25 רקטות לישראל ,  כמה מהן יורטו .  אין נפגעים .  כל כוחות צה"ל נסוגו מהרצועה ונערכים סביבה
- ישראל והפלסטינים הסכימו להפסקת אש של 72 שעות מ-8:00 - צה"ל ייסוג משטח הרצועה עד החייל האחרון- גורם מדיני :  אם הפסקת האש תופר ,  צה"ל יגיב בהתאם- צה"ל השלים את השמדת המנהרות ברצועת עזה- רגע לפני הפסקת האש :  מטח למרכז ולמעלה אדומים
הפסקת אש של 72 שעות נכנסה הבוקר  ( שלישי )  לתוקף בשעה 8:00 .  הן ישראל והן הפלגים הפלסטיניים הסכימו להפסקת האש ,  בתיווך מצרים .  דקות אחדות לפני תחילתה נורו לפחות 25 רקטות לעבר כמה אזורים .  אזעקות נשמעו במרכז ובשפלה ,  בין היתר בערים ראשון לציון ,  לוד ,  יבנה ונס ציונה ,  וכן באזור מעלה אדומים ויהודה ובדרום .  
רקטה נפלה בהתנחלות בגוש עציון .  שתיים נוספות התפוצצו בשטחים פתוחים ביישוב .  מערכת  " כיפת ברזל יירטה רקטה אחת בשמי ראשון לציון ,  וכמה רקטות נוספות יורטו בשמי אשדוד ,  בקריית מלאכי ובמועצה האזורית חוף אשקלון .  רקטה נפלה ביישוב בשער הנגב ,  ונזק נגרם למבנים .  עוד כמה רקטות התפוצצו בשטחים פתוחים .  בכל המקרים לא דווח על נפגעים .  הזרוע הצבאית של חמאס ,  גדודי עז א-דין אל-קסאם ,  קיבלה אחריות לירי .  על פי הודעת הזרוע ,  היא ירתה חמש רקטות גראד לעבר אשדוד וחמש רקטות מסוג M75 לעבר גוש דן .
 כוחות צה"ל השלימו את נסיגתם מעזה לפני תחילת הפסקת האש .  על פי קצין בכיר בצה"ל ,  הסתיימה אתמול משימת המנהרות לאחר שנוטרלו 32 מנהרות בשטח רצועת עזה .  בשלב הראשון ,  הכוחות שנסוגו נערכים סביב שטח רצועת עזה ,  ויהיו מוכנים לכל אפשרות של הפרת הפסקת האש . " אנחנו לא משחררים את הכוחות ,  צריך לראות מה יקרה בשטח ובהתאם לכך נפעל ",  אמר .
 מלחמה בדרום - סיקור מיוחד בוואלה !  חדשות:בריטניה :  בוחנים מחדש מכירת ציוד צבאי לישראל"מזלזלים בנו ":  לא חוזרים לקיבוץ בשל איום המנהרותראש אמ"ן לשעבר באולפן וואלה !  : " חיזבאללה עובד על מנהרות "  
אמש החליטה ישראל להיענות להצעת מצרים להפסקת אש ,  לאחר שעוד קודם לכן אישרו את ההצעה נציגי הפלגים במשלחת הפלסטינית השוהה בקהיר .  לאחר שישראל פרסמה החלטתה ,  הודיע גם ארגון חמאס כי הוא מקבל את ההצעה .  במהלך 72 השעות של הפסקת האש אמורה להגיע לבירת מצרים משלחת ביטחונית מישראל כדי לשאת ולתת עם הצד הפלסטיני על הדרישות הנוגעות להסרת המצור ועל אחרות ,  כגון שחרור אסירים .  
שרי הקבינט המדיני-ביטחוני עודכנו בהתפתחויות .  מקורות ישראליים אמרו כי אמנם לא הייתה הצבעה בקבינט בנוגע להצעה המצרית ,  אך כל הפסקת אש ארוכת טווח שתכלול  " ויתורים "  ישראליים תהיה חייבת בהצבעה .
 גורם מדיני בכיר הציג הלילה את הפסקת האש כהישג ישראלי . " התעקשנו על המתווה המצרי כבר מהשבוע הראשון ללחימה ",  הוא אמר .  לדבריו , " צה"ל ערוך לאפשרות שחמאס ינסה להגיע להישגים ולתקוף לפני שהפסקת האש תיכנס לתוקף ".  הוא אף הזהיר כי אם הפסקת האש תופר , " צה"ל יגיב בהתאם ".  
דוברת משרד החוץ של ארצות הברית ג'ן סאקי התייחסה אמש להפוגה הקצרה היום ולדיווח על הפסקת אש שתחל היום . " דעתנו היא שצריכה להיות הפסקת אש ארוכת טווח ",  אמרה סאקי לכתבים בוושינגטון . " אם כל הצדדים מסכימים להפסקת אש ,  אנו בהחלט נתמוך בזה ",  הוסיפה .
 למחרת הגינוי החריף עקב התקיפה בבית הספר של אונר"א ברצועה ,  הסבירה סאקי : " עוצמת היחסים מתבטאת לפעמים ביכולת להבהיר את מה שמדאיג אותנו .  הבענו דאגה כי מדובר במקרה שביעי ,  ואנו מאמינים שישראל יכולה לעשות יותר כדי להגן על חיי אזרחים חפים מפשע ".  היא ציינה כי אין בכוונת וושינגטון להפסיק לספק נשק לישראל בעקבות התקריות . " ישראל היא עדיין שותפה ביטחונית אסטרטגית .  חמאס זה ארגון טרור ,  וזו עדיין הדאגה המרכזית שלנו ".  
בתום דיון ביטחוני בפיקוד הדרום אמר ראש הממשלה בנימין נתניהו : " פגענו קשה בחמאס ובארגוני הטרור ".  ראש הממשלה הבהיר כי אין לישראל  " שום כוונה לפגוע בתושבי עזה ,  ומי שפוגע בהם הלכה למעשה זה החמאס ,  שגם מונע מהם סיוע הומניטרי ".  בסיום הדיון ,  שבו השתתפו גם שר הביטחון משה יעלון ,  הרמטכ"ל רב-אלוף בני גנץ ומפקד פיקוד דרום אלוף סמי תורג'מן ,  הוסיף נתניהו : " אני חושב שהקהילה הבינלאומית צריכה לגנות את חמאס בכל פה וגם לתבוע ,  כפי שאנחנו תובעים ,  ששיקומה של עזה יהיה קשור לפירוזה ". 
נתניהו הביע הערכה לכוחות הביטחון : " אני רוצה לבטא הערכה מיוחדת לשר הביטחון ,  לרמטכ"ל ,  למפקד פיקוד הדרום ,  למפקדים ולחיילים הגיבורים שלנו וגם לשב"כ שמסייע להם .  יש פה עבודת צוות חזקה מאוד שמטרתה להביא את הביטחון לאזרחי ישראל ולמדינת ישראל ".  
גם אמש נמשך הירי מרצועת עזה לדרום הארץ .  אזעקות  " צבע אדום "  רבות נשמעו במועצות האזוריות הסמוכות לרצועה .  בסביבות השעה 19:00 יירטה מערכת  " כיפת ברזל "  ארבע רקטות בשמי נתיבות .  מעט אחר כך יורטו שתי רקטות בשמי המועצה האזורית חוף אשקלון .  רקטה נוספת התפוצצה בשטח פתוח בתחומי המועצה .  שתי רקטות נוספות התפוצצו בשטחים פתוחים במועצות האזוריות אשכול ושדות נגב מבלי לגרום לנפגעים או לנזק .  
קודם לכן נשמעו אזעקות רבות במועצה האזורית חוף אשקלון .  כמו כן ,  שלוש רקטות התפוצצו אחר הצהריים בשטחים פתוחים במועצה האזורית שער הנגב .  מתחילת ההפוגה ההומניטרית ב-10:00 בבוקר ועד 18:00 בערב ,  שעה אחרי פקיעתה ,  נורו 42 רקטות מרצועת עזה .  הן התווספו ל-21 רקטות שנורו עוד לפני כניסתה לתוקף .  כ-50 התפוצצו בשטח ישראל .  
בהכנת הידיעה השתתפו נטשה מוזגוביה ויניר יגנה 

הפסקת האש החלה ;  רגע לפני :  מטח לעבר המרכז ומעלה אדומים
ישראל והפלגים הפלסטיניים הסכימו להפסקת אש של 72 שעות .  דקות לפני תחילתה נורו לפחות 25 רקטות לישראל ,  כמה מהן יורטו .  אין נפגעים .  כל כוחות צה"ל נסוגו מהרצועה ונערכים סביבה

