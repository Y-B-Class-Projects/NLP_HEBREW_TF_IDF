ראש הסגל לשעבר בלשכת ראש הממשלה נחקר פעם נוספת
ארי הרו ,  שנחקר באזהרה במשך 14 שעות בחשד לעבירות מרמה ,  זומן שוב למשרדי היחידה הארצית לחקירות הונאה ונחקר במשך תשע שעות .  הוא נשלח למעצר בית למשך ארבעה ימים
ראש הסגל לשעבר בלשכת ראש הממשלה בנימין נתניהו ,  ארי הרו ,  נחקר היום  ( שני )  פעם נוספת באזהרה בחשד לביצוע עבירות מרמה .  הרו נחקר על ידי חוקרי היחידה הארצית לחקירות הונאה  ( יאח"ה )  במשך תשע שעות ,  ושוחרר בתום החקירה למעצר בית למשך ארבעה ימים .  
ביום חמישי נלקח הרו לחקירה ,  שנמשכה 14 שעות ,  מיד עם נחיתתו בנמל התעופה בן גוריון .  חוקרי יאח"ה ,  שהמתינו בסמוך לשרוול המטוס ,  ביקשו מהרו להתלוות אליהם ולקחו אותו למתן עדות במשרדי היחידה בלוד .  בתום חקירתו הוא שוחרר למעצר בית לחמישה ימים .  עדיין לא ברור אם היום יוארך מעצרו .  
הרו נחקר במסגרת הבדיקה שמקיים היועץ המשפטי לממשלה אביחי מנדלבליט בגין חשדות לפלילים כלפי ראש הממשלה בנימין נתניהו .  בסוף השבוע האחרון פורסם בערוץ 2 כי לאחר חקירתו של ראש הסגל לשעבר הרו ,  ייתכן שנתניהו ובני משפחתו ייחקרו באזהרה .  
עוד בוואלה !  NEWS:שני חיילים נפצעו קל בפיגוע דקירה בכביש 60 ליד חברון ;  המחבל נורהטיהורי ארדואן :  אלפי שוטרים ועובדי מדינה הודחו ,  שליש מצמרת הצבא נעצרהחדירת המזל"ט לשטח ישראל : " אין פתרונות שיגנו על המרחב האווירי "  
בסקירה שהעביר היום מנדלבליט בוועדת חוקה ,  חוק ומשפט ,  הוא סירב להתייחס ישירות לבדיקה בעניין ראש הממשלה ואמר : " יש זכות לציבור לדעת אבל יש חובה לבדוק כמו שצריך .  כל דבר שייכנס לתוך עולם התוכן יעשה נזק .  זה יגרום נזק מהותי ואני לא מתכוון לעסוק בזה .  זה חלק מהמקצועיות .  צריך לאזן בין זכות הציבור לדעת לנזק .  כשאחליט שאין נזק ,  הדברים יצאו לידיעת הציבור ".  
לדבריו , " רב-סרן שמועתי עובד שעות נוספות ,  ולכן בהודעה אמרתי שתקחו בערבון מוגבל את כל השמועות .  המצב כרגע לגבי ראש הממשלה הוא בדיקה ".  מנדלבליט סירב להשיב אם הבדיקה כוללת גם את בני משפחתו של ראש הממשלה .
  ( עדכון ראשון :  14:19 )  

ראש הסגל לשעבר בלשכת ראש הממשלה נחקר פעם נוספת
ארי הרו ,  שנחקר באזהרה במשך 14 שעות בחשד לעבירות מרמה ,  זומן שוב למשרדי היחידה הארצית לחקירות הונאה ונחקר במשך תשע שעות .  הוא נשלח למעצר בית למשך ארבעה ימים

