יותר צדיק מהאפיפיור
דרמה מעבר לים :  כתבת גל"צ נשארה מחוץ לוותיקן בעת סיקור ביקור רה"מ .  גורם בתחנה : " זה לא הוגן .  החליטו להשאיר אותה בחוץ כיוון שהיא הייתה הכי צעירה ".  לבסוף ,  נתניהו התנצל
דרמה מעבר לים :  ראש הממשלה בנימין נתניהו התנצל בפני כתבת החינוך של גלי צה"ל ,  יערה ברק ,  שהייתה שליחת התחנה הצבאית לוותיקן אך לא הורשתה להתלוות למשלחת העיתונאים שהתלוותה לפגישתו עם האפיפיור בשל תכנון לקוי של המשלחת על ידי לשכת ראש הממשלה - כך נודע לוואלה !  ברנז'ה .  
בוותיקן הקצו שישה מקומות למשלחת בלשכת ראש הממשלה הזמינו שישה עיתונאים :  יערה ברק מגלי צה"ל ,  שלמה צזנה מ"ישראל היום ",  הנריקה צימרמן מערוץ הטלוויזיה הספרדי  " אנטנה 3 ",  עמית סגל מחדשות 2 ,  רונן פולק מ"קול ישראל "  ואיילה חסון מערוץ 1 .  אולם זמן קצר לפני שהאוטובוס של המשלחת יצא מבית המלון התברר ,  למורת רוחם של העיתונאים ,  ששניים מהם עשו את הדרך לוותיקן לחינם והם לא יוכלו להיכנס כיוון שמטעם לשכת ראש הממשלה יקבלו שני צלמים של לשכת העיתוונת הממשלתית שני מקומות .  
בלשכת ראש הממשלה החליטו שהנריקה צימרמן ויערה ברק יהיו אלה שלא ייכנסו לפגישתו של נתניהו עם האפיפיור .  כאשר שמעו על כך בגלי צה"ל הם התמלאו זעם ופנו בנושא לאנשי לשכת ראש הממשלה ודרשו להחזיר את האוטובוס למלון ולאסוף את הכתבת שלהם ,  אך לשווא . 
" החליטו להשאיר אותה בחוץ כיוון שהיא לא מסקרת את התחום וכיוון שהיא הכי צעירה שם מכל הכתבים ,  ואני לא בטוח שזה הגון - הרי היא שליחה של כלי תקשורת מרכזי ",  אומר לוואלה !  ברנז'ה אחד העיתונאים שנכח במקום . " אם גלי צה"ל היו שולחים את הכתבת המדינית אילאיל שחר ,  אני בטוח שהלשכה לא הייתה מנשלת אותה .  המקרה הזה צרם לכל הנוכחים .  לא נעים ".  גורם אחר המוערה בפרטים אומר : " הנימוק היה גם שנעשה 'פול' ויש כתב של קול ישראל .  אבל אם נעשה 'פול' אז למה צריכים שני כתבים של טלוויזיה ?   ( איילה חסון ועמית סגל ,  ד.א .)  בלשכת רוה"מ היו צריכים לתכנן את המשלחת בצורה מקצועית יותר ,  או לוותר על אחד מהצלמים שלהם ".  
המקרה הגיע עד לאוזניו של ראש הממשלה ,  שהתייחס לכך באופן אישי .  את תדרוך העיתונאים שנערך בערב הוא פתח בשאלה  " מי זו יערה ברק ".  היא הצביעה ,  והוא התנצל על כך שלא נכנסה לתדרוך ,  והוסיף בבדיחות שהוא  " מבטיח לפצות בכהונתו של האפיפיור הבא ".  
מגלי צה"ל נמסר לוואלה !  ברנז'ה בתגובה : " אנו משקיעים אמצעים רבים בסיקור נסיעותיו המדיניות של רה"מ בחו"ל .  צר לנו שהכתבת שנשלחה מטעמינו לסיקור פגישת רה"מ והאפיפיור לא השתתפה בסיקור העיתונאי בשל סיבות שאינן תלויות בה .  אכן נעשתה פניה ללשכת רה"מ לבירור העניין ואנו ממשיכים בבירור לסיבה שבגינה נמנע מכתבת גל"צ להיכנס לפגישת רה"מ עם האפיפיור ". 
מלשכת ראש הממשלה נמסר לוואלה !  ברנז'ה כי  " הלשכה קיבלה מהוותיקן הקצאה לארבעה כלי תקשורת ,  ביקשה להרחיב את הרשימה ונענתה בשלילה .  אנחנו מתנצלים בפני העיתונאים שלא יכלו להיות נוכחים בפגישה ".  

יותר צדיק מהאפיפיור
דרמה מעבר לים :  כתבת גל"צ נשארה מחוץ לוותיקן בעת סיקור ביקור רה"מ .  גורם בתחנה : " זה לא הוגן .  החליטו להשאיר אותה בחוץ כיוון שהיא הייתה הכי צעירה ".  לבסוף ,  נתניהו התנצל

