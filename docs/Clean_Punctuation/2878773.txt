החשמלאי של נתניהו נחקר באזהרה ביחידה לחקירות הונאה
אבי פחימה ,  שביצע עבודות בשבתות במעון הפרטי של ראש הממשלה למרות שנפסל לתפקיד מאחר ומדובר בחבר המשפחה ,  נקרא לחקירה בלהב 433 בניסיון לעמוד על טיב מינויו לתפקיד
 ( צפו בדיווח מאולפן וואלה !  NEWS עם פרסום דוח המבקר ,  לפני כחצי שנה )  
אבי פחימה ,  החשמלאי שהגיע במשך שלושה חודשים לבית משפחת נתניהו בקיסריה בשבתות ,  נחקר הבוקר  ( שלישי )  באזהרה במשרדי יחידת להב 433 ,  ביחידה הארצית לחקירות הונאה .  חקירתו של פחימה עסקה במינויו כחשמלאי במעון ראש הממשלה הפרטי ,  חרף היותו חבר המשפחה שאף אירח את משפחת נתניהו בעבר בחגיגות המימונה ,  ומינויו לתפקיד נפסל .
 ב-2009 ביקשה משפחת נתניהו למנות את פחימה לחשמלאי של המעון בקיסריה . " ועדת השלושה ",  אותו גוף שקובע את תקציב מעון ראש הממשלה ,  אישרה התקשרות עם חשמלאי חיצוני לאחר שנים בהן היה נהוג שאנשי משרד ראש הממשלה מטפלים גם בבעיות החשמל במעון הפרטי ,  אולם היא פסלה את מועמדותו של פחימה בשל קשריו המוקדמים עם משפחת נתניהו . " יצוין כי חשמלאי א'  ( פחימה )  היה בעת ההיא חבר מרכז ליכוד ,  ועלתה אף הטענה כי בני משפחת נתניהו נהגו לעבוד איתו בעבר .  יצוין ,  כי בחגיגות המימונה בפסח 2010 הוא אף אירח את בני משפחת נתניהו ",  נכתב בדוח מבקר המדינה על סיבת פסילתו .
 למרות פסילתו ,  פחימה הועסק בסופו של דבר תוך מצג שווא באמצעות חברה אחרת ,  זולה יותר ,  שזכתה במכרז ,  והודיעה כי פחימה ישמש כקבלן משנה שלה .  בפועל שימש פחימה כקבלן הראשי ,  קבע המבקר .  
על פי נוהל ביצוע העבודות ,  עובדי אגף משאבים חומריים במשרד ראש הממשלה הם המבצעים במהלך השבוע את עבודות החשמל הנדרשות במעון הפרטי ,  אולם הסמנכ"ל הבכיר למבצעים ונכסים ,  עזרא סיידוף ,  טען כי יש צורך בהתקשרות לסופי שבוע וימי חול לאחר שעות העבודה ,  לשם ביצוע עבודות חשמל דחופות במעון הפרטי .  מי שענה על צרכי ראש הממשלה ובעיקר על צרכי רעייתו ,  שרה נתניהו לעבודות חשמל דחופות בבית בקיסריה היה פחימה ,  שהוזעק כמעט בכל סוף שבוע ,  לרבות ביום כיפור ,  למשך שלושה חודשים בשנת 2009 .  כך שבין ספטמבר לנובמבר 2009 נוצלו 10,500 שקלים ,  שהם כ-70% מסכום הזמנת המסגרת בסך 15 אלף שקלים בתוך שלושה חודשים .
 נתון זה מפתיע ומעלה תהיה עד כמה אקוטיות בעיות החשמל היו בבית ראש הממשלה ,  שמצריכות תיקון מדי שבת וחג .  בנוסף ,  דוח המבקר בדק ומצא שפחימה קיבל בחודש ספטמבר 2009 תשלום נוסף כפול על קריאות בשבתות לעומת מה שנקבע במכרז  ( 250 שקלים במקום 120 שקלים )  . 
" בבדיקת ההתקשרות של משרד ראש הממשלה התברר שהזמנת העבודה נעשית על ידי רעיית ראש הממשלה או מזכירותיה ,  'המזמינות את החשמלאי לביצוע עבודות בבית באופן ישיר' ",  נכתב בדוח המבקר שפורסם לפני כחצי שנה .  המבקר טען כי בהיעדר דיווח לגורמים הרלוונטיים ,  לא ניתן היה לבדוק את נחיצותן ואת דחיפותן של העבודות ואם ניתן היה לבצען ביום חול .  עוד הוא מצא ,  שלאותו חשמלאי שולם סכום גבוה מזה שהציע בהצעת המחיר שהגיש ,  ושעל בסיסה נבחר .  כך ,  למשל ,  ב-26 בספטמבר 2009 וב-28 בספטמבר 2009 חויב המשרד בסך 250 שקלים עבור תוספת שבת ,  אף שבהצעת המחיר נקבע שסכום התוספת יעמוד על 120 שקלים .  

החשמלאי של נתניהו נחקר באזהרה ביחידה לחקירות הונאה
אבי פחימה ,  שביצע עבודות בשבתות במעון הפרטי של ראש הממשלה למרות שנפסל לתפקיד מאחר ומדובר בחבר המשפחה ,  נקרא לחקירה בלהב 433 בניסיון לעמוד על טיב מינויו לתפקיד

