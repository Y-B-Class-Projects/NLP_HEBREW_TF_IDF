הפלסטינים : " נתניהו הוכיח שאינו רוצה שלום "
 לאחר שנתניהו הצהיר כי ישראל לא תחזור לעולם לגבולות 67 ,  טען דוברו של יו"ר הרשות אבו מאזן כי נתניהו הוכיח שישראל אינה רוצה להיכנס למשא ומתן . " על הממשל האמריקאי לשים לכך קץ "
 הפלסטינים הגיבו אמש  ( שישי )  בזעם לדברי ראש הממשלה בנימין נתניהו לאחר פגישתו עם נשיא ארה"ב ברק אובמה ,  לפיהם ישראל לא תחזור לעולם לגבולות 67 .  נביל אבו רודיינה ,  דוברו של יו"ר הרשות הפלסטינית אבו מאזן אמר כי למעשה  " נתניהו דחה את יוזמתו של אובמה להתניע מחדש את המשא ומתן ".  אבו רודיינה קרא לממשל האמריקאי לשים קץ לסירובו הבוטה של נתניהו להיכנס לתהליך שלום שיביא לפיתרון של שתי מדינות .
" הצהרותיו של נתניהו מהוות הכרזה רשמית כי ישראל אינה מוכנה לשלום אמת המבוסס על צדק והחלטות בינלאומיות ",  אמר אבו רודינה .  לדבריו ,  סידורי שלום סופיים צריכים להיות מושגים במשא ומתן ולא על ידי הצהרות מול עיתונאים .
 אבו רודיינה התייחס גם לסירובו של נתניהו לשאת ולתת מול ממשלה הכוללת בתוכה את חמאס .  לדבריו ,  מדובר בעניין פלסטיני פנימי והממשלה החדשה לא תהייה קשורה לפתח או חמאס אלא תהייה עצמאית . " דבריו של נתניהו הם תירוצים להימנע משולחן המשא ומתן ",  הוסיף אבו רודיינה .
 
הפלסטינים : " נתניהו הוכיח שאינו רוצה שלום "
 לאחר שנתניהו הצהיר כי ישראל לא תחזור לעולם לגבולות 67 ,  טען דוברו של יו"ר הרשות אבו מאזן כי נתניהו הוכיח שישראל אינה רוצה להיכנס למשא ומתן . " על הממשל האמריקאי לשים לכך קץ "
 
