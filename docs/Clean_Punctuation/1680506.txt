ביהמ"ש :  אי דיוקים בתביעה נגד שרה נתניהו
שופט בית הדין האזורי לעבודה מתח ביקורת על ליליאן פרץ ,  עוזרת הבית שתבעה את רעיית רה"מ ,  וטען כי כתב התביעה כולל סתירות וסעיפים שטעונים הבהרה .  הוא הורה לצדדים לנסות להגיע לפשרה
בית הדין האזורי לעבודה בחיפה הורה בצהרים  ( ראשון )  לבאי כוחה של שרה נתניהו ,  אשת ראש הממשלה בנימין נתניהו ,  ולעורכי דינה של ליליאן פרץ ,  עוזרת הבית שתבעה אותה ,  לדון בהליך של פשרה .  השופט רמי כהן העיר בפתח הדיון שהצדדים הגיעו לבית הדין מבלי שניסו להידבר ביניהם ולפתור מחלוקות אותן  " ניתן לפתור בשל עובדות עליהן אין מחלוקת ".  פרץ תובעת לקבל תשלומים וזכויות בהיקף של למעלה מ-300,000 שקל על התקופה בה עבדה עבור בני הזוג נתניהו בביתם בקיסריה .  
בין היתר העיר השופט כהן לעורכי דינה של ליליאן פרץ כי בכתב התביעה שהיא הגישה נכללו אי דיוקים .  השופט ציין ,  כי עורכי הדין כתבו שפרץ עבדה חמישה ימים בשבוע ,  בעוד בסעיפים אחרים נאמר שהיא עבדה שישה ימים .  
עוד ציין השופט כי אחד מעורכי דינה של פרץ טען שקיבלה שכרה במשך חמש שנים מחברת  " ב.ש נתניהו ",  אך לטענת השופט ,  החברה כלל אינה קיימת ואינה ניתנת לאיתור ובמצב זה  " לא ניתן להגיש תביעה נגד תאגיד שאינו קיים ".  
בכתב ההגנה של באי כוחה של שרה נתניהו נטען שפרץ הועסקה אצלה בחצי משרה ,  ללא פיקוח ובשעות העבודה הנוחות לה ,  כאשר בני משפחת נתניהו הגיעו לבית בקיסריה בעיקר בסופי שבוע .  נתניהו בעצמה הבהירה כי פרץ לא נדרשה לעבוד בשבתות ,  אלא רק למספר שעות בשישי בבוקר ולפעמים במוצאי שבת .
 לדברי השופט כהן ,  באי כוחה של נתניהו ציינו בהגנה שהוא העסיקה את פרץ ושילמה לה שכר .  כאמור ,  בעוד 20 יום ישובו הצדדים למשפט ויודיעו אם אכן הושגה פשרה בינם .
 
ביהמ"ש :  אי דיוקים בתביעה נגד שרה נתניהו
שופט בית הדין האזורי לעבודה מתח ביקורת על ליליאן פרץ ,  עוזרת הבית שתבעה את רעיית רה"מ ,  וטען כי כתב התביעה כולל סתירות וסעיפים שטעונים הבהרה .  הוא הורה לצדדים לנסות להגיע לפשרה

