לבני : " לא נשב בממשלה אחת עם הליכוד והבית היהודי "
 יו"ר המחנה הציוני ,  ששימשה עד לאחרונה שרת המשפטים בממשלת נתניהו ,  אמרה כי מפלגתה לא תהיה שותפה של נתניהו ובנט : " לפי מה שראינו בחודש חודשיים האחרונים ,  הם מובילים לכיוונים מאוד בעייתיים "
 יו"ר המחנה הציוני ,  ציפי לבני ,  אמרה היום  ( ראשון )  כי לא תהיה שותפה בקואליציה שכוללת את הליכוד ואת הבית היהודי .  למרות הקמפיין הנושא את הסיסמא  " או אנחנו או הוא ",  נמנעו עד כה ראשי המחנה הציוני ,  יצחק הרצוג ולבני ,  מלומר במפורש כי לא ייכנסו לממשלה עם נתניהו .  אמירתה של לבני היום ,  למרות שאינה מבטלת את האפשרות שהמחנה הציוני יישב בקואליציה עם הליכוד ,  שוללת את התרחיש שתוקם ממשלת אחדות הכוללת גם את מפלגתו של נפתלי בנט ,  הבית היהודי .  
כותרות אחרונות בוואלה !  בחירות :  מהומה בנאום בנט ;  צעירים ניסו לעלות על הבמה : " גזען ,  שקרן"המחנה הציוני : " נתניהו שם את הז'יטונים שלו על אייל הימורים"הממיאדה :  הרשת צוחקת על הסרטון של נתניהו 
" לא אהיה שותפה לשום ממשלה שמובילה את ישראל בדרך אחרת ,  כולל הדרך שאנחנו ראינו בחודש האחרון או החודשיים האחרונים של הממשלה הנוכחית ,  שבה ביבי ובנט מובילים לכיוונים מאוד בעייתיים ",  אמרה לבני בראיון ל"רדיו ללא הפסקה ".  לבני ,  ששימשה שרת המשפטים מטעם  " התנועה "  בממשלה הנוכחית של נתניהו עד שפוטרה ,  התייחסה להתכתשות הטוויטר בין ראשי המפלגות מיום חמישי ואמרה : " ביבי צייץ ,  הם צייצו זה לזה  ( נתניהו לבנט  ש"ב )  משהו על זה שהם הולכים לשבת ביחד .  מבחינתי זה לא אופציה להיות שותפה לדרך שלהם ".  
ביום חמישי האחרון עקץ נתניהו את בנט בטוויטר וכתב : " הבית היהודי תהיה שותפה לממשלה שלנו ,  אבל אם היא תרד בכמה מנדטים זה לא ישנה דבר ".  עוד כתב נתניהו : " אם הליכוד לא יהיה מספיק גדול יש סכנה שיטילו את הרכבת הממשלה על השמאל .  לא מובן מאליו שאנחנו נרכיב .  מי שרוצה אותי כרה"מ צריך להצביע רק ליכוד ".  בנט לא נשאר חייב וכעבור 20 דקות השיב לו שר הכלכלה : " החלק הראשון לא נכון  ( פעם שעברה ניסו להדיר אותנו מהממשלה )  ,  והחלק השני לא יהיה  ( רק בית יהודי גדול ימנע שתוקם שוב ממשלה עם השמאל )  ". 
לפני כשלושה שבועות שלל נתניהו את האפשרות של הקמת ממשלת אחדות עם מפלגת העבודה והתנועה אחרי הבחירות ,  ואמר כי ההכרעה בבחירות הקרובות היא בין  " ממשלת ליכוד חזקה בראשותי או ממשלת שמאל בראשות ציפי ובוז'י ".  

לבני : " לא נשב בממשלה אחת עם הליכוד והבית היהודי "
 יו"ר המחנה הציוני ,  ששימשה עד לאחרונה שרת המשפטים בממשלת נתניהו ,  אמרה כי מפלגתה לא תהיה שותפה של נתניהו ובנט : " לפי מה שראינו בחודש חודשיים האחרונים ,  הם מובילים לכיוונים מאוד בעייתיים "
 
