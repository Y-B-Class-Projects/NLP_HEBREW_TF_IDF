נתניהו הודה לטראמפ על העברת השגרירות : " רגע גדול למדינת ישראל "
 ראש הממשלה שיבח את החלטתו של נשיא ארה"ב להעביר את השגרירות האמריקנית לירושלים כבר ביום העצמאות הקרוב . " יהפוך את החגיגות למשמחות עוד יותר ,  תודה על ידידותך האיתנה "
 ראש הממשלה בנימין נתניהו הודה הערב  ( שבת )  לנשיא ארצות הברית דונלד טראמפ על ההחלטה להעביר את השגרירות האמריקנית בישראל לירושלים כבר במאי הקרוב ,  עם חגיגות יום העצמאות . 
" זהו רגע גדול למדינת ישראל ",  מסר נתניהו . " ההחלטה של הנשיא טראמפ להעביר את שגרירות ארצות הברית לירושלים ביום העצמאות הקרוב תהפוך את החגיגות הללו למשמחות עוד יותר .  תודה לך הנשיא טראמפ ,  תודה על מנהיגותך ,  תודה על ידידותך האיתנה ". 
לקריאה נוספת בנושאארה"ב :  השגרירות תועבר לירושלים לקראת חגיגות ה-70שגרירת ארה"ב לאו"ם :  ישראל וגם הפלסטינים לא יאהבו את תכנית השלום 
בתחילה ,  העברת השגרירות תכלול בעיקר גזירת סרט ופתיחה של משרד קטן ומצוצמם שממנו יעבוד השגריר דייוויד פרידמן וצוותו ,  ורק מאוחר יותר ייבנה בניין רשמי לשגרירות .  לפי דיווח בסוכנות אי-פי ,  בממשל בוחנים את האפשרות לגייס תרומות עבור בניית המבנה החדש ,  בין היתר מהמיליארדר היהודי האמריקני שלדון אדלסון ותורמים אוונגיליסטיים .
 ההודעה של מחלקת המדינה אתמול הגיעה בהמשך להכרזתו של טראמפ בדצמבר על כך שוושינגטון מכירה בירושלים כבירת ישראל .  ההחלטה גרמה לזעם בקרב העולם הערבי והמוסלמי ,  כולל בעלות בריתה של ארצות הברית .  בעקבות אותה החלטה ,  שהפכה את המדיניות שנקט הממשל האמריקני בעשורים האחרונים ,  הודיעו הפלסטינים כי לא יהיו מוכנים עוד לכך שארצות הברית תשמש מתווכת במשא ומתן עם ישראל .  
ההחלטה על יישום העברת השגרירות ,  מוקדם מהצפוי ,  הובילה שוב לתגובות מחאה מצד הפלסטינים . " צעדים חד-צדדיים לא יתרמו להשגת שלום ואינם נותנים לגיטימציה לאף צד ",  אמר אתמול דובר הרשות הפלסטינית ,  נביל אבו רודיינה . " צעדים כאלה ,  שאינם נתמכים על ידי החוק הבינלאומי ,  יכשילו כל מאמץ להשגת הסדר באזור ויובילו לאווירה שלילית ומזיקה ". 
אל הגינויים הצטרפה היום טורקיה .  בהודעה שפרסם משרד החוץ באנקרה ,  נמסר כי ההחלטה  " מדאיגה פוגעת בתהליך השלום ".  

נתניהו הודה לטראמפ על העברת השגרירות : " רגע גדול למדינת ישראל "
 ראש הממשלה שיבח את החלטתו של נשיא ארה"ב להעביר את השגרירות האמריקנית לירושלים כבר ביום העצמאות הקרוב . " יהפוך את החגיגות למשמחות עוד יותר ,  תודה על ידידותך האיתנה "
 
