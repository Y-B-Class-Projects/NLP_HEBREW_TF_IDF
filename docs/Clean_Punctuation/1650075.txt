 " ישראל מנסה להכשיל המאמצים לחידוש המו"מ "
 יו"ר הרשות הפלסטינית הגיב לאירועי האלימות בהר הבית והודיע כי הוא מנהל מגעים כדי לשים קץ ל"פרובוקציות הישראליות ".  הוא קרא לממשל האמריקאי  " לשים קץ להרפתקה הישראלית "  שלדבריו עלולה  " להצית מלחמת דת באזור "
 יו"ר הרשות הפלסטינית אבו מאזן האשים היום  ( שישי )  את ישראל בניסיון להכשיל את המאמצים לחדש את שיחות השלום .  זאת בעקבות אירועי האלימות שהתרחשו היום בהר בית ובמזרח ירושלים בהם לדברי הפלסטינים נפצעו כ-17 פלסטינים מירי גז מדמיע .  
בהודעה שפרסם אבו מאזן נכתב כי  " צבא הכיבוש חצה את כל הקווים האדומים "  וכי אבו מאזן עוקב מקרוב אחר ההתפתחויות של האירועים במסגד אל אקצה ומנהל מגעים כדי לשים קץ ל"פרובוקציות הישראליות ".  
יו"ר הרשות קרא לממשל האמריקאי  " לשים קץ להרפתקה הישראלית "  שלדבריו עלולה  " להצית מלחמת דת באזור ".  הוא אמר עוד כי לפעולותיה של ישראל עלולות להיות השלכות מסוכנות לא רק עבור המזרח התיכון אלא עבור העולם המוסלמי והערבי כולו ש"את תוצאותיהן יהיה קשה לדעת ".  
לפני יומיים החליטו שרי החוץ של הליגה הערבית לתת לישראל ולפלסטינים חלון זמנים של ארבעה חודשים לנהל משא ומתן עקיף .  ראש הממשלה בנימין נתניהו הביע אתמול תמיכה ביוזמה האמריקאית לחידוש המשא ומתן בין ישראל לפלסטינים בתיווכה של ארצות הברית .  
באירועים האלימים היום בהר הבית נפצעו 15 שוטרים וכ-17 פלסטינים .  זאת לאחר שהמשטרה נכנסה למתחם על מנת לעצור ידויי אבנים לעבר רחבת הכותל .  אירועים של יידוי אבנים התרחשו בעוד שלושה מקומות במזרח ירושלים .  ברובע המוסלמי בירושלים יידו כ-20 צעירים אבנים לעבר כוחות מג"ב ומשטרה אשר פיזרו אותם .  בראס אל עמוד יידו כ-20 צעירים אבנים לעבר כוחות משטרה ומג"ב ופוזרו על ידי הכוחות .  בנוסף בכניסה לעיסאוויה יודו אבנים לעבר כוחות משטרה ומג"ב .  הכוח פינה את מיידי האבנים .  5 שוטרים נפצעו באורח קל כתוצאה מיידוי האבנים ונעצרו שלושה חשודים .

" ישראל מנסה להכשיל המאמצים לחידוש המו"מ "
 יו"ר הרשות הפלסטינית הגיב לאירועי האלימות בהר הבית והודיע כי הוא מנהל מגעים כדי לשים קץ ל"פרובוקציות הישראליות ".  הוא קרא לממשל האמריקאי  " לשים קץ להרפתקה הישראלית "  שלדבריו עלולה  " להצית מלחמת דת באזור "
 
