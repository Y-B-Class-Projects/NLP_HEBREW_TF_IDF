אחרי החלטת האו"ם :  יש עתיד דורשת לזמן את נתניהו לוועדת חוץ וביטחון
על רקע ההחלטה במועצת הביטחון של האו"ם וצעדי התגובה של הממשלה ,  קוראים יו"ר המפלגה יאיר לפיד וח"כ עפר שלח לזמן דיון בוועדה : " יש הידרדרות ביחסי החוץ של ישראל ".  הליכוד בתגובה : " לפיד מוכיח שהוא מפלגת שמאל בתחפושת "
  ( בווידאו :  לפיד על החלטת מועצת הביטחון ,  ביום שבת )  
מפלגת  " יש עתיד "  דורשת הבוקר  ( שני )  לזמן את ראש הממשלה בנימין נתניהו לדיון דחוף בוועדת החוץ והביטחון ,  על רקע קבלת ההחלטה נגד ההתנחלויות במועצת הביטחון של האו"ם .  בפנייה ששיגרו הבוקר יו"ר המפלגה יאיר לפיד וחבר הכנסת עפר שלח ליו"ר הוועדה ,  ח"כ אבי דיכטר ,  הם דורשים להתכנס בהקדם כדי להתעדכן בצעדי הממשלה בנושא .
" אנו עדים להידרדרות מסוכנת ביחסי החוץ של ישראל ,  ובכלל זה עם המעצמות הגדולות ,  ועם כמה מהטובות שבידידותינו .  איננו נכנסים במכתב זה לניתוח התהליכים שהובילו להחלטת מועצת הביטחון ,  החלטה עוינת וקשה ",  נכתב . " לדעתנו חובה לכנס בהקדם האפשרי את מליאת הוועדה ולזמן אליה את ראש הממשלה ",  חתמו .
 אמש תקף לפיד את מדיניות התגובה של הממשלה להחלטה 2334 של מועצת הביטחון של האו"ם . " מה שנעשה מאז ההחלטה רק מחמיר את הנזק "  כתב לפיד בעמוד הפייסבוק שלו . " ראש הממשלה אינו יכול לתת לרגשותיו האישיים לנהל את מדיניות החוץ של ישראל ",  הוסיף .  
עוד בוואלה !  NEWS:ארה"ב לא הטילה וטו :  האו"ם אימץ את ההחלטה נגד ההתנחלויותבאן קי מון בנאומו האחרון על המזה"ת : " חוק ההסדרה יפחית הסיכוי לשלום"נתניהו : " אמרתי לקרי שחברים לא לוקחים חברים למועצת הביטחון "  

לפיד התייחס לשיחות שקיים נתניהו עם שגרירי המדינות החברות במועצת הביטחון ,  בקשתו מהשרים להימנע מביקורים בהן והחריפות בה תקף את ממשל אובמה . " מדינה עם כבוד עצמי אינה מודיעה לכל העולם שהיא נעלבה ,  ולפיכך עכשיו היא רוצה להעליב את כולם בחזרה ".  מהליכוד נמסר כי  " תגובת לפיד לא מפתיעה .  מדובר במדיניות רופסת שהשמאל מוביל שנים רבות :  נותנים לך סטירה ,  תגיש את הלחי השנייה .  לפיד מוכיח שהוא מפלגת שמאל בתחפושת ". 
הצעדים הדיפלומטיים שאותם נוקט ראש הממשלה בנימין נתניהו ,  מאז שעברה במועצת הביטחון ההחלטה נגד ההתנחלויות ,  כללו אתמול שיחת בירור עם שגריר ארצות הברית בישראל ,  דן שפירו ,  וכן שורת הנחיות והחלטות נגד המדינות שהובילו ותמכו בהחלטה .  
מאז עברה החלטה 2334 של מועצת הביטחון ביום שישי ,  נקט נתניהו שורה של פעולות תגובה נגד 14 המדינות שתמכו  הקפאת ביקורים דיפלומטיים במדינות כמו בריטניה וצרפת ,  שיחות נזיפה וביטול תכניות סיוע .  את שריו הנחה נתניהו להימנע מהצהרות על סיפוח ,  עד חילופי הממשל בארצות הברית .  גם שר הביטחון אביגדור ליברמן הגיב להחלטה והורה לצה"ל שלא לקיים דיונים מדיניים עם ראשי הרשות הפלסטינית .  

אחרי החלטת האו"ם :  יש עתיד דורשת לזמן את נתניהו לוועדת חוץ וביטחון
על רקע ההחלטה במועצת הביטחון של האו"ם וצעדי התגובה של הממשלה ,  קוראים יו"ר המפלגה יאיר לפיד וח"כ עפר שלח לזמן דיון בוועדה : " יש הידרדרות ביחסי החוץ של ישראל ".  הליכוד בתגובה : " לפיד מוכיח שהוא מפלגת שמאל בתחפושת "
 
