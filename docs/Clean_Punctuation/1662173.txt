ישראל מתייחדת עם ששת המיליונים
בתום צפירת דומייה בת שתי דקות ,  נערך ביד ושם טקס הנחת הזרים באנדרטה לזכר מרד גטו ורשה .  בשעה זו מתקיים טקס  " לכל איש יש שם "  בכנסת .  אירועי יום הזיכרון לשואה ולגבורה עומדים בסימן  " קולם של הניצולים "
  ( צילום :  רויטרס ,  עריכה :  גדי וינסטוק ) 
מדינת ישראל מתייחדת היום  ( שני )  עם זכרם של שישה מיליון קורבנות השואה בשלל אירועים וטקסים שיתקיימו ברחבי המדינה ובעולם .  יום הזיכרון לשואה ולגבורה עומד השנה בסימן  " קולם של הניצולים "-  סיפוריהם של ניצולי השואה .  
אירועי היום נפתחו בצפירה בת שתי דקות ולאחריה התקיים טקס הנחת זרים באנדרטה לזכר מרד גטו ורשה ב"יד ושם ".  כמו כן בבתי ספר ,  במחנות צה"ל ובמוסדות ציבור ברחבי הארץ מתקיימים טקסים לזכר השואה .  ב-11:00 החל טקס  " לכל איש יש שם "  בכנסת בו יקריאו חברי הכנסת את שמות קרוביהם שנספו בשואה .  בטקס ישתתפו נשיא המדינה שמעון פרס ,  ראש הממשלה בנימין נתניהו ,  יושב ראש הכנסת ראובן ריבלין ,  נשיאת בית המשפט העליון השופטת דורית ביניש ויו"ר האופוזיציה ציפי לבני .  טקסים דומים יתקיימו גם ב"יד ושם "  וברחבי המדינה .  עצרת הזיכרון המרכזית תיערך בצהריים באוהל יזכור ב"יד ושם ".  
היום גם יתקיים מצעד החיים בו ישתתפו אלפי בני אדם מישראל ומהעולם .  המשתתפים יצעדו ממחנה ההשמדה אושוויץ למחנה בירקנאו שבפולין .  השנה המשתתפים ב"מצעד החיים "  יענדו סרטים שחורים לזכר צמרת ההנהגה הפולנית ובהם נשיא פולין לך קצ'ינסקי אשר נהרגו בהתרסקות המטוס ברוסיה ביום שבת .  
אירועי יום השואה יסתיימו ב- 19:30 בטקס בקיבוץ יד מרדכי בו ישתתף גם שר הביטחון אהוד ברק וכן בעצרת זיכרון בקיבוץ לוחמי הגטאות .
 
ישראל מתייחדת עם ששת המיליונים
בתום צפירת דומייה בת שתי דקות ,  נערך ביד ושם טקס הנחת הזרים באנדרטה לזכר מרד גטו ורשה .  בשעה זו מתקיים טקס  " לכל איש יש שם "  בכנסת .  אירועי יום הזיכרון לשואה ולגבורה עומדים בסימן  " קולם של הניצולים "
 
