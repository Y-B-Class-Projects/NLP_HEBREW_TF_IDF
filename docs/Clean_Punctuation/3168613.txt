שיטת השיימינג :  התשובה של יו"ר הקואליציה להברזות מהצבעות במליאה
ח"כ אמסלם הודיע כי שמם של חברי כנסת שלא יגיעו להצבעות מבלי להתקזז מראש יפורסם באתר הליכוד . " תתחילו לדפוק חשבון לציבור ",  הסביר .  נתניהו גיבה את המהלך
יו"ר הקואליציה ח"כ דוד אמסלם הודיע אתמול  ( שני )  על שיטת שיימיניג חדשה נגד שרים וחברי כנסת ממפלגתו שלא יגיעו להצבעות במליאת הכנסת ללא שהתקזזו מראש - כך נודע לוואלה !  NEWS .  אמסלם אמר בישיבת סיעת הליכוד כי שמם של השרים והח"כים שיבריזו מההצבעות ללא אישור או קיזוז יפורסמו מעתה ואילך באתר הליכוד ,  כך שהמצביעים למפלגה שגולשים בו ייחשפו לכך .
" אף שר לא יוצא יותר מהכנסת בלי קיזוז ",  אמר אמסלם בישיבה . " הקואליציה לא יכולה לתפקד ככה .  החוקים ייפלו בגללכם .  זה הג'וב של כל אחד מכם להגיע ולהצביע ".  הוא הסביר את ההיגיון מאחורי שיטת השיימינג שיזם : " ח"כ שלא יצביע ,  כל מצביעי הליכוד יידעו שהוא לא ממלא את תפקידו .  אם אתם לא דופקים חשבון לחברים שלכם בסיעה ,  תתחילו לדפוק חשבון לציבור ". 
ראש הממשלה בנימין נתניהו ,  שנכח בישיבה ,  גיבה את היוזמה החדשה של יו"ר הקואליציה . " אני תמיד מתקזז ",  אמר נתניהו . " אם אין לי קיזוז ,  תגיד לי ,  אני אבוא להצביע ". 
עוד בנושא:מבוכה לקואליציה :  איסור אפליה על רקע נטייה מינית אושר במליאהסערה באופוזיציה :  במחנה הציוני סירבו לקזז את גמליאל שיושבת שבעה 
ביממה האחרונה הוחלט לפרסם את שמו של השר אופיר אקוניס .  זו אינה הפעם הראשונה שבה אמסלם מדבר על היעדרותם של השרים והח"כים מההצבעות במליאה .  בחודש מאי הוא העלה את הסוגיה ,  לאחר שמאז מושב החורף של הכנסת הוא נאלץ להתמודד עם אי הגעתם להצבעות באופן שלטענתו מסכן את אישור החוקים .
" שרים וח"כים עוזבים את המשכן בלי להתקזז ",  אמר אמסלם באותה ישיבה . " כל אחד שמגיע ,  מעקם לי את האף כאילו הוא עושה לי טובה ".  בהקלטה שפורסמה בוואלה !  NEWS נשמע אז נתניהו גוער בחברי מפלגתו על ההברזות וקבע כי  " במצב כזה הקואליציה מתפרקת .  או שאנחנו עוצרים את זה עכשיו ומיד או שמתפרקים ".  
בשבוע שעבר נרשמה מבוכה לקואליציה לאחר שהצעת חוק של האופוזיציה ,  שהייתה אמורה ליפול ,  עברה ברוב של ח"כ אחד במליאת הכנסת .  מדובר בהצעה שמרחיבה את האיסור להפלות בני אדם מטעמי נטייה מינית או זהות מגדרית .  
ההצעה של ח"כ דב חנין  ( הרשימה המשותפת )  אושרה ברוב של 37 תומכים מול 36 מתנגדים ,  והוצמדה להצעה דומה של ח"כ מיכל רוזין  ( מרצ )  שלא עברה .  ח"כ אמסלם טען להגנתו כי הוא העניק חופש הצבעה לשני ח"כים מהקואליציה ,  אך טענה זו נמצאה לא נכונה לאחר שדף עמדות ההצבעה של הקואליציה נחשף ובו נרשם להצביע  " נגד ".  

שיטת השיימינג :  התשובה של יו"ר הקואליציה להברזות מהצבעות במליאה
ח"כ אמסלם הודיע כי שמם של חברי כנסת שלא יגיעו להצבעות מבלי להתקזז מראש יפורסם באתר הליכוד . " תתחילו לדפוק חשבון לציבור ",  הסביר .  נתניהו גיבה את המהלך

