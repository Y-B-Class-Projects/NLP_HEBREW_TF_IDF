אלפים בהפגנה מול בית היועמ"ש : " לצאת מהמזגן ,  מגיע לנו שלטון נקי "
 להפגנה השבועית בכיכר גורן בפתח תקווה הצטרפו האלוף במיל' יום טוב סמיה והזמר אביב גפן ,  שקרא לאזרחים לצאת ולהפגין נגד השחיתות השלטונית והסחבת בחקירות נתניהו .  המפגינים עמדו דקת דומיה לזכר הנרצחים בפיגוע בחלמיש
אלפי בני אדם הפגינו הערב  ( שבת )  בכיכר גורן שבפתח תקווה ,  בסמוך לביתו של היועץ המשפטי לממשלה אביחי מנדלבליט ,  במחאה על השחיתות השלטונית ועל הסחבת בחקירות ראש הממשלה בנימין נתניהו .  למפגינים הקבועים הפוקדים את המקום בכל מוצאי שבת הצטרפו הערב גם מפקד פיקוד המרכז לשעבר האלוף במיל' יום טוב סמיה ,  וכן הזמר אביב גפן ,  שקרא לאזרחים להצטרף למחאה ברחבי הארץ . 
" הכי כיף לשבת עכשיו במזגן ,  אבל ההיסטוריה והמחר של ישראל נכתבים כרגע ברחובות .  אני קורא לימין ולשמאל לבוא כי מגיע לנו שלטון נקי ",  אמר גפן ,  והוסיף כי ברצונו להגיע להפגנות נגד השחיתות באופן קבוע .  
מני נפתלי ,  אחד ממארגני ההפגנות בפתח תקווה ,  קרא הערב לכל המפגינים לעמוד דקה דומיה לזכר הנרצחים בפיגוע אמש בהתנחלות חלמיש שבבנימין .  במהלך נאומו של אלוף סמיה קראו המפגינים קריאות  " ביבי בוגד ",  ובתגובה עצר סמיה את נאומו והפציר במפגינים להפסיק את קריאותיהם .  
מני נפתלי ,  עובד לשעבר במעון ראש הממשלה בירושלים ואחד ממארגני ההפגנה ,  אמר כי  " ההפגנה אינה נגד נתניהו .  היא נגד שומרי הסף .  מנדלבליט הוא אחד מהם שמעל בתפקידו וצריך ללכת הביתה ".  לדבריו , " להפגנות מגיעים אנשים מבוגרים יחסית ואנחנו רוצים שיתחילו להגיע גם חבר'ה צעירים .  אין לנו גיוס כספים ,  הכל מגיע מאנשים שמגיעים להפגין כל מוצאי שבת ".  לנוכח הביקורת שנשמעה על קיום ההפגנה יממה לאחר הפיגוע הקשה בהתנחלות חלמיש שבבנימין אמר נפתלי כי  " ההפגנה היא פיקוח נפש ".  
אלוף במיל' סמיה פנה בדבריו למנדלבליט ואמר כי הוא  " מגן על העבריינים מפני הדין ומגן על הדין מפני העבריינים ".   " קום והתפטר מתפקיד התובע ,  אנחנו לא מאמינים בך ולא בממשלה ",  אמר סמיה .  
בשבוע שעבר הפגינו במקום כ-2,000 בני אדם ,  ובהם גם יו"ר מפלגת העבודה הנכנס אבי גבאי . " ראשי הקואליציה צריכים לגלות אומץ לב ציבורי ולפרק את הממשלה ",  קרא גבאי .  מארגני המחאה הודיעו כי הפגנות דומות התקיימו בו זמנית גם בנהריה ,  ראש פינה ,  חיפה ,  חדרה ,  נתניה ,  תל אביב ,  נס ציונה ,  אשדוד ובאר שבע .  בעפולה השתתפו בהפגנה כ-70 בני אדם ובירושלים הפגינו כמה עשרות בכיכר פריז ,  סמוך לבית ראש הממשלה .
" הגעתי לכאן הערב כדי לחזק ישראלים טובים שמצביעים לכל המפלגות ושמגיעים לכאן מדי שבוע ,  לפתח תקווה ולמוקדים אחרים בארץ ,  כדי לומר באופן ברור שהם לא מוכנים לקבל יותר שחיתות ",  הוסיף גבאי . " לא שחיתות שלטונית ולא שחיתות אישית ולא שחיתות שמסתתרת מאחורי נהלים מכובסים ".  

אלפים בהפגנה מול בית היועמ"ש : " לצאת מהמזגן ,  מגיע לנו שלטון נקי "
 להפגנה השבועית בכיכר גורן בפתח תקווה הצטרפו האלוף במיל' יום טוב סמיה והזמר אביב גפן ,  שקרא לאזרחים לצאת ולהפגין נגד השחיתות השלטונית והסחבת בחקירות נתניהו .  המפגינים עמדו דקת דומיה לזכר הנרצחים בפיגוע בחלמיש

