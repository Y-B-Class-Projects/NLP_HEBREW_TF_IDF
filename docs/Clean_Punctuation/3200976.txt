יקבל את האולטימטום או ילך לבחירות ?  נתניהו ייפגש היום עם בנט
אחרי שפגש את כל ראשי סיעות הקואליציה ,  רה"מ יפגוש את שר החינוך - לראשונה מאז שדרש לקבל את תיק הביטחון .  עם זאת ,  כחלון ודרעי הבהירו שהם רוצים בחירות מוקדמות .  לפי ההערכה ,  סיכויי הממשלה להתייצב קטנים ,  אך מקורבי נתניהו אומרים שהחלטה תתקבל בסופ"ש
-אחרי התפטרות ליברמן החל נתניהו בניסיון לייצב את הקואליציה-הוא נפגש עם כל ראשי הסיעות - מלבד בנט-הבית היהודי הציב אולימטום בדרישה לתיק הביטחון-כחלון הטיל וטו - וקרא להקדים את הבחירות-דרעי הצטרף לכחלון : " טובת המדינה מחייבת בחירות "- ההחלטה תתקבל במהלך סוף השבוע 
ראש הממשלה בנימין נתניהו צפוי להיפגש היום  ( שישי )  עם יו"ר הבית היהודי נפתלי בנט ולדון עמו במשבר הקואליציוני ובדרישתו של בנט לקבל את תיק הביטחון אחרי התפטרותו של אביגדור ליברמן מהתפקיד .  נתניהו כבר קיים אתמול סבב פגישות עם שאר ראשי הסיעות בקואליציה ,  ובנט הוא האחרון שזומן לפגישה ,  אך לפי ההערכה בקואליציה הסיכויים לייצב אותה ולהימנע מבחירות - קלושים .  
שר האוצר משה כחלון כבר הבהיר אתמול לנתניהו כי הוא מתנגד לדרישת בנט לקבל את תיק הביטחון ומעוניין בקיום בחירות מהר ככל האפשר .  גם יו"ר ש"ס אריה דרעי אמר שיש להסכים בהקדם על תאריך לבחירות ,  וראשי הסיעות כבר החלו להתדיין בינם לבין עצמם על תאריכים אפשריים ,  כנראה בטווח שבין מרץ למאי 2019 .  עם זאת ,  מקורבי נתניהו אמרו אמש כי הוא טרם החליט ,  וממשיך במאמציו לייצב את הקואליציה ,  וכי ההחלטה תתקבל רק במהלך או אחרי סוף השבוע .
 לקריאה נוספת :  בנט כשר ביטחון או בחירות מוקדמות ?  ההתלבטות של נתניהוייפגש עם ראשי הסיעות - ויכריע בסופ"ש :  הצעדים הבאים של נתניהו 
מיד לאחר התפטרותו של ליברמן ,  בנט הודיע כי הוא דורש לקבל את תיק הביטחון ולמלא את מקומו ,  ובבית היהודי אף איימו כי אם לא תיענה דרישתו , " אין טעם בהמשך קיום הממשלה ".  בנט חזר על דרישתו לקבל את התיק ,  אך לא חזר על האיום . " פניתי לראש הממשלה על מנת שיטיל עליי את תפקיד שר הביטחון ,  עם מטרה אחת :  שישראל תחזור לנצח .  הביטחון עבורי הוא לא תפקיד אלא שליחות קיומית ",  בנט אמר בנאום ברמת גן . " ללא קבלת אחריות על הביטחון וללא שינוי דרמטי ,  ההרתעה הישראלית תמשיך להישחק ,  חמאס ימשיך שלא לפחד מאיתנו ",  הוסיף .  
עם זאת ,  שר האוצר כחלון ,  שכבר נפגש עם נתניהו אתמול ,  הבהיר שהוא מטיל וטו על המינוי של בנט לתיק הביטחון .  כחלון ,  שנחשב לשותף הלהוט ביותר בקואליציה ,  מעוניין בהקדמת הבחירות בשל החשש מנתונים כלכליים שליליים .  כחלון אמר לנתניהו כי  " במצב הנוכחי הדבר הנכון ביותר עבור אזרחי ישראל וכלכלת ישראל הוא ללכת לבחירות מוקדם ככל הניתן .  היציבות הנדרשת בעת הזאת לא ניתנת להשגה במצב הנוכחי ולכן המעשה האחראי ביותר הוא הקמת ממשלה חדשה ,  חזקה ויציבה ".  
אחריו הגיע דרעי ואמר כי הוא מגבה את כחלון ,  ושצריך לתאם מועד בחירות מוסכם עם ראשי המפלגות . " טובת המדינה מחייבת הליכה מוסכמת לבחירות ",  אמר .  אחרי כחלון ודרעי נתניהו נפגש עם ליצמן ,  שדווקא תמך בדרישתו של בנט ,  ומעוניין כמו נתניהו בתאריך בחירות רחוק ככל האפשר .  היום ייפגש נתניהו עם בנט בסביבות 12:00 ,  אך ההחלטה תתקבל ככל הנראה רק אחרי סוף השבוע .  ליברמן הגיש אתמול את מכתב ההתפטרות שלו למזכירות הממשלה ,  וביום ראשון בבוקר היא תיכנס לתוקף ,  והתיק יועבר לנתניהו כמ"מ .  

יקבל את האולטימטום או ילך לבחירות ?  נתניהו ייפגש היום עם בנט
אחרי שפגש את כל ראשי סיעות הקואליציה ,  רה"מ יפגוש את שר החינוך - לראשונה מאז שדרש לקבל את תיק הביטחון .  עם זאת ,  כחלון ודרעי הבהירו שהם רוצים בחירות מוקדמות .  לפי ההערכה ,  סיכויי הממשלה להתייצב קטנים ,  אך מקורבי נתניהו אומרים שהחלטה תתקבל בסופ"ש

