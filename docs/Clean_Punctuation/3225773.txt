ברקע הגילויים בפרשת הצוללות :  גנץ מתחזק - אך היתרון עדיין בגוש הימין
ברקע הפרסומים בתיק 3000 ופרשת הפריצה האיראנית לטלפון ,  כחול לבן מובילה במנדטים בודדים על הליכוד .  לראשונה גנץ מדביק את הפער בשאלת ההתאמה לראשות הממשלה - ואף מוביל על נתניהו בסקר אחד .  מפת הגושים ללא שינוי ,  עדיין עם יתרון לימין
- סקר חדשות 12 :  כחול לבן - 32 מנדטים ,  הליכוד -29- סקר חדשות 13 :  כחול לבן -31 מנדטים ,  הליכוד - 29- לפי הסקרים ,  גוש הימין מוביל על גוש המרכז-שמאל- בשאלת ההתאמה לראשות הממשלה ,  גנץ מצמצם את הפער עם נתניהו - ואף מוביל - זהות של פייגלין עוברת את אחוז החסימה ,  ישראל ביתנו מתנדנדת 
ברקע הפרסומים החדשים בפרשת הצוללות והפריצה למכשיר הנייד של בני גנץ ,  כחול לבן חוזרת להוביל בפער של מנדטים בודדים על הליכוד - כך עולה מסקרי הבחירות שפורסמו הערב  ( חמישי )  בחדשות 12 ובחדשות 13 .  לפי הסקרים ,  הפריצה לטלפון של גנץ לא שינתה את עמדת הציבור לגביו ,  ובחדשות 13 נראה כי לראשונה ,  יו"ר כחול לבן גובר על ראש הממשלה בנימין נתניהו בשאלת ההתאמה לראשות הממשלה .  
לפי סקר חדשות 12 ,  אילו הבחירות היו מתקיימות היום ,  כחול לבן הייתה זוכה ל-32 מנדטים והייתה המפלגה הגדולה ביותר .  במקום השני הייתה נמצאת מפלגת הליכוד בראשות נתניהו ,  עם 27 מנדטים .  המפלגה השלישית בגודלה בסקר היא מפלגת העבודה עם 10 מנדטים ,  ואחריה חד"ש-תע"ל עם שמונה מנדטים .  יהדות התורה זוכה לפי סקר זה לשבעה מנדטים ,  הימין החדש גורפת שישה מנדטים ואילו איחוד מפלגות הימין נחלשת עם חמישה מנדטים .  כולנו ,  מרצ ,  רע"מ-בל"ד ,  ישראל ביתנו וזהות קיבלו בסקר ארבעה מנדטים כל אחת ,  ואילו מפלגת גשר עם 1.6% מהקולות ,  מתחת לאחוז החסימה .  
בחירות 2019 - סיקור מיוחד בוואלה !  NEWSבאיחוד מפלגות הימין סיכמו :  נדרוש שבן גביר יהיה יו"ר ועדת החוקה"שר שסרח לא ישב בממשלה ":  אז גנץ רוצה את דרעי והחרדים - או לא ? סיכוי להינצל :  בנט מזעיק את שקד לפרונט כדי למנוע התרסקות 
מפת הגושים בסקר זה מצביעה על היחלשות של גוש הימין ל-50 מנדטים ,  כשמולו גוש השמאל-מרכז עם 46 מנדטים .  בשאלה  " מי היית רוצה שיהיה ראש הממשלה ",  נתניהו מוביל עם 36% בסקר זה ,  אך 34% השיבו כי הם מעדיפים את גנץ .  18% השיבו  " אף אחד "  ו-12% לא יודעים .
 בסקר החדשות 13 נרשמת תמונה דומה - כחול לבן זוכה ב-31 מנדטים ואילו הליכוד ב-29 .  מפלגת העבודה גורפת תשעה מנדטים והימין החדש שישה .  איחוד מפלגות הימין ,  יהדות התורה וחד"ש-תע"ל זוכות בשבעה מנדטים .  כולנו ,  ש"ס ,  מרצ וזהות מקבלות בסקר חמישה מנדטים ,  ורשימת רע"מ-בל"ד עם חמישה .  ישראל ביתנו וגשר לא עוברות ,  לפי סקר זה ,  את אחוז החסימה .  
לעומת הסקר של חדשות 12 ,  בסקר חדשות 13 נמצא כי 42% מהנשאלים השיבו כי גנץ מתאים יותר לראשות הממשלה ,  זאת לעומת 41% שהשיבו כי נתניהו הוא המתאים .  17% השיבו שאינם יודעים .  
בסקר וואלה !  NEWS שנערך עם מכון Panel Politics ופורסם ביום שלישי ,  נמצא כי לראשונה מאז הקמת כחול לבן המפלגה ירדה מתחת לרף 30 המנדטים וזכתה ב-29 בלבד .  הליכוד בסקר זה התמקמה בעמדת הובלה עם 32 מנדטים ,  ונתניהו זכה ביתרון עם הגדלת גוש הימין על פני גוש המרכז-שמאל .  בסקר זה נמצא כי חד"ש-תע"ל זוכה בתשעה מנדטים ,  ואילו מפלגת העבודה בשמונה .  כמו כן ,  איחוד מפלגות הימין היה זוכה בשבעה מנדטים ,  הימין החדש ויהדות התורה - שישה מנדטים ,  ישראל ביתנו - חמישה ,  ש"ס ,  כולנו וזהות - ארבעה מנדטים כל אחת .  עוד עלה מהסקר כי רע"מ-בל"ד וגשר לא עוברות את אחוז החסימה .  גוש הימין ,  יחד עם מפלגתו של פייגלין ,  מנה לפי הסקר 68 מנדטים לעומת 52 במרכז-שמאל .  

ברקע הגילויים בפרשת הצוללות :  גנץ מתחזק - אך היתרון עדיין בגוש הימין
ברקע הפרסומים בתיק 3000 ופרשת הפריצה האיראנית לטלפון ,  כחול לבן מובילה במנדטים בודדים על הליכוד .  לראשונה גנץ מדביק את הפער בשאלת ההתאמה לראשות הממשלה - ואף מוביל על נתניהו בסקר אחד .  מפת הגושים ללא שינוי ,  עדיין עם יתרון לימין

