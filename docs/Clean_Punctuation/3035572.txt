לאחר התבטאות נתניהו :  במשרד החוץ מנסים למנוע משבר עם מקסיקו
דובר המשרד הבהיר שהודעת התמיכה של רה"מ בתכנית טראמפ לבנות חומה בגבול ארה"ב ,  לאחר שעוררה את זעמם של בכירים במקסיקו ,  אינה משקפת עמדה רשמית .  גורם מדיני אמר לוואלה !  NEWS כי ההתבטאות תסב נזק בארה"ב ובמקסיקו .  הקהילה היהודית במקסיקו דחתה את דברי נתניהו
 ( בווידאו :  בוטלה פגישת טראמפ ונשיא מקסיקו בעקבות תכנית החומה ,  השבוע )  
בניסיון למנוע משבר מדיני עם מקסיקו ,  דובר משרד החוץ צייץ אמש  ( שבת )  דברי הבהרה להודעת התמיכה של ראש הממשלה בנימין נתניהו בתכניתו של נשיא ארצות הברית דונלד טראמפ להקמת חומה בגבול המדינה עם מקסיקו . " ראש הממשלה התייחס לניסיון הביטחוני הייחודי שאנחנו מוכנים לחלוק .  אנו איננו מביעים עמדה על יחסי ארצות הברית-מקסיקו ",  היה לשון הציוץ של דובר משרד החוץ ,  עמנואל נחשון .  כמו כן ,  ראשי הקהילה היהודית במקסיקו פרסמו הצהרה בה הם מגנים את דברי נתניהו .
 נתניהו כתב בציוץ : " טראמפ צודק .  אני בניתי חומה לכל אורך גבולה הדרומי של ישראל .  זה עצר את כל ההגירה הבלתי חוקית .  בהצלחה ,  רעיון מצוין ".  דבריו עוררו תגובות נזעמות אצל בכירי הממשל וראשי הקהילה היהודית במקסיקו סיטי שפנו לשגרירות בנושא .  לפי ההערכה ,  ההתבטאות צפויה לעורר גם את זעמם של בכירי המפלגה הדמוקרטית וכן של מנהיגים בקהילה היהודית בארצות הברית ,  המתנגדים בתוקף לתוכנית החומה של טראמפ .  במשרד החוץ מקווים כי ציוץ ההבהרה ימנע מהמשבר להתפתח ,  אך גורם מדיני אמר לוואלה !  NEWS כי הבעת התמיכה של נתניהו בתוכנית השנויה במחלוקת  " תגרום נזק בארצות הברית ,  ובמקסיקו עוד יותר ". 
משרד החוץ המקסיקני הגיב לציוצו של ראש הממשלה . " ממשלת מקסיקו הביעה בפני ישראל את התדהמה והאכזבה העמוקה מהודעתו של נתניהו ",  נכתב . " מקסיקו היא ידידה של ישראל ,  וכך ראש הממשלה צריך להתייחס אליה ". 
עוד בוואלה !  NEWS:בירושלים כמו בוושינגטון ,  הקוסמים הגדולים מנסים להעלים את הפלסטיניםהמלחמה בסוריה :  ישראל תקלוט מאה ילדים יתומים שיקבלו מעמד תושבגורם פלסטיני בכיר :  טראמפ עצר את הסיוע שהבטיח אובמה ביומו האחרון 
גם ראשי הקהילה היהודית של מקסיקו הביעו הלילה זעם על התערבותו של נתניהו ביחסי מדינתם עם ארצות הברית . " הקהילה היהודית במקסיקו מתנערת מהודעתו של ראש ממשלת ישראל בנימין נתניהו בנוגע לחומה בגבול .  אנו לא מסכימים עם דעה זו ודוחים אותה על הסף ",  נכתב בהודעת הקהילה היהודית . " כיהודים ומקסיקנים אנו מסכימים עם עמדו של הנשיא אנריקה פניה נייטו ".  
יו"ר יש עתיד ,  ח"כ יאיר לפיד ,  כינה את הציוץ של נתניהו ‏‏"טעות חמורה של נתניהו "  ואמר שמדובר ב"כניסה ברגל גסה לעימות הקורע את החברה האמריקאית .  הכרזת מלחמה מיותרת על מקסיקו וההיספנים ,  וגט כריתות לדמוקרטים  ( כולל רוב יהדות ארה"ב )  .  לא חשוב מה דעתנו על החומה ,  חסרות לנו צרות משלנו ?  ". 
גם שגריר ארצות הברית בישראל לשעבר דן שפירו ביקר בחריפות את ראש הממשלה .  בסדרת ציוצים ,  טען שפירו שנתניהו מתערב בפוליטיקה הפנימית האמריקנית ,  ופוגע בתמיכה הדו מפלגתית בישראל . " קשה להסביר את ההתערבות הזו בנושא כה חם בפוליטיקה הפנימית .  אלא אם כן ההודעה הזו היא דרישה של טראמפ מנתניהו בתמורה למשהו שנתניהו מעונין להשיג .  אבל עבור מה ?  ביטול ההסכם עם איראן ?  העברת השגרירות לירושלים ?  תמיכה בבניה בגושי ההתנחלויות ?  לדעתי ,  נראה שטראמפ כבר לוחץ על נתניהו ",  כתב שפירו .
  ( עדכון ראשון :  23:46 )  

לאחר התבטאות נתניהו :  במשרד החוץ מנסים למנוע משבר עם מקסיקו
דובר המשרד הבהיר שהודעת התמיכה של רה"מ בתכנית טראמפ לבנות חומה בגבול ארה"ב ,  לאחר שעוררה את זעמם של בכירים במקסיקו ,  אינה משקפת עמדה רשמית .  גורם מדיני אמר לוואלה !  NEWS כי ההתבטאות תסב נזק בארה"ב ובמקסיקו .  הקהילה היהודית במקסיקו דחתה את דברי נתניהו

