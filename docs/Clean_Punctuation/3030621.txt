השר כחלון על חקירות נתניהו : " אני מקבל מתנות רק בחתונה "
 שר האוצר התייחס לראשונה לפרשות שבמרכזן עומד רה"מ . " יש לנתק את אנשי התקשורת מהמדינה .  מעולם לא היה דבר כזה ",  אמר בהתייחסו לחשיפת השיחות של נתניהו עם נוני מוזס .  ח"כ שלח : " מנדלבליט צריך להתחייב שבכל מקרה יפורסמו תמלילי השיחות "
 שר האוצר משה כחלון התייחס הבוקר  ( רביעי )  לראשונה בכנס חיפה למנהיגות לחקירות בנוגע לראש הממשלה בנימין נתניהו . " אני מקבל מתנות רק בחתונה ",  אמר כחלון למראיין אלי לוי ,  בהתייחסות לפרשה 1000 ,  שבמסגרתה עלה חשד לקבלת טובות הנאה מאיש העסקים ארנון מילצ'ן ,  בין היתר בדמות סיגרים יקרים .  כחלון הוסיף : " כל אחד וסגנון החיים שלו .  אני לא מעשן ,  גם לא מרלבורו .  אני לא אעשן סיגרים ,  זה קודם כל מסריח ".  
בנוגע לפרשה 2000 ,  במסגרתה נחשף לכאורה קשר בעייתי בין ראש הממשלה בנימין נתניהו למו"ל  " ידיעות אחרונות "  נוני מוזס ,  אמר כחלון : " יש לנתק את אנשי התקשורת מהמדינה .  מעולה לא היה את הדבר הזה ".  לדברי שר האוצר , " אני לא מתעסק בפוליטיקה כרגע .  לצערי ,  כשהייתי שר התקשורת ,  נוני מוזס לא פנה אליי .  הייתי שר תקשורת ,  יזמתי רפורמה ,  חשבתי שמדינת ישראל צריכה להתנתק מהתקשורת ". 
עוד בוואלה !  NEWS :" מוזס לנתניהו :  'אם נסכים על חוק 'ישראל היום' ,  אעשה הכול שתישאר רה"מ'"חקירת נתניהו :  החשד לטובות הנאה עשוי לכלול עבירה של העלמת מססיגרים יקרים והקלטה בעייתית :  מה אנו יודעים על חקירות נתניהו 
ח"כ עפר שלח  ( יש עתיד )  התייחס היום גם לפרשות ,  ומסר : " אני לא יודע אם בהקלטות השיחות בין נתניהו למוזס יש מספיק כדי להעמיד מישהו לדין .  מה שמונח בפנינו הוא הדלפות לעיתונות ,  לא חומר מקורי ".  לדבריו ,  בקריאה ליועץ המשפטי לממשלה אביחי מנדלבליט לקדם את החקירה בנושא , " כשנגמרו העיכובים ,  הוא צריך להכריע אם יהיה פה כתב אישום או לא ". 
עם זאת ,  הבהיר שלח כי  " ציבורית ,  מה שאנחנו כבר יודעים הוא פרשיה חמורה מאין כמוה .  לכאורה ,  יש לפנינו ראש ממשלה שמתייחס לעיתונים כאל משהו שמספסרים בו כדי להבטיח שלטון ,  ומו"ל של העיתון הגדול בישראל שמוכן לסחור בעמדות של עיתונו למען שרידותו ".  לטענתו , " היועץ המשפטי לממשלה צריך להתחייב ,  שבכל מקרה יפורסמו תמלילי השיחות האלה ,  מיד לאחר ההחלטה אם יהיה כתב אישום .  אחרת ,  יש סכנה לאמונה של הציבור בשלטון ובתקשורת ,  שניים מן המוסדות הבסיסיים של החברה בישראל ".  

השר כחלון על חקירות נתניהו : " אני מקבל מתנות רק בחתונה "
 שר האוצר התייחס לראשונה לפרשות שבמרכזן עומד רה"מ . " יש לנתק את אנשי התקשורת מהמדינה .  מעולם לא היה דבר כזה ",  אמר בהתייחסו לחשיפת השיחות של נתניהו עם נוני מוזס .  ח"כ שלח : " מנדלבליט צריך להתחייב שבכל מקרה יפורסמו תמלילי השיחות "
 
