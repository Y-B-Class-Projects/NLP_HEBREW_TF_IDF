הממשלה אישרה :  העסקה לשחרור שליט תצא לפועל
הממשלה אישרה ברוב של 26 תומכים מול 3 מתנגדים עסקה לשחרורו של החייל החטוף בתמורה לשחרור אסירים פלסטינים .  שליט צפוי להשתחרר בימים הקרובים .  מרואן ברגותי ואחמד סעדאת לא ישוחררו
 ( צילום :  גדעון צנטנר ,  דניאל בוק ,  רותם אזולאי ,  רויטרס .  עריכה :  טל רזניק ,  קריינות :  אביב אברמוביץ' ) 
הממשלה אישרה הלילה  ( רביעי )  ברוב של 26 תומכים מול שלושה מתנגדים את העסקה לשחרור החייל החטוף בעזה ,  גלעד שליט .  ההסכם בין ישראל לחמאס נחתם בימים האחרונים ,  והעסקה צפויה לצאת לפועל כבר בשבוע הבא .  שלושת המתנגדים היחידים לעסקה היו שר החוץ ,  אביגדור ליברמן ,  השר לעניינים אסטרטגיים ,  משה בוגי יעלון ,  והשר לתשתיות לאומיות ,  עוזי לנדאו .  ליברמן לא נכח בדיון עצמו ,  והצביע באמצעות פתק שהשאיר .  מוקדם יותר אמר ,  ליברמן כי  " בלב כבד ,  אך לפי מיטב שיקול דעתי והבנתי את המשמעויות של העסקה ,  אצביע נגד עסקת שליט ".  
עוד על העסקה לשחרור שליט:נתניהו :  העסקה טובה ,  גלעד יחזור הביתה בקרובמשפחת שליט על העסקה : " נשמח רק כשנראה את גלעד"משעל : " אלף אסירים שלנו ישוחררו בתמורה לאחד"השלבים בדרך לשחרור גלעד שליט מהשביבימין קוראים לשרים : " דחו עסקת המוות של ישראל"חמש שנים בשבי :  24 שעות במאהל המחאה
השר לביטחון הפנים ,  יצחק אהרונוביץ' ,  אמר במהלך הדיון כי  " בלב שבור ,  אצביע בעד ".  שר ההסברה יולי אדלשטיין החליט אף הוא לתמוך בעסקה ,  והסביר כי בשל עברו כאסיר ציון ,  הבין את החשיבות לשחרורו של גלעד .  גם ארבעת שרי ש"ס תמכו בעסקה .  יו"ר המפלגה אלי ישי נפגש עם מנהיגה הרוחני של ש"ס הרב עובדיה יוסף במהלך הדיון ,  שהביע את הסכמתו .  לעומתם ,  אמר השר לעניינים אסטרטגיים ,  משה בוגי יעלון ,  כי  " כשמסתכלים על הפנים היפות של משפחת שליט צריך להסתכל גם בפנים של אלה שייפגעו מהעסקה הזאת ". 
השר לענייני מודיעין דן מרידור סיפר בישיבת הממשלה ,  כי בעבר נפגש עם אמו של הנווט השבוי רון ארד ,  בתיה ועם סבו של גלעד שליט צבי שליט . " האנשים האלה משוועים לשולחן הזה שיושיע אותם .  אין להם מישהו אחר מלבד שולחן הממשלה שיכול לסייע להם ".  השר מרידור הוסיף ,  כי בעוד חמאס שיחרר 15% מהאסירים שלו ,  ישראל שיחררה 100% מהאסירים שלה ".  
במהלך הדיון נשמעו סקירות ראשי מערכת הביטחון ,  ראש השב"כ יורם כהן ,  הרמטכ"ל בני גנץ ,  ראש המוסד תמיר פרדו ושליחו המיוחד של ראש הממשלה למשא ומתן דוד מידן .  ראשי מערכת הביטחון הציגו את ההסכם על היבטיו השונים והביעו תמיכתם בו .  ראש הממשלה בנימין נתניהו אמר בדיון : " זוהי החלטה קשה ,  אך מנהיגות נבחנת ברגעים כאלה ,  ביכולת לקבל החלטות קשות .  אני מחזיר את גלעד שליט הביתה ,  להוריו נועם ואביבה ,  לאחיו יואל ,  לאחותו הדס ,  לסבו צבי ולכל עם ישראל ". 
מפרטי העסקה עולה ,  כי חלק מהאסירים  " הכבדים "  אותם דרש חמאס לשחרר יישארו בכלא הישראלי ,  בהם עבדאללה ברגותי ,  מרואן ברגותי ,  איברהים חאמד ,  אחמד סאדעת ,  עבאס א-סייד ,  ג'מאל אבו אל היג'ה וחסן סלאמה .  כמו כן ,  אלו שכן ישוחררו לא יורשו לחזור לשטחי הגדה המערבית ולא יחזרו אל ביתם .  מלשכת נתניהו נמסר ,  כי ראש הממשלה עשה מאמץ גדול כדי לדאוג לכך שעשרות פעילי טרור מסוכנים לא ישוחררו במסגרת העסקה ואם הם ישוחררו לא יחזרו לשטחי הגדה .  השינוי האסטרטגי הזה הוא שתרם מאוד להבשלת העסקה .
 בתוך כך ,  הלילה דווח בסוכנות הידיעות הגרמנית כי גורמי ביטחון במצריים טענו כי שליט כבר הועבר מרצועת עזה ,  דרך מעבר רפיח ,  לקהיר .  עם זאת ,  הדיווחים הוכחשו על ידי חמאס ,  שטענו כי לא ניתן יהיה להעביר את שליט למצרים בטרם תיחתם העסקה באופן סופי ומוחלט .  
נתניהו אמר בפתח ישיבת הממשלה : " הערב אני מביא לממשלה הצעה להצלתו של גלעד שליט ,  כדי להשיבו סוף סוף לאחר חמש שנים ,  ולהחזירו הביתה לישראל .  הבוקר הזמנתי לביתי את נעם שליט ושוחחתי בטלפון עם האם אביבה והסבא צבי ,  ואמרתי להם שאקיים את הבטחתי ואני מחזיר להם את הבן והנכד הביתה .  אני שמח שעמדתי במשימה של פדיון שבויים ואם הכל ילך במשירין ,  גלעד יחזור הביתה בימים הקרובים לחיק משפחתו ועמו ". 
ישראל צפויה לשחרר 1,000 אסירים פלסטינים בעסקה ,  בה היו מעורבים אלוף יוחנן לוקר ,  המזכיר הצבאי של ראש הממשלה ,  דוד מידן ,  השליח המיוחד ,  וראש השב"כ ,  יורם כהן .  העסקה נחתמה בראשי תיבות .  בשלב ראשון ישוחררו 450 אסירים ורק לאחר מכן ישוחררו יתר 550 האסירים .  גורם בחמאס אמר כי כל הקטינים והנשים וישוחררו מהכלא ,  כמו גם 45 אסירים מירושלים ו-6 אסירים מקרב ערביי ישראל .
 על פי החוק ,  הממשלה מחויבת לתת פרק זמן של 48 שעות שבו ניתן יהיה לעתור לבג"ץ נגד אישור העסקה לשחרורו של שליט ,  ונגד שחרור מאות המחבלים הצפויים להשתחרר במסגרתה .  בירושלים צופים שנפגעי טרור יעתרו נגד שחרורם של מי שרצחו את יקיריהם .  לפיכך ,  על פי החוק ,  ניתן יהיה לבצע את העסקה החל מיום שני הבא ,  משום שימי שבת וחגים אינם נכללים במניין שתי היממות המחויבות בחוק .
 שר הביטחון ,  אהוד ברק ,  אמר בישיבת הממשלה כי  " זו ישיבת ממשלה חשובה .  מדובר בהחלטה כואבת וקשה ,  אך בעייני ,  נדרשת וברורה - לשחרר את גלעד שליט ולהחזירו לביתו ולמשפחתו ".  לדברי ברק , " כשר ביטחון ורמטכ"ל לשעבר ,  ברורה לי החובה המוסרית העליונה לעשות כל מהלך ראוי ואפשרי לשחרר את גלעד .  והיום לפנינו מהלך כזה .  זו החלטה שדורשת אומץ לב ,  מנהיגות ,  כושר עמידה ואחריות .  כולנו אחראים ,  אך לראש הממשלה יש טיפת אחריות נוספת וראוי שנזכור שהוא נושא בחלק מהעול לבדו ". 
גם בצד השני מתגאים בהישגים .  יו"ר הלשכה המדינית של חמאס בדמשק ,  חאלד משעל ,  בירך את תושבי רצועת עזה ,  ששילמו ,  כלשונו , " מחיר כבד שהתבטא במעצרים ,  בחיסולים ,  במצור ,  בפלישות ובירי  רק כנקמה על חטיפתו של גלעד שליט ".  משעל ,  שהתייחס לעסקה שנחתמה לשחרור החייל השבוי ,  ביקש להודות לכל הגורמים שהיו מעורבים בתיווך בין ארגונו לישראל ,  בהם  " סוריה ,  קטאר ,  טורקיה וגרמניה ".  כמו כן ,  הוא שיבח את תפקודו של המודיעין המצרי במשא-ומתן ,  ואמר כי מדובר ב"הישג ענק ,  שאינו רק מפלגתי אלא גם לאומי ".  לסיום דבריו ,  הבהיר משעל כי  " עם שמשיג הישג כזה ,  יוכל להשיג הישגים נוספים - בהם שחרור האדמות וזכות השיבה ". 
בהכנת הידיעה השתתפו ניר יהב ,  פנחס וולף ,  אמיר בוחבוט ואריאל נוי
 ( עדכון ראשון :  19:19 ) 

הממשלה אישרה :  העסקה לשחרור שליט תצא לפועל
הממשלה אישרה ברוב של 26 תומכים מול 3 מתנגדים עסקה לשחרורו של החייל החטוף בתמורה לשחרור אסירים פלסטינים .  שליט צפוי להשתחרר בימים הקרובים .  מרואן ברגותי ואחמד סעדאת לא ישוחררו

