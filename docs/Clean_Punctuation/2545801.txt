 " מקורבי נתניהו מאחורי ביטול פגישת מופז-אבו מאזן "
 גורמים ברשות דיווחו כי אבו מאזן ביטל פגישתו עם המשנה לראש הממשלה בשל התנגדות בציבור .  גורם בירושלים טוען כי  " מקורבים לנתניהו "  מאחורי המהלך ,  עקב מחלוקת סביב חוק טל
מה עומד מאחורי ביטול הפגישה המתוכננת בין יו"ר הרשות הפלסטינית אבו מאזן ,  למשנה לראש הממשלה מופז ?  בעוד שברשות אומרים כי אבו מאזן ביטל את הפגישה בשל  " התנגדות ברחוב הפלסטיני ",  בישראל עורר ביטול הפגישה המתוכננת חילופי האשמות בין ראש הממשלה למשנהו ,  על רקע המתיחות בסוגיית החלופות לחוק טל .  גורם בירושלים סיפר היום  ( שבת )  לוואלה !  חדשות כי מאחורי ביטול הפגישה עומדים בין היתר דווקא  " מקורבים מאוד לראש הממשלה נתניהו ".  לדברי הגורם ,  הדבר מעיד על עומק המשבר בין מופז לנתניהו ,  בסוגיית המסקנות המתגבשות של ועדת פלסנר ,  הבוחנת חלופות לחוק טל .  
בסביבת נתניהו דחו כל קשר לביטול הפגישה ,  והדגישו כי הפגישה אכן בוטלה בשל הלחץ ברחוב הפלסטיני .  גורם מדיני בסביבת ראש הממשלה תקף בחריפות את הטענות : " מביך שיש אנשים בסביבת מופז שמנסים לטעון שיש קשר בין חוק טל לביטול פגישה עם אבו מאזן .  זו טענה שהומצאה רק אחרי שהפלסטינים כבר הודיעו שהפגישה מבוטלת ,  בעקבות הפגנות ברמאללה נגד קיומה ".  
אתמול נפגשו נתניהו ומופז לדיון בנושא הסנקציות האישיות שיוטלו על צעירים חרדים שיתחמקו מגיוס צה"ל ,  כחלק מהמתווה המתגבש של הוועדה .  בשיחות לא הושגה כל פריצת דרך ,  שכן מופז עמד על כך שההמלצות יכללו אחריות אישית כלפי המיועדים לגיוס מהציבור החרדי ,  ולא רק סנקציות נגד הישיבות בדמות פגיעה בתקציביהן .  
בסביבת מופז אמרו לאחר הפגישה כי  " ההתרשמות היא שאנחנו בדרך למשבר קואליציוני .  זאת לא התעקשות לשם התעקשות ,  אם לא יהיו סנקציות - עתיד החוק יהיה כמו חוק טל ".  לדברי מקורבי מופז , " המדדים להצלחת החוק הן הגדלת ההשתתפות בנטל ומבחן הביצוע של מסקנות הוועדה .  אנחנו עושים הכל כדי שההמלצות ילוו בסנקציות אישיות ".  בסביבתו של יו"ר קדימה אף העריכו כי המלצות ועדת פלסנר יוגשו בשבוע הקרוב ,  ביום רביעי או חמישי ,  וכי ההכרעה תיפול במשולש נתניהו-מופז-ברק .
 מוקדם יותר אמר גורם בכיר בפת"ח לסוכנות הידיעות הפלסטינית כי פגישתם של אבו מאזן ומופז נדחתה למועד בלתי ידוע .  לדברי הגורם ,  הפגישה נדחתה ממספר סיבות ,  בהן גם ההתנגדות ברחוב הפלסטיני לפגישה .  הוא בירך את אבו מאזן על כך ש"הפגין כבוד לעמדת העם ",  והוסיף כי  " על העולם להבין את הלחץ העצום שלו נתון אבו מאזן לאור המשך הבנייה הישראלית בהתנחלויות ,  המשך המעצרים והריסת הבתים בשטחים ".  הציבור הפלסטיני הגיב בחומרה לנוכח הידיעות לפגישה בין מופז לאבו מאזן ,  שהייתה אמורה להתקיים ברמאללה מחר .  צעירים רבים אף תכננו להפגין מחוץ למשרדי הרשות במהלכה .
 בלשכת ראש הממשלה וכן בסביבתו של המשנה לראש הממשלה שאול מופז שמרו עד היום על שתיקה תקשורתית בנוגע לפגישה ,  וסירבו להתייחס לכל מידע בעניין ,  שיצא בעיקרו מפי דוברים פלסטינים .  עם זאת ,  בשבועות האחרונים אמר מופז בכמה הזדמנויות כי הוא מעונין להיפגש עם אבו מאזן ,  וכי הוא רואה בכניסת קדימה לקואליציה הזדמנות לחידוש התהליך המדיני ,  מסר שהעלה גם בפגישותיו עם הנשיא האמריקאי אובמה ומזכירת המדינה קלינטון בוושינגטון באמצע החודש .
 בחודשים האחרונים ,  מאז הוכרזו השיחות בין ישראל לפלסטינים בעמאן כ"כישלון ",  קיים יוצעו המיוחד של נתניהו ,  עורך הדין יצחק מולכו ,  ערוץ שקט למגעים שוטפים ועדכונים הדדיים עם יו"ר צוות המשא ומתן הפלסטיני ,  סאיב עריקאת .  במהלך החודשים האחרונים קיימו השניים מספר פגישות ,  בין היתר לקראת חילופי האגרות בין נתניהו לאבו מאזן במאי האחרון ,  וכך במסגרת המגעים לסיום שביתת הרעב של הפלסטינים בחודש שעבר . 

" מקורבי נתניהו מאחורי ביטול פגישת מופז-אבו מאזן "
 גורמים ברשות דיווחו כי אבו מאזן ביטל פגישתו עם המשנה לראש הממשלה בשל התנגדות בציבור .  גורם בירושלים טוען כי  " מקורבים לנתניהו "  מאחורי המהלך ,  עקב מחלוקת סביב חוק טל

