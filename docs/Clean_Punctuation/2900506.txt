משרד המשפטים :  אין מניעה להוצאת התנועה האיסלאמית מחוץ לחוק
חוות דעת משפטית מטעם יהודה וינשטיין קובעת כי שר הביטחון יכול להכריז על התנועה כ"התאחדות בלתי מותרת "  בעקבות התנהלות מנהיגיה ,  בראשם השייח ראאד סלאח .  נתניהו והקבינט ידונו בנושא בימים הקרובים
אין מניעה משפטית להוצאת התנועה האיסלאמית מחוץ לחוק  כך קובעת חוות דעת משפטית מטעם היועץ המשפטי לממשלה יהודה וינשטיין ,  שנכתבה בימים האחרונים על רקע גל הטרור הנוכחי .  לוואלה !  NEWS נודע כי לפי המסמך יכול שר הביטחון משה יעלון לקבוע כי מדובר ב"התאחדות בלתי מותרת ".  זאת ,  בעקבות התנהלות ראשי התנועה ,  ובהם השייח ראאד סלאח ,  ובכלל זה פעולותיה בעניין הר הבית וההסתה נגד ישראל .  
ההחלטה בנושא  אם להכריז על התנועה כבלתי חוקית או לא  עוברת עתה לפתחו של ראש הממשלה בנימין נתניהו והקבינט המדיני-ביטחוני .  הם צפויים לדון על כך בימים הקרובים .  
במערכת הביטחון רואים בתנועה האיסלאמית גורם משמעותי בגל הטרור הנוכחי ,  וככתובת להסתה נגד ישראל שכותרתה : " אל-אקצא בסכנה ".  בין היתר התקיימו ישיבות בנושא בשיתוף עם גורמי שב"כ ,  שקשרו בין התנועה ואנשי להפגנות אלימות ברחבי הארץ ואנשי המורביטאן והמורביטאת ,  הפועלים במתחם הנפיץ על מנת למנוע מיהודים לעלות למקום והוצאו מחוץ לחוק ,  וכן נבחנו התבטאויותיהם של ראשי התנועה ,  בדגש על אלו של הפלג הצפוני .  
לקריאה נוספת:נתניהו הנחה לפעול להוצאת התנועה האיסלאמית מחוץ לחוקסגנו של ראאד סלאח : " נתניהו מצית מלחמה עם 1.6 מיליארד מוסלמים"השיח ראאד סלאח : " גם אם אכנס לכלא אמשיך להגן על אל-אקצא "  
לאחר בחינה של גורמי משפט בכירים הוחלט כי אין מניעה להכרזה על התנועה כהתאחדות בלתי מותרת ,  הכרזה שתאפשר פעולות אכיפה שונות נגד התנועה ובהם החרמת כספים וחקירת חברי הארגון בחשד לחברות בה .  לדברי גורם מדיני ,  במהלך גל הטרור הנוכחי נראה כי המערכת המשפטית כולה מסייעת רבות למימוש החלטות שונות של המערכת המדינית בעניין המאבק בהסתה ובמבצעי הפיגועים .
 בתוך כך ,  בית המשפט המחוזי בירושלים צפוי לפסוק מחר בערערו של סלאח .  בית משפט השלום גזר עליו 11 חודשי מאסר בפועל בגין הסתה לאלימות וטרור בעקבות דרשה שנשא במזרח העיר ב-2007 .  בפרקליטות מבקשים לגזור על סאלח מאסר ממושך .  

משרד המשפטים :  אין מניעה להוצאת התנועה האיסלאמית מחוץ לחוק
חוות דעת משפטית מטעם יהודה וינשטיין קובעת כי שר הביטחון יכול להכריז על התנועה כ"התאחדות בלתי מותרת "  בעקבות התנהלות מנהיגיה ,  בראשם השייח ראאד סלאח .  נתניהו והקבינט ידונו בנושא בימים הקרובים

