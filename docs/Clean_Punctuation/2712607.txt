נתניהו בא לביקור פתע בעמאן ונפגש עם המלך עבדאללה
השניים נפגשו לאחרונה בסוף 2012 כדי לדון בנשק הכימי של סוריה .  לפי פרסום רשמי בירדן ,  הם דנו הבוקר במו"מ עם הפלסטינים .  אמש אמר נתניהו ש"האחים המוסלמים "  הם אויב משותף "
 ראש הממשלה בנימין נתניהו בא לביקור פתע בעמאן ונפגש עם עבדאללה ,  מלך ירדן .  סוכנות הידיעות הרשמית  " פטרה "  דיווחה כי השניים דנו בהתפתחויות מדיניות ,  בהסכמים כלכליים ובתהליך השלום עם הפלסטינים .  
כעבור כמה שעות ואחרי שובו של רה"מ לישראל ,  גם בירושלים אישרו את הפרסום בדבר הנסיעה לעמאן .  לשכת רה"מ הודיעה כי  " נתניהו הדגיש את התפקיד החשוב שממלאת ירדן והמלך עבדאללה במאמצים להביא להסכם ",  וכי  " נתניהו הדגיש שישראל שמה דגש על סידורי הביטחון ובכלל זה על האינטרסים הירדניים בכל הסכם עתידי ". 
אמש ,  אמר נתניהו במכללה לביטחון לאומי כי  " מדינות ערב מבינות שישראל אינה האויב שלהן ,  אלא שותפה למאבק נגד שני איומים - איראן והאחים המוסלמים ".  
 
לאחרונה התרבו הדיווחים על כך שישראל מהדקת את קשריה הביטחוניים עם חלק עם חלק ממדינות ערב ,  על רקע חשש משותף מהישגיה הדיפלומטיים של איראן .  בחודש נובמבר 2013 ,  גורמים בכירים מישראל באו לירדן כדי להתייעץ עם עמיתיהם בממלכה בסוגיות שונות .  בראש המשלחת עמד היועץ לביטחון לאומי ,  יוסי כהן .  גם הנשיא פרס ביקר כמה פעמים בעמאן ונפגש עם המלך .  
בחודש דצמבר 2012 אישרו גורמים בישראל כי נתניהו נסע לירדן ונפגש בחשאי עם המלך עבדאללה .  הפגישה עסקה במצב הביטחוני המידרדר בסוריה ובחששות לגבי הנשק הכימי במדינה .  
בחודש מרץ 2013 ,  אמר המלך עבדאללה כי  " שעון החול של הסכם שלום בין הישראלים והפלסטינים עומד להסתיים ".  בראיון שהתפרסם עמו באתר  " אטלנטיק ",  אמר המלך לג'פרי גולדברג כי  " זה עלול להיות מאוחר מדי לפתרון שתי המדינות "  וכי הוא מודאג שהזמן כבר מאחורינו ". 
בהכנת הידיעה השתתף אמיר תיבון .
 
נתניהו בא לביקור פתע בעמאן ונפגש עם המלך עבדאללה
השניים נפגשו לאחרונה בסוף 2012 כדי לדון בנשק הכימי של סוריה .  לפי פרסום רשמי בירדן ,  הם דנו הבוקר במו"מ עם הפלסטינים .  אמש אמר נתניהו ש"האחים המוסלמים "  הם אויב משותף "
 
