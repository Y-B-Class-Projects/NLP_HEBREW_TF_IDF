נתניהו בדילמה :  כסף מאירופה או חיבוק למתנחלים ? 
ראש הממשלה יצטרך להחליט בימים הקרובים אם לצרף את ישראל לפרויקט המחקר והפיתוח של האיחוד האירופי למרות החרם על ההתנחלויות ,  או לסכן מענקים בגובה מאות מיליוני שקלים
צפו בהתייחסות נתניהו לחרם האירופי לפני כשבועיים 
ההנחיה החדשה של האיחוד האירופי בנושא ההתנחלויות הציבה את ישראל עד כה בעיקר בפני מבוכה דיפלומטית ,  אך כעת מתחילים להרגיש בירושלים גם את ההשלכות המעשיות שלה .  כתוצאה מהחלטת האיחוד להחרים את ההתנחלויות ,  ייאלץ ראש הממשלה בנימין נתניהו להכריע בימים הקרובים בדילמה לא פשוטה :  האם לפתוח כמתוכנן במגעים לצירוף ישראל לתכנית המחקר והפיתוח של האיחוד האירופי למרות החרם על ההתנחלויות ,  או לדחות את ההצטרפות לתכנית היוקרתית  ולהעמיד בסכנה מענקי מחקר בגובה מאות מיליוני שקלים .  ישיבה בנושא בהשתתפות ראש הממשלה ,  שר הכלכלה נפתלי בנט וסגן שר החוץ זאב אלקין ,  צפויה להתכנס בימים הקרובים .  
המגעים הרשמיים בין ישראל לאיחוד האירופי בנוגע לתכנית המחקר והפיתוח  " אופק 2020 "  אמורים להתחיל בעוד תשעה ימים בדיוק ,  ביום רביעי ה-14 באוגוסט .  את הצד הישראלי בשיחות אמור לייצג הדיפלומט מרסל שאטון ,  שעומד בראש המינהלת לשיתוף פעולה בין ישראל לאיחוד האירופי  ( ISERD )  .  מן הצד האירופי ישתתפו נציגים מנציבות האיחוד האירופי בבריסל .  
עד לאחרונה ,  מפגש בסדר גודל כזה בין פקידים משני הצדדים ,  לא היה עולה לכותרות .  אלא שהחלטת האיחוד האירופי לחייב את ישראל לחתום על סעיף שמחריג את ההתנחלויות מכל הסכם בין הצדדים ,  הפכה את הסיטואציה למורכבת הרבה יותר .  לסבב הדיונים הקרוב יגיע הנציג הישראלי רק לאחר שהדרגים הבכירים ביותר בירושלים יכריעו האם ישראל תסכים לקחת חלק בתכנית ,  או תימנע מהצטרפות בגלל החרם על ההתנחלויות .  
במידה וישראל תחליט לדחות את המשא ומתן על צירופה לתכנית בשל הסתייגותה מהסעיף המחרים את ההתנחלויות ,  המחיר הכלכלי עשוי להיות כבד .  הסכום המדויק שישראל תרוויח מהצטרפות לפרויקט אינו ידוע ,  אך לשם השוואה ,  במסגרת פרויקט המחקר והפיתוח הקודם של האיחוד האירופי  פרויקט FP7 ,  ישראל השקיעה כחצי מיליון יורו וקיבלה בתמורה יותר מ-630 מיליון ,  כלומר 'רווח נקי' של יותר ממאה מיליון יורו לטובת המחקר המדעי בישראל .  גורמים מקצועיים מעריכים כי הצטרפות ל"אופק 2020 "  תניב סכומים גדולים עוד יותר .  
באופן רשמי ,  החלטת האיחוד האירופי נגד ההתנחלויות אמורה להיכנס לתוקף בתחילת 2014 ,  אך בירושלים מקווים שהתאריך יידחה בשל פתיחת המשא ומתן המדיני בין ישראל לרשות הפלסטינית .  גורם מדיני ישראלי העריך בשיחה עם וואלה !  חדשות כי האירופים לא מעוניינים להצטייר כמי שמחבלים במאמצי השלום שמובילה ארה"ב ,  ולכן יהיו פתוחים לדיאלוג עם ישראל בנושא .  
רמז לאפשרות שהאיחוד ידחה את יישום ההחלטה עלה גם בשבוע שעבר ,  במהלך ביקורו של נשיא המדינה שמעון פרס בליטא ,  שמכהנת כרגע כנשיאה התורנית של האיחוד האירופי .  פרס ערך מסיבת עיתונאים משותפת עם נשיאת ליטא דליה גריבאוסקאיטה וביקש ממנה לפעול לדחיית ההחלטה .  גריבאוסקאיטה השיבה כי תעלה את הנושא לדיון במפגש הבא של שרי החוץ של האיחוד ,  אלא שהמפגש הזה צפוי להתקיים רק לקראת סוף החודש  יותר משבוע לאחר תחילת הדיונים בנוגע להצטרפות ישראל לתכנית המחקר והפיתוח .  גורם במשרד החוץ אמר בתגובה כי התחושה בירושלים היא שהאירופים  " גוררים רגליים ומושכים זמן "  בסוגיה הזו .  
לפני כשבועיים פורסם בוואלה !  חדשות כי שר הביטחון משה  ( בוגי )  יעלון הנחה את מתאם פעולות הממשלה בשטחים ,  האלוף איתן דנגוט ,  להקפיא את כל שיתופי הפעולה בין צה"ל לאיחוד האירופי בשטחי הגדה המערבית .  הצעד ,  שיפגע בעיקר בפרויקטים של האיחוד האירופי לרווחת האוכלוסייה הפלסטינית ,  מהווה את התגובה היחידה עד כה של ישראל להחלטה האירופית .  גורם מדיני ישראלי אמר אמש כי כרגע אין כל שינוי במדיניות של משרד הביטחון בנושא ,  וכי ישראל ממשיכה להקפיא את הפרויקטים המשותפים עם האירופים עד להודעה חדשה .  
לקריאה נוספת:האיחוד האירופי :  מודאגים מהקפאת הפרויקטים בשטחיםנסראללה :  על אירופה להגדיר את צהל כארגון טרורהמאמץ האירופי :  לסמן מוצרי ההתנחלויות עד סוף 2013 

נתניהו בדילמה :  כסף מאירופה או חיבוק למתנחלים ? 
ראש הממשלה יצטרך להחליט בימים הקרובים אם לצרף את ישראל לפרויקט המחקר והפיתוח של האיחוד האירופי למרות החרם על ההתנחלויות ,  או לסכן מענקים בגובה מאות מיליוני שקלים

