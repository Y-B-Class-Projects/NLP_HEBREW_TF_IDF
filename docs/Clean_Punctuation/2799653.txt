 " מר ביטחון "?  תם עידן השקט של נתניהו
ראש הממשלה נהג להתהדר בזמן כהונתו ביציבות ביטחונית ,  אבל כעת ,  עם ההסלמה בירושלים ו"צוק איתן "  - גם הקלף הזה נשמט מידיו .  יחד עם המצב הכלכלי הרעוע ,  לא פלא שהתמיכה בו בשפל .  וגם :  למה בנט חשב שסער  " יריב "? 
כשראש הממשלה בנימין נתניהו הגיע בשנה שעברה להופעת אורח נדירה ב"ארץ נהדרת ",  הוא נשאל ,  אחרי כל הבדיחות המתבקשות ,  מהי המורשת שהוא משאיר אחריו .  ראש הממשלה הרהר רגע ,  והשיב : " שומר ביטחון ישראל ".  ואכן ,  מאז שנת 2009 מכהן נתניהו ברצף ,  והימים היו ברובם המכריע רגועים למדי . " לא יצאנו למלחמות מיותרות .  לא יצאנו למלחמות בכלל ",  עקץ את האופוזיציה דאז בראשותה של ציפי לבני באחד הדיונים בכנסת הקודמת .
 הישגיו של נתניהו בתחום הביטחוני ,  והעובדה שהשנים 2009- 2013 היו מהשקטות ביותר שידעה ישראל מאז הקמתה ,  אפשרו לו להשתיק כל ביקורת על חוסר התפקוד שלו בתחום החברתי-כלכלי . " קודם כל צריך להבטיח את החיים עצמם ,  ורק אחר כך להתעסק באיכות החיים ",  נהג ראש הממשלה לשנן את המנטרה בכל עת שעלו לדיון מחירי הדירות ,  המסים הגבוהים ,  יוקר המוצרים בסופרמרקט ,  עמלות הבנקים השערורייתיות ,  ובקיצור כל מה שמעניין בן אדם שמנסה לסגור את החודש בישראל .
 סיעת יחיד :  כל הטורים
בחודשים האחרונים משהו משתנה .  אובדן תחושת הביטחון בירושלים ,  שלה קיבלנו שוב תזכורת רק אתמול עם פיגוע הדריסה - היא כבר מזמן לא תולדה של אירוע בודד ,  אלא מציאות מתמשכת שקשה לראות את סופה .  צרפו לכך את מבצע  " צוק איתן ",  שהסתיים בתחושה חמוצה של חוסר הכרעה ,  ועם משא ומתן עקיף עם חמאס  ( בניגוד מוחלט לכל האידיאולוגיה של נתניהו )  - ותקבלו ראש ממשלה שאינו יכול להתהדר לא בהישגים בתחום המדיני-ביטחוני ,  ולא בתחום הכלכלי-חברתי .  סיסמת הבחירות של נתניהו ב-1996 הייתה : " אין שלום ,  אין ביטחון ,  אין סיבה להצביע פרס ".  לו הבחירות היו נערכות מחר ,  יריביו הפוליטיים ודאי היו שולפים אותה מהבוידעם ועושים בה  " שימוש עצמי ".  
עם זאת ,  הבחירות לא ייערכו מחר ,  וככל שזה תלוי בנתניהו ,  יש לדחות אותן ככל הניתן ,  על אף שהקואליציה עושה קולות התפרקות כבר כמה חודשים .  ההידרדרות במצב הביטחוני הביאה גם להידרדרות בשביעות הרצון ממנו .  רק 30% מן הציבור אמרו שלשום בסקר שהוצג בחדשות 2 כי הם מרוצים מתפקודו .  עם נתונים כאלה אין מה למהר ללכת לבחירות ,  גם אם אין מי שמסתמן כמתחרה רציני מולו על תפקיד ראש הממשלה הבא .
 עוד ידיעות פוליטיות-מדיניות בוואלה !  חדשותמצרים לישראל :  המתיחות בהר הבית - סכנה להידרדרות אזוריתטיבי בפרלמנט האירופי : " ח"כ מירי רגב - פירומנית"שר החוץ הדני לוואלה !  : " אין קשר בין ביטחון להתנחלויות "
 זה לא מקרי ,  שלפני כשבועיים איימו בסביבתו כי קידום הצעת חוק ישראל היום עלול לפרק את הקואליציה ולהביא לבחירות חדשות ,  והנה השבוע נשמעו כבר קולות אחרים ,  פייסניים יותר ,  שמבהירים כי  " זה לא אסון אם ההצעה תעבור קריאה טרומית ".  ואם כבר הזכרנו את הצעת החוק הנפיצה - לפחות בגזרה הזו נתניהו יכול להיות רגוע לעוד שבוע אחד . " שותפיו "  לקואליציה מתקשים לגייס לה רוב בשלב הזה ,  גם אם יש סיכוי סביר שיצליחו בסופו של דבר .  השבוע הם עשו הכול כדי להעביר את החוק במליאת הכנסת בקריאה טרומית ,  אבל ספירת האצבעות הראתה שהם לא בכיוון .  כמו נס משמיים באה להם החלטת יו"ר הכנסת להוריד מסדר היום את שלב החקיקה אתמול ,  בגלל טקס הזיכרון ליצחק רבין .  אחרת ,  הם ככל הנראה היו נאלצים לדחות את ההצעה בשבוע מיוזמתם .  
פרישתו של גדעון סער מהחיים הפוליטיים היא מתנה ענקית לנתניהו :  גם אחד האנשים הבודדים שאיים על ראשות הליכוד פינה את הדרך ,  וגם סבב התיקים בעקבותיו יביא לכך שתיק התקשורת - החשוב לנתניהו במיוחד ,  יחנה אצלו תקופה ארוכה .  בתקופה של דיונים על רפורמות ,  רישיונות וזיכיונות זה אף פעם לא יכול להזיק .  אך כדי להגיע לאותו רגע שבו יכול היה לנשום לרווחה ,  נאלץ נתניהו לספוג לא מעט רגעי מבוכה .  
טקס הפרידה בכנסת מהשר גדעון השר היה אירוע בלתי נשכח .  לא בכל יום עוצרת הכנסת את פעילותה על מנת להיפרד יפה כל כך משר שהחליט לקחת פסק זמן מהחיים הפוליטיים .  יום חגו של סער היה גם יום החג של כמה מיריבי נתניהו ,  וכך קיבלנו אירוע עמוס ברגעים לפנתיאון .  זה התחיל בכך שבישיבת הממשלה ראש הממשלה התעלם מהעובדה שאחד מבכירי שריו פורש מהחיים הפוליטיים .  לא דברי ברכה בפוטו-אופ ,  לא סעיף של דברי תודה בחלק הסגור של הישיבה .  כלום .  
בכנסת ,  דווקא כן תוכנן אירוע כזה .  סער התבקש לבחור נציג מהאופוזיציה ונציג מהקואליציה שיברכו אותו בדברי פרידה .  סער החליט לבחור ,  במידה בלתי מבוטלת של ציניות  ( אם שמים בצד את יולי אדלשטיין ,  חבר הליכוד שבירך מעצם תפקידו כיו"ר הכנסת )  את נפתלי בנט מהקואליציה ואת יצחק הרצוג מהאופוזיציה .  שניים ,  שהם לא מגדולי ידידיו של ראש הממשלה ,  ואשר אחד מהם מתחרה עם נתניהו על הנהגת הימין .  נתניהו קיבל מידע מודיעיני על האירוע ,  והבין כמה רע זה ייראה אם שני יריביו יברכו את סער ,  ולא הוא .  חצי שעה לפני פתיחת הישיבה הוא פנה ללשכת יו"ר הכנסת וביקש מיוזמתו להשתחל לרשימת הדוברים - כאמור מבלי שהוזמן לעשות כן .  
הנאום של חתן השמחה עצמו היה חד ומלא עקיצות כלפי ראש הממשלה . " המבחן הוא לא הניהול השוטף ,  אלא מה השארת אחרייך .  צריך לדבר פחות ולעשות יותר ,  ואסור לדרוך במקום .  אני הייתי בתנועה כל הזמן ",  אמר שר הפנים הפורש ברמיזה שאין עבה ממנה .  גם בשלב התודות בנאומו פנה לאדלשטיין הרצוג ולבנט כאל  " ידידי "  ו"חברי ",  ואילו לנתניהו הגיע אחרון ,  והסתפק ב"תודה לראש הממשלה נתניהו שנתן לי אמון לכהן בשני תפקידים שונים ".  רגעי המבוכה לא הפסיקו להתעלות האחד על השני ,  ושברו שיא נוסף בתום האירוע ,  כאשר טור ארוך של שרים וחברי כנסת עמד בתור להתחבק עם סער .  נתניהו לא ידע מה לעשות עם עצמו .  האם לצאת מהאולם בלי לומר שלום ?  לעמוד בתור כמו כולם ?  אחרי דקות ארוכות שבהן עמד מהצד עם ידיים בכיסים החליט שהוא הולך על זה ,  וניגש להחליף צ'אפחה ידידותית עם סער .  מותר להניח בזהירות שזו לא הפעם האחרונה שהשניים האלה ייפגשו .  
אחד החוקים הדרמטיים ביותר שהונחו בכנסת ה-19 עומד לעלות ביום ראשון הקרוב לוועדת השרים לחקיקה ,  במהירות שיא ,  ואחרי עבודה מאומצת מאחורי הקלעים .  ביום שלישי השבוע פורסם בוואלה !  חדשות כי שדולת ארץ ישראל בכנסת הגישה את  " חוק הנורמות ",  המבקש להחיל את כל חוקי הכנסת גם ביהודה ושומרון באמצעות צווים .  על ההצעה חתומים בכירי חברי הכנסת בקואליציה :  יו"ר הקואליציה זאב אלקין ,  קודמו בתפקיד ,  יריב לוין ,  יו"ר סיעת הבית היהודי איילת שקד וחברת סיעתה ,  אורית סטרוק ,  יו"ר ועדת החוקה דוד רותם ,  ונציגים נוספים מש"ס ומיהדות התורה .  
בימים האחרונים הפעילו היוזמים לחץ גדול על השרים לתמוך בחוק ,  ועשו סבב שיחות עם השרים יובל שטייניץ ולימור לבנת ,  החברים בוועדה .  מהשר ארדן ,  שצפוי להיות בחו"ל ,  ביקשו להשאיר פתק הצבעה כך שקולו ייספר ,  ואילו שר הביטחון משה יעלון התבקש שעמדת מערכת הביטחון בישיבה תתמוך בחוק .  הסיכויים נראים טובים .  לבני ולפיד ,  כהרגלם ,  שותקים בינתיים .  
גם בנט רשם השבוע רגע משעשע לפרוטוקול .  כששר הכלכלה עלה לברך את סער ביום שני הוא החמיא לו , " למרות שאנחנו מסיעות יריבות ".  אריה דרעי תפס את הראש . " איזה יריבות ?  אתם בקואליציה !  ".  בנט לא התבלבל : " יריבות בקואליציה .  יש דבר כזה ". 
לפניות לכתב עמרי נחמיאס - omri_n@walla.net.il  

" מר ביטחון "?  תם עידן השקט של נתניהו
ראש הממשלה נהג להתהדר בזמן כהונתו ביציבות ביטחונית ,  אבל כעת ,  עם ההסלמה בירושלים ו"צוק איתן "  - גם הקלף הזה נשמט מידיו .  יחד עם המצב הכלכלי הרעוע ,  לא פלא שהתמיכה בו בשפל .  וגם :  למה בנט חשב שסער  " יריב "? 

