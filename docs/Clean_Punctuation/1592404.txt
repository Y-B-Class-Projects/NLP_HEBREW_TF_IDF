נתניהו יוצא למלחמה בנפט הערבי
בדיון עם השר להגנת הסביבה אמר ראש הממשלה ,  כי על ישראל לפתח תחליפי אנרגיה לנפט ,  שמרוכז  " בידיים הלא נכונות ".  ארדן :  המשק הישראלי צריך לעבור מהפכה ירוקה 
" הבעיה האסטרטגית של מדינת ישראל היא בראש ובראשונה ריכוזו של הנפט בידיים הלא נכונות ,  וחלוקה לא נכונה של העושר בעולם .  אם נפתח תחליפי אנרגיה לנפט ,  נוכל לשנות את מאזן האנרגיה העולמי ".  כך אמר היום  ( ראשון )  ראש הממשלה בנימין נתניהו במהלך פגישה שקיים עם השר להגנת הסביבה גלעד ארדן .
 נתניהו אמר לארדן ,  כי הוא  " מוכן לגייס כסף ממשלתי ופרטי כדי לעודד את המחקר והפיתוח בתחום מציאת תחליפים לנפט .  המקור הכי זמין לכך נמצא אצלנו בשפע  אור השמש ,  האנרגיה הסולארית ".  
ארדן דן בפגישתו עם נתניהו בצורך להפחית את פליטות גזי החממה של ישראל ,  צורך אותו הגדיר השר  " אסטרטגי ".  כמו כן דנו השניים בהיערכות הממשלה והמשק למעבר לכלכלה המבוססת על ייצור אנרגיה נקייה .
" נדרשת מהפכה במשק הישראלי במעבר לכלכלה ירוקה תוך שיתוף הסקטור הפרטי והממשלתי שיתמרץ פיתוח ידע וטכנולוגיות ויאפשר הובלה ישראלית בהתמודדות עם האתגרים הסביבתיים ",  אמר ארדן . " מהפכה זו תאפשר בנוסף גם צמיחה ותעסוקה המבוססות על כלכלה ירוקה ".  
בנוסף ,  ציין השר ארדן בפני ראש הממשלה כי  " כל עוד ישראל לא מקבלת על עצמה מחויבות להפחתת פליטות גזי חממה ,  היא עלולה להיתפס על ידי המדינות המתפתחות כמי שאינה בת שיח בתחום הסביבתי ,  דבר שיפגע ביכולתנו להצטרף למדינות ה -OECD ,  ולכן עלינו לקבל על עצמנו לקראת ועידת קופנהגן מחויבויות הפחתה שאפתניות בהתאם ליכולת הישראלית ". 
בתום המפגש הנחה ראש הממשלה את מנכ"ל משרדו ,  אייל גבאי ,  לגבש בתוך כחודש תוכנית עבודה לארבע השנים הקרובות ,  שתציג את הצעדים הנדרשים להפחתת פליטות גזי חממה .  כמו כן הורה ראש הממשלה לצוותו לסקור בפניו את הטכנולוגיות הישראליות שיש בכוחן להיות ראש חץ עולמי במאבק בפליטות הגז .
 
נתניהו יוצא למלחמה בנפט הערבי
בדיון עם השר להגנת הסביבה אמר ראש הממשלה ,  כי על ישראל לפתח תחליפי אנרגיה לנפט ,  שמרוכז  " בידיים הלא נכונות ".  ארדן :  המשק הישראלי צריך לעבור מהפכה ירוקה

