הגישור פוצץ :  שרה נתניהו והעוזרת ישובו לבית הדין
התביעה בסך 300 אלף שקלים שהגישה העוזרת לשעבר של משפחת נתניהו ,  חוזרת לפתחו של בית הדין לעבודה בחיפה .  הליך הגישור בין הצדדים הסתיים לאחר פגישה אחת בלבד
הליך הגישור בין רעיית ראש הממשלה שרה נתניהו לבין העוזרת של משפחת נתניהו לשעבר ליליאן פרץ לא צלח ובעקבות כך הוחלט כי הצדדים ישובו להתדיין בחודש הבא בבית הדין .  כך נמסר היום  ( שלישי )  מבית הדין האזורי לעבודה בחיפה .  פרץ הגישה בחודש מרץ 2010 תביעת פיצויים נגד שרה נתניהו בסך 300 אלף שקלים ,  לאחר שפוטרה מתפקידה כעוזרת בבית הפרטי של משפחת נתניהו בקיסריה .  
בתחילה הציע נשיא בית הדין ,  השופט רמי כהן ,  לשמש כמגשר בין הצדדים ואלו נענו להצעה .  אלא שלאחר מספר דיונים ,  התברר שהגישור לא הצליח והתיק הועבר לטיפולה של השופטת עפרה ורברנר שהמליצה אף היא על הליך הגישור שבראשו יעמוד פרופ' מוטי מירוני  מי שהצליח לאחרונה לגשר בהצלחה בין הרופאים המתמחים לבין משרד האוצר .  
במסגרת זו נוהלה ישיבת גישור אחת בלבד ולאחר שהפערים נותרו בעינם ,  פוצץ לפני כשבועיים הליך הגישור .  פרקליטה של פרץ ,  עורך הדין אסף שרעף ,  אמר כי  " בית הדין האזורי לעבודה בחיפה העניק לגברת שרה נתניהו שתי הזדמנויות לפתור את הסכסוך מחוץ לבית המשפט ולשלם את זכויותיה של ליליאן פרץ בדין ,  אך גברת נתניהו עומדת על גרסתה כי אינה חייבת דבר ". 
לפני כשלושה חודשים העניקה פרץ ראיון לערוץ 2 ,  לאחר שעובדת שסעדה אז את שמואל בן ארצי ,  אביה המנוח של שרה נתניהו ,  פוטרה מעבודתה .  פרץ סיפרה בראיון על היחס המחפיר שקיבלה לטענתה משרה נתניהו במהלך כל שעות עבודתה .  לדבריה , " מי שלא עבד בסביבתה של נתניהו ותחת הלחצים שהפעילה לא יבין זאת .  אני מכירה את ההרגשה של המטפלת שפוטרה ,  הרי עברתי את אותו ההליך שהיא עברה ". 

הגישור פוצץ :  שרה נתניהו והעוזרת ישובו לבית הדין
התביעה בסך 300 אלף שקלים שהגישה העוזרת לשעבר של משפחת נתניהו ,  חוזרת לפתחו של בית הדין לעבודה בחיפה .  הליך הגישור בין הצדדים הסתיים לאחר פגישה אחת בלבד

