נתניהו : " העברנו מסר ברור לחמאס ,  ואם צריך - נרחיב הפעולה "
 ראש הממשלה התייחס למבצע  " עמוד ענן "  בעזה ,  ואמר : " שום מדינה לא הייתה מוכנה להסכים לטרור על אזרחיה ".  ברק : " זה לא 'זבנג וגמרנו' ".  בתוך כך ,  חיל הים תוקף מטרות בחופי עזה 
" העברנו מסר ברור לחמאס ולארגוני הטרור האחרים ,  ואם יהיה צורך ,  צה"ל ערוך להרחבת הפעולה "  - כך אמר הערב  ( רביעי )  ראש הממשלה ,  בנימין נתניהו ,  בהצהרה שמסר בעניין פתיחת מבצע  " עמוד ענן "  ברצועת עזה ,  שבראשו חיסול ראשי ארגון חמאס ,  ופגיעה במערך ירי הטילים ארוך הטווח של הארגון . " החמאס וארגוני הטרור בחרו להסלים בימים האחרונים את התקפותיהם על אזרחי ישראל ",  אמר נתניהו . " איננו מוכנים להשלים עם מצב שבו אזרחי ישראל מאוימים בטרור של ירי רקטות .  שום מדינה לא הייתה מסכימה למצב זה ,  ישראל לא מוכנה להשלים עם מצב זה ".   
" היום פגענו בדייקנות במטרות אסטרטגיות של החמאס ",  אמר נתניהו . " פגענו משמעותית ביכולת השיגור של רקטות מעזה למרכז הארץ ,  ואנו פוגעים ביכולת השיגור לדרום .  ארגוני הטרור ,  החמאס ,  הג'יהאד האיסלמי ואחרים ,  פוגעים בכוונה תחילה באזרחים ,  תוך שהם מתחבאים מאחורי אזרחים בכוונה תחילה ".  
גם שר הביטחון ,  אהוד ברק ,  מסר הצהרה . " שום מדינה חפצת חיים לא הייתה מאפשרת פגיעה באזרחיה ",  אמר ברק .  השר התייחס לחיסולים ברצועת עזה ולפגיעה במערך הרקטי ארוך-הטווח של חמאס ,  והוסיף : " צה"ל יקבל את כל הגיבוי לעשות ככל שיידרש על מנת להשיב את השקט לדרום .  זה לא יקרה ב'זבנג וגמרנו' ,  ברגעים הללו החלו שיגורים מסיביים לעבר ערי הדרום ,  אבל נשיג את היעדים שהגדרנו למבצע הזה ". 
בתוך כך ,  ספינות טילים של חיל הים החלו הערב לתקוף מטרות טרור לאורך חופי רצועת עזה .
 מוקדם יותר חוסל מפקד הזרוע הצבאית של חמאס ,  אחמד ג'עברי ,  בתקיפת צה"ל ברצועת עזה .  צה"ל תקף מכונית סמוך לצומת  " סאמר "  בעיר עזה ,  ובנוסף לג'עברי נהרג אדם נוסף .  דובר צה"ל ,  תת-אלוף יואב  ( פולי )  מרדכי ,  אישר את דבר התקיפה ואת חיסולו של ג'עברי .  צה"ל תקף בכמה מוקדים נוספים ,  בהם באזור חאן יונס וברפיח .  באחת התקיפות נהרג בכיר נוסף בארגון .  גורמי צבא בכירים ציינו כי החיסולים בוצעו במסגרת מבצע לחיסול בכירים בארגוני הטרור הפלסטינים בעזה ,  המכונה  " עמוד ענן ".  
כמה שעות לאחר החיסול ,  נורה מטח כבד של רקטות רבות נפל באזור העיר באר שבע .  אחת הרקטות פגעה במרכז מסחרי בעיר .  טרם נפילת הרקטות נשמעה בעיר אזעקה .  מערכת  " כיפת ברזל "  הצליחה ליירט כ- 15 רקטות גראד מעל באר שבע ,  נתיבות ואופקים .  בשלב זה לא ברור אם יש נפגעים כתוצאה מנפילת הרקטות .  
מבצע  " עמוד ענן "  - כותרות אחרונות:צפו בתיעוד :  כך חוסל מפקד הזרוע הצבאית של חמאסבעקבות ההסלמה :  בוטלו הלימודים ביישובים בדרוםישראל לעולם :  נהגנו באיפוק ,  ציפינו שתרסנו את חמאסשרים וח"כים בירכו על החיסול : " סגרנו חשבון "  

נתניהו : " העברנו מסר ברור לחמאס ,  ואם צריך - נרחיב הפעולה "
 ראש הממשלה התייחס למבצע  " עמוד ענן "  בעזה ,  ואמר : " שום מדינה לא הייתה מוכנה להסכים לטרור על אזרחיה ".  ברק : " זה לא 'זבנג וגמרנו' ".  בתוך כך ,  חיל הים תוקף מטרות בחופי עזה

