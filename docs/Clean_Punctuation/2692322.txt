נתניהו :  אסור להעלות מסים לחברות ועשירים
רה"מ פרס בכנס קיסריה את משנתו הכלכלית :  להפוך את ישראל למעצמת סייבר עולמית ,  להשקיע בתשתיות ורכבות כדי  " לשנע אנשים ולהוריד את מחירי הדירות "  והורדת מסים ישירים
רה"מ בנימין נתניהו קורא היום לא להעלות מסים על חברות ועשירים וטוען כי האצת הצמיחה  " תביא למיסוי הדרוש ".  הוא התנגד נחרצות להגדלת הגירעון והתייחס גם לצורך בהעלאת תקציב הביטחון כשאמר כי יש לעשות זאת באמצעות הגדלת הצמיחה .
" האיום הביטחוני שלנו הוא כמו של שתי מעצמות יחדיו אבל אין לנו תל"ג של שתי מדינות ולכן הדרך היחידה לממן את הוצאות הביטחון שלנו זה על ידי צמיחה כלכלית ,  לא ע"י מיסוי יתר או קבלת כספים מאחרים "  - כך אמר היום  ( ד' )  ראש הממשלה בנימין נתניהו בפתח דבריו בכנס קיסריה . " כדי שיהיה לנו ביטחון קולקטיבי שלנו בשני העשורים הרובים להבטיח כלכלה צומחת ",  לדבריו .
 ראש הממשלה המשיך לדבר על חשיבות הצמיחה הכלכלית : " הבטחנו שנצמח ב-4%-5% בשנה וקיימנו .  אנו חייבים צמיחה בשיעור כזה ,  אי אפשר אחרת .  זה יספק את הצרכים הביטחוניים ,  החברתיים והחינוכיים שלנו ". 
רה"מ פרס 5 דרכים להאצת הצמיחה בישראל : " מינוף יכולות טכנולוגיות - יש עולם אינטרנט שזה נמר שרץ .  על הנמר הזה יש חתול קטן שתפוס על הצוואר ,  הגנת סייבר .  אין אפשרות לפתח אינטרנט בלי הגנת סייבר .  הצורך הזה הוא של מדינות ,  חברות ואזרחים .  יש צורך עז לדבר הזה .  יש לנו יכולות ויתרונות לא רק יחסיות שזה ברור אלא אבסולוטית .  אנו יכולים להפוך למעצמה סייבר עולמית ,  להיות בשלישייה המובילה בעולם .
" הנושא השני הוא תשתיות פיזיות .  עדיין אנו צריכים לשנע אנשים וסחורות .  לכן אנו מקימים רשת רכבות וכבישים .  הדבר הזה בשילוב לזירוז מאמצי תכנון ,  יפתח את אור עקיבא ואת עפולה ואת צפת ויקל על מחירי הנדל"ן הגבוהים במרכז הארץ .  הדברים הללו יגרמו לתזוזה של אוכלוסיה חזקה וזה יביא לגידול ביחידות דיור והורדת מחירים .  זה מכשיר חברתי ממדרגה ראשונה .  אני רוצה לייצר גשר בין אילת לבין אשדוד .
" הנושא השלישי הוא פתיחת שווקים חדשים ,  לרבות סין .  חייבים לאפשר לחברות הישראליות נגישות לשווקים הללו .  חשוב להבין כי רוב הכלכלה הסינית נשלט על ידי חברות ממשלתיות ולכן התערבות של הממשלה חשובה מאוד .  הם צריכים לספק שירותי בריאות ,  תשתיות ומים נקיים למאות מיליוני אנשים .  אני גם מחובר לשוק אחר :  אמריקה לטינית .  שם יש פוטנציאל אדיר כי הם מעוניינים בשלושה דברים :  טכנולוגיה ,  טכנולוגיה וטכנולוגיה .
" נושא נוסף הוא תיחום הממשלה ואחריות פיסקאלית .  אנו חייבים לשמור על המסגרות הפיסקאליות .  הצלחנו להוריד את הגירעונות שלנו ומנגד את החוב הלאומי שלנו שהורדנו אותו מ-100% ל-70% בפחות מעשור .  זה אומר ריסון על הוצאות הממשלה ;  שינינו את החוק הפיסקאלי - זה לא לרוחי ונעשה עם פרפרים בבטן .  יש המון תומכים בהגדלת החוב הממשלתי ;  זו טעות .  כמובן שלא צריך להגזים עם מיסוי עודף ". 
נתניהו טען כי אסור להעלות את מס החברות מחשש שחברות יעזבו את ישראל ,  וכמו כן אין להגדיל את המיסוי על העשירים : " אסור להעלות מסים .  חברות נעות בגלל סוגיית מיסוי .  הפופוליסטים טוענים כי יש להגדיל את המיסוי על בעלי הכנסות גבוהות .  אני מעולם לא סברתי ככה ולעיתים נאלצנו בגלל סיבות פוליטיות ללכת לכוונים כזה ,  אבל זה לא הקו שלנו .  אם יש צמיחה של 4%-5% ,  אתה מקבל את המיסוי שאתה צריך .
" הנושא החמישי הוא התחרות שזה דבר הכי חשוב .  תחרות אמיתית היא כלי כלכלי וחברתי ראשון במעלה .  מה מונע את התחרות ?  הריכוזיות הממשלתית ,  אחרי זה הסתדרותית ,  אחרי זה פקידותית .  אבל יש ריכוזיות קרטליסטית של אנשי עסקים .  אני מאמין במגזר העסקי ,  בעיקר בעסקים הקטנים .  אבל בכל מדינה יש קרטלים שעושים יד עם פקידים ועם בירוקרטיה .  אני רוצה תחרות ,  אני לא רוצה מונופולים ;  ואם אני מפריט ,  אני מפריט לתחרות .  זה אמרתי לפני טרכטנברג .  אני מסנה לפתוח את השוק לתחרות ,  גם חיצונית אבל גם פנימית .  אם מונופולים וקרטלים שולטים על השוק ,  אין חמצן .
" אלה 5 הנקודות שגם יביאו לצמצום הפערים .  דימונה וערד לא ייראו אותו דבר בעוד 10 שנים .  יש לנו עוד דברים לעשות כמו בתחום החינוך .  המתווה הז נכון ואפשרי ואני מחויב לו ".  

נתניהו :  אסור להעלות מסים לחברות ועשירים
רה"מ פרס בכנס קיסריה את משנתו הכלכלית :  להפוך את ישראל למעצמת סייבר עולמית ,  להשקיע בתשתיות ורכבות כדי  " לשנע אנשים ולהוריד את מחירי הדירות "  והורדת מסים ישירים

