אובמה : " פיגוע הירי - טבח חסר היגיון "
 נשיא ארצות הברית התייחס בתום פגישתו עם רה"מ נתניהו בבית הלבן ,  לפיגוע הירי שבו נהרגו ארבעה ישראלים . " בטרגדיה נהרגו אנשים על ידי טרוריסטים שמעוניינים לחבל בתהליך השלום "
 נשיא ארצות הברית ברק אובמה וראש הממשלה בנימין נתניהו ,  קיימו הערב  ( רביעי )  מסיבת עיתונאים משותפת בתום פגישתם בבית הלבן .  אובמה התייחס בדבריו לפיגוע הירי שבו נהרגו אמש ארבעה ישראלים ואמר כי  " רציתי להקדיש באופן מיוחד מספר דקות על מנת לדבר אל העם בישראל ולאנשים באזור על הטבח חסר ההיגיון שאירע ליד חברון אתמול ".   
" יהיו קיצונים שיעדיפו לחתור להרס במקום לחתור לשלום ",  אמר אובמה . " הטרגדיה שראינו אתמול כשאנשים נורו ברחוב על ידי טרוריסטים ,  שמטרתם לשבש את השיחות שאנו מנהלים כאן ,  היא דוגמה למה שאנחנו עומדים מולו .  צריך להיות ברור שארצות הברית תהיה בלתי מתפשרת בתמיכתה בבטחונה של ישראל .  אנחנו נעשה הכל על מנת למנוע הישנות פעולות טרור מסוג זה ".  
אובמה הבהיר כי  " המסר הזה צריך לעבור לחמאס ולמי שלוקח אחריות על פעולות מסוג זה ,  ועליהם להבין שזה לא יפגע בתהליך השלום .  אני רוצה להביע את תנחומיי העם האמריקאי למשפחות הרוגי הפיגוע ,  ולהודות למר נתניהו שבתקופה קשה ומורכבת עדיין מחויב לשיחות כאן ". 
נשיא ארצות הברית התייחס לפגישה שקיים עם נתניהו ואמר כי  " ראש הממשלה נתניהו ואני ניהלו כעת דיון פורה מאוד בנוגע למאמצינו המשותפים לקדם את המטרה של שלום בין הישראלים והפלסטינים ובמזרח התיכון כולו .  יהיה לי יותר מה לומר על הפגישות של היום ולא רק עם ראש הממשלה נתניהו ,  אלא עם משתתפים אחרים בשיחות ,  מאוחר יותר היום .  אחר הצהריים  ( שעון ארה"ב )  אפגש עם הנשיא עבאס .  הוא גינה את הפשע הנתעב הזה גם כן .  גם הוא מחויב לתהליך ,  לשיחות ולשלום .  יש לנו הרבה עבודה לעשות ,  ויהיו כאלה שיעשו ככל שביכולתם על מנת למנוע את השיחות ,  אולם עלינו להישאר חזקים .  אני מודה לנתניהו ,  לעבאס ,  למובארק ולעבדאללה על הגעתם לפה ". 
ראש הממשלה נתניהו הודה לאובמה על דבריו ואמר כי  " הבעת את מה שחושב כל אדם הגון בכל מקום אל מול הפיגוע הזה .  ארבעה בני אדם נורו למוות ,  וישנם שבעה יתומים בגלל אנשים שאין להם כבוד לבני אדם ולשיחות השלום .  הצהרת הנשיא היא ביטוי לעובדה שאנחנו רוצים ומחויבים לדבר ולנהל שיחות פתוחות ורציניות .  בשיחות תיכלל העובדה שאנו זקוקים לסידורי ביטחון שימנעו הישנות של מקרים כמו זה שקרה אתמול .  אני מעריך את המאמצים שלך לקדם את השלום באזור ובעולם כולו ". 
לפני הפגישה עם נשיא ארה"ב ,  קרא ראש הממשלה בנימין נתניהו לאיפוק בעקבות פיגוע הירי .  נתניהו אמר כי  " בשעה זו ,  שבה עם ישראל כולו מאוחד באבל הכבד על רצח ארבעה אזרחים חפים מפשע ,  אני קורא לכל הגורמים לנהוג באיפוק ,  באחריות ולכבד את שלטון החוק ". 

אובמה : " פיגוע הירי - טבח חסר היגיון "
 נשיא ארצות הברית התייחס בתום פגישתו עם רה"מ נתניהו בבית הלבן ,  לפיגוע הירי שבו נהרגו ארבעה ישראלים . " בטרגדיה נהרגו אנשים על ידי טרוריסטים שמעוניינים לחבל בתהליך השלום "
 
