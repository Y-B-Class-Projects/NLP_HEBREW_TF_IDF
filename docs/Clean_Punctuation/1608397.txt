האיחוד : " מתנגדים לצעדים חד-צדדיים "
 שליח האיחוד האירופי למזה"ת ,  מארק אוט ,  התייחס להצעה הפלסטינית לפנות למועצת הביטחון ולהכריז על מדינה ,  והבהיר כי  " היה לנו ניסיון רע עם צעדים חד צדדים "
  ( צילום :  רויטרס ,  עריכת וידאו :  גדי וינסטוק ) 
שליח האיחוד האירופי למזרח התיכון ,  מארק אוט ,  מסתייג מהכוונה הפלסטינית לגשת למועצת הביטחון ולבקש הכרה במדינה פלסטינית בגבולות 67' .  בראיון לעיתון הפלסטיני  " אל-איאם "  אמר היום  ( שני )  אוט : " בשנים האחרונות היה לנו ניסיון רע עם צעדים חד-צדדיים ולפיכך עלינו להיות זהירים .  איני אומר שזה רעיון רע לגמרי ,  מה שאני אומר הוא שיש לגבש אותו בצורה אחראית שתיתן לו סיכוי להצליח ". 
אוט אמר עוד כי למרות הכל ,  הוא עדיין מעדיף את דרך המשא ומתן על פני זו החד-צדדית . " אני עדיין מעדיף פתרון שיימצא במשא ומתן בתוך מסגרת מוגדרת ,  דומה לזו שהציע יו"ר  ( הרשות הפלסטינית אבו מאזן  נ.י )  .  אפשר לשבת על שולחן המשא ומתן עם מתווך .  בל נשכח שיש מדינות במועצת הביטחון עם זכות וטו ".  הוא הכחיש עוד כי בכיר האיחוד האירופי ,  חוויאר סולאנה ,  הציע רעיון זה בנאומו בלונדון לפני מספר חודשים .
 אתמול אמר בכיר פתח מוחמד דחלאן כי המשא ומתן עם ישראל מוצה וכי הגיעה העת לקבל החלטות מדיניות ,  דהיינו לפנות למועצת הביטחון על מנת שתכיר במדינה פלסטינית בגבולות 67' .  בהתייחסו לאפשרות שארה"ב תטיל וטו אמר : " אם ניכשל בהעברת ההחלטה ,  יעמדו בפנינו אפשרויות רבות על מנת להתמודד עם השלב הבא ,  כגון להכריז באופן חד-צדדי על מדינה פלסטינית ,  לפתוח ב'התנגדות' עממית כוללת נגד הגדר וההתנחלויות .  החוק הבינלאומי מתיר לנו לעשות שימוש בכל סוגי ההתנגדות שאישר האו"ם ". 
ראש הממשלה בנימין נתניהו התייחס אתמול בנאומו ב"פורום סבן "  לאמירות בכירי הרשות הפלסטינית לגבי הכרזה חד צדדית על הקמת מדינה ואמר : " אין דרך חוץ ממשא ומתן .  כל דרך אחרת רק תפרום את מסגרת ההסדרים שיש לנו ורק תביא לצעדים חד צדדים מצד ישראל .  הדרך היא סביב שולחן המשא ומתן .  הכרזות חד צדדיות רק יחבלו בשלום ".  לדבריו ,  ישראל מעוניינת להשיג שלום עם הפלסטינים  " באמצעות משא ומתן ". 

האיחוד : " מתנגדים לצעדים חד-צדדיים "
 שליח האיחוד האירופי למזה"ת ,  מארק אוט ,  התייחס להצעה הפלסטינית לפנות למועצת הביטחון ולהכריז על מדינה ,  והבהיר כי  " היה לנו ניסיון רע עם צעדים חד צדדים "
 
