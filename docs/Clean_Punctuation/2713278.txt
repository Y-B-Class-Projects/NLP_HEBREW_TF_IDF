נתניהו : " מציע לחמאס לקחת בחשבון את מדיניות הסיכול שלנו "
 אחרי תקיפת צה"ל ברצועה ,  הגיב ראש הממשלה לסבב ההסלמה האחרון בדרום ,  ואמר כי ישראל נחושה לשמור על השקט באזור . " מגיבים בעוצמה נגד אלה שמנסים לפגוע בנו "
 ראש הממשלה בנימין נתניהו הגיב הבוקר  ( ראשון )  להסלמה האחרונה בדרום ,  ואמר כי ישראל נחושה לשמור על השקט בגזרה . " אנחנו עושים זאת על ידי מדיניות של סיכול מראש וגם בתגובה עוצמתית נגד אלה שמנסים לפגוע בנו או פוגעים בנו ",  אמר נתניהו בפתח ישיבת הממשלה . " אני מציע לחמאס לקחת בחשבון את המדיניות הזאת שלנו ".  
מתחילת השנה חלה עלייה בהיקף ירי הרקטות לעבר ישראל מרצועת עזה ,  ואמש בוצע האחרון בשורה של שיגורים בימים האחרונים .  בעקבות זאת תקף צה"ל כמה מטרות ברצועה .  הבוקר תקפו כלי טיס של חיל האוויר את פעיל הג'יהאד האיסלאמי אחמד סעד בן ה-22 ופצעו אותו באורח קשה .  עמו נפצע גם ילד בן 12 באורח בינוני .  מצה"ל נמסר כי סעד היה מעורב בירי הרקטות בימים האחרונים . " צה"ל פעל להסרת איום מידי על אזרחי ישראל ",  נמסר בהודעת דובר צה"ל .  
הרקטה שנורתה אמש לעבר ישראל התפוצצה בשטח פתוח מבלי לגרום לנזק או לנפגעים .  התרעת  " צבע אדום "  נשמעה ביישובים במועצות האזוריות שער הנגב ושדות נגב ,  סמוך לגדר המערכת עם רצועת עזה .  באזור נשמע פיצוץ ,  אולם מיקום הנפילה טרם התברר .  ביום חמישי האחרון נורו שש רקטות לעבר אשקלון ויישובי מועצה אזורית חוף אשקלון .  לא היו נפגעים או נזק .  מערכת  " כיפת ברזל "  יירטה חמש מהרקטות ,  והאחרונה התפוצצה בשטח פתוח .  בתגובה ,  תקף חיל האוויר מטרות ברצועת עזה .  הפלסטינים דיווחו על חמישה נפגעים בתקיפות .
 כמה ימים לפני כן ,  ביום שני ,  שוגרו שתי רקטות מרצועת עזה ,  והתפוצצו בשטח ישראל ,  מבלי לגרום לנזקים או נפגעים .  כמה שעות לאחר מכן תקף צה"ל אתרים של הג'יהאד האיסלאמי בחאן יונס ובדיר אל-בלח .  כמו כן ,  הותקף אתר של גדודי אל-קודס בתוך העיר עזה .  על פי נתוני דובר צה"ל ,  מתחילת 2014 היו 13 שיגורים מהרצועה ,  מהם שמונה נפלו בשטח ישראל ושלושה יורטו על ידי מערכת  " כיפת ברזל ".  זאת לעומת 46 נפילות בכל שנת 2013 וחמישה יירוטים .  

נתניהו : " מציע לחמאס לקחת בחשבון את מדיניות הסיכול שלנו "
 אחרי תקיפת צה"ל ברצועה ,  הגיב ראש הממשלה לסבב ההסלמה האחרון בדרום ,  ואמר כי ישראל נחושה לשמור על השקט באזור . " מגיבים בעוצמה נגד אלה שמנסים לפגוע בנו "
 
