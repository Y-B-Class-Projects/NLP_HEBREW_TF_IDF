ליברמן ממשיך לחדד עמדות : " חייבת להיות הסכמה עם רה"מ על עזה "
 יו"ר ישראל ביתנו פירט בפייסבוק את דרישותיו בנוגע לשינוי המדיניות מול חמאס כתנאי לחתימה על ההסכמים הקואליציוניים ,  גם אחרי ששוחחו עם נתניהו . " אסור לנו לטמון את הראש בחול ולאפשר חיזבאללה בגבול הדרומי "
 יום אחרי ששוחח עם ראש הממשלה על המגעים הקואליציוניים ,  יו"ר ישראל ביתנו אביגדור ליברמן ממשיך לחדד עמדות .  בפוסט שכתב היום  ( שבת )  בחשבון הפייסבוק שלו הוא פירט את דרישותיו בנוגע לשינוי המדיניות מול חמאס ברצועת עזה כתנאי לחתימה על ההסכמים .
" נאמר במקורות ש'אין חכם כבעל ניסיון' ,  ומניסיוני האישי אני עומד על כך שחייבת להיות הסכמה מרבית בין ראש הממשלה לשר הביטחון על האתגרים והיעדים בכל מה שנוגע לביטחונה של מדינת ישראל ,  כולל הסכמה בסיסית מהו ה- END GAME לגבי רצועת עזה ",  הצהיר ליברמן . " אף אחד לא ישלח את חיילנו לכבוש לא את רצועת עזה ולא את דרום לבנון על בסיס הסכמים קואליציוניים ,  אלא אך ורק על בסיס מודיעין וחוות דעתם של הרמטכ"ל ,  ראש שב"כ וראשי מערכת הביטחון האחרים ". 
עוד בנושא המו"מ הקואליציוני:לשכת רה"מ :  נושא החסינות - לא חלק מההסכמים הקואליציונייםהתיקים לא קרסו ,  ההבטחות כן :  כשמשחק השעונים של נתניהו נחשףסער נגד חוק החסינות : " יפגע בליכוד - ולא יועיל לראש הממשלה "  
לדברי ליברמן ,  מדינת ישראל  " מאפשרת עוד ועוד העברות כספים לרצועת עזה .  אני לא מדבר על המשמעות הערכית ,  ועל השאלה האם זה פרוטקשן או לא .  אבל המשמעות המעשית היא שממשלת ישראל מאפשרת שדרוג דרמטי במעמד של החמאס והג'יהאד האיסלאמי בקרב הציבור הפלסטיני ,  כולל ביהודה ושומרון עם כל ההשלכות לכך .  המשמעות השנייה היא היכולת להגדיל את הסד"כ ולגייס יותר ויותר צעירים לשורות ארגוני הטרור .  המשמעות השלישית היא קפיצה ברמת ההתעצמות ,  בכמות הרקטות שמיוצרות יום יום ברצועת עזה ".  
ליברמן הוסיף כי  " מאז מבצע 'צוק איתן' הסד"כ של החמאס והג'יהאד האיסלאמי גדל באופן משמעותי ,  כמו גם כמות הרקטות שעומדות לרשותם היום ומספר הרקטות לייצור עד סוף שנת 2019 .  זה כבר לא אותם קסאמים פרימיטיביים ,  אלה רקטות עם רש"ק ,  טווח ודיוק שחייבים להטריד את מנוחתנו .  אסור לנו לטמון את הראש בחול ולאפשר 'חיזבאללה בגבול הדרומי' ".  
אחרי שליברמן שוחח עם ראש הממשלה בנימין נתניהו אתמול ,  אמרו גורמים בליכוד כי טרם הושגו הסכמות בין הצדדים .  במסגרת המשא ומתן הקואליציוני ,  יו"ר ישראל ביתנו הציב חמש דרישות לפני שיחדש את המשא ומתן עם הליכוד ,  ובראשן עמדה בלתי מתפשרת כלפי שינויים בחוק הגיוס .  ליברמן דרש בין היתר לקבל את תיקי הביטחון והקליטה וכן ראשות ועדת הפנים ,  ביטול בדיקות דנ"א לעולים ופנסיות תקציביות .  ביום חמישי מסרו גורמים בישראל ביתנו כי ליברמן  " דורש הסכם כתוב וברור על המדיניות ברצועת עזה ,  שיהיה ברור שמשנים כיוון מהסדרה להכרעה ".  

ליברמן ממשיך לחדד עמדות : " חייבת להיות הסכמה עם רה"מ על עזה "
 יו"ר ישראל ביתנו פירט בפייסבוק את דרישותיו בנוגע לשינוי המדיניות מול חמאס כתנאי לחתימה על ההסכמים הקואליציוניים ,  גם אחרי ששוחחו עם נתניהו . " אסור לנו לטמון את הראש בחול ולאפשר חיזבאללה בגבול הדרומי "
 
