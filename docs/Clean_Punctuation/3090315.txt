בצל החשש מהתבססות איראן בסוריה :  נתניהו ייפגש השבוע עם פוטין
ראש הממשלה ידון עם נשיא רוסיה בהתפתחויות באזור ביום רביעי ,  בפגישה נוספת בין השניים ,  שתתקיים בעיר החוף סוצ'י .  בישראל מתנגדים להפסקת האש שהשיגו ארה"ב ורוסיה בדרום סוריה ,  שאינה מתייחסת לנוכחות של כוחות הנתמכים בידי טהראן כמו חיזבאללה
ראש הממשלה בנימין נתניהו ייפגש ביום רביעי עם נשיא רוסיה ולדימיר פוטין בעיר סוצ'י ,  וידון עמו בהתפתחויות האחרונות באזור .  זאת בצל החשש בישראל מהתבססותה של איראן בסוריה ,  אחרי הפסקת האש שהושגה בתיווך וושינגטון ומוסקבה בחודש שעבר .  
הפגישה בעיר שעל שפת הים השחור היא האחרונה בסדרת פגישות שקיימו השניים מאז תחילת המעורבות הרוסית בלחימה בסוריה ,  בסוף 2015 ,  בין היתר כדי למנוע חיכוך בין חילות האוויר של שתי המדינות הפועלים בשמי המדינה מוכת המלחמה .  
ביום חמישי הגיעה משלחת ביטחונית בכירה בראשות ראש המוסד יוסי כהן לבית הלבן ודנה עם בכירי המועצה לביטחון לאומי בנושא .  במשלחת השתתפו גם השגריר רון דרמר ,  ראש אמ"ן האלוף הרצי הלוי ,  סגן ראש המל"ל איתן בן דוד וראש האגף המדיני ביטחוני במשרד הביטחון זוהר פלטי .  
הם נועדו עם היועץ לביטחון לאומי ,  גנרל הרברט מקמאסטר ,  וסגניתו דינה פאוול ,  וכן עם השליח המיוחד של הנשיא ג'ייסון גרינבלט ,  שארגן את השיחות עם חתנו של הנשיא ג'ארד קושנר . " מקמאסטר הוביל את הדיונים מהצד שלנו והייתה שיחה מאוד יעילה על השותפות החזקה והנמשכת שלנו ",  כתב גרינבלט בחשבון הטוויטר שלו והוסיף תמונה מהמפגש .  
יממה לאחר הפגישה עם פוטין ,  נתניהו יארח בירושלים משלחת של הממשל בראשות קושנר .  הפגישות צפויות לעסוק בעיקר בשאיפה של הנשיא דונלד טראמפ לחדש את המשא ומתן התקוע בין ישראל והפלסטינים .  

בצל החשש מהתבססות איראן בסוריה :  נתניהו ייפגש השבוע עם פוטין
ראש הממשלה ידון עם נשיא רוסיה בהתפתחויות באזור ביום רביעי ,  בפגישה נוספת בין השניים ,  שתתקיים בעיר החוף סוצ'י .  בישראל מתנגדים להפסקת האש שהשיגו ארה"ב ורוסיה בדרום סוריה ,  שאינה מתייחסת לנוכחות של כוחות הנתמכים בידי טהראן כמו חיזבאללה

