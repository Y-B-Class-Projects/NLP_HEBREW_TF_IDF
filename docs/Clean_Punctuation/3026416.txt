לא מפתיע :  נתניהו הוא הדמות המסוקרת ביותר בנושאי תקשורת
על פי בדיקה של יפעת מחקרי מדיה עבור וואלה ברנז'ה ,  רה"מ מופיע ביותר ממחצית מהכתבות שפורסמו בשנה האחרונה ועסקו בתקשורת .  לשם השוואה ,  נתניהו בלט גם בשיח מתווה הגז אך הופיע רק בשליש מהכתבות בנושא זה
לא מפתיע :  ראש הממשלה בנימין נתניהו הוא הדמות המסוקרת ביותר בשיח מאבקי התקשורת  ( ראו תרשים )  ב-2016  כך על פי בדיקה של יפעת מחקרי מדיה עבור וואלה ברנז'ה .  
לפי הבדיקה ,  נתניהו מופיע ביותר ממחצית מהכתבות שפורסמו בשנה האחרונה בכלי התקשורת המרכזיים בישראל .  הבדיקה נעשתה על עיתונים יומיים ,  אתרי אינטרנט ,  תחנות רדיו וערוצי טלוויזיה .  היקף הסיקור נמדד במספר הכתבות בתקשורת שעסקו בכל אחד מהנושאים .
 ביפעת מסבירים כי העובדה שנתניהו מכהן גם כשר התקשורת מסבירה חלקית את שיעור הבולטות הגבוה שלו בחשיפה תקשורתית ,  אך שעדיין מדובר בשיעור חריג מאוד .  לשם השוואה ,  נתניהו בלט גם בשיח מתווה הגז אך הופיע רק בשליש מהכתבות בנושא זה .  
אחריו ברשימה נמצאים שר האוצר משה כחלון ויו"ר הקואליציה דוד ביטן .  ביפעת טוענים כי בעוד שכחלון מסוקר באופן פאסיבי - בדרך כלל כמעין  " אופוזיציה "  בתוך הקואליציה  ביטן לעומתו מסוקר באופן אקטיבי ,  כיוזם שינויים וכזרוע המבצעת של ראש הממשלה .
 מאבקי התקשורת סוקרו בהיקף גדול של 6,370 כתבות במהלך 2016  מה שממקם אותם כנושא השישי המסוקר ביותר בתקשורת הישראלית השנה .  לשם השוואה ,  נושא מתווה הגז סוקר עם 6,500 כתבות במהלך השנה .  בראש רשימת הנושאים המסוקרים השנה ניצבים הבחירות בארה"ב ,  ולאחר מכן גל הטרור בישראל ,  משבר הדיור ,  הטרור העולמי ופרשת החייל היורה אלאור אזריה .
 בין מאבקי התקשורת שנבחנו ,  הקמת תאגיד השידור  ( שתפס תאוצה במיוחד לאחר המהלכים שנעשו בממשלה כדי לדחות את עלייתו לשידור ואף לבטלו )  ,  הפוליטיזציה בגל"צ  ( שכללו את פרשות גידי אורשר ורזי ברקאי )  ,  פיצול ערוץ 2 ,  מינוי רמי סדן ליו"ר חדשות 10  ( פרשה שבסופה סדן הודח מהדירקטוריון והגיב לכך בטור מיוחד שפורסם בוואלה ברנז'ה )  ,  תגובת נתניהו לתחקיר  " עובדה "  ועוד .  

מתוך מאבקי התקשורת ,  נושא תאגיד השידור בלט בסיקור בפער עצום וסוקר בהיקף של 3,470 כתבות  מעל מחצית מכלל שיח מאבקי התקשורת .  זוהי עלייה של 600% ביחס לסיקור סגירת רשות השידור והקמת התאגיד ב-2015 .  
בתחתית הדירוג נמצא המאבק של  " ידיעות אחרונות "  ב"ישראל היום "  שירד בכמחצית מול הסיקור של השנה שעברה .  כזכור ,  2015 הייתה שנת בחירות ולכן המאבק בין שלדון אלדסון לנוני מוזס זכה לסיקור רחב יותר אשתקד .
 שחר גור ,  מנהל יפעת מחקרי מדיה ,  מסביר כי  " על אף חיבתה הידועה של התקשורת לעסוק בעצמה ,  סיקור מאבקי התקשורת השנה מעיד על שינוי מהותי בהרבה בשיח .  לראשונה ,  ענף התקשורת חודר באופן עמוק לשיח הפוליטי הכלל ארצי ומתברג בצמרת סיפורי השנה במדיה .  בחירתו של ראש הממשלה לכהן גם כשר התקשורת וליזום שינויים מהותיים במפת המדיה העמידה את מערכות התקשורת על רגליהן האחוריות בניסיון למנוע מה שהן רואות כפגיעה בדמוקרטיה .  אך הפוליטיזציה של השיח והפיכת כל אירוע נוסף לסיפור של ימין מול שמאל אינה משרתת את התקשורת ומכרסמת עוד יותר ברמת האמון שהציבור מייחס לה ".  

לא מפתיע :  נתניהו הוא הדמות המסוקרת ביותר בנושאי תקשורת
על פי בדיקה של יפעת מחקרי מדיה עבור וואלה ברנז'ה ,  רה"מ מופיע ביותר ממחצית מהכתבות שפורסמו בשנה האחרונה ועסקו בתקשורת .  לשם השוואה ,  נתניהו בלט גם בשיח מתווה הגז אך הופיע רק בשליש מהכתבות בנושא זה

