האם יוסדר בחוק תקציב לאיפור ולביגוד אשת ראש הממשלה ? 
לאחר פרסום דוח מבקר המדינה על הוצאות מעון ראש הממשלה של בני הזוג נתניהו ,  נודע לוואלה חדשות כי במשרד המשפטים שוקלים להסדיר את מעמדה של רעיית ראש הממשלה בחוק - גם בהיבט הכספי
צפו בתגובות לדו"ח המבקר על הוצאות מעון ראש הממשלה ,  פברואר 2015 
אנשי היועץ המשפטי לממשלה שוקלים להסדיר את מעמדה בחוק של רעיית ראש הממשלה ,  שרה נתניהו ,  בכל הנוגע לתקציב שלו היא זכאית - כך נודע לוואלה חדשות .  זאת ,  בעקבות פרסום דוח מבקר המדינה על הוצאות מעון ראש הממשלה בתקופתם של בני הזוג נתניהו .  בדוח כיכבו הוצאות הביגוד והאיפור של בני הזוג נתניהו והיו בין הגורמים המרכזיים שהביאו את המשנה ליועץ המשפטי ,  דינה זילבר ,  לשקול את הנושא .  
בדוח המבקר נכתב כי על פי החלטת שכר השרים בנוגע להוצאות ביגוד ,  איפור ועיצוב שיער ,  ראש הממשלה זכאי להחזר בגין הוצאות אלה לצורך הופעה ייצוגית שלו ושל בת או בן זוגו ,  בסכום כולל שלא יעלה על 53,674 שקלים בשנה .  עד שנבחר נתניהו ,  הוצאות האיפור ועיצוב השיער כוסו ללא מימון מסעיף תקציבי נוסף .  
עוד בוואלה חדשות:מאות אלפים חגגו את המימונה ;  נתניהו : " אדאג לאחדות העם"משפחת נתניהו עושה את הנגב :  תמונות החג של הפוליטיקאים שלנונתניהו מציג בפייסבוק :  תראו מה עשתה רעייתי שרה 
עם זאת ,  במהלך כהונתו של ראש הממשלה ,  חלק מדמי התפעול של המעון הרשמי הועברו על מנת לעמוד בעלויות האיפור והביגוד של בני הזוג נתניהו .  בשנת 2010 ,  הועברה תוספת של 94 אלף שקלים ,  בנוסף ל-53 אלף השקלים המוקצים לכך ,  וב-2011 ,  71 אלף שקלים .  כפי שצוין בדוח המבקר , " מהנתונים עולה כי ההוצאה בפועל מאוצר המדינה עבור איפור ועיצוב שיער ועבור דמי ייצוג לראש הממשלה ולרעייתו ,  הייתה בממוצע פי 2.5 בקירוב מהסכום שנקבע בהחלטת ועדת הכספים ". 
מדובר בהתדיינות ארוכה :  ביוני 2011 פנתה היועצת המשפטית של משרד ראש הממשלה עו"ד שלומית ברנע-פרגו אל המשנה ליועץ המשפטי לממשלה דאז ,  עו"ד מייק בלס ,  בנוגע לשאלה אם הוצאות האיפור ועיצוב השיער של ראש הממשלה אמורות להיות ממומנות מדמי הייצוג שראש הממשלה זכאי להם או להיות משולמות נוסף על דמי הייצוג .  בלס השיב כי הוצאות האיפור והתספורת של ראש הממשלה הן בגדר הוצאות נלוות להופעה הייצוגית כמשמעות המונח בהחלטת שרים וסגני שרים ,  ועל כן יש לממנן מדמי הייצוג .
 לאחר קביעה זו פנתה ברנע-פרגו אל היועץ המשפטי לממשלה יהודה וינשטיין על מנת שינחה אותם בנוגע לקביעת עו"ד בלס ,  וזה הפנה ליועץ המשפטי של הכנסת שהחזיר את הכדור ליועץ המשפטי לממשלה .  לבקשת וינשטיין ,  שלחה ברנע-פרגו את חוות דעתה בנוגע לשאלה הגורלית אם הביטוי שנכלל בהחלטת שכר השרים  " הוצאות ביגוד והוצאות נלוות להופעה ייצוגית ,  שלו ושל בת זוגו "  חל על הוצאות האיפור ועיצוב השיער של ראש הממשלה .  
בחוות דעתה ציינה עו"ד ברנע-פרגו : " אני מוצאת שיש לעשות אבחנה ברורה בין איפור/עיצוב שיער הנלווים להופעה ייצוגית בדרך כלל ,  לבין איפור/עיצוב שיער מיוחדים המיועדים לצילום .  איפור ראש הממשלה נעשה על ידי מאפרים ,  שהמשרד שוכר את שירותיהם ומתקשר עימם בהסכם/הזמנת עבודה - וזאת ,  בהבדל מכל הוצאה אישית אחרת של ראש הממשלה  ( כגון ביגוד )  ".  עוד צוין בחוות הדעתת כי פרוטוקול הדיון של ועדת הכספים בנושא דמי הייצוג מיוני 2006 אינו משקף כל דיון בסוגיית האיפור .  לכן ,  נראה כי  " דמי היצוג נועדו להוות תשלום עבור הוצאות הביגוד של ראש הממשלה ,  והוצאות נלוות אחרות ".  וינשטיין אימץ בהחלטתו את חוות דעתה של היועצת המשפטית .
 ביולי 2012 הוחלט ,  לפיכך ,  כי הוצאות האיפור ועיצוב השיער של ראש הממשלה ייזקפו לתקציב התפעול של המשרד ,  וכל שאר הוצאותיו והוצאות רעייתו לצורך הופעה ייצוגית ,  לרבות הוצאות האיפור ועיצוב השיער של רעייתו - ישולמו מתקציב דמי הייצוג .  לטענת משרד מבקר המדינה ,  אופן פעולתו של משרד ראש הממשלה ,  באישור היועץ המשפטי לממשלה  מימון תחום פעילות אחד משני מקורות תקציביים נפרדים  מאפשרת את הגדלת ההוצאות על דמי הייצוג מעבר לתקציב שנקבע .  בפועל ,  מדובר בשינוי סעיף תקציבי ,  באמצעות פרשנות משפטית של החלטת ועדת הכספים ושלא על דעתה .
 במשרד היועץ המשפטי ,  כאמור ,  טרם הוחלט אם אכן להידרש לנושא מבחינת חקיקה .  זאת ,  ברקע חקירת מעון ראש הממשלה ,  שגם היא תולדה של דוח המבקר ושל מידע נוסף שעלה מעדויותיו של אב הבית לשעבר במעון ,  מני נפתלי .  בעוד שהפרקליטות היא זו שחוקרת את טענותיו של נתפלי ,  היא זו שמגנה על מעון ראש הממשלה ועל בני הזוג נתניהו מול אותן טענות בדיוק בתביעתו של נפתלי בבית הדין לעבודה .  
לפניות לכתבת :  gali.gnt@walla.com 

האם יוסדר בחוק תקציב לאיפור ולביגוד אשת ראש הממשלה ? 
לאחר פרסום דוח מבקר המדינה על הוצאות מעון ראש הממשלה של בני הזוג נתניהו ,  נודע לוואלה חדשות כי במשרד המשפטים שוקלים להסדיר את מעמדה של רעיית ראש הממשלה בחוק - גם בהיבט הכספי

