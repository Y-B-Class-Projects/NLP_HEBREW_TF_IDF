העליון הורה לנתניהו למסור את מועדי השיחות עם ראשי  " ישראל היום "
 ראש הממשלה ייאלץ למסור לערוץ 10 את מועדי השיחות בינו לבין שלדון אדלסון ועמוס רגב בשנים 2012 עד 2015 ,  חרף טענתו כי השניים הם חברים אישיים שלו : " הפגיעה בפרטיות שולית ,  האינטרס הציבורי בחשיפת המידע הוא בעל משקל משמעותי "
  ( בווידאו :  מה עומד מאחורי הכותרת של  " ישראל היום "  נגד נתניהו ?  )  
בית המשפט העליון הורה אחר הצהריים  ( שני )  למסור לעיתונאי רביב דרוקר מערוץ 10 מידע על מועדי שיחות שהתנהלו בין ראש הממשלה בנימין נתניהו למו"ל ישראל היום שלדון אדלסון ולעורך העיתון לשעבר עמוס רגב .  השופטים הנדל ,  שהם ומזוז הפכו פה אחד את החלטת בית המשפט המחוזי ,  שדחה את העתירה שהוגשה נגד הממונה על חופש המידע במשרד ראש הממשלה .
 דרוקר ביקש לקבל את מועדי השיחות שנוהלו בין נתניהו לאלדסון ולרגב בשלוש השנים שקדמו להגשת הבקשה ,  בפברואר 2015 .  הסיבה לדחייה ,  כפי שנמסרה ממשרד ראש הממשלה ,  הייתה כי  " שני האישים אליהם מתייחסת הבקשה הם חברים אישיים של ראש הממשלה ,  ששיחותיו עמם הן שיחות פרטיות שאינן קשורות לעבודתו המיניסטריאלית של ראש הממשלה ".  בתחילה קיבל בית המשפט המחוזי את העתירה ,  אך לאחר מכן הפך את פסיקתו ודחה אותה .  
לקריאה נוספת:כניסה ל"משפחת העיתונים "  או ספין - מה עומד מאחורי הכותרת של  " ישראל היום "  נגד נתניהו ? "אדלסון סיפר שנתניהו שוחח עמו על ביטול מוספי הסופ"ש של ישראל היום"טלטלה ב"ישראל היום ":  עמוס רגב פורש  ביסמוט העורך החדש 
בית המשפט קבע כי גם תחת ההנחה שהשיחות בין נתניהו לאדלסון ולרגב עסקו בנושאים אישיים , " הפגיעה בפרטיות שולית ,  והאינטרס הציבורי בחשיפת המידע הוא בעל משקל משמעותי ".  המידע ,  לדברי השופט מזוז ,  נכלל  " בתחום ה'אפור' של 'עניינים פרטיים' המוחרגים בחוק חופש המידע .
" שאלת קיומם של קשרים בין נושא משרה שלטונית לבין גורמים מקרב הציבור בעלי אינטרסים בהחלטותיו ,  ומהותם של קשרים כאלה ,  היא שאלה בעלת חשיבות ציבורית רבה .  אין מדובר בענין רכילותי גרידא בקשר חברי שבין גורם שלטוני לבין בעליו או עורכו של עיתון ". 
השופט מזוז ציין עוד כי הקשר שבין ראש הממשלה ל"ישראל היום ",  שהוקם לפני עשור , " מצוי על סדר היום הציבורי ,  ומעסיק את הציבור ואת המערכת הפוליטית כמעט מיום הקמתו של העיתון ב-2007 .  השיח הציבורי האינטנסיבי והמתמשך בשאלת מהות הזיקה שבין ראש הממשלה לעיתון ובאשר למטרות העומדות ברקע ייסודו של העיתון הובילו בין היתר גם לבדיקה של מבקר המדינה ,  לעתירה ליו"ר ועדת הבחירות המרכזית לקראת הבחירות לכנסת ה- 20 ,  ליוזמות חקיקה להגבלת פעילות העיתון ויש אף הקושרים בין יוזמות אלה למהלכים שהובילו להקדמת הבחירות ".  
בסוף השבוע דווח כי אדלסון סיפר בעדותו בלהב 433 ,  במסגרת חקירת  " תיק 2000 ",  כי ראש הממשלה בנימין נתניהו שוחח עמו על האפשרות לבטל את מוספי סוף השבוע של העיתון .  עם זאת ,  השיחות הנ"ל אינן נכללות בבקשה שהגיש דרוקר .  לפני כשלושה חודשים הוחלף רגב ,  שערך את העיתון מיום היווסדו ,  בבועז ביסמוט .
 מאז חשיפת הפרשה ,  דווח על מתיחות בין אדלסון ולנתניהו .  בחודש שעבר אף פורסמה כותרת בעמוד הראשי של  " ישראל היום ",  שבו הותקף בחריפות נתניהו על טיפול במשבר הר הבית .  יש ראו בכך סימן נוסף לכך שאדלסון סימן כיורשו של נתניהו את השר נפתלי בנט .  

העליון הורה לנתניהו למסור את מועדי השיחות עם ראשי  " ישראל היום "
 ראש הממשלה ייאלץ למסור לערוץ 10 את מועדי השיחות בינו לבין שלדון אדלסון ועמוס רגב בשנים 2012 עד 2015 ,  חרף טענתו כי השניים הם חברים אישיים שלו : " הפגיעה בפרטיות שולית ,  האינטרס הציבורי בחשיפת המידע הוא בעל משקל משמעותי "
 
