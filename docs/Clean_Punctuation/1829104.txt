בסיוני הכחיש : " לא אמרתי שעסקת שליט תסוכם היום "
 בניגוד לדיווח על עסקה אפשרית לשחרור שליט ,  אמר שגריר מצרים בישראל לשעבר מוחמד בסיוני כי  " יש עדיין בעיות המונעות את יישום העסקה ,  ומצרים משקיעה מאמצים גדולים כדי להתגבר עליהן "
 שגריר מצרים בשיראל לשעבר ,  מוחמד בסיוני ,  הכחיש היום  ( חמישי )  כי אמר שהעסקה לשחרור החייל החטוף גלעד שליט תצא אל הפועל בתוך שעות ספורות .  בראיון לקול ישראל בערבית אמר בסיוני כי יש עדיין בעיות המונעות את יישום העסקה ,  ומצרים משקיעה מאמצים גדולים כדי להתגבר עליהן .
 מוקדם יותר דיווח האתר המצרי  " אל-מסריון "  כי בסיוני אמר ש"בתוך שעות ספורות תצא הודעה על חתימת העסקה לשחרור גלעד שליט במסגרת חילופי אסירים של ישראל עם חמאס ".  על פי הדיווח ,  בהודעה מיוחדת שהעביר בסיוני לעיתון ,  סיפר כי במסגרת העסקה ,  תשחרר ישראל 1,000 אסירים פלסטינים מבתי הכלא בישראל .  על פי הדיווח במצרים ,  בסיוני הוסיף כי  " הזמן הפך מתאים ביותר להגעה לעסקה הזו ,  במיוחד לאחר הפיוס הפנים פלסטיני אשר ישראל הסתמכה על כך שלא יגיע ",  והבהיר כי הוא מצפה לחתימה על העסקה תוך מספר שעות .
 עוד דווח ,  כי בסיוני ציין כי להערכתו ,  ראש האגף המדיני ביטחוני במשרד הביטחון ,  עמוס גלעד ,  הגיע אתמול לקהיר על מנת לשאת ולתת עם האחראים במצרים אודות התיווך בנוגע לעסקה ,  והעביר את הסכמת ישראל לשחרור כלל האסירים אשר חמאס ביקש לשחררם .  גלעד הגיע אמש לקהיר על מנת לדון עם הגורמים המצריים הנוגעים בדבר בפתיחת מעבר רפיח באופן קבוע למעבר פלסטינים .
 מוקדם יותר ,  הכחישה גם לשכת ראש הממשלה את הדיווח במצרים .  מהלשכה נמסר ,  כי  " המגעים בנושא גלעד שליט נמשכים באופן רציף ואינטנסיבי ,  אך אין כל פריצת דרך בנושא ".  גם משפחת שליט מסרה לוואלה !  חדשות בתגובה לדיווח כי  " לא קיבלנו כל הודעה רשמית בנוגע לעסקה ".  
גלעד שליט נמצא 1,803 ימים בשבי חמאס .
 
בסיוני הכחיש : " לא אמרתי שעסקת שליט תסוכם היום "
 בניגוד לדיווח על עסקה אפשרית לשחרור שליט ,  אמר שגריר מצרים בישראל לשעבר מוחמד בסיוני כי  " יש עדיין בעיות המונעות את יישום העסקה ,  ומצרים משקיעה מאמצים גדולים כדי להתגבר עליהן "
 
