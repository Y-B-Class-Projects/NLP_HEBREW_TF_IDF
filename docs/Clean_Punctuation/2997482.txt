נתניהו ביקר את פרס בבית החולים : " תחושת הקלה על השיפור במצבו "
 ראש הממשלה הגיע לשיבא בתל השומר ,  שם מאושפז הנשיא לשעבר לאחר שלקה באירוע מוחי . " אני חושב שאני מדבר בשם כל עם ישראל שהם מרגישים הערב הקלה מסוימת ",  אמר נתניהו . " בעזרת השם מחר בערב יהיה יותר טוב מהיום "
  ( עדכון ממנהל בית החולים שיבא על מצבו של שמעון פרס )  
ראש הממשלה בנימין נתניהו ביקר היום  ( רביעי )  בבית החולים שיבא בתל השומר ,  שם מאושפז הנשיא לשעבר שמעון פרס . " אני חושב שאני מדבר בשם כל עם ישראל שהם מרגישים הערב הקלה מסוימת .  אצלי ואצלי רעייתי חשים הקלה גדולה ",  אמר נתניהו .  הוא המשיך כי  " הערב הוא יותר טוב מאתמול בערב ,  ובעזרת השם מחר בערב יהיה יותר טוב מהיום בערב ".  
נתניהו הוסיף כי התרשם מהצוות הרפואי בשיבא .  לדבריו ,  הרופאים והרופאות המטפלים והאחיות המטפלות , " מטפלים באדם יוצא מן הכלל ".  הוא הוסיף : " אמרתי לבני משפחתו שיש תקווה ושיש תפילה .  ראיתי את הטיפול המסור ואת סימני התקווה .  מוקדם מדי לומר עוד ונמשיך כולנו לקוות ולהתפלל ונסמוך עליכם ". 
עוד בוואלה !  NEWS:ישראל והרשות סיכמו על הקמת צינור גז לרצועת עזהנתניהו על הסיוע הביטחוני : " מודה לאובמה על ההסכם ההיסטורי"גם בסופ"ש הקרוב :  עבודות יבוצעו במהלך השבת ברכבת בתל אביב 
מנהל בית החולים שיבא בתל השומר פרופ' יצחק קרייס מסר מוקדם יותר עדכון על מצבו הבריאותי של פרס המאושפז במצב קשה בבית החולים מאמש . " אחרי 24 שעות של טיפול אינטנסיבי אני יכול לומר שאף שמצבו עדיין קשה ,  הוא יציב וקיים שיפור מסוים ",  אמר פרופ' קרייס .  הוא הוסיף כי פרס עדיין מורדם ומונשם אך מצבו הנוירולוגי השתפר והוא נעשה יותר עירני .
 חתנו של פרס ורופאו האישי פרופ' רפי ולדן הוסיף כי  " לאחר שהורדנו במכוון את המינון של תרופות ההרדמה אני שמח לומר שהוא הגיב ,  הבין את המדובר אליו ,  לחץ את ידי בחום ואנחנו מתרשמים שמצב ההכרה שלו השתפר באופן ניכר מהשעות הקודמות ".  
 ( עדכון ראשון :  21:10 )  

נתניהו ביקר את פרס בבית החולים : " תחושת הקלה על השיפור במצבו "
 ראש הממשלה הגיע לשיבא בתל השומר ,  שם מאושפז הנשיא לשעבר לאחר שלקה באירוע מוחי . " אני חושב שאני מדבר בשם כל עם ישראל שהם מרגישים הערב הקלה מסוימת ",  אמר נתניהו . " בעזרת השם מחר בערב יהיה יותר טוב מהיום "
 
