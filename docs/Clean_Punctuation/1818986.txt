גורמי ביטחון לשרים :  חמאס רצה פיוס בשל המצב בסוריה
בישיבת פורום השביעייה העריכו גורמי ביטחון כי הנהגת חמאס בסוריה שרויה בחוסר ודאות ולכן הסכימה לפיוס שיאפשר התקרבות למצרים .  השרים החליטו שלא לבצע צעדים עד להתבהרות המצב 
" חמאס הסכים לחתום על הסכם עם הרשות הפלסטינית מפני שהוא שרוי בימים אלו במצוקה ,  בשל העובדה שהוא לא הביע תמיכה בנשיא סוריה ,  בשאר אסד ,  במהומות המתרחשות בסוריה ",  כך אמרו גורמים ביטחוניים לשרי השביעייה בישיבתם הבוקר  ( חמישי )  .  הפורום התכנס היום לבקשת ראש הממשלה ,  בנימין נתניהו ,  כדי לדון בהשלכות הסכם הפיוס הפלסטיני .  מלבד השרים השתתפו בישיבה גם הרמטכ"ל ,  רא"ל בני גנץ ,  ראש אמ"ן ,  האלוף אביב כוכבי וראש המטה לביטחון לאומי ,  יעקב עמידרור .  
בסקירתם ,  הבהירו גורמי הביטחון כי הודעת חמאס על נכונות לפיוס הפתיעה גם את יו"ר הרשות הפלסטינית ,  אבו מאזן ,  שהעלה את אותה הצעה כבר לפני שנתיים ,  והיא נדחתה על ידי חמאס ,  כך נודע לוואלה !  חדשות .  עוד הוסיפו ,  כי נכון לעכשיו ,  ככל הנראה ראשי חמאס הנמצאים בדמשק חוששים מיחסו של אסד ,  והם הבינו שהם צריכים לשוב ליחסים תקינים עם המצרים ,  למקרה של התדרדרות ביחסים .  
שרי השביעייה החליטו בשלב זה שלא לבצע פעולות כלשהן ,  כל עוד ההסכם לא נחתם בפועל והמצב בשטח לא מתבהר .  הוחלט כי בתקופה הקרובה תצטרך ישראל לבחון כיצד ההסכם משפיע על הנושאים החשובים ביחסים בינה לבין הפלסטינים ,  כמו נושא שחרור מחבלים הכלואים בידי הרשות ,  התיאומים הביטחוניים של הרשות עם ישראל והאם ממשלת האחדות הפלסטינית תקבל על עצמה את החלטת הקוורטט הקובעת בין היתר שעל הפלסטינים להכיר בישראל .
 
גורמי ביטחון לשרים :  חמאס רצה פיוס בשל המצב בסוריה
בישיבת פורום השביעייה העריכו גורמי ביטחון כי הנהגת חמאס בסוריה שרויה בחוסר ודאות ולכן הסכימה לפיוס שיאפשר התקרבות למצרים .  השרים החליטו שלא לבצע צעדים עד להתבהרות המצב

