משרד המשפטים :  בניגוד לטענתו - לפיד לא הצהיר על קשריו עם מילצ'ן
בתשובה לשאלת וואלה !  NEWS נמסר מהמשרד כי יו"ר יש עתיד לא דיווח על קשריו עם המיליארדר ,  שנחשד במתן שוחד לראש הממשלה .  זאת ,  על אף שאתמול טען : " אין ניגוד עניינים ,  דיווחתי על הכל ליועמ"ש "
 יו"ר יש עתיד יאיר לפיד לא הצהיר על קשריו עם המיליארדר ארנון מילצ'ן בהסדר ניגוד העניינים שנערך לו - כך נחשף היום  ( שלישי )  בגלי צה"ל .  זאת ,  למרות שלפיד טען כי דיווח על קשריו עם מילצ'ן ,  החשוד במתן שוחד לראש הממשלה בנימין נתניהו ,  בפני היועץ המשפטי לממשלה .
 בישיבת סיעתו אתמול אמר לפיד : " אין שום ניגוד עניינים ,  ודיווחתי הכל ליועץ המשפטי לממשלה ".  לדבריו , " זה לא מה שחשוב .  מה שחשוב זה שמסביבת ראש הממשלה יש מסע של הכפשות .  הם מנסים לזרוק בוץ לכל הכיוונים כדי למצוא מישהו אחר שאליו זה יידבק .  הם יכולים לחפש אלף שנה ,  אך לא ימצאו דבר .  יש אנשים ישרים ויש אנשים מושחתים ".  
בהודעה שפרסם משרד האוצר נאמר כי  " לאחר כניסתו של לפיד לתפקיד שר האוצר ,  נקבעה חוות דעת למניעת ניגוד עניינים .  מבדיקה שערכנו במסמכים הקשורים לחוות הדעת לצורך עריכת ההסדר ,  לא הוזכר שמו של מילצ'ן ".  
המשנה ליועץ המשפטי ,  עו"ד דינה זילבר ,  שאחראית על תחום ניגוד העניינים ,  היא זו שחתומה על הסדרו של לפיד .  בתשובה לשאלת וואלה !  NEWS השיבו גם במשרד המשפטים כי במסמכים שהועברו לידיהם לצורך עריכת ההסדר לא הוזכר שמו של איש העסקים .  עוד נאמר כי  " אין בעובדה זו כדי להביע עמדה בשאלה האם הייתה חובה לדווח על הקשרים עם מר מילצ'ן או לא ".  
מלשכת לפיד נמסר בתגובה כי  " הניסיון השקוף להסיט את הדיון מפרשיות נתניהו לא ישנה את העובדות :  ראש הממשלה קיבל מיליון שקל וניסה לקדם את חוק מילצ'ן ,  לפיד לא קיבל אגורה שחוקה ועצר את חוק מילצ'ן ".  

משרד המשפטים :  בניגוד לטענתו - לפיד לא הצהיר על קשריו עם מילצ'ן
בתשובה לשאלת וואלה !  NEWS נמסר מהמשרד כי יו"ר יש עתיד לא דיווח על קשריו עם המיליארדר ,  שנחשד במתן שוחד לראש הממשלה .  זאת ,  על אף שאתמול טען : " אין ניגוד עניינים ,  דיווחתי על הכל ליועמ"ש "
 
