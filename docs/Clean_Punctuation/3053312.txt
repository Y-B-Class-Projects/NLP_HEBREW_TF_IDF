כחלון על ההסכם : " לא תהיה השפעה פוליטית על התאגיד שיקום "
 שר האוצר הגן על ההסכם על עתיד השידור הציבורי ,  שינתק את חטיבת החדשות מהתאגיד : " זה היה מאבק על עקרונות ".  עובדי התאגיד חסמו את צומת עזריאלי בתל אביב : " מהלך ציני של פוליטיקאים ".  היועמ"ש בשיחות סגורות : " לא מתלהב ,  אך החלופות גרועות יותר "
 שר האוצר ,  משה כחלון ,  הגן אחר הצהריים  ( חמישי )  על ההסכם שהושג עם ראש הממשלה בנימין נתניהו בנוגע לעתיד תאגיד השידור הציבורי ,  ואמר כי  " לא תהיה השפעה פוליטית על התאגיד שיקום ".  עובדי התאגיד מפגינים נגד המתווה מול קריית הממשלה בתל אביב ,  והאשימו : " מהלך ציני של פוליטיקאים ,  מקווים שזו לא המילה האחרונה ".  העובדים חסמו את צומת הרחובות קפלן ובגין ,  מול קניון עזריאלי .
" מאז שנכנסתי לתפקיד אני עומד כצוק איתן בשמירה על הדמוקרטיה ,  בית המשפט העליון ובאחריות לכספי הציבור ",  אמר כחלון . " המאבק בימים האחרונים היה מאבק על עקרונות ,  לא על אגו .  אני שמח להציג היום את ההסכם שהצלחנו להגיע אליו יחד עם ראש הממשלה .  הסכם שמבטיח את חופש העיתונות ,  חופש הביטוי ,  ושמירה תקציבית .  כפי שהתחייבתי ,  לא יבוזבזו כספי ציבור לשווא .  זה תפקידי ,  זו חובתי ואני ממלא אותה ".  
עוד בוואלה !  NEWS:בג"ץ מנע מבית הדין הרבני להפוך אישה גרושה לעגונה : " סוף לייסוריי"מברק ששלח הימלר למופתי נחשף : " בהצלחה נגד היהודים הפולשים"החשוד ברצח גרושתו בטבריה : " בת קול קראה לי ואמרה לי לערוף את ראשה " 
" במסגרת ההסכם לא תהיה השפעה פוליטית בשום מסגרת עיתונאית ",  הוסיף כחלון . " גם בתאגיד שיקום הפוליטיקאים מורחקים בצורה חד משמעית .  כל המערכת תיבחר כפי שנבחרה עד כה עם ועדת איתור ,  שופט וללא פוליטיקאים .  שמרנו על היקפים חסרי תקדים בסכומים ליצירה הישראלית ,  להפקות המקור ולגופים האלה שכל כך חשובים לנו .  אנחנו מתכוונים גם בהמשך הדרך לתגמל אותם אף יותר .  התאגיד יוקם .  לא יהיה חוק פיקוח על התקשורת ,  לא תהיה חריגה תקציבית .  אין הדחה של ראשי התאגיד ". 
שר האוצר המשיך ואמר כי  " ההסכם הזה מנע את חוק הפיקוח על התקשורת ,  חוק שהטיל מורא על חופש העיתונות ועיתונאים רבים  ובצדק .  מדינת ישראל צריכה כבר לחזור למסלול של עשייה .  השבועיים האחרונים הינם חריג שאינו מעיד על הכלל .  ביום-יום הממשלה הזו עושה עבודה נפלאה למען הציבור .  אנחנו בונים את העתיד של הילדים שלנו ,  אנחנו נותנים תקווה לחלשים בחברה ,  אנחנו פועלים לצמיחת המשק ,  חיזוק הכלכלה ,  צמצום הפערים והקטנת יוקר המחיה ".   
" זו הסיבה שבגללה חזרתי לפוליטיקה וזו הפעילות שלנו למען העם ",  הסביר כחלון . " לצערי היו בעלי עניין שניסו להחריף את המשבר .  זה טוב לפוליטיקאים אבל לא טוב לכלכלה ולאזרחים .  מדינת ישראל זקוקה בשעה זו ליציבות כדי להמשיך את הצמיחה והפעילות למען האזרחים .  יש לפנינו אתגרים רבים וצריך לטפל בהם למען עם ישראל ". 
היועץ המשפטי לממשלה אביחי מנדלבליט אמר בשיחות סגורות כי הוא  " לא מתלהב מההסכם ,  אך החלופות גרועות יותר ".  מנדלבליט אמר כי אין מניעה חוקית בהסכם ,  וכי בין החלופות שפסל  סגירת התאגיד לאלתר אחרי שהוקם בחקיקה ,  או פתיחתו ללא חטיבת חדשות .  גם חוק הפיקוח על התקשורת נתקל בהתנגדות משפטית .
 בשעות הצהריים סוכם בין אנשי נתניהו למשרד האוצר כי יוקם תאגיד נפרד לחדשות ולאקטואליה ,  במנותק מהתאגיד הקיים ,  וחטיבת החדשות הנוכחית של התאגיד תפורק .  רשות השידור הקיימת תמשיך לשדר את החדשות עד להקמת החטיבה החדשה .  
מהתאגיד נמסר בתגובה להסכם : " מועצת התאגיד מתנגדת נחרצות להסכם בין שר האוצר לראש הממשלה ,  ותגן על העיתונאים ואנשי החדשות שעזבו מקומות עבודה והתייצבו לדגל על מנת להביא שידור ציבורי איכותי .  אנו קוראים לשומרי הסף ,  היועץ המשפטי לממשלה ומבקר המדינה ,  להגן על האינטרס הציבורי ועל זכויות העובדים ". 
לפי המתווה ,  חוק הפיקוח על התקשורת ,  שקידם ראש הממשלה ,  יוקפא .  ראשי התאגיד הנוכחיים ,  היו"ר גיל עומר והמנכ"ל אלדד קובלנץ ,  יישארו בתפקידם ,  אך לא יהיו אחראים על שידורי החדשות .  משרד האוצר יגבש הסדרי פרישה עבור עובדי רשות השידור שלא ייקלטו בתאגיד ועובדי התאגיד שלא ישולבו בגוף החדש ,  תוך שמירה על מסגרות התקציב .
 ההסדר ,  שגובש על ידי מנכ"לי משרדי האוצר והתקשורת ,  שי באב"ד ומומו פילבר ,  בליווי השרים יריב לוין וצחי הנגבי ,  קיבל את אישורו של היועץ המשפטי לממשלה אביחי מנדלבליט .  הנגבי ,  ממלא מקום שר התקשורת ,  שוהה בחו"ל אך עודכן בפרטי המתווה .  
עובד התאגיד יואב זהבי אמר בהפגנה : " מדובר במהלך ציני של פוליטיקאים שמעוניינים לשסע את הציבור .  ההחלטה שהתקבלה פגעה בנו מאוד .  הייתה התגייסות אדירה של העובדים .  יש פה ציניות והכול ספינים פוליטיים .  אני מקווה שזאת לא המילה האחרונה .  אנחנו ביחד בינתיים ולא נפעל בפזיזות .  אנחנו רוצים לעשות עיתונות חופשית ומגוונת ". 
 ( עדכון ראשון :  16:21 )  

כחלון על ההסכם : " לא תהיה השפעה פוליטית על התאגיד שיקום "
 שר האוצר הגן על ההסכם על עתיד השידור הציבורי ,  שינתק את חטיבת החדשות מהתאגיד : " זה היה מאבק על עקרונות ".  עובדי התאגיד חסמו את צומת עזריאלי בתל אביב : " מהלך ציני של פוליטיקאים ".  היועמ"ש בשיחות סגורות : " לא מתלהב ,  אך החלופות גרועות יותר "
 
