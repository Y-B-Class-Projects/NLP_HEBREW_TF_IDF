יעקב פרנקל הסיר מועמדותו לתפקיד נגיד בנק ישראל
פרנקל הסיר את מועמדותו לתפקיד לאחר שנפתחה בדיקה נגדו בגין גניבה מחנות בהונג קונג לפני כשבע שנים . " באופן בלתי סביר ובקלות בלתי נסבלת מעלים אדם על המוקד "
 פרופ' יעקב פרנקל הודיע הערב  ( שני )  כי הסיר את מועמדותו לתפקיד נגיד בנק ישראל לאחר שהועלו חשדות נגדו בגין גניבה של תיק חליפות מחנות בדיוטי פרי בהונג קונג לפני כשבע שנים .
" הגעתי למסקנה שאני מסיר את מועמדותי .  באופן בלתי סביר ובקלות בלתי נסבלת מעלים אדם על המוקד רק על סמך השערות ,  לא על סמך עובדות ",  אמר לערוצי הטלוויזיה . " החלו הכפשות ,  החלו מסע של דה-לגיטימציה ". 
על פרשת הגניבה בהונג קונג אמר פרנקל כי היא  " פרשה מאוד מבישה שלא היתה צריכה לקרות אבל לאחר בירור מהיר עם הרשויות התברר כי מדובר באי הבנה בסיסית ".  לדבריו ,  הוא מסר את גרסתו לרשויות בהונג קונג ולוועדת טירקל . " כשהייתי בשדה התעופה עצרתי בדיוטי-פרי ,  חשבו שיצאתי עם תיק גדול ",  אמר . " סיכמתי עם קולגה שלי שהיא תעמוד בתור ותשלם .  הדבר הסופי הוא שכאשר היא באה וסיפרה מה קרה ,  הרשויות קיבלו לחלוטין את הגרסה ואמרו שהיתה אי-הבנה .  הם אמרו שמשכו וביטלו את כל ההליכים ".  
" ראש הממשלה ושר האוצר שכנעו אותי  ( לקחת את התפקיד )  ",  אמר פרנקל . " אני יודע לטפל בזה ,  זה המקצוע שלי ,  אני יודע לטפל בחידוש הצמיחה ,  לכן אני מצטער שאני לא יכול לקבל את המושכות .  אמרתי לראש הממשלה ולשר האוצר שאני עומד לרשותם בכל שעה ובכל עת ". 
ראש הממשלה בנימין נתניהו ושר האוצר יאיר לפיד מסרו את התייחסותם להסרת מועמדותו של פרנקל : " אנו מצרים על הודעתו של פרופ' יעקב פרנקל שהיא תוצר ישיר של האווירה בה אנו מצויים לפיה אדם מושמץ מבלי שניתנת לו הזכות לעמוד על טענותיו .  פרופ' פרנקל הוא אדם רב זכויות ,  שהיה נגיד בנק ישראל למופת ,  ויכול היה להביא תועלת גדולה למשק הישראלי מול המשבר הכלכלי העולמי .  באווירה הקיימת היום ,  איננו רחוקים מהיום בו איש לא ירצה להתקרב לחיים הציבוריים ".  ראש הממשלה נתניהו ושר האוצר לפיד יחליטו בימים הקרובים על מינוי נגיד חדש לבנק ישראל .  
הודעתו של פרנקל על הסרת מועמדותו לא באה בשל מסקנות הבדיקה שנערכה במשרד המשפטים .  הפרקליטות עדין היתה בשלב בירור העובדות ,  ולאחרונה ,  לאור העיצומים במשרד החוץ נעשתה פניה ישירה לרשויות בהונג קונג בניסיון לברר את אשר התרחש בדיוטי פרי בשדה התעופה במדינה לפני שבע שנים .  קבלת המידע היתה תלויה בוויתור סודיות מצדו של פרנקל  ,  והשבוע היתה אמורה להתקיים פגישה בין היועץ המשפטי לממשלה לבין פרקליטו של פרנקל ,  אלי זהר .  בפרקליטות טרם גיבשו דעה על הפרשה ולא סברו עדין בשלב זה ,  כי יש מקום להמליץ שלא למנותו .
 היועץ המשפטי לממשלה ,  יהודה וינשטיין ,  בודק את התקרית בה לכאורה היה מעורב נגיד בנק ישראל המיועד .  זאת ,  בעקבות פנייה שהתקבלה מוועדת טירקל ,  שאמורה הייתה לאשר את מינויו .  חברי הוועדה פנו ליועץ כדי שיסייע לה בבדיקת העובדות הקשורות למקרה .  
אתמול ביקשה הפרקליטות ביקשה מבג"ץ לדחות את העתירה נגד מינויו של פרנקל לתפקיד נגיד בנק ישראל .  זאת ,  מכיוון שכל הסוגיות שיועלו בעתירה נידונות כעת בוועדת טירקל ,  שטרם אישרה את המינוי ועל כן מדובר בעתירה מוקדמת .  בצעד חריג ,  הפרקליטות גם מבקשת לחייב את העותר לשלם הוצאות משפט ושכר טרחה לעורך הדין בגין העתירה .  
עוד באותו נושא:הערכות :  פרנקל מתרחק מתפקיד נגיד בנק ישראלפרנקל : " פרשת הבושם "  - בכלל סביב תיק יוקרתיפרשת גניבת הבשמים תסכל את מינוי פרנקל לנגיד ?  

יעקב פרנקל הסיר מועמדותו לתפקיד נגיד בנק ישראל
פרנקל הסיר את מועמדותו לתפקיד לאחר שנפתחה בדיקה נגדו בגין גניבה מחנות בהונג קונג לפני כשבע שנים . " באופן בלתי סביר ובקלות בלתי נסבלת מעלים אדם על המוקד "
 
