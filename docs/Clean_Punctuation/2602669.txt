נתניהו נגד פרס : " בתהליך המדיני צריך אחריות "
 ראש הממשלה דחה את דבריו של הנשיא בנוגע לחידוש המשא ומתן עם הפלסטינים ,  וטען כי יש לנהוג  " בפיכחון ולא בחיפזון ,  אחרת יקום פה בסיס טרור אירני שלישי בלב הארץ "
 ראש הממשלה בנימין נתניהו דחה היום  ( שלישי )  בתוקף את הקריאות של הנשיא שמעון פרס לחידוש המשא ומתן עם יו"ר הרשות ,  אבו מאזן . " בפרשת השבוע כתוב 'ויקום מלך חדש על מצרים ,  כמו אז גם היום .  במצרים התחלף השלטון ,  בסוריה מתערער השלטון וזה יכול לקרות גם בשטחי הרשות הפלסטינית ביהודה ושומרון .  כל מי שעיניו בראשו יודע שהחמאס יכול להשתלט על הרשות הפלסטינית .  זה יכול לקרות אחרי הסדר ,  זה יכול לקרות גם לפני הסדר ,  כמו שקרה בעזה ",  אמר נתניהו בפתח מפגש חוג התנ"ך על שם אביה של אשת ראש הממשלה ,  שמואל בן ארצי . " לכן ,  בניגוד לקולות שאני שומע בימים האחרונים שמאיצים בי לרוץ קדימה ,  לוותר ,  לסגת ,  אני חושב שבתהליך המדיני צריך לנהוג באחריות ולא בבהילות ,  בפיכחון ולא בחיפזון .  אחרת יקום פה בסיס טרור אירני שלישי בלב הארץ .  את השלום משיגים רק כשמבטיחים את הביטחון ".  
נתניהו אמר את הדברים לאחר שהשבוע עוררו דבריו של פרס על אבו מאזן סערה .  הנשיא נאם בפני למעלה מ-150 שגרירים וקונסולים ישראלים שהגיעו לישראל לכנס השנתי של משרד החוץ ,  ומתח ביקורת חריפה על נתניהו ושר החוץ לשעבר אביגדור ליברמן בנושא הפלסטיני . 
" אבו מאזן הוא פרטנר לשלום .  אני מכיר אותו 30 שנה .  אף אחד לא ישנה את דעתי על אבו מאזן ,  אפילו אם יגידו לי שאני לא יכול להשמיע אותה כי אני נשיא ",  אמר . " כדיפלומט עדיף תמיד להיות אריה בעור של כבשה ,  ולא כבשה בשאגות של אריה ולהבהיל את כל העולם .  תפקיד הדיפלומטיה הוא ליצור ידידים ,  ולא למנות אויבים ".  
דבריו של פרס עוררו תרעומת בליכוד ,  שהוציאו תגובה נזעמת בה האשימו אותו בכך שהוא  " מנותק מהציבור "  בדעותיו המדיניות .  התגובות שגיבו את פרס משמאל לא איחרו להגיע ,  כאשר יחימוביץ' ,  לבני וגלאון תקפו את הליכוד על הטון החריף בו נקטו נגד פרס ,  והאשימו אותו ב"ביזוי מוסד הנשיאות ".  
בניגוד לטון החריף של חלק משרי הליכוד ,  ראש הממשלה עצמו בחר אז להתבטא בדיפלומטיות יתרה . " אני מעריך ומכבד את נשיא המדינה .  אנחנו נפגשים באופן קבוע כולל אפילו ביום שישי ומחליפים דעות ,  כך זה היה וכך זה יהיה ",  אמר נתניהו במהלך סיור בבית-שאן ,  אך היום כבר נשמע אחרת .  
אתמול המשיך פרס להבהיר את עמדותיו המדיניות . " דיבורים על שלום אינם של פוליטיקה ,  אלא של חזון ועקרונות .  אני מאמין שחזון זה דבר גדול יותר מהמציאות היומיומית של החיים .  ישראל חייבת להמשיך במשא ומתן עם הפלסטינים ",  אמר פרס במפגש בבית הנשיא עם ראשי העדות הנוצריות לרגל השנה האזרחית החדשה .  

נתניהו נגד פרס : " בתהליך המדיני צריך אחריות "
 ראש הממשלה דחה את דבריו של הנשיא בנוגע לחידוש המשא ומתן עם הפלסטינים ,  וטען כי יש לנהוג  " בפיכחון ולא בחיפזון ,  אחרת יקום פה בסיס טרור אירני שלישי בלב הארץ "
 
