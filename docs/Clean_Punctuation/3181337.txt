נתניהו הציג :  תוספת מיליארדים לתקציב הביטחון עד 2030
ראש הממשלה הציג לקבינט את תכנית תפיסת הביטחון שגיבש בשנתיים האחרונות ,  המצביעה על כלל האיומים הצפויים בעשור הקרוב .  לפי נתניהו ,  תוספת התקציב תוקצה לשיפור יכולת הסייבר ,  חיזוק כושר התקיפה ושדרוג ההגנה נגד טילים
ראש הממשלה בנימין נתניהו הציג היום  ( רביעי )  לקבינט המדיני-ביטחוני את תכנית  " תפיסת הביטחון 2030 "  שאותה גיבש בשנתיים האחרונות ,  המצריכה תוספת של מיליארדים לתקציב הביטחון .  במסגרת התכנית הציג נתניהו את האיומים הצפויים בעשור הקרוב וכן את הצעדים הדרושים לבניין הכוח והפעלתו .  תוספת התקציב תוקצה ,  לפי ראש הממשלה ,  לחיזוק כושר התקיפה ,  יכולת הסייבר ,  שדרוג ההגנה נגד טילים ,  מיגון העורף והשלמת גדרות הביטחון .  
המסמך המלא מסווג ויוצג בקרוב בידי נתניהו במלואו לוועדת המשנה לענייני מודיעין ושירותים חשאיים בכנסת .  כמו כן ,  הוא יוצג בפני פורום המטה הכללי ,  המוסד והשב"כ .  בין היתר ,  במסמך מדבר נתניהו על הגדלת התקציב הביטחוני ב-0.2% עד 0.3% מהתל"ג ,  בעוד שהתקציב להוצאה על כלל גופי הביטחון עומד היום על פחות מ-6% מהתל"ג .  לפי המסמך ,  היעד הוא צמיחה שנתית ממוצעת של 3%-4% והוצאה ממוצעת של 6% מהתל"ג על כל הוצאות הביטחון .  כשהתל"ג יגיע לחצי טריליון דולר ,  יבחן מחדש האחוז הנדרש לביטחון . 
" בשל שטחנו הקטן ,  ריכוז האוכלוסייה וריבוי האיומים סביבנו יהיו צורכי הביטחון של ישראל תמיד גדולים בהרבה מאלה של כל מדינה בסדר גודל דומה .  המשק הישראלי היום חזק דיה בכדי לאפשר תוספת זו ,  ובכל מקרה ההגדלה תעשה תוך שמירה על מסגרת תקציבית אחראית ",  אמר נתניהו .  
נתניהו הוסיף : " בשני העשורים האחרונים טיפחנו כלכלה חופשית כדי לשרת את צרכי המדינה ,  ובראשם הביטחון .  מול צבר האיומים אנו בנקודת היפוך .  היום אנו נדרשים להשקיע יותר בביטחון כדי להגן על ההישגים ולהבטיח את המשך הצמיחה הכלכלית .  השילוב של עוצמתנו הביטחונית ועוצמתנו הכלכלית יגדיל את היות ישראל נכס בעיני מדינות אחרות ובכך גם יגדיל את עוצמתנו המדינית ".  

נתניהו הציג :  תוספת מיליארדים לתקציב הביטחון עד 2030
ראש הממשלה הציג לקבינט את תכנית תפיסת הביטחון שגיבש בשנתיים האחרונות ,  המצביעה על כלל האיומים הצפויים בעשור הקרוב .  לפי נתניהו ,  תוספת התקציב תוקצה לשיפור יכולת הסייבר ,  חיזוק כושר התקיפה ושדרוג ההגנה נגד טילים

