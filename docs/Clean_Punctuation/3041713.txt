נתניהו ממריא לסינגפור :  חמישה דברים שאתם צריכים לדעת היום
ראש הממשלה ימריא לביקור בן יומיים בסינגפור ,  שאחריו ימשיך לביקור באוסטרליה .  ליברמן יישא דברים בכנס הביטחון במינכן .  קופיקס מעלה את המחירים לשישה שקלים ועוד שני דברים שאתם צריכים לדעת היום
אתם צריכים לדעת שהיום ימריא ראש הממשלה בנימין נתניהו לביקור דיפלומטי בסינגפור .  הביקור ימשך יומיים ובסיומו ימשיך נתניהו לביקור בן שלושה ימים באוסטרליה .  במהלך הביקור בסינגפור ייפגש נתניהו עם מנהיגי המדינה וידון איתם בחיזוק הקשים בין המדינות .  ביום שישי האחרון שב נתניהו מביקור בארצות הברית ,  שם נועד עם הנשיא דונלד טראמפ וסגנו מייקל פנס .  
אתם צריכים לדעת שהיום צפוי שר הביטחון אביגדור ליברמן לשאת דברים במסגרת וועידת הביטחון שמתקיימת במינכן ,  גרמניה .  במסגרת הוועידה ,  הספיק ליברמן להיפגש עם מקבילו האמריקני ,  ג'יימס מאטיס ,  לראשונה מאז האחרון נכנס לתפקיד .  בוועידת הביטחון במינכן נוכחים שרי ביטחון של מדינות שונות בעולם .  
אתם צריכים לדעת שהיום תיכנס לתוקף העלאת המחירים של המוצרים בכלל סניפי רשת קופיקס .  זאת ,  לאחר שבשבוע שעבר הכריזה הרשת על הצעד שבמסגרתו יועלה המחיר מחמישה שקלים לשישה שקלים עבור כלל מוצרי הרשת .  לפי הודעת הרשת ,  העלאת המחירים באה בתגובה לעליית מחירים במשק שכוללת שכר דירה יקר יותר ,  עלייה בשכר המינימום לעובדים ועלייה בעלויות ארנונה ,  חשמל וחומרי גלם .  כ-800 מוצרים ברשת סופר קופיקס יישארו בעלות חמישה שקלים .  
אתם צריכים לדעת שהיום לפני 158 שנים ,  בשנת 1859 ,  זוכה לראשונה בהיסטוריה אדם מאשמת רצח בגין טיעון של אי שפיות זמנית .  מדובר ביום היסטורי עבור מערכת המשפט ובתקדים שסלל דרך לבאות .  הנאשם היה דניאל סיקלס ,  דיפלומט וחייל אמריקני בדימוס ,  שירה למוות בפרקליט המחוז בוושינגטון לאחר שגילה כי הוא מנהל רומן עם אשתו .  עורך הדין של סיקלס טען לראשונה בהיסטוריה כי מרשו יצא מדעתו בשל גילוי הרומן ואיבד את השפיות לזמן קצר .  הודות לטיעוניו של עורך הדין כמו גם עדויות אופי רבות לטובתו של הנאשם ,  קיבל בית המשפט את דברי ההגנה וזוכה מאשמת הרצח .  מאז ,  נאשמים רבים ברצח טוענים לאי שפיות זמנית בעת המעשה .  
אתם צריכים לדעת שהיום לפני 544 שנים ,  בשנת 1473 ,  נולד האסטרונום ,  המתמטיקאי והכלכלן הפולני ניקולאוס קופרניקוס .  הוא תרם רבות למדע ,  אבל אחת מהתגליות המוכרות שלו היא זו שגרסה כי השמש היא מרכז מערכת השמש ,  ולא כדור הארץ כפי שנטו לחשוב קודם לכן .  זו אחת מהתגליות החשובות בהיסטוריה והיא מהווה נקודת התחלה לחקר האסטרונומיה המודרנית .  במידה רבה ,  התגליות של קופרניקוס הן תחילתה של המהפכה המדעית בעולם .  

נתניהו ממריא לסינגפור :  חמישה דברים שאתם צריכים לדעת היום
ראש הממשלה ימריא לביקור בן יומיים בסינגפור ,  שאחריו ימשיך לביקור באוסטרליה .  ליברמן יישא דברים בכנס הביטחון במינכן .  קופיקס מעלה את המחירים לשישה שקלים ועוד שני דברים שאתם צריכים לדעת היום

