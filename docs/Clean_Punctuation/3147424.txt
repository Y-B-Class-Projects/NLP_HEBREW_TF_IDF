נכנע ללחץ מימין :  נתניהו השעה את יישום הסכם מבקשי המקלט
שעות לאחר ההכרזה על מתווה מוסכם עם האו"ם על הרחקת מבקשי המקלט ביצע ראש הממשלה פניית פרסה והודיע שיבחן אותו מחדש וייפגש עם תושבי דרום תל אביב .  הודעתו יצאה לאחר ביקורת גוברת בקרב שותפיו הקואליציוניים ,  בהם בנט וכחלון שדרשו דיון מחודש בממשלה
ראש הממשלה בנימין נתניהו הודיע אמש  ( שני )  כי הוא משעה את ההסכם לביטול גירוש מבקשי המקלט מאפריקה .  זאת ,  שעות ספורות לאחר שהגן על ההסכם במסיבת עיתונאים שקיים יחד עם שר הפנים אריה דרעי ובעקבות ביקורת מימין .  הצהרתו של נתניהו עוררה זעם בימין וגל של תגובות נזעמות מצד תומכיו בעמוד הפייסבוק הרשמי של ראש הממשלה .
 לדברי נתניהו ,  הוא ייפגש מחר עם תושבי דרום תל אביב ולאחר מכן יביא את ההסכם לבחינה מחודשת .  אתמול מתחו השרים נפתלי בנט ומשה כחלון ביקורת על המתווה שהוסכם ,  בטענה כי נתניהו לא התייעץ עמם לגביו ,  ודרשו דיון מחודש בממשלה . 
" ידידים יקרים ,  אני קשוב אליכם כמו תמיד ",  כתב נתניהו בחשבון הפייסבוק שלו . " בשנתיים האחרונות פעלתי מול רואנדה כדי שזו תשמש 'מדינה שלישית' הקולטת מסתננים שנגרש אליה גם בלי הסכמתם .  זו הדרך החוקית היחידה שנותרה לנו להוציא מסתננים ללא הסכמתם ,  לאחר ששאר המהלכים שלנו נפסלו משפטית .  רואנדה הסכימה לכך והתחלנו בפעולת הגירוש אליה ". 
עוד בנושא:כעס בקרב השרים על מתווה ביטול הגירוש : " על הממשלה לחשב מסלול מחדש"הביקור החשאי ונסיגת  " המדינות השלישיות ":  כך נולד מתווה מבקשי המקלטנתניהו מגיב למבקריו :  נביא מסתננים לקיבוצים ;  נשקם את דרום תל אביב  
" בשבועות האחרונים ,  בלחץ אדיר על רואנדה של הקרן החדשה לישראל וגורמים באיחוד האירופי ,  רואנדה התקפלה מההסכם וסירבה לקלוט מסתננים מישראל שהוצאו בכפייה .  במצב זה החלטתי לחתור להסכם חדש שיאפשר בכל זאת את המשך הוצאת המסתננים .  עם זאת ,  אני קשוב אליכם ,  ובראש ובראשונה לתושבי דרום תל אביב .  לכן החלטתי להיפגש יחד עם שר הפנים אריה דרעי עם נציגי התושבים מחר בבוקר .  בינתיים אני משעה את יישום ההסכם ,  ולאחר שאפגש עם הנציגים אביא את ההסכם לבחינה מחודשת ". 
בישיבה במשרד ראש הממשלה עם מובילי המאבק לגירוש המסתננים נאמר הבוקר כי המדינות השלישיות ,  אשר איתן הגיעו להסכם בנושא המסתננים נסוגו מההסכם ,  וכי הוסכם עם האו"ם שמדינות מערביות יקלטו 16,250 מהנתינים הזרים ,  וישראל תקלוט מספר דומה ,  לא כולל הילדים .  לגבי 6,000 בני אדם נוספים לא התקבלה החלטה .  
יו"ר הבית היהודי נפתלי בנט שיבח את נתניהו על כך שחזר בו ואמר כי מדובר ב"החלטה נכונה של ראש הממשלה ".  לדברי בנט , " מדובר בהסכם רע המהווה התקפלות בפני הקמפיין השקרי שהופץ בתקשורת והיה הופך את ישראל לגן עדן למסתננים .  ‏השהיית המתווה אינו מספק .  עלינו להתקדם למתווה חדש שיוציא מסתננים בלתי חוקיים מישראל .  ‏ישראל אינה לשכת התעסוקה של העולם ".  
יו"ר מרצ תמר זנדברג ביקרה את ראש הממשלה על מה שכינתה  " התקפלות ".   " נתניהו ,  במהלך פחדני ,  נכנע לקיצוניים ביותר שבימין ועל מנת לעשות את זה הוא חוזר שוב למחוזות ההסתה נגד הקרן החדשה וארגוני החברה האזרחית ".  לדבריה , " כל פעם שמדברים איתנו על ראש ממשלה 'קוסם' צריך לזכור שמדובר באדם לחיץ ,  כושל ופחדן ,  שמנהל את מדינת ישראל לפי האינטרסים הפוליטיים שלו ובאפס שיקול דעת מדיני ".  
טרם החלטתו של נתניהו לבחון מחדש את ההסכם ,  ביקורות רבות נמתחו על ההחלטה .  בעקבות הביקורת בבית היהודי ,  בסביבות ראש הממשלה אמרו אתמול כי חברת המפלגה ,  שרת המשפטים איילת שקד ,  הייתה חלק מגיבוש המתווה שהושג .  שקד השיבה בתגובה כי  " בניגוד לתדרוכים ,  לא הייתי שותפה להסכם ולא זומנתי לאף ישיבה בנושא אצל ראש הממשלה ".  היא הוסיפה כי כלל לא ידעה שהמתווה נחתם ואושר ,  אלא רק על המגעים בעניין . " אני מצפה ממי שעמל על המתווה שיקח עליו אחריות ",  אמרה . " לגופו של עניין ,  מדינת ישראל לא צריכה להשלים עם השארתם של מסתננים שנכנסו לכאן שלא כחוק .  ראוי להביא את ההסכם על כל פרטיו לדיון ואישרור בממשלה ". 
ביקורת על ההסכם באה גם מקרב שרי מפלגתו של ראש הממשלה ,  הליכוד .  שרת התרבות מירי רגב כינתה את ההחלטה  " דרמטית "  והוסיפה כי היא  " מודאגת מהוויתור המהיר ,  על עקרונות היסוד של מדיניות ההגירה של הממשלה ".  לדבריה , " לא מדובר בפליטים אלא באנשים שהסתננו באופן לא חוקי .  לכן ההתדיינות עם נציבות האו"ם לפליטים לטעמי היא לא במקום ". 
רגב הוסיפה עוד כי  " התוצאה הסופית על פיה עשרות אלפי מסתננים יישארו בישראל מדאיגה מאוד מבחינת הזהות של המדינה והמרקם החברתי שלה .  הם הרי לא יגורו בשיכון ל' ,  רמת אביב או כפר שמריהו אלא בפריפריה החברתית והגיאוגרפית של ישראל ויסבו לה נזקים רבים כפי שקורה עד היום בדרום תל אביב ". 
בתנועת הימין  " אם תרצו "  קראו לנתניהו  " לא לסגת "  מההודעה על השעיית ההסכם וכינו את ההחלטה המקורית על ביטול מתווה הגירוש  " הודאה בכשלון ".  בהודעת התנועה נמסר עוד כי הציבור בישראל ייבחן את נבחריו  " בתוצאות ובמעשים ולא בדיבורים ".  
הנשיא ראובן ריבלין בירך מוקדם יותר את נתניהו ואת שר הפנים אריה דרעי על  " המתווה האחראי והחשוב "  שכעת הושעה .  לדבריו , " ההבנות החשובות יאפשרו למדינת ישראל להשיב את שגרת החיים הראויה לאזרחי דרום תל אביב ,  החיים במציאות בלתי מתקבלת על הדעת וזאת באמצעות העזיבה חסרת התקדים עליה סוכם במתווה .  בד בבד יסדירו הבנות אלה את מעמדן של אוכלוסיות העונות להגדרות הבינלאומיות שמאפשרות את השתלבותן במדינת ישראל כמדינה איתנה ,  ערכית ובעלת עוצמות ,  אליה נושאת הקהילה הבינלאומית כולה עיניים ".  
גם יו"ר הסוכנות היהודית נתן שרנסקי הצטרף למברכים : " זו החלטה החשובה והאמיצה למצא פתרון לבעיית המהגרים תוך איזון נכון בין האינטרסים והערכים של מדינתנו ". 
 ( עדכון ראשון :  22:55 )  

נכנע ללחץ מימין :  נתניהו השעה את יישום הסכם מבקשי המקלט
שעות לאחר ההכרזה על מתווה מוסכם עם האו"ם על הרחקת מבקשי המקלט ביצע ראש הממשלה פניית פרסה והודיע שיבחן אותו מחדש וייפגש עם תושבי דרום תל אביב .  הודעתו יצאה לאחר ביקורת גוברת בקרב שותפיו הקואליציוניים ,  בהם בנט וכחלון שדרשו דיון מחודש בממשלה

