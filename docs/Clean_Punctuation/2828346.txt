עמוס עוז : " ביום שבו יתחילו פה לקרוא לנתניהו בוגד ,  אדע שסופסוף זז משהו "
 בהרצאה של עמוס עוז שהתקיימה ביריד הספרים הבינלאומי ה-27 בירושלים ,  בעקבות ספרו  " הבשורה על פי יהודה ",  אמר הסופר כי מנהיגים רבים ששינו לטובה את ההיסטוריה כונו  " בוגדים ".   " ביום שבו יתחילו פה לקרוא לנתניהו בוגד אני אדע שסופסוף זז משהו ",  אמר 
" ביום שבו יתחילו פה לקרוא לנתניהו בוגד אני אדע שסופסוף זז משהו ",  כך אמר היום הסופר עמוס עוז ביריד הספרים הבינלאומי ה-27 בירושלים ,  בהרצאה במשכנות שאננים על יצירתו וספרו האחרון , " הבשורה על פי יהודה ".  את דבריו של עוז פרסם שי זילבר ,  כתב רשת ב' של קול ישראל .  
כך אמר עוז בהרצאה : " ירמיהו הנביא אמר לבני עמו אל תלכו ראש בקיר ,  אל תלחמו בכל העולם ,  אל תמרדו בבבל .  השלטון לא אהב את זה .  קראו לו בוגד ,  שמו אותו בבור .  מה אמרו עליו הטוקבקיסטים אתם יכולים לתאר לעצמכם .  תעברו דורות רבים קדימה לאברהם לינקולן ששחרר את העבדים בארצות הברית .  מיליוני אמריקאים קראו לו בוגד ,  ויצאו נגדו למלחמת דמים .  תעברו עוד קדימה .  ווינסטון צ'רצ'יל שפירק את האימפריה הבריטית ומיליוני בריטים קראו לו בוגד .  הקצינים הגרמנים שניסו להרוג את היטלר בשנת 1944 הוצאו להורג בעוון בגידה .  דוד בן גוריון כשהסכים לחלוקת המולדת לשתי מדינות עצמאיות ,  אחת ליהודים ואחת לפלסטינים ב-1947 ,  ומתנגדיו קראו לו בוגד .  מנחם בגין כשהחזיר את כל סיני תמורת שלום .  אנואר סאדאת שעלה על מטוס וטס לירושלים ושילם בחייו .  יצחק רבין ושמעון פרס בהסכמי אוסלו .  אפילו שרון כשהוא פינה את עזה הלבישו אותו כאפייה בפלקטים ברחוב וקראו לו בוגד .  אני רוצה להגיד פה משהו בסוגריים .  ביום שבו יתחילו פה לקרוא לנתניהו בוגד אני אדע שסופסוף זז משהו .  סגור סוגריים ".  בשלב זה נשמעו מחיאות כפיים בקהל .  

עמוס עוז : " ביום שבו יתחילו פה לקרוא לנתניהו בוגד ,  אדע שסופסוף זז משהו "
 בהרצאה של עמוס עוז שהתקיימה ביריד הספרים הבינלאומי ה-27 בירושלים ,  בעקבות ספרו  " הבשורה על פי יהודה ",  אמר הסופר כי מנהיגים רבים ששינו לטובה את ההיסטוריה כונו  " בוגדים ".   " ביום שבו יתחילו פה לקרוא לנתניהו בוגד אני אדע שסופסוף זז משהו ",  אמר

