נתניהו על הפיצוץ בסודן : " שום התייחסות לנושא "
 במסיבת עיתונאים עם ראש ממשלת איטליה המבקר בישראל ,  סירב נתניהו להגיב להאשמות על תקיפה בסודן .  מקבילו בירך על הסנקציות על אירן : " הן מעיקות על כלכלתה וזה מעודד "
  ( צפו בפיצוץ בסודן כפי שתועד במצלמות חובבים ) 
השתיקה הישראלית נמשכת :  ראש הממשלה בנימין נתניהו סירב להתייחס היום  ( חמישי )  במסיבת עיתונאים לפיצוץ במחסן התחמושת בבירת סודן מוקדם יותר השבוע . " בישראל אין שום התייחסות לנושא ששאלת ",  השיב נתניהו לשאלות כתבים שהועלו פעמיים במהלך מסיבת עיתונאים שקיים עם ראש ממשלת איטליה ,  מריו מונטי ,  המבקר בישראל עם משלחת שרים בכירים ממשלתו .  סודן הפנתה אצבע מאשימה כלפי ישראל לאחר הפיצוץ שגרם לדליקה גדולה ,  ומישראל ,  כאמור ,  לא נמסרה התייחסות .  
במסיבת העיתונאים אמר מונטי לנתניהו כי  " איטליה רואה בביטחונה של ישראל את ביטחונה של כל אירופה .  כל איום אזורי על ישראל אינו מקובל על הדעת וכך גם הכחשת שואה ".  ראש הממשלה האיטלקי ביקש להביע סולידריות עם תושבי הדרום לנוכח ירי הטילים מעזה ,  גינה את מעשי הזוועה בסוריה וקרא לאירן להפסיק את תכניתה הגרעינית ולעמוד בכל הדרישות של הקהילה הבינלאומית . " הסנקציות מעיקות על הכלכלה האירנית וזה מעודד .  אירן לא תוכל לעשות כאילו הדבר הזה לא קיים .  אלה סנקציות עם שיניים שנאכפות ומפוקחות ואף הוחמרו בשבוע שעבר באיחוד האירופי ". 
נתניהו בירך את מונטי ,  שהגיע לישראל בפעם השנייה מאז שנבחר לתפקיד בשנה שעברה ,  וחזר שוב על החשיבות במניעת יכולת גרעינית מאירן והחרפה נוספת של הסנקציות לצד צעדים נוספים .  מונטי הגיע לישראל במסגרת מפגש בין ממשלתי בין ישראל ואיטליה ,  במהלכו נחתמו חמישה הסכמים של שיתוף פעולה בין המדינות .  בשנה האחרונה היחסים בין איטליה וישראל הלכו והתהדקו .  בדצמבר האחרון קיימו ישראל ואיטליה אימון חילות אוויר משותף ואף נחתם הסכם לאספקת מטוסי אימון מתקדמים מתוצרת איטליה לחיל האוויר הישראלי ,  שהיקפו מוערך ביותר משני מיליארד דולרים .  
לקריאה נוספתסודן : " נתלונן על התקיפה הישראלית במועצת הביטחון"פרשנות :  מה אפשר ללמוד מהפיצוץ בסודן על תקיפה באירן ? תיעוד :  הפיצוץ שהשמיד את המפעל המסתורי בבירת סודן
לפניות לכתבת :  tal_sh@walla.net.il 

נתניהו על הפיצוץ בסודן : " שום התייחסות לנושא "
 במסיבת עיתונאים עם ראש ממשלת איטליה המבקר בישראל ,  סירב נתניהו להגיב להאשמות על תקיפה בסודן .  מקבילו בירך על הסנקציות על אירן : " הן מעיקות על כלכלתה וזה מעודד "
 
