 " ניר חפץ הוא שקרן וכזבן ":  תמלילי שרה נתניהו מחדר החקירות
ב"חברת החדשות "  פורסמו תשובותיה של אשת ראש הממשלה במהלך חקירתה בלהב 433 . " כשמני נפתלי העליל עליי במשטרה ,  חפץ אמר שהוא שקרן רמאי שמעליל עלילות ואסור להאמין לאף מילה שלו .  עכשיו תחליפו את השם של מני בניר ".  מקורב לחקירה העריך כי החשדות נגדה לא הופרכו 
" ניר חפץ הוא שקרן וכזבן ,  מעולם לא דיברתי עם עורך דין דוד שמרון על עניין העסקתו "  - כך עולה מתמלילי חקירת שרה נתניהו שפורסמו הערב  ( שישי )  ב"חברת החדשות ".  במשרדי להב 433 הוסיפה אשת ראש הממשלה כי  " כשמני נפתלי העליל עליי במשטרה ,  חפץ ,  שהיה אז הדובר שלי ,  אמר עליו שהוא שקרן רמאי שמעליל עלילות ואסור להאמין לאף מילה שלו .  עכשיו תחליפו את השם של מני בניר .  אין לי מושג מה היא 'ועדת ההיתרים של מבקר המדינה' ,  פעם ראשונה שאני שומעת את המונח הזה ". 
גורם המקורב לחקירה אמר כי מניתוח ראשוני של חקירתה ,  החשדות נגדה לא הופרכו .  עם זאת ההערכה היא שלא תידרש לחקירה נוספת .  
פרקליטה של נתניהו ,  עורך דין יוסי כהן ,  מסר בסיום חקירתה הבוקר כי  " כצפוי ,  בסיום החקירה יתברר שמדובר בעוד גיבוב כזבים וסיפורי מעשיות של עד המדינה ניר חפץ ,  שאין בהם כלום .  כשהתיקים האחרים מתרסקים ,  ממציאים בדיות חדשות .  עד מתי תמשך הרדיפה אחרי משפחת נתניהו ?  ". 
עוד בוואלה !  NEWS:בשיא הסערה :  אם ובתה התינוקת נהרגו בתאונת דרכים סמוך לקריית גתהצפות במרכז הארץ ,  עלייה במפלס הכנרת :  גשם עז ברחבי הארץהיורשת של מרקל :  השמרנים בגרמניה בחרו מנהיגה חדשה למפלגה 
נתניהו נחקרה היום באזהרה במשרדי להב 433 בלוד ,  בחשד למסירת מידע כוזב למבקר המדינה .  החקירה התקיימה כשלוש שעות .  ההחלטה לחקור את אשת ראש הממשלה הגיעה בעקבות עדותו של יועץ התקשורת לשעבר של משפחת נתניהו ,  חפץ ,  אותה מסר במסגרת הסכם עד מדינה בתיק 4000 ,  פרשת בזק-וואלה .  
על פי החשד ,  נתניהו עשתה שימוש בחשבוניות פיקטיביות בהן דיווחה כי תרמה סכום כסף לעמותת יד שרה כשבפועל הכסף הועבר לחפץ כשכר טרחה .  בכך הטעתה את מבקר המדינה והחסירה מידע כוזב . 

" ניר חפץ הוא שקרן וכזבן ":  תמלילי שרה נתניהו מחדר החקירות
ב"חברת החדשות "  פורסמו תשובותיה של אשת ראש הממשלה במהלך חקירתה בלהב 433 . " כשמני נפתלי העליל עליי במשטרה ,  חפץ אמר שהוא שקרן רמאי שמעליל עלילות ואסור להאמין לאף מילה שלו .  עכשיו תחליפו את השם של מני בניר ".  מקורב לחקירה העריך כי החשדות נגדה לא הופרכו

