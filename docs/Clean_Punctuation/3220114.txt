ברקע המאמצים להביא לאיחוד בימין :  נדחתה פגישת נתניהו ופוטין
לקראת סגירת הרשימות ורצונו של נתניהו להביא לאיחוד בימין ,  הודיע גורם מדיני על דחיית פגישתם של ראש הממשלה עם נשיא רוסיה שתוכננה למחר במוסקבה .  במקביל נתניהו ייפגש עם ראשי הבית היהודי שמנסים לסכל את האיחוד עם עוצמה יהודית
-פגישתם של נתניהו ופוטין נדחתה ;  מועד חדש ייקבע-זו תוכננה להיות פגישתם הראשונה מאז הפלת המטוס-ברקע המאמצים לאיחוד בימין :  גם ישיבת מזכירות הליכוד נדחתה-נתניהו נפגש עם בכירי מפלגות הימין ;  בבית היהודי מתנגדים-מחר :  רשימות המפלגות לכנסת ה-21 ייסגרו סופית 
ברקע ההתפתחויות הפוליטיות ,  פגישתם של ראש הממשלה בנימין נתניהו ונשיא רוסיה ולדימיר פוטין נדחתה היום  ( שני )  .  לדברי גורם מדיני , " בהסכמת שני הצדדים ,  הפגישה שתוכננה למחר תידחה במספר ימים ".  מחר בבוקר יקיימו השניים שיחת טלפון ומועד הפגישה החדש ייקבע בהתאם .  ההודעה על דחיית הפגישה מגיעה יום לפני מועד סגירת הרשימות ועל רקע מאמציו של נתניהו להביא לאיחוד בימין .
 הפגישה שתוכננה להתקיים מחר אמורה הייתה להיות נסיעתו הראשונה של נתניהו לקרמלין מאז משבר הפלת המטוס הרוסי בספטמבר האחרון .  מאז ,  נתניהו לדבר עם הנשיא פוטין ,  אך רק לאחרונה קיבל ממנו הזמנה .  נתניהו ופוטין נפגשו באקראי לשיחת צד בנובמבר האחרון ,  אך לא קיימו פגישה מדינית זה למעלה מחצי שנה בפריז ,  בשולי הטקס לציון 100 שנה למלחמת העולם הראשונה .
 עוד בוואלה !  NEWS:איחוד בימין :  עוצמה יהודית קיבלה את הצעת הבית היהודי לאיחודשגרירת ארה"ב בפולין :  על ישראל כץ להתנצל על דבריוהנהגה יחד של בנט ושקד ,  50% נשים :  הימין החדש הגישה את רשימתה 
במקביל ,  נדחתה גם ישיבת מזכירות הליכוד שהייתה אמורה להתכנס היום כדי לאשר את השריונים של נתניהו במקום ב-28 ובמקום ה-41 ברשימת הליכוד .  הישיבה נדחתה על מנת למצות את המהלכים לאיחוד המפלגות הימין - ורק אז להכריע על זהות השריונים .  
נתניהו פעל מאחורי הקלעים בימים האחרונים כדי לאחד את הבית היהודי והאיחוד הלאומי עם עוצמה לישראל של פעילי הימין מיכאל בן ארי ,  איתמר בן גביר וברוך ברזל .  היום הוא נפגש עם בכירי המפלגות .  בסביבת נתניהו אמרו כי הוא התחייב בפניהם להפעיל אחרי הבחירות את החוק הנורבגי כך שמקומותיהם ברשימה לא יידחקו החוצה .
 בתוך כך ,  בכירים בבית היהודי מנסים לסכל את האיחוד המסתמן .  הטענה העיקרית של אנשי הבית היהודי היא כי איחוד כזה עלול להבריח קולות רבים של מתונים בציונות הדתית .  
מנכ"ל המפלגה ניר אורבך אמר בשיחות סגורות הבוקר כי הוא  " מתנגד אידיאולוגית לכל חבירה עם עוצמה יהודית והבעתי את דעתי על כך .  זו מחיקת הזהות הבסיסית של הבית היהודי ".  אורבך אמר גם כי  " חודש וחצי אני נלחם כדי להציל את הבית .  אני בטוח ב-100% שגם בלי החבירה לעוצמה יהודית הבית היהודי יחד עם האיחוד הלאומי עוברים את אחוז החסימה וזה עוד לפני הקמת מטה מסודר ועלייה עם קמפיין עם מסרים ממוקדים וברורים ".  
גם מספר שלוש במפלגה ,  המועמדת יפעת ארליך ,  הודיעה כי היא מתנגדת לאיחוד .  בנוסף אליהם ,  חברי הכנסת מוטי יוגב וניסן סלומינסיקי פועלים נגד האיחוד .  כל הגורמים מפעילים לחצים על חברי מרכז המפלגה שלא יאשרו את האיחוד הערב בכינוס שצפוי להתקיים .  
 ( עדכון ראשון :  11:42 )  

ברקע המאמצים להביא לאיחוד בימין :  נדחתה פגישת נתניהו ופוטין
לקראת סגירת הרשימות ורצונו של נתניהו להביא לאיחוד בימין ,  הודיע גורם מדיני על דחיית פגישתם של ראש הממשלה עם נשיא רוסיה שתוכננה למחר במוסקבה .  במקביל נתניהו ייפגש עם ראשי הבית היהודי שמנסים לסכל את האיחוד עם עוצמה יהודית

