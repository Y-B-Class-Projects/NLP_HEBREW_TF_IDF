הימין נגד צמצום ביקורי יהודים בהר הבית ;  לשכת רה"מ : " אין הצעה כזו "
 בעקבות הדיווח בוואלה !  NEWS ,  דרשו חברי הבית היהודי מנתניהו התייחסות להצעה הישראלית לירדן ולרשות הפלסטינית .  מגל : " לא נוכל לחיות עם זה כחלק מהקואליציה ".  בנט : " במזרח התיכון חולשה אינה מדיניות "
 חבר הכנסת ינון מגל  ( הבית היהודי )  דרש אתמול  ( רביעי )  הבהרה מראש הממשלה בנימין נתניהו בנוגע לפרסום בוואלה !  NEWS ,  לפיו ישראל הציעה לירדן ולרשות הפלסטינית להפחית את מספר המבקרים היהודים והלא-מוסלמים בהר הבית על מנת להרגיע את המצב . " אני לא מאמין שראש הממשלה הציע דבר כזה ",  אמר מגל במליאת הכנסת . " הוא גם אמר כאן ,  מעל הדוכן ,  שהם לא יקבלו דבר בתמורה לאלימות .  אני לא מאמין שהוא יפגע בחופש הפולחן של היהודים ,  אבל אני דורש הבהרה מנתניהו שזה לא נכון ,  כי אנחנו כחלק מהקואליציה לא נוכל לחיות עם החלטה שכזו ".  
לפי מקורות ערביים ,  המלך עבדאללה ואבו מאזן דחו את המתווה בטענה כי הוא אינו מספיק .  המגעים בין הצדדים התנהלו בשבועות האחרונים ונוהלו על ידי בכירים במערכת הביטחון וכן באמצעות שליחו המיוחד של ראש הממשלה בנימין נתניהו ,  יצחק מולכו .  
גם שר החינוך נפתלי בנט התייחס לדברים ואמר : " אינני מאמין שראש הממשלה הציע הצעה מעין זו ,  ולא תהיה הצעה כזו ".  לדבריו , " אם הטרוריסטים יצאו מהסבב הנוכחי עם הישגים ,  הסבב הבא יהיה רצחני יותר וכואב יותר .  במזרח התיכון חולשה אינה מדיניות ". 
ח"כ נוסף במפלגה ,  סגן שר הביטחון אלי בן דהן ,  הזכיר כי הצעה דומה כבר עלתה על הפרק בעבר ,  אולם נדחתה . " לפני שנים רבות הוצעה הצעה כזאת ובן גוריון דחה אותה מכל וכל ,  כך שאני בטוח שרוה"מ נתניהו ממחנה הימין לא הציע הצעות כמו להקטין את מספר היהודים המבקרים בהר הבית ",  אמר . " אנחנו לעולם לא נשלים עם ויתור כלשהו בריבונותנו על הר הבית ". 
מלשכת ראש הממשלה נמסר בתגובה כי אין הצעה כזו : " לא היה ולא נברא ". 
 ( עדכון ראשון :  21:20 )  

הימין נגד צמצום ביקורי יהודים בהר הבית ;  לשכת רה"מ : " אין הצעה כזו "
 בעקבות הדיווח בוואלה !  NEWS ,  דרשו חברי הבית היהודי מנתניהו התייחסות להצעה הישראלית לירדן ולרשות הפלסטינית .  מגל : " לא נוכל לחיות עם זה כחלק מהקואליציה ".  בנט : " במזרח התיכון חולשה אינה מדיניות "
 
