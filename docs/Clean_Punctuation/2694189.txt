נתניהו באוגדת עזה : " ירידה של 98% בירי הרקטות "
 ראש הממשלה ביקר באוגדה שנה לאחר מבצע  " עמוד ענן ".  הוא קיבל סקירה משר הביטחון ומסגן הרמטכ"ל ואמר : " אין ספק שהושגה הרתעה משמעותית ,  לא נשב בחיבוק ידיים מול טרוריסטים "
 שנה לאחר מבצע  " עמוד ענן ",  ביקר היום  ( שלישי )  ראש הממשלה בנימין נתניהו באוגדת עזה . " אנחנו מציינים שנה למבצע 'עמוד ענן' ",  אמר נתניהו בפתח הביקור . " המספרים הם חדים ,  יש ירידה של כ-98% בירי תלול-מסלול .  נדמה שסך כל הירי - רובו לא אפקטיבי והסתכם ב-35 מקרי ירי .  אין ספק שהושגה הרתעה משמעותית ".  בביקור קיבל ראש הממשלה סקירות ביטחוניות משר הביטחון משה יעלון ,  מסגן הרמטכ"ל אלוף גדי אייזנקוט ,  ומאלוף פיקוד הדרום ,  סמי תורג'מן .  
נתניהו הבהיר כי למרות הירידה בירי הרקטות , " איננו משלים את עצמנו .  אנחנו יודעים שחמאס וארגוני הטרור האחרים ממשיכים להתחמש בדרכים שונות ,  הם מנסים לפתח גם את 'התווך התת-קרקעי' ,  כלומר המנהרות ,  ואנחנו נדרשים למצוא מענה לכל האיומים הללו ,  ובד בבד להמשיך את ההרתעה החזקה שהשגנו אותה ואנחנו מקיימים אותה ".  לדבריו , " בסופו של דבר ,  ההרתעה הזאת מושגת על ידי הידיעה של האויב שאנחנו לא נסבול התקפות על יישובנו ועל חיילינו ,  ושנגיב בעוצמה רבה - זה היסוד של ההרתעה שלנו .  האמצעים משרתים את התחושה הזאת והמדיניות הזאת ,  אבל זה יסוד ההרתעה ". 
ראש הממשלה התייחס גם לסגירת הגבול עם מצרים באזור סיני ואמר שישראל  " היא למעשה המדינה הראשונה שהצליחה במידה רבה ,  אפשר אפילו להגיד במידה מוחלטת ,  לסגור את גבולותיה .  בשלושת החודשים האחרונים היו אפס כניסות למדינת ישראל .  זו הצלחה גדולה מאוד של הממשלה ,  של צה"ל ,  של המינהלת שהקמנו ושל המערכות המודיעיניות האחרות שהוקמו לאורך המכשול הזה ".  לדבריו , " שלושת הדברים הללו - המלחמה בטרור ,  ההרתעה המתמשכת ומציאת המענים נגד איומים חדשים בצד שמירה על גבולותינו - אלה משימות עיקריות שאנחנו מחויבים לביצוען ,  ולא רק בגזרה הזאת ".  
בסיום הביקור ,  סיכם נתניהו ואמר : " חמאס מייצר ואוגר טילים ורקטות שמרוכזים בתוך בנייני מגורים ומכוונים את הירי לעבר אזרחי ישראל .  ישראל תמשיך להקפיד על שמירת הדין הבינלאומי אבל לא תשב בחיבוק ידיים מול טרוריסטים שמבצעים שני פשעי מלחמה במקביל :  נערכים לירי על ערי ישראל ומסתתרים מאחורי אזרחים ברצועת עזה .  זאת זכותנו החוקית והמוסרית המלאה לפגוע באש מדויקת ככל האפשר באלה שיורים ללא אבחנה על אזרחינו .  האחריות לפגיעה האגבית שעלולה להיגרם לאזרחים בעזה רובצת על כתפי חמאס .  אני מבקש להביע את הערכתי והערכת העם לעבודת צה"ל וכוחות הביטחון בגזרה ". 
לקריאה נוספת:הפנים החדשות של חמאס :  לראשונה - אישה דוברתתחקיר צהל :  חמאס התכוון לחטוף חיילים בזמן פיצוץ המנהרהאחרי התקרית :  הכלי המיוחד שהשמיד את המנהרה בעזה 

נתניהו באוגדת עזה : " ירידה של 98% בירי הרקטות "
 ראש הממשלה ביקר באוגדה שנה לאחר מבצע  " עמוד ענן ".  הוא קיבל סקירה משר הביטחון ומסגן הרמטכ"ל ואמר : " אין ספק שהושגה הרתעה משמעותית ,  לא נשב בחיבוק ידיים מול טרוריסטים "
 
