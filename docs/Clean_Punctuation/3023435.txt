התחתית כבר כאן :  שיא שלילי באמון הציבור בתקשורת הישראלית
רק רבע מהציבור הביעו אמון בתקשורת ,  לעומת 36% בשנה שעברה ;  וגם ,  נתניהו יודע מה הוא עושה :  בימין - רמת האמון בתקשורת נמוכה בהרבה מאשר בשמאל .  57% ענו שכדי לשמור על הביטחון ,  מותר למדינה לעקוב אחרי מה שאזרחיה כותבים באינטרנט
ירידה משמעותית נוספת באמון הציבור בתקשורת הישראלית- כך עולה מדוח המכון הישראלי לדמוקרטיה לשנת 2016 .  מדד הדמוקרטיה הוגש היום  ( שני )  לנשיא המדינה ראובן  ( רובי )  ריבלין ,  על ידי נשיא המכון יוחנן פלסנר .  המדד מתפרסם מאז שנת 2003 ,  ונערך על ידי צוות מרכז גוטמן לחקר דעת קהל ומדיניות בראשות פרופ' תמר הרמן .
 מהדוח עולה כאמור ירידה משמעותית באמון בתקשורת - תהליך שהחל כבר בשנים קודמות  ( ראו תרשים )  והשנה מגיע לשיאים שליליים חדשים :  רק רבע  ( 24% )  מהציבור הביעו אמון רב או רב מאוד בתקשורת ,  לעומת 36% בשנה שעברה .  מפילוח לפי נטיה פוליטית עולה ,  כי רק 12% ממצביעי הימין ו-34% ממצביעי המרכז נותנים בתקשורת אמון ,  לעומת 52% בשמאל .  עוד נמצא ,  כי רק 15% מהציבור הערבי נותן אמון בתקשורת ,  לעומת 26% מהציבור היהודי ורק 21% מהנסקרים מקרב הציבור הערבי הביעו אמון בתקשורת הערבית .  
גם התפיסה באשר לחופש הביטוי בישראל נבדקה ,  ונמצא כי 35% מהציבור סבור שאף אחד בישראל - לא בשמאל ולא בימין ,  חושש להביע דעה פוליטית .  17% סבורים כי אנשי הימין חוששים יותר ו-30% סבורים כי אנשי השמאל חוששים יותר להביע את דעותיו .  בתוך כך ,  57% מהישראלים ענו שבכדי לשמור על הביטחון ,  מותר למדינה לעקוב אחרי מה שאזרחיה כותבים באינטרנט .
 מדד הדמוקרטיה מציג סקירה על מצבה של ישראל גם בהשוואה בינלאומית ומציין את מדד ה-"Freedom House ",  שהתפרסם בקיץ האחרון לפיו ישראל ירדה בדירוג לרמה של  " חופשית למחצה ",  בכל הקשור לחופש העיתונות ,  עם ציון של 68 מתוך 100 .  

התחתית כבר כאן :  שיא שלילי באמון הציבור בתקשורת הישראלית
רק רבע מהציבור הביעו אמון בתקשורת ,  לעומת 36% בשנה שעברה ;  וגם ,  נתניהו יודע מה הוא עושה :  בימין - רמת האמון בתקשורת נמוכה בהרבה מאשר בשמאל .  57% ענו שכדי לשמור על הביטחון ,  מותר למדינה לעקוב אחרי מה שאזרחיה כותבים באינטרנט

