למרות התנגדות הבית הלבן :  בית הנבחרים אישר הגדלת הסיוע לישראל
המחוקקים האמריקנים אישרו את חוק ההוצאות הביטחוניות בסך כולל של 576 מיליארד דולרים ,  בהם יותר מ-600 מיליון דולרים שהוקצו לשיתוף פעולה ביטחוני עם ישראל .  החוק עוד צריך לעבור את אישור הסנאט וחתימתו של הנשיא
בווידאו :  ח"כ מייקל אורן בריאיון לאולפן וואלה !  NEWS על הסיוע הביטחוני 
בית הנבחרים האמריקני אישר אתמול  ( חמישי )  את חוק ההוצאות הביטחוניות ,  בסך כולל של 576 מיליארד דולרים ,  בהם 635.7 מיליון דולרים שנועדו לקידום תכנית הטילים האמריקנית-ישראלית המשותפת .  החוק עבר בתמיכת 282 מחוקקים מול 138 מתנגדים ,  למרות התנגדות הבית הלבן ,  שאיים בהטלת וטו .  כמו כן ,  החוק עוד צריך לעבור את אישור הסנאט .  
על פי הדיווח ב"ג'ואיש אינסיידר ",  הסכום שיושקע בקשרים הביטחוניים עם ישראל כולל 268.7 מיליון דולרים למחקר ופיתוח של מערכות טילים משותפות ,  25 מיליון דולרים למחקר ופיתוח של טכנולוגיות לייזר וטכנולוגיות נוספות להגנה מפני טילים ורקטות ,  72 מיליון דולרים לרכישת מערכת  " כיפת ברזל ",  ו-270 מיליון דולרים לרכישת מערכות הגנה נוספות .  42.7 מיליון דולרים הוקצו לשיתוף פעולה למטרת פיתוח טכנולוגיות להתמודדות עם איום המנהרות ברצועת עזה .  
עוד בוואלה !  NEWS:כחלון בדיון דחוף שכינס רה"מ : " לקבל את הצעת ארה"ב על הסכם הסיוע"נתניהו מבהיר : " הסיוע האמריקני לא רק שלא יקוצץ - הוא יגדל"הבית הלבן נגד תוספת התקציב שהקונגרס הקצה לישראל 
לוואלה !  NEWS נודע כי שלשום כינס ראש הממשלה בנימין נתניהו דיון סודי ודחוף בעניין הסיוע הביטחוני האמריקני ,  שמתעכב כבר חודשים רבים בשל המתיחות בין הבית הלבן לירושלים .  לדברי גורמים המצויים בתהליך המשא ומתן עם האמריקנים ,  שר האוצר משה כחלון לחץ בדיון המצומצם לסגור את ההסכם בטווח הזמן הקרוב לפי ההצעה האמריקנית .  כחלון הגדיר את ההצעה האמריקנית חיובית ואמר כי מערכת הביטחון תסתדר עם ההסכם בתקציב הנוכחי .
 גורמים במערכת הביטחון שנכחו בדיון הסכימו עם דבריו של כחלון .  לדברי הגורמים ,  כחלון אמר עוד כי יש להימנע ממהלכים שיתפרשו כהתערבות בענייניה הפנימיים של ארצות הברית וכי יש  " לחשוב על מחר ,  בהקשר של הבחירות בארצות הברית והממשל הדמוקרטי ". 
ישראל העבירה לארצות הברית מסר ברור שלפיו על רקע התחמשות המזרח התיכון ושינוי המאזן האסטרטגי האזורי ,  בפרט בעקבות החתימה על הסכם הגרעין עם איראן ,  מצופה כי ארצות הברית תגדיל את היקף הסיוע במיליארד דולר לשנה .  נשיא ארצות הברית ברק אובמה דחה את הבקשה ,  ובוושינגטון התפשטו שמועות כי בירושלים מעדיפים להמתין לנשיא הבא שייכנס לתפקיד בינואר כדי לקדם תקציב מוגדל .  
שלשום הודיע הבית הלבן כי הוא דוחה את הבקשה לתוספת תקציב של 455 מיליון דולר עבור מערכת ההגנה האווירית של ישראל המשותפת לישראל ולארצות הברית ?  .  בתעשיות הביטחוניות בישראל רואים בהחלטה מסוכנת וטוענים שהיא עלולה לפגוע באופן ישיר ביציבות הפרויקטים ,  שכן חלק מהתקציב מממן פיתוח ומחקר ,  וכן את היכולת של צה"ל להצטייד במערכות ולייצא המערכות לחו"ל .
 הדיון שכינס נתניהו שלשום בא יום לאחר שהוא ביקש להרגיע את הלחץ בעקבות החלטת הבית הלבן ולהבהיר כי אין כל קיצוץ בסיוע האמריקני .  לפי לשכת ראש הממשלה ,  מדובר בוויכוח פנימי בין הקונגרס לבית הלבן על גודל התוספת השנתית לתכנית ההגנה מפני טילים .  אכן ,  ההתנגדות שהביע הבית הלבן נובעת מכמה סוגיות ,  מלבד הגדלת התקציב .  
בהודעה נמסר כי ראש הממשלה פועל לעגן תוספת זו כחלק מהדיונים על הסכם הסיוע לעשר השנים הבאות . " הסיוע הביטחוני להגנה מפני טילים ,  לא רק שלא יקוצץ אלא יוגדל ",  נמסר . " הניסיון להפוך את הדיאלוג עם ארצות הברית לכלי ניגוח פוליטי ישראלי אינו ראוי ,  וכל ביטויי הפאניקה אינם במקומם ". 
 ( עדכון ראשון :  22:55 )  

למרות התנגדות הבית הלבן :  בית הנבחרים אישר הגדלת הסיוע לישראל
המחוקקים האמריקנים אישרו את חוק ההוצאות הביטחוניות בסך כולל של 576 מיליארד דולרים ,  בהם יותר מ-600 מיליון דולרים שהוקצו לשיתוף פעולה ביטחוני עם ישראל .  החוק עוד צריך לעבור את אישור הסנאט וחתימתו של הנשיא

