נתניהו ידון עם נציגי המגזר השלישי על המשבר החברתי-כלכלי
ראש הממשלה נענה לדרישת הארגונים הפועלים ללא כוונת רווח ,  ויכנס מחר את השולחן העגול הממשקי .  בדיון יוכלו ארגוני החברה האזרחית להציג את בעיותיהם על רקע המשבר החברתי-כלכלי
משרד ראש הממשלה החליט להיענות לדרישת  " מנהיגות אזרחית ",  ארגון המאגד את כל העמותות הפועלות ללא כוונת רווח ,  ולכנס מחר  ( חמישי )  את השולחן העגול הממשקי לדיון מיוחד עם נציגי המגזר השלישי על המשבר החברתי-כלכלי .
 הדרישה לכינוס השולחן העגול נשמעה גם מפיהם של ארגוני החברה האזרחית במהלך כנס חירום שהתקיים בשבוע שעבר בתל אביב .  בכנס נכחו למעלה מ- 200 עמותות ,  שדרשו להיות חלק בלתי נפרד מכל פתרון עתידי למשבר הנוכחי .  מטרת הכינוס הינה לאפשר לנציגי המגזר השלישי להציג את הבעיות המרכזיות איתן מתמודדים ארגוני החברה האזרחית בישראל ולדון עם נציגי הממשלה בפתרונות אפשריים למשבר הנוכחי .
 המחאה החברתית - כותרות אחרונות:ליברמן על המוחים : " צעקנים בתשלום"ועדת טרכטנברג תדלג על מעמד הביניים ? הכנסת דנה במחאה - מפגינים התעמתו עם שוטריםמפת המחאה :  2,349 אוהלים בישראלתוך שעות :  העמוד של טרכטנברג בפייסבוק הוצף בהצעות
השולחן העגול הממשקי הינו המסגרת הראשונה בישראל העוסקת בחיזוק וקידום השיח בין המגזרים בחברה הישראלית - הממשלה ,  המגזר העסקי והחברה האזרחית .  השולחן העגול הממשקי כולל 30 נציגים בולטים של המגזר הציבורי ,  המגזר השלישי והמגזר העסקי בייצוג זהה ,  ומטרתו להתוות וללבן מושגי היסוד וסוגיות הנוגעות לפעילות המגזרים .
" אנו מביעים סיפוק מהיענות ראש הממשלה לפנייתנו ".  אמר בתגובה יו"ר מנהיגות אזרחית ,  ד"ר יגאל בן שלום . " המחאה הציבורית בישראל מוכיחה שפתרונות שצד אחד מציע ו/או מנסה לכפות על הצד האחר ,  עלולים לגרום למצוקה ולעורר תרעומת .  מי שירצה להתגבר על המכשול הזה יצטרך להסכים לדיאלוג פורה ומפרה ,  בגובה העיניים .  רק כאשר ייצא 'עשן לבן' ,  סוגיות הייסוד ילובנו וכל צד יסכים להתגמש ,  יוכלו הצדדים להגיע להסכמות מרחיקות לכת שכולם יוכלו לחיות איתם בשלום .  השולחן העגול הוא הפורמט שיאפשר ליצור סיטואציה של win-win לכל הצדדים ". 

נתניהו ידון עם נציגי המגזר השלישי על המשבר החברתי-כלכלי
ראש הממשלה נענה לדרישת הארגונים הפועלים ללא כוונת רווח ,  ויכנס מחר את השולחן העגול הממשקי .  בדיון יוכלו ארגוני החברה האזרחית להציג את בעיותיהם על רקע המשבר החברתי-כלכלי

