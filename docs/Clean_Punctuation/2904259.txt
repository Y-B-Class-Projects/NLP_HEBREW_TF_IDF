נתניהו לקרי : " אבחן מחדש את מינויו של ברץ "
 מחלקת המדינה מסרה כי ראש הממשלה ושר החוץ האמריקני שוחחו על ראש מערך ההסברה המיועד ,  שכתב דברים נוקבים נגד אובמה וקרי .  שר החינוך בנט התייחס לתגובתם : " רק ישראל תחליט מי יעמוד בראש מערך ההסברה שלה "
 דובר מחלקת המדינה של ארצות הברית ,  ג'ון קירבי ,  התייחס אמש  ( חמישי )  להתבטאויותיו של רן ברץ ,  ראש מערך ההסברה הנכנס של בנימין נתניהו ,  נגד בכירים אמריקנים וישראלים ,  ואמר כי ארצות הברית רואה בדבריו של ברץ  " אמירות בעייתיות ופוגעניות ".  הוא הוסיף בהצהרה כי שר החוץ של ארצות הברית ג'ון קרי שוחח היום עם נתניהו ,  והאחרון הבטיח שהוא ישקול מחדש את מינויו של ברץ לראש מערך ההסברה שלו עם סיום ביקורו בארצות הברית בשבוע הבא .
" הערותיו לגבי בכירים אמריקניים ,  ובהם הנשיא אובמה ושר החוץ קרי ,  היו בעייתיות ופוגעניות ",  אמר קירבי . " אנחנו כמובן מצפים מכל מדינה ,  ובפרט מבעלות הברית הקרובות שלנו ,  שבכירי הממשל שלהן ידברו בכבוד על בכירי הממשל האמריקני ". 
שר החינוך נפתלי בנט הגיב למחלוקת סביב התבטאויותיו של ברץ ולהתייחסויות הבית הלבן ומחלקת המדינה האמריקנית לנושא .  בנט כתב בחשבון הטוויטר שלו כי  " רק ישראל תחליט מי יעמוד בראש מערך ההסברה שלה .  מגבה את ההחלטה למנות את רן ברץ .  בלי להתנצל ". 
עוד ידיעות בוואלה !  NEWS:נאס"א : " רוח סולרית "  מהשמש הפכה את מאדים לכוכב ללא חייםהמועדון שבו חגגו סטודנטים עם רקדניות : " מפיק חיצוני אחראי לכך "" רצה ללמד את אביו לקח ":  נער מהדרום הצית את בית הוריו 
ראש הממשלה בנימין נתניהו התייחס מוקדם יותר להתבטאויותיו של ברץ ברחבי הרשת ,  והבהיר כי הם אינם ראויים וכי השניים שוחחו וסיכמו להיפגש . " קראתי לראשונה את הדברים שפרסם ד"ר רן ברץ ברשת ,  לרבות על נשיא המדינה ,  נשיא ארצות הברית ואישי ציבור בארץ ובארצות הברית .  הם אינם ראויים ואינם משקפים לא את עמדותיי ולא את מדיניות הממשלה ",  אמר נתניהו .  לדבריו , " ד"ר ברץ התנצל על הדברים ,  ביקש ללבן אותם בפגישה עמי וסיכמנו להיפגש עם שובי ארצה ",  הוסיף ,  בהתייחס לטיסתו בשבוע הבא לארצות הברית על מנת לשקם את היחסים עם הנשיא ברק אובמה .
 ראש מערך ההסברה כתב אמש בחשבון הפייסבוק שלו : " אני מתנצל על הדברים הפוגעניים שפרסמתי ברשת ביחס לנשיא המדינה ,  נשיא ארצות הברית ואישי ציבור נוספים .  אני מצטער שלא עדכנתי את ראש הממשלה על דברים אלה קודם לכן .  הדברים שפרסמתי נכתבו בקלות הדעת ולעתים גם בבדיחות הדעת ,  בשפה שמתאימה לרשתות החברתיות ולאדם פרטי .  ברור לי היטב שבתפקיד ממלכתי יש להתנהג ולהתבטא אחרת .  ביקשתי מראש הממשלה הזדמנות ללבן איתו את הדברים בימים הקרובים ".  
בליגה נגד השמצה התייחסו לנושא ומסרו כי על ראש הממשלה לדחות את מינויו של רן ברץ לראש מערך ההסברה הלאומי בעקבות התבטאויותיו הפוגעניות ,  בדגש על אמירתו כי הנשיא אובמה הינו אנטישמי .  בהודעת הליגה נכתב כי מינויו לתפקיד יפגע במאמץ לשיפור היחסים בין ישראל לארצות הברית .  הליגה נגד השמצה נחשבת לאירגון לא פוליטי ,  בעל עמדות מרכזיות ,  שמנהיגיו אף התנגדו להסכם הגרעין עם איראן .  
הסערה סביב המינוי פרצה בעקבות דברים שנויים במחלוקת שכתב ברץ במהלך השנה .  הוא האשים את אובמה באנטישמיות בעמוד הפייסבוק שלו זמן קצר לאחר שנאם נתניהו בקונגרס האמריקני נגד הסכם הגרעין .  זאת ,  לאחר שאובמה אמר כי מועד הגעתו של נתניהו - שבועיים לפני הבחירות בישראל - הוא טעות . " ככה נראית אנטישמיות מודרנית בארצות מערביות ליברליות ",  כתב בפוסט בפייסבוק .
 ברץ פרסם השנה גם מאמר חריף נגד שר החוץ של ארצות הברית ,  ג'ון קרי ,  כאשר השווה את יכולותיו המנטליות לאלה של ילד בן 12 ואמר כי הוא בעל יכולות קומיות . " לזכותו של קרי יאמר כי אין בנמצא ולו מיס אמריקה אחת שהייתה יכולה לבטא זאת טוב יותר ",  כתב ב"מידה ",  אתר ימני של  " שמרנים קלאסיים "  שאותו ייסד ,  בתגובה לנאומו של קרי על שותפויות פוליטיות שיש לרקום לקידום תהליכים עולמיים ,  ובו ציין את החשיבות בקיימות גלובלית .
  ( עדכון ראשון :  21:46 )  

נתניהו לקרי : " אבחן מחדש את מינויו של ברץ "
 מחלקת המדינה מסרה כי ראש הממשלה ושר החוץ האמריקני שוחחו על ראש מערך ההסברה המיועד ,  שכתב דברים נוקבים נגד אובמה וקרי .  שר החינוך בנט התייחס לתגובתם : " רק ישראל תחליט מי יעמוד בראש מערך ההסברה שלה "
 
