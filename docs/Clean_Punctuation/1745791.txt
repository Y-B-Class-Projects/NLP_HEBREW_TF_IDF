תומס פרידמן : " ישראל מתנהגת כמו ילד מפונק "
 במאמר חריף ,  טוען הפרשן הבכיר של ה"ניו-יורק טיימס "  כי ישראל מתנהגת כילד מפונק בכך שהיא מסרבת לבקשת ארה"ב להאריך את הקפאת הבנייה .  את חלק משרי ישראל הוא מכנה  " מטורפים "
 ממשלת ישראל בראשות בנימין נתניהו מתנהגת כילד המפונק של ארצות הברית ,  כך טוען תומאס פרידמן ,  הפרשן המדיני הבכיר של ה"ניו יורק טיימס ".  במאמר דעה חריף שהתפרסם היום  ( רביעי )  ,  תוקף פרידמן את סירובה של ישראל להיענות לבקשת ארה"ב להאריך את הקפאת הבנייה בהתנחלויות .  
פרידמן טוען כי ישראל מתנהגת כיום כמו ילד מפונק בכך שהיא מסרבת להאריך את הקפאת הבנייה בהתנחלויות ,  דבר שלטענתו יוביל את ההנהגה הפלסטינית להמשך המו"מ המדיני .  פרידמן אף דוחה את הטענות כי הנשיא האמריקאי ברק אובמה הוא אנטי-ישראלי ,  ומעלה את האפשרות כי בנימין נתניהו דרש מהממשל האמריקאי תגמול תמורת הארכה קצרה של הקפאת הבנייה בהתנחלויות . 
" ראשית  אני יודע שזה רעיון משוגע ורדיקלי  כשאמריקה מבקשת מישראל לעשות משהו שבשום אופן לא נוגע לביטחונה החיוני ,  אלא עשוי למעשה לחזק אותו ,  יש רק תשובה נכונה אחת :  'כן' .  זוהי הוכחה לעד כמה מפונקת הפכה ישראל ,  שקיבלה סיוע אמריקאי בגובה מיליארדים ומיליארדים של דולרים ו-300,000 מתנחלים שיושבים בגדה המערבית .  למרות זאת ,  ישראל לא חשה שום נקיפות מצפון לזלזל בבקשה האמריקאית להקפאה ארוכה יותר  שמטרתה היחידה היא לעזור לארצות הברית לעזור לישראל להשיג שלום בטוח עם הפלסטינים ". 
פרידמן מתייחס לטענתו של נתניהו כי אם יאריך את הקפאת הבנייה בהתנחלויות ,  יפרשו השותפות הימניות מממשלתו ויגרמו לפירוקה .  לדבריו ,  נתניהו יודע שהוא לא יכול לעשות שלום עם  " המטורפים "  שנמצאים בממשלתו ,  אך הוא אומר לארה"ב שהוא רוצה לפרק את ממשלתו פעם אחת בלבד  כדי להשיג הסכם . " אבל הוא לעולם לא יגיע לשלב הזה אם הוא לא יפוצץ  ( את הממשלה )  עכשיו וירכיב קואליציה שיכולה לנהל משא ומתן על הסכם ",  כתב פרידמן .  
לגבי הרשות הפלסטינית ,  פרידמן מודה שאינו יודע אם ליו"ר אבו מאזן יש את הרצון והאומץ להגיע להסכם שלום עם ישראל .  אולם עובדה היא ,  טוען פרידמן ,  שאבו מאזן וראש הממשלה הפלסטיני סלאם פיאד הרכיבו את הממשלה הטובה ביותר שהיתה לפלסטינים ,  ומנגנון ביטחון שצה"ל מכבד . 
" לאור זאת ,  לישראל יש אינטרס ברור לבחון באמת  זה כל מה שאנו יכולים לבקש  האם ההנהגה הפלסטינית מוכנה לפתרון שתי מדינות הוגן ובטוח ",  כתב פרידמן . " המבחן הוא משהו שארצות הברית לא צריכה להתחנן או לשחד את ישראל כדי שתיצור אותו ".  פרידמן ממשיך , " אבו מאזן הוא חלש ומתנהג עוד יותר בחולשה .  נתניהו הוא חזק ומתנהג כחלש .  הגיע הזמנים ששניהם יעלו מדרגה .  והגיע הזמן שכל מי שנמצא מבחוץ ומפנק אותם ימצא לעצמו תחביב חדש ". 

תומס פרידמן : " ישראל מתנהגת כמו ילד מפונק "
 במאמר חריף ,  טוען הפרשן הבכיר של ה"ניו-יורק טיימס "  כי ישראל מתנהגת כילד מפונק בכך שהיא מסרבת לבקשת ארה"ב להאריך את הקפאת הבנייה .  את חלק משרי ישראל הוא מכנה  " מטורפים "
 
