נתניהו וביידן שוחחו בניסיון לסיים המשבר
לפי העיתון  " ניו יורק טיימס ",  ראש הממשלה וסגן נשיא ארה"ב שוחחו הלילה בטלפון ,  במסגרת המאמצים לסיים את המשבר בין המדינות .  לא נמסרו פרטים על תוכן השיחה
 ( צילום :  רויטרס ,  עריכה :  דורון שטיין ) 
ראש הממשלה בנימין נתניהו וסגן נשיא ארצות הברית ג'ו ביידן שוחחו הלילה  ( רביעי )  בטלפון ,  ככל הנראה בניסיון להביא לסיום המשבר סביב תוכנית הבנייה בשכונת רמת שלמה בירושלים .  כך מסר גורם בבית הלבן לעיתון  " ניו יורק טיימס ".  עם זאת ,  לא נמסרו פרטי השיחה .  בלשכת ראש הממשלה לא הכחישו את הדיווח .  
השיחה התקיימה אחרי שהבית הלבן ומזכירת המדינה האמריקאית הילרי קלינטון הדגישו אמש את חוזקו של הקשר בין ישראל וארצות הברית .  דוברו של ברק אובמה ,  רוברט גיבס ,  אמר כי במערכת יחסים הדדית והבוגרת שיש לישראל ולארצות הברית יכולה גם להתקיים מחלוקת . " זה לא שובר את הקשר הבלתי ניתן לשבירה שיש לנו עם הממשלה הישראלית והעם הישראלי לגבי הביטחון שלהם ",  אמר גיבס ,  והוסיף כי ארה"ב מגנה אירועים בצד הישראלי ובצד הפלסטיני שמסבכים את האפשרות לקיים שיחות שלום ישירות .
 קודם לכן הצהירה מזכירת המדינה האמרקיאית הילרי קלינטון כי בין ארצות הברית וישראל קיים  " קשר קרוב ובלתי ניתן לערעור ".  קלינטון הוסיפה כי ארה"ב נשארה מחויבת באופן מוחלט לשמירה על ביטחון ישראל .  
יחד עם זאת ,  קלינטון הצהירה כי על ישראל להוכיח באופן מעשי את מחויבותה לתהליך השלום במזרח התיכון .  קלינטון חזרה ואמרה כי ממשל אובמה עדיין ממתין לתגובתה של ישראל באשר לצעדים שבהם ניתן לתקן את הנזק שנגרם בעקבות הודעת ישראל על בניית 1,600 יחידות דיור במזרח ירושלים . " בשיחות האינטנסיביות שקיימנו עם בכירים ישראלים ,  דנו בצעדים שעל ישראל לבצע כדי להוכיח את מחויבותה ההכרחית לתהליך השלום ". 
ראש הממשלה בנימין נתניהו אמר בתגובה לדברי קלינטון כי  " מדינת ישראל מעריכה ומוקירה את הדברים החמים שאמרה מזכירת המדינה קלינטון על הקשר העמוק בין ארה"ב לבין ישראל ועל מחוייבות ארה"ב לביטחונה של ישראל .  ממשלת ישראל הוכיחה בשנה האחרונה את מחויבותה לשלום הן במילים והן במעשים .  לעומת זאת הפלסטינים מערימים תנאים מוקדמים לחידוש התהליך המדיני כפי שלא עשו במשך 16 שנים ". 

נתניהו וביידן שוחחו בניסיון לסיים המשבר
לפי העיתון  " ניו יורק טיימס ",  ראש הממשלה וסגן נשיא ארה"ב שוחחו הלילה בטלפון ,  במסגרת המאמצים לסיים את המשבר בין המדינות .  לא נמסרו פרטים על תוכן השיחה

