מחאת הדיור :  פעילים צעדו לבית ראש הממשלה
המחאה לא נרגעת :  מקריית שמונה ועד באר שבע הפגינו פעילים מול משרדי הממשלה בערים ,  חסמו כבישים וצעקו נגד אדישות ראש הממשלה .  בירושלים הגיעו הפעילים עד מעונו של נתניהו
 ( צילום :  גדעון צנטנר ,  קובי אליהו ואלברטו דנקברג ,  עריכת וידאו :  טל רזניק ) 
מחאת הדיור ממשיכה לתסוס בכל רחבי הארץ :  בבאר שבע קיימו אתמול  ( שני )  עשרות פעילים הפגנה מול משרדי הממשלה בעיר ,  בקריית שמונה חסמו הפעילים את רחוב תל חי בעיר ,  בתל אביב יצאו הפעילים לצעדה שמטרתה משרד הביטחון בעיר ובירושלים צועדים הפעילים לכיוון מעונו של ראש הממשלה .  לכולם צעקה אחת :  הורידו את מחירי הדיור .
 מחאת הדיור - הכותרות האחרונות:ראשי מחאת הדיור לא הוזמנו לפגישה עם נציגת רה"ממחאת הדיור :  פעילים חסמו כבישים בכל רחבי הארץמחאת הדיור :  עימותים מחוץ לכנסת ,  חמישה נעצרו
כ-500 פעילים צעדו מהמאהל ברחוב רוטשילד לכיוון הקרייה בתל אביב .  במקביל ,  הגיעו עשרות פעילים לגינת לוינסקי שבדרום העיר ,  כדי להקים בה מחדש את האוהלים שפונו לפנות בוקר על ידי פקחי  " הסיירת הירוקה "  של העירייה .  הפקחים נמצאים כעת שוב במקום ,  והודיעו לפעילים כי העירייה מתירה לקיים הפגנות רק בשדרות רוטשילד ובשכונת התקווה .  שולה קשת ,  ממארגני המאהל ,  אמרה כי מאות בני אדם הביעו תמיכה בהקמת המאהל מחדש ,  מאז שפורסם בתקשורת כי העירייה פינתה אותו . " המאהל יוקם שנית - ולא יפונה עוד ",  הצהירה .
 כמו כן ,  בנתניה ובראש העין הוקמו אמש מאהלים חדשים ,  שהצטרפו לאלה שהוקמו בימים האחרונים בערים וביישובים רבים בכל רחבי הארץ .  בין הערים הללו הייתה כאמור גם העיר באר שבע בה צעדו הערב כ-300 צעירים וסטודנטים כשהם מלווים במחוסרי דיור מקרב המגזר הבדואי .  המפגינים צעדו ברחוב הראשי בעיר עד למאהל שהוקם מול אוניברסיטת בן גוריון . " אנחנו מקיימים את החוזה שלנו ,  משלמים את המסים ,  מגיעים לשירות מילואים ,  אבל הממשלה מתנערת מחלקה ",  אמרה אחת המפגינות .
 בירושלים צעדו אמש כ-200 פעילים לכיוון מעונו של ראש הממשלה ,  בנימין נתניהו .  במקביל ,  חסמו מספר מפגינים בקריית שמונה את כביש 90 החוצה את העיר מדרום לצפון .  לאחר מספר דקות פיזרה המשטרה את המפגינים והכביש נפתח לתנועה .
  * בהכנת הידיעה השתתפו קובי דוד ורמי שני 
לפניות לכתב :  bobi1979@walla.com
 ( עדכון ראשון :  19:55 ) 

מחאת הדיור :  פעילים צעדו לבית ראש הממשלה
המחאה לא נרגעת :  מקריית שמונה ועד באר שבע הפגינו פעילים מול משרדי הממשלה בערים ,  חסמו כבישים וצעקו נגד אדישות ראש הממשלה .  בירושלים הגיעו הפעילים עד מעונו של נתניהו

