שלי יחימוביץ' הכינה לנתניהו סרטון  " תודה "  בפייסבוק
חברת הכנסת השתמשה בפיצ'ר מיוחד של פייסבוק שמאפשר להכין סרטון  " תודה "  לאחד החברים כדי להכין אחד כזה לידידה ראש הממשלה ,  אלא שה"תודות "  המופיעות בסרטון לא מחמיאות לנתניהו במיוחד
בשבוע שעבר השיקה פייסבוק פיצ'ר חדש ,  המאפשר להכין סרטון  " תודה "  לחברים ברשת החברתית .  במסגרת הפיצ'ר ,  הגולש יכול לבחור 7 תמונות משותפות שלו עם חבר אחד בפייסבוק ,  ואלה משולבות בקליפ מוזיקלי עם כיתובים כמו  " עברנו הרבה ביחד "  ו-"תודה שהיית חבר ".  מאז שמייסד פייסבוק ,  מארק צוקרברג ,  הציג את הסרטון שהכין לבת זוגו פריסיליה לרגל 11 שנים להיכרותם ,  גולשים רבים כבר ניסו את הפיצ'ר בעצמם והכינו סרטונים ליקיריהם .
 גם חברת הכנסת שלי יחימוביץ' התלהבה מהאפשרות להכין סרטון  " תודה "  לחבר נאמן ,  והכינה אחד כזה - לראש הממשלה בנימין נתניהו .  על רקע תמונות של ביבי - אמיתיות ומפוברקות גם יחד - הופיעו כיתובים כמו  " תודה על מיליון ילדים עניים "  ו-"תודה שהיית חבר .  של תשובה ". 
חלק מהגולשים הגיבו ב"גדול "  ו"חחחח ענק "  ו"שאפו על השימוש היצירתי ",  אך חלקם דווקא לא אהבו את הסגנון . " הסרטון הזה גולש לפופוליזם זול שלדעתי לא מתאים לרמה של השיח הפוליטי שאת מייצגת ",  כתבה אחת הגולשות . " תת רמה ",  כתבה גולשת נוספת .  ובכל זאת ,  עם מעל 1,000 לייקים שנצברו תוך פחות מחצי שעה - קשה להתווכח עם ההצלחה .  
צפו :  

שלי יחימוביץ' הכינה לנתניהו סרטון  " תודה "  בפייסבוק
חברת הכנסת השתמשה בפיצ'ר מיוחד של פייסבוק שמאפשר להכין סרטון  " תודה "  לאחד החברים כדי להכין אחד כזה לידידה ראש הממשלה ,  אלא שה"תודות "  המופיעות בסרטון לא מחמיאות לנתניהו במיוחד

