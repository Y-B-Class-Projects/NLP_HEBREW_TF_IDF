רה"מ נגד הרבנים :  מגנה האיסור למכור בתים לערבים
ראש הממשלה נאם בחידון התנ"ך הארצי למבוגרים וגינה בחריפות את קריאת הרבנים שלא למכור בתים לערבים . " כיצד היינו מרגישים אם הייתה דרישה בחו"ל לא למכור דירה ליהודים ?  "
 ראש הממשלה בנימין נתניהו גינה הערב  ( שלישי )  בחריפות את קריאתם של עשרות רבנים לא למכור או להשכיר דירות לערבים .  בדברים שנשא בפתח חידון התנ"ך הארצי למבוגרים בבנייני האומה בירושלים אמר ראש הממשלה : " יש פסוק שאומר - ואהבת את הגר ותורה אחת תהיה לכם ,  לגר ולאזרח הארץ .  אזרחי הארץ הם יהודים ויש בינינו לא יהודים .  איך היינו מרגישים אם מישהו היה אומר - לא למכור דירה ליהודים ?  היינו מתקוממים ואנחנו מתקוממים על כך כשאומרים זאת במחוזות שכנים .  אסור שדברים כאלה יאמרו - לא על יהודים ולא על ערבים .  אסור שהם יאמרו בשום מדינה דמוקרטית ובמיוחד לא במדינה יהודית ודמוקרטית שמכבדת את המוסר של מורשת ישראל והתנ"ך .  על כן מדינת ישראל דוחה את הדברים הללו על הסף ". 
גינויו של ראש הממשלה מגיע לאחר שאישי ציבור וארגונים רבים הגיבו בזעם לחתימתם של 50 רבני הערים על העצומה הקוראת לאסור מכירה והשכרת דירות ל"נכריים ".  השר לענייני מיעוטים אבישי ברוורמן ,  אמר קודם לכן כי מדובר ב"גזענות בשם הדת והיא פסולה ומסוכנת .  אותם רבנים מועלים בתפקידם והם מבזים את התואר רב .  הם משתכרים מהקופה הציבורית ופועלים בניגוד לכל הכללים החלים על עובדי ציבור .  אני מתכוון לפנות ליועץ המשפטי לממשלה יהודה ויינשטיין לפעול בחומרה כנגד ההתארגנות הזו ". 
שר הרווחה ,  יצחק הרצוג ,  הביע תמיכה בפיטוריהם של רבני הערים וציין כי הוא רואה את המעשה בו נקטו  " בחומרה בלתי רגילה ".  הרצוג אמר לגלי צה"ל ,  כי  " חתימת הרבנים על מסמך כזה היא תעודת עניות עבור כל אדם שרוצה להיות מנהיג רוחני במדינה דמוקרטית ,  שאמורה לנהוג בצורה שוויונית כלפי כל אזרחיה .  אני מתפלא מאוד מכך שרבני הערים סוטים מן ההנחיה החד משמעית שפסק סבי ,  הרב הרצוג ,  עוד בקום המדינה ,  בה קבע את עקרון השוויון בין יהודים ללא יהודים בארץ ". 
לדברי הרצוג ,  קריאתם של הרבנים עלולה לסכן את היהודים בתפוצות . " הרבנים לא מבינים את המשמעות של פעולותיהם ואת מידת הרגישות של קביעה כזאת לפני האו"ם ",  הסביר השר , " אם מישהו חס וחלילה יתרגם את קביעתם לרעה כלפי היהודים בגולה ,  מה הם יגידו אז ?  איך הם מתכוונים להצדיק את מעשיהם ?  קריאת הרבנים היא חסרת אחריות ,  מקוממת ,  מסוכנת ובלתי אחראית ,  ואני לא חושב שעובדי מדינה יכולים להציב עמדה כזאת בפומבי מבלי להיענש ". 
ח"כ טאלב א-סנע  ( רע"מ-תע"ל )  הגיב לדברים ואמר כי  " במעשיהם ,  מבעירים הרבנים אש במרקם החברתי ,  בשלום הפנימי ובדו-קיום ,  אש שהשלכותיה עולות על האש שכילתה את יערות הכרמל .  שום סופר-טנקר לא יוכל לכבותה ".  גם חברו לסיעה ,  ח"כ אחמד טיבי ,  הגיב למכתב ואמר כי מדובר ב"עבירה המונית של חבורת רבנים גזעניים שמומלץ להעביר אותם קורס מזורז בהיסטוריה יהודית .  הדבר מחייב אחת ולתמיד העמדתם לדין על הסתה לגזענות ".  
יו"ר סיעת מרצ ,  ח"כ אילן גילאון ,  הגדיל לעשות ופנה הבוקר ליועץ המשפטי לממשלה יהודה וינשטיין ולנציב שירות המדינה ,  שמואל הולנדר ,  בדרישה להדיח מתפקידם את הרבנים שחתמו . " רבני ערים הם עובדי מדינה ופרנסי ציבור - ומשעה שהתבטאו כאחרוני הכהניסטים אין להם עוד מקום בשירות המדינה ". 
מעל 40 רבנים עירוניים ראשיים חתמו בימים האחרונים על מכתב חריף במיוחד האוסר על מכירת או השכרת  " בית או שדה בארץ ישראל לנכרי ".  בין הנימוקים לאיסור ,  מונים הרבנים את סכנת נישואי התערובת ואת הנזק שנגרם ,  לדבריהם ,  לדיירי האזור בירידת ערך הנדל"ן בשל כך .
  *  בהכנת הידיעה השתתפו מוטי לוי ,  פנחס וולף ,  ניר יהב ויהושע בריינר .
 
רה"מ נגד הרבנים :  מגנה האיסור למכור בתים לערבים
ראש הממשלה נאם בחידון התנ"ך הארצי למבוגרים וגינה בחריפות את קריאת הרבנים שלא למכור בתים לערבים . " כיצד היינו מרגישים אם הייתה דרישה בחו"ל לא למכור דירה ליהודים ?  "
 
