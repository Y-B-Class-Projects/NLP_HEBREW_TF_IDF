גורם מדיני :  נתניהו הבהיר לצרפת כי פסגת השלום בפריז עלולה להזיק
לאחר פרסום הודעת הסיכום המרוככת של פסגת השלום ,  הבהיר ראש הממשלה לשר החוץ הצרפתי כי עדיף היה לעודד את אבו מאזן להגיע למו"מ ישיר .  הודעת הוועידה ה"חלבית "  גרמה סיפוק לגורמים בירושלים ,  הזוקפים אותה לזכות מאמציהם הדיפלומטיים
הודעת הסיכום המרוככת של פסגת השלום בפריז עוררה אמש  ( שישי )  שביעות רצון בירושלים .  על פי גורם מדיני ,  בשיחה שהתקיימה בין ראש הממשלה בנימין נתניהו לשר החוץ של צרפת ז'אן מארק אירו ,  הבהיר הראשון כי עדיף היה שצרפת ושותפותיה היו מעודדות את אבו מאזן להיענות להזמנה לשבת למשא ומתן ישיר באופן מיידי .  בשיחה ,  כך עולה מדברי הגורם ,  חזר נתניהו על עמדות ישראל ולפיהן כל תחליף למשא ומתן ללא תנאים מוקדמים רק ירחיק את תהליך השלום .  
בשיחה בין השניים הוסיף נתניהו כי יוזמת כינוס השלום עלולה לפגוע במאמצים האזוריים בעלי הפוטנציאל להשכין שלום בין העמים ,  ואף דחה את הקמתן של קבוצות עבודה שידונו באינטרסים החיוניים של ישראל ,  ובהם ביטחונה .  
גורמים בירושלים פירשו את הודעת הסיכום שפורסמה אחר הצהריים ,  ובו מסרים לקוניים למדי מצד הוועידה ,  כתוצאה חיובית של הלחץ שהפעילה ישראל בנושא . " משא ומתן על פתרון שתי המדינות הוא הדרך היחידה להגיע לשלום בין השתיים ,  ישראל ופלסטין ,  שיחיו זו לצד זו בשלום ובביטחון .  אנו מתריעים כי פעולות קרקעיות ,  ובפרט מעשי אלימות ופעילות בהתנחלויות ,  פוגמות באופן מסוכן בסיכוי לפתרון שתי המדינות ",  נכתב בסיכום הוועידה .
 אמש שוחח נתניהו עם שר החוץ האמריקני ג'ון קרי ,  וביקש ממנו לסייע בעידון לשון ההודעה ,  שבסופו של דבר לא כללה לוח זמנים לניהול משא ומתן או אזכור של גבולות 1967 כבסיס לשיחות . " הלחץ המדיני שישראל הפעילה בשבועות האחרונים נשא פרי והודעת הסיכום היא חלבית ומרוככת ",  אמר גורם מדיני בכיר לוואלה !  NEWS .
 נוסף על כך ,  גורמים מדיניים בישראל הביעו שביעות רצון מכך ששרי החוץ של רוסיה ,  בריטניה וגרמניה נעדרו מהוועידה בצרפת ,  ואמרו כי מדובר ב"תוצאות של עבודה דיפלומטית מקיפה ותכליתית של ראש הממשלה ומשרד החוץ בשבועות האחרונים "  
דובר משרד החוץ עמנואל נחשון כינה את הכינוס בפריז  " החמצת הזדמנות "  והוסיף כי  " בדפי ההיסטוריה יירשם שהכינוס רק הביא להקשחת העמדות הפלסטיניות והרחיק את השלום ".  לדבריו ,  במקום להפציר ביו"ר הרשות הפלסטינית אבו מאזן לפתוח מיד במשא ומתן ישיר וללא תנאים מוקדמים , " הקהילה הבינלאומית נענתה לדרישת אבו מאזן ואפשרה לו להמשיך ולהתחמק ממשא ומתן ישיר ,  דו-צדדי וללא תנאים מוקדמים ". 
בכינוס בבירת צרפת השתתפו בכירי הממשל הצרפתי ובראשם הנשיא פרנסואה הולנד ,  וכן שרי חוץ נוספים מהמעצמות ,  ובהם קרי ושר החוץ של ערב הסעודית עאדל אל-ג'ובייר .  אל-ג'ובייר ,  אמר בסיום הוועידה כי הבסיס היחיד לתהליך שלום אפשרי בין ישראל והפלסטינים נותר היוזמה הערבית מ-2002 ,  וקרא לירושלים לקבל אותה . " יוזמת השלום הערבית היא בעלת כל האלמנטים להסדר סופי .  היא נמצאת על השולחן כבסיס איתן לפתרון הסכסוך הממושך הזה .  אנחנו מקווים שתתעורר חוכמה מספקת בישראל ושהם יקבלו את היוזמה ",  אמר .
  ( עדכון ראשון :  20:22 )  

גורם מדיני :  נתניהו הבהיר לצרפת כי פסגת השלום בפריז עלולה להזיק
לאחר פרסום הודעת הסיכום המרוככת של פסגת השלום ,  הבהיר ראש הממשלה לשר החוץ הצרפתי כי עדיף היה לעודד את אבו מאזן להגיע למו"מ ישיר .  הודעת הוועידה ה"חלבית "  גרמה סיפוק לגורמים בירושלים ,  הזוקפים אותה לזכות מאמציהם הדיפלומטיים

