ברק : " יש לפעול להסדר שלום אזורי כולל "
 לקראת הפגישה המתוכננת בין רה"מ נתניהו לנשיא ארה"ב אובמה ,  סבור שר הביטחון שעל ישראל לקדם בעצמה יוזמת שלום
שר הביטחון אהוד ברק אמר היום  ( ראשון )  בפורום הקבינט המצומצם ,  כי  " יש לפעול ליוזמת שלום ישראלית שבסופה תכלול הסדר אזורי כולל ".  את דבריו של ברק שמעו ראש הממשלה בנימין נתניהו ,  שר החוץ אביגדור ליברמן וגורמים ביטחוניים בכירים שהשתתפו בפגישת הפורום .  דברים דומים נאמרו מפי ברק גם בשבוע שעבר לשליח האמריקאי למזרח התיכון ,  ג'ורג' מיטשל .  ברק הוסיף ש"ברור מאליו כי בהסדר עתידי ,  הפלסטינים יחויבו להכיר במדינת ישראל כמדינה יהודית ". 
נתניהו אמר ביום חמישי שעבר בפגישה עם מיטשל כי ישראל תקיים משא ומתן עם הפלסטינים ותקדם את רעיון שתי המדינות לשני העמים רק כשהפלסטינים יכירו בישראל כמדינת העם היהודי . " ישראל מצפה מהפלסטינים שקודם כל יכירו בישראל כמדינת העם היהודי לפני שתתחיל לדבר על פיתרון שתי המדינות ",  אמר .
 בנוסף אמר נתניהו כי בכל הסדר שיגובש ,  ישראל חייבת לשמור על האינטרסים הביטחוניים שלה .  לדבריו ,  ישראל חייבת להבטיח שהתהליך המדיני עם הפלסטינים לא יהפוך את יהודה ושומרון ל"חמאסטן 2 "  שתאיים על ירושלים ועל שפלת החוף .  נקודה נוספת שנתניהו העלה בפני מיטשל ,  היא הצורך בשיתוף פעולה מצד מדינות האזור על מנת לקדם את התהליך האזורי ,  משום שלדבריו ,  היום כל מדינות האזור מבינות טוב יותר את משמעות האיום האירני .
 
ברק : " יש לפעול להסדר שלום אזורי כולל "
 לקראת הפגישה המתוכננת בין רה"מ נתניהו לנשיא ארה"ב אובמה ,  סבור שר הביטחון שעל ישראל לקדם בעצמה יוזמת שלום

