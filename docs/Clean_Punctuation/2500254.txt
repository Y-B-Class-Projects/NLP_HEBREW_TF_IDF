דיווח : " ארה"ב נערכת לתקיפה ישראלית באירן "
 הנשיא אובמה הורה להעלות את הכוננות מפני תקיפת מתקנים אמריקאיים במפרץ ,  בשל עימות אפשרי באיזור .  האמריקאים ,  כך דווח ,  ביקשו מישראל לחכות להשפעת הסנקציות על אירן
משרד ההגנה האמריקני מודאג מהאפשרות שישראל נערכת לפעולה צבאית באירן ,  על אף התנגדותה של ארצות הברית ,  לפיכך נערכים האמריקאים להגנה על מתקניהם באיזור המפרץ בשעת חירום - כך דיווח הלילה  ( שבת )  ה"וול סטריט ג'ורנל ". 
הנשיא האמריקאי ברק אובמה ושר ההגנה ליאון פנטה ,  העבירו שורה של מסרים למנהיגי ישראל על ההשלכות החמורות של תקיפה באירן .  האמריקאים ,  כך על פי הדיווח ,  ביקשו מישראל לתת זמן להשפעת הסנקציות שהוטלו על האירנים אשר נועדו לגרום להם לזנוח את מאמציהם להשגת נשק גרעיני .
" צבא ארצות הברית נערך לכל תרחיש ,  כתוצאה מתקיפה ישראלית באירן ",  נמסר בדיווח מגורמים אמריקאים ,  שהוסיפו כי אחד התרחישים הינו תקיפת השגרירות האמריקאית בבגדד על ידי גורמים שיעים בעירק .  
עוד דווח כי שיחתם הטלפונית של אובמה ונתניהו בחמישי האחרון עסקה בעיקר בנושא התקיפה האפשרית באירן ,  וכי ראש המטות המשולבים של צבא ארצות הברית ,  הגנרל מרטין דמפסי ,  יגיע בשבוע הבא לתל אביב כדי להיפגש עם גורמי ביטחון ישראליים כדי לדון עימם בנושא .
 מהבית הלבן נמסר לאחר השיחה כי השניים דנו בסבב האחרון של השיחות בין ישראל והפלסטינים וכן בתגובה של הקהילה הבינלאומית למצב באירן . " הם דנו בפגישות האחרונות בין ישראל והפלסטינים בעמאן והנשיא הביע מחדש את מחויבותו למטרה  שלום מקיף וארוך טווח באזור ",  נמסר בהודעה .  
עוד נמסר כי השניים דנו ב"התפתחויות האחרונות באירן ,  כולל במאמצים של הקהילה הבינלאומית לחייב את אירן לשאת באחריות של כשלונה לעמוד במחויבויותיה הבינלאומיות ". 
כותרות אחרונות בנושאנתניהו :  הסנקציות הכלכליות על אירן התחילו להשפיעהלוויית המדען האירני :  אלפים בקריאות נגד ישראלפרס :  למיטב ידיעתי ,  ישראל לא מעורבת בחיסול באירן 

דיווח : " ארה"ב נערכת לתקיפה ישראלית באירן "
 הנשיא אובמה הורה להעלות את הכוננות מפני תקיפת מתקנים אמריקאיים במפרץ ,  בשל עימות אפשרי באיזור .  האמריקאים ,  כך דווח ,  ביקשו מישראל לחכות להשפעת הסנקציות על אירן

