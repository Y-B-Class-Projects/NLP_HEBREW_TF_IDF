נתניהו חושף :  נתתי את מילתי לסיסי שתראבין לא ריגל למען ישראל
ראש הממשלה הבהיר בפתח ישיבת הממשלה כי פעל למען שחרורו של הישראלי עודה תראבין מול קברניטי מצרים והבטיח להם כי תראבין לא הגיע למדינה בשליחות ישראל . " המדינה דואגת לכל אזרחיה ,  בלי יוצא מן הכלל "
 ראש הממשלה ,  בנימין נתניהו ,  התייחס הבוקר  ( ראשון )  בפתח ישיבת הממשלה לעסקת שחרורו מהכלא המצרי של הצעיר הבדואי עודה תראבין .  נתניהו חשף כי הוא שוחח עם נשיא מצרים ,  עבד אל פתח א-סיסי ,  בטרם יצאה העסקה אל הפועל ,  וכי הבטיח לו שתראבין לא הגיע למצרים למטרות ריגול . 
" בסוף השבוע שוחרר עודה תראבין וחזר לישראל אחרי 15 שנים בכלא המצרים .  אני פעלתי מול שלושה נשיאים במצרים - מובארק ,  מורסי וא-סיסי ,  ונתתי את מילתי שלא ריגל למען ישראל ",  אמר נתניהו . " שלחתי לפני כשנה וחצי את נציגי ,  עו"ד יצחק מולכו ,  על מנת להבטיח שהוא אכן ישוחרר בתאריך הקצוב .  מדינת ישראל דואגת לכל אזרחיה ,  בלי יוצא מן הכלל ". 
עודה תראבין שב לישראל - כותרות נוספות:עודה תראבין שב לביתו : " אמש בא אליי קצין ואמר :  'תכין את עצמך'"אביו של הישראלי ששוחרר מהכלא המצרי : " אהיה מרוצה רק כשאראה אותו"אחרי 15 שנה בכלא המצרי :  עודה תראבין שהואשם בריגול שב לישראל 
ביום חמישי האחרון שב תראבין לישראל ,  כחלק מעסקת חילופי אסירים עם מצרים .  בתמורה לתראבין תשחרר ישראל שישה אסירים מצרים . 
" אני נורא מתרגש ,  שמח להיות בבית ",  אמר תראבין עם הגעתו לבית משפחתו באתר הפסולת  " דודאים "  שבדרום . " אני מאוד שמח לחזור הביתה ,  זה כמו חלום בשבילי .  אני רוצה להודות לראש הממשלה ולנשיא שדאגו לשלומי ולשחרורי ".  
מיד כשירד מהרכב ניגש תראבין לאביו סלמאן וחיבק אותו דקות ארוכות .  הוא התרגש מאוד וכשראה את אמו לא יכול היה להסתיר עוד את הדמעות . " אתמול בלילה בא אליי קצין ואמר לי :  'עודה ,  תכין את עצמך ,  מחר מחזירים אותך לארץ' .  לא האמנתי .  עד היום שהביאו לי את הבגדים ואמרו לי :  'זהו' ",  אמר . " אלוהים נתן לי את הסבלנות .  בלי זה הייתי נגמר .  היה לי טוב שאני אזרח ישראלי ,  שיש לי דרכון ישראלי .  ברוך השם שהמדינה היא היחידה ,  אחת היחידות ,  שעושה הכול למען האזרח שלה .  כמו אמריקה ".  
לדבריו , " כשהגעתי הביתה ,  זה היה כמו פעם ראשונה .  הכי הרבה התגעגעתי למשפחה ,  לאימא ".  תראבין סירב לדבר על הסיבות שהביאו למאסרו . " הייתי בבית קברות במצרים ",  הודה .  הוא הכיר תודה לראש הממשלה ,  לנשיא המדינה ,  לעו"ד מלצר ,  לשגריר במצרים , " לקונסול בקהיר שביקר אותי בכל חודש ".  

נתניהו חושף :  נתתי את מילתי לסיסי שתראבין לא ריגל למען ישראל
ראש הממשלה הבהיר בפתח ישיבת הממשלה כי פעל למען שחרורו של הישראלי עודה תראבין מול קברניטי מצרים והבטיח להם כי תראבין לא הגיע למדינה בשליחות ישראל . " המדינה דואגת לכל אזרחיה ,  בלי יוצא מן הכלל "
 
