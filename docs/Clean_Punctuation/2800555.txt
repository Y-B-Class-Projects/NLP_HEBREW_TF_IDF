הצעד הראשון הנכון
בטרם נזיז חייל אחד או נפנה מבנה בעוד התנחלות מבודדת חייבת ישראל להכיר בזכותם של הפלסטינים למדינה .  בלי זה ,  הקיפאון המדיני עלול להפוך לחם ביותר
הקיפאון המדיני מקפיא מתמיד ,  אך ירושלים בוערת .  הקוטביות וההסתה בנינו לבין ערביי ישראל הולך ומתעצם .  לממשלה אין פתרון ואין חזון ,  ו"האופק המדיני "  שנתניהו ממלמל עליו מבלי להתכוון למה שהוא אומר  רחוק מתמיד .  אפשר וחייב להביא לרגיעה ,  אפשר וחייב לייצר אופק מדיני ולחזור לשולחן המשא ומתן .  עדיף מוקדם ממאוחר .  האם ניתן לעשות זאת ?  בוודאי שכן .  לפני מספר חודשים נאמתי מעל בימת הכנסת .  התמזל מזלי וראש הממשלה נתניהו ישב במליאה והאזין לי .  היה זה מיד לאחר כישלון המשא ומתן המדיני ,  בימים שהנשיא אבו מאזן הצהיר על כוונתו לפנות לאו"ם לשם הכרה במדינה הפלסטינית .  היה זה הרבה לפני מבצע  " צוק איתן ",  והרבה הרבה לפני מצעד ההכרה במדינה הפלסטינית בפרלמנטים זרים . 
" אדוני ראש הממשלה ",  פניתי לנתניהו , " ישראל צריכה להיות הראשונה שמכירה במדינה הפלסטינית באו"ם "  אמרתי לו .  נתניהו העיף אליי מבט חטוף ומיד חזר לעלעל בניירות שעל שולחנו . " הכרה ישראלית במדינה פלסטינית היא לא רק אינטרס פלסטיני ,  היא גם אינטרס ישראלי ",  המשכתי ודיברתי לנתניהו . " אתה אדוני ראש הממשלה ,  המדבר על שתי מדינות ,  חייב להבין שבדיבורים לא בונים מדינה ,  לא ישראלית ולא פלסטינית .  אתה חייב להבין שהכרה ישראלית במדינה פלסטינית תקדם ממשית את חזון שתי המדינות ותחסל את הרעיון של מדינה אחת לשני עמים אשר מקדמים הקיצונים בשמאל ובימין ,  אצלנו ואצל הפלסטינים .  קודם נכיר במדינה הפלסטינית ,  אחר כך נריב על גבולות .  קודם נהפוך את הרשות או  " היישות "  הפלסטינית למדינה ,  אחר כך ניכנס למו"מ קדחתני .  כך נכריח את עצמנו לשאת ולתת ברצינות ,  כך נבטיח שכשנסיים את הסכסוך יהיו כאן שתי מדינות ,  כי אין ברירה אחרת .  כך נבטיח שהחזון ההרסני של מדינה אחת לשני עמים ייקבר וירד מהפרק אחת ולתמיד ".  ראש הממשלה לא ענה ,  לא הגיב .  הקשיב ,  אך לא העיף מבט .  לא כן ,  ולא לא ,  כהרגלו .  לא נעלבתי ,  כי לא ציפיתי .
 השבוע ציינו את רצח ראש הממשלה יצחק רבין .  אני מתגעגע .  לאיש ,  לחזון ,  אך בעיקר לאומץ ,  למנהיגות וללקיחת האחריות על עתיד וגורל המדינה .  את כל אלו אין היום ,  בטח לא בממשלה הנוכחית .  קריאתו האחרונה של הנשיא המצרי א-סיסי לקדם פתרון לפי מתווה יוזמת השלום הערבית ,  זכתה שוב לחוסר מענה מצד ישראל .  זאת למרות שבשלהי המלחמה בקיץ ,  נתניהו דיבר על אופק מדיני .  נתניהו מבין שאין ברירה .  מבין ,  מדבר ,  אך לא עושה דבר .  מדבר על שתי מדינות ,  אך מעשיו רק מרחיקים אותנו משם .  נתניהו לא יוזם כלום ,  אך מעניק מימון יתר להתנחלויות מבודדות ,  ומתעלם שוב ושוב מיוזמת השלום הערבית .  האם טמינת הראש שלו בחול הוא האופק המדיני שעליו דיבר נתניהו ?  האם הוא מצפה שנאמין לו כשהוא אומר שוב ושוב  " שתי מדינות "  ו"אופק מדיני "?  

נשאלת השאלה ,  האם בקיפאון המדיני של היום ניתן בכלל לייצר אופק מדיני ?  התשובה ,  בוודאי שכן .  הנה כמה רעיונות להתחיל איתם :  הכרה רשמית של ממשלת ישראל במדינה הפלסטינית תייצר בהכרח אופק מדיני .  לא לחכות שאחרים יעשו זאת לפנינו ובמקומנו .  להוביל ,  לא להיגרר .  אינני מתלהב מהכרה חד-צדדית של מדינות העולם במדינה הפלסטינית .  אני סבור שהכרה כזו מחזקת את חסידי החד-צדדיות ומחלישה את הדוגלים בפתרון מוסכם .  חד-צדדיות היא מזיקה ,  גם אצלנו וגם אצל הפלסטינים .  מנגד ,  הכרה של ממשלת ישראל במדינה פלסטינית תהווה זרז לחידוש המשא ומתן ,  תקל על שיקום האמון בין הצדדים ,  ותבטיח שתי מדינות בסוף התהליך .  מה שנקרא ,  מצב רווח-רווח .  קודם הכרה ישראלית במדינה פלסטינית ,  אחר כך סגירת הפרטים במשא ומתן .  
מענה ישראלי ליוזמת השלום הערבית ,  אפילו מענה חלקי ומסויג ,  יהיה צעד נבון ליצירת אופק מדיני .  אפילו צעד גדול וחשוב .  שילוב אמיתי של ערביי ישראל בהנהגה הישראלית ובחברה הישראלית תוכל גם היא לקרב אופק מדיני .  מלחמה בהסתה הדו-צדדית בחברה הישראלית ואיחוי הקרעים בין ערבים ויהודים החיים בישראל ,  תוכל לייצר אופק מדיני .  ערביי ישראל יכולים להוות גשר איתן בנינו לבין הפלסטינים .  מישהו חשב על זה כאן ב-67 שנות קיומנו ?  רבותיי ,  יש הרבה מה לעשות כדי לקדם אופק מדיני ,  לשקם את האמון ולחדש את השיחות .  יש הרבה מה לעשות ,  צריך רק להחליט לעשות את זה .  פה טמונה הבעיה האמתית .  החלטה כזו לא תתקבל בממשלה הקיפאון הנוכחית של נתניהו-בנט-ליברמן .  אך כך בדיוק תפעל מפלגת העבודה אם תרכיב את הממשלה הבאה .  כך צריכה לנהוג כל ממשלה ישראלית אשר רואה לנגד עיניה את טובת העם היהודי ואת טובת אזרחי ישראל ,  היהודים והערבים .  כך תפעל גם כל ממשלה אשר רואה לנגד עיניה חיים בכבוד וברווחה של העם הפלסטיני .  חיים טובים לפלסטינים הם גם אינטרס ישראלי .  
אפשר וחייב לייצר אופק מדיני ,  אפשר וחייב להרגיע האש בירושלים ,  אפשר וחייב לחדש האמון בנינו לבין ערביי ישראל ,  אפשר וחייב לחדש את המשא ומתן עם הפלסטינים .  כל זאת ניתן לעשות עוד בטרם הזזנו חייל אחד או בטרם פינינו התנחלות אחת .  אופק מדיני ,  ושתי מדינות לשני עמים ,  הם אפשריים ומחויבי המציאות .  אך במקום לטמון את הראש בחול בעיוורון מסוכן ובחוסר החלטיות ,  עלינו לייצר אופק מדיני שיקדם את האינטרסים הלאומיים שלנו ובעיקר את העתיד שלנו כעם וכמדינה .  זה אפשרי ,  וזה בידינו .  
חבר הכנסת בר הוא יו"ר השדולה לפתרון הסכסוך הישראלי-ערבי בכנסת
מעוניינים לפרסם מאמר במדור הדעות ?  כתבו לנו למייל op-ed@walla.net.il
המאמרים המתפרסמים במדור הדעות משקפים את עמדת הכותבים בלבד 

הצעד הראשון הנכון
בטרם נזיז חייל אחד או נפנה מבנה בעוד התנחלות מבודדת חייבת ישראל להכיר בזכותם של הפלסטינים למדינה .  בלי זה ,  הקיפאון המדיני עלול להפוך לחם ביותר

