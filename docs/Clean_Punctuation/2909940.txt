ציפראס מגיע לביקור ראשון לקדם שיתוף פעולה ביטחוני וכלכלי
ראש ממשלת יוון ינחת היום בארץ וייפגש לראשונה מאז נבחר לתפקיד עם נתניהו .  למרות החששות המוקדמים ,  ממשלת השמאל שבראשותו רק מנסה להתקרב לירושלים ברקע הסכסוך שלה עם טורקיה
ראש הממשלה בנימין נתניהו ייפגש היום  ( רביעי )  בירושלים עם ראש ממשלת יוון ,  אלכסיס ציפראס ,  שמגיע לביקור ראשון בישראל מאז כניסתו לתפקיד בתחילת השנה .  הפגישה בין השניים תתקיים בשעות הצהריים והיא צפויה להתמקד בשני נושאים :  שיתוף הפעולה הביטחוני בין המדינות ,  והאפשרות לשיתוף פעולה עתידי ביניהן גם בתחום הגז הטבעי .  ציפראס יבקר גם ברמאללה וייפגש עם יו"ר הרשות הפלסטינית אבו מאזן .
 כאשר ציפראס ,  מנהיג מפלגת השמאל היוונית  " סיריזה ",  נבחר לתפקיד בינואר ,  עלו חששות בישראל מכך ששיתוף הפעולה בין המדינות ייפגע תחת שלטונו .  ירושלים ואתונה הפכו בשנים האחרונות לבעלות ברית קרובות בשל הידרדרות היחסים בין ישראל לטורקיה .  צה"ל הרחיב את שיתוף הפעולה שלו עם צבא יוון וחילות האוויר של המדינות ערכו תמרונים משותפים בשמי הים התיכון .  עד כה ,  ובניגוד לחששות המוקדמים ,  נראה כי לציפראס לא רק שאין כוונה לעצור את שיתוף הפעולה הזו - הוא אף מעוניין להגביר אותו .  
יוון ממשיכה לעסוק בימים אלו בסוגיות כלכליות כבדות-משקל ,  אולם המדינה אינה יכולה להתעלם גם מבעיות הביטחון המאיימות עליה .  יוון הפכה בשנים האחרונות למדינת מעבר מרכזית עבור פליטים מהמזרח התיכון שמנסים להגיע למערב אירופה וקיים חשש מתמיד שטרוריסטים ינצלו את זרם הפליטים הבלתי-פוסק כדי להסתנן למדינה .  לכן ,  ליוון יש רצון להדק את שיתוף הפעולה עם ישראל בתחום המודיעין וזה יהיה אחד הנושאים המובילים על סדר יומם של נתניהו וציפראס בפגישתם .  
בנוסף לכך ,  שני המנהיגים ידונו גם בסוגיית הגז הטבעי .  בשנים האחרונות נידונו מספר רעיונות לשיתוף פעולה ישראלי-יווני בתחום האנרגיה .  בין השאר עלתה האפשרות להקים צינור שיזרים את הגז הטבעי מישראל לאירופה דרך יוון ,  או לחלופין ,  להעביר את הגז מישראל לקפריסין , " להנזיל "  אותו על האי ,  ומשם להעבירו ליוון במיכליות .  הרעיונות הללו נידונו הן ברמת המנהיגים - בפגישות שקיים נתניהו עם קודמיו של ציפראס בתפקיד - והן בין גורמים בכירים בעולם העסקי - יצחק תשובה ,  בעל השליטה בקבוצת דלק ,  ערך כמה ביקורים ביוון בנושאים הללו בשנים האחרונות .  
בתקשורת היוונית דווח לקראת הביקור כי ציפראס יציע לנתניהו לקיים פסגה משולשתבין לישראל ,  יוון וקפריסין כדי לקדם את הרעיונות הללו . " היוונים רוצים מאוד לשתף פעולה ,  אבל עד עכשיו זה לא היה אפשרי כי סיפור הגז היה תקוע לגמרי בצד שלנו ",  אמר אריה מקל ,  שכיהן בשנים 2010-2014 כשגריר ישראל ביוון . " החשש הגדול שלהם הוא שבסופו של דבר ישראל תלך דווקא לכיוון הטורקי ,  הם יודעים שיש גם חברות טורקיות שלוטשות עיניים לגז הישראלי .  עכשיו ,  כשהם רואים שהדברים בישראל מתחילים לזוז ,  חשוב להם להיות מעורבים ".  
מפלגת  " סיריזה "  בראשה עומד ציפראס הייתה מזוהה לאורך השנים עם קו פרו-פלסטיני וביקורתי כלפי ישראל .  אחד מבכירי מפלגתו אף השתתף בשנת 2010 במשט לעבר רצועת עזה .  בירושלים מעריכים כי ציפראס ישמיע במהלך הביקור אמירות בנוסח המקובל באירופה ,  על חשיבות פתרון שתי המדינות והצורך להרגיע את האלימות בשטח .  עם זאת ,  הרצון שלו בהרחבת שיתופי הפעולה הביטחוניים והכלכליים עם ישראל ,  מוביל לכך שלמרות הקו הביקורתי של מפלגתו ,  היחסים בין ישראל ליוון נשארו חזקים עד כה ,  ובישראל מעריכים שהם צפויים להתחזק עוד יותר בעקבות הביקור .  

ציפראס מגיע לביקור ראשון לקדם שיתוף פעולה ביטחוני וכלכלי
ראש ממשלת יוון ינחת היום בארץ וייפגש לראשונה מאז נבחר לתפקיד עם נתניהו .  למרות החששות המוקדמים ,  ממשלת השמאל שבראשותו רק מנסה להתקרב לירושלים ברקע הסכסוך שלה עם טורקיה

