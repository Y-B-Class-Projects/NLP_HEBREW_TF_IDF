טורקיה :  מברכים על הסכמת ישראל לבדיקת המשט
גורם רשמי בטורקיה התייחס להחלטת ישראל לשתף פעולה עם ועדת הבדיקה הבינלאומית לאירועי המשט לעזה .  לדבריו , " זהו צעד חשוב בדרך לתיקון העוול שנעשה לטורקיה "
  ( צילום :  רויטרס ,  עריכה :  עידן גוראל ) 
טורקיה בירכה אמש  ( שני )  על החלטת שרי השביעייה לשתף פעולה עם ועדת החקירה הבינלאומית של האו"ם בעניין המשט לעזה .  גורם רשמי באנקרה אמר לסוכנות הידיעות הצרפתית כי  " טורקיה דרשה מלכתחילה ועדת חקירה בינלאומית בראשות האו"ם .  כתוצאה ממאמצי טורקיה מול האו"ם ,  ארה"ב ואירופה ,  ישראל הסכימה לשתף פעולה עם הוועדה ".  
הגורם הוסיף כי  " מדובר בהחלטה מאוד חשובה מבחינת טורקיה .  הוועדה היא צעד חשוב לקראת תיקון העוול שנעשה לטורקיה בפשיטה ". 
במהלך סוף השבוע האחרון קיים מזכ"ל האו"ם באן קי מון מגעים עם גורמים רשמיים בטורקיה ובישראל ,  וניסה להגיע לנוסחה שתהיה לשביעות רצון שני הצדדים .  הוא שוחח פעמיים בטלפון עם שר החוץ הטורקי אחמט דאווט אולו ,  ביום שבת וביום ראשון ,  לאחר שנפגש ביום שישי עם שר הביטחון אהוד ברק .  
מוקדם יותר אמר ראש הממשלה בנימין נתניהו בהתייחסו להחלטת השביעייה כי  " לישראל אין מה להסתיר ,  ההפך הוא הנכון .  האינטרס הלאומי של מדינת ישראל הוא להבטיח שהאמת העובדתית ,  על כלל אירועי המשט ,  תצא לאור בעולם כולו ,  וזה בדיוק העיקרון שאנחנו מקדמים ". 
עדכון ראשון :  21:26

טורקיה :  מברכים על הסכמת ישראל לבדיקת המשט
גורם רשמי בטורקיה התייחס להחלטת ישראל לשתף פעולה עם ועדת הבדיקה הבינלאומית לאירועי המשט לעזה .  לדבריו , " זהו צעד חשוב בדרך לתיקון העוול שנעשה לטורקיה "
 
