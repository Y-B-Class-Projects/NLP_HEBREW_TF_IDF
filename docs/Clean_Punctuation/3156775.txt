פרסום ראשון | המסר האמריקני לאיראן :  אם ישראל תיפגע - ארה"ב תגיב
לוואלה !  NEWS נודע כי שר החוץ של ארה"ב העביר לאחרונה מסרים לאיראן ,  שבהם הזהיר מפני פעולה קשה ותגובה נרחבת לאירועים האחרונים .  לדברי בכירים ישראלים , " ארה"ב עברה לשלב האיומים המדורגים מול איראן "  בניסיון למנוע התלקחות באזור
ברקע המתיחות בסוריה ופרישת ארצות הברית מהסכם הגרעין ,  שר החוץ האמריקני מייק פומפאו העביר לאחרונה מסרים לאיראן ,  שבהם הזהיר מפני פעולה קשה ותגובה נרחבת לאירועים האחרונים .  לוואלה !  NEWS נודע כי פומפאו הבהיר כי אם ישראל תיפגע - ארצות הברית תגיב .  
לדברי בכירים ישראלים ,  לקראת ההודעה על הפרישה מהסכם הגרעין , " ארצות הברית עברה לשלב האיומים המדורגים מול איראן ",  בניסיון למנוע התלקחות באזור .  בלשכת ראש הממשלה סירבו להתייחס לנושא .
 מתיחות עם איראן - כותרות נוספות:כוח איראני שיגר 20 רקטות לגולן ;  צה"ל תקף עשרות מטרות בסוריה20 שיגורים - אפס נפילות :  תיעוד מהמטח האיראני הכושלהבית הלבן על הירי לישראל : " הוכחה שטראמפ פעל נכון "  
בין ממשל טראמפ ללשכת נתניהו יש תיאום הדוק ואינטנסיבי בכל הנוגע לסוגיה האיראנית והמאמץ הישראלי למנוע את התבססותה של איראן בסוריה .  פומפאו ,  ששימש כראש הסי-איי-איי ונכנס לתפקידו רק לפני כשבועיים ,  נחשב לאחד הכוחות שחיזקו את החלטת הנשיא טראמפ לפרוש מהסכם הגרעין .  
יומיים לאחר שהושבע במחלקת המדינה ,  כבר הגיע למזרח התיכון וביקר בישראל וכן בסעודיה ,  שתי בעלות הברית של ארצות הברית שהתנגדו נחרצות להסכם שנחתם בין איראן המעצמות ב-2015 .  בפגישה עם ראש הממשלה בנימין נתניהו ,  אמר פומפאו כי  " אנחנו מודאגים מאוד מהאיום של איראן על ישראל והאזור ,  והשאיפה של איראן לשלוט במזרח התיכון נותרה בעינה .  ארצות הברית עם ישראל במאבק הזה ואנחנו תומכים בזכות של ישראל להגן על עצמה ".  
פומפאו והיועץ החדש לביטחון לאומי ,  ג'ון בולטון ,  נחשבים שניהם לאוהדי ישראל גדולים וחולקים עם ראש הממשלה תפיסות עולם אסטרטגיות וביטחוניות הדוגלות ביד קשה כלפי איראן וגורמי טרור עולמיים .  פומפאו ביקר בישראל ונפגש עם נתניהו יממה לפני חשיפת ארכיון הגרעין האיראני בשבוע שעבר וכמה ימים קודם לכן שר הביטחון אביגדור ליברמן ביקר בוושינגטון ונפגש עם מקבילו האמריקאי ג'יימס מאטיס וכן עם בולטון .
 כפי שפורסם השבוע בוואלה !  NEWS ,  בירושלים מעריכים כי התרחיש של הסלמה והידרדרות למלחמה אינו סביר .  בישיבת הקבינט המדיני-ביטחוני שהתכנסה בתחילת השבוע אמרו גורמים ביטחוניים בכירים כי הסיכוי למלחמה יזומה נמוך ,  עם זאת ,  לדברי גורמים בכירים ישראליים ,  הסיכוי לשורת אירועים מתגלגלים שיובילו למלחמה נשאר גבוה .  

פרסום ראשון | המסר האמריקני לאיראן :  אם ישראל תיפגע - ארה"ב תגיב
לוואלה !  NEWS נודע כי שר החוץ של ארה"ב העביר לאחרונה מסרים לאיראן ,  שבהם הזהיר מפני פעולה קשה ותגובה נרחבת לאירועים האחרונים .  לדברי בכירים ישראלים , " ארה"ב עברה לשלב האיומים המדורגים מול איראן "  בניסיון למנוע התלקחות באזור

