מקורב לניצב הלוי :  ארדן צריך להחליט עכשיו על זהות המפכ"ל הבא
מקורב למפקד מחוז ירושלים תקף את הדיווחים על פגישות בינו לבין ראש הממשלה ברקע המרוץ למפכ"לות : " זה סימן לאזהרה ,  הדברים לא היו ולא נבראו ".  לצד זאת העריך כי אם תוארך כהונת אלשיך  " כל הניצבים יצדיעו ויישרו קו "
 מקורביו של מפקד מחוז ירושלים במשטרה ניצב יורם הלוי דורשים מהשר לביטחון פנים גלעד ארדן להכריע כבר בימים הקרובים ,  תוך שבוע שבועיים ,  אם הוא מאריך את כהונתו של המפכ"ל רוני אלשיך בשנה רביעית וקראו לו להודיע באופן מיד על זהות מחליפו המיועד ,  במקרה שיחליט שלא להאריכה .  אחד ממקורביו של הלוי אמר הערב  ( שישי )  בשיחה עם וואלה !  NEWS כי הדיווחים בימים האחרונים על מתיחות בין השניים בשל טענות לכאורה כאילו הלוי קיים פגישות עם ראש הממשלה בנימין נתניהו מאחורי גבם של המפכ"ל ושל ארדן הם  " סימן לאזהרה ". 
מקורבו של מפקד המחוז הוסיף כי לארדן  " אסור לחזור על טעויות העבר ".  בדבריו התייחס להתרחשויות סביב מינויו של אלשיך לפני שלוש שנים . " במסגרת המרוץ למפכ"לות החלו לצאת תלונות והכפשות על קצינים ",  אמר . " השבוע יצאו נגד יורם האשמות בדברים שלא היו ולא נבראו .  כל זאת כדי לחבל בניסיונותיו להיבחר לתפקיד המפכ"ל ". 
לקריאה נוספת:הניצב הבכיר מאשים את אלשיך :  מסכל בכל מחיר את מינויי למפכ"לסערת השנה הרביעית של אלשיך :  בורסת השמות במרוץ למפכ"לות רותחת  

" כל עיכוב בהודעה על מינוי המפכ"ל יש בו כדי לפגוע במשטרה ",  הוסיף המקורב . " אם השר מחליט להאריך את כהונת המפכ"ל כל ניצבי המשטרה והשוטרים יצדיעו ויישרו קו .  אם לא מתכוונים להאריך חייבים להודיע מי המחליף כדי שיוכל למנות סגל פיקוד בכיר עד אוקטובר ,  מועד תחילת כהונת המפכ"ל .  מלחמת ניצבים ארוכה לא תואיל לארגון אלא תפגע בו קשות .  חייבים לסגור את הסיפור הזה בשבוע הבא או מקסימום בתוך שבועיים ". 
בשיחה העלה המקורב לניצב הלוי את תחושותיו הקשות בעקבות מה שכינה  " משבר בצמרת המשטרה ".  לדבריו , " שלוש שנים יורם מכהן כמפקד מחוז ירושלים .  יום אחד של חופש הוא לא לקח .  הוא הצליח לשנות סדרי עולם במחוז והוציא מאות מבצעים בכל חודש ,  בכל הכפרים סביב ירושלים .  בכל לילה כמה מבצעים בכל השכונות במזרח העיר ובכפרים בעוטף ירושלים ".  
לדברי המקורב ,  תחת כהונתו של ניצב הלוי כמפקד המחוז  " הר הבית נפתח למבקרים כמו שלא נפתח מעולם .  הוא אישר כל אירוע בעיר של כל זרם וכל ארגון ".  המקורב הדגיש כי השבוע החולף שהיה תובעני במיוחד וגדוש אירועים עבור שוטרי הבירה - בהם פתיחת שגרירויות ארצות הברית וגואטמלה ואבטחת אירועי יום ירושלים - עבר בשלום . " ואז בסוף השבוע יורם מגלה שמנסים לפגוע בו ,  לחבל בניסיון שהוא יתמנה למפכ"ל .  זה פגע בו קשות .  הוא לא יודע מי עומד מאחורי המעשה הזה ",  סיכם .  
מוקדם יותר היום התייחס ניצב הלוי למתיחות עם המפכ"ל אלשיך במסגרת סיור משותף שערכו השניים בירושלים לקראת אירועי יום שישי הראשון של חודש רמדאן . " התייחסנו כבר ואמרנו שלא היה כלום ",  אמר הלוי לכתבים שליוו את הסיור . " אל תעשו לי את זה בבקשה ".  גורמים במשטרה אמרו אתמול כי אלשיך נקט צד בקרב הירושה על זהות מחליפו וכי הוא פועל להכשיל את מועמדותו של הלוי .  
מקורביו של אלשיך טענו כי הרקע לדברים הוא סירובו של הלוי להתמנות לתפקיד סגן המפכ"ל .  אולם ,  מקורביו של מפקד המחוז דחו הסבר זה בנימוק כי הלוי רואה את עצמו מועמד אך ורק לתפקיד מפקד הארגון .  לטענתם ,  אין כל סיבה שיעזוב את המחוז ,  שבו הוביל שורה של פרויקטים ,  לטובת תפקיד הסמפכ"ל .
 אלשיך עצמו אמר בסיור היום כי  " אין לנו זמן לשטויות כאלה "  והוסיף כי הופתע לגלות בתקשורת סערות  " שאני לכאורה מעורב בהן ".  עוד הוסיף המפכ"ל  " לא שמעתי שאמרתי את הדברים האלה .  אנחנו  ( אלשיך והלוי ,  א.א .)  נפגשים כל הזמן .  אני לא עוסק לא ברכילויות ולא בשטויות ,  אלא בעבודה .  כל מי שמתעסק ברכילויות ,  שיסביר מאיפה הוא שמע ".  הלוי עצמו הכחיש את הפרסומים אתמול ואמר כי אינו יודע מי עומד מאחוריהם . " מישהו מנסה לחבל באפשרות שלי להתמודד על תפקיד המפכ"ל ",  הוסיף . " הקשרים שלי עם המפכ"ל הם טובים ".  

מקורב לניצב הלוי :  ארדן צריך להחליט עכשיו על זהות המפכ"ל הבא
מקורב למפקד מחוז ירושלים תקף את הדיווחים על פגישות בינו לבין ראש הממשלה ברקע המרוץ למפכ"לות : " זה סימן לאזהרה ,  הדברים לא היו ולא נבראו ".  לצד זאת העריך כי אם תוארך כהונת אלשיך  " כל הניצבים יצדיעו ויישרו קו "
 
