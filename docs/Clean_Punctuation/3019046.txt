חוק ההסדרה ,  התאגיד ומיסוי דירה שלישית :  דצמבר הרותח של הקואליציה
ההכרעות בסוגיות שנחשבות ל"ציפור נפשם "  של נתניהו ,  כחלון ובנט נדחו עד הרגע האחרון .  בשבועות הקרובים ,  ואפילו כבר השבוע ,  צפוי לפוג הדד-ליין שלהן וייתכן שהפצצות הפוליטיות יופעלו . " מרגיש כמו לפני בחירות 2015 ",  התריע שר בכיר
 ( ההצבעה על אישור חוק ההסדרה לקראת קריאה ראשונה ,  בשבוע שעבר )   
" למה לעשות היום מה שאפשר לדחות מחר ",  הוא משפט שרבים מאיתנו מיישמים הלכה למעשה בחיי היומיום .  לומדים למבחנים ומגישים עבודות בדקה ה-90 ,  משלמים את חשבון החשמל רק אחרי שמגיעה התראה לפני ניתוק ,  מנקים את הבית דקה לפני שבאים האורחים ,  שולחים כתבה שעה אחרי שפג הדד-ליין ,  ומתחילים מחר דיאטה .  בין אם מדובר במטלות שוטפות ובין אם בהחלטות גדולות וגורליות ,  תופעת הדחיינות ,  שזכתה במרוצת השנים אפילו להכרה בממסד הפסיכיאטרי והפסיכולוגי ,  היא נטייה הגורמת לבני אדם להימנע מפעולות שצריך לבצע ,  ולדחות אותן למועד מאוחר יותר לפעמים ,  ובדרך כלל ,  בלי הצדקה ובלי שום סיבה הנראית לעין .  ברחבי העולם מסתובבים המוני חברים בקבוצת  " הדחיינים האנונימיים "   ( וגם כותבת שורות אלה )  ,  שלא משנה מה צריך לעשות  האינסטינקט מורה להם לדחות אותו למחר .  
רבים במערכת הפוליטית מכניסים בנקל גם את ראש הממשלה בנימין נתניהו לקבוצה המובחרת הזו ,  או כפי שהגדיר זאת גורם פוליטי בכיר השבוע : " נתניהו לא אוהב לקבל החלטות גדולות ,  הוא אוהב לקבל החלטות קרובות ".  בשבועות הקרובים מרחפים מעל סדר יומו של ראש הממשלה שורה של דד-ליינים רגישים שבמסגרתם הוא יצטרך להגיע להכרעות .  בשבוע השלישי של דצמבר ,  הכנסת צפויה להתחיל בהצבעות על התקציב הדו-שנתי ויומיים אחר כך יפוג המועד שנתן בג"ץ למדינה בשביל לבצע את המשימה מעוררת השדים של פינוי עמונה .  במקביל ,  המדינה תידרש להשיב לעתירות לבג"ץ ולענות לשאלות על עתיד השידור הציבורי .  
עוד בוואלה !  NEWS:מבצע  " גן נעול ":  כך נערכת המשטרה לפינוי המאחז עמונהשלושה הרוגים ושני פצועים קשה בתאונה בגליל התחתוןארה"ב :  הירוקים משכו העתירה לספירת קולות חוזרת בפנסילבניה 
עם זאת ,  כבר השבוע מסתמן שהקואליציה תגיע לנקודת רתיחה ,  כששלושה נושאים שמוגדרים  " ציפור נפשם "  של השחקנים המובילים בקואליציה נמצאים על השולחן .  עבור נתניהו ,  זה תאגיד השידור הציבורי  שעתידו עשוי להיות מוכרע בפגישה עם שר האוצר משה כחלון בתחילת השבוע .  ה"בייבי "  של בנט  חוק ההסדרה העלול להשפיע על גורל עמונה  צפוי לעלות בקריאה ראשונה במליאת הכנסת ,  ובשביל כחלון יהיה זה החוק למיסוי דירה שלישית שיגיע להצבעה בוועדת הכספים .  
הדד-ליין הוא אויבו הגדול של הדחיין ;  פעמים רבות הוא ידוע זמן רב מראש ,  אך רק כשהוא מגיע דברים מתחילים להתבצע .  כך לדוגמה ,  תאריך היעד לפינוי עמונה ,  25 בדצמבר ,  שמרחף כפצצה פוליטית מתקתקת במיוחד כבר תקופה ארוכה ,  ושרבים מגדירים אותו האיום האמתי היחיד על יציבות הקואליציה .  במשך חודשים ,  הפחד מהתמונות הנוראיות של הפינוי עלה כמעט בכל שיחה פוליטית עם שרי הקואליציה .  אך רק בשבועות האחרונים ,  לאחר שהבית היהודי החל לדחוף בכל הכוח את חוק ההסדרה ,  נכנסה המערכת למצב חירום בניסיון להתמודד עם הבעיה .  
הסעיף השנוי במחלוקת בחוק ,  שנועד למנוע את פינוי עמונה ,  מעורר את התנגדות מפלגת כולנו ,  וגם כאן השיטה המסתמנת שהופעלה היא דחייה .  כשהחוק הגיע לקריאה טרומית הסכים השר כחלון לתמוך בו בתנאי שהסעיף יוסר בהמשך החקיקה .  הוויתור הזה נתן לו את כרטיס היציאה שלו ביום רביעי שעבר ,  אז כחלון  " שם ברקס "  והקואליציה נאלצה לדחות את ההצבעה בקריאה ראשונה .  בסוף השבוע הבהיר יו"ר הבית היהודי ,  נפתלי בנט ,  כי הוא מצפה שהחוק יעבור במלואו ביום שני ,  ובצאת השבת המשיך נתניהו בהתייעצויות בנושא .  נכון לשעת כתיבת שורות אלה ,  עדיין לא נמצא פתרון לסוגיית הסעיף הסורר .  
ויש גם דד-ליינים פיקטיביים ,  כמו זה שניתן לצוות המנכ"לים המשותף שהקימו בחודש שעבר נתניהו וכחלון לעניין עתיד השידור הציבורי .  כשהשניים הבינו שהם לא יצליחו להגיע להסכמות שיפשרו בין רצונו של ראש הממשלה לסגור את תאגיד השידור הציבורי לבין התנגדותו של שר האוצר לשלם על המהלך הזה ,  הוחלט להקים צוות שינסה למצוא פתרון .  
כבר אז גיחכו במערכת הפוליטית שהדבר רק דוחה את ההכרעה ,  והפלא ופלא :  לצוות הוקצבו שלושה שבועות עבודה ,  ולמעשה - חלף כבר יותר מחודש ואין חדש תחת השמש בנושא .  אנשי נתניהו מתעקשים להגשים את חזונו  " לשקם את רשות השידור ",  בעוד שבאוצר אומרים שאין דבר כזה .  אנשי נתניהו מתעקשים שאפשר להגיע להסכמות על התייעלות עם עובדי רשות השידור ,  בזמן שאצל כחלון מתייחסים לכך בביטול בטענה שזה בלתי אפשרי ,  ופחות או יותר אומרים : " בהצלחה עם זה ".  
בתחילת השבוע צפויים כחלון ונתניהו להיפגש ,  למה שמסתמן כהצהרת כוונות על התאגיד ,  שנדחתה מהחודש שעבר .  אחרי סוף שבוע עמוס ידיעות ודיווחים על חקירות ,  חשדות והדלפות ,  נתניהו עשוי להגיע למפגש הזה חדור רוח קרב ולהחליט כי הוא נחוש להשיג את מבוקשו ולסגור את התאגיד .  מצד שני ,  שר האוצר עושה שרירים די רציניים .  בשבועות האחרונים כחלון הבהיר שוב ושוב שהוא לא מתכוון להוציא שקל מהכיס כדי לממן את רצונותיו של נתניהו ,  ובמפלגה שלו אמרו ,  יותר מפעם אחת ,  שהוא אפילו מוכן ללכת על הנושא לבחירות .  אחרי שצויר כזגזגן בעניין עמונה ,  בסוגיית התאגיד כחלון צריך להוכיח אחרת .  
מוקדם יותר החודש אמר שר הביטחון ,  אביגדור ליברמן ,  לכתבים המדיניים שהוא לא רואה שום סיבה ללכת לבחירות ,  ורבים במערכת הפוליטית נוטים להסכים שאין לאף אחד בקואליציה באמת אינטרס לפרק עכשיו את הממשלה :  בנט לא יפיל ממשלת ימין וכחלון עוד לא השיג הישגים במחירי הדיור .  
סקר חדשות 2 שפורסם בסוף השבוע הראה שהאיש היחיד במערכת הפוליטית שבאמת עשוי להרוויח מבחירות הוא יו"ר מפלגת יש עתיד ,  יאיר לפיד ,  שמבסס את מקומו כמועמד היחיד שיכול לתת לנתניהו פייט .  מצד שני ,  את התחזיות של ליברמן אפשר לקחת עם קורטוב של מלח ,  שכן מדובר באדם שהסתובב שנה שלמה והתחייב שיהיו בחירות ב-2016 ,  ושינה לגמרי את הטון ברגע שנכנס למשרד הביטחון .  
העובדה היא שיותר ויותר גורמים במערכת הפוליטית מעזים להעלות על בדל שפתם את המילה בחירות ,  וזה לבדו מכניס את כולם לסוג של מצב נפשי אלקטורלי .  סיר הלחצים המתהדק סביב ראש הממשלה  שכולל בנוסף למחלוקות הקואליציוניות והבדיקות המשטרתיות גם את פרשת הצוללות ואת דוח המבקר על צוק איתן שצפוי למתוח על ראש הממשלה ביקורת חריפה  מחזק את ההערכה שייתכן שקיימים זעזועים לפנינו .  
ביום רביעי האחרון ,  אחרי שנדחו ההצבעות על חוק ההסדרה וחוק המואזין ובקואליציה שרתה אווירת בוקה ומבולקה ,  נכנס שר בכיר בסערה למזנון הכנסת והתריע כי הבחירות בדרך .  בדיוק לפני שנתיים ,  בדצמבר 2014 ,  הוא נזכר ,  לאף אחת מהשותפות הקואליציוניות לא הייתה סיבה ללכת לבחירות ,  אבל ראש הממשלה החליט לפטר את יאיר לפיד ויו"ר התנועה דאז ציפי לבני ולפזר את הכנסת . " זה מרגיש בדיוק אותו דבר ",  אמר .  
ההשוואה במקומה במיוחד לנוכח העובדה שככל הנראה רק נתניהו הוא זה שיכריע לאן פניה של ממשלתו הרביעית .  יש לו אפילו דד-ליין :  הפלונטרים הקואליציוניים ואיומי הבחירות ילוו אותנו עד סוף דצמבר עם ההצבעה על תקציב המדינה ותאריך פינוי עמונה .  אם הממשלה תשרוד את שלושת השבועות הקרובים ,  רבים מעריכים שיציבותה מובטחת .  אבל כמיטב המסורת הדחיינית ,  יכול מאוד להיות שנדע זאת - רק ברגע האחרון .  

חוק ההסדרה ,  התאגיד ומיסוי דירה שלישית :  דצמבר הרותח של הקואליציה
ההכרעות בסוגיות שנחשבות ל"ציפור נפשם "  של נתניהו ,  כחלון ובנט נדחו עד הרגע האחרון .  בשבועות הקרובים ,  ואפילו כבר השבוע ,  צפוי לפוג הדד-ליין שלהן וייתכן שהפצצות הפוליטיות יופעלו . " מרגיש כמו לפני בחירות 2015 ",  התריע שר בכיר

