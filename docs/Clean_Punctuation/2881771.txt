שרה נתניהו בטקס לזכר חללי צוק איתן : " בניכם - הגיבורים של כולנו "
 רעיית ראש הממשלה הגיעה לאירוע הכנסת ספרי תורה לזכר הנופלים במערכה ,  שהתקיים ברחבת הכותל המערבי . " דרך המשפחות למדתי על טובי בנינו האמיצים .  לבי איתן ".  ראש הממשלה שלח הודעה מצולמת : " מחויבים להעביר את סיפוריהם לדורות הבאים "
 רעיית ראש הממשלה ,  שרה נתניהו ,  השתתפה אמש  ( רביעי )  באירוע הכנסת ספרי תורה לזכרם של חללי מבצע  " צוק איתן "  ברחבת הכותל המערבי .  באירוע השתתפו גם נשיא המדינה ראובן ריבלין ,  שר הביטחון משה יעלון ,  ראש המוסד תמיר פרדו ,  ראש השב"כ יורם כהן ,  הרמטכ"ל גדי איזנקוט ובכירים נוספים במערכת הביטחון . 
" הבנים שלכם הם הגיבורים של כולנו ",  אמרה נתניהו למשפחות שאותן ליוותה ברגעי השכול מאז נפלו יקיריהן . " לבי עם המשפחות השכולות .  במהלך צוק איתן הגעתי לנחם אותן ודרכן למדתי והכרתי את בנינו הטובים והאמיצים שנפלו בעת שלחמו בגבורה על הגנת אזרחי ישראל ",  הוסיפה . " אני מחזקת ומחבקת את המשפחות ואת בניהן ,  נזכור אותם לעד ",  אמרה .  
ראש הממשלה בנימין נתיהו שלח ברכה מצולמת לאירוע ,  שבה אמר כי  " זהו טקס מרגש ומאחד .  חובתנו להעלות על נס את זכר יקירנו שמסרו נפשם למען העם והארץ .  חובתנו להעביר את סיפורם מדור לדור ".  לדברי נתניהו , " ספרי התורה שנכתבו לזכרם מנצחים את מורשתם ,  והם משמשים לנו צוואה חיה להמשיך את פועלם לביצור כוחה של מדינת ישראל .  רעייתי ואני פגשנו רבים מכם ושוחחנו עמכם על האובדן והכאב .  רעייתי נמצאת עמכם היום והיא מבטאת את קשרי העבותות בינינו ,  ואת הכאב שאנחנו חשים יחד עם כל עם ישראל בצורה ישירה על יגונכם ועל ייסוריכם ".  

שרה נתניהו בטקס לזכר חללי צוק איתן : " בניכם - הגיבורים של כולנו "
 רעיית ראש הממשלה הגיעה לאירוע הכנסת ספרי תורה לזכר הנופלים במערכה ,  שהתקיים ברחבת הכותל המערבי . " דרך המשפחות למדתי על טובי בנינו האמיצים .  לבי איתן ".  ראש הממשלה שלח הודעה מצולמת : " מחויבים להעביר את סיפוריהם לדורות הבאים "
 
