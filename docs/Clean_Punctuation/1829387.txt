נתניהו : " סמי עופר היה ציוני בכל רמ"ח איבריו "
 ראש הממשלה ספד לאיש העסקים סמי עופר ,  שהלך לעולמו לאחר מאבק במחלה קשה .  לדבריו ,  עופר  " היה מבכירי קהילת העסקים בארץ ,  ובפעילותו הכלכלית בארץ וברחבי העולם תרם רבות לכלכלת ישראל "
  ( צילום :  קובי אליהו ,  טל אנגלנדר ,  ערוץ 10 ,  ארכיון .  עריכה :  יותם בן-דוד ) 
ראש הממשלה בנימין נתניהו הביע אחר הצהריים  ( שישי )  צער על פטירתו של איש העסקים סמי עופר .  בהודעה מטעמו של נתניהו נאמר : " עופר בנה עסקים חובקי עולם בכישרון ,  ביוזמה ובתעוזה .  הוא היה מבכירי קהילת העסקים בארץ ,  ובפעילותו הכלכלית בארץ וברחבי העולם תרם רבות לכלכלת ישראל .  הוא תרם תרומות רבות למען הציבור בתחומי התרבות ,  הבריאות והאמנות .  עופר היה ציוני בכל רמ"ח איבריו ,  וגם כשעלה לפסגות - הוא לא שכח את מחויבותו לזולת ". 
פרופ' אוריאל רייכמן ,  נשיא המרכז הבינתחומי הרצליה וחברו של איש העסקים סמי עופר ,  אמר כי  " דווקא ברגעים כאלה ,  עם פטירתו של סמי ,  קשה שלא לחשוב שלא תמיד התייחסו אליו בצורה מאוזנת והוגנת ,  תוך הבנה שהוא בא והשקיע בארץ ועשה הכל מאהבה למדינה .  הוא תרם מהתקופה של מלחמת השחרור ,  שם היה מפקד של ספינה ששמרה על נמל חיפה ועד העשייה בתחום התרומות בהמשך חייו ".  
רייכמן הוסיף בשיחה עם וואלה !  חדשות ,  כי  " יהיו רבים שיזכרו את סמי עופר בזכות ההישגים הכלכליים שלו ,  אבל אני אזכור אותו בראש ובראשונה בזכות האנושיות ואהבת מדינת ישראל .  לא אחת הוא בא וסייע לאנשים בודדים ולקבוצות קשות יום בחברה הישראלית ,  וקיים קשר אישי ואנושי עם אנשים האלה .  מדינת ישראל תהנה עוד שנים ארוכות מתרומותיו הגדולות למערכת הבריאות בבתי החולים איכילוב ורמב"ם ,  העזרה במימון תרופות שלא בסל ,  התרומות שימשיכו לממן את הלימודים של בוגרי השייטת וגם כאן אצלנו ,  בבית ספר סמי עופר לתקשורת- נזכור תמיד באיזה חום הוא התייחס לסטודנטים ". 
רייכמן ביקש להדגיש כי  " מדובר באדם עם קסם אישי בזכות הגישה האנושית שלו .  הוא התעניין בנושאים רבים מאוד ואהב לשמוע דעות שונות .  שדיברת איתו הרגשת שאתה מדבר עם חבר קרוב ומה שיפה זה שהוא העביר את זה גם לילדיו וכן את הקשר המיוחד לארץ ". 
משפחתו של עופר מסרה עם היוודע דבר מותו ,  כי  " סמי אהב את החיים ,  היה לו חוש הומור מפותח ולצחוק היה חלק גדול בכך ,  למרות שהוא תמיד התייחס לעסקים ברצינות .  הוא היה איש מרשים ומעניין שתמיד היה נעים להיות במחיצתו .  הוא היה באמת איש יוצא דופן .  באמצעות ילדיו ונכדיו וברוחו של המייסד ,  עסקי הקבוצה יימשכו ללא שינוי ,  תוך שמירה על המסורת שלו ,  של עבודה קשה ומסירות ,  המהווים את המורשת הגדולה שסמי השאיר אחריו ". 
ארמונד לנקרי ,  יו"ר ועד עובדים מפעלי ים המלח ,  שהמפעלים היו בשליטתו של עופר ,  כי  " מרגע כניסתו לתפקיד ,  סמי עופר תרם למעמדם של עובדי מפעלי ים המלח ,  לתושבי העיר דימונה ולכלכלתה של מדינת ישראל .  ועד עובדי מפעלי ים המלח משתתף בצערה של משפחת עופר על מותו של האב ". 

נתניהו : " סמי עופר היה ציוני בכל רמ"ח איבריו "
 ראש הממשלה ספד לאיש העסקים סמי עופר ,  שהלך לעולמו לאחר מאבק במחלה קשה .  לדבריו ,  עופר  " היה מבכירי קהילת העסקים בארץ ,  ובפעילותו הכלכלית בארץ וברחבי העולם תרם רבות לכלכלת ישראל "
 
