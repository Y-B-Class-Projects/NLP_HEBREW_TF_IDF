מקורבים לנתניהו : " חברי קבינט חסרי אחריות עוותו את דוח המבקר "
 לטענת הגורמים בסביבת ראש הממשלה ,  הדוח על מבצע  " צוק איתן "  הודלף לתקשורת  " על ידי גורמים אינטרסנטיים ,  שיודעים את האמת ומעדיפים לסלף אותה ".  לטענתם ,  הטיוטה החמורה  " תשתנה לקראת הדוח הסופי "
 גורמים בלשכת ראש הממשלה בנימין נתניהו התייחסו היום  ( שישי )  להדלפת החלקים מדוח מבקר המדינה על מבצע  " צוק איתן "  לתקשורת .  לדברי הגורמים , " טיוטת הדוח הודלפה ועוותה על ידי גורמים אינטרסנטיים ,  ביניהם פוליטיקאים חסרי אחריות שהיו חברי הקבינט ,  שיודעים את האמת ומעדיפים לסלף אותה ,  לצרכי ניגוח פוליטי ". 
הגורמים הוסיפו גם כי הטיוטה ,  שחלקים ממנה פורסמו אתמול בחדשות 2 ובעיתון  " הארץ ",   " בוודאי תשתנה לקראת הדוח הסופי ,  לאחר קבלת התשובות לטיוטה ".  לדבריהם , " בלי להיכנס לפרטי הדוח ,  גם המבקר מציין שראש הממשלה הגדיר את איום המנהרות כאיום מרכזי זמן רב לפני המבצע והנחה את כל המערכות לפעול לסיכול האיום ".  
הגורמים עוד הוסיפו דברים שנשמעו מפי נתניהו פעמים רבות . " מבצע 'צוק איתן' נוהל באחריות ובשיקול דעת ,  והנחית על החמאס את המכה הקשה מיום הקמתו ",  טענו ,  והוסיפו כי  " התקופה שעברה מאז 'צוק איתן' היא השקטה ביותר ליישובי עוטף עזה מאז שנת 2000 ".  
עוד בוואלה !  NEWS:גנץ : " חבל שקיבלתי את טיוטת דוח המבקר על 'צוק איתן' אחרי התקשורת"מקורות פלסטיניים לוואלה !  NEWS :  ישראל הסיגה כוחותיה משטח הרצועהזיהה נקודת תורפה :  חמאס מחטיא במכוון  ומנסה לקבל הקלות מישראל 
הבוקר קרא מבקר המדינה ,  השופט בדימוס יוסף שפירא ,  לראש הממשלה בנימין נתניהו וליועץ המשפטי לממשלה אביחי מנדלבליט לבדוק כיצד הודלפה לתקשורת טיוטת הדוח ,  המוגדרת סודית ביותר .  לפי הודעתו ,  יש לבדוק מי מהמבוקרים בה ,  שקיבל את הטיוטה לידיו לשם מתן תגובה ,  חשף אותה .  כמו כן ,  קרא המבקר למי שעומדים במרכז הדוח להתרכז בטיוטת הדוח שנשלחה להם כנדרש ,  לצורך מתן תגובה .  
הדוח צפוי להיות חמור במיוחד ונמתחת בו ביקורת חריפה על ראש הממשלה בנימין נתניהו ,  שר הביטחון משה יעלון והרמטכ"ל בזמן המבצע ,  רב-אלוף  ( במיל' )  בני גנץ .  לפי הדיווח ,  דוח המבקר יוסף שפירא נחשב לחמור יותר מדוח וינוגרד על כשלי מלחמת לבנון השנייה ב-2006 .  הביקורת החמורה ביותר נמתחת על הרמטכ"ל גנץ ,  אך גם נתניהו ויעלון מוזכרים בו לרעה .
 בין היתר ,  לפי הדיווח ,  המבקר מצא כי הקבינט הוטעה באופן שהביא להארכת המבצע ואף לדשדוש .  עוד נמצא כי התחולל חוסר קשר מוחלט בין הערכות הרמטכ"ל שנאמרו בביטחון רב לבין מה שקרה בשטח .  כמו כן ,  גם מצוינים בו חילופי האשמות חמורים בין שרי הקבינט .  
גדעון סער ,  שבמהלך המבצע כיהן כשר הפנים ,  יצא נגד הביקורת שהטיחו בסביבת נתניהו ויעלון במבקר ואמר : " 'מערכת חמישים הימים' בקיץ 2014 היתה כושלת מבחינת ישראל .  אמרתי את הדברים בזמן אמת כחבר הממשלה .  הדרך לתקן ליקויים אינה להסתער על הביקורת ". 
ח"כ ציפי לבני ,  שכיהנה כשרת המשפטים וחברת קבינט בזמן המבצע ,  תקפה גם היא תגובתו של ראש הממשלה לדוח מבקר המדינה על המבצע . " נתניהו תוקף את מבקר המדינה ממניעים פוליטיים ומנסה בכך להחליש את מוסד הביקורת ",  אמרה לבני לוואלה !  NEWS והוסיפה : " כמו בזמן מבצע צוק איתן כשהושפע מלחצים פוליטיים בימין ,  כעת הוא נותן לשיקולים פוליטיים להכתיב את תגובתו לדוח סודי ביותר שנועד לשפר את ההתנהלות הביטחונית והמדינית של ישראל ".  
" המבקר עושה את עבודתו ",  ציינה לבני . " לא חייבים להסכים עם כל דבריו ומסקנותיו ,  גם לי אולי יהיו הערות בעניין אבל זה לא מצדיק תגובה כמו זו ששמענו מסביבת ראש הממשלה .  להגיד שהמבקר מנהל חקירה פוליטית ופועל מניעים פוליטיים זו אמירה לא רצינית ,  במיוחד כשנתניהו עצמו הוא זה שפועל כך ".  
גורם בסביבת ראש הממשלה אמר אתמול כי  " מדובר בדוח לא רציני של גוף לא רציני .  אנו דוחים על הסף את הדברים ,  אם הם יופיעו כך בדוח הסופי .  הדברים שפורסמו בעיתונות כוללים טעויות עובדתיות .  דיוני קבינט היו הרבה חודשים לפני המבצע ,  ועסקו גם בקידום פתרון טכנולוגי .  מעבר לכך ,  ניהול המערכה נעשה בשקיפות חסרת תקדים עם שורה ארוכה של דיוני קבינט אחת ליומיים ". 
עוד מסר הגורם כי  " המבקר נכנס לתחומים כמו מודיעין ואסטרטגיה ,  אינו רואה את כל התמונה ,  ושכח שהוא לא ממונה על ביטחון המדינה .  הדוח מדיף ריח פוליטי מצד מבקר שפרסם שני דוחות מיוחדים ומגמתיים ערב הבחירות האחרונות ונתמך על ידי חברי קבינט לשעבר שנמצאים כיום באופוזיציה ומחפשים לנגח את ראש הממשלה ".  
גם מסביבתו של יעלון נשמעו דברים דומים : " מדובר בטיוטה שהיא שערורייתית ,  מהדלפתה טרם התייחסות המבוקרים ועד המידע שנכתב בה ,  שאינו מחובר למתרחש .  העובדות בטיוטה אינן מדויקות ומי שכתב אותה אינו מבין מהי מערכת קבלת החלטות וכיצד פועל קבינט .  בעניין המנהרות ,  גם כאן הדוח פשוט מנותק מהמציאות ".  
" מדינת ישראל מתעסקת עם נושא המנהרות ומקדישה לו משאבים ניכרים כבר שנים ארוכות .  המערכות השונות קיימו על כך אינספור דיונים בכל הפורומים הרלוונטיים ,  כולל בקבינט .  מי שטוען שלא הכיר את האיום ואת ההתעסקות בו פשוט משקר את הציבור .  כל מי שנגע בעניין הבין את חומרת האיום ,  וכל ניסיון לתאר זאת באופן אחר הוא שרלטני .  טיוטת הדוח רצופה באי-דיוקים ,  בלשון המעטה ,  ולוקה בחוסר הבנה ברור של הפעילות ושל המערכת ".  

מקורבים לנתניהו : " חברי קבינט חסרי אחריות עוותו את דוח המבקר "
 לטענת הגורמים בסביבת ראש הממשלה ,  הדוח על מבצע  " צוק איתן "  הודלף לתקשורת  " על ידי גורמים אינטרסנטיים ,  שיודעים את האמת ומעדיפים לסלף אותה ".  לטענתם ,  הטיוטה החמורה  " תשתנה לקראת הדוח הסופי "
 
