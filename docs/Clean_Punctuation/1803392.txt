תמיכה נוספת :  ג'ון מקיין קורא לשחרור פולארד
הסנטור ג'ון מקיין מצטרף לבכירים בעבר ובהווה בממשל האמריקאי ,  ומצהיר גם הוא על תמיכתו בשחרור המרגל ג'ונתן פולארד .  זאת על אף שבעבר הביע התנגדות לשחרור
הסנטור הרפובליקני ג'ון מקיין ,  שהתמודד לנשיאות ארצות הברית מול הנשיא המכהן ברק אובמה ,  הצהיר היום  ( חמישי )  כי הוא תומך בשחרורו של המרגל ג'ונתן פולארד .  הדברים נאמרו בשיחת טלפון בינו לבין ראש הממשלה ,  בנימין נתניהו .  
מקיין התנגד בעבר לשחרורו של פולארד ולאחרונה שינה את עמדותיו .  הבעת התמיכה הגיעה ככל הנראה בעקבות המכתב הפומבי שראש הממשלה ,  בנימין נתניהו ,  שלח לנשיא אובמה ,  בבקשה לשחרר את המרגל . " אמשיך במאמציי לקדם את שחרור פולארד ",  אמר נתניהו בתגובה לדברים .
 מקיין מצטרף לשורת בכירים בממשל האמריקאי בעבר ובהווה שהביעו את תמיכתם בשחרור - ביניהם גם זוכה פרס נובל לשלום ,  ד"ר הנרי קיסנג'ר ,  מי שכיהן כמזכיר המדינה תחת הנשיא פורד וכיועץ לביטחון לאומי שיצא השבוע בקריאה לשחרר את פולארד .
 במכתב שכתב לאובמה ,  כתב קיסינג'ר כי  " בתחילה חשתי כי אין בידי די מידע על מנת לגבש עמדה בנושא .  אך לאחר שקראתי את דבריהם של אחרים שאני מכבד את שיפוטם ועיינתי במידע ממקור ראשון שיש ברשותם בנוגע לתיק ,  אני מוצא את תמיכתם פה אחד בחנינה משכנעת .  אני מאמין שהצדק יקויים על ידי קציבת מאסר העולם של פולארד לזמן שריצה עד כה ". 
בין הדמויות הנוספות שהביעו באופן פומבי את תמיכתם בשחרור נמצאים סגן הנשיא לשעבר דן קווייל ,  מזכיר המדינה לשעבר ג'ורג' שולץ ,  התובע הכללי לשעבר מייקל מוקאסי ,  סגן שר ההגנה לשעבר לורנס קורב ,  ראש עריית ניו יורק לשעבר רודולף ג'וליאני ,  חתן פרס נובל אלי וויזל וראש ה-CIA לשעבר ג'יימס וולסי .  גם הרב קספר פאני משיקגו ,  בן דודה של מישל אובמה ,  רעיית הנשיא ,  שלח מכתב לבית הלבן בו קרא לנשיא לשקול שוב את קציבת עונשו של פולארד .
 
תמיכה נוספת :  ג'ון מקיין קורא לשחרור פולארד
הסנטור ג'ון מקיין מצטרף לבכירים בעבר ובהווה בממשל האמריקאי ,  ומצהיר גם הוא על תמיכתו בשחרור המרגל ג'ונתן פולארד .  זאת על אף שבעבר הביע התנגדות לשחרור

