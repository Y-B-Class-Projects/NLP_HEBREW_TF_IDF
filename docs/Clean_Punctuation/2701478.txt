נתניהו : " איראן גרעינית תשנה את פני ההיסטוריה "
 ראש הממשלה נאם בפורום סבן ואמר כי האיראנים אולי  " יודעים להכין מצגות ולדבר אנגלית ",  אולם מחויבים לאידיאולוגיה קיצונית .  בנושא המו"מ : " על הפלסטינים להכיר בישראל "
 אחרי ההצהרה של נשיא ארה"ב ברק אובמה ,  לפיה אם האיראנים יפרו את הסכם הגרעין - הסנקציות נגדם יועמקו ,  ולאור האמירות הפייסניות מנגד של הנשיא שמעון פרס ,  התייחס היום  ( ראשון )  ראש הממשלה בנימין נתניהו לסוגיות המדיניות הבוערות בפורום סבן של מכון ברוקינגס שמתקיים בוושינגטון .  נתניהו אמנם לא השתתף פיזית בכינוס ,  אולם הוא נשא נאום מישראל . " איראן עם נשק גרעיני תשנה את מהלך ההיסטוריה .  זה משטר שפועל על פי אידיאולוגיה מטורפת ",  אמר נתניהו בנאומו , " יש לו תיאבון עצום לכוח .  לתת לאיראנים כוח גרעיני זה לאפשר להם להגשים את השאיפות הגרועות ביותר ". 
עוד בוואלה !  חדשות:לפיד :  להתקדם במשא ומתן ,  גם במחיר שינוי הממשלההצצה לפרויקט העל של צה"ל : " חשבנו מאה שנה קדימה"אחרי ההדחה :  דודו של קים ג'ונג און נמחק מסרט  
" יכול להיות שהם מדברים אנגלית ויודעים להכין מצגות בפאוור-פוינט  ( רמז למצגת שהציגו לדיפלומטים בשיחות בז'נבה - א"ת )  ,  אבל כוחות השלטון שם מחויבים לאידיאולוגיה קיצונית במיוחד .  יש להיזהר מהם .  מהניסיון של העם היהודי ,  למדנו לקחת ברצינות את אלה שמדברים על השמדתנו .  אני אעשה כל מה שצריך כדי להגן על המדינה היהודית ועל עתיד העם היהודי .  איראן קרובה מאוד להשגת נשק גרעיני ,  ואנחנו נראה האם אנחנו עומדים במשימה של ביטול האתגר הזה ".  
לדברי נתניהו , " המאמצים הגדולים ביותר שלנו להשיג שלום עם הפלסטינים לא יצליחו אם איראן תצליח להשיג פצצה גרעינית .  איראן גרעינית תתן גיבוי חזק יותר לקיצוניים באזור ותחתור תחת האפשרות להשיג שלום ". 
הוא שב ואמר כי אסור שלאיראן תישמר היכולת להגיע לנשק גרעיני , " לא היום ולא מחר ".   " ההסכם הכולל עם איראן צריך להביא לחיסול היכולת הגרעינית האיראנית .  אמרתי את זה לפני ההסכם בז'נבה והזהרתי שהסנקציות יתחילו להיפרם ,  והנה הבוקר שמענו את רוחאני אומר שהמצב הכלכלי באיראן כבר משתנה .  יש לנקוט צעדים כדי למנוע שחיקה של הסנקציות כי בסופו של דבר ,  הסנקציות הן מרכיב מרכזי של המאמץ הבינלאומי לאלץ את איראן לפרק את תכנית הגרעין שלה לחלוטין ". 
מהנאום של נתניהו עלתה רוח  " פייסנית "  יותר כלפי ארה"ב וממשל אובמה ,  אחרי תקופה ארוכה של עימות מתוקשר בנושא האיראני . " מאז ביקורו ההיסטורי של הנשיא אובמה בישראל ,  דיברנו תכופות וארוכות על הנושאים הבוערים בתקופתנו .  איני יודע אם יש שני מנהיגים בעולם כיום שמדברים לעיתים תכופות כל כך ובצורה פתוחה כל כך בנושאים כל כך קריטיים .  התקשורת הזאת בינינו משרתת היטב את שתי המדינות שלנו ".  
נתניהו התייחס כאמור גם למו"מ עם הפלסטינים ,  שלפי שר החוץ האמריקני ג'ון קרי - נמצא בשלב הטוב זה שנים . " הסכסוך הישראלי-פלסטיני אינו מקור הבעיות באזור ",  אמר . " המציאות הוכיחה שאין זה כך .  הטרגדיה בסוריה ,  הטרור בעיראק ,  הגרעין האיראני ,  חוסר היציבות בצפון אפריקה ,  המתח בין סונים לשיעים ,  כל הדברים הללו אינם נובעים מהסכסוך שלנו עם הפלסטינים .  איני אומר זאת כדי לומר שהשלום עם הפסלטינים אינו חשוב - הוא חיוני עבור ישראל ".  
נתניהו הצהיר כי השגת שלום בר-קיימא היא  " מטרה אסטרטגית "  של ישראל ושל הממשלה . " אני קיבלתי החלטות קשות כדי לקדם את שיחות השלום ,  ואני מוכן לקבל החלטות קשות עוד יותר כדי להשיג שלום .  אני מקווה שגם אבו מאזן מוכן לכך ". 
הוא הוסיף כי הנכונות שלו לשלום נועדה לשבור תפיסה נפוצה לפיה אין הסכם מפני שישראל אינה גמישה מספיק . " ישראל הפגינה תחת מספר ממשלות גמישות ונכונות לוויתורים כואבים .  ישראל מוכנה לדון על ההתנחלויות והגבולות ,  אבל לב הסכסוך מעולם לא היה הדברים הללו ,  אלא הסירוב המתמשך להכיר בישראל כמדינה יהודית בכל גבול שהוא .  נדרשת הכרה פלסטינית בזכות של העם היהודי להגדרה עצמית בארץ הזו .  הסכסוך לא התחיל מזה שמנענו מהפלסטינים להקים מדינה ,  אנחנו הסכמנו למדינה פלסטינית עוד בתקופת החלוקה .  הפלסטינים הם שסרבו .  בשני העשורים שמאז הסכמי אוסלו כל פעם שהצענו שלום של מדינה פלסטינית לצד מדינה יהודית ,  הפלסטינים המשיכו לסרב ". 
נתניהו אמר כי הוא יודע שגם כאשר ייחתם הסכם שלום ,  יהיה זה בתחילה  " שלום קר "  שייצטרך להתמודד עם הטרור והכוחות שבהם תומכת איראן ,  ועל כן הבהיר שהסדר יידרש לאפשר לישראל להגן על עצמה . " יש צורך בסידורי ביטחון קשיחים שיאפשרו לישראל להגן על עצמה ,  בכוחות עצמה ,  כנגד כל איום אפשרי .  הסדרי הביטחון האלה צריכים להיות מבוססים על כוחותיה של ישראל בעצמה ,  שאין להם תחליף ".   
" המטרה הסופית שלי כנשיא ארה"ב ,  ואמרתי זאת בפומבי ובשיחות סגורות ,  היא למנוע מאיראן להגיע לנשק גרעיני .  אבל גם אמרתי שהדרך הכי טובה להשיג את זה היא באמצעות פיתרון דיפלומטי אמין ",  אמר אתמול הנשיא אובמה בפורום סבן .  הוא הבהיר כי ההסכם עם איראן לא מבוסס על אמון וכי ארצו תמשיך לעקוב אחרי פעילות הטרור של איראן . " זהו משטר שעלה לשלטון כשהוא נשבע להילחם בארה"ב ,  בישראל ,  ובערכים רבים שחשובים לנו ,  אבל מה שאמרתי שוב ושוב זה שלמרות שאנחנו לא מורידים שום אופציה מהשולחן ,  אנחנו מחויבים לבדוק את האפשרות שנפתור את הבעיה הזו באמצעים דיפלומטיים ". 
בנוגע למשא ומתן בין ישראל לפלסטינים אמר אובמה : " ארה"ב יכולה לסייע ,  אבל שני הצדדים צריכים לרצות בהסכם ".  הוא שיבח את נתניהו ויו"ר הרשות הפלסטינית ,  אבו מאזן , " על המאמצים שהובילו לשיחות רציניות בחודשים האחרונים .  השיחות לא קלות ,  אבל הן מגיעות לנושאי הליבה - שטחים ,  ביטחון ,  ירושלים ,  פליטים ".  
שר החוץ אביגדור ליברמן ,  שנאם אף הוא בכנס הציג גישה הפוכה ,  והביע פסימיות באשר לעתידן של השיחות עם הפלסטינים . " אני לא בחור טוב ,  אבל החבר'ה הטובים שניסו ,  לא הצליחו להביא שלום ",  אמר ליברמן , " אפילו ביבי בהסכם וואי ".  לדברי שר החוץ , " הטעות שאני רואה - לא צריך להתחיל מביטחון או פליטים ,  אלא דבר פשוט כמו אמון ,  וכרגע יש אפס אמון בין הצדדים ".  ליברמן העריך כי למרות מאמציו של שר החוץ האמריקני ג'ון קרי ,  שאמר אתמול כי הצדדים קרובים להסכם כפי שלא היו בשלוש השנים האחרונות ,  ישראל והפלסטינים לא יזכו להסכם כולל או לפריצת דרך בשנה הקרובה .  עם זאת ,  ציין כי חשוב  " לשמור על הדיאלוג ,  אנחנו חיים באותה השכונה ,  אחרי הכול ".  

נתניהו : " איראן גרעינית תשנה את פני ההיסטוריה "
 ראש הממשלה נאם בפורום סבן ואמר כי האיראנים אולי  " יודעים להכין מצגות ולדבר אנגלית ",  אולם מחויבים לאידיאולוגיה קיצונית .  בנושא המו"מ : " על הפלסטינים להכיר בישראל "
 
