ליברמן :  חיזבאללה טרפד הסדר על כפר רג'ר
שר החוץ התייחס לתכנית שתוצג למזכ"ל האו"ם לנסיגה ישראלית מחלקו הצפוני של כפר רג'ר .  לדבריו ,  חיזבאללה מנע השגת הסדר בנוגע לכפר בין ישראל ,  לבנון ויוניפי"ל ,  ולכן אין טעם כעת להמתין להסכמת הממשלה הלבנונית
שר החוץ אביגדור ליברמן הביע אחר הצהריים  ( ראשון )  תקווה ,  כי יושג בקרוב הסדר עם האו"ם לנסיגה ישראלית מחלקו הצפוני של הכפר רג'ר שבגבול לבנון .  במסיבת עיתונאים שקיים שר החוץ בירושלים בתום פגישה עם עמיתו הגרמני גוידו ווסטרוולה ,  אמר ליברמן : " היה אפשר להגיע להסדר משולש בין ישראל לאו"ם ולבנון ממזמן .  מי שטרפד את זה היתה ממשלת לבנון וחיזבאללה .  אמרנו לראש הממשלה שזה אולי הזמן להגיע להסכם עם האו"ם ולא לחכות ללבנון .  מקווה שזה יאושר בזמן הקרוב ". 
ראש הממשלה בנימין נתניהו נחת אחר הצהריים בארצות הברית וצפוי להיפגש מחר עם מזכ"ל האו"ם באן קי מון .  בפגישה יציג נתניהו את התכנית שגובשה בירושלים לנסיגה ישראלית מכפר רג'ר .  עיקרי התוכנית ליציאה בהסכמה מחלקו הצפוני של הכפר נידונו באחרונה עם בכירי כוח יוניפי"ל המוצב בדרום לבנון .  נתניהו יאמר לבאן כי הוא סומך את ידו על עבודת המטה שנערכה וכי הוא יביא את הנושא לדיון בישיבת הקבינט לאחר שובו מארצות הברית .
 לפני צאתו לארה"ב אמר נתניהו : " אני מצפה לפגישות החשובות עם סגן הנשיא ביידן ומזכירת המדינה קלינטון ,  ששותפים למאמצים הגדולים שאנו עושים כדי להמשיך בתהליך השלום .  אשוחח על כך ,  וגם על נושאים נוספים ,  גם עם מזכ"ל האו"ם ,  שגרירת ארה"ב באו"ם ואישים נוספים .  אני מקווה שבביקור הזה נמצא יחד עם הממשל האמריקני את שביל הזהב לקידום התהליך המדיני תוך שמירה על האינטרסים הלאומיים והביטחוניים של ישראל ". 

ליברמן :  חיזבאללה טרפד הסדר על כפר רג'ר
שר החוץ התייחס לתכנית שתוצג למזכ"ל האו"ם לנסיגה ישראלית מחלקו הצפוני של כפר רג'ר .  לדבריו ,  חיזבאללה מנע השגת הסדר בנוגע לכפר בין ישראל ,  לבנון ויוניפי"ל ,  ולכן אין טעם כעת להמתין להסכמת הממשלה הלבנונית

