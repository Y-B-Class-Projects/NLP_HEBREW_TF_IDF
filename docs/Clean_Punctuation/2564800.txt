נתניהו פיזר את דיון הקבינט הביטחוני וזעם : " יש כאן מדליף "
 ראש הממשלה גער בחברי הפורום המדיני-ביטחוני ,  בטענה כי  " הופר האמון הבסיסי שנותנים בנו אזרחי ישראל ",  על כך שדיווחים על אודות תוכן הישיבה פורסמו בכלי התקשורת השונים
ראש הממשלה בנימין נתניהו הודיע הבוקר  ( רביעי )  על פיזור ישיבת ההמשך שתוכננה לקבינט המדיני-ביטחוני ,  בה נשמעת הערכת המודיעין השנתית ,  ונזף בשרים על הדלפות מדיון הקבינט שהתקיים אתמול .  נתניהו פתח את הישיבה והטיח בשומעים כי  " זמן קצר לאחר סיום הישיבה אתמול קרה דבר חמור - הדלפה מתוך דיוני הקבינט ".  לדבריו , " ביטחון המדינה ואזרחיה תלוי ביכולת לקיים דיונים חסויים ומעמיקים בקבינט המדיני-ביטחוני ,  שם מוצגות כל העובדות ,  הדעות וההשלכות .  זה הוא כלי עבודה בסיסי לניהול ביטחון המדינה ".  
" מישהו פגע אתמול בצורה קשה באמון שנותנים אזרחי ישראל בפורום הזה ",  המשיך נתניהו בזעם , " הוא הפר את הכללים הבסיסיים ביותר לניהול דיונים בקבינט ,  ובנוסף הוא פגע בשמם הטוב של הנוכחים בישיבה שלא הדליפו מתוכה ".  נתניהו אמר כי אין לו כל טענה לכלי התקשורת : " הם עושים את מלאכתם ,  יש לי טענה נגד מי שהפר את האמון הבסיסי בו ,  שנדרש לצורך קיום דיוני הקבינט בענייני ביטחון ישראל ופגע ביכולת לקיים דיונים חסויים .  יש לי אחריות כלפי אזרחי ישראל וביטחון המדינה ועל כן אני מפזר את הישיבה הזו ".  
זעמו של נתניהו הופנה כלפי שרים בכירים בקבינט ששוחחו אמש עם עיתונאים וסיפקו פרטים מתוך הערכת המודיעין השנתית .  הקבינט התכנס אתמול לסקירת המודיעין השנתית שעסקה בעיקרה באירן ,  סוריה ומצרים ,  כאשר ביממה האחרונה פורסמו בכלי התקשורת דיווחים על הנושאים שעלו בדיון ,  וכן על המחלוקות בין גורמי מודיעין שונים בנוגע להתמודדות בסוגיית הגרעין האירני .  במהלך הישיבה הציבו ראשי המודיעין - אמ"ן ,  המוסד והשב"כ - את הערכותיהם לשנה הקרובה .  הישיבה הוגדרה כחסויה ויועצי השרים לא הורשו להשתתף בה .  השרים אף הונחו לשמור על שתיקה תקשורתית בנוגע לתוכן הדיון .
 הקבינט המדיני ביטחוני הוא ועדת שרים המוסמכת על פי חוק ומתכנסת אחת לשבועיים .  בקבינט חברים ראש הממשלה ,  שר החוץ ליברמן ,  שר הביטחון ברק ,  והשרים בגין ,  יעלון ,  מרידור ,  שטייניץ וישי ,  אשר חברים גם בפורום ה"תשיעייה ".  כמו כן ,  בקבינט חברים גם שר המשפטים נאמן ,  שר האנרגיה והמים עוזי לנדאו ,  השר לביטחון פנים אהרונוביץ' ,  שר הבינוי והשיכון אטיאס ,  שר החינוך סער והשר לפיתוח הנגב והגליל ,  המשנה לראש הממשלה,סילבן שלום .  
לראשונה זה כמה חודשים :  הקבינט דן בהרחבה באירן 

נתניהו פיזר את דיון הקבינט הביטחוני וזעם : " יש כאן מדליף "
 ראש הממשלה גער בחברי הפורום המדיני-ביטחוני ,  בטענה כי  " הופר האמון הבסיסי שנותנים בנו אזרחי ישראל ",  על כך שדיווחים על אודות תוכן הישיבה פורסמו בכלי התקשורת השונים

