ניר חפץ יעיד :  רה"מ פעל באירועים ביטחוניים בהשפעת רעייתו ובנו
בחדשות עשר פורסם כי יועצו לשעבר של נתניהו צפוי להעיד כי בשני אירועים ,  פעל ראש הממשלה בניגוד לעמדת ראשי השב"כ והמוסד ,  זאת בשל לחץ שהפעילו רעייתו ובנו יאיר .  חדשות 2 :  חפץ אמר למקורביו כי  " נתניהו ,  בהשפעת בנו ,  גילה חוסר אחריו לאומית ".  רה"מ :  דברי חפץ - שטויות
ניר חפץ ,  יועצו לשעבר של ראש הממשלה נתניהו ,  ומי שנחשב למקורבו ,  אמר אתמול  ( שני )  למקורביו כי הפסיק לעבוד עבור נתניהו משום שהאחרון היה מושפע מבנו יאיר ורעייתו שרה - כך פורסם בחדשות 2 .  חפץ ,  שחתם אתמול על הסכם עד מדינה בתיק 4000 ציין באוזני מקורביו כי  " הבן יאיר גרם נזקים לאביו ולמדינה ,  זו הסיבה שעזבתי שם באוקטובר 2017 .  הבנתי שעידן ביבי הסתיים .  שיהיה נגדו כתב אישום איתי או בלעדיי .  התנגדתי למתקפות שלו על המשטרה ועל רשויות החוק ". 
חפץ אף תקף את נתניהו על התנהלותו בחקירת הפרשה ,  באופן שפגע בו אישית . " ביבי דחה את חקירתו במשך ימים כשהוא ידע שאני יושב בגלל במעצר ",  טען . " כל זה בזמן שמחזיקים אותי במעצר בתנאים קשים עד שהוא יואיל בטובו להיחקר .  זה לא היה אכפת לו ". 
תיק 4000 | לקריאה נוספת בוואלה !  NEWS:לא רק בזק ומילצ'ן :  עד המדינה חפץ יספק מידע גם בפרשת גרסטלדרמה בחקירות נתניהו :  יועץ התקשורת ניר חפץ חתם על הסכם עד מדינהיותר מפילבר והרו :  חפץ הוא  " עד הזהב "  שחוקרי נתניהו חיכו לו 
בהמשך חפץ הציג דוגמה למקרה בו שינה נתניהו את עמדתו בעקבות התנהגות בנו יאיר . " אני מעריץ את ביבי אבל הוא נשבה בידי אשתו ובנו ,  הם מנהלים אותו גם בענייני המדינה ",  טען חפץ . " בתאגיד הוא רצה פשרה - ואז יאיר השתולל וביבי שינה את עמדתו ". 
בחדשות עשר פורסם כי חפץ יעיד גם על שני ארועים בעלי אופי ביטחוני שהתרחשו לאחרונה ,  בהם נתניהו פעל בניגוד לעמדת אנשי המקצוע וחוות הדעת של ראשי השב"כ והמוסד ,  זאת בשל לחץ של בנו ורעייתו שרה .  בנוסף פורסם כי ייתכן ששרה נתניהו ובנו יאיר ייחקרו בעניין .
 בתגובה לפרסומים אמש ,  מטעמו של ראש הממשלה נמסר כי  " הדברים שיוחסו לניר חפץ ביחס לשרה ויאיר נתניהו הם שטויות .  כבר יותר משבע שנים שחפץ ממודר לחלוטין ממידע מודיעיני ,  מדיני או ביטחוני ,  ומקבלת החלטות בתחומים אלה .  לכן הדברים שיוחסו לו משוללים כל יסוד ". 
גורמים בסביבת ראש הממשלה הוסיפו אמש כי  " התדרוך המודיעיני הבכיר שניר חפץ היה שותף לו הוא על המצב הבריאותי של קאיה .  כל הדברים המיוחסים הם שטויות .  איננו אחראים למה שהאיש הזה אומר או חושב .  הוא באמת יודע על כל הדיונים שהיו ?  כשיש משהו אמיתי לא צריך עד מדינה אחד ,  וכשאין - גם אלף לא יעזרו ".  
למרות הפרסומים ,  במשטרה הודפים את טענותיו פרשן חדשות 2 עמית סגל ,  לפיהן שני עדי המדינה מיקי גנור והרי הרו לא סיפקו לחוקרים את המידע שנדרשו להם . " אנחנו לא יודעים מאיפה עמית סגל שהוא כתב פוליטי ומתעסק עם מפלגות מביא את הדברים ",  אמר גורם בכיר במשטרה . " גם ארי הרו וגם מיקי גנור מסרו מידע מקדים לפני שנחתם ההסכם באשר לתוכן העדות שהם יתנו כעדי מדינה ,  וידענו מה הם הולכים לומר לנו ועל רקע זה נחתם ההסכם .  הם סיפקו את כל מה שנדרשו לו בהסכם ומסרו את כל הפרטים .  גם בעניין של ניר חפץ אנחנו יודעים מה הכיוונים שאנחנו הולכים אליהם ומה המידע שהוא צפוי למסור לנו .  מדובר על מידע ביותר מתיק חקירה אחד וגם מידע על דברים נוספים שלא מופיעים בתיקי החקירה הנוכחיים ".  
במסגרת ההסכם עליו חתם חפץ ,  הוא צפוי למסור עדות בשלושה תיקים מרכזיים המתנהלים בימים אלה נגד ראש הממשלה .  באחד מהם - תיק 1270 שבמרכזו עומדת היוזמה למנות את השופטת הילה גרסטל לתפקיד היועצת המשפטית לממשלה - עדותו צפויה להיות דרמטית במיוחד והוא צפוי להעביר לחוקרים את כל יומני הפגישות שלו .
 תיק נוסף בו אמור חפץ להעיד הוא תיק 1000 - תיק המתנות - שבו הגישה המשטרה את המלצותיה ,  ונמצא כעת בידי הפרקליטות .  חפץ נחשב לאיש מקורב מאוד לשרה נתניהו ,  שהוגדרה כדמות מרכזית ברצף האירועים .  חפץ ,  שנכח באירועים חברתיים רבים בהם השתתפו בני הזוג נתניהו ,  צפוי להעביר לחוקרים חומרים נוספים שלא היו מעוגנים בפני החוקרים בזמן חקירת הפרשה .
 פרשת בזק ,  היא למעשה התיק השלישי בו צפוי חפץ לסייע לחוקרים בעדותו .  לחפץ יוחס חלק דומיננטי בפרשה ,  שכן לטענת החוקרים נחשב לדמות המקשרת בין החשודים - שאול אלוביץ' ,  מחזיק השליטה בקבוצת בזק שאף העסיק את חפץ כיועץ חיצוני ,  וכן עורכים ומנהלים באתר וואלה !  NEWS שאליהם העביר מסרים ודרישות מבני הזוג נתניהו בדגש על שרה נתניהו .  חפץ אמור להשלים את התמונה ולספק מידע בדבר הפעולות שנעשו לכאורה בידיעתו ובהנחייתו של ראש הממשלה נתניהו בתיק .
  ( עדכון ראשון :  20:30 )  

ניר חפץ יעיד :  רה"מ פעל באירועים ביטחוניים בהשפעת רעייתו ובנו
בחדשות עשר פורסם כי יועצו לשעבר של נתניהו צפוי להעיד כי בשני אירועים ,  פעל ראש הממשלה בניגוד לעמדת ראשי השב"כ והמוסד ,  זאת בשל לחץ שהפעילו רעייתו ובנו יאיר .  חדשות 2 :  חפץ אמר למקורביו כי  " נתניהו ,  בהשפעת בנו ,  גילה חוסר אחריו לאומית ".  רה"מ :  דברי חפץ - שטויות

