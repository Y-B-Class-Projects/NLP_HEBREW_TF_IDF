 " סיפוריכם מטלטלים ":  נתניהו נפגש עם ניצולי השואה שידליקו משואות
ראש הממשלה ורעייתו שרה נפגשו עם ששת הניצולים שישתתפו בטקס שייערך בערב יום הזיכרון לשואה ולגבורה . " הסיפורים שלכם מלאי זוועה והוד ",  אמר נתניהו , " אתם נתתם כל כך הרבה והמדינה צריכה לתת לכם "
 לקראת יום הזיכרון לשואה ולגבורה ,  שיחול בשבוע הבא ,  נפגשו היום בצהריים  ( חמישי )  ראש הממשלה בנימין נתניהו ורעייתו שרה עם ששת ניצולי השואה שידליקו משואות ביום ראשון בערב ,  ונושאת את דבר הניצולים .  השישה ישתתפו בעצרת הפתיחה הממלכתית לאירועי יום השואה ב"יד ושם ".  
במפגש השתתף גם אבנר שלו ,  יו"ר יד ושם .  ששת מדליקי המשואות סיפרו לראש הממשלה ורעייתו את סיפורי הגבורה וההישרדות שלהם במהלך המלחמה עד עלייתם ארצה ,  כיצד שרדו את המחנות ואת תלאות המלחמה וכיצד עלו ארצה ובנו את ביתם .
 עוד בוואלה !  NEWS"שלוש שנים זה הרבה ":  בני גנץ חושב שתקופת הצינון ארוכה מדיצפו :  תדלוק אווירי של מטוסי ה"אדיר "  החדשים שינחתו בישראלעימות במועצת הביטחון :  צריכים לדבר על חיזבאללה - לא על ישראל 
ראש הממשלה נתניהו אמר לניצולים : " הסיפורים הם מטלטלים .  סיפורים מלאי זוועה ומלאי הוד .  כל סיפור זה סיפור ,  וביחד זה הסיפור של העם שלנו שמטפס בחזרה מבור המוות - זה סיפור התקומה שלנו ".  
נתניהו הוסיף : " אנחנו היינו חסרי ישע .  אני רוצה שתבינו את גודל הנס שאתם חוללתם ושחוללנו יחד .  איך עשיתם את זה ?  הייתם אבק ,  אפר .  אז אני מסתכל עליכם ואני שואל :  איך אתם עשיתם את זה ?  כי מה שאנחנו עשינו אחר כך ,  זה כאין וכאפס לעומת המעשה הכביר שלכם ,  וזה הסיפור הגדול של התקומה .  אין הסבר אמיתי לנס הזה . 
" ניתן אולי להסביר אותו עם אמונה ואומץ לב וכוח ההתמדה ורוח החיים שמפעמת בכל אחד ואחת מכם ,  זה כוח החיים של העם שלנו ,  והוא מופלא ".  ראש הממשלה הוסיף : " אתם נתתם כל כך הרבה והמדינה צריכה לתת לכם .  מאוד ריגשתם אותי .  כל אחד ואחד .  הסיפורים כבירים ". 
לקראת יום הזיכרון לשואה ולגבורה ,  התפרסם אתמול דוח חמור של מבקר המדינה על מצבם של ניצולי השואה והטיפול של הרשויות בהם .  לפי הדוח ,  ניצולי שואה רבים ושירותים הניתנים להם לא מתוקצבים או לא מאורגנים על ידי הממשלה ,  ומותירים ניצולים רבים לחסדיהם של ארגונים לא ממשלתיים . 

" סיפוריכם מטלטלים ":  נתניהו נפגש עם ניצולי השואה שידליקו משואות
ראש הממשלה ורעייתו שרה נפגשו עם ששת הניצולים שישתתפו בטקס שייערך בערב יום הזיכרון לשואה ולגבורה . " הסיפורים שלכם מלאי זוועה והוד ",  אמר נתניהו , " אתם נתתם כל כך הרבה והמדינה צריכה לתת לכם "
 
