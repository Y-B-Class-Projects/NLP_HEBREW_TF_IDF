שלב ההפגנות החל ;  עובדי ערוץ 10 יקראו לנתניהו לשבור שתיקה
שמרתם את השלטים מההפגנה הקודמת ?  מעולה ,  תוכלו להשתמש בהם היום כדי להפגין סולידריות עם עובדי ערוץ 10 - שיתכנסו בשעה 17:00 מול קרית הממשלה ויקראו לראש הממשלה ושר התקשורת בנימין נתניהו לשבור שתיקה באשר לעתיד הערוץ ,  ולהתערב לטובת קידום חקיקה
עובדי ערוץ 10 ינסו לזרז היום  ( שלישי )  את הפרת השתיקה הרועמת של ראש הממשלה ושר התקשורת בנימין נתניהו בכל הנוגע לגורל הערוץ ,  ויתכנסו אחר הצהריים להפגנה מול קריית הממשלה בתל אביב . 
" יומיים לפקיעת הזיכיון ,  נתניהו וגורמי השלטון הכפופים לו מטרפדים את המאמץ להבטחת פרנסתם של העובדים ,  שוק טלוויזיה תחרותי ושיח עיתונאי פלורליסטי ערב הבחירות ",  נכתב בהודעה לעובדי הערוץ . " כל זאת ,  ללא נימוק מהותי ותוך התעלמות מההשלכות הקשות שיגרמו מחדליהם לחברה בישראל .  על ערכים אלה בכוונתנו להגן בנחישות כעובדי הערוץ ,  מחוזקים בעמיתינו מכל כלי התקשורת המאוגדים בארגון העיתונאים ,  במסגרת מפגן סולידריות מיוחד של הענף ". 
לקראת ההפגנה נפגשו נציגי העובדים עם יו"ר ההסתדרות ,  אבי ניסנקורן ,  ובתום הפגישה הוציא גם הוא קריאה פומבית להתערבותו המידית של נתניהו למניעת סגירת הערוץ . " הפתרון הוא בר השגה והוא יכול להיות מידי .  בשעה קשה זו על ראש הממשלה שמכהן כשר התקשורת לפתור את המשבר ללא דיחוי וזאת בשם חופש העיתונות ,  כבוד האדם העובד והצלת מאות משפחות ממעגל האבטלה ",  דברי ניסנקורן .  יחד עם זאת ,  נכון לשעה זו ,  לא יצאה מלשכת ראש הממשלה כל התייחסות למצב - ופניות של כתבים ללשכה נותרות בלא מענה .  
ובתוך כך נפגשו הבוקר נציגי ערוץ 10 עם נשיא המשינה ראובן ריבלין במשכן הנשיא ,  לבקשתם .  ריבלין הביע תמיכה במאבקם להמשך פעילות הערוץ ,  ואמר כי יעשה כל שביכולתו על מנת לקדם פתרון ,  גם אם זמני ,  שיאפשר את המשך הפעילות . " אין חולק שחובות צריך לשלם ,  ואולם ראוי למצוא פתרון ,  גם אם זמני ,  למשבר הנוכחי שימנע את סגירת הערוץ ,  וזאת לפחות עד לכינונה של ממשלה חדשה ",  כך בהודעתו .  

שלב ההפגנות החל ;  עובדי ערוץ 10 יקראו לנתניהו לשבור שתיקה
שמרתם את השלטים מההפגנה הקודמת ?  מעולה ,  תוכלו להשתמש בהם היום כדי להפגין סולידריות עם עובדי ערוץ 10 - שיתכנסו בשעה 17:00 מול קרית הממשלה ויקראו לראש הממשלה ושר התקשורת בנימין נתניהו לשבור שתיקה באשר לעתיד הערוץ ,  ולהתערב לטובת קידום חקיקה

