נתניהו : " נילחם בסרבנות בכל הכוח "
 בטקס האזכרה הממלכתי לדוד בן גוריון ,  אמר ראש הממשלה כי בכוונתו להיאבק בגילויי הסרבנות בצה"ל .  פרס : " הצבא נתון למרות הממשלה הנבחרת "
 ראש הממשלה בנימין נתניהו מתח היום  ( שני )  ביקורת חריפה על גילויי הסרבנות בצה"ל .  בטקס האזכרה לראש הממשלה לשעבר דוד בן גוריון ,  שנערך בשדה בוקר ,  אמר נתניהו כי  " אין הנחיות חיצוניות לצבא ולמפקדים .  יש צבא אחד ולא נתיר סרבנות .  ניאבק בה בכל האמצעים והכוח שברשותנו .  זה בנפשנו ,  זה צורך קיומי ".  ראש הממשלה הוסיף כי  " אין מקום למחנות רעיוניים בצה"ל .  יש צה"ל אחד ,  כך היה וכך יישאר ". 
גם נשיא המדינה שמעון פרס נשא דברים בטקס ואמר כי  " יתכן שהיום רק פסע מבדיל בינינו לבין גמר הסכסוך עם הפלסטינים .  הממשלה הנוכחית יכולה וצריכה לעשות זאת .  את הפתרון הכואב של חלוקת הארץ לשתי מדינות לשני עמים נטל על עצמו דוד בן גוריון ,  והיום זו אמת מקובלת על רוב העם ". 
פרס המשיך ואמר כי  " בן גוריון לא רצה בפילוג העם .  מפלגות  כן ,  אבל שיכבדו ממלכתיות דמוקרטית .  חופשת הדעה ואחדות המעשה ".  הנשיא גם הדגיש שבן-גוריון הקים רק צבא אחד .  ללא פילוגים , " צבא הנתון למרות הממשלה הנבחרת .  צבא שהוא נועז וצבא שהוא ערכי .  צבא של העם כולו ,  תחת מרות אחת ". 
פרס גם הזכיר בנאומו את הבעיות העומדות בפני ישראל .  לדבריו , " עדיין עומדות בפנינו בעיות חמורות .  החולשה המוסרית בפנים ,  והאיום האירני מבחוץ .  ברשלנות החברתית עלינו ,  ובכוחינו להיאבק ללא פשרות .  ואשר לאירן  אני מנסה לחשוב בן גוריונית ואומר :  את האיום יש לקחת בחומרה .  ולפעול עם עמים אחרים כדי להדבירו .  האורניום המועשר מסוכן בגלל הדלות המוסרית של האוחזים בו ".  
" אחמדיניג'אד רוצה להשמיד עם ומכחיש שואה ",  אמר פרס . " שאיפתו היא להשתלט על העולם המוסלמי בכוח ,  בתככים ,  בטרור .  אין בפיו בשורה לעתיד .  על כן לא יהיה לו עתיד .  הוא ייפול .  עמו יפיל אותו .  והעולם לא יוכל להשלים עם מדיניותו .  על כאלה התגברנו בעבר וכך יקרה גם בעתיד ". 

נתניהו : " נילחם בסרבנות בכל הכוח "
 בטקס האזכרה הממלכתי לדוד בן גוריון ,  אמר ראש הממשלה כי בכוונתו להיאבק בגילויי הסרבנות בצה"ל .  פרס : " הצבא נתון למרות הממשלה הנבחרת "
 
