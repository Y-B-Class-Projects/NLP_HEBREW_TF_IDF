צפו :  נתניהו וברק מעלים זיכרונות מסיירת מטכ"ל
שיתוף הפעולה בפינוי  " בית המכפלה "  בחברון ממשיך עבר עשיר של השניים .  בטקס לציון 40 שנה למבצע סבנה ,  נזכרו ראש הממשלה ושר הביטחון בחוויותיהם מהשירות בסיירת מטכ"ל
 ( צילום :  הערוץ הראשון )  
ביום שאחרי סערת פינוי  " בית המכפלה ",  אם מישהו היה צריך תזכורת ליחסים ההדוקים בין ראש הממשלה לשר הביטחון ,  צריך היה רק להגיע לאולם הסמינר ברמת אפעל ,  שם נערך כינוס לציון 40 שנים למבצע סבנה .  בתזמון מושלם ,  יממה לאחר שעמד במקומו תחת אש הביקורת של הימין בעקבות הפינוי ,  נזכר על הבמה שר הביטחון ,  מפקד הסיירת במבצע ,  ב"ביבי ",  שפיקד על אחת החוליות במבצע .  ישיבתם הצמודה של השניים מחויכים היום הזכירה למצלמות כי למרות הספקות ,  כנראה שבסופו של דבר ,  מבצע פינוי הבית בחברון היה מהלך כירורגי מתואם היטב ,  של שני החברים מהסיירת .  
בין צ'יזבטים וזיכרונות עם חבריהם לסיירת מטכ"ל ,  שיחזרו ראש הממשלה ושר הביטחון את חוויות המבצע ,  בו שיחררו לוחמי סיירת מטכ"ל מטוס נוסעים שנחטף על ידי מחבלי ארגון ספטמבר השחור .  ראש הממשלה נזכר כי אחיו יוני ,  שנהרג ארבע שנים אחר כך במבצע אנטבה ,  רצה להשתתף בפעולה לשחרור המטוס גם כן ,  ושמפקד היחידה ,  ברק ,  הוא שהכריע בעד האח הצעיר . 
" הוא בא אליי ואמר לי  אני צריך להיות בפעולה הזאת .  אמרתי לו  למה אתה צריך להיות בפעולה ?  כי אני מאוד מנוסה .  זה נכון ,  הוא היה מנוסה בקרבות ,  הוא בא הרי מהצנחנים ומהרבה קרבות ומהרבה מלחמות ,  ואני חושב שאני צריך להיות שם .  אמרתי לו  אבל אני הולך עם החיילים שלי ,  אז הוא אמר  אז אני אחליף אותך .  אמרתי לו  מה זאת אומרת אתה תחליף אותי ?  אלה החיילים שלי ,  אתה לא יכול להחליף אותי .  אז הוא אמר  אז נלך שנינו .  אמרתי לו  יש 14 חיילים בכוח ,  אנחנו לא יודעים מה יקרה שם .  ומה יקרה אם אחד מאיתנו או שנינו ניהרג ?  מה נגיד להורים שלנו ?  ".  
" מאז המבצע ההוא אישרנו הרבה מבצעים וגם לא אישרנו הרבה מבצעים ",  אמר נתניהו . " הדבר שתמיד הנחה אותנו היא הפרספקטיבה שאנחנו חייבים להילחם בטרור .  הוא לא יפסק אם לא נילחם בו ,  הסכנה לא תעלם אם לא נטפל בה .  ההחלטה של מחיר הפעולה ,  או מחיר אי הפעולה ,  אלו ההחלטות האמיתיות שהקברניטים צריכים לקבל ".  היום הטרור הולך לכיוון אחר ,  הוסיף ראש הממשלה בהתייחסו לאיומים העדכניים , " של מחבלים מתאבדים ,  של טילים ,  של מלחמת סייבר .  אנחנו צריכים להיאבק כל הזמן במבצעים ובמשלחים ".  
לקריאה נוספת:לשכת רה"מ :  הפינוי לא היה מחטף ,  נתניהו ידע מראשפונה  " בית המכפלה "  בחברון : " לא נאפשר הפרת החוק"דיירי בית המכפלה : " נתניהו ישלם על פינוי בקלפי "
 לפניות לכתבת :  tal_sh@walla.net.il 

צפו :  נתניהו וברק מעלים זיכרונות מסיירת מטכ"ל
שיתוף הפעולה בפינוי  " בית המכפלה "  בחברון ממשיך עבר עשיר של השניים .  בטקס לציון 40 שנה למבצע סבנה ,  נזכרו ראש הממשלה ושר הביטחון בחוויותיהם מהשירות בסיירת מטכ"ל

