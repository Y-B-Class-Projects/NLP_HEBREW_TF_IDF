בצל חקירות נתניהו והאישום נגד רעייתו :  מאות מפגינים בפתח תקווה
כ-500 בני אדם הגיעו לכיכר גורן בעיר ,  להפגנה ה-42 נגד השחיתות ליד ביתו של היועמ"ש .  הפעם ,  הופתעו המפגינים לגלות כי המשטרה לא הציבה מחסומים על מנת ליישם את צו הביניים של בג"ץ ולהגביל את מספר המפגינים
- כ-500 בני אדם הגיעו לכיכר גורן בפתח תקווה ,  להפגנה ה-42 נגד השחיתות ליד ביתו של היועמ"ש מנדלבליט- ההפגנה מתקיימת השבוע בצל ההתפתחויות המשמעותיות בפרשה 1000 והגשת כתב האישום נגד שרה נתניהו- השוטרים נמנעו הפעם מהצבת מחסומים כדי להגביל את מספר המשתתפים 
כ-500 מפגינים הגיעו הערב  ( שבת )  לכיכר גורן בפתח תקווה ,  להפגנה השבועים נגד השחיתות ליד ביתו של היועץ המשפטי לממשלה אביחי מנדלבליט .  מדובר בשבוע ה-42 ברציפות שההפגנה מתקיימת ,  והשבוע היא נערכת ברקע הגשת כתב האישום נגד שרה נתניהו בפרשת המעונות וההתפחויות בפרשת המתנות .
 כוחות המשטרה לא הציבו מחסומים הפעם ,  בניסיון ליישם את צו הביניים של בג"ץ ולפיו יש להגביל את מספר המשתתפים ל-500 . " גם השוטרים הבינו שמדובר בהפגנה של אהבה ולא שנאה ,  הפגנה אזרחית של אנשים שאכפת להם מהמדינה הזאת ",  כתב בעמוד הפייסבוק שלו אלדד יניב ,  ממארגני המחאה .  
השבוע נחשף כי איש העסקים ארנון מילצ'ן ,  שנחקר בשבוע שעבר באזהרה בלונדון ,  חשוד שנתן שוחד לנתניהו בתמורה לכך שזה יפעל לאשר את מכירת ערוץ 10 למיליארדר לן בלווטניק ,  המקורב לנתניהו .  בערוץ 10 דווח כי גרסתו של מילצ'ן חיזקה את החשדות נגד נתניהו במסגרת חקירת  " תיק 1000 ",  המכונה גם תיק המתנות .
 לפי החשד ,  איש העסקים הישראלי-אמריקני רצה להיעזר בנתניהו בנושאים שונים הקשורים לעסקיו ,  ובתמורה הוא העביר לו ולרעייתו מתנות  בהן סיגרים ושמפניות  בשווי מאות אלפי שקלים .  במסגרת הפרשה ,  נבדק אם עוד אנשי עסקים פעלו בצורה דומה ,  בהם המיליארדר ג'יימס פאקר .
 מקורביו של מילצ'ן אמרו כי הם סבורים  " שהראיות בתיק לא ישתנו באופן משמעותי ".  לדבריהם , " לא הופתענו ,  הוא נחקר שלוש פעמים ,  בפעם האחרונה בחמישי .  הוא ענה לחוקרים על הכול ".  
כמו כן ,  אתמול פרסם מנלדלביט את החלטתו בתיק מעונות ראש הממשלה בנימין נתניהו ,  ובה הודיע לשרה נתניהו כי הורא שוקל להעמידה לדין בשל חלקה ב"פרשת הזמנת הארוחות ".  בהודעה נמסר כי בפני נתניהו עומדת הזכות לשימוע ,  בטרם תתקבל הכרעה סופית בעניין זה . " ההחלטה התקבלה לאחר שהיועמ"ש בחן את חומר הראיות ,  ולאחר ששמע את עמדות הגורמים הרלוונטיים ",  נמסר בהודעה .
 הודעה דומה נמסרה גם לסמנכ"ל מבצעים ונכסים במשרד ראש הממשלה עזרא סיידוף ,  בגין חלקו בפרשה .  מההודעה עולה כי לפי החשד ,  מספטמבר 2010 ועד מרץ 2013 פעלה נתניהו עם סיידוף ליצירת מצג שווא שלפיו במעון הרשמי של ראש הממשלה ברחוב בלפור בירושלים לא מועסקת מבשלת ,  למרות שבפועל לאורך כל התקופה הועסקו במעון מבשלות .  

בצל חקירות נתניהו והאישום נגד רעייתו :  מאות מפגינים בפתח תקווה
כ-500 בני אדם הגיעו לכיכר גורן בעיר ,  להפגנה ה-42 נגד השחיתות ליד ביתו של היועמ"ש .  הפעם ,  הופתעו המפגינים לגלות כי המשטרה לא הציבה מחסומים על מנת ליישם את צו הביניים של בג"ץ ולהגביל את מספר המפגינים

