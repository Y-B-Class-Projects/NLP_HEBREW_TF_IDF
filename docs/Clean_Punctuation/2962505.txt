הרחבת הממשלה :  נתניהו הציע לליברמן את משרד הביטחון ותיק הקליטה
מהליכוד נמסר כי בתום פגישה  " עניינית וטובה "  בין ראש הממשלה ליו"ר ישראל ביתנו הוחלט על הקמת צוותי מו"מ .  מקורבי ליברמן :  תהיה פגישה נוספת הערב .  הבית היהודי : " הגיע הזמן שיעלון יסיים את תפקידו "
 ראש הממשלה נפגש היום  ( רביעי )  עם חבר הכנסת אביגדור ליברמן .  לאחר מכן נמסר מטעם הליכוד כי הוחלט על הקמת צוותי משא ומתן על מנת לתאם את כניסת מפלגת ישראל ביתנו לממשלה .  ממקורבי ליברמן נמסר כי הצדדים יפגשו שוב הערב .  גורם במערכת הפוליטית הוסיף כי נתניהו הציע לליברמן את משרד הביטחון ואת תיק הקליטה .  
בתום הפגישה בין השניים פרסמה הליכוד הודעה : " הפגישה הייתה עניינית ,  התנהלה ברוח טובה ובסופה הוחלט על הקמת צוותי משא ומתן .  ראש הממשלה מעדכן את ראשי הקואליציה בפרטים ".  את הצוות מטעם המפלגה יוביל השר יריב לוין .
 בסביבתו של ליברמן הוסיפו דברים ברוח דומה . " הייתה פגישה טובה ועניינית ",  נמסר .
 לקריאה נוספת:בתקווה להתניע תהליך שלום :  גם נשיא מצרים רוצה ממשלת אחדותבמחנה הציוני תוקפים את הרצוג : " חייב ללכת הביתה "  
טרם ההודעה ,  פרסמה מפלגת הבית היהודי הודעת תמיכה במהלך הרחבת הממשלה . " תהיה ממשלת ימין חזקה ,  הגיע הזמן ששר הביטחון יסיים את תפקידו ",  נמסר .
 במקביל ,  נתניהו סופג ביקורת מבית .  יו"ר הקואליציה ,  ח"כ דוד ביטן  ( הליכוד )  ,  התייחס היום במשדר וואלה !  NEWS לאפשרות שתורחב הקואליציה עם כניסתה של ישראל ביתנו לממשלה והעברת תיק הביטחון לידי ליברמן ,  ואמר כי  " המינוי של ליברמן לא יראה טוב בעולם ,  אבל האשמה על כך היא במחנה הציוני ",  אמר .
 עם זאת ,  ביטן אמר כי  " ישראל ביתנו היא שותפה טבעית לממשלה לאומית בראשות הליכוד ,  אין לליברמן מה לחפש באופוזיציה ,  מקומו בקואליציה של המחנה הלאומי .  יש למצות את המשא ומתן עם ישראל ביתנו באופן מואץ על מנת להרחיב את הממשלה על פי קווי היסוד של המחנה הלאומי .  כפי שאמרתי לא אחת השבוע ,  שליברמן ידרוש את תיק הביטחון ,  יש לאפשר זאת כדי לאחד את שורות המחנה .  יעלון יוכל לשמש בתפקיד שר בכיר ,  לדוגמה שר החוץ ".  

הרחבת הממשלה :  נתניהו הציע לליברמן את משרד הביטחון ותיק הקליטה
מהליכוד נמסר כי בתום פגישה  " עניינית וטובה "  בין ראש הממשלה ליו"ר ישראל ביתנו הוחלט על הקמת צוותי מו"מ .  מקורבי ליברמן :  תהיה פגישה נוספת הערב .  הבית היהודי : " הגיע הזמן שיעלון יסיים את תפקידו "
 
