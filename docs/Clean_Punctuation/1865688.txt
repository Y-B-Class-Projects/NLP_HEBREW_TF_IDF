לא בכל מחיר :  כך הפסיד נתניהו בדיון על טרכטנברג
ראש הממשלה התעקש ללכת על הצבעה בישיבת הממשלה על מסקנות הוועדה לשינוי כלכלי-חברתי .  שרי ישראל ביתנו וש"ס התנגדו ,  נתניהו דחה לבסוף את ההצבעה וכך נפגע הדימוי הציבורי שלו קשות
כרוניקה של כישלון ידוע מראש ,  ניסיון לא מוצלח של הוכחת מנהיגות ,  התנהלות לא ברורה .  לא משנה איך נגדיר את ההפסד הצורב של ראש הממשלה ,  בנימין נתניהו ,  בדיון על מתווה טרכטנברג - משהו פה לא עבד .  כבר אתמול בבוקר ,  גורמים פוליטיים התקשו להבין את התעקשותו של נתניהו ללכת על הצבעה  " בכל מחיר ",  במיוחד לאחר שביום ראשון בערב הובהר לשרי  " ישראל ביתנו "  שהם יכולים להירגע כי לא תתקיים הצבעה .  ראש הממשלה יכול היה להסתפק גם במוצא של כבוד מהפלונטר ,  בכך שיתקיים דיון ובישיבה הבאה תתקיים הצבעה .  זהו אקט הגיוני ומקובל ,  אך נתניהו חשש מלחצים שיופעלו עליו והחליט לעשות שריר .  השרים עשו שריר משלהם ,  והתוצאה ידועה .
 הדיון על מסקנות ועדת טרכטנברג - כותרות נוספות:בדרך למשבר ?  ישראל ביתנו נחושה נגד טרכטנברגמכה לנתניהו :  דחה הצבעת הממשלה על מתווה טרכטנברגדחיית טרכטנברג :  אי אמון של הממשלה בנתניהו
הכל התחיל בבוקר יום ראשון .  שרי הממשלה קיבלו את סדר היום של ישיבת הממשלה השבועית שהתקיימה אתמול  ( שני )  ,  והם הבינו שראש הממשלה החליט לקיים דיון והצבעה על מסקנות הוועדה לשינוי כלכלי-חברתי ,  בראשותו של פרופ' מנואל טרכטנברג .  השרים זעמו .  זה התחיל ב"ישראל ביתנו ".  אלה שלחו מכתב למזכיר הממשלה ,  צבי האוזר ,  בדרישה לא להעלות את הנושא לדיון ,  ובטח לא לקיים הצבעה .  הסיבה :  לא היה מספיק זמן ללמוד את החומר .  לא חלף זמן רב ו"ש"ס "  הצטרפה לחבריה לקואליציה והודיעה כי גם היא תתנגד לאישור מתווה טרטנברג .
 בשעות בין הערביים של יום ראשון נרשם הישג לישראל ביתנו .  נתניהו החליט ללכת על  " פשרה מפא"יניקית ",  משהו שגם ש"ס וגם ישראל ביתנו יוכלו לחיות איתו :  יתקיים דיון ,  לא תתקיים הצבעה .  השרים הלכו לישון בידיעה מסוימת והתעוררו עם ידיעה הפוכה ,  לפיה ההצבעה תתקיים .  שר התיירות ,  סטס מיסז'ניקוב ,  שהוביל את המהלך מצד  " ישראל ביתנו ",  כינה זאת אתמול  " פליק פלאק ".  בישיבת  " שרינו "  של שרי הליכוד לפני ישיבת הממשלה ,  המשנה לראש הממשלה סילבן שלום הזהיר את נתניהו כי הצבעה רק תזיק לליכוד .  ראש הממשלה המשיך להתעקש לקיים את ההצעה אתמול .
 תחילה ,  נראה היה שלנתניהו יהיה רוב :  שרי ישראל ביתנו ,  ש"ס ועצמאות  המהווים יחד 13 שרים  יתנגדו .  16 שרי הממשלה האחרים יתמכו .  אלא שבמהלך ישיבת הממשלה התמונה התהפכה :  סילבן שלום ויוסי פלד הודיעו שהם מצטרפים למתנגדים ,  משה כחלון ישב על הגדר ועוד לא החליט כיצד יצביע .  נתניהו ,  שהבין שהוא עשוי לנחול מפלה ,  הפעיל לחץ אינטנסיבי על המתנגדים .  במקביל ,  הוא הודיע לשרים כי בכוונתו  " ללכת עד הסוף "  עם הדו"ח ,  ולא משנה מה  ההצבעה תתקיים .  הוא ידע שאת ישראל ביתנו הוא לא יצליח להזיז .  הוא קיווה לגרום להימנעות של ש"ס או עצמאות ,  אולי להיעדרות של פלד או סילבן שלום ,  וכך להשיג רוב מקרי בעד הדו"ח .
 זה לא הצליח .  ישיבת הממשלה ,  שתוכננה להסתיים בשעה 15:00 נמשכה עד הערב .  ב- 16:30 נתניהו יצא מהישיבה לפגישה שתוכננה מראש עם שר ההגנה האמריקאי ,  ליאון פנטה .  בינתיים ,  אנשיו המשיכו לנסות ללחוץ על המתנגדים לשנות את דעתם ,  ללא הצלחה .  כשחזר שחרר נתניהו את השרים להפסקה ,  ובשעה 18:00 הישיבה חודשה .  לאחר שעה של דיון נוסף ,  הוא הבין :  רוב הוא לא ישיג .  הצבעה תגרום לו למפלה והוא העדיף את פתרון דחיית ההצבעה .  אילו רק היה מחליט כך 12 שעות קודם לכן ,  הדימוי הציבורי שלו היה נראה אחרת לגמרי .
 לפניות לכתב :  pinhas_wolf@walla.co.il

לא בכל מחיר :  כך הפסיד נתניהו בדיון על טרכטנברג
ראש הממשלה התעקש ללכת על הצבעה בישיבת הממשלה על מסקנות הוועדה לשינוי כלכלי-חברתי .  שרי ישראל ביתנו וש"ס התנגדו ,  נתניהו דחה לבסוף את ההצבעה וכך נפגע הדימוי הציבורי שלו קשות

