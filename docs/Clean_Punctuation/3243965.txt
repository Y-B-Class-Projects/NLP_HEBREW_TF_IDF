ספין או מהלך אמיתי ?  לנתניהו יש דרך ארוכה עד לביטול הבחירות
למרות התמיכה מצד שותפיו הטבעיים ,  כדי להצליח במהלך לביטול פיזור הכנסת יהיה על רה"מ לנהל ספירת אצבעות מורכבת אל מול ההסתייגויות המשפטיות מההצעה וההתנגדות הנחרצת של האופוזיציה - ולהקים ממשלת אחדות .  בכחול לבן טוענים בתוקף שאין שום משא ומתן .  גנץ : " הוא שקרן "
 המערכת הפוליטית נכנסה לטלטלה הערב  ( שלישי )  בעקבות הודעת ראש הממשלה כי הוא שוקל  " בכובד ראש "  את היוזמה של יו"ר הכנסת יולי אדלשטיין לבטל את הבחירות ,  85 יום לפני מועד קיומן .  בקואליציה הטבעית של נתניהו - חברי הליכוד ,  כולנו ,  הבית היהודי והסיעות החרדיות - קפצו על ההצעה כמוצאי שלל רב והביעו תמיכה במהלך לביטול הבחירות ,  למרות שאותה קואליציה פיזרה את הכנסת לפני פחות מחודש .  
מהצד השני - בכחול לבן ,  מפלגת העבודה ,  מרצ ,  חד"ש-תע"ל ובל"ד - הביעו התנגדות נחרצת באותה דרגה ,  ותקפו את נתניהו בחריפות .  יו"ר ישראל ביתנו ,  אביגדור ליברמן ,  אמר ש"מה שמנחה את נתניהו הערב זו לא טובתה של מדינת ישראל ,  אלא הפחד לאבד את השלטון ",  אך לגופו של עניין לא הביע התנגדות לביטול הבחירות .  עם זאת ,  הוא הצהיר שיתמוך אך ורק בממשלה רחבה ללא חרדים ,  שתורכב מישראל ביתנו ,  הליכוד וכחול לבן .  גם יו"ר האיחוד הלאומי ,  בצלאל סמוטריץ' ,  הביע הסתייגות מהמהלך ,  שמשמעותו הפוליטית היא כנראה ממשלת אחדות לאומית בכל מקרה : " בחירות חוזרות הן דבר רע למדינת ישראל .  אבל ממשלה עם השמאל היא דבר רע הרבה יותר ".  
בחירות 2019 ,  מועד ב' - עוד בוואלה !  NEWS:בכחול לבן שוללים את ביטול הבחירות : " נתמודד מאוחדים וננצח"בן גביר הודיע לפרץ :  עוצמה יהודית לא תרוץ במסגרת איחוד מפלגות הימיןליברמן :  נתניהו יקים ממשלת מיעוט בתמיכת הערבים מבחוץ 

כדי להצליח במהלך לביטול הבחירות ,  יצטרך נתניהו לנהל קרב פוליטי מורכב של ספירת אצבעות :  בליכוד מעוניינים לגבש הסכמה של כ-80 ח"כים לביטול הבחירות ,  כדי להקשות על בג"ץ לפסול את החקיקה ,  ונכון לעכשיו ,  לאור ההסתייגויות של סמוטריץ' ,  יש להם 58 ח"כים בלבד .  נתניהו לא בהכרח חייב רוב מיוחד של 80 בשביל לחוקק חוק כזה ,  אך אדלשטיין שפועל מטעמו מעוניין לגבש הסכמה רחבה - וכדי שזה יקרה צריכה להיות הסכמה על הממשלה שתקום אחרי הבחירות - וזו ספירת האצבעות השנייה שמסבכת את המצב .  מקורבי נתניהו טוענים כי הוא פועל להקמת ממשלת אחדות ,  אך בכחול לבן טוענים שלא נעשתה אליהם כל פנייה ,  לא מטעמו של נתניהו ולא מטעמו של אדלשטיין ,  וסבורים שמדובר בספין של נתניהו שנועד להפיל עליהם את האשמה לבחירות החוזרות .  
אדלשטיין קרא הערב לבטל  " את הבחירות המיותרות בתולדות ישראל ".   " המשך תהליך הבחירות - הפרת אמונים כלפי אזרחי ישראל שמפסידים מיליארדים רק בגלל פסילות אישיות של ראשי מפלגות שונים .  עשרות ח"כים מכל הסיעות פנו אלי למציאת פתרון לביטול פיזור הכנסת .  מצאתי מתווה פרלמנטרי ויש אפשרות לבטל את הבחירות ",  הוא כתב בטוויטר .  
בליכוד טוענים שיש בידיהם חוות דעת משפטיות שמכשירות את יוזמת אדלשטיין ,  לפיה הכנסת תתכנס ותצביע נגד פיזורה ואז יחוקק חוק חדש שיסדיר את הקמת הממשלה .  היועץ המשפטי לכנסת ,  איל ינון ,  טרם הודיע מה עמדתו לגביה ,  אבל הוא הסתייג מיוזמות ופניות דומות בעבר בשל הטענה שמבחינה חוקתית ,  פיזור הכנסת נחשב נקודת אל חזור שלא ניתן אחריה לבטל את הבחירות או לכנסה מחדש .  
בכחול לבן המשיכו הערב לשלול בתוקף את האפשרות לבטל את הבחירות .  יו"ר כחול לבן בני גנץ אמר כי  " הפרסומים הערב מבהירים - נתניהו מפחד מגזר הדין הציבורי ,  ונתניהו משקר - אין שום משא ומתן עם כחול לבן ". 
יו"ר סיעת העבודה ח"כ איציק שמולי אמר כי  " ‏ביטול הבחירות הוא מעשה לא אפשרי משפטית ולא כשר מוסרית ולכן לא יעבור .  כיו"ר סיעת העבודה אני מודיע כי בכוונתנו להתנגד לכל מהלך מסוג זה ,  שמטרתו ההישרדות האישית של נתניהו ".  
ישראל ביתנו מסרה כי  " מה שמנחה את נתניהו הערב זו לא טובתה של מדינת ישראל ,  אלא הפחד לאבד את השלטון .  דווקא נתניהו ,  שפעמיים בתוך חצי שנה פיזר את הכנסת ,  התחיל להפנים שאזרחי ישראל לא מקבלים את הגישה 'שאלוהים לשלטון בחרתנו' .  ישראל ביתנו תתמוך אך ורק בממשלה רחבה ,  שתורכב משלוש המפלגות :  ישראל ביתנו ,  הליכוד וכחול לבן ". 
ביהדות התורה אמרו כי  " כפי שהודענו בעבר ,  הבחירות החוזרות מיותרות ובזבזניות שנגרמו בגלל גחמה של איש אחד .  אין לנו כל בעיה להתמודד שוב בבחירות ונדע להוכיח את כוחנו בעזרת השם .  אם נידרש לביטול הבחירות - נבחן מי ומי השותפים הפוליטיים במהלך כזה ורק לאחר מכן נכריע ". 
בניגוד אליהם ,  יו"ר חד"ש איימן עודה אמר כי  " נתניהו יזם בחירות ואנחנו הולכים אליהם בראש מורם .  חייבים לשלוח את ביבי וסמוטריץ' לאופוזיציה כדי למנוע את חוקי החסינות ,  סיפוח ,  ואפרטהייד ".  
ראש הממשלה לשעבר אהוד ברק תקף הערב את הניסיונות לבטל את הבחירות וצייץ בטוויטר כי  " מי שייתן יד לביטול פיזור הכנסת יהפוך לשותף ,  הלכה למעשה ,  למעשה השחיתות מבית המדרש של נתניהו :  שיעבוד המדינה ,  הממלכתיות והשיטה לתועלת אישית ולהישרדות אישית .  מי שיתמוך בחרפה הזו להצלת נתניהו יגורש מהעיר ".  גם אלוף  ( במיל' )  יאיר גולן ,  שצפוי להצטרף לרשימה חדשה של ברק ,  אמר כי  " ‏ממשלת ישראל וחברי כנסת נעדרי עמוד שדרה יצאו למבצע חילוץ להצלת ראש ממשלה החשוד במעשי שוחד והפרת אמונים .  הבושה נעלמה .  האחריות הציבורית לא קיימת והבית בסכנה ". 
שר החינוך לשעבר נפתלי בנט אמר כי על נתניהו וגנץ להתעשת מאחר ש"מדינת ישראל אינה משחק ילדים ".   " נתניהו גרר את אזרחי מדינת ישראל לבחירות מיותרות בשביל צרכים אישיים ,  ואז ,  חודש אחרי מחליט לבטלן ,  וכעת בני גנץ נלחם בביטול הבחירות ?  ברמה האישית ביטול הבחירות עבורי זה כמו זכייה בלוטו ,  אבל הן רעות למדינת ישראל ".  
" אתם אנשים רציניים ",  הוסיף בנט . " תקבעו שניכם הערב ,  שבו כל הלילה ,  תסכמו על ממשלה נורמלית ,  ותבטלו את הבחירות המטופשות הללו .  אם לא ,  אנחנו נגיע עם כל העוצמה שיש בנו ,  בעם ישראל ,  ונכניס לכנסת אנשים שלא רואים בזה משחק ,  אלא באים לעבוד למען עם ישראל ".  

ספין או מהלך אמיתי ?  לנתניהו יש דרך ארוכה עד לביטול הבחירות
למרות התמיכה מצד שותפיו הטבעיים ,  כדי להצליח במהלך לביטול פיזור הכנסת יהיה על רה"מ לנהל ספירת אצבעות מורכבת אל מול ההסתייגויות המשפטיות מההצעה וההתנגדות הנחרצת של האופוזיציה - ולהקים ממשלת אחדות .  בכחול לבן טוענים בתוקף שאין שום משא ומתן .  גנץ : " הוא שקרן "
 
