יצירתיות ,  תחכום וחשיבה מיוחדת :  נתניהו וריבלין הודו למצטייני השב"כ
מפעיל סוכנים בגזרה בדרומית שסיפק מידע שהציל חיי רבים וראש צוות סייבר שהביא להישגים בגזרות קרובות ורחוקות .  עשרה עובדים מצטיינים זכו לתעודות בטקס הוקרה . " ראשי ממשלה ונשיאים זרים רוצים ללמוד מכם שיטות פעולה ",  אמר הנשיא
עשרה מצטייני שירות הביטחון הכללי קיבלו אתמול  ( שלישי )  תעודות מנשיא המדינה במעמד נשיא המדינה ראובן ריבלין ,  ראש הממשלה בנימין נתניהו וראש השב"כ נדב ארגמן .  בין המצטיינים שקיבלו השנה את הפרס בלט א' ,  בן 31 ,  נשוי ,  מנהל בזרוע הטכנולוגיה והסייבר .  א' הוביל צוות שביצע מבצעי סייבר ייחודיים שהניבו תוצרים מודיעיניים פורצי דרך מול ארגוני טרור בזירות קרובות ורחוקות .  בנוסף ,  א' הצליח לגייס האקרים ברמות הגבוהות ביותר ,  שכבר שולבו לפי הודעת השב"כ  " בחוד החנית של זרוע הסייבר והטכנולוגיה של שב"כ ".  מצטיין הבולט הנוסף הוא א' ,  בן 31 ,  נשוי ואב לשני ילדים שעומד בראש יחידת רכזי שטח שאחראית על מבצעי מודיעין וסיכול פעילות טרור באמצעות הפעלת מקורות וסוכנים בקרב ארגוני הטרור בגזרה הדרומית .  סוכנים שהופעלו על ידי א' הצליחו לחדור לתוך מקומות רגישים ומאתגרים ולספק מידע רב על הנעשה בקרב ארגוני הטרור .  לפי הודעת הארגון ,  המידע תורגם לפעילות מבצעית שהצילה חיי אדם רבים . " א' הפגין יצירתיות ,  תחכום וחשיבה מיוחדת שהביאה לחיבור יוצא דופן בין עבודת רכזי השטח ולבין הטכנולוגיות המתקדמות ביותר המשמשות אותם במבצעים השונים ". 
עוד בוואלה !  NEWS:בתגובה לניסוי צפון קוריאה :  ארה"ב ודרום קוריאה ערכו תרגיל טילים משותףבמהלך תרגול של אירוע טרור בחברון :  מ"מ בגולני נהרג מפליטת כדורתיק 2000 :  כתבים ועורכים מ"ידיעות אחרונות "  מסרו עדות במשטרה 
הנשיא ריבלין אמר במהלך הטקס : " היום ,  כשהטרור מכה בכל נקודה בעולם ,  זה דבר שבשגרה כשאני נפגש עם ראשי ממשלה ונשיאים זרים הם מאד רוצים ללמוד מכם שיטות פעולה ,  להחליף מידע ,  לבסס קשרי עומק עם השירות .  ברור מעל כל ספק שאתם מקדימים שירותי ביון ותיקים מכם בכמה וכמה צעדים ".  
" הארגון שלנו אינו ארגון רגיל .  הוא נדרש לתפקד בסביבה מורכבת ולהתמודד מול איומים משתנים ומול יריבים ,  שרמת התחכום שלהם מצויה בעלייה מתמדת ",  אמר ראש השב"כ ארגמן .  גורמים עוינים רבים מבקשים לפגוע במדינה ובמוסדותיה ,  לקעקע את אושיות הדמוקרטיה ,  לזרוע טרור ולשבש את חייהם של תושבי ישראל .  במלחמה הסמויה והמתמשכת שאנו מנהלים ,  אסור לנו להפסיד .  ההבנה הזאת מחייבת אותנו להיות מצוינים .  זו אינה בחירה - זו מהות חיינו ".  

יצירתיות ,  תחכום וחשיבה מיוחדת :  נתניהו וריבלין הודו למצטייני השב"כ
מפעיל סוכנים בגזרה בדרומית שסיפק מידע שהציל חיי רבים וראש צוות סייבר שהביא להישגים בגזרות קרובות ורחוקות .  עשרה עובדים מצטיינים זכו לתעודות בטקס הוקרה . " ראשי ממשלה ונשיאים זרים רוצים ללמוד מכם שיטות פעולה ",  אמר הנשיא

