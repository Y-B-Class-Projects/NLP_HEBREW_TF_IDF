נתניהו לצד הנשק :  העולם משלה עצמו ,  מחר איראן תשלח מזוודות גרעין
נתניהו הציג לעיתונאים ודיפלומטים את הרקטות ,  הפצמ"רים והתחמושת שהיו על ה-KLOS-C : " העולם רוצה לטפח אשליה שאיראן שינתה כיוון ".  יעלון :  יודעים להגן על עצמנו ,  קרוב ורחוק
מציגים את הסחורה האיראנית לעיני העולם :  אמצעי הלחימה שנתפסו על האנייה KLOS-C שעליה השתלט צה"ל בשבוע שעבר מוצגים אחר הצהריים  ( שני )  לעיתונאים זרים ולדיפלומטים בבסיס חיל הים באילת ,  בתדרוך בהשתתפותם של ראש הממשלה בנימין נתניהו ,  שר הביטחון משה יעלון ,  סגן הרמטכ"ל אלוף גדי אייזנקוט ,  מפקד חיל הים אלוף רם רוטברג ובכירים אחרים .
 השתלטות בלב ים - כותרות אחרונות:באסטת הנשק :  בעולם לא קונים את השואו של נתניהו .  המהדורהבשל חשש ממטען באניית הנשק :  נמל אילת פונההושלמה פריקת המכולות באניית הנשק הרמטכ"ל פגש את הלוחמים : " יהיו עוד משימות " 
" אם הנשק הקטלני הזה היה מגיע לארגוני הטרור בעזה ,  הם היו עושים בו שימוש רצחני נגד ישראל ",  אמר נתניהו בתדרוך . " טילי ה-M302 עלולים היו לפגוע בתל אביב ,  בירושלים ובפאתי חיפה .  מן הרגע שהמידע הזה הגיע לשולחני ,  ההנחיה שלי הייתה ברורה :  להסיר את האיום הזה מעל אזרחי ישראל בכל מחיר .
" יש כאלו בקהילה הבינלאומית שלא היו רוצים שנקיים את האירוע הזה ,  הם גם אינם רוצים שנראה לעולם את מה שהתרחש באמת בתוך איראן ",  המשיך ראש הממשלה . " קשה להם שאנחנו חושפים את החיוכים מאחורי איראן .  הם רוצים לטפח את האשליה שאיראן שינתה כיוון .  העובדות מוכיחות את ההיפך הגמור :  שטר המטען המקורי והמזויף שמציגים כאן מוכיחים כיצד איראן ניסתה להסוות את הטענת מכולות הנשק בשטחה . 
" הקהילה הבינלאומית רוצה להמשיך להתעלם מהתוקפנות של איראן ,  מהטבח ההמוני שהיא מסייעת לו בסוריה ,  מהוצאה להורג של מאות חפים משפע בשנה באיראן .  הם רוצים להשלות את עצמם שאיראן לא רוצה נשק גרעיני .  ההתעלמות באה לידי ביטוי גם בתפיסת האנייה הזאת ".  
נתניהו הוסיף : " שמעתי לכל היותר גינויים בודדים ורפים מהקהילה הבינלאומית אל מול המשלוח הרצחני הזה .  לעומת זאת ,  היינו עדים לחיוכים ולחיצות ידיים עם ראשי המשטר האיראני בשעה שהנשק נפרק כאן באילת ",  אמר בהתייחסו לביקורה של שרת החוץ של האיחוד האירופי ,  קתרין אשטון ,  בטהראן בשבוע שעבר . " איראן ניסתה להסוות את משלוח הנשק הקטלני הזה .  הפעם היו במכולות הללו טילים ארוכי טווח ,  את המכולות בעתיד היא תוכל לחמש במזוודות גרעיניות שהיא תוכל לשלוח לכל נמל בעולם .  יש למנוע ממנה לייצר נשק גרעיני ",  הוסיף ראש הממשלה .  
שר הביטחון יעלון אמר בתדרוך כי  " מה שאנחנו רואים כאן הוא דוגמה ליצואן הטרור הגדול ביותר בעולם .  אין סכסוך במזרח התיכון שהמשטר הזה לא מזין אותו  מאפגניסטן ,  דרך בחריין ותימן ,  סוריה ,  לבנון ורצועת עזה .  אנחנו רואים ניצול של אניית סוחר תוך הפרה בוטה של החוק הבינלאומית כדי להעביר טילים שיאיימו על אזרחי ישראל ".  לדברי יעלון , " אנחנו יודעים להגן על עצמנו בכוחות עצמנו  קרוב ,  רחוק ,  בים ,  באוויר וביבשה .  'לא אלמן ישראל' ,  ואנחנו פועלים כאילו אם אין אני לי  מי לי ?  "
 קודם לכן אמר קצין בכיר באמ"ן לראש הממשלה כי על ספינת הנשק אותרו ארבעה דגמים של רקטות לטווח 160 ק"מ .  הקצין התייחס גם לפצצות המרגמה שנתפסו ,  בקוטר של 120 מ"מ ,  ואמר כי הן מופיעות בעלוני התעשיות הצבאיות של איראן  דבר המצביע על קשר ישיר לרפובליקה האיסלאמית .  
היום נחת בעיר הדרומית מטוס ועליו למעלה מ-80 כתבים זרים .  אלה יקבלו סקירה על אמצעי הלחימה שהועמסו על האנייה באיראן במטרה שיגיעו לארגוני הג'יהאד ברצועת עזה ,  אולם נתפסו על ידי חיל הים מול חופי סודאן ,  כ-1,500 קילומטרים מישראל .  אמש פורסם כי על סיפונה של KLOS-C נמצאו רקטות מסוג M302 שלהן טווח של עד כ-200 קילומטרים ,  181 פצצות מרגמה וכ-400 אלף כדורי נשק קל .
 גורם מדיני רשמי אמר הבוקר לוואלה !  חדשות כי התדרוך הוא  " תחילה של מסע הסברה מדיני שמטרתו תהיה לקרוע את המסכה מעל איראן ולהוכיח כי היא מפיצה טרור במזרח התיכון ".  הגורם ציין כי במסגרת מסע ההסברה  המכוון בעיקר לכלי התקשורת הזרים  יש כוונה להפיץ מסמכים ,  התבטאויות וסרטוני וידאו מכלי התקשורת האיראניים .
 כעת יועברו אמצעי הלחימה למרכז תחמושת צה"לי להמשך בחינה והצגתם בפני גורמים נוספים .
 לפניות לכתב אמיר בוחבוט :  amirbohbot@walla.com 

נתניהו לצד הנשק :  העולם משלה עצמו ,  מחר איראן תשלח מזוודות גרעין
נתניהו הציג לעיתונאים ודיפלומטים את הרקטות ,  הפצמ"רים והתחמושת שהיו על ה-KLOS-C : " העולם רוצה לטפח אשליה שאיראן שינתה כיוון ".  יעלון :  יודעים להגן על עצמנו ,  קרוב ורחוק

