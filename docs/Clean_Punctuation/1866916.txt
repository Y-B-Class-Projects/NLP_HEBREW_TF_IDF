ליברמן : " סביר להניח שדו"ח טרכטנברג יאושר בממשלה "
 יו"ר ישראל ביתנו הבהיר כי עדיין מתנהלים מגעים עם האוצר על דרישות מפלגתו ,  אך העריך כי הצדדים יגיעו להסכמות ויהיה רוב בממשלה לאישור הדו"ח .  לעומתו השר ישי הודיע כי אם לא יתוקנו סעיפים תצביע מפלגתו נגד הדו"ח
 ( צילום :  רויטרס ,  עריכה :  גדי וינסטוק ) 
בעוד שראש הממשלה פועל במלוא המרץ לאשר את עיקרי המלצות ועדת טרכטנברג ,  מנהל משרד האוצר משא ומתן עם ישראל ביתנו לגבי ההצבעה על עיקרי הדו"ח .  בישראל ביתנו מדגישים כי המשא ומתן לא הושלם .  עם זאת ,  יו"ר ישראל ביתנו ,  שר החוץ אביגדור ליברמן ,  אמר לוואלה !  חדשות כי  " אמנם הדיונים עם האוצר עדיין נמשכים ,  אך יש יסוד סביר להניח שבסופו של דבר נגיע להסכמות ". 
גורמים בישראל ביתנו טוענים כי המגעים עם האוצר מתנהלים סביב שלוש דרישות מרכזיות של המפלגה :  דיור ציבורי בר השגה לפי קריטריון של שני בני זוג עובדים ולא לפי קריטריון של מספר הילדים ,  4,000 יחידות דיור לפנסיונרים ואזרחים ותיקים ,  ולכלול הצעת חוק של ח"כ מוץ מטלון לפיה חיילים קרביים יקבלו בשלושת החודשים האחרונים לשירותם שכר בגובה השכר הממוצע במשק .  
מסתמן כי ש"ס איננה שותפה למאמצים :  
לעומתם ,  בש"ס הבהירו כי יתנגדו בהצבעה על הדו"ח .  יו"ר ש"ס ושר הפנים אלי ישי אמר בפתח ישיבת הממשלה ,  כי אלא אם כן יהיו שינויים בתחום הדיור למשתכן ובעוד שורה של נושאים חברתיים ,  ש"ס תצביע נגד הדו"ח . " הדו"ח לא מתייחס באופן מקיף לשכבות החלשות .  הוא מתייחס אליהן בנגיעה קלה בלבד ",  אמר ישי .  השר ישי העריך כי דו"ח טרכטנברג לא יאושר בהליכי חקיקה בכנסת עד שלא יתקבלו התיקונים שהוא דורש .  
דו"ח טרכטנברג - כותרות אחרונותדו"ח טרכטנברג יאומץ ?  מזכיר הממשלה במסע שכנועיםטרכטנברג : " אם השרים לא יאמצו הדו"ח ,  הם לא יישארו"מכה לנתניהו :  דחה הצבעת הממשלה על מתווה טרכטנברגדו"ח ועדת טרכטנברג :  המסקנות העיקריות
שר הרווחה משה כחלון  ( ליכוד )  ,  שעד הבוקר לא ברור היה כיצד בכוונתו להצביע ,  אמר בסופו של דבר כי החליט לתמוך בהמלצות הוועדה .  בפתח הישיבה סיפר כחלון כי נפגש ביום שישי עם נתניהו בקיסריה וכי ראש הממשלה הודיע לו שתהיה התייחסות לתוספות בנושא רווחה : " אם כך ,  אין לי שום עניין להפיל את ראש הממשלה ",  אמר .  כחלון סירב לפרט באיזה סכום תוספות רווחה מדובר .  השר לפיתוח הנגב והגליל ,  סילבן שלום  ( ליכוד )  ,  צפוי להצביע נגד מסקנות הדו"ח .  
נתניהו אמר בפתח ישיבת הממשלה ,  כי  " אישור הדו"ח יאפשר להביא החלטות מפורטות לממשלה כדי להוזיל את יוקר המחיה ,  להקל משמעותית על הוצאות ההורים לחינוך ,  להפחית מיסים ולהפוך את הדיור לזמין יותר .  הממשלה בראשותי מחוייבת לעשו את הפעולות הדרושות לאישור הדו"ח ואין לי ספק שכך יהיה - תחילה בממשלה ואחר כך בכנסת ".  
שר האוצר ,  יובל שטייניץ ,  אמר כי הוא  " מקווה שתהיה הצבעה ושדו"ח טרטנברג יעבור ברמה העקרונית ולאחר מכן יערך דיון מורחב בפרטים ".  שר האוצר תקף את שר הביטחון ואמר כי  " צריך לומר לברק - 'נאה דורש נאה מקיים' ".  כך הזכיר את דבריו של שר הביטחון עם פרוץ המחאה החברתית לפיהם מערכת הביטחון תקריב גם היא למען המאבק החברתי .
 השר יוסי פלד אמר במהלך ישיבת הממשלה ,  כי למרות עברו הצבאי ,  תקציב הביטחון אינו קדוש . " מותר לבדוק אותו ולבחון אותו ,  רק חשוב להבין את המשמעויות .  אני מבקש לדעת האם הקיצוץ ישפיע על הרכש ,  על האימונים ,  על המלאי או על רמת מוכנות צה"ל מול האיומים .  מה יקרה במצב חירום ?  אז יבואו אלינו בטענה שנתנו יד לפגיעה בביטחון .  אני מצטער אם דעה שונה נתפסת כניסיון לפגוע ,  אבל לאף אחד בחדר הזה אין מונופול על שמירת האינטרסים של המדינה .  אני מבקש תשובות לפני הצבעתי ". 

ליברמן : " סביר להניח שדו"ח טרכטנברג יאושר בממשלה "
 יו"ר ישראל ביתנו הבהיר כי עדיין מתנהלים מגעים עם האוצר על דרישות מפלגתו ,  אך העריך כי הצדדים יגיעו להסכמות ויהיה רוב בממשלה לאישור הדו"ח .  לעומתו השר ישי הודיע כי אם לא יתוקנו סעיפים תצביע מפלגתו נגד הדו"ח

