 " את הליכוד לא מעניין הגוש ":  פרץ וסמוטריץ' סירבו להיפגש עם נתניהו
יו"ר הבית היהודי והאיחוד הלאומי הוזמנו לפגישה עם נתניהו במטרה להרחיב את האיחוד בימין עם מפלגות כמו עוצמה יהודית ואלי ישי ,  אולם הרב פרץ וסמוטריץ' הודיעו כי אינם מתכוונים להגיע . " אנו מנהלים מפלגה עצמאית שאינה מנוהלת ע"י ראש הממשלה או כל גורם אחר ",  מסרו
ראש הממשלה בנימין נתניהו זימן הערב  ( שני )  לפגישה את יו"ר הבית היהודי הרב רפי פרץ ויו"ר האיחוד הלאומי ח"כ בצלאל סמוטריץ' ,  זאת לאחר שהשניים התאחדו לריצה משותפת בבחירות הקרובות ,  במטרה להרחיב את האיחוד בימין עם מפלגות כמו עוצמה יהודית ואלי ישי .  עם זאת ,  סמוטריץ' והרב פרץ הודיעו לנתניהו כי הם לא מתכוונים להגיע לפגישה .  
מהבית היהודי-האיחוד הלאומי נמסר בתגובה כי  " את הליכוד לא מעניין הגוש .  את הליכוד מעניין הליכוד וזהו .  המציאות הפוכה לחלוטין .  לליכוד על 30 המנדטים שלו אין שום בעיה להקצות שני מקומות ריאליים לעוצמה יהודית .  גם אם המצביעים של עוצמה בסוף לא יצביעו לליכוד אלא למפלגות שמימין לו ,  את הגוש זה מציל ". 
בחירות 2019 - סיקור מיוחד בוואלה !  NEWS:אחרי החבירה לגנץ :  המהלך בהסתדרות לסיכול חזרתו של ניסנקורןהקול נשאר ,  הקול הלך :  האישה שלא ידעה להיות פוליטיקאיתהדיון הסגור חשף :  ישראל לא ערוכה למנוע התערבות זרה בבחירות  
" אנו רוחשים כבוד גדול לראש הממשלה ושמחים לכל מפגש איתו כדי לקדם את מדינת ישראל ",  מסרו השניים . " אנו גם מתייחסים בכובד ראש לעצותיו הפוליטיות ומקיימים איתו שיח אינטנסיבי בימים האחרונים .  יחד עם זה ,  אנו מנהלים מפלגה עצמאית שמקבלת את החלטותיה בעצמה ואינה מנוהלת על ידי ראש הממשלה או כל גורם אחר ". 
הרב פרץ וסמוטריץ' קראו לראש הממשלה  " לא להרפות ממאמציו ,  לגלות דוגמה אישית ולהביא לכמה שיותר חיבורים בימין במעט הימים שנותרו עד להגשת הרשימות ".  לדבריהם , " גם אנו נמשיך במאמצים העילאיים שאנו עושים כדי לייצר בלוק טכני עם כמה שיותר גורמים וקוראים גם לשותפינו הפוטנציאליים לנהוג באחריות ". 
בליכוד מסרו היום כי ראש הממשלה מקיים ביממה האחרונה שיחות עם ראשי מפלגות הימין ,  רבנים ואישי ציבור ,  על מנת להבטיח איחוד נוסף בגוש הימין .  לדבריהם , " בשעה שציפי לבני פורשת מהפוליטיקה כדי לא לבזבז קולות ולפגוע בגוש השמאל ,  וגנץ פועל לאיחוד עם אורלי לוי כדי לא להפסיד אף קול בשמאל - הבית היהודי והאיחוד הלאומי חייבים לגלות אחריות ולפעול ללא דיחוי לאחד את כל הכוחות מימין ,  אחרת גוש השמאל ינצח ,  גנץ יקים ממשלת שמאל וזו תהיה בכייה לדורות ".  
בתוך כך ,  מזה כמה ימים אין התקדמות במגעים בין סמוטריץ' והרב פרץ לעוצמה יהודית .  השניים הציעו למפלגה את המקום השישי ברשימה המשותפת ,  אך בעוצמה יהודית סירבו לקבל את ההצעה בטענה כי היא  " מבישה מדי ".  ההערכה כי ייעשו ניסיונות לאיחוד עד למועד האחרון של סגירת הרשימות ביום חמישי בערב .  עד כה לא ברור אם אלי ישי יחבור לרב פרץ ולסמוטריץ' ללא איחוד עם עוצמה יהודית .
 בתגובה למפגש שיזם נתניהו בעוצמה יהודית אמרו כי  " חרף ההתנהלות המנוכרת של ח"כ סמוטריץ' והרב פרץ בימים האחרונים ,  הרי שמתוך אחריות לעתיד ארץ ישראל וכדי למנוע עליית ממשלת שמאל אנו מושיטים את ידנו לחיבור .  ויתרנו רבות והתפשרנו על מקומות ותפקידים ואנו מקווים שגם בבית היהודי ובאיחוד הלאומי יבינו את גודל השעה והשכל הישר יגבר ".   

" את הליכוד לא מעניין הגוש ":  פרץ וסמוטריץ' סירבו להיפגש עם נתניהו
יו"ר הבית היהודי והאיחוד הלאומי הוזמנו לפגישה עם נתניהו במטרה להרחיב את האיחוד בימין עם מפלגות כמו עוצמה יהודית ואלי ישי ,  אולם הרב פרץ וסמוטריץ' הודיעו כי אינם מתכוונים להגיע . " אנו מנהלים מפלגה עצמאית שאינה מנוהלת ע"י ראש הממשלה או כל גורם אחר ",  מסרו

