פעילי המשט יגורשו כבר הלילה
בתום דיון הקבינט המדיני-ביטחוני שדן בניסיון הכושל להשתלט על המשט שעשה דרכו לעזה הוחלט על גירוש הפעילים ,  כשההערכה היא שהגירוש יימשך כיומיים .  שרי הקבינט הגדירו את המבצע הימי כ"פעולה של הגנה עצמית "
 הקבינט המדיני-ביטחוני התכנס היום  ( שלישי )  בפעם הראשונה לדיון בתוצאות השתלטות צה"ל על המשט לעזה .  בתום הדיון התייעץ ראש הממשלה בנימין נתניהו עם שר הביטחון אהוד ברק ,  שר המשפטים יעקב נאמן ושר הפנים אלי ישי בסוגיית גירוש העצירים מהמשט לעזה .  בתום ההתייעצות הוסכם שהעצירים יגורשו מייד ,  בכפוף להליכים המשפטיים הקבועים בחוק .  שר הפנים אלי ישי הודיע כי הגירוש יחל כבר הלילה ,  ובממשלה מעריכים שניתן יהיה לסיים אותו תוך כ-48 שעות .
 בהודעת הסיכום של ישיבת הקבינט נמסר כי הגבלת כניסת האוניות לעזה הינה פעולה של הגנה עצמית .  כמו כן ,  הטיל הקבינט את האחריות המלאה לאירוע על הגורמים שנקטו בפעילות האלימה שסיכנה באופן מוחשי את חייהם של חיילי צה"ל ,  וכן הביע הערכה על תפקוד צה"ל בפעולה .  הדיון בנושא יימשך גם מחר .
 רוב גדול של השרים אמרו בישיבה כי יש לגרש את כל העצירים .  מספר שרים אמרו שצריך לנהל מולם הליך פלילי ,  כמו כל אדם שמבצע עבירות .  היועץ המשפטי לממשלה יהודה ויינשטיין ,  שהנושא נמצא בסמכותו ,  ציין שהוא רשם בפניו את הדברים .
 במהלך הדיון אמר ראש הממשלה בנימין נתניהו כי הוא מצר על כל אובדן חיים אך נותן גיבוי מלא לחיילי צה"ל .  לדבריו , " זה לא היה משט שלום ,  אלא כוח אלים ומתוכנן .  יש לנו סרטים וצילומים ,  שממחישים בפני מה עמדו הלוחמים שלנו ,  והדבר האחרון שאפשר לומר על הספינה הזאת זה שהיא משט שלום ".  
ראש הממשלה הסביר מדוע חייבים לבדוק ספינות שמובילות ציוד ואנשים לעזה : " אנחנו יודעים מהניסיון של מבצע 'עופרת יצוקה' ,  וגם לפני כן ,  שאמצעי הלחימה שנכנסים לעזה מופנה נגד אזרחינו .  יש בעזה מדינת טרור בחסות אירנית ,  ולכן אנו מנסים למנוע הכנסת אמצעי לחימה לעזה באוויר ,  בים וביבשה .  רק על האנייה 'פרנקופף' לבדה תפסנו כ-200 טון של אמצעי לחימה שהוברחו מאירן לחיזבאללה ".  
נתניהו אמר עוד כי  " פתיחת נתיב ימי לעזה תהווה סכנה עצומה לביטחון אזרחינו .  לכן אנו מתמידים במדיניות הסגר הימי ,  ובודקים את הספינות .  אין אפשרות לקיים את המדיניות הזאת בלי לבדוק את תכולת הספינות .  נכון שיש לחץ בינלאומי וביקורת על המדיניות הזאת ,  אבל חייבים להבין שהיא חיונית כדי לשמור על ביטחון ישראל ועל זכותה של מדינת ישראל להגן על עצמה ". 
ראש הממשלה סיפר על החיילים הפצועים אותם ביקר היום בבית החולים שיבא בתל השומר .  נתניהו אמר כי  " ביקרתי היום את הלוחמים הפצועים בבית החולים תל השומר ,  ושמעתי מהם שחיכו להם על הספינה מחבלים חמושים בנשק קר :  דיסקים חשמליים ,  גרזנים ,  סכינים ,  אלות ,  לומים וייתכן שהם חטפו גם אקדחים .  הלוחמים שלנו פעלו מולם בקור רוח ובגבורה .  אנחנו מצרים על כל אובדן חיים  אבל נותנים גיבוי מלא לחיילים ,  ללוחמים ולצה"ל על הפעולה הזאת ". 
במהלך הביקור ,  עודד נתניהו את החיילים ומשפחותיהם ואמר להם כי  " על הספינה הזו לא היו אנשי שלום .  אתם גיבורים ובזכות פעילותכם הנחושה והאמיצה ניצלו חיי חברכם ". 
סמ"ר ע' סיפר לראש הממשלה כי קיבל כדור בבטנו . " הכדור עבר לי את כל הבטן ",  סיפר ע' והצביע על מקום הכניסה והיציאה של הכדור .  נתניהו לחץ את ידו ואמר : " אני לא רופא ,  אבל זו חוויה קשה וכואבת .  אני מניח שהצלת הרבה אנשים שם .  גם את עצמך וגם אחרים ".  
פצוע נוסף ,  סגן ד' ,  סיפר לראש הממשלה כי אנשי הספינה תפסו את החבל וניסו למנוע את ירידת החיילים . " ירדתי שני ואיך שירדתי ירו בי .  מיד קפצו עלי שבעה-שמונה לוחמים והחלו להכות בי במוט .קיבלתי מכות בראש ובצוואר .  אדם נוסף תקף אותי בסכין .  בשלב הזה איבדתי את ההכרה למשך 45 דקות .  כשהתעוררתי היה כבר אור .  החברים שלי באו והצילו אותי ". 
עדכון ראשון :  19:25

פעילי המשט יגורשו כבר הלילה
בתום דיון הקבינט המדיני-ביטחוני שדן בניסיון הכושל להשתלט על המשט שעשה דרכו לעזה הוחלט על גירוש הפעילים ,  כשההערכה היא שהגירוש יימשך כיומיים .  שרי הקבינט הגדירו את המבצע הימי כ"פעולה של הגנה עצמית "
 
