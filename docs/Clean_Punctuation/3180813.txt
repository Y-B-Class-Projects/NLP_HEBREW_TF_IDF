 " טענות שקריות ":  נתניהו ומנהיג מפלגת הלייבור בקרב ציוצים
ראש הממשלה גינה את ג'רמי קורבין לאחר שנחשפו תמונות שבהן הוא נראה מניח זר על קברי מחבלים בתוניסיה . " פעולותיו דורשות גינוי בפה אחד ",  אמר נתניהו . " מה שדורש גינוי נרחב הוא ההרג של יותר מ-160 מפגינים פלסטינים ברצועת עזה ",  ענה קורבין
ראש הממשלה בנימין נתניהו תקף הערב  ( שני )  את מנהיג מפלגת הלייבור בבריטניה ג'רמי קורבין ,  לאחר שנחשפה תמונה שלו מחזיק בזר בסמוך לאנדרטה לזכר חלק מהאחראים לפיגוע באולימפיאדת מינכן ב-1972 ,  שבו נרצחו 11 ספורטאים . " הנחת הזרים של קורבין על קברי מתכנני הטבח במינכן ,  וההשוואה שערך בין ישראל לנאצים דורשות גינוי בפה אחד - מימין ,  שמאל וכל מה שביניהם ". 
מנהיג הלייבור ,  שזכה לאחרונה לביקורת בעקבות טענות על דעות אנטישמיות במפלגת הלייבור ,  ענה לנתניהו כי  " טענותיו על הדברים שאמרתי ועשיתי הן שקר .  מה שדורש גינוי בפה אחד הוא ההרג של יותר מ-160 מפגינים פלסטינים ברצועת עזה מאז חודש מרץ ,  בהם גם עשרות ילדים ". 
עוד בנושאמנהיג הלייבור בבריטניה :  ממשלה בראשותי לא תהווה איום ליהודיםהתמונות חושפות :  מנהיג הלייבור ביקר בקבר המחבלים מהטבח במינכן 
קורבין הכחיש היום כי הניח זר לזכר המחבלים שתכננו את הטבח במינכן ,  אך הודה כי נכח באירוע שהתקיים בתוניסיה .  בתגובה ראשונה לסערה שגרם קורבין ,  המואשם על ידי הקהילה היהודית בבריטניה באנטישמיות ,  אמר לרשת  " סקיי ניוז : " אכן הונח זר על ידי חלק מהמשתתפים בטקס לזכרם של אלו שנהרגו בפריז ב-1992 ".  לדבריו , " נכחתי בזמן הנחת הזר .  אני לא חושב שהייתי ממש מעורב זה ". 
בדבריו התייחס קורבין לחיסול של בכיר באש"ף שאירע בפריז ,  ויוחס על ידי הפלסטינים למוסד .  עם זאת ,  בישראל אומרים כי הוא חוסל במסגרת סכסוכים פנימיים .  בלייבור התעקשו כי קורבין השתתף בטקס בבית הקברות בתוניס ב-2014 - שנה לפני שהפך למנהיג המפלגה - כדי לחלוק כבוד עם הרוגי מבצע  " רגל עץ "  של ישראל בתוניסיה ב-1985 .  עם זאת ,  בתמונות הוא נראה עומד עם זר פרחים ליד האנדרטה לזכר המחבלים ממינכן .  
קורבין עומד במרכז סערה סביב טענות על היחס כלפי יהודים במפלגתו ,  שבראשה הוא נבחר לעמוד שנה אחרי שצולמו תמונות אלה .  ארגונים יהודיים ביקרו אותו על מה שהם תיארו כ"סובלנותו כלפי האנטישמיות בלייבור ".  קורבין פנה אל חברי המפלגה היהודים בסרטון שבו הבטיח לסלק את האנטישמיות במפלגה  " לעד ".  בתגובה קראה תנועת הלייבור היהודית למעשים ולא למילים . 

" טענות שקריות ":  נתניהו ומנהיג מפלגת הלייבור בקרב ציוצים
ראש הממשלה גינה את ג'רמי קורבין לאחר שנחשפו תמונות שבהן הוא נראה מניח זר על קברי מחבלים בתוניסיה . " פעולותיו דורשות גינוי בפה אחד ",  אמר נתניהו . " מה שדורש גינוי נרחב הוא ההרג של יותר מ-160 מפגינים פלסטינים ברצועת עזה ",  ענה קורבין

