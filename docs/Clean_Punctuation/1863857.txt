סקר :  יחימוביץ' גורפת 22 מנדטים ,  קדימה יורדת ל-18
על פי סקר  " הארץ ",  הפריימריז היטיב עם מפלגת העבודה שעולה בלא פחות מתשעה מנדטים מהתמיכה לה זכתה בבחירות האחרונות .  כמו כן ,  עולה שיעור שבעי הרצון בתפקוד ראש הממשלה נתניהו
חמישה ימים אחרי הפריימריז במפלגת העבודה ,  ומסתמן כי המנהיגה החדשה ,  חברת הכנסת שלי יחימוביץ' ,  נוטלת יותר ויותר מנדטים ממפלגת קדימה כך שהעבודה הופכת למפלגה השנייה בגודלה :  סקר  " הארץ "  שהתפרסם הבוקר  ( שני )  מגלה כי העבודה בראשות יחימוביץ' גורפת 22 מנדטים ,  זאת לעומת 18 מנדטים לה זוכה קדימה .  
הפריימריז בעבודה - כותרות אחרונות:פרץ ליחימוביץ' :  מושיט לך יד ,  אך מעשייך הם שיקבעושלי יחימוביץ' : " נציב אופוזיציה אמיתית לליכוד"פרשנות :  מפלגת העבודה חוזרת למרכז הבמה הפוליטית
הליכוד נשארת המפלגה הגדולה בישראל אולם כוחה יורד ל-26 מנדטים .  פרופ' קמיל פוקס מהחוג לסטטיסטיקה שפיקח על הסקר שנערך על ידי חברת  " דיאלוג "  הסביר בראיון לגלי צה"ל כי העלייה בתמיכה בעבודה מגיעה על רקע הסיקור התקשורתי הנרחב לא זכתה המפלגה בעקבות הפריימריז , " ככה זה בכל העולם ,  המפלגה בה יש פריימריז עולה בסקרים מאוד ,  אחר כך היא צריכה להחזיק מעמד ",  הסביר פוקס .
 למרות ההישג ,  על פי הסקר ,  חברת  " דיאלוג "  בפיקוח פרופ' קמיל פוקס מהחוג לסטטיסטיקה באוניברסיטת תל אביב ,  שלי יחימוביץ' איננה מצליחה לשבור את שובר השוויון בין גוש השמאל לגוש הימין ועיקר פגיעתה היא בקדימה :  על פי הסקר ,  גוש הליכוד-מפלגות ימין-חרדים זוכה לתמיכה של 66 מנדטים מול 54 מנדטים לגוש המרכז-שמאל-ערבים .  עוד על פי הסקר ,  התמיכה בישראל ביתנו עולה ל-18 מנדטים ,  לאחר שבסקר הקודם נרשמה תמיכה של 15 מנדטים ,  מספר המנדטים שהמפלגה גרפה בבחירות לכנסת האחרונה .  גם מרצ עולה לחמישה מנדטים .
 עוד על פי הסקר ,  נראה שהציבור הישראלי שבע רצון מתפקודו של ראש הממשלה בנימין נתניהו הזוכה ל-41% תמיכה ,  לעומת 32% לפני חודשיים .  העלייה בתמיכה מגיעה ככל הנראה על רקע הנאום המדיני שנשא באו"ם ביום שישי האחרון בו דיווחו 61% מהנשאלים על רגשות חיוביים שהציפו אותם למשמע דבריו של ראש הממשלה ,  40% חשו גאווה ,  21% חשו תקווה למשמע נתניהו .  חרף זאת ,  שיעור הנשאלים שאינם שבעי רצון מתפקודו של נתניהו עדיין גבוה מזה של שבעי הרצון והוא עומד על 45% ,  אולם מדובר בירידה משיעור של ירידה מ-54% לפני חודשיים .
 
סקר :  יחימוביץ' גורפת 22 מנדטים ,  קדימה יורדת ל-18
על פי סקר  " הארץ ",  הפריימריז היטיב עם מפלגת העבודה שעולה בלא פחות מתשעה מנדטים מהתמיכה לה זכתה בבחירות האחרונות .  כמו כן ,  עולה שיעור שבעי הרצון בתפקוד ראש הממשלה נתניהו

