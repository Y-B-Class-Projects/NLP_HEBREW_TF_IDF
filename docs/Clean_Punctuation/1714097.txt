רה"מ :  העם בישראל מתאבל ומזועזע מהרצח
רצח שלושת הילדים בנתניה מכה גלים גם בזירה הפוליטית .  בפתח ישיבת הממשלה אמר רה"מ נתניהו : " כממשלה נעשה הכל כדי למנוע שמעשים כאלו יישנו ".  שר הרווחה הקים ועדת שתבחן התנהלות הרשויות
 ( צילום :  גדעון צנטנר .  עריכה :  לירז ליבנה ) 
ראש הממשלה בנימין נתניהו התייחס הבוקר  ( ראשון )  בפתח ישיבת הממשלה השבועית לרצח שלושת הילדים אתמול בנתניה . " אתמול היינו עדים למעשה מזעזע .  אני משוכנע שכל העם בישראל מתאבל ומזועזע ממנו .  הרצח הנורא של שלושת הילדים הרכים בידי אבי המשפחה ",  אמר ראש הממשלה . 
" אנחנו נדרשים כממשלה לעשות כל שביכולתנו כדי למנוע שמעשים כאלו יישנו .  שר הרווחה הקים צוות חקירה כדי לעשות מה שניתן ,  כדי שהרוע ששוכן בלב בני אדם לא יבוא לידי ביטוי ברצח ואלימות מול חפים מפשע ,  ילדים רכים חסרי מגן .  אבקש לשמוע בהקדם את תוצאות הבדיקה .  אני בטוח שאני מבטא בשם העם כולו את הזעזוע שלנו ". 
נתניהו התייחס להחלטתו של שר הרווחה יצחק  ( בוז'י )  הרצוג הבוקר ,  להקים ועדת חקירה שתבחן את התנהלות רשויות הרווחה מול משפחת בן דרור .  
אבי המשפחה ,  איתי ,  היה מוכר לרשויות הרווחה ועובד סוציאלי אף היה מעורב בקביעת הסדרי ראיית הילדים לאחר ששני בני הזוג התגרשו .  הוועדה שתוקם תכלול גם נציגים שאינם חברים במשרד ,  ומסקנותיה יפורסמו לציבור .
 גם ח"כ משה  ( מוץ )  מטלון  ( ישראל ביתנו )  ,  אחד מיוזמי הצעת החוק להטיל עונש מוות על רוצחי ילדים ,  התייחס הבוקר לרצח ,  ואמר כי  " לא יהיה מנוס מהטלת עונשים כבדים וחמורים ,  כולל עונש מוות ,  במקרים קיצוניים ".  
ח"כ מטלון הוסיף כי  " ההתייחסות לרוצחי ילדים בכפפות של משי היא פרצה בחוק שחייבים לתקן ,  שכן היא עולה לכולנו בחיי אדם .  השינוי חייב לכלול החמרה משמעותית בתנאי המאסר  ( ביטול אופצית ניכוי השליש ,  ביטול חופשות ועוד )  עד הטלת עונש מוות במקרים קיצוניים ". 

רה"מ :  העם בישראל מתאבל ומזועזע מהרצח
רצח שלושת הילדים בנתניה מכה גלים גם בזירה הפוליטית .  בפתח ישיבת הממשלה אמר רה"מ נתניהו : " כממשלה נעשה הכל כדי למנוע שמעשים כאלו יישנו ".  שר הרווחה הקים ועדת שתבחן התנהלות הרשויות

