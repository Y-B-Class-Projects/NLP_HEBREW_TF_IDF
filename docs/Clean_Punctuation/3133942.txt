מה מנע מהמפכ"ל לבדוק את פעילות החוקרים הפרטיים נגד צמרת המשטרה ? 
אם אכן היה בירור לצורך מציאת חומר מפליל נגד חוקרי תיקי 1000 ו-2000 ,  ייתכן שמדובר היה באיומים - מה שמצריך על פי פקודת המשטרה לפתוח בחקירה .  ואולם ,  אלשיך אמר כי אינו מעוניין לזהם את החקירה ,  אף שבמקרים כאלה בדיקת האיום קודמת לסכנת השיבוש
בצל דבריו של מפכ"ל המשטרה רוני אלשיך על  " גורמים רבי עוצמה "  ששלחו חוקרים פרטיים נגד צמרת חוקרי תיקים 1000 ו-2000 ,  תמוהה ההחלטה שלא למצות את תהליך החקירה נגד אותם חוקרים פרטיים .  טענתו של המפכ"ל הייתה כי החליט שלא לזהם את חקירת ראש הממשלה בנימין נתניהו ,  ואולם ,  אם מדובר היה באיומים - במקרה שכזה יש לתת עדיפות לחקירת המקרה על פני ניסיון השיבוש .
 היועץ המשפטי לממשלה אביחי מנדלבליט אף ידע בזמן אמת על הדברים .  לפני כשנה פנה אלשיך אליו ,  וסיפר כי ממידע מודיעיני של המשטרה עולה שגורם אירופי ניסה לאסוף מידע על הקצינים הבכירים .  אלשיך התבקש להביא חומר נוסף בנושא ,  אך לבסוף לא עשה זאת ,  ולכן הוחלט שלא לפתוח בחקירה .  
פקודת מפכ"ל המשטרה העוסקת בשוטר מאוים ,  כך בשמה המלא ,  נכתבה ופורסמה בשנת 2010 והיא מחייבת את כלל השוטרים והמפקדים בארגון .  הפקודה קובעת ,  על גבי 32 עמודים ,  את הכללים שלפיהם יש לפעול ,  והיא לא מעניקה לגורמי הפיקוד במשטרה שיקול דעת מופחת .
 בתחילת הפקודה ,  תחת סעיף ההגדרות ,  נכתב : " איום - מסר שמפנה אדם אל אדם אחר בכל דרך שהיא ,  בין בכתב ,  בין באמירה ,  בין ברמיזה ,  בין במישרין ,  בין בעקיפין ,  בין במפורש ,  בין במשתמע ,  ובו מודיע המאיים למאוים על כוונתו לפגוע ,  או להוסיף ולפגוע שלא כדין בגופו ,  בחירותו ,  ברכושו ,  בשמו הטוב או בפרנסתו של המאוים או של בן משפחתו של המאוים ,  כדי להפחידו או להקניטו או כדי להפריע אותו או למנוע ממנו מלמלא את התפקיד המוטל עליו ".  
הפקודה קובעת כי הטיפול באירוע איום חייב לקבל קדימות ,  גם על פני החקירה העיקרית .  עוד קובעת הפקודה כי יש לפעול ולהביא את המאוים לדין ,  תוך שימוש בכלל האמצעים העומדים לרשותה של המשטרה .  הפקודה קובעת את סדרי הפעולות ואת קיומם של הערכות מצב ואמצעי אבטחה שיש לפעול בכל אירוע של איום על איש משטרה .
 דניאל דולב השתתף בהכנת הכתבה .  

מה מנע מהמפכ"ל לבדוק את פעילות החוקרים הפרטיים נגד צמרת המשטרה ? 
אם אכן היה בירור לצורך מציאת חומר מפליל נגד חוקרי תיקי 1000 ו-2000 ,  ייתכן שמדובר היה באיומים - מה שמצריך על פי פקודת המשטרה לפתוח בחקירה .  ואולם ,  אלשיך אמר כי אינו מעוניין לזהם את החקירה ,  אף שבמקרים כאלה בדיקת האיום קודמת לסכנת השיבוש

