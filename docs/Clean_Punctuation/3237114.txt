ברגע האחרון :  נתניהו נסוג ממועמדות מיכל רוזנבוים לתפקיד המבקר
ראש הממשלה נסוג מתמיכה במועמדת החרדים לתפקיד מבקר המדינה ,  איתה נפגש לראשונה רק אתמול .  כך ,  המועמד היחיד מטעם הקואליציה הוא ראש המל"ג מתניהו אנגלמן ,  שיתמודד על התפקיד מול אלוף במיל' גיורא רום ,  עליו המליצו סיעות כחול לבן ,  העבודה ומרצ
נתניהו נסוג ממועמדותה של עו"ד מיכל רוזנבויםמועמד סיעות הקואליציה :  מתניהו אנגלמןמועמד כחול לבן ,  העבודה ומרצ :  אלוף במיל' גיורא רוםההצבעה על זהות המבקר תתקיים ב-3 ביוני 
ראש הממשלה בנימין נתניהו נסוג הערב  ( שני )  ממועמדותה של עורכת הדין מיכל רוזנבוים לתפקיד מבקרת המדינה .  רוזנבוים נתמכה וקודמה על ידי סגן השר יעקב ליצמן וראשי המפלגות החרדיות .  היא עורכת דין פרטית ,  מומחית לתאגידים עירוניים המקורבת לליצמן .  אתמול נפגשה לראשונה עם נתניהו ,  שנסוג מהתמיכה בה שעה קלה לפני סגירת המועמדים לתפקיד .  ההצבעה על זהות המבקר ,  שהינה חשאית ,  תתקיים ב-3 ביוני לאחר הרכבת הממשלה .
 על התפקיד יתמודד מטעם הקואליציה מתניהו אנגלמן ,  המועמד היחיד לאחר הסרת מועמדותה של רוזנבוים .  אנגלמן משמש כמנכ"ל המועצה להשכלה גבוהה והות"ת  ( הוועדה לתכנון ולתקצוב )  .  מולו יתמודד מועמד הסיעות כחול לבן ,  העבודה ומרצ - אלוף במיל' גיורא רום .  
גורמים בלשכת ראש הממשלה אמרו כי נתניהו החליט להתמקד במועמד אחד של הקואליציה ,  לאור העובדה שהאופוזיציה התגייסה בעד מועמד אחד מצדם .  נתניהו שוחח עם רוזנבוים הערב ,  ו"הביע הערכה רבה על החלטתה שלא להגיש את מועמדותה ,  לאור צרכי הקואליציה להתגייסות בעד מועמד אחר לתפקיד מבקר המדינה ". 
עוד בוואלה !  NEWS:סקר וואלה !  NEWS :  רוב הציבור מתנגד למתן חסינות לראש הממשלהעדות העוזרת של מילצ'ן : " נתניהו דרש - עשי מה ששרה אומרת "" רצח אופי "  עם סכיני גילוח :  נתניהו נוהג כמורם מעם בתפקיד שר ההיסטוריה 
אנגלמן הוא בעל תואר ראשון בכלכלה וחשבונאות ותואר שני במנהל עסקים ,  שניהם מהאוניברסיטה העברית בירושלים .  משנת 2010 כיהן כמשנה למנכ"ל הטכניון ,  עד שמונה לתפקיד מנכ"ל המועצה להשכלה גבוהה בתחילת 2014 .  קודם לכן היה מנכ"ל מ.מ .  שהם ,  סמנכ"ל המכללה האקדמית להנדסה בירושלים ומנהל סניף ירושלים במשרד רואי החשבון  " פאהן ,  קנה ושות ".  
רום היה אלוף בצה"ל ששירת כטייס קרב ונחשב ל"אלוף ההפלות "  הראשון של חיל האוויר הישראלי .  הוא כיהן כמנכ"ל רשות התעופה האזרחית ובמספר תפקידים בכירים נוספים ,  ומ-2016 מכהן כיו"ר דירקטוריון הרשות הלאומית לבטיחות בדרכים .
 גנץ נשאל מדוע מפלגתו תומכת במועמד שאינו שופט ,  בדיוק כפי שנתניהו היה רוצה שיקרה ,  והשיב : " מבקר המדינה יכול להיות שופט ,  יכול להיות שאינו שופט ,  ראוי שיהיה אדם מוסרי עם עמוד שדרה .  גיורא רום איננו המועמד היחידי ,  פשוט בחרנו בו .  הוא איש ראוי מאוד ששירת את ישראל .  לא ניתן למוסד מבקר המדינה לאבד מעצמאותו או חשיבתו ".  

ברגע האחרון :  נתניהו נסוג ממועמדות מיכל רוזנבוים לתפקיד המבקר
ראש הממשלה נסוג מתמיכה במועמדת החרדים לתפקיד מבקר המדינה ,  איתה נפגש לראשונה רק אתמול .  כך ,  המועמד היחיד מטעם הקואליציה הוא ראש המל"ג מתניהו אנגלמן ,  שיתמודד על התפקיד מול אלוף במיל' גיורא רום ,  עליו המליצו סיעות כחול לבן ,  העבודה ומרצ

