רה"מ לבג"ץ :  הדרישה לפסול את מנדלבליט  - " תעמולה מטעמים זרים "
 נתניהו הגיש לבית המשפט העליון תגובה לעתירה שהגיש אלדד יניב נגד עיסוק היועץ המשפטי לממשלה בחקירתו . " המשך ישיר למתקפה חסרת רסן ,  קמפיין תעמולה של ממש נגד ראש ממשלה מכהן מטעמים זרים ופסולים ",  נכתב בתגובה החריפה
ראש הממשלה בנימין נתניהו הגיש היום  ( שלישי )  לבג"ץ את תגובתו המקדמית לעתירה שהגיש עורך הדין אלדד יניב שבה דרש שהיועץ המשפטי לממשלה אביחי מנדלבליט יפסול את עצמו מעיסוק בתיקי נתניהו בשל הקשר ביניהם ,  והעובדה כי מנדלבליט כיהן בעבר כמזכיר הממשלה . " המשך ישיר למתקפה חסרת רסן ,  קמפיין תעמולה של ממש נגד ראש ממשלה מכהן מטעמים זרים ופסולים ",  נכתב בתגובה החריפה שהוגשה בידי עורך דינו יוסי כהן .  
נתניהו האשים את יניב ואת כלי התקשורת בקנוניה נגדו : " מטרת העתירות שהוגשו ברורה - הפעלת לחץ על היועץ המשפטי לממשלה ,  תוך הצגתו כמוטה ,  כפחדן וכהססן ,  הפועל מתוך מניעים זרים ,  כפי שהם מכנים אותו :  'היועץ המשפחתי לממשלה' .  תארים אלה ייחסכו ממנו אם יחליט ומיד להעמיד לדין את ראש הממשלה .  או אז יחזור להיות אדם אמין ". 
ראש הממשלה המשיך : " המסר העולה מהעתירות המלוות בקמפיין תקשורתי מתוזמר שלו ושל חבריו הפוליטיקאים וקבוצת עיתונאים מסוימת ".  עוד נכתב בתגובה כי יניב ,  שזו עתירתו השנייה בנושא ,  מתנהג כ"אחוז דיבוק "  ומטרתו  " פגיעה בראש הממשלה והפלתו .  עתירת סרק מתחכמת ומקוממת בעלת אג'נדה סמויה ",  חתם נתניהו .
 לקריאה נוספת:בג"ץ הורה לנתניהו :  הסבר מדוע לא תשעה את עצמך ממשרד התקשורתברקע פרשת הצוללות :  הצעת חוק לפיקוח פרלמנטרי על רכש ביטחונימקורבים לחקירה : " שיחות רה"מ ומוזס הוקלטו כדי להשמיען לשרה נתניהו "  
בגוף התגובה ציטט את דבריו של היועץ המשפטי לממשלה בכנס אילת : " אני שומע לעתים קולות שקוראים לי לא לעסוק בתיקים הקשורים לראש הממשלה .  זו חובתי .  כל עוד אין עילה בחוק להימנע מלעסוק בזה .  כל עוד אני בתפקיד ,  זו חובתי ".  לדבריו , " הטיפול שלי בפרשות האמורות אינו אלא קיום הוראות חוק היסוד ". 
העתירה של יניב ,  שהוגשה ב-29 בינואר באמצעות עורכי דינו ,  יובל יועז ודורון ברקת ,  דורשת שמנדלבליט יודיע כי הוא אינו יכול לטפל בתיקי ראש הממשלה  " בשל ניגוד עניינים שהוא מצוי בו נוכח נגיעתו במישרין ובעקיפין ,  במסגרת תפקידו הקודם כמזכיר הממשלה ,  בנושאים הנחקרים בתיק 2000 ".  המשיבים לעתירה ,  מנדלבליט ,  פרקליט המדינה שי ניצן ונתניהו ,  נדרשו למסור את תגובתם המקדמית לעתירה ולבקשה למתן צו ביניים עד היום .
 בעתירה נטען כי  " אביחי מנדלבליט ,  מתוקף תפקידו כמזכיר הממשלה ,  אמון גם על הקשר שבין הממשלה והחלטותיה ,  לרבות החלטות ועדת השרים ,  לבין הקואליציה וראשי סיעות הקואליציה בכנסת .  הדעת נותנת אפוא כי היועץ המשפטי היה מעורב באופן אקטיבי ואינטנסיבי בדיון שהתקיים בקרב גורמי הממשלה בהצעת החוק האמורה  ( ישראל היום ,  ג"ג )  ,  וביישום ההחלטות שהתקבלו ".  

רה"מ לבג"ץ :  הדרישה לפסול את מנדלבליט  - " תעמולה מטעמים זרים "
 נתניהו הגיש לבית המשפט העליון תגובה לעתירה שהגיש אלדד יניב נגד עיסוק היועץ המשפטי לממשלה בחקירתו . " המשך ישיר למתקפה חסרת רסן ,  קמפיין תעמולה של ממש נגד ראש ממשלה מכהן מטעמים זרים ופסולים ",  נכתב בתגובה החריפה

