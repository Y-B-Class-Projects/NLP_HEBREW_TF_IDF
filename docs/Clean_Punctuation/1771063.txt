רה"מ : " מטפלים בבעיית הפליטים ,  לא לאלימות "
 לאחר ההפגנה שנערכה אמש בת"א נגד האזרחים הזרים ,  קרא ראש הממשלה להרגעת הרוחות . " אזרחי ישראל לא יכולים לקחת את החוק לידיהם ,  לא להתלהם "
  ( צילום :  לע"מ ) 
ראש הממשלה בנימין נתניהו התייחס היום  ( רביעי )  להפגנה שנערכה אמש בתל אביב נגד האזרחים הזרים המתגוררים בשכונות דרום העיר .  ראש הממשלה אמר כי ממשלתו פועלת כדי לעצור את זרם המסתננים הבלתי חוקיים הנכנסים לישראל . " אנחנו עושים את זה על ידי הקמת גדר שלא נבנתה במשך שנים רבות ועכשיו היא מוקמת ואנחנו עושים גם פעולות אחרות ",  אמר .  
נתניהו הוסיף כי  " דבר אחד אני מבקש ואני עומד על כך - אזרחי ישראל לא יכולים לקחת את החוק לידיהם .  הם לא יכולים לעסוק לא באלימות ולא בהתלהמות .  הממשלה פועלת ,  זה תפקידנו לפתור את הבעיה ואנו נפתור אותה ,  אבל אני מבקש מכם לשמור על החוק .  אנחנו מדינה שמכבדת כל האדם באשר הוא ואנחנו נפעל לפתור את הבעיה במסגרת החוק ". 
גם דן מרידור ,  השר לענייני מודיעין ,  התייחס לבעיית הפליטים ואמר כי מדינת ישראל לא פתוחה עבור כל אדם .  לדבריו , " נוצרה בעיה קשה והפתרון שלה צריך להיות במניעת חדירתם .  אנחנו מדינה של העולם הראשון ,  המדינה היחידה שיש לה גבול יבשתי עם אפריקה .  לא נועדנו להיות ארץ לכל מי שרוצה לבוא .  רובם מחפשים כאן תנאי חיים ועבודה .  אבל מרגע שהם חיים בתוכנו עלינו לנהוג בהם בהגינות וביחס אנושי .  דווקא בגלל ההיסטוריה היהודית החובה עלינו כפולה ומכופלת .  הממשלה צריכה לעשות כל שביכולתה למנוע כניסה ולהחזיר אנשים בדרך מוסכמת למקום ממנו באו ". 
אמש הפגינו מאות מתושבי שכונת התקווה בתל אביב בכניסה ל"שוק התקווה "  בצומת הרחובות ההגנה והאצ"ל ,  נגד האזרחים הזרים המתגוררים בשכונה .  המפגינים הניפו דגלי ישראל ושלטים הקוראים להחזיר את המסתננים למדינות מוצאם .  בין היתר ,  קראו המפגינים לסלק את הזרים בכוח מבתיהם ,  ולפיטוריו של ראש הממשלה בנימין נתניהו .  להפגנה חברו גם תושבי שכונת שפירא מאזור התחנה המרכזית .
 מוקדם יותר הזהיר המוקד סיוע לעובדים זרים מפני  " גל ההסתה והאלימות שהולך וגובר כלפי זרים בשכונות ".  במוקד סיפרו כי , " בימים האחרונים ליווינו מקרה של תקיפה של נערות ממוצא אפריקאי בשכונת התקווה ,  שמצטרף להצתה של דירת הפליטים באשדוד .  אנו חוששים כי ישראל עומדת מול גל של פשעי שנאה - פשעים שהמניע היחיד שלהם הוא שנאת זרים ,  שלא מוסיפים כבוד רב למדינה שהוקמה על ידי אנשים שהיו זרים בארצותיהם ". 

רה"מ : " מטפלים בבעיית הפליטים ,  לא לאלימות "
 לאחר ההפגנה שנערכה אמש בת"א נגד האזרחים הזרים ,  קרא ראש הממשלה להרגעת הרוחות . " אזרחי ישראל לא יכולים לקחת את החוק לידיהם ,  לא להתלהם "
 
