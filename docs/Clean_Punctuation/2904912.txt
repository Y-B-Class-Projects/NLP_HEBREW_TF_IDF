בנט לפני ביקור נתניהו בארה"ב : " לא ניתן יד למחוות לפלסטינים "
 שר החינוך התייחס לפרסומים שלפיהם יציג ראש הממשלה לנשיא אובמה  " חבילת מחוות "  לפלסטינים . " אולי פעם אחת שהפלסטינים יביאו מחוות לישראל ,  כמו להפסיק לרצוח אותנו ?  "
  ( לקראת פגישת אובמה-נתניהו )  
שר החינוך ויו"ר הבית היהודי ,  נפתלי בנט ,  תקף אמש  ( ראשון )  את ראש הממשלה בנימין נתניהו ,  לאחר המראתו לארצות הברית ופגישתו עם הנשיא ברק אובמה .  זאת ,  על רקע הדיווחים בכלי התקשורת שלפיהם יציג  " חבילת מחוות "  לרשות הפלסטינית כצעד בונה אמון .
" ישראל עוברת כרגע גל טרור קשה נגד אזרחיה ,  ואני שומע שמדברים על חבילת מחוות לפלסטינים ",  מסר בנט בהודעה לעיתונות . " אולי פעם אחת שהפלסטינים יביאו מחוות לישראל .  אולי מחווה של להפסיק לרצוח אותנו או להפסיק להסית לטרור או להפסיק לשלם לטרוריסטים ".  בנט הוסיף : " אם הפלסטינים יראו שהטרור ישתלם - הטרור יגבר .  לכן אנחנו לא ניתן יד למחוות לפלסטינים בתמורה לגל הטרור ". 
לקריאה נוספת:אובמה ישאל את נתניהו :  איך תמנע מדינה דו-לאומית ? גורם בבית הלבן : " אין הצדקה להעלאה ניכרת בסיוע הביטחוני לישראל"בבית הלבן מודים :  אין סיכוי להסכם ישראלי-פלסטיני בשנה הקרובה 
קודם להודעתו של בנט התייחסו בטוויטר לפרסומים גם שני חברי כנסת ממפלגתו - ינון מגל ובצלאל סמוטריץ' . " חבילת מחוות לפלסטינים ?  על מה ?  ",  צייץ מגל בצמוד לקישור לכתבה באתר  " הארץ ".   " חבל שנתניהו ממשיך את מסורת ההתקפלות מול האלימות הערבית .  שקט זה לא יביא ".  
" חבל שאנחנו ממשיכים לשבת בממשלה שלו בלי לדרוש ולאכוף שינוי מדיניות ",  השיב לו סמוטריץ' . " בלעדינו אין ממשלה .  זה נותן לנו הרבה כוח .  הגיע הזמן שנשתמש בו ". 
בתגובה לדבריו קרא הפובליציסט ופעיל הימין המקורב למפלגה ,  שמעון ריקלין ,  לצאת מהממשלה . " הבית היהודי לא יכול לשבת בממשלה שמעוניינת להציע 'חבילת מחוות' לפלסטינים .  על זה צריך ללכת לאופוזיציה ".  סמוטריץ' ,  מנגד ,  הבהיר שפניו אינם ליציאה מהקואליציה . " ריקלין ,  אני לא מפסיק לצעוק שלא צריך ללכת לאופוזיציה !  !  הקואליציה זה אנחנו ואנחנו יכולים להשיג המון מתוך הקואליציה .  רק להפעיל מנופים ".  
אמש המריא נתניהו לארצות הברית לקראת פגישתו היום עם אובמה ,  עמו  " ישוחח על ביטחונה של ישראל ",  לשון הפוסט שפרסם בעמוד הפייסבוק שלו .  זו תהיה הפעם הראשונה ששני האישים נפגשים מאז תחילת 2015 .  שיחתם צפויה להתמקד בחבילת הסיוע הביטחוני שישראל תקבל מארצות הברית ,  ובצעדים שישראל יכולה לנקוט ,  כאמור ,  כדי להקל על הפלסטינים בעזה ובגדה המערבית .
 בנושא החבילה הביטחונית מתקיימים מזה כמה שבועות מגעים אינטנסיביים בין בכירים ישראלים ואמריקנים .  ישראל מוטרדת מכך שהאמריקנים הסכימו להעביר שורה של מערכות נשק איכותיות למדינות המפרץ ,  כפיצוי על הסכם הגרעין עם איראן שהמדינות הללו התנגדו לו .  נתניהו יבקש מאובמה  " פיצוי "  לישראל לא רק בגלל ההסכם עצמו ,  אלא גם כקונטרה ל"פיצוי "  שקיבלו המדינות הערביות במפרץ ,  כך שהיתרון הצבאי המובהק של ישראל באזור לא יעורער .
 לפניות לכתב עמרי נחמיאס :  omri_n@walla.net.il
 ( עדכון ראשון :  20:21 )  

בנט לפני ביקור נתניהו בארה"ב : " לא ניתן יד למחוות לפלסטינים "
 שר החינוך התייחס לפרסומים שלפיהם יציג ראש הממשלה לנשיא אובמה  " חבילת מחוות "  לפלסטינים . " אולי פעם אחת שהפלסטינים יביאו מחוות לישראל ,  כמו להפסיק לרצוח אותנו ?  "
 
