 " האמריקאים ביקשו לשמור על עמימות "
 בסיום פגישתם של רה"מ נתניהו ונשיא ארה"ב ברק אובמה ,  הודיע דובר מטעם הבית הלבן כי אובמה אישר בפגישה את מחוייבותו לישראל .  התדרוכים המתוכננים לעיתונות בוטלו
 ( הערוץ הראשון )  
" האמריקאים דרשו לשמור על עמימות של נושאי השיחה בין שני המנהיגים ועל כן בוטלו תדריכים שתוכננו בצד הישראלי ובצד האמריקאי ",  כך אמר הבוקר  ( שלישי )  שר ההסברה והתפוצות יולי אדלשטיין שנמצא בארצות הברית יחד עם ראש הממשלה בנימין נתניהו .  בראיון לגלי צה"ל הוסיף אדלשטיין כי אובמה לא דרש מנתניהו להקפיא את הבנייה בהתנחלויות וציין כי השניים דנו באיום הגרעין האירני .
 בסיום פגישתם של נשיא ארה"ב ברק אובמה וראש הממשלה בנימין נתניהו הלילה בוושינגטון הכריז אובמה ,  בהודעה רשמית של הבית הלבן ,  כי הוא אישר בפגישה את מחויבותו החזקה לביטחונה של ישראל .  בהודעה הרשמית נאמר גם כי שני המנהיגים דנו בקידום תהליך השלום במזרח התיכון ,  אירן וסוגיות ביטחוניות נוספות .  הפגישה נמשכה כשעה וחצי והייתה ארוכה מהצפוי .  דובר לשכת נתניהו סירב להגיב על הפגישה וכמו כן ,  בוטל תדרוך הכתבים שהיה אמור להיערך לאחר הפגישה .
 גורם ישראלי בכיר אמר טרם הפגישה כי נתניהו מתכנן להעביר מסר לנשיא אובמה ,  בפגישתם בבית הלבן ,  לפיו ישראל תהיה מוכנה להיות נדיבה בכל הנוגע לריסון ההתנחלויות בגדה המערבית .  עוד הוסיף נתניהו כי ישראל רצינית בכוונתה להגיע להסכם שלום עם הפלסטינים .
 ראש הממשלה נאם הערב בעצרת הכללית של הקהילות היהודיות ,  הנערכת בוושינגטון .  נתניהו אמר כי  " אין לנו זמן לבזבז .  עלינו לנוע לעבר השלום בדחיפות .  מטרתי היא להשיג בקרוב שלום קבע בין ישראל לפלסטינים .  אבל לשם כך עלינו לפתוח במו"מ ,  במקום לנהל מו"מ על תחילת המו"מ .  בואו נתקדם עם זה .  בואו נזוז ".  נתניהו פנה בנאומו לאבו מאזן והצהיר : " אני אומר היום למחמוד עבאס ,  מנהיג הרשות הפלסטינית .  בוא ננצל את הרגע ונגיע להסכם היסטורי .  בוא נפתח מיד בשיחות ".   
" אני מאמין שהשלום אפשרי ",  אמר ראש הממשלה , " ואני מאמין בכך כי אני יודע כמה מחויבים האנשים בישראל לשלום וכמה אני מחויב להשיג שלום .  אבל אנחנו זקוקים לשותף .  אנחנו זקוקים לשותף פלסטיני שיהיה מוכן ליטול את הסיכונים לעשות שלום כפי שאנחנו מוכנים .  אני מאמין שעם מנהיגות אמיצה ורצון טוב בשני הצדדים ,  ותמיכה מתמשכת של ארצות הברית ,  השלום יכול להפוך למציאות ".  בשעה הקרובה ייפגשו ראש הממשלה נתניהו ונשיא ארה"ב ברק אובמה בבית הלבן .

" האמריקאים ביקשו לשמור על עמימות "
 בסיום פגישתם של רה"מ נתניהו ונשיא ארה"ב ברק אובמה ,  הודיע דובר מטעם הבית הלבן כי אובמה אישר בפגישה את מחוייבותו לישראל .  התדרוכים המתוכננים לעיתונות בוטלו

