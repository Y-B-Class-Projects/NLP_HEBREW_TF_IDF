חרף ניסיונות ההרגעה של נתניהו :  ההקפאה ניצבת בפתח ? 
ראש הממשלה ניסה להרגיע את שרי הליכוד שלא תהיה הקפאה ,  אבל לא כולם השתכנעו .  בצד הפלסטיני ,  שר לשעבר אומר לוואלה !  כי  " הפלסטינים צריכים לראות שהם ירוויחו מהמשך השיחות "
  ( נתניהו בפתח ישיבת הממשלה ,  אתמול )  
ראש הממשלה ,  בנימין נתניהו ,  הגיע אתמול  ( ראשון )  לישיבת שרי הליכוד עם יעד ברור :  לנסות להרגיע את התסיסה במפלגה ,  על רקע הפרסומים לגבי הקפאת הבנייה בשטחים .  בשבוע שעבר דווח כי הפלסטינים דורשים הקפאת בנייה כתנאי להארכת המשא ומתן ,  ואילו האמריקנים מצדם שוקלים כיצד להוציא זאת לפועל .  חברי הכנסת וסגני השרים של הליכוד מיהרו לפרסם עצומה פומבית בה הם קוראים לראש הממשלה לדחות על הסף את הדרישה .  שרי הליכוד לעומתם ,  שמרו על שתיקה .  הם חיכו לשמוע מה יגיד ראש הממשלה בישיבה .
 נתניהו ידע שיישאל על כך ,  וניסה להרגיע . " יש תביעות מאתנו מכאן ועד להודעה חדשה ",  הוא התוודה באוזני השרים ,  אבל מיהר להוסיף כי  " מול הלחצים האלה ,  אני דואג לאינטרסים הלאומיים שלנו בתבונה ובנחישות .  אני אמשיך לעשות כל מה שצריך כדי לחזק את מעמדה של מדינת ישראל ולשמור על ההתיישבות ".  לא כל השרים הבינו את דבריו באותו האופן ,  והם ודאי לא נרגעו .  האמירה  " כל מה שצריך כדי לחזק את מעמדה של ישראל ולשמור על ההתיישבות ",  משמעה שלא תהיה הקפאה בשום פנים ואופן ,  או שאולי תהיה הקפאה חלקית וזמנית ,  כדי לאפשר לישראל לחזק את מעמדה הבינלאומי ולהדק אחיזה בגושי ההתיישבות ?  
תהליך השלום - כותרות אחרונות:שיחת פיוס :  בנט נפגש עם נשיא הפרלמנט האירופיקרי מפתיע : " לא בטוח שמתנחלים יפונו במסגרת הסכם"לבני :  בלי הסדר מדיני - סוף הציונות והמדינה היהודית 
כך או כך ,  בחוגי הימין בליכוד משוכנעים שהפור כבר נפל ,  ועכשיו זה רק עניין של זמן עד שתהיה הקפאה ,  כלומר  עד שנתניהו ואבו מאזן יקבלו את המסמך של קרי .  ייתכן שהם צודקים .  בשבוע שעבר אמר לוואלה !  חדשות גורם בכיר שמעורב בשיחות עם הפלסטינים כי  " ישנה הבנה שאם ישראל תמשיך לבנות בהתנחלויות אחרי הסכם המסגרת ,  במיוחד במקומות 'פרובוקטיביים' ,  תהיה בעיה ".  
אותו גורם העריך ,  עם זאת ,  שהקפאת הבנייה לא תהיה  " מוצהרת "  כמו בסיבוב השיחות הקודם ,  אז הוצא צו רשמי של אלוף פיקוד המרכז בנושא .  האמריקנים עשויים להסתפק הפעם בפחות מכך ,  כלומר בעצירה לא מוצהרת של מכרזי בנייה .  זו פשרה שגם הפלסטינים יכולים לחיות אתה  ואולי גם שרי הליכוד .  
יותר מנתניהו ,  מי שיכול למנוע את הקפאת הבנייה המדוברת הוא יו"ר הרשות הפלסטינית ,  אבו מאזן .  תשובה שלילית שלו למסמך קרי ,  תוך העדפת המסלול החד-צדדי  ( פנייה לגופי האו"ם )  על פני המשך המשא ומתן ,  תוריד מישראל חלק מהלחץ .  
ח"כ אחמד טיבי דיווח הערב בחשבון הטוויטר שלו שאחרי שתי הפגישות שנערכו בשבוע שעבר בין קרי לבין אבו מאזן , " לא רק שהפער בעמדות לא צומצם  הוא גבר .  קרי מתחשב בקואליציה של נתניהו על חשבון הפלסטינים ".  אם הדברים הללו נכונים ,  אולי הסערה בימין סביב ההקפאה תתברר כמיותרת .  ללא הסכם מסגרת ,  לא תהיה גם הקפאה .
 בצד הפלסטיני ישנם כמובן גם מי שחולקים על ההערכה הפסימית של טיבי .  השר לשעבר לענייני אסירים ברשות הפלסטינית ,  אשרף אל-עג'רמי ,  הגיע אתמול לתל אביב כדי להשתתף בישיבה של הנהלת מרצ .  בשיחה עם וואלה !  חדשות הוא העריך שאבו מאזן יעדיף לומר לקרי  " כן ,  אבל ",  ולא לסרב באופן מוחלט ליוזמה האמריקנית . " אבו מאזן רוצה להמשיך במשא ומתן  אבל רק אם יתברר שיש פרטנר למשא ומתן משמעותי ",  הסביר אל-עג'רמי . " העמדות הנוכחיות של ישראל ,  שדורשת לספח 10% מהשטחים ולא מוכנה לדון בירושלים ,  לא מעידות על רצינות ".  
אל-עג'רמי משוכנע שעל מנת לשכנע את הפלסטינים להסכים להארכת השיחות ,  יידרשו צעדים מעשיים  החל מהקפאת בנייה ועד להעברת אזורים ריקים בשטח C לשליטת הרשות הפלסטינית ,  לצורך פיתוח כלכלי . " הציבור הפלסטיני ירצה לראות שהוא מרוויח משהו מהמשך המשא ומתן ",  אמר .  אל-עג'רמי הזהיר גם מהסכנה של כישלון יוזמת קרי : " כל מדינות העולם הערבי עוברות מהפכות שמשפיעות על הצעירים הפלסטינים .  לכן ,  אם התהליך של קרי ייכשל ,  בסופו של דבר יקרה פיצוץ ".  
כל הדיון בהקפאה הוא תיאורטי לחלוטין כל עוד אין הסכמה של שני הצדדים למסמך קרי ,  אבל אחרי שבעה חודשים של משא ומתן ,  אפשר להעריך בזהירות שיימצא פתרון  " מינימליסטי "  שיתאים לשני המנהיגים .  אם ההקפאה לא תהיה מוצהרת ,  אבל ישראל גם לא תצהיר על בנייה חדשה ,  נתניהו יוכל לטעון שאין הקפאה ואבו מאזן יוכל להתגאות שדווקא יש .  מכיוון שהשניים בכל מקרה לא משוחחים זה עם זה ,  הם אפילו לא יצטרכו להתווכח מי צודק .  בתסריט כזה המשא ומתן יימשך ,  ואתו גם  " משחק ההאשמות "  ששניהם מנהלים מול קרי .
 לפניות לכתב אמיר תיבון :  amir.tibon@walla.co.il
 ( עדכון ראשון :  23:50 )  

חרף ניסיונות ההרגעה של נתניהו :  ההקפאה ניצבת בפתח ? 
ראש הממשלה ניסה להרגיע את שרי הליכוד שלא תהיה הקפאה ,  אבל לא כולם השתכנעו .  בצד הפלסטיני ,  שר לשעבר אומר לוואלה !  כי  " הפלסטינים צריכים לראות שהם ירוויחו מהמשך השיחות "
 
