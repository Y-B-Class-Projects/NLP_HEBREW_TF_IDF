 " שיא חדש ביחסים ":  נשיא ברזיל הגיע לביקור ראשון בישראל
אחרי פגישתם בריו דה ז'נרו לפני שלושה חודשים ,  בולסונארו התקבל על ידי נתניהו בנתב"ג ואמר בעברית : " אני אוהב אתכם ".  הביקור מתקיים על רקע האפשרות שהוא יודיע על העברת השגרירות לירושלים .  נתניהו : " התרשמתי מהאמונה העמוקה שלך במורשת המשותפת שלנו "
 נשיא ברזיל ז'איר בולסונארו נחת היום  ( ראשון )  לביקור ראשון בישראל ,  בפעם הראשונה בתולדות המדינה .  הביקור מתקיים על רקע האפשרות שהוא יודיע על העברת השגרירות לירושלים או יכריז על פתיחת נציגות רשמית .  שלושה חודשים אחרי שנפגש איתו בריו דה ז'נרו ,  ראש הממשלה בנימין נתניהו קיבל אותו בנתב"ג ובשעות הערב המנהיגים ישתתפו באירוע חתימה על הסכמים בילטרליים ,  ייפגשו בלשכת נתניהו בירושלים וימסרו הצהרה משותפת במעון ראש הממשלה .
" ידידי הנשיא ,  אנחנו עושים היסטוריה ",  אמר נתניהו בנתב"ג . " כשנכנסת לתפקידך פתנו עידן חדש ביחסי ברזיל-ישראל .  והנה אחרי שלושה חודשים בלבד בביקור הראשון שלך מחוץ ליבשת אמריקה אתה מגיע לישראל ומביא את היחסים בינינו לשיא חדש .  באת עם משלחת מכובדת ".  
נתניהו הוסיף כי בביקורו בברזיל הוא התרשם מ"האמונה העמוקה שלך של רעייתך ושל בניך במורשת המשותפת שלנו ".  עוד הוסיף ראש הממשלה : " התרשמתי בצורה בלתי רגילה מהאהדה - לבני יאיר אני אומר :  מהאהבה - של העם הברזילאי לישראל .  אני בטוח שכמו שאני ראיתי את האהדה הגדולה ,  בישראל אתה תפגוש כאן את האהדה הגדולה לברזיל .  ברוך הבא ידידי הנשיא ,  ברוכים הבאים לכל חברי המשלחת ,  ברוכים הבאים למדינת ישראל ".  עוד אמר ראש הממשלה : " אני עומד על כך שהכדורגלן הגדול ביותר בכל הזמנים הוא פלה ". 
עוד בוואלה !  NEWS:שקט ייענה בנמנום :  בחמאס למדו את תוכנית ההפעלה של נתניהובמערב קוראים לחרם על ברוניי : " מכניסים כסף לכיסים של סוקלי הומואים"נשיאה ראשונה : " ארין ברוקוביץ' "  של סלובקיה ניצחה את הפופוליסטים 
בולסונארו אמר בפתח דבריו  " אני אוהב אתכם "  בעברית .  עוד בטרם נכנס לתפקידו ,  הנשיא הטרי הכריז על כוונתו להעביר את שגרירות ארצו לירושלים כפי שהתחייב בקמפיין הבחירות שהוביל .  גם נתניהו טען כי בולסונארו אמר לו שיעביר את השגרירות לירושלים ו"הוא אמר שזו לא שאלה של 'אם' אלא שאלה של 'מתי' ".  עם זאת ,  מאז הביעו גורמים בממשלתו של בולסונארו התנגדות למהלך .
 בפגישתם הקודמת ,  שהתקיימה בביקור בברזיל לפני שלושה חודשים ,  סיכמו נתניהו ובולסונארו על הידוק שיתופי הפעולה בין המדינות בתחומי הכלכלה ,  הביטחון ,  ניהול מערכות המים ,  החקלאות ,  הטכנולוגיה ותחומים נוספים .  נתניהו ,  שהפך לראש הממשלה הישראלי הראשון שמבקר במדינה הגדולה ביותר באמריקה הלטינית ,  קיבל מידי בולסונארו את העיטור הלאומי הגבוה והחשוב ביותר שניתן לאורח רם מעלה .
  ( עדכון ראשון :  10:09 )   

" שיא חדש ביחסים ":  נשיא ברזיל הגיע לביקור ראשון בישראל
אחרי פגישתם בריו דה ז'נרו לפני שלושה חודשים ,  בולסונארו התקבל על ידי נתניהו בנתב"ג ואמר בעברית : " אני אוהב אתכם ".  הביקור מתקיים על רקע האפשרות שהוא יודיע על העברת השגרירות לירושלים .  נתניהו : " התרשמתי מהאמונה העמוקה שלך במורשת המשותפת שלנו "
 
