נתניהו בביקור נדיר במזנון לצד עיתונאים : " הממשלה מחזיקה מצוין "
 ראש הממשלה הגיע למזנון הכנסת לראשונה מאז 2013 ,  לחץ ידיים וענה על שאלות עיתונאים .  במענה לשאלת וואלה !  NEWS על חוזק קואליציית ה-61 ,  השיב : " כל ח"כ יודע שברגע שהוא עושה חור בסירה כולם טובעים ".  על הפריימריז בארה"ב : " יש מספיק בעיות כאן "
 יושבי מזנון הכנסת הופתעו לראות אתמול  ( שני )  את ראש הממשלה בנימין נתניהו צועד פנימה באופן לא שגרתי ,  מצטלם ולוחץ ידיים עם עובדי המשכן ,  עיתונאים ופעילים פוליטיים .  ביקורי נתניהו במזנון נדירים ,  והוא בדרך כלל נמנע מהם .  הפעם האחרונה שבה ביקר במזנון הייתה בשנת 2013 ,  בתקופת הכנסת ה-19 .  
במהלך הישיבה צירף ראש הממשלה עיתונאים לשולחנו והשיב לשאלותיהם .  לשאלת וואלה !  NEWS אם הוא מוטרד מההצבעה הצפויה על מינויו לשר הכלכלה ,  השיב נתניהו ,  המחזיק כבר בשלושה תיקי שר ,  כי הוא אינו מוטרד כלל .  לאחר מכן הצביע על עצמו ואמר : " התייעצתי על זה עם השרים ".  
לשאלה נוספת של וואלה !  NEWS לגבי האפשרויות להרחבת הממשלה ואם ממשלת 61 חברי כנסת תוכל להחזיק לאורך זמן ,  ענה ראש הממשלה : " הממשלה יציבה מאוד ומחזיקה מצוין ,  כיוון שכל ח"כ יודע שברגע שהוא עושה חור בסירה כולם טובעים .  יכול להיות שלאחרים יהיו גלגלי הצלה אבל לזה שיטביע לא יהיה כלום ".  נתניהו רמז על הגורל הפוליטי הצפוי למי שיפיל את הממשלה מתוך שורותיה .  
עוד בוואלה !  NEWS:ראש מועצת אשכול :  בצה"ל לא מצאו עד כה מנהרה מתחת ליישוביםליצמן וגבאי נועדו עם עורכי מחקר הזיהום בחיפה : " הממצאים לא סופיים "  
שאלה אחרת שהופנתה אליו עסקה בתחזיות שהשמיעו חברי הכנסת יאיר לפיד  ( יש עתיד )  ואביגדור ליברמן  ( ישראל ביתנו )  ,  לפיהן בקרוב תתפרק הקואליציה .  על כך אמר נתניהו כי  " מדובר במשאלות לב ".  לדבריו , " אמרו גם שלא יעבור תקציב ב-2015 ".  הוא הוסיף : " אני מציע להביט בהסכמים הקואליציוניים ,  שבהם נכתב כי התקציב הבא יהיה דו-שנתי ".  
בכך הפנה נתניהו את העיתונאים לוויכוח שמתנהל מאחורי הקלעים בשבועות האחרונים בין ראש הממשלה לשר האוצר משה כחלון בארבע עיניים ,  ושעליו השניים טרם הגיעו להסכמות .  בעוד נתניהו היה מעוניין להעביר תקציב דו-שנתי שיבטיח את קיומה של הממשלה עד שנת 2019 ,  כחלון אינו ממהר להעניק לראש הממשלה הישג זה ובין השניים שוררת מתיחות מסוימת סביב הסוגיה הזו .  
שאלה אחרת שהופנתה לראש הממשלה עסקה בפתיחת עונת הפריימריז בארה"ב .  לשאלה מי להערכתו ינצח בפריימריז באיווה ,  השיב נתניהו בהומור : " יש לי מספיק בעיות משלי כאן ".  הוא הוסיף כי  " אין הרבה אנשים שמכירים את ארצות הברית טוב ממני ,  ובכל זאת מוקדם מדי להעריך .  כל המומחים שמתיימרים כעת לנבא מי ינצח זה לא רציני ". 
 ( עדכון ראשון :  22:43 )  

נתניהו בביקור נדיר במזנון לצד עיתונאים : " הממשלה מחזיקה מצוין "
 ראש הממשלה הגיע למזנון הכנסת לראשונה מאז 2013 ,  לחץ ידיים וענה על שאלות עיתונאים .  במענה לשאלת וואלה !  NEWS על חוזק קואליציית ה-61 ,  השיב : " כל ח"כ יודע שברגע שהוא עושה חור בסירה כולם טובעים ".  על הפריימריז בארה"ב : " יש מספיק בעיות כאן "
 
