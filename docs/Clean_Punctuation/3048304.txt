 " רעייתי שולטת באבטחה ?  הזוי ":  ראש הממשלה על דוכן העדים
נתניהו ורעייתו שרה העידו בבית משפט השלום בתל אביב בתביעת הדיבה שהגישו נגד העיתונאי יגאל סרנה ,  שכתב פוסט בפייסבוק על מריבה לכאורה ביניהם .  רה"מ : " כל מה שנאמר הוא שקר מוחלט ".  שרה נתניהו : " עיתונאים מזהים שאני החוליה החלשה "
 ראש הממשלה בנימין נתניהו ורעייתו שרה העידו היום  ( שלישי )  בבית משפט השלום בתל אביב בתביעת הדיבה שהגישו נגד העיתונאי יגאל סרנה .  את התביעה הגישו בעקבות פוסט שכתב סרנה בפייסבוק ,  לפיו שרה נתניהו הורתה לבעלה לרדת ממכוניתם המשותפת בעת שנסעו בכביש 1 .  בכתב התביעה דרשו השניים מסרנה פיצוי בגובה 279 אלף שקלים בגין הוצאת לשון הרע .  עד שכנסו לאולם בית המשפט שהו בית הזוג נתניהו בחדר צדדי .  
בפוסט שבגינו נתבע סרנה ,  הוא תיאר מקרה שבו נעצרה שיירת ראש הממשלה ונתניהו עצמו הוצא מאחד מכלי הרכב לאחר ,  לכאורה ,  ויכוח שהתלהט בינו לבין רעייתו . " כשבלילה נעצרת שיירת ראש הממשלה הכבדה ,  ארבעה רכבים שחורים ועוד ועוד מאבטחים ומגנים ורכבים ונפלט ממנה בחושך אל כביש 1 בצעקות גבר לא צעיר שהוא עילת הכל ,  כי אישה אחת לא רוצה שיישאר אתה באוטו ושמה ללעג את כל האבטחה ובעצם את כל המדינה .  זה חלק מהחיים ",  כתב סרנה .
 נתניהו עלה להעיד ונחקר על ידי עורך הדין אביגדור פלדמן ,  מטעמו של סרנה .  פלדמן שאל את ראש הממשלה אם הוא מקפיד על דיווחי אמת בפייסבוק ,  ונתניהו השיב כי הוא משתדל לעשות זאת .  עו"ד שאל מדוע כינה את יעקוב אבו אל-קיעאן ,  שנהרג במהומות באום אל-חיראן ,  רוצח ,  ונתניהו אמר כי  " הנושא עדיין נמצא בחקירה .  אם יימצא שלא מדובר באמת ,  אני אתנצל ".  
עוד בוואלה !  NEWS:בכיר בהנהלת בתי המשפט חשוד בהדלפת מסמך חסוי - המשטרה הסתירה חקירתולא צד בעניין :  שרה נתניהו לא תוכל לערער על הפיצויים למני נפתלי 
על דבריו של סרנה אמר כי  " מה שהגדיש את הסאה ,  היא שהוא קבע שהיה כאן מקרה  שלא היה ולא נברא .  כל מה שהוא אמר הוא שקר מוחלט ".  נתניהו המשיך ואמר כי סרנה טען כי  " רעייתי שולטת באבטחה של מדינת ישראל ,  הזוי ". 
עם תום עדותו הקצרה של ראש הממשלה עלתה רעייתו שרה להעיד ,  ואמרה כי  " בעבר תבעתי ,  ואני אתבע - בשביל צדק .  כל מה שנאמר עלי זה שקרים מרושעים ".  לדבריה , " עיתונאים ממשיכים כי הם מזהים שאני החוליה החלשה ,  וזו הדרך שלהם להפיל את ראש הממשלה ". 
נתניהו אמרה כי סרנה ייחס לה  " כוונות זדון ,  שאני שולטת בשב"כ .  אין מצב שראש ממשלה ייזרק משיירתו ,  היא שלו - לא שלי .  יש לי כוחות על ?  הלוואי והייתי יכולה להעלים את כל הזבל והשקרים שנכתבו עליי ". 
עורך הדין יוסי כהן ,  המייצג את בני הזוג נתניהו ,  תקף את סרנה בדיון ואמר לו כי  " מטרתך היא שנתניהו לא יהיה ראש ממשלה ".  בתגובה אמר סרנה כי ביקורת אין מטרתה לפגוע , " אלא להזיז אותו בהליך דמוקרטי ".  
במהלך הדיון הטיח עו"ד כהן בסרנה כי לא הצליב מקורות עיתונאיים על מנת לאמת את הסיפור ,  וסרנה ענה בתגובה כי  " אני עיתונאי 35 שנה ,  הכול בתוכי .  אני יודע להבחין בין שקר לאמת ". 
ראש הממשלה אמר בצאתו מהדיון בבית המשפט כי הוא  " מכבד את חופש הביטוי ,  אבל חופש הביטוי איננו חופש השיסוי .  בדמוקרטיה הישראלית גם לראש הממשלה ,  לרעייתו ולמשפחתו שמורה הזכות ,  כמו לכל אזרח ,  להגן על עצמנו מפני לשון הרע .  במיוחד כאשר מדובר בשקר מרושע שלא היה ולא נברא ".  עורך דין כהן אמר כי  " הוכחנו שמה שפרסם סרנה היה דברי בלע שלא קרו מעולם .  עדות ראש הממשלה ורעייתו הייתה אמינה ובתום לב ". 
עו"ד ליאור אפשטיין מסר מטעם סרנה כי  " הליך משפטי אזרחי הוא מפגש בין זכויות :  לתובעים יש זכות לשמם ופרטיותם ולציבור זכות דיבור .  היחס בין הזכויות צריך להיות מוכרע על ידי בית המשפט .  היינו בבית המשפט ,  שאלנו את השאלות שאנחנו צריכים לשאול ובית המשפט יכריע .  ויתרנו על עדות ראש השב"כ בשל המגבלה שהטילו עליו והליך הזימון היה מורכב .  לא היה תורם לצד שלנו ולא מזיק לצד שלנו ".  
בכתב ההגנה שהגיש סרנה באמצעות עורכי אפשטיין ופלדמן ,  טען כי  " בפייסבוק יש כר נרחב לתיאוריות קונספירציה ,  לדמיון יוצר ,  למשלים ומהתלות שנועדו להדגיש נקודת מבט ביקורתית חריפה ,  שלעתים מתחפשת למהתלה ספרותית ".  
לגבי הסטטוס שפרסם ,  כתב סרנה כי  " בעיקרו הפרסום הוא אמת וכי אם יש בו פרטים לא מדויקים הרי שהם נבלעים באמת הכללית של הפרסום ,  וכי גרעינו הקשה של הסיפור הוא אמת ,  בין אם התרחש בפרטי פרטים באופן המתואר בפרסום או בפרטים דומים לו ". 
לטענתו של סרנה ,  הרשת החברתית מתירה פרסום פחות מוקפד ומרוסן מן העיתונות המסורתית . " האירוניה העצמית של הרשת החברתית ומעמדה כעיתונות פוחזת במקצת המטילה ספק בכל ,  ולוקחת עצמה לא לגמרי ברצינות ,  מתירה כתיבה מסוג פרודיה ומשל ",  כתב בהגנתו . " קוראי פוסטים בפייסבוק אינם מתייחסים ברצינות תהומית לכל מה שמתפרסם שם ".  
" יש לשפוט את הפרסום על פי כללים אלה ",  נכתב בכתב ההגנה , " שמכוחם ניתן לראות בפרסום דנן גם משל ,  היפרבולה ,  הגזמה ,  הגחכה ולא בהכרח שיקוף מדויק של מציאות ריאלית ,  אלא של מציאות אפשרית ". 
למרות ניסיונות הזוג נתניהו להימנע מלהגיע לבית המשפט ואף לדחות את הדיון ,  השופט בתיק עזריה אלקלעי סירב לבקשותיהם .  זאת נימק בכך שזמנו של בית המשפט ,  יקר ואם השניים הגישו תביעה והם אלה שלקחו את התיק לבית הדין  הרי שעליהם לבוא ולהעיד .  
 ( עדכון ראשון :  6:30 )   

" רעייתי שולטת באבטחה ?  הזוי ":  ראש הממשלה על דוכן העדים
נתניהו ורעייתו שרה העידו בבית משפט השלום בתל אביב בתביעת הדיבה שהגישו נגד העיתונאי יגאל סרנה ,  שכתב פוסט בפייסבוק על מריבה לכאורה ביניהם .  רה"מ : " כל מה שנאמר הוא שקר מוחלט ".  שרה נתניהו : " עיתונאים מזהים שאני החוליה החלשה "
 
