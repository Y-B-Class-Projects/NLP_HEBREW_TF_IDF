צה"ל :  סוללה רביעית של  " כיפת ברזל "  תיפרש בתוך שבועות
סוללה רביעית של מערכת ההגנה האווירית תיפרש בשבועות הקרובים ,  אך בשלב זה לא ידוע היכן .  בכל הישובים 7-40 ק"מ לא ילמדו מחר ,  לרבות באר שבע ,  אשדוד ,  קריית גת ויבנה
 ( צילום :  שי מכלוף ,  גדעון צנטנר ,  שלומי גבאי ודובר צה"ל ,  רויטרס ;  עריכה :  יותם בן-דוד ;  קריינות :  אביב אברמוביץ' )  
רוכבים על ההצלחה :  מפקד כנף ההגנה האקטיבית במערך ההגנה האווירית של צה"ל ,  אלוף-משנה צביקה חיימוביץ' ,  הודיע הערב  ( ראשון )  כי בעוד מספר שבועות תיפרש הסוללה הרביעית של מערכת  " כיפת ברזל ".  עם זאת ,  חיימוביץ' לא חשף את המיקום המתוכנן של פרישת הסוללה . " בעוד מספר שבועות נפרוש סוללה רביעית של כיפת ברזל .  בשלב זה אנחנו כבר מתאמנים עליה ".  עוד אמר אל"מ חיימוביץ' כי  " אנחנו מרוצים מאוד מההישגים של הסוללות ,  אולם אין הגנה של מאה אחוז .  הגנה גבוהה תבוא אך ורק בשילוב הגנה פסיבית והישמעות להנחיות פיקוד העורף .  אין ספק שעוד מערכות יהפכו את ההגנה לטובה יותר ".  חיימוביץ' ציין עוד כי החל משעות הבוקר ,  רשמו סוללות  " כיפת ברזל "  עד כה 11 יירוטים מוצלחים .  
למרות שביעות הרצון מהמערכת ,  ראשי הרשויות ופיקוד העורף לא רוצים לקחת סיכון ,  ולאחר פגיעת רקטת גראד בבית ספר בבאר-שבע ,  החליט הרמטכ"ל בני גנץ לאשר את המלצת פיקוד העורף לבטל מחר את הלימודים ביישובים שבמרחק 7-40 קילומטרים מרצועת עזה .  בין היתר ,  מדובר ביישובים יבנה ,  קריית גת ,  גדרה ,  קריית מלאכי ואשדוד .
" נכה בכל מי שמתכנן לפגוע בנו ,  בכל מי שמנסה לפגוע בנו ,  ובכל מי שפוגע בנו בפועל "   כך אמר ראש הממשלה ,  בנימין נתניהו ,  בביקור שערך בדרום הארץ ,  לנוכח ההסלמה בדרום ,  ובפני פורום ראשי הרשויות באזור .  במפגש ,  שנערך בעיריית אשדוד ,  סיפר נתניהו כי ביקר בסוללת  " כיפת ברזל "  הפרושה באזור העיר ,  והתרשם מאוד מהחיילים ש"מבצעים את עבודתם בצורה טובה מאוד ".  נתניהו הוסיף בביקורו כי  " צה"ל מנחית מכות קשות מאוד על ארגוני הטרור ",  והבטיח לתושבים : " נמשיך לשפר את כושר ההגנה שלנו .  אין באפשרותנו ליצור הגנה הרמטית ,  ולכן אני קורא לתושבים לנהוג לפי ההוראות של פיקוד העורף .  אני חושב שהשילוב המנצח הוא כושר ההתקפה ,  כושר ההגנה ,  והחוסן האזרחי ".  
שר הביטחון ,  אהוד ברק ,  קיים הערב הערכת מצב במשרדו בקריה בתל-אביב ,  בהשתתפות הרמטכ"ל ,  ונציגי קהיליית המודיעין .  לפני הישיבה אמר ברק כי  " צה"ל יכה קשות בכל מי שינסה לפגוע באזרחי ישראל ובכל מי שינסה לפעול נגד מדינת ישראל .  אני רוצה להביע שוב הערכה לפעילות צה"ל ,  השב"כ ,  ראשי הערים ואנשיהם ולציין שוב את ההצלחה הגדולה של 'כיפת ברזל' ביירוט הרקטות שנורו לעבר ערי ישראל בשלושת הימים האחרונים .  הסבב הנוכחי עלול להתארך ונדרשת סבלנות ".  
במשטרה סיכמו את כמות הנפילות ברחבי הארץ עד כה .  בסך הכל רשמו במשטרה 140 נפילות ב-48 השעות האחרונות ,  כ-30 מהן נפלו בשטח הרשות הפלסטינית .  במסגרת הערכות מצב שקיים מפקד מחוז הדרום במשטרה ,  ניצב יוסי פריינטי ,  הועלתה ההערכה שההסלמה תימשך עוד מספר ימים .  על כן יתוגבר המחוז ב-150 שוטרים ביום ,  ובסך הכל נמצאים כעת במחוז 800 שוטרים .  
מוקדם יותר התפוצצו שתי רקטות גראד ששוגרו מרצועת עזה בלב שכונות מגורים בבאר שבע .  רקטה אחת נפלה בלב בית ספר בעיר ,  שהודות להוראת פיקוד העורף והעירייה היה ריק מאדם .  צוותי מגן דוד אדום טיפלו במספר נפגעי חרדה ,  ומלבדם ,  לא היו נפגעים נוספים .  רקטה אחרת פגעה בכלי רכב חונה ,  ואישה הרה לקתה בחרדה .  צוותי מגן דוד אדום טיפלו בה במקום .  רקטה שלישית נפלה בשטח פתוח .  טרם להתפוצצות הרקטות ,  נשמעה באזור אזעקה עולה ויורדת .
" הבת שלי קראה לי זמן קצר אחרי הצפירה ,  הגעתי מהר ,  ראיתי שהבית שלנו חטף רסיסים ",  סיפר דייר באחד הבתים שנפגעו מרסיסי רקטה .  בבית מול ,  שבו מתגוררים הוריו של הזמר עמיר בניון ,  גם כן נגרם נזק רב ,  אך לא היו נפגעים . " אנחנו היינו כאן ,  נכנסנו לממ"ד ,  לא הספקנו כמעט לסגור את הדלת ושמענו את הבום .  כל הבית רעד וכשיצאנו ראינו את ההרס ".  דייר אחר בבית אמר כי הוא מצפה שצה"ל יפעל כדי לחסל את הירי בתקיפות : " אפשר להמשיך לחיות כך ,  אבל הממשלה צריכה לתת פקודות לצבא כדי להפסיק את הירי ". 
מפקד תחנת משטרת באר-שבע ,  סגן-ניצב תומר בדש ,  אמר כי התנהלות התושבים היום מוכיחה שהם למדו מהניסיון : " אם היו אנשים מחוץ לבתים בזמן שהתפוצצה רקטה ,  היו כאן הרבה מאוד פצועים .  אנשים למדו שצריך להיות בתוך הבתים ובתוך המרחבים המוגנים ,  וזו בהחלט הוראה מצילת חיים ",  אמר .  
הסלמה בדרום - כותרות אחרונות2 גראדים בלב באר-שבע :  אחד פגע בבית ספר ,  אחר ברכבצפו בכיפת ברזל מיירטת רקטה - מהשיגור עד הפגיעההירי לדרום ממשיך הבוקר ;  200 אלף תלמידים בביתלא ממהרים לרגיעה :  כיפת ברזל שינתה את החוקים 

צה"ל :  סוללה רביעית של  " כיפת ברזל "  תיפרש בתוך שבועות
סוללה רביעית של מערכת ההגנה האווירית תיפרש בשבועות הקרובים ,  אך בשלב זה לא ידוע היכן .  בכל הישובים 7-40 ק"מ לא ילמדו מחר ,  לרבות באר שבע ,  אשדוד ,  קריית גת ויבנה

