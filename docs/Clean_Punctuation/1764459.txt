בליכוד מרוצים : " הציבור מוקיר את התנהלות רה"מ "
 במערכת הפוליטית מיהרו להגיב לסקר שנערך עבור וואלה !  חדשות ,  ממנו עולה כי נתניהו מתחזק בעקבות השריפה בכרמל וכי ישי אשם במחדל : " הציבור מגיב בהתאם לתוצאות בשטח "
 תגובות מעורבות במערכת הפוליטית ,  לאחר פרסום סקר שערך מכון המחקר  " מאגר מוחות "  עבור וואלה !  חדשות ,  החושף כי חלה עלייה בתמיכה בראש הממשלה ,  בנימין נתניהו ,  ובליכוד בעקבות השריפה בכרמל .  מהסקר עולה ,  כי לו הבחירות היו נערכות היום ,  היה הליכוד בראשות נתניהו זוכה ב-32 מנדטים ,  עלייה של חמישה מנדטים לעומת הבחירות הקודמות .  עוד עולה מהסקר ,  כי הציבור רואה בשר הפנים ,  אלי ישי ,  כאחראי למחדל השריפה ,  שבאה לידי ביטוי גם בהיחלשותה של המפלגה שהוא עומד בראשה .  
בליכוד לא הסתירו את שביעות רצונם מתוצאות הסקר ואמרו כי  " אנחנו מעודדים מתוצאות הסקר המוכיחות שהציבור מוקיר את התנהלותו של ראש המשלה בזמן האסון .  הליכוד ,  וראש הממשלה העומד בראשו ,  ימשיכו להתנהל בצורה ממלכתית ואחראית .  לא ניתן להפוך אסון לאומי לכלי ניגוח פוליטי ". 
מנגד ,  בש"ס נתנו פרשנות משלהם לתוצאות :  רועי לחמנוביץ' ,  דוברו של שר הפנים ,  אלי ישי ,  אמר כי  " אם 100% מאמצעי התקשורת במדינת ישראל מצליחים להשפיע רק על 40%מהציבור ,  זה אומר ש-60% מהציבור סוברים שהשר ישי אינו אשם ,  וככל שיחלוף הזמן נתון זה רק ילך ויגבר ". 
יו"ר סיעת ישראל ביתנו ,  ח"כ רוברט אילטוב ,  שהסקר חוזה למפלגתו עלייה של שלושה מנדטים אמר : " הסקרים מראים פעם אחר פעם שהציבור בישראל רוצה לראות את מפלגת ישראל ביתנו בהנהגת המדינה .  התוצאות מדברות בעד עצמן ומוכחיות לנו כי אנו ,  בישראל ביתנו ,  פועלים בדרך הנכונה למען הציבור בישראל ,  וכך נמשיך לפעול ". 
יו"ר סיעת מרצ ,  ח"כ אילן גילאון ,  שלפי הסקר מפלגתו מאבדת מנדט ומגיעה לשפל של שני מנדטים בלבד ,  אמר כי  " ניכר שמופעי היח"צ האינטנסיביים של נתניהו ודיפלומטיית השנור שנוהלה מול מצלמות הטלוויזיה ,  היה בהם כדי לאחז את עיני הציבור וליצר הצגת מנהיגות .  עם שוך הטראומה ,  הדברים עשויים לקבל פרספקטיבות נוספות ,  ואז גם תתחוור אחריותו הישירה של נתניהו לריסוק מערך השירותים הציבוריים ,  ובתוך כך כיבוי האש ". 
ח"כ נחמן שי  ( קדימה )  מצא הסבר להתחזקות של רה"מ בסקר : " מדובר בתגובה טבעית של הציבור שבעתות מצוקה מתלכד סביב הממשלה .  לאחר שיתבררו נסיבות האסון ,  נוכל לראות בסקרים תוצאות שונות בתכלית ". 
לעומתו ,  ח"כ מירי רגב  ( ליכוד )  הסבירה : " כשמטפלים באירוע בצורה נכונה ,  הציבור מגיב בהתאם .  אני שמחה שראש הממשלה תפקד כפי שתפקד וקיבל שתי החלטות נכונות :  רכישת מטוסים ומניעת הביורוקרטיה ". 

בליכוד מרוצים : " הציבור מוקיר את התנהלות רה"מ "
 במערכת הפוליטית מיהרו להגיב לסקר שנערך עבור וואלה !  חדשות ,  ממנו עולה כי נתניהו מתחזק בעקבות השריפה בכרמל וכי ישי אשם במחדל : " הציבור מגיב בהתאם לתוצאות בשטח "
 
