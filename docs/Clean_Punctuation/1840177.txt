לבני על חוק החרם : " הממשלה רודפת את אזרחיה "
 יו"ר האופוזיציה תקפה את החוק שעבר בכנסת ,  ואמרה כי מדובר בסתימת פיות אזרחית .  לדבריה , " לנתניהו אין הבנה מה מותר ומה אסור ".  היא מזהירה  : " זו כריכה של ההתנחלויות עם שאר המדינה "
 יו"ר האופוזיציה ,  ציפי לבני גינתה היום  ( שלישי )  בחריפות את חוק החרם ,  שעבר אתמול בכנסת בקריאה שנייה ושלישית .  בדבריה ,  תקפה מנהיגת מפלגת קדימה את ראש הממשלה בנימין נתניהו ,  שנעדר מההצבעה בכנסת ,  ואמרה כי החוק נועד  " לסתום את פיותיהם של אזרחי המדינה ". 
לדברי לבני ,  החוק עבר תחת חסותה של  " ממשלה שרודפת את אזרחיה ".  היא אמרה כי מדובר ברפיסות ובחולשה של ראש הממשלה נתניהו . " הוא אפילו לא נוכח ,  אלא רק מלמל משהו על אי נוחות וריח רע ",  כלשונה . " הממשלה לא פועלת למען המדינה - היא מנסה למנוע מאזרחי ישראל לפעול נגדה .  לממשלה אין חוט שדרה ערכי ,  ולראש הממשלה אין הבנה לגבי מה מותר ומה אסור ,  מה נכון ולא נכון ". 
עוד על חוק החרם:החוק עבר בכנסת ,  ח"כים רבים נעדרו מההצבעההפגנה בת"א : " נחרים התנחלויות ,  תעצרו אותנו"בעולם מסקרים את החוק : " מנטליות של מצור"העתירות לבג"ץ בדרך : " זה חוק בדרך לגיהנום"דעה :  מלחמת האזרחים בישראל כבר הוכרזה
כמו כן ,  הביעה לבני ביקורת רבה על התקנות המוצעות בחוק ,  שמיועדות  " לסתום את פיהם של אזרחי המדינה ",  להגדרתה . " אני חולקת על מי שדורשים חרמות ,  אך אלחם על זכותם להביע את דעתם .  החוק לא ימנע את החרמות הבינלאומיים נגד ישראל ,  אלא להפך ".  לדבריה , " ישראל הופכת לבעייתית יותר בתפיסה הבינלאומית - וגרוע מכך ,  הממשלה כרכה את ההתנחלויות יחד עם מקומות אחרים במדינת ישראל .  התוצאה תהיה שהעולם יחרים את כל מוצריה של ישראל ". 
לבני התייחסה בנוסף לגינוי הנרחב שנשמע בציבור כלפי החוק ,  ואמרה כי לא מדובר במאבק בין ימין לשמאל ,  אלא ב"מאבק של ציבור ציוני ,  אוהב המדינה ,  שמשרת בצבא ושנלחם במחיר חייו על המדינה ועל האופי שלה ".  כמו כן ,  היא התייחסה לרבנים דב ליאור ויעקב יוסף שנעצרו לאחרונה ,  לאחר שסירבו להתייצב לחקירה ,  והתייחסה לסערה שפרצה באוניברסיטת חיפה ,  לאחר שנודע כי בכמה מהטקסים שנערכו בה לא הושמע ההמנון הלאומי .  לדברי לבני ,  אותו רוב בישראל שנאבק נגד החוק הוא גם  " אותו ציבור שאינו מוכן להיות במטוטלת שבין רבנים שלא מכירים בחוק ,  לבין אוניברסיטאות שלא מאפשרות לשיר את התקווה ". 
מוקדם יותר היום ,  התבטא בחריפות נגד חוק החרם גם בכיר הליכוד והשר לענייני מודיעין ,  דן מרידור .  בשיחה עם וואלה !  חדשות ,  אמר מרידור כי חוק החרם  " עוזר לדה-לגיטימציה נגד ישראל ",  וציין כי הוא  " נלחם בכל כוחו "  לעצור אותו . " כמעט הצלחתי לשכנע את ראש הממשלה נתניהו בעניין ,  אבל בסוף החוק עלה ",  אמר ,  והסביר שבשל כך נאלץ להיעדר מההצבעה .
 מרידור אמר כי החוק מסייע לתדמית של ישראל כמדינה שאוסרת על חופש ביטוי ,  וכי אין בחוק שום תועלת . " מי שמבצע חרמות הם קבוצה קטנה של אנשים .  אני נגד חרם ,  אבל לא צריך למנוע אותו בחוק ".  הוא אמר כי  " חיינו בלי החוק הזה 60 שנה ,  מה קרה פתאום ?  החוק יהפוך להיות נקודת חיכוך ".  הוא ציין כי החוק הוא  " חלק ממגמה לצמצם אפשרויות של אנשים לומר את דעתם .  זו פגיעה בחרויות בלי שום הצדקה .  המדינה לא נהיית יותר דמוקרטית מחוק כזה ,  חבל .  עלינו לתת לאנשים להתבטא ,  גם כשאני לא אוהב את דבריהם ". 

לבני על חוק החרם : " הממשלה רודפת את אזרחיה "
 יו"ר האופוזיציה תקפה את החוק שעבר בכנסת ,  ואמרה כי מדובר בסתימת פיות אזרחית .  לדבריה , " לנתניהו אין הבנה מה מותר ומה אסור ".  היא מזהירה  : " זו כריכה של ההתנחלויות עם שאר המדינה "
 
