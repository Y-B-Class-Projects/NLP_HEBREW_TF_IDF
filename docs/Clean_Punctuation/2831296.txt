מני נפתלי מאיים בתביעת דיבה נגד הזוג נתניהו : " עברו כל גבול "
 לדברי אב הבית לשעבר בבית ראש הממשלה ,  התביעה באה בתגובה לטענות כי הוא האחראי לעליית ההוצאות במעון . " בחלומותיי השחורים ביותר לא חלמתי שכך ינהג ראש ממשלה בישראל ויטיל עליי את האחריות "
  ( מסיבת עיתונאים שכינס מני נפתלי ביום שלישי האחרון )  
מני נפתלי ,  אב הבית לשעבר במעון ראש הממשלה ,  הודיע היום  ( חמישי )  כי בכוונתו לתבוע את הזוג נתניהו בגין קמפיין השמצות שקרי נגדו וניסיונות חוזרים ונשנים לפגוע בו ,  לדבריו .  נפתלי טוען כי משפחת נתניהו ושותפיה  " עברו כל גבול הגיוני ומוסרי בניסיון לתלות בו את האשם למסקנות דוח מבקר המדינה על ההוצאות האדירות של מעון ראש הממשלה ".   ביום שלישי האחרון פורסם דוח מבקר המדינה יוסף שפירא ,  המכיל ראיות לבזבוז כספי ציבור לצרכים פרטיים במעון ראש הממשלה .  בתגובה על הדוח בליכוד תלו את האשם בנפתלי : " ההוצאות גדלו משמעותית בתקופה מסוימת שבה ניהל את המעון הרשמי מני נפתלי - עובד ממורמר לשעבר ,  המוביל מסע השמצות והכפשות נגד ראש הממשלה ,  על מנת להוציא כספים שלא כדין מקופת המדינה ולפגוע בראש הממשלה ובליכוד בתקופת בחירות .  הוצאות המעון הרשמי ירדו ופחתו משמעותית לאחר עזיבתו של נפתלי את התפקיד ".  
בהודעתו כתב נפתלי : " נגמרו הימים שבהם כל אחד אומר מה שהוא רוצה בלי שמץ של אמת ובלי לקחת אחריות .  שוב שוכחים בבית משפחת נתניהו שמדובר בבני אדם .  יש גבול להתעללות ולהתעמרות שאדם אחד יכול לשאת על גבו .  אני אדם רגיל ,  אדם פשוט .  בחלומותיי השחורים ביותר לא חלמתי שכך ינהג ראש ממשלה בישראל ויטיל עליי את האחריות להוצאות הפרטיות שלו ושל בני משפחתו ".  לדבריו ,  משפחת נתניהו מנסה לשבור את רוחו ואת נפשו בדרכים הקשות והגרועות מכולן . " אני לא ממליץ לאף אדם להיות במקומי ",  הוסיף .
 
מני נפתלי מאיים בתביעת דיבה נגד הזוג נתניהו : " עברו כל גבול "
 לדברי אב הבית לשעבר בבית ראש הממשלה ,  התביעה באה בתגובה לטענות כי הוא האחראי לעליית ההוצאות במעון . " בחלומותיי השחורים ביותר לא חלמתי שכך ינהג ראש ממשלה בישראל ויטיל עליי את האחריות "
 
