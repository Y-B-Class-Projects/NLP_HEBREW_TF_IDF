בכנסת מתנגדים לקמפיין השמאל הלאומי למען שליט
תנועת השמאל הלאומי פרסמה קמפיין שבמרכזו כרזה ובה בנו של רה"מ כשהוא מחליף את גלעד שליט .  ח"כ שמאלוב-ברקוביץ יזמה בתגובה הצעת חוק שתאסור שימוש בדמויות בני משפחות של אישי ציבור
הקמפיין החדש של תנועת  " השמאל הלאומי "  למען שחרורו של גלעד שליט ,  הצליח להרגיז לא מעט אנשים בהם גם חברי כנסת .  במרכז הקמפיין עומדת כרזה ובה תמונתו של יאיר נתניהו ,  בנו של ראש הממשלה ,  כשהיא מחליפה את תמונתו של גלעד שליט ,  בליווי הכיתוב  " יאיר עדיין חי בבית ",  כשהכוונה היא לשאול את ראש הממשלה מה היה עושה לו היה בנו בשבי .  
בעקבות הקמפיין ,  יזמה ח"כ יוליה שמאלוב ברקוביץ'  ( קדימה )  הצעת חוק המבקשת לאסור שימוש בדמותם ובתמונתם של בני משפחת ראש הממשלה ושל אישי ציבור בקמפיינים פוליטיים .  שמאלוב ברקוביץ' תקפה את הקמפיין ויוזמיו בחריפות ואמרה כי  " בסופו של שבוע בו הצליחה משפחת שליט להחזיר את גלעד לראש סדר היום באמצעות מייצג הצינוק ,  מגיח 'השמאל הלאומי' ומקלקל לה .  הקמפיין המכוער מדרדר את ישראל ממדינה נורמלית בעלת חוסן לאומי למדינה חשוכה ". 
ח"כ שמאלוב בקרוביץ' תקפה גם את מייסד התנועה ,  עורך הדין אלדד יניב ,  ואת חבריה ואמרה כי  " את אלדד יניב ושותפיו לא מעניין כהוא זה לא גלעד שליט ולא משפחת שליט .  השמאל הלאומי מנצל באופן ציני את הוויכוח הציבורי ,  ומחריף אותו רק על מנת להיבחר לכנסת הבאה .  איבדתם כל טיפת לאומיות ,  הסרתם את המסכה האמיתית מעל פרצופכם .  תתביישו ".  שמאלוב ברקוביץ' האשימה בהודעתה את חברי התנועה בהעלאת מחיר שחרורו של גלעד ,  ואמרה כי  " זהו קמפיין שגדולי מחבלי ושונאי ישראל היו חותמים עליו בשמחה ". 
מתנועת  " השמאל הלאומי "  נמסר בתגובה לדברים כי  " מוזר מאוד שתמונתו של הבן של שרה ובנימין על הכרזה מעוררת סערה ,  בעוד שלתמונתו של הבן של אביבה ונועם על הכרזה כבר התרגלנו ,  והיא הפכה למשעממת .  הגיע הזמן שנתייחס לגלעד ".  עוד נכתב בהודעת התנועה ,  כי  " לא מספיק מהפה אל החוץ להגיד שגלעד הוא הבן של כולנו .  צריך לפעול במעשים ולא בדיבורים ,  כדי שגם גלעד יוכל לטוס עם הוריו לחופשה בניו יורק ,  ולא רק יאיר או משה מהרצליה או יעל מבאר שבע .  לבן של כולנו מתייחסים כמו לבן של כולנו ". 
עוד באותו נושא:פעילי השמאל הלאומי התפרצו לנאום דני איילוןהשמאל הלאומי : " אביגדור ליברמן=פרעה מלך מצרים"נעם שליט על ה"צינוק ":   " ממחיש השבי "
  ( עדכון ראשון :  21:28 ) 

בכנסת מתנגדים לקמפיין השמאל הלאומי למען שליט
תנועת השמאל הלאומי פרסמה קמפיין שבמרכזו כרזה ובה בנו של רה"מ כשהוא מחליף את גלעד שליט .  ח"כ שמאלוב-ברקוביץ יזמה בתגובה הצעת חוק שתאסור שימוש בדמויות בני משפחות של אישי ציבור

