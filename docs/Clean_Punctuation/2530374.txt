אולמרט מאשים :  גורמי ימין סיכלו השלום בתקופתי
ראש הממשלה לשעבר טוען בראיון כי יהודים ימנים-קיצוניים מארצות הברית אחראים לכישלון תהליך השלום ,  אותו ניסה לקדם בשנת 2008 . " בזבזו מיליוני דולרים במטרה לעצור אותי "
 בחלקו השני של הראיון הבלעדי של אולמרט לתוכנית  " אמנפור "  ברשת CNN ששודר הלילה  ( שבת )  השמיע ראש הממשלה לשעבר ,  אהוד אולמרט ,  טענות כלפי גורמים מסוימים בקהילה היהודית בארצות הברית ,  שלדבריו חיבלו בתהליך השלום ,  אותו ניסה לקדם ב-2008 .  לדבריו ,  הוא הכיר את הסיכונים הפוליטיים בחלוקת ירושלים ,  בראשה עמד לשעבר ,  אך דגל בפתרון  " שתי מדינות לשני עמים "  לפי גבולות 67' . " עבורי ,  להציע חלוקה של ירושלים הייתה נוראית בהחלט ,  אך הגעתי למסקנה שללא החלוקה  לא יהיה שלום ".  
לטענת אולמרט ,  היו אלה גורמים יהודים ימנים-קיצוניים מארצות הברית  " שעשו הכל "  כדי להפיל אותו . " הם השקיעו והעבירו מיליוני דולרים למען המטרה הזאת ".  הוא ציין כי הוא מודע למחיר שגובה התפקיד של לעמוד בראש מדינה . " אני שילמתי בחיי הפרטיים .  באמת .  אבל לא הייתה לי אופציה אחרת .  ואני יודע בוודאות מי הם האנשים שבזבזו מיליוני דולרים במטרה לעצור אותי  מארצות הברית ".   
" זה הרג אותי ",  המשיך אולמרט . " אבל לא רק בגלל ההתנגדות בישראל .  אני חושב ,  דרך אגב ,  שרוב הישראלים היו תומכים בתוכנית הזאת ".  כשנשאל אם ראש הממשלה הנוכחי של ישראל ,  בנימין נתניהו ,  יוכל להוציא לפועל תוכנית כזאת בעצמו ענה : " זו הסיבה שאתה נבחר להיות ראש ממשלה .  זו סיבה שאתה לוקח על עצמך את האחריות של הנהגה .  כדי לעשות דברים שנכונים עבור האומה שאתה רוצה להנהיג ".  כשנשאל אולמרט אם לדעתו קיים עדיין סיכוי לפתרון שתי המדינות ענה : " יש סיכוי ,  אבל הוא לא ישרור עוד הרבה זמן ".  הוא הודה כי אבו מאזן ,  יו"ר הרשות הפלסטינית ,  לעולם לא אמר  " כן "  להצעתו ב-2008 אך גם לא אמר לא , " אז מדוע לא להתחיל לפעול שוב ?  ".  
בחלקו הראשון של הראיון ששודר לפני כשבוע אמר אולמרט כי  " יש להאמין אמון מלא באנשים שמחליטים את ההחלטות ",  כשהתייחס לטיפול ראש הממשלה וצמרת הביטחון בנושא הגרעין האירני .  דברים דומים השמיע אולמרט כשהתייחס לשלום עם הפלסטינים : " החלום שלי הוא שנתניהו יאמץ את התוכנית שלי .  אבל העובדה היא שאנחנו לא מנהלים משא ומתן עם הפלסטינים כרגע ".  
" אנחנו רוצים שלום .  אנחנו צריכים שלום .  אנחנו לא רוצים לשלוט בחיים של הפלסטינים .  אנחנו רוצים שתהיה להם מדינה נפרדת ",  הסביר אולמרט .  כשנשאל אם נתניהו מחפש גם הוא כזה סוג של שלום הוא ענה : " אני מתפלל שכך הדבר ",  ואז הוסיף כי  " אני בספק אם זה המצב ".  
לקריאה נוספת:גם אולמרט מותח ביקורת :  אין לי אמון מלא בנתניהואולמרט נגד ברק : " ייעלם בקרוב מהמפה הפוליטית"בחמאס זועמים :  הפרסום על מגעי אולמרט-משעל בערוץ 10 שקרי 

אולמרט מאשים :  גורמי ימין סיכלו השלום בתקופתי
ראש הממשלה לשעבר טוען בראיון כי יהודים ימנים-קיצוניים מארצות הברית אחראים לכישלון תהליך השלום ,  אותו ניסה לקדם בשנת 2008 . " בזבזו מיליוני דולרים במטרה לעצור אותי "
 
