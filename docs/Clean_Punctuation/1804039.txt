רה"מ נתניהו :  יש ברשות הסתה מסמרת שיער נגד ישראל
נתניהו פתח את ישיבת הממשלה בהתייחסות לרצח בני משפחת פוגל ,  ואמר כי דרש מאבו מאזן לגנות בחריפות את הפיגוע .  השר ישי : " על כל אחד מהנרצחים ,  יש לבנות 1,000 יחידות דיור "
  ( צילום :  גדעון צנטנר .  עריכה :  גדי וינסטוק ) 
ראש הממשלה ,  בנימין נתניהו ,  אמר הבוקר  ( ראשון )  בישיבת הממשלה כי שוחח אתמול עם חיים פוגל ועם הרב בן-ישי ,  הוריהם של אהוד ורות פוגל שנרצחו ביום שישי בפיגוע הדקירה באיתמר . " ביקשתי לנחם אותם ,  ושמעתי את בכי הנכדים שנותרו בחיים .  הם אמרו לי :  'אדוני רה"מ ,  שהשם ייתן לך כוח ,  תבונה  ,  חוכמה וגבורה כדי להגן על עם ישראל ועל כל האזרחים בעת הזו ". 
בישיבת הממשלה סקרו הרמטכ"ל וסגן ראש השב"כ את השתלשלות האירועים בפיגוע הרצחני שאירע בהתנחלות בליל שישי ,  ואת הפעולות שמבצעים כוחות הביטחון לאיתור המחבלים .  כמו כן ,  שמעו השרים סקירה על אודות פעולות ההסתה נגד ישראל המתבצעות בשטחי הרשות הפלסטינית .
" אנו עדים לדברים מסמרי שיער ",  אמר ראש הממשלה . " עומד להתקיים בשטחי הרשות משחק כדורגל לזכרה של מחבלת מתאבדת ,  והרשות גם מעניקה מלגות למשפחות של מרצחים וקוראת כיכרות על שמם של מחבלים .  זה לא מתיישב עם תפישה של 'חינוך לשלום' ".  לדברי נתניהו ,  הוא שוחח עם יו"ר הרשות הפלסטינית אבו-מאזן ,  ואמרו לו כי  " ישראל מצפה לגינוי חד-משמעי של הפיגוע כחלק אינטגרלי מהשאיפה לשלום ". 
גם שר הפנים ,  אלי ישי  ( ש"ס )  ,  התייחס לפיגוע הדקירה שאירע בהתנחלות ,  ואמר כי  " מדובר ברצח נורא ומזעזע .  שום דבר לא יוכל לנחם את המשפחה ".  ישי בירך על החלטתו של ראש הממשלה לאשר בניית 400 יחידות דיור בהתנחלויות ,  אך אמר כי  " אין זה מספיק .  צריך לבנות לפחות 1,000 יחידות דיור על כל אדם שנרצח ".  חברו לסיעה ,  שר הבינוי והשיכון אריאל אטיאס ,  גינה אף הוא את הרצח באיתמר .  לדבריו , " האירוע המזעזע לא יכול להסתיים רק בגינויים .  יש לשנות את המשוואה ,  לבנות בירושלים ולחזק את התיישבויות ". 
שר ההסברה ,  יולי אדלשטיין  ( ליכוד )  ,  גינה בחריפות אף הוא את הרצח .  לדבריו , " לא קיים פיצוי על חייהם של אותם התינוקות .  כנראה שבצד השני לא קיים פרטנר ,  והרשות הפלסטינית צריכה להכריע אם היא בעד הטרור או בעד השלום .  רק אז יהיה על מה לדבר ".  אדלשטיין התייחס גם הוא להחלטה לאשר בנייה חדשה בשטחים ,  ואמר כי מדובר בצעד נכון ,  וכי  " צריך להמשיך בכך ".  גם שר התשתיות ,  עוזי לנדאו  ( ישראל ביתנו )  בירך על ההחלטה ,  ואמר כי  " צריך לאפשר את הבנייה כדרך שגרה ,  ולא רק כתגובה לפיגוע .  היינו צריך לאפשר זאת כבר בעבר ". 
נתניהו דיבר בישיבת הממשלה לא רק על הפיגוע באיתמר ועל הבנייה בשטחים ,  אלא גם על רעידת האדמה והצונאמי הקטלניים שפקדו את יפן . " חווינו זעזועים גם במקומות רחוקים מאיתנו ,  וכולנו מאחלים לעם היפני שיתגבר על האסון ".  לדבריו ,  הוא ביקש מיו"ר הוועדה לטיפול ברעידות אדמה ,  השר בני בגין ,  לכנס את הוועדה השבוע ,  ולשמוע ממנה סקירה על הפעולות שנעשו בישראל כדי להכין את המדינה לקראת תרחיש דומה .
 
רה"מ נתניהו :  יש ברשות הסתה מסמרת שיער נגד ישראל
נתניהו פתח את ישיבת הממשלה בהתייחסות לרצח בני משפחת פוגל ,  ואמר כי דרש מאבו מאזן לגנות בחריפות את הפיגוע .  השר ישי : " על כל אחד מהנרצחים ,  יש לבנות 1,000 יחידות דיור "
 
