עכשיו תורך ,  יונית
לא עוד חזרה על תיבת המסרים בשלושה ערוצים במקביל .  לשכת ראש הממשלה הגיעה להסדר עם ערוצי הטלוויזיה לפיו נתניהו יתראיין אחת לכמה חודשים לפי סבב שיקבע מראש
חברות החדשות בערוצי הטלוויזיה הגיעו להבנה עם לשכת ראש הממשלה ,  לפיה אחת לתקופה יעניק בנימין נתניהו ראיון בלעדי לאחד משלושת הערוצים ,  על פי סבב שיקבע מראש .  
לוואלה !  ברנז'ה נודע כי אחד הלקחים שנלמדו מסבב הראיונות האחרון שהעניק נתניהו בראש השנה ,  הוא שהראיונות הרבים גוזלים זמן יקר מראש הממשלה .  על כן הוחלט בהתייעצות עם חברות החדשות של ערוצים 2 ,  10 ומחלקת החדשות של ערוץ 1 לקיים ראיון אחד ,  אחת לכמה חודשים על פי סדר שהערוצים קבעו בינהם .  
יריית הפתיחה של ההסדר החדש נורתה הערב בראיון שהעניק ראש הממשלה ליונית לוי ואודי סגל ושודר במהדורת החדשות של ערוץ 2 .  בשלב זה לא סוכם על סבב דומה בין העיתונים ,  תחנות הרדיו או בין אתרי האינטרנט ,  אולם לא מן הנמנע כי סידור כזה אכן יצא לפועל בהמשך .
 בלשכת ראש הממשלה סרבו להגיב לנושא .
 
עכשיו תורך ,  יונית
לא עוד חזרה על תיבת המסרים בשלושה ערוצים במקביל .  לשכת ראש הממשלה הגיעה להסדר עם ערוצי הטלוויזיה לפיו נתניהו יתראיין אחת לכמה חודשים לפי סבב שיקבע מראש

