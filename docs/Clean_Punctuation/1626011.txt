ברק : " אירן תוכל לפתח נשק גרעיני ב-2011 "
 שר הביטחון אמר בוועדת חוץ וביטחון כי פרויקט הגרעין האירני חסין לתקיפה רגילה .  בנימין נתניהו : " האתגר החשוב שעומד בפני ישראל הוא נסיונה של אירן להתחמש בנשק גרעיני "
 שר הביטחון אהוד ברק התייחס הבוקר  ( שני )  לנושא הגרעין האירני ואמר כי  " כשמדינה צוברת מספיק חומר בקיע ,  ויש לה פוטנציאל להעשיר לרמה גבוהה ,  הדרך אל מתקן נשק גרעיני פתוחה .  אני מאמין שבראשית 2010 אירן תהיה בתחום יכולת הסף ואז ,  בהתאם לרצונה ,  היא תוכל לפתח נשק גרעיני בתוך שנה ". 
ברק הוסיף כי  " פרויקט ההעשרה נמשך וכן ניסוי הניוטרונים .  האתר החדש ליד קום ,  נועד להעשרה .  מה שנחשף עכשיו על ידי האירנים נבנה לאורך שנים והוא נמצא בבונקרים שחסינים להתקפה רגילה .  ההונאה שהיתה סביב האתר יחד עם הניסויים הניוטרוניים לא יכול לשמש לשום מטרה חוץ מזה .  לא נוח לראות את התגובה של העולם החופשי לפעולות שם ,  לרמיסת האזרחים על ידי השלטון .  העולם החופשי לא פועל מספיק ". 
ראש הממשלה בנימין נתניהו התייחס גם הוא לנושא האירני בנאום שנשא מול שגרירים ישראלים במשרד החוץ בירושלים .  נתניהו אמר כי  " האתגר החשוב ביותר שעומד בפני ישראל הוא נסיונה של אירן להתחמש בנשק גרעיני .  שר החוץ ליברמן ואני מתריעים על כך שנים רבות .  כיום מתגבשת גם בקהיליה הבינלאומית הכרה בכך שאירן מסכנת את שלום העולם .  אני חושב שהמערכת הבינלאומית מתקרבת להכרעה .  יש אינטרס עולמי לעצור את תכנית הגרעין האירנית .  בעניין הזה יש לנו שותפים רבים באירופה ,  בארה"ב ובמדינות נוספות .  לכן ",  הוסיף נתניהו , " הדבר הראשון שאתם נדרשים לעשות כשגרירי ישראל בעולם זה לטפח את הברית העולמית המתגבשת נגד הסכנה האירנית הממשמשת ובאה ". 

ברק : " אירן תוכל לפתח נשק גרעיני ב-2011 "
 שר הביטחון אמר בוועדת חוץ וביטחון כי פרויקט הגרעין האירני חסין לתקיפה רגילה .  בנימין נתניהו : " האתגר החשוב שעומד בפני ישראל הוא נסיונה של אירן להתחמש בנשק גרעיני "
 
