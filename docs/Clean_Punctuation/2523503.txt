נתניהו : " כבר ראינו שאירן משתמשת בשיחות כדי להוליך שולל "
 ראש הממשלה התייחס למו"מ שייפתח בין אירן למעצמות ביום שישי . " נעקוב אחרי השיחות ",  אמר בתום פגישה עם מקבילו האיטלקי ,  אך ציין : " המדיניות הישראלית לא השתנתה "
 ראש הממשלה ,  בנימין נתניהו ,  התייחס היום  ( ראשון )  לשיחות הגרעין שיפתחו בין שש המעצמות לאירן ביום שישי הקרוב באיסטנבול .  במהלך פגישה עם מקבילו האיטלקי ,  מריו מונטי ,  התייחס נתניהו לדיווחים על הצעת פשרה אמריקאית לאירן . " המדיניות שלנו בעניין אירן לא השתנתה ,  וזה גם מה שצריך לקרות בשיחות ",  הבהיר נתניהו . " אנחנו נעקוב אחרי השיחות .  הדרישות מאירן צריכות להיות ברורות :  להוציא את החומר המועשר ,  להפסיק ההעשרה ולפרק את המתקן בקום ".  עוד אמר ראש הממשלה כי  " כבר ראינו שאיראן משתמשת בשיחות בניסיון לעכב ולהוליך שולל ".  
מוקדם יותר ,  בראיון ל-CNN ,  התייחס לנושא גם שר הביטחון ,  אהוד ברק ,  שהרחיב את הפירוט אודות דרישותיה של ישראל משיחות הגרעין .  בראיון אמר ברק כי  " היינו מצפים שהסף למשא ומתן מוצלח יהיה דרישה ברורה של שש המעצמות :  הפסיקו את העשרת האורניום לרמה של 20% ,  ואת כל האורניום שכבר הועשר לרמה של 20% צריך להוציא מאירן למדינה שלישית שעליה אפשר לסמוך ".  ברק הוסיף כי המשמעות של הסכמה מערבית להעשרה אירנית של האורניום עד לרמה של 20% , " תהיה שהאירנים ,  במחיר נמוך מאוד ,  קונים לעצמם את הדרך להמשיך בתכנית ,  בקצב איטי יותר  אבל ללא סנקציות ".  נתניהו וברק חלוקים גם לגבי כמות האורינום המועשר שיורשה להישאר בשטח הרפובליקה האיסלמית ;  בעוד נתניהו דורש את הוצאת כל חמש הטונות של האורינום המועשר מאירן ,  ברק הבהיר בהודעתו היום כי ניתן לאפשר מספר מאות קילוגרמים של אורניום מועשר שלא ישמשו לצרכים צבאיים .  בלשכת שר הביטחון הבהירו כי אין הבדלים בין עמדתו של ברק לזו של נתניהו .  
בנוסף ,  לדעת ברק ,  ישראל דורשת גם להשבית את המתקן התת-קרקעי בקום ,  להכפיף את הפעילות האירנית כולה לפיקוח הסוכנות הבינלאומית לאנרגיה אטומית ,  ולהביא לשקיפות מלאה של הפעילות החשודה כי היא משמשת לפיתוח גרעיני צבאי ,  בתמורה לקבלת מוטות דלק לכור המחקר .
 מוקדם יותר ,  דחה ראש תכנית הגרעין של אירן ,  פריידון עבאסי ,  את יוזמתו של נשיא ארצות הברית ,  ברק אובמה ,  לפשרה בעניין הגרעין .  עבאסי אמר כי דרישתו של אובמה לסגור את המתקן הגרעיני בפורדו ולוותר על העשרת האורניום לרמה של 20% ,  הינה  " לא רציונלית ". 
עבאסי ,  שצוטט בסוכנות הידיעות האירנית פארס ,  לקראת פתיחת השיחות באיסטנבול בין ארצו לחמש החברות הקבועות במועצת הביטחון ולגרמניה ,  אמר כי  " המתקן בפורדו חצוב בקרקע בגלל הסנקציות ובגלל האיומים בתקיפה ".  לדבריו , " הם  ( המערב )  מאיימים עלינו  (  ..  .)  אם הם מבטיחים לנו שלא תהיה תקיפה ,  הרי שעליהם לשנות את טון הדיבור שלהם ".  

נתניהו : " כבר ראינו שאירן משתמשת בשיחות כדי להוליך שולל "
 ראש הממשלה התייחס למו"מ שייפתח בין אירן למעצמות ביום שישי . " נעקוב אחרי השיחות ",  אמר בתום פגישה עם מקבילו האיטלקי ,  אך ציין : " המדיניות הישראלית לא השתנתה "
 
