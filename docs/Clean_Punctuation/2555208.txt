בנימין נתניהו ,  גרסה 2.0
לראש הממשלה צץ פרופיל פייסבוק פיקטיבי שמשכפל את הסטטוסים שלו ומוסיף להם טוויסט סאטירי .  ראיון עם מפעיל הפרופיל 
" גם לאחר הצעדים שנעשה ,  המשפחות בישראל ,  מעמד הביניים והשכבות החלשות יישארו עם יותר כסף בכיס .  והשבוע ,  קניתי טלפון סלולרי חדש ,  מכשיר האייפון .  טוב ,  נכון יותר להגיד שקיבלתי מהעבודה .  אבל מישהו מימן את זה כנראה .  ותראו אפשר לזרוק ציפורים על חזירים .  טכנולוגיה מדהימה ". 
האם אדם סביר יחשוב שראש הממשלה בנימין נתניהו כתב את הסטטוס הזה ולא יבין שמדובר בדף פייסבוק פיקטיבי פארודי ?   " פתחתי את העמוד כבדיחה ",  מספר יוצר הדף ,  שון  ( שם בדוי )  ,  בן 28 מתל אביב .  בליכוד לא צחקו ,  וכבר איימו לערב את רשויות הפייסבוק והמשטרה כדי להסירו . 
" ברכות ליעקב טומרקין וגל נבו על העפלתם לחצי הגמר בבריכה האולימפית בלונדון .  בהצלחה בהמשך !  מקווה שתהיו קצת יותר טובים מהלוזרים האחרים .  שקלתי לשלול להם את האזרחות אבל אז נזכרתי שזו לא איראן ",  כתב נתניהו המזוייף .  
הוא לא הפוליטיקאי הישראלי היחיד שזכה לפייק בפייסבוק או בטוויטר  בין הפייקים המפורסמים נמנים דני דנון  ( "אסור לתקצב מוסדות חינוך שלא מלמדים תנ"ך ויהדות !  האבולוציה היא בכלל המצאה של וולט דיסני !  ")  ,  שלי יחימוביץ'  ( "היי זאת שלי ,  אני זה המפלגה והמפלגה זה אני ")  ,  מירי רגב  ( "וודקה זה עוד בסדר .  גם רד-בול בסדר .  אבל מעורבבים ?  זה כמו יהודיה וערבי ")  ויאיר לפיד  ( "אם כשאת מצביעה ליכוד את ליכודניקית ,  זה אומר שכשאת מצביעה 'יש עתיד' ,  את מגדת עתידות או שזה סתם נראה לי כמו אמונה טפלה ?  ")  .  
אולם הפייקים הללו ואחרים פיקטיביים במופגן :  דנון המזוייף נקרא  " דני דנון 2.0 ",  יחימוביץ' נקראת  " פייק שלי יחימוביץ' "  וכיוצא בזה .  במקרה של נתניהו קשה יותר להבחין בזיוף במבט שטחי :  תמונת הפרופיל ותמונת השער מועתקות מהפרופיל המקורי .  גם התמונות שמתפרסמות על הקירות של נתניהו האמיתי והמזוייף זהות ,  כשההבדל הוא בכיתובים המלווים אותן .  רמז נוסף הוא בשמו של העמוד ,  שמשתמש ב"ביבי "  הפמיליארי/מזלזל ולא ב"בנימין "  הרשמי והממלכתי . " ציינתי ב-about כי זהו עמוד סאטירי ",  מתגונן שון ,  אולם בהערה הזאת יבחינו רק מי שייכנסו לעמוד האודות ויגללו לתחתיתו ,  אחרי הביוגרפיה הארוכה של נתניהו שם .  שון ממשיך : " העמוד לוקח פוסטים של ביבי כמו שהם ,  ומוסיף דברים שהם בבירור הומור ,  כמו למשל הפוסט שאומר שחברת סיטי פס תהיה אחראית על אבטחת הגדר של המסתננים ,  או שבמכתב של ביבי לאובמה על הטבח בסרט [באטמן] הוא מצטער שבגלל זה הוא יפספס את הסרט .  דברים שהם בבירור הומור ,  כמו ש'ביבי מאוייר' [קומיקס של עמיתתנו רחלי רוטנר ,  ע"ק] לוקח את הפוסטים של ביבי נתניהו כמו שהם ורק מוסיף ציורים  ( וגם הוא מוגדר בעמוד כפוליטיקאי ולו יש יותר עוקבים ממני )  ".   
" כל הכבוד לספורט הישראלי :  ברכות לצמד הטניסאים יוני ארליך ואנדי רם על ניצחונם הגדול על המדורג ראשון בעולם רוג'ר פדרר ושותפו השוויצרי - טוב לרון ,  וברכות ליעקב טומרקין על העפלתו לגמר האולימפי במשחה 200 מטר גב .  אני חושב שהמשחה הייתה בנגיי ,  אבל לא בטוח .  בהצלחה בהמשך ".  
" הנושא בטיפול במחלקה לפשעי מחשב במשטרה ",  מסרה לנו דוברת הליכוד ,  נוגה כץ .  ספק אם פייק ביבי עובר את הגבול בין חופש ביטוי קיצוני לבין עבירה על החוק הישראלי ,  אולם יתכן שאנשי נתניהו ימצאו אוזן קשבת דווקא אצל איש הקשר שלהם בפייסבוק ,  שם נוהגים לסגור חשבונות בשרירותיות ,  בלי נימוקים מפורטים וללא אפשרות ערעור אמיתית . " איך להתמודד עם זה אני אחשוב אחר כך ",  אומר שון על עירוב המשטרה ,  ומעיד כי  " לא התקבלה שום בקשה משום גורם כלשהו לסגור את העמוד .  אפילו לא של אחד המגיבים .  איש לא שלח הודעה לעמוד עצמו .  לא נעשה המינימום של לפנות אליי ".  
האיומים לא מרתיעים אותו . " אני לא הולך להפסיק ,  כי לתת ביקורת ולעשות סאטירה זה חלק מחופש הביטוי שלי .  זה לחלוטין לא התחזות או כל עבירה פלילית .  אני גם מגיב כמוהו שטויות גמורות שברור שהן הומור ".  
- אז למה אתה לא מוכן להיחשף בשמך האמיתי ?  
" אני מעדיף להשאיר את הפוליטיקה של הפייסבוק בפייסבוק .  מה גם שאני לא עושה את זה כמחאה על ביבי ,  סתם כבדיחה .  בערך כמו עריכה של ערכים בוויקי .  אני לא פעיל פוליטי ,  למרות שחשבתי בזמנו להקים מפלגה למימים .  אני גם לא מתעסק בזה למחייתי .  רוב הפעולות שלי בעמוד ובפייסבוק בכלל הן מחוץ לשעות העבודה ולא רוצה שדבר כמו זה יפגע בי במובן האישי ". 

בנימין נתניהו ,  גרסה 2.0
לראש הממשלה צץ פרופיל פייסבוק פיקטיבי שמשכפל את הסטטוסים שלו ומוסיף להם טוויסט סאטירי .  ראיון עם מפעיל הפרופיל

