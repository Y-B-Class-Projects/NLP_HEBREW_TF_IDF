נתניהו בברכה לחג : " להיות גאים בהישגינו "
 ראש הממשלה בירך את אזרחי ישראל לרגל יום העצמאות ואמר : " ישראל היא אי של קידמה ,  אי של דמוקרטיה ,  אי של התפתחות ופיתוח ,  אי של חופש והיא האי שלנו ,  של בני העם היהודי "
  ( עריכה :  טל רזניק .  צילום :  לשכת ראש הממשלה ) 
ראש הממשלה בנימין נתניהו בירך אמש  ( שני )  את אזרחי ישראל לרגל יום העצמאות ה-63 .  בדברי הברכה שלו אמר נתניהו כי  " הקמתה של מדינת ישראל אינה דומה להקמתן של מדינות אחרות .  מעטים מול רבים נלחמו טובי בנינו ובנותינו כדי לממש את עצמאותנו .  אנחנו עשינו דרך ארוכה ,  מופלאה ,  במהלך 63 השנים האחרונות .  ממדינה דלת אוכלוסין ,  ענייה ונתמכת ,  הפכנו למדינה חזקה ומבוססת ,  מעצמה טכנולוגית עולמית עם צבא שמעורר התפעלות בכל רחבי עולם ,  עם מדענים ,  עם סופרים ,  עם חקלאים ,  עם הכל ". 
עוד אמר נתניהו כי ישראל היא  " מדינה מיוחדת ,  משום שהיא מדינה שמשמשת בית לעם היהודי .  היא מדינה מיוחדת משום שבכל המרחב ,  ממערב להודו ועד האוקיינוס האטלנטי ,  דרך המזרח התיכון וצפון אפריקה ,  היא אי של קידמה ,  אי של דמוקרטיה ,  אי של התפתחות ופיתוח ,  אי של חופש והיא האי שלנו ,  של בני העם היהודי ".  
לרגל יום העצמאות אמר ראש הממשלה כי  " ביום הזה מצווה על כולנו לשמוח על ההישגים הגדולים ,  על ההצלחות ועל כל התקוות שמומשו .  הביטוי 'להיות עם חופשי בארצנו' הפך למציאות חיינו וברגעים אלו אנחנו יכולים להניח לצד את כל ההבדלים ואי ההסכמות שקיימים בינינו .  אנחנו יודעים שיש עוד הרבה דברים לתקן ,  אבל אנחנו צריכים להיות גאים במה שהשגנו ועלינו ,  מעל לכל ,  לחוש את כוחה ועוצמתה של האחדות .  איזה כוח יש בעם ישראל כשהוא מאוחד ,  איזו עוצמה יש בו כשהוא מלוכד ".  
בסיום דבריו אמר נתניהו : " אני מבקש לברך את כל אזרחי ישראל ביום עצמאות שמח .  חג שמח ". 
 ( עדכון ראשון :  20:01 ) 

נתניהו בברכה לחג : " להיות גאים בהישגינו "
 ראש הממשלה בירך את אזרחי ישראל לרגל יום העצמאות ואמר : " ישראל היא אי של קידמה ,  אי של דמוקרטיה ,  אי של התפתחות ופיתוח ,  אי של חופש והיא האי שלנו ,  של בני העם היהודי "
 
