נתניהו : " נשיא הפרלמנט האירופי הטיח בנו נתונים שגויים "
 ראש הממשלה התייחס לסערה שהתעוררה במליאה ,  בעקבות דברי מרטין שולץ על צריכת המים של הפלסטינים . " לרבים באירופה שמיעה סלקטיבית ".  בנט הוסיף : " לא אשתוק כשיורקים עלינו "
 ראש הממשלה בנימין נתניהו התייחס היום  ( רביעי )  לסערה שהתעוררה סביב נאומו של יו"ר הפרלמנט האירופי מרטין שולץ מוקדם יותר בכנסת .  שולץ אמר בנאומו כי לישראלים מותר להשתמש ב-70 ליטר מים בעוד שלפלסטינים מותר להשתמש ב-17 ליטר ,  בזמן שבכירים בבית היהודי נטשו בתגובה את המליאה .  נתניהו אמר כי הנתונים שהציג שולץ אינם נכונים . 
" על פי הנתונים שלנו ,  המספר הזה איננו נכון ,  הוא קטן באופן משמעותי ",  אמר נתניהו . " נשיא הפרלמנט אמר ביושר 'לא בדקתי' .  אבל זה לא הפריע לו להטיח דברים ולעומת זה ,  לא בודקים ומטיחים .  הדבר המעניין הוא שיש דברים שהם גלויים וידועים .  כשמקבלים כל הכפשה של ישראל ,  וחוזרים עליה ללא בדיקה ,  אוטמים את האוזניים להתקפות הפרועות נגד מדינת ישראל ".  
נתניהו אמר את הדברים בנאום שנשא במליאת הכנסת במסגרת דיון מיוחד שכונס לבקשתם של 40 חברי כנסת מהאופוזיציה ,  שכותרתו  " הממשלה הטילה גזירות קשות על הציבור וכעת מסתבר שישנה קופה סודית של 37 מיליארד שקל ברזרבות תקציביות ".  נתניהו הפתיע כשבחר לבקש לנאום דווקא בפתח הדיון ,  כאשר על פי תקנון הכנסת הוא זה שחותם את הדיון . 
" אני חורג ממנהגי ואני מבקש להגיב לדברי נשיא הפרלמנט האירופי ",  אמר נתניהו בפתח דבריו . " הקשבתי לדבריו ,  והוא אמר שני דברים חיוביים .  הראשון הוא שהוא מתנגד להחרמת ישראל על ידי אירופה .  הדבר השני הוא שהוא בעד שיתוף פעולה מדעי בעד ישראל ואירופה .  אני בטוח שגם לזה אנחנו מסכמים .  אבל מה שפגע בדברים הללו זה מה שאני קורא השמיעה הסלקטיבית שלצערי הופכת נחלתם של רבים באירופה ". 
גם שר הכלכלה בנט עלה לנאום בישיבה ,  וחזר לתקוף את שולץ על נאומו בכנסת . " עומד פה דובר גרמנית ומאשים את ישראל בשקר כאילו אנחנו מונעים מים מהפלסטינים ",  אמר והוסיף : " אין לנו זכות למחול בפגיעה בכבוד הלאומי של מדינת ישראל .  אנחנו עומדים פה כנבחרי הציבור ,  וכשיורקים עלינו אני לא אשתוק אף פעם ".  הוא חיזק את דבריו של ראש הממשלה ואמר כי לא רק שהנתון לגבי צריכת המים ברשות לא נכון ,  אלא אף גבוה מזו שבישראל . " אנחנו לא ניתן לשקר להיאמר ,  ומפה אני קורא לנשיא הפרלמנט האירופי :  'חזור בך מדברי השקר' ". 
שולץ עצמו הגיב לתקרית בכנסת בפתח פגישתו עם הנשיא שמעון פרס בבית הנשיא . " אני מבקר כאן כנשיא הפרלמנט האירופי ומחויב לייצג את עמדות הפרלמנט האירופי ,  שלא תמיד נוחות לישראל ",  אמר שולץ . " ככה זה בין ידידים - לפעמים יש גם מחלוקות .  על דבר אחד אין מחלוקת - התמיכה של כל מדינות האיחוד האירופי בישראל ". 
הנשיא פרס ניסה לתקן את ההדורים ואמר לשולץ כי ישראל מעריכה את תמיכתו של האיחוד האירופי ואת הקשר המדעי והכלכלי עם האיחוד .  פרס אמר גם כי לישראל חשוב להגביר את שיתופי הפעולה עם שכונותיה בתחום המים ,  בתגובה לסערה שעוררו דבריו של שולץ בכנסת על פערי המים בין ישראל לפלסטינים .  
כאמור ,  בתגובה לדבריו הראשונים של שולץ במליאה ,  הביעו ח"כים ממפלגת הבית היהודי זעם ,  בהם היו"ר ,  שר הכלכלה נפתלי בנט .  ח"כ אורית סטרוק וכמה אחרים צעקו : " זה שקר ".  חבר הסיעה מוטי יוגב צעק לעבר שולץ כי ארץ ישראל ניתנה לעם ישראל ,  והוצא מהאולם .  בעקבותיו נטשו חברי כנסת נוספים כמו אבי וורצמן וסטרוק .  סטרוק אמרה אחרי יציאתה מהאולם : " כשנשיא הפרלמנט האירופי יורק עליך ,  אי אפשר לשתוק ,  לנגב את הפנים ולהגיד שזה גשם ". 
יו"ר הכנסת יולי אדלשטיין התייחס גם הוא לנטישת חברי הכנסת בזמן נאום נשיא הפרלמנט האירופי . " כנראה שהטעו אותו גורמים למיניהם .  כואב לי שעשרות ח"כים בחרו שלא לשמוע אותו ,  ולא בגלל התוכן .  נשיא הפרלמנט האירופאי הוא גורם רם דרג ולא מוסר את נאומו לצנזורה .  אף אחד לא ידע מראש מה הוא הולך להגיד .  למרות זאת ,  עשרות חברי הכנסת שנכחו בבניין ,  ולא ידעו מה הוא הולך להגיד ,  בחרו שלא לשמוע אותו ,  וזה כאב לי באופן אישי מאוד ". 
יו"ר האופוזיציה ,  יצחק  ( בוז'י )  הרצוג ,  הגיב לדברי נתניהו ,  ואמר : " מיד אחרי כינון הממשלה ,  אמרת ,  'בעבודה משותפת נוכל להבטיח את השינויים המתבקשים להורדת יוקר המחיה ובפרט את מחירי הדירות' .  הממשלה הזאת הקימה שתי ועדות למלחמה ביוקר המחיה .  ועדת בנט שהוקמה אי שם לפני שנה שלא הביאה שום תוצאות ועכשיו גם ועדת אנדורן .  הרבה ועדות  אפס תוצאות ".   " ישראל מקום ראשון בעולם במספר המשכורות הממוצעות לרכישת דירה .  ומה אתם עשיתם כדי לשנות את זה ?  ",  הוסיף הרצוג .  

נתניהו : " נשיא הפרלמנט האירופי הטיח בנו נתונים שגויים "
 ראש הממשלה התייחס לסערה שהתעוררה במליאה ,  בעקבות דברי מרטין שולץ על צריכת המים של הפלסטינים . " לרבים באירופה שמיעה סלקטיבית ".  בנט הוסיף : " לא אשתוק כשיורקים עלינו "
 
