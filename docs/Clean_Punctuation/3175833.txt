נתניהו תומך בשר אלקין לראשות עיריית ירושלים : " פעל רבות למען בירתנו "
 ראש הממשלה פרסם הודעת תמיכה במועמדותו של השר לענייני ירושלים בחשבון הטוויטר שלו ואיחל לו הצלחה במרוץ : " הוכיח שהעיר קרובה ללבו ".  אלקין הודה לנתניהו : " שנים רבות עבדנו יחד בצמתים חשובים בפוליטיקה הישראלית "
 ראש הממשלה בנימין נתניהו הודיע היום  ( שלישי )  על תמיכתו במועמדותו של השר זאב אלקין לתפקיד ראש עיריית ירושלים .  בדברים שכתב בחשבון הטוויטר שלו הוסיף נתניהו , " כח"כ ,  כשר ובמיוחד כשר ירושלים ומורשת ,  פעל השר אלקין רבות למען בירתנו והוכיח שהיא קרובה ללבו ויקרה לו מאוד .  אני מאחל לו הצלחה רבה ". 
אלקין הודה לנתניהו  " על האמון והתמיכה "  במועמדותו לראשות העירייה . " שנים רבות עבדתי לצדו של ראש הממשלה בצמתים חשובים בפוליטיקה הישראלית ועשינו הרבה דברים ביחד ",  הוסיף . " אין לי ספק ,  שכראש העיר ירושלים ,  יחד עם ראש הממשלה ,  נמשיך לעבוד יד ביד ונעשה את ירושלים חזקה יותר ". 
לקריאה נוספת:ללא תמיכת נתניהו :  אלקין הודיע שיתמודד על ראשות עיריית ירושליםאלקין בחן עם חברי קואליציה אם יוכל לכהן כראש עיר במקביל לתפקיד שר 
אלקין המתין מזה כחודשיים להבעת התמיכה של נתניהו במועמדותו ואף חיכה להצהרת התמיכה במשך כמה שבועות לפני שהודיע על התמודדותו במרוץ .  הוא אף נקלע לעימות עם ראשי סניף ירושלים של הליכוד ,  דבר שעיכב את ההצהרה .  במקביל הופעלו על ראש הממשלה לחצים מכיוונו של יו"ר ישראל ביתנו אביגדור ליברמן שלא להביע תמיכה באלקין ולחילופין לתמוך במשה ליאון במרוץ לראשות העירייה .  עם הצהרתו היום התייצב נתניהו באופן רשמי מאחורי אלקין ,  שנחשב בעבר למקורב מאוד אליו .
 בסוף חודש מאי הודיע אלקין על התמודדותו במרוץ לראשות העירייה ,  שבו משתתפים לבד ממנו ומליאון גם ח"כ רחל עזריה  ( כולנו )  ,  יו"ר סיעת התעוררות במועצת העיר עופר ברקוביץ' והיועץ המשפטי לשעבר של העירייה יוסי חביליו .  בחודש שעבר הביע ראש העירייה היוצא ניר ברקת את תמיכתו באלקין ,  בסרטון היתולי שנערך כסצנה ממערבון .
  ( עדכון ראשון :  17:50 )  

נתניהו תומך בשר אלקין לראשות עיריית ירושלים : " פעל רבות למען בירתנו "
 ראש הממשלה פרסם הודעת תמיכה במועמדותו של השר לענייני ירושלים בחשבון הטוויטר שלו ואיחל לו הצלחה במרוץ : " הוכיח שהעיר קרובה ללבו ".  אלקין הודה לנתניהו : " שנים רבות עבדנו יחד בצמתים חשובים בפוליטיקה הישראלית "
 
