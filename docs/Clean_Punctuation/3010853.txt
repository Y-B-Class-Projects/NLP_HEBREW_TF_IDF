59% מבעלי הדעה :  התאגיד בעל נטיות שמאלניות
כך עולה מסקר מיוחד שנערך בפיקוח פרופ' קמיל פוקס עבור וואלה ברנז'ה  עם זאת ,  65% מהנשאלים מתנגדים להצעת ביטן והשיבו כי התאגיד החדש צריך לעלות לאוויר  ומה חושב הציבור על הצעת נתניהו לסגור גם את רשות השידור הישנה ? 

יו"ר הקואליציה דוד ביטן ,  יכול להיות מרוצה :  59% מהציבור מסכימים עם האמירה שתאגיד השידור והעיתונאים בו הם בעלי נטייה שמאלנית  כך עולה מסקר מיוחד עבור וואלה ברנז'ה ,  שנערך על ידי חברת דיאלוג ,  בפיקוח פרופ' קמיל פוקס *  .  
מדובר בנתון שמקבל משנה תוקף כאשר לוקחים בחשבון שהסקר נעשה טרם ההתבטאות מעוררת המחלוקת של ביטן אתמול  ( שבת )  לפיה  " התאגיד יהיה אנטי-ממשלתי באופן מוחלט .  בדקנו את הפייסבוק של מיכל דגון ,  מדובר באנשים שמאלנים באופן מובהק והם רוצים לממש את האג'נדה שלהם ". 
עם זאת ,  גם לביטן אין סיבות מיוחדות לחגוג .  בסקר שאלנו עוד את הציבור האם התאגיד צריך לעלות לאוויר או שיש להמשיך בשידורי רשות השידור .  גם במקרה זה ,  התשובה הייתה חד משמעית ,  אם כי מהכיוון ההפוך :  65% מבעלי הדעה למעשה התנגדו להצעת ביטן והשיבו כי התאגיד החדש צריך להתחיל את שידוריו .  רק 35% מהנשאלים חשבו כי יש להמשיך עם שידורי רשות השידור .  ל-33% לא הייתה עמדה בנושא .  
ומה בנוגע לשאלה התכליתית ,  אודות הצפייה בתאגיד החדש ?  מהסקר עולה כי 32% מתכוונים לצפות בשידורים ,  15% לא מתכוונים לצפות ו-53% עדיין לא החליטו אם יצפו או לא .  
נתון מעניין נוסף שעולה מהסקר ,  מתקשר גם לפרסום בסוף השבוע האחרון ,  לפיו נתניהו מעוניין לסגור גם את התאגיד וגם ואת רשות השידור .  לכך מתברר ,  אין לנתניהו רוב בציבור .  נהפוך הוא - רוב מוחלט של כ-79% מהציבור תומכים בשידור ציבורי בישראל .
  *  הסקר כלל 645 נשאלים ,  מתוכם 502 איש מהמגזר היהודי ו-143 איש מהמגזר הערבי .  התשאול מהאוכלוסייה היהודית בוצע על ידי חברת פרויקט המדגם בהנהלתו של ד"ר אריאל איילון ,  התשאול מהאוכלוסייה הערבית בוצע על ידי חברת סטט-נט בהנהלתו של יוסף מקלדה .  

59% מבעלי הדעה :  התאגיד בעל נטיות שמאלניות
כך עולה מסקר מיוחד שנערך בפיקוח פרופ' קמיל פוקס עבור וואלה ברנז'ה  עם זאת ,  65% מהנשאלים מתנגדים להצעת ביטן והשיבו כי התאגיד החדש צריך לעלות לאוויר  ומה חושב הציבור על הצעת נתניהו לסגור גם את רשות השידור הישנה ? 

