המכשול שמעכב את הסכם הסיוע - ומונע פגישה בין נתניהו לאובמה
למרות התנגדות הבית הלבן ,  בקונגרס מסרבים להוריד מהפרק מימון נוסף לישראל - ובכך מונעים את סיום סאגת הסיוע הביטחוני .  בשלב זה ,  ברקע המחלוקת והמתח בירושלים לקראת מהלך אמריקני בנושא הפלסטיני ,  נראה שיוזמת לשכת נתניהו למפגש בין המנהיגים לא תתממש
בעוד כשבוע וחצי צפוי ראש הממשלה בנימין נתניהו לטוס לביקורו השנתי בעצרת הכללית של האו"ם כשברקע הלחץ האמריקני הגובר בנושא ההתנחלויות ,  וכן הניסיונות הבינלאומיים הכושלים להחיות את המשא ומתן בין ישראל והפלסטינים .  כהרגלו ,  צפוי נתניהו לשאת נאום חוצב להבות ולקיים שורה של פגישות מדיניות עם ראשי מדינות מהעולם שיגיעו אף הם לכינוס הבינלאומי בניו יורק .  אך לדברי גורמים בישראל ,  למרות ניסיונות לשכת ראש הממשלה ,  בשלב זה נתניהו לא עתיד לקיים פגישה רשמית עם נשיא ארצות הברית ברק אובמה .  
בשבועות האחרונים בדקה הלשכה את האפשרות שנתניהו יטוס מניו יורק לבית הלבן שבוושינגטון ,  בתקווה ששני המנהיגים יוכלו להיפגש ולהודיע על הסכם הסכם הסיוע הביטחוני לעשור הקרוב .  ראש הממשלה אף הוזמן להשתתף בכנס גדול של המועצה הישראלית-אמריקנית ,  ארגון הממומן על ידי מקורבו המיליארדר שלדון אדלסון ,  אך בשל העובדה שטרם נקבעה לו פגישה בבית הלבן  הוא טרם אישר את הגעתו לאירוע המתקיים בוושינגטון .  כעת ,  נראה כי הוא יסתפק ככל הנראה בביקור בן ארבעה ימים בניו יורק ,  ולדברי הגורמים ,  המאמצים מתמקדים בתיאום פגישת מסדרון בין נתניהו ואובמה בשולי העצרת הכללית .  
בעוד הפרטים הסופיים של הסכם הסיוע נסגרו בתחילת אוגוסט ,  לוואלה !  NEWS נודע כי מחלוקת אחרונה מעכבת את ההודעה על השלמת המשא ומתן האינטנסיבי בין ישראל וארצות הברית בנושא .  עימות בין הבית הלבן לקונגרס מונע את השלמת ההסכם ,  מאחר שבמסגרתו דרש הבית הלבן מירושלים להתחייב שלא לבקש עוד תוספות מימון מהקונגרס - אך הסנאטור הרפובליקני לינדזי גרהאם ,  שנחשב לאחד מידידיה הקרובים של ישראל בקונגרס ,  מסרב לקבל הסכמות אלו .  לדברי גורמים מדיניים ,  גרהאם טוען כי ההסכם נחתם בין הממשל האמריקני וממשלת ישראל ,  והקונגרס אינו צד בו  ולכן מסרב להוריד מהשולחן יוזמות חקיקה למימון סיוע נוסף לישראל .
 
המכשול שמעכב את הסכם הסיוע - ומונע פגישה בין נתניהו לאובמה
למרות התנגדות הבית הלבן ,  בקונגרס מסרבים להוריד מהפרק מימון נוסף לישראל - ובכך מונעים את סיום סאגת הסיוע הביטחוני .  בשלב זה ,  ברקע המחלוקת והמתח בירושלים לקראת מהלך אמריקני בנושא הפלסטיני ,  נראה שיוזמת לשכת נתניהו למפגש בין המנהיגים לא תתממש

