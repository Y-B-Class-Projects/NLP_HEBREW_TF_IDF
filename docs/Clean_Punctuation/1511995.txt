ממשלת השתיקה והבטלה
ראש הממשלה משחק  " בונקר "  ורק מנסה להעביר את ימיו בלי מעש .  הדר גולדמן חושב שלציבור לא אכפת מכלום .  ונתניהו ,  בתמורה ,  גם לא עושה דבר
בתקשורת יש כלל אחד ופשוט - יש רק כותרת ראשית אחת .  לכל שר ולכל חבר כנסת יש דובר ויועץ תקשורת ,  שעל פי רוב תפקידם הוא  " לדחוף "  ידיעות שיפארו את פועלו של שולחם .  ההבדל המרכזי בין נתניהו הראשון והשני הוא השתיקה .  נתניהו השני שותק עד כלות כוחותיו .  המדיניות הזו התחילה במערכת הבחירות ,  כשרק אחוזי התמיכה הצונחים גרמו לו לפתוח את הפה ולדבר .  בכהונתנו הנוכחית מקיים נתניהו את הפסוק  " נוצר פיו ולשונו ,  שומר מצרות נפשו ".  
שיאה של ממשלת נתניהו השני הוא אותו נאום שנכפה עליו בבר אילן .  נאום שאמר מאום ושכל תפקידו היה להעביר את הכדור למגרשו של האויב ,  כלומר ,  אובמה .  בכדורגל קוראים לזה להרחיק את הכדור למגרש היריב ומדובר במשחק הגנתי ולא יצירתי ,  ובעיקר משמים .  מהבחינה הזו לא שונה נתניהו השני מקודמיו .  הוא ראש ממשלה שחפץ לשרוד .  הוא לא יוזם ,  הוא נטול חזון .  הוא אינו מנהיג .  הוא לא רבין ולא בגין .  יועציו יודעים זאת ולכן אסטרטגיית השתיקה נכונה ויפה לו .  כשאין לך מה לומר ,  תן לאירועים להתנהל .  נדבר כשיהיה מה לומר .
 ברק אובמה נכנס לתפקידו כנשיא ארצות הברית תקופה קצרה לפני נתניהו ,  אך עם זאת נדמה לנו שאובמה נשיא כבר שנה לפחות .  אובמה למעשה התחיל את כהונתו עוד לפני שנכנס רשמית לבית הלבן ,  ואין אבן שהוא לא הפך :  בריאות ,  תעסוקה ,  עירק ,  אפגניסטן ,  פקיסטן ,  ישראל ופלסטין .  נתניהו ,  לעומתו ,  טרם התחיל במשימתו וטרם עשה דבר .  
אינני זוכר תקופה ,  שבה התקשורת היתה כל כך עסוקה בכותרות שונות שאינן מבית היוצר של משרד ראש הממשלה :  דוד טופז מככב כבר למעלה מחודשיים בכותרת הראשית ,  השר לשעבר בניזרי נכנס לכלא ,  שר האוצר לשעבר הירשזון נכנס גם הוא לכלא ,  אפילו פארה פוסט בחרה טיימינג אומלל למות במקביל למותו של מייקל ג'קסון .  וכל זאת על רקע בנקים בסכנה והבחירות באיראן .  
נדמה שכוללללם התגייסו לטובת יועצי התקשורת של הממשלה ,  שבינתיים רוצה שקט על מנת להגשים יעד ענק :  להצליח ולהעביר את מופז ולהקתו מקדימה לליכוד .  אכן אינטרס לאומי מובהק .
 ואנחנו ,  אנחנו עייפים ,  יגעים,תשושים ,  מותשים מתקוות ומייאוש .  אנחנו אפאתים .  אפאתים לזקנינו הרעבים ללחם ,  לחינוך אומלל של ילדינו ,  לאלימות ולסמים ,  למשפחות הפשע ושאר סלבריטאים ,  עייפים ממלחמות בתוכינו ועם שכנינו .  עייפים מדאגה לילדינו בצה"ל .  עייפים מחשיבה מקובעת ולא יצירתית של ימין ושמאל ,  חילוני ודתי ,  דיכוטומיה שקיימת רק בכנסת.המציאות אינה מכירה בה .  כולנו מתחננים לאלומת אור דקה ככל שתהיה שתחמם אותנו בקיץ המקפיא הזה .  
אז בבקשה נתניהו השני ,  דבר קצת יותר .  אפילו תחרטט אותנו .  אפילו תביאו את גלעד שליט ולא משנה באיזה מחיר-ודיינו להמון זמן .  מבטיח

ממשלת השתיקה והבטלה
ראש הממשלה משחק  " בונקר "  ורק מנסה להעביר את ימיו בלי מעש .  הדר גולדמן חושב שלציבור לא אכפת מכלום .  ונתניהו ,  בתמורה ,  גם לא עושה דבר

