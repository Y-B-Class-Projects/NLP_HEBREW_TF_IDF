נתניהו ליועצו של טראמפ : " כל המדינות צריכות להגביר לחץ על איראן "
 ראש הממשלה קיים מסיבת עיתונאים עם ג'ון בולטון ,  שנכנס לתפקידו במרץ האחרון ומבקר בישראל לראשונה . " הצורך למנוע מאיראן נשק גרעיני בעדיפות גבוהה עבור ארה"ב .  אלה איומים עולמיים - לא רק אזוריים ",  אמר בולטון .  נתניהו : " ישראל מצדיעה לטראמפ "
 ראש הממשלה בנימין נתניהו אמר היום  ( שני )  במסיבת עיתונאים משותפת עם היועץ לביטחון לאומי בבית הלבן ,  ג'ון בולטון ,  כי  " כל המדינות צריכות ללכת בעקבות ארצות הברית ולהגביר את הלחץ על איראן כדי להפסיק את תוקפנותה ".  אתמול נפגש בולטון עם נתניהו במסגרת ביקורו שהחל אתמול וצפוי לארוך שלושה ימים ,  בפעם הראשונה שבה הוא מגיע לישראל מאז נכנס לתפקידו בחודש מרץ האחרון .
 בולטון אמר כי  " זה תענוג להיות כאן בבירת ישראל "  והוסיף כי הוא מצפה לבקר בשגרירות החדשה . " הצורך למנוע מאיראן נשק גרעיני בעדיפות גבוהה מאוד עבור ארצות הברית ",  הוסיף . " לכן הנשיא פרש מהסכם הגרעין הרע ,  לכן אנחנו מטילים מחדש סנקציות ,  ומנסים לשכנע את חברינו באירופה לקחת צעדים חזקים יותר בתחום הטילים הבליסטיים מימון טרור והפעילות בתימן לבנון סוריה והאזור .  אלה איומים עולמיים - לא רק אזוריים ".  
בולטון אמר לנתניהו : " הברית בין ישראל וארצות הברית ובין העמים שלנו מעולם לא היתה חזקה יותר .  הנשיא טראמפ הפך את זה לאבן בסיס במדיניות שלו ואתה הפכת את זה לאבן בסיס של המדיניות שלך ". 
עוד בוואלה !  NEWS:העיתונאי ופעיל השלום אורי אבנרי הלך לעולמו בגיל 94מחולל הסערות :  מנהיג הלייבור בבריטניה נכח בכנס של חמאס בקטארמחבל פתח באש אל עבר כוח צה"ל בצפון רצועת עזה ;  אין נפגעים 
נתניהו אמר לבולטון כי  " תענוג לקבל את פניך בירושלים ",  זאת  " במיוחד אחרי ההחלטה ההיסטורית של הנשיא טראמפ ".  הוא הודה לטראמפ גם על כך  " שעזב את הסכם הגרעין הנורא .  ישראל מצדיעה לנכונותו של הנשיא להטיל סנקציות ,  ואני מדבר בשם מדינות רבות באזור ".  
ראש הממשלה הוסיף כי  " אין לישראל בת ברית טובה יותר מארצות הברית .  תחת הנשיא טראמפ הברית חזקה מתמיד והביקור הזה נותן הזדמנות לתאם עמדות על איראן ,  סוריה ,  עזה ונושאים רבים אחרים ". 
במוקד הדיונים עומדות על הפרק איראן ,  סוריה ועזה .  היום כתב בולטון בחשבון הטוויטר שלו כי היה טוב להיפגש עם נתניהו אתמול בערב . " תודה לך על האירוח ",  הוסיף . " אני מצפה להמשיך השיחות הפרודוקטיביות במהלך הימים הקרובים ".  
בולטון צפוי להיפגש גם עם בכירי מערכת הביטחון ,  ראש המוסד יוסי כהן וראש המל"ל מאיר בן שבת - שבולטון מגיע לישראל כאורחו .  יועצו של טראמפ נחשב לאוהד ישראל מובהק בעל עמדות ניציות במויחד בכל הנוגע לאיראן ,  למלחמה בטרור ולסוגיה הפלסטינית .
 בולטון מבקר בישראל כחלק ממסע שהוא עורך באזור ,  במסגרתו הוא צפוי להגיע לז'נבה על מנת לפגוש את מקביליו הרוסים בהמשך לפגישת הפסגה בין טראמפ ובין נשיא רוסיה ולדימיר פוטין בחודש שעבר ,  כאשר גם בשיחות אלה הוא אמור לדון בין היתר במצב בסוריה .  בנוסף לכך ,  בולטון צפוי לבקר גם באוקראינה .
  ( עדכון ראשון :  10:19 )  

נתניהו ליועצו של טראמפ : " כל המדינות צריכות להגביר לחץ על איראן "
 ראש הממשלה קיים מסיבת עיתונאים עם ג'ון בולטון ,  שנכנס לתפקידו במרץ האחרון ומבקר בישראל לראשונה . " הצורך למנוע מאיראן נשק גרעיני בעדיפות גבוהה עבור ארה"ב .  אלה איומים עולמיים - לא רק אזוריים ",  אמר בולטון .  נתניהו : " ישראל מצדיעה לטראמפ "
 
