נתניהו יעיד בוועדת הכלכלה :  חמישה דברים שצריך לדעת היום
חולי פסוריאזיס יפגינו בתל אביב למען הגברת המודעות למחלה ,  חווה אלברשטיין תחגוג 68 ,  דייויד בלאט ינסה לא לרשום הפסד רביעי ברציפות - ועוד שני דברים שאתם צריכים לדעת היום
אתם צריכים לדעת שראש הממשלה ושר הכלכלה בנימין נתניהו יעיד היום בפני ועדת הכלכלה ,  העורכת סבב התייעצויות לקראת אישור מתווה הגז .  בוועדת הכלכלה יסביר נתניהו את עקיפת הממונה על ההגבלים העסקיים תוך שימוש בסעיף 52 ,  לראשונה אי פעם בישראל .  בעת עדותו תערך מחוץ למשכן הכנסת הפגנה של מאבק הגז שבה יקראו הפעילים שלא לבצע את המהלך התקדימי .  
אתם צריכים לדעת שהיום יתקיים בכנסת כנס '"מגל טרור לתהליך מדיני "  - דיון פתוח על האתגרים והכיוונים שאליהם צועדת ישראל נוכח המציאות המדינית-ביטחונית הנוכחית .  את הכנס יזמו ח"כ עמר בר-לב  ( המחנה הציוני )  ו"יוזמת ז'נבה ",  ארגון ללא כוונת רווח הפועל לקידום הסכם קבע בין ישראל לפלסטינים .  בכנס ישתתפו בין היתר יו"ר המחנה הציוני יצחק הרצוג ,  ח"כ תמר זנדברג  ( מרצ )  ,  ח"כ שלי יחימוביץ'  ( המחנה הציוני )  ,  ח"כ ציפי לבני  ( המחנה הציוני )  ,  ח"כ יעקב פרי  ( יש עתיד )  וח"כ עופר שלח  ( יש עתיד )  .  
אתם צריכים לדעת שהיום תתקיים בתל אביב צעדה להגברת המודעות למחלת הפסוריאזיס .  הצעדה תצא משדרות רוטשילד בתל אביב בשעה 15:30 בצהריים ,  וישתתפו בה חולי פסוריאזיס מכל רחבי הארץ ,  יחד עם בני משפחתם .  הצועדים ילבשו חולצות צהובות עם הכיתוב  " פסוריאזיס היא לא מחלה מדבקת ",  יחזיקו בלונים צהובים שעליהם כתוב  " פסוריאזיס לא מדבק "  - וכן שלט גדול עם המסר בעברית ובאנגלית .  במקרה של גשם יחולקו למשתתפים מטריות צהובות שהוכנו מבעוד מועד .  כיום חיים בישראל כ-240 אלף חולים ומטרת מארגני הצעדה היא להעביר להם את המסר : " אל תתמודדו לבד עם המחלה ".  
אתם צריכים לדעת שהיום תחגוג הזמרת הישראלית חוה אלברשטיין את יום הולדתה ה-68 .  אלברשטיין ,  הפעילה מאז שנות ה-60 ,  הוציאה לאור כמעט 60 אלבומים ,  שמונה מהם על טהרת היידיש ואחד מהם באנגלית .  בפברואר 2011 קיבלה את פרס אקו"ם על מפעל חיים .‏  אלברשטיין ביצעה בתחילת דרכה שירים שכתבו יוצרים אחרים ,  ומאוחר יותר החלה לכתוב את שיריה בעצמה .  שנה לאחר שזכתה בפרס אקו"ם ,  זכתה בתואר דוקטור לשם כבוד מאוניברסיטת תל אביב .  אלברשטיין ממשיכה להוציא אלבומים באופן סדיר ולהופיע .  
אתם צריכים לדעת שהיום תארח קליבלנד את פורטלנד למשחק חשוב עבור דיוויד בלאט .  קבוצתו של המאמן הישראלי רשמה רצף של שלושה הפסדים ,  וכעת היא תנסה לעצור את המפולת בעזרת החזרה לאולמה הביתי ,  וחזרתו של לברון ג'יימס - שקיבל מנוחה במשחק האחרון במיאמי .  הבלייזרס ,  שעוברים עונה קשה בעקבות נטישתו של כוכבם למרכוס אולדריג' ,  דווקא נמצאים במגמה חיובית ,  והם בהחלט מסוגלים לעשות לקאבס צרות נוספות .  

נתניהו יעיד בוועדת הכלכלה :  חמישה דברים שצריך לדעת היום
חולי פסוריאזיס יפגינו בתל אביב למען הגברת המודעות למחלה ,  חווה אלברשטיין תחגוג 68 ,  דייויד בלאט ינסה לא לרשום הפסד רביעי ברציפות - ועוד שני דברים שאתם צריכים לדעת היום

