שטרית :  אם הצעת חוק לשון הרע לא תשונה - אתנגד
ח"כ שטרית ,  אחד מיוזמי ההצעה ,  הבהיר שאם לא יחולו בה שינויים בהכנה לקריאה שנייה ושלישית הוא יתנגד לה בעצמו .  במקביל ,  ניסה נתניהו להרגיע את הרוחות : " איש לא יאמר לאיש מה לשדר "
 יוזם החוק מהסס ?  אחד משני יוזמי  " חוק הלשון הרע ",  ח"כ מאיר שטרית  ( קדימה )  אמר הערב  ( שני )  שאם לא יחולו בהצעת החוק שינויים מהותיים בהכנה לקריאה שנייה ושלישית הוא יתנגד לה בעצמו ויפיל את הצעתו .  דבריו של שטרית הגיעו לאחר שסיעתו - סיעת קדימה - החליטה להטיל משמעת סיעתית נגד החוק .  הסיעה אמנם אישרה לשטרית להצביע באופן מיוחד בעד הצעת החוק ,  אולם נראה כי אפילו הוא מסתייג ממנה .  את ההתנגדות לחוק בתוך הסיעה הובילו יו"ר האופוזיציה ציפי לבני ,  יחד עם חברי כנסת נוספים .
 גם ח"כ זבולון אורלב  ( הבית היהודי - מפד"ל החדשה )  ,  שהיה בין החותמים על ההצעה אמר היום כי דעתו אינה נוחה מנוסח הצעת החוק כפי שהוגשה לקריאה ראשונה ,  בשל העובדה שהיא אינה מאוזנת בהגנות ראויות על חופש הדיבור ועצמאות התחקירים של כלי התקשורת .  ח"כ אורלב הודיע כי אם לא יערכו שינויים משמעותיים בנוסח החוק לקראת הקריאה השנייה והשלישית גם הוא יצביע נגד החוק .  לטענתו ,  הוא בא בדברים עם ח"כ יריב לוין והגיע להסכמה עמו על הצורך בשינויים .
 גם ראש הממשלה בנימין נתניהו נדרש היום לסוגיה ,  וביקש להרגיע את הקולות הטוענים כי הצעות החוק העולות בממשלתו פוגעות באופן שיטתי בדמוקרטיה .  נתניהו אמר בעניין זה ,  כי  " התחנכתי על תורתם של ז'בוטינסקי ובגין .  כל עוד אני ראש הממשלה ,  ישראל תמשיך להיות דמוקרטיה - ולמופת .  איש לא יאמר לאיש מה לחשוב ,  מה לחקור ומה לשדר .  זו לא הדרך של הליכוד ולא שלי ". 
ראש הממשלה הוסיף כי  " חופש הביטוי חייב להיות לכל חלקי העם .  מתן ביטוי לאלו שעד היום לא נשמע קולם - זה חלק בלתי נפרד מהדמוקרטיה .  אני אחראי לכך שהשינויים ייעשו בהתאם לרוח הליברלית ,  במתינות ובאחריות ,  תוך מתן כבוד לאחר ".  הוא הבטיח כי אין בכוונתו לפגוע בחופש הביטוי ואמר כי  " בפעמים שחשבתי שמתגבשת יוזמת חקיקה שעלולה לפגוע בדמוקרטיה - גנזתי אותה לאלתר .  נמשיך להנהיג את העם בדרך אחראית .  נשמור על חופש הביטוי ונאפשר אותו לכל חלקי העם ". 
ההצעה זכתה לגל גינויים חריף נגד החוק מצד שופטים ,  עיתונאים וחברי כנסת  גם מן הצד הימני של המפה הפוליטית .  השר מיכאל איתן התבטא היום בעניין  " חוק לשון הרע ".  לדבריו , " כשמישהו מספסר בכרטיסים ואתה מזמין טנק כדי לירות בו בתותח ,  אתה לא רוצה להילחם בתופעת הספסרות אלא לחסל את האדם .  אם החקיקה להגנה על השם הטוב נעשית באמצעות צעדים שיביאו לחיסולה של התקשורת ,  זה לא מידתי .  צריך לנקוט בצעדים מידתיים ".  בכירים נוספים בליכוד ,  ובהם השר דן מרידור ויו"ר הכנסת ראובן  ( רובי )  ריבלין הביעו בימים האחרונים התנגדות לחוק . " החוק מהווה פגיעה קשה בדמוקרטיה ",  אמר השר דן מרידור , " החוק יוצר איזון לא נכון בין חופש העיתונות לבין כבוד האדם ".  גם יו"ר הכנסת ,  ראובן ריבלין ,  קבע כי  " התקשורת הרוויחה את היוזמה הזו ביושר - אבל הצעת החוק איננה מידתית .  היה ניתן להסתפק בהכפלת הסכום הקבוע בחוק :  100 אלף שקלים במקום 50 אלף ". 
מנגד אמר היום ח"כ דני דנון בישיבת סיעת הליכוד כי  " יש סייעני שמאל בתוך הליכוד ,  שמסכלים כל פעולת חקיקה של המחנה הלאומי .  החקיקה האחרונה משקפת את האג'נדות והערכים שעל פיהם נבחרנו היא מייצגת את הליכוד האמיתי ". 
מליאת הכנסת תצביע הערב בקריאה ראשונה על חוק לשון הרע ועל החוק לשינוי הרכב הוועדה למינוי שופטים .  חוק לשון הרע קובע שניתן יהיה לתבוע כלי תקשורת או אנשים אחרים בגין פרסום לשון הרע ,  גם ללא הוכחת נזק ,  ולדרוש פיצויים עד גובה של 300 אלף שקלים ,  פי שישה מהמצב הנהוג כיום .  חברי הכנסת צפויים להצביע בעד הצעת החוק ,  שכולל סעיף נוסף :  תובע שמצליח להוכיח שכוונת הפרסום הייתה לפגוע בו ,  בית המשפט יוכל לפסוק עבורו פיצויים שגובהם עד 600 אלף שקלים .  בנוסף ,  המפרסם הפוגע יחויב לצטט את תגובת הנפגע לפרסום .  אם לא ניתנה אפשרות נאותה להגיב ,  ניתן יהיה לתבוע עד מיליון שקלים וחצי ללא הוכחת נזק .
 לקריאה נוספת:מצא : " חוק לשון הרע דורסני לא רק כלפי התקשורת "" חוק לשון הרע מהווה פגיעה קשה בדמוקרטיה"רובי ריבלין : " חוק לשון הרע ימיט אסון על העיתונות"דעה :  חוק לשון הרע - סתימת פה לאמצעי התקשורת
לפנייה לכתב :  pinhas_wolf@walla.co.il

שטרית :  אם הצעת חוק לשון הרע לא תשונה - אתנגד
ח"כ שטרית ,  אחד מיוזמי ההצעה ,  הבהיר שאם לא יחולו בה שינויים בהכנה לקריאה שנייה ושלישית הוא יתנגד לה בעצמו .  במקביל ,  ניסה נתניהו להרגיע את הרוחות : " איש לא יאמר לאיש מה לשדר "
 
