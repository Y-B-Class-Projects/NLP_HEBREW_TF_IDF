בכיר טורקי :  התקדמות במגעים לגיבוש  " הסכם כולל "  בין ישראל לחמאס
יאסין אקטאי ,  יועצו של ראש ממשלת טורקיה ,  אמר כי במסגרת הסכם הפסקת האש ארוכת הטווח ,  יוסר המצור מעזה וייפתחו המעברים .  דבריו נאמרו ברקע דיווחים סותרים על הגעת משלחת של חמאס לקהיר כדי לאשר את ההסכם
יאסין אקטאי ,  יועצו של ראש ממשלת טורקיה אחמט דאווטאולו ,  טוען כי חמאס מתקרב לגיבוש  " הסכם כולל עם ישראל ".  לדברי היועץ ,  במסגרת הסכם הפסקת האש ארוכת-הטווח יוסר המצור מרצועת עזה וייפתחו המעברים .  כמו כן ,  בריאיון שפורסם היום  ( שני )  בביטאון חמאס  " א-ריסאלה "  אמר היועץ כי הוא מעריך שבתקופה הקרובה השיחות בין מדינתו לבין ישראל בנוגע לתקרית משט המרמרה יגיעו לפתרון .  
אקטאי הדגיש כי בתמורה לנרמול היחסים  " תתנצל ישראל בפני העם הטורקי ,  תשלם פיצויים למשפחות הקורבנות ,  ותסיר את המצור מרצועת עזה ".  לדבריו ,  השיחות מתנהלות במקביל למגעים בין ישראל לחמאס להפסקת אש ארוכה ברצועה , " משום שהמצור על עזה הוא גם סוגיה טורקית ".  עוד אמר כי השיחות עם ישראל הגיעו לשלבים מתקדמים לפני מבצע  " צוק איתן ",  אולם המבצע  " החזיר אותן לנקודת האפס ". 
אתמול אמר הבכיר הטורקי כי ראש הלשכה המדינית של חמאס חאלד משעל ,  שביקר בשבוע שעבר באנקרה ,  דן עם ההנהגה הטורקית על המאמצים להגיע להפסקת אש עם ישראל ועל  " חבילת הערבויות "  החדשה שתציע טורקיה לרצועת עזה .
 עוד ידיעות בנושאדיווחים סותרים על הגעת משלחת חמאס לקהיר שתדון ברגיעה עם ישראלהאם השינוי בהוראות הפתיחה באש של צה"ל מבלבל את הלוחמים ? מהומות בהפגנות למען שובת הרעב ;  אבנים יודו על שוטרים ,  13 נעצרו 
דבריו מגיעים ברקע הדיווחים הסותרים שנשמעו אמש ביחס להגעתה של משלחת של בכירים בחמאס ובג'יהאד האיסלאמי לקהיר .  אתר החדשות הפלסטיני  " א-סאחה "  דיווח כי המשלחת ,  שבראשה עומד סגן ראש הלשכה המדינית איסמעיל הנייה ,  תיפגש היום עם ראש המודיעין המצרי חאלד פאווזי כדי לאשר את הסכם הפסקת האש .  לפי הדיווח ,  מחר יצא ראש המודיעין המצרי לטורקיה ומשם לקטאר ,  ששתיהן תיווכו במגעים העקיפים בין חמאס לישראל .  על פי דיווחים אחרים ,  משלחת חמאס ביקשה מהמצרים לצאת מרצועת עזה לפגישות במדינות ערב ,  אך קהיר עדיין לא אישרה להם זאת .
 במקביל ,  בירושלים שומרים באופן רשמי על שתיקה בנושא ,  ולא מתייחסים לדיווחים ההולכים ומתרבים בתקשורת הערבית שלפיהם יש התקדמות של ממש במגעים .  גורם ישראלי בכיר אמר לוואלה !  NEWS כי  " אם יש באמת משא ומתן עם חמאס ,  אז מעורבים בו מעט מאוד אנשים ,  רק מהמעגל הקרוב ביותר של ראש הממשלה ".  
ראש הממשלה בנימין נתניהו העיד בחודש שעבר בפני ועדת החוץ והביטחון של הכנסת ,  שם נשאל אם אכן מתקיימים מגעים להפסקת אש ארוכת-טווח עם חמאס והוא השיב בשלילה .  שר הביטחון משה יעלון אמר בשיחה עם תא הכתבים המדיניים בחודש שעבר כי יש אך ורק מגעים עקיפים ,  המתמקדים בסוגיות הומניטריות בלבד ,  ולא בנושאים מדיניים .  הוא אמר כי לישראל יש אינטרס לראות התקדמות בשיקום ההרס ברצועת עזה שנגרם במבצע  " צוק איתן ".  
ח"כ חיים ילין  ( יש עתיד )  ,  המתגורר על גבול רצועת עזה ושימש עד לאחרונה כראש מועצה אזורית אשכול ,  הביע חשש כי ישראל תסכים להפסקת אש בלי לדרוש מהלך של פירוז עזה . " אסור לאפשר הפסקת אש כמהלך טקטי ,  שבסופו חמאס ימשיך לחפור מנהרות ולהבריח מערך טילים חדש לרצועה ",  אמר ילין . " ממשלת ישראל צריכה לקדם מהלך אסטרטגי ,  שיכלול שיקום מלא של הרצועה תמורת פירוז ,  וייתן אופק כלכלי ומדיני הן לתושבי מדינת ישראל והן לתושבי לרצועת עזה .  נתניהו ,  די להסתתר מאחורי שליחים ודיבורים - קח אחריות ותוביל ".  

בכיר טורקי :  התקדמות במגעים לגיבוש  " הסכם כולל "  בין ישראל לחמאס
יאסין אקטאי ,  יועצו של ראש ממשלת טורקיה ,  אמר כי במסגרת הסכם הפסקת האש ארוכת הטווח ,  יוסר המצור מעזה וייפתחו המעברים .  דבריו נאמרו ברקע דיווחים סותרים על הגעת משלחת של חמאס לקהיר כדי לאשר את ההסכם

