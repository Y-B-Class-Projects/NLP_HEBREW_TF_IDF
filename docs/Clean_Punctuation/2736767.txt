 " ישראל מאוד מאוכזבת מהאשמותיו של קרי "
 בתגובה ראשונה לטענה שהציג אמש שר החוץ האמריקני ,  לפיה ישראל אחראית לכישלון השיחות ,  ציטט הניו יורק טיימס גורם בלשכת ראש הממשלה ,  שאמר : " קרי יודע שהפלסטינים אמרו 'לא' "
  ( בסרטון :  קרי מאשים את ישראל בכישלון השיחות )  
לאחר שאמש האשים שר החוץ האמריקני ,  ג'ון קרי ,  את ישראל באחריות לכישלון תהליך השלום ,  הגיב היום  ( רביעי )  לראשונה לדברים גורם בסביבת ראש הממשלה נתניהו ,  וטען כי ישראל  " מאוד מאוכזבת "  מדבריו של שר החוץ . " הצהרותיו של קרי גם יחבלו בשיחות וגם יקשיחו את עמדותיהם של הפלסטינים ",  אמר הגורם הישראלי לניו יורק טיימס . " הוא יודע שהיו אלה הפלסטינים שאמרו 'לא' להמשך השיחות הישירות עם ישראל בחודש נובמבר האחרון ולמתווה שהוא הציג לסיום השיחות ואף סירבו אפילו לדון בהכרה במדינת ישראל כמדינת העם היהודי ".  
עוד הוסיף הגורם ,  כי  " במסגרת ההבנות שאפשרו את תחילת המגעים ,  ישראל לא התחייבה לבצע הקפאת בנייה בהתנחלויות .  כמו כן ,  טענת הפלסטינים שבנייה בירושלים ,  בירת ישראל ,  מהווה הפרה של ההבנות היא ההיפך מהאמת .  גם האמריקנים וגם הפלסטינים יודעים טוב מאוד שישראל לא התחייבה לכך ".  
משבר מדיני - כותרות אחרונות:קרי מאשים :  ישראל הכריזה על 700 דירות בשטחים - ובוםמבוכה בירושלים :  קרי תקע סיכה בבלון התירוצים של נתניהולקראת פיצוץ :  חבילת הסנקציות של מערכת הביטחון נגד הרשות 
אמש ,  בעדותו בפני הסנאט בוושינגטון ,  התריע קרי כי יש מגבלה לכמות הזמן שהוא והנשיא ברק אובמה יכולים להשקיע בתיווך בין ישראל לפלסטינים ,  והסביר כי הפיצוץ בשיחות התרחש לאחר ש"האסירים לא שוחררו במועד שנקבע מראש ,  עברו שלושה ימים ,  ואז כאשר כבר כמעט הגענו לעסקה ,  פורסם מכרז על 700 יחידות דיור בשטחים  ובום  ( poof במקור  א.ת )  ,  זה נגמר ". 
גורם פלסטיני המקורב למגעים המדיניים עם ישראל ,  התייחס היום לדבריו של הבכיר הישראלי ,  וטען כי ישראל  " מחבלת בתפקודה של ארצות הברית בתהליך השלום ".  בנוגע להסדר שיאפשר את הארכת השיחות ,  הבהיר הבכיר הפלסטיני כי ישראל  " לא הראתה שום נכונות "  בניסיון להגיע להסכם שיביא להקמתה של מדינה פלסטינית לצידה של ישראל .
 במקביל ,  הבהירה הליגה הערבית כי היא רואה בישראל את האחראית המלאה להכשלת שיחות השלום ,  וקראה הליגה לשר החוץ קרי להמשיך במאמציו למען שיחות המשא ומתן וללחוץ על ישראל לבצע את התחייבויותיה .  שר החוץ הפלסטיני ,  ריאד אל-מאליכי ,  הודיע במסיבת עיתונאים לאחר הפגישה כי שרי החוץ הערבים הסכימו פה אחד להגיש תמיכה כלכלית לרשות אם ישראל תבצע את הסנקציות עליהם הודיע נתניהו הבוקר .  
בתוך כך ,  השר להגנת הסביבה ,  עמיר פרץ ,  שלח אחר הצהריים מכתב לראש הממשלה ,  בו הביע את התנגדותו להנחיה החדשה האוסרת על משרדי הממשלה לשתף פעולה עם הרשות הפלסטינית . " לדעתי ,  רב נזקה של הנחיה זו על תועלתה ,  במיוחד בימים בהם שרת המשפטים פועלת בשמך ובשם הממשלה כולה לקיים משא ומתן עם הפלסטינים ",  כתב פרץ לנתניהו . " אבקש שיתקיים דיון על כך בממשלה בו יוצגו היתרונות והחסרונות של ההחלטה ".  
פרץ ,  שמשרדו מקיים מגעים שוטפים עם הרשות הפלסטינית בנושאים הנוגעים לאיכות הסביבה ,  הוא השר היחיד עד כה שהביע את התנגדותו להנחיה החדשה של משרד ראש הממשלה .  שרים אחרים שמשרדיהם מקיימים קשרים שוטפים עם הרשות הפלסטינית ,  בראשם שר האוצר ,  יאיר לפיד ,  לא הגיבו היום להנחיה שאוסרת על קיום מפגשים כאלה .  פרץ ציין במכתבו לראש הממשלה כי הוא  " יודע שהפלסטינים נושאים בחלק גדול מהאחריות למצב ,  אך מאמצי התוכחה וחיפוש האשמים לא יקדמו את רצוננו להגיע להסדר ".  
לפניות לכתב אמיר תיבון :  amir.tibon@walla.co.il  

" ישראל מאוד מאוכזבת מהאשמותיו של קרי "
 בתגובה ראשונה לטענה שהציג אמש שר החוץ האמריקני ,  לפיה ישראל אחראית לכישלון השיחות ,  ציטט הניו יורק טיימס גורם בלשכת ראש הממשלה ,  שאמר : " קרי יודע שהפלסטינים אמרו 'לא' "
 
