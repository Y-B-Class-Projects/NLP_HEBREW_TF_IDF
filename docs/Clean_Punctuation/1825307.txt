זעם ברשות : " על איזה שלום נתניהו מדבר ?  "
 בפתח זעמו על דבריו של רה"מ נתניהו בתום פגישתו עם הנשיא אובמה בוושינגטון ,  ואמרו כי הוא  " הורס כל סיכוי לשלום ".  בחמאס אמרו כי הדברים מוכיחים כי פשרה עם ישראל היא טעות
ברשות הפלסטינית הגיבו הבוקר  ( שבת )  בזעם על דבריו של ראש הממשלה בנימין נתניהו אמש בתום פגישתו עם נשיא ארה"ב ברק אובמה בוושינגטון ,  לפיהם ישראל שואפת לשלום ,  אך לא תיסוג לקווי 67' שאינם בני הגנה .  
בכיר פתח וחבר צוות המשא ומתן הפלסטיני ,  ד"ר נביל שעת' ,  אמר כי דבריו של ראש הממשלה נתניהו  " הורסים כל סיכוי לשלום ".  בראיון לעיתון הפלסטיני 'אל-איאם' הסביר : " נתניהו אמר שלא ייסוג לקווי 67' ,  שלא יתפשר בנושא ירושלים ,  שהוא דורש נוכחות צבאית בכל בקעת הירדן ושאין שום זכות שיבה .  אחרי זה הוא מדבר על שלום .  על איזה שלום הוא מדבר בדיוק ?  ". 
שעת' הוסיף כי  " זו חוצפה מצדו של נתניהו להצהיר שהוא רוצה לצרף לישראל את גושי ההתנחלויות בטענה שהם עובדות בשטח .  מי שיצר את העובדות האלו בשטח הן ממשלות ישראל .  ועכשיו הם אומרים בעזות מצח שאי אפשר לשנות את המציאות הזו ".  לדבריו ,  נתניהו מעוות את ההיסטוריה ומנסה לשכתב אותה .  הוא הבטיח כי הרשות תמשיך במאמציה הבינלאומיים להשיג תמיכה בהכרה במדינה פלסטינית עצמאית .
 גם בחמאס התייחסו הבוקר לדבריו של ראש הממשלה ,  ואמרו כי הם מהווים הוכחה נוספת שהרצון להתפשר עם ישראל הוא טעות . " הצהרתו של נתניהו בבית הלבן לפיה ישראל לא תיסוג לקווי 67' היא הוכחה לחוסר התוחלת במשא ומתן ולכך שתהליך הפשרה עם ישראל הוא טעות ",  אמר דובר הארגון סאמי אבו זוהרי . " אל מול הדברים הללו אנו אומרים שחמאס מסרב להכיר בישראל ". 
אתמול אמר נביל אבו רודיינה ,  דוברו של יו"ר הרשות אבו מאזן ,  כי דבריו של נתניהו הם  " הכרזה רשמית על כך שהוא מסרב ליוזמת אובמה בנושא הקמת מדינה פלסטינית בגבולות 67' ".  בשיחה עם סוכנות הידיעות הצרפתית ,  הבהיר אבו רודיינה כי כל סוגיות הסדר הקבע חייבות להיפתר על שולחן המשא ומתן .  ראש צוות המשא ומתן הפלסטיני סאיב עריקאת אמר כי נתניהו נחוש להמשיך להרוס את מאמציו של אובמה .
 ראש הממשלה נתניהו אמר אתמול כי ישראל תומכת בחזונו של אובמה להפצת שלום במזרח התיכון - ומעריכה את מחויבותו לביטחונה . " אנו שואפים לקדם את השלום .  ישראל חפצה בשלום ,  ואני אישית חפץ בו ".  אמר . " עם זאת ,  יש להשיג שלום שיחזיק מעמד לעידנים .  שלום שמבוסס על אחיזת עיניים - גורלו להתנפץ לרסיסים .  שלום צריך להתבסס על עובדות ".  לדבריו ,  על הפלסטינים להכיר בכך שישראל אמנם  " מוכנה להתפשר בצורה נדיבה "  - אך גם בכך שהיא לעולם לא תשוב לקווי 1967  - " שאינם בני הגנה ",  לטענתו .  על כל הסכם עתידי לכלול נוכחות צבאית של ישראל  " עד נהר הירדן ",  אמר נתניהו ,  והוסיף כי הפלסטינים ,  אינם לוקחים בחשבון כי חלו שינויים בגבולות מדינת ישראל ובמימדיה מאז מלחמת ששת הימים . " דנתי בכך עם אובמה ,  ואני סבור שהוא הבין את הדברים ",  אמר .
 לפניות לכתב :  nir_yah@walla.com

זעם ברשות : " על איזה שלום נתניהו מדבר ?  "
 בפתח זעמו על דבריו של רה"מ נתניהו בתום פגישתו עם הנשיא אובמה בוושינגטון ,  ואמרו כי הוא  " הורס כל סיכוי לשלום ".  בחמאס אמרו כי הדברים מוכיחים כי פשרה עם ישראל היא טעות

