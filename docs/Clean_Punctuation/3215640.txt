אחרי ארה"ב :  נתניהו הורה להכיר באופוזיציה בוונצואלה כממשלה במדינה
ראש הממשלה הודיע על הכרת ישראל במנהיגות החדשה של גוואידו בוונצואלה כממשלה הלגיטימית במדינה .  לישראל אין יחסים דיפלומטים עם ונצואלה מאז 2009 והנשיא מאדורו הכריז אחר בחירתו כי יפעל לחימום היחסים .  בתגובה ,  גוואידו הודה לנתניהו על תמיכתו
ראש הממשלה ,  בנימין ‏נתניהו ,  הורה היום  ( ראשון )  להכיר באופוזיציה בוונצואלה ,  בראשות חואן גוואידו ,  כממשלה הלגיטימית במדינה . " ישראל מצטרפת היום לארצות הברית ,  לקנדה ,  לרוב מדינות אמריקה הלטינית ולמדינות באירופה ,  ואני מודיע היום שאנחנו מכירים במנהיגות החדשה בוונצואלה ". 
לישראל אין יחסים דיפלומטיים עם ונצואלה מאז 2009 והיחסים הידרדרו מאוד בתקופת הנשיא הוגו צ'אווס שכיהן בתפקיד עד למותו בשנת 2013 .  הנשיא ניקולס מאדורו הכריז אחרי בחירתו כי יפעל לחימום היחסים .
 הלילה פג האולטימטום בן 72 השעות שהציב מדורו לאנשי השגרירות האמריקנית לעזוב את המדינה ,  אחרי שהכריז על ניתוק היחסים ברביעי .  משרד החוץ בקראקס אמר כי חלק מאנשי הסגל חזרו לארצות הברית ביום שישי ,  כשוונצואלה החזירה חלק מנציגיה בוושינגטון אתמול .
 לקריאה נוספת :  דיווח :  רוסיה שלחה שכירי חרב לוונצואלה כדי להגן על הנשיא מדורובתמיכת טראמפ :  מנהיג האופוזיציה בוונצואלה הכריז על עצמו נשיאהמהנדס שרוצה להציל את ונצואלה מציפורני הרודנות 
מדורו ,  שקיבל אתמול אולטימטום משלו מצד האיחוד האירופי להכריז על בחירות חדשות בתוך שבוע אחרת יכירו בגוואידו ,  ריכך את דרישתו שעל כל אנשי הסגל לעזוב עד אתמול .  במקום זאת ,  שתיהן ינסו להגיע להסדר להחלפת השגרירויות במשרדי אינטרסים בתוך 30 ימים .  זאת בדומה לדרך שבה התנהלו היחסים הדיפלומטיים בין קובה לארצות הברית במשך עשורים רבים .  ללא הסכם ,  יתר אנשי הסגל הדיפלומטי יעזבו את שתי המדינות והנציגויות בוושינגטון ובקראקס ייסגרו .
 מנהיג האופוזיציה גוואידו כתב בחשבון הטוויטר שלו כי הוא מודה לנתניהו ,  וציין את העובדה שתמיכתו נעשתה ביום הזיכרון הבינלאומי לשואה .  בנוסף לכך ,  גם מנהיגה באופוזיציה ,  מריה קורינה מצ'אדו ,  הודתה לנתניהו וכתבה בחשבון הטוויטר שלה כי אחרי שובה של הדמוקרטיה ,  יכוננו מחדש הקשרים עם ישראל .
  ( עדכון ראשון :  17:01 )  

אחרי ארה"ב :  נתניהו הורה להכיר באופוזיציה בוונצואלה כממשלה במדינה
ראש הממשלה הודיע על הכרת ישראל במנהיגות החדשה של גוואידו בוונצואלה כממשלה הלגיטימית במדינה .  לישראל אין יחסים דיפלומטים עם ונצואלה מאז 2009 והנשיא מאדורו הכריז אחר בחירתו כי יפעל לחימום היחסים .  בתגובה ,  גוואידו הודה לנתניהו על תמיכתו

