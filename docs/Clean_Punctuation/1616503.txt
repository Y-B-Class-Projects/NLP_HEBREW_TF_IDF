עתירה :  הקפאת הבנייה בהתנחלויות לא חוקית
מאבק המתנחלים נגד הקפאת הבנייה בגדה הגיע לבית המשפט העליון . " מדובר במחטף של ראש הממשלה שיודע כי מדובר בהחלטה הפוגעת בתושבי יהודה ושומרון "
" הפורום המשפטי למען ארץ ישראל "  עתר היום  ( שני )  לבית המשפט העליון נגד הקבינט המדיני-ביטחוני ,  שר הביטחון אהוד ברק והממשלה ,  בדרישה שיוציא צו ביניים שימנע את הקפאת הבנייה בשטחים .  לטענת הפורום ,  ההחלטה להקפיא את הבנייה פוגעת באופן חמור בזכויות יסוד של תושבי יהודה ושומרון וגורמת להם נזקים כבדים . " יודגש כבר כעת ,  כי אין כל שיקולים ביטחוניים העומדים בבסיס החלטה זו והקבינט אף לא טען כי יש שיקולים כאלו ",  נכתב בעתירה ,  שהוגשה באמצעות עו"ד יוסי פוקס .
 עוד נטען ,  שההחלטה היתה צריכה להתקבל בממשלה ולא בקבינט ,  ולכן צו ההקפאה אינו חוקי . " מדובר במחטף של ראש הממשלה .  ביודעו כי מדובר בהחלטה הכוללת פגיעה חמורה בתושבי יהודה ושומרון וכי יהיה קשה עד מאוד ,  להעבירה בממשלה ,  לכן החליט 'מהיום להיום' להביאה לוועדת שרים לענייני ביטחון לאומי ,  אשר בה יש לו רוב מוצק .  אין כל אפשרות להגיש ערר עליה לממשלה וכל אשר נעשה בה סודי ביותר ",  נטען בעתירה .  
אתמול הורה שר הביטחון אהוד ברק לאנשי משרדו לגייס ולהכשיר במהירות האפשרית פקחי בנייה חדשים ,  שיאכפו את החלטת הקבינט המדיני-ביטחוני להקפיא למשך 10 חודשים את הבנייה בהתנחלויות .  כיום פועלים רק 14 פקחי בנייה באזורי יהודה ושומרון ,  אך בעקבות הוראת שר הביטחון ,  יגויסו ויוכשרו 40 פקחים חדשים בתוך שבועיים .  בהמשך יגויסו עוד עשרות פקחים שיוודאו את יישום החלטת הקבינט .  האכיפה תבוצע במאמץ משולב של משטרת ישראל ,  מג"ב והמנהל האזרחי ,  ובאחריות כוללת של צה"ל .
 
עתירה :  הקפאת הבנייה בהתנחלויות לא חוקית
מאבק המתנחלים נגד הקפאת הבנייה בגדה הגיע לבית המשפט העליון . " מדובר במחטף של ראש הממשלה שיודע כי מדובר בהחלטה הפוגעת בתושבי יהודה ושומרון "
 
