נתניהו :  חיסון נגד השפעת יירכש לכל אזרח
ראש הממשלה הורה היום לרכוש חיסונים נגד שפעת החזירים לכלל אזרחי המדינה ,  וכן להגדיל את מאגרי התרופות הקיימות .  עלות ההחלטה :  450 מיליון שקל
לשכתו של בנימין נתניהו הודיעה היום  ( רביעי )  ,  כי ראש הממשלה הורה על רכישת חיסונים נגד שפעת החזירים לכל אזרחי מדינת ישראל ,  וכן על הגדלת מלאי התרופות הקיימות נגד שפעת ב-5% .  מהלשכה נמסר כי סך העלות של רכישת החיסונים ותוספת התרופות מוערכת ב-450 מיליון שקל .  
בהתאם לכך הורה נתניהו למנכ"ל משרדו ,  אייל גבאי ,  לתאם עם שר האוצר יובל שטייניץ ועם סגן שר הבריאות יעקב ליצמן את מציאת מקורות המימון לחיסונים והתרופות ולהביא הצעת החלטה בעניין לישיבת הממשלה .  את ההחלטה קיבל ראש הממשלה לאחר דיון בהשתתפות סגן שר הבריאות והצוות המקצועי של משרד הבריאות ,  בנושא התפשטות שפעת החזירים וההיערכות לקראתה בחודשי החורף הקרובים .  
מלשכת נתניהו נמסר ,  כי  " החלטה זו מציבה את ישראל בשורה אחת עם המדינות המובילות בעולם בנושאי ההצטיידות העתידית בחיסונים נגד השפעת .  חשוב לי להדגיש כי החיסונים נגד שפעת החזירים עדיין אינם קיימים על המדף ונמצאים בתהליך פיתוח .  הם ימסרו לידי המדינות השונות רק לאחר סיום הפיתוח בעוד מספר חודשים ". 
מאות ישראלים נדבקים מדי שבוע בשפעת החזירים ,  כך לפי הערכות של גורם בכיר במשרד הבריאות ,  שהוסיף כי על פי התחזיות ,  עד רבע מהאוכלוסייה בישראל עלול לחלות במחלה .  הגורם הבכיר אמר היום לוואלה !  חדשות ,  כי למשרד יש ספקות רבים בנוגע לחיסונים המפותחים בימים אלה ברחבי העולם . " יעילותו של החיסון מוטלת בספק וגם בטיחותו ולכן אנחנו שוקלים בכובד ראש מהם המהלכים שיש לנקוט בסוגיה זו .  כרגע אנחנו בקשר עם ארבע חברות שונות שמפתחות חיסונים לנגיף ". 
בתוך כך ,  יפעיל משרד הבריאות היום ומחר קו מידע לציבור ,  במטרה להשיב על שאלות בעניין שפעת החזירים .  הקו יפעל בין השעות 8:00 ל-16:00 ,  במספרים הבאים :  מחוז ירושלים 02-5314847 ,  מחוז תל אביב 03-5684655 ,  מחוז אשקלון 08-6745317 ,  מחוז חיפה 04-8632995 ,  מחוז דרום 08-6263544 ,  מחוז מרכז 08-9788669 ומחוז צפון 1-800-301-333 .
 פרסום ראשון :  15:24

נתניהו :  חיסון נגד השפעת יירכש לכל אזרח
ראש הממשלה הורה היום לרכוש חיסונים נגד שפעת החזירים לכלל אזרחי המדינה ,  וכן להגדיל את מאגרי התרופות הקיימות .  עלות ההחלטה :  450 מיליון שקל

