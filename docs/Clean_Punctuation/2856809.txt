עודה נפגש עם נתניהו : " בחר להסית נגדנו ונגד עצם אזרחותו "
 יו"ר הרשימה המשותפת שוחח עם ראש הממשלה בלשכתו בירושלים ,  על רקע דבריו ביום הבחירות . " לא ייתכן שראש ממשלה מתבטא נגד הצבעה של אזרחים ",  אמר בסיומה .  נתניהו ציין כי צריך לצמצם את הפערים בחברה
 ( ח"כים מהרשימה המשותפת קטעו את נאום נתניהו בהשבעת הממשלה )  
ראש הממשלה בנימין נתניהו נפגש היום  ( חמישי )  עם יו"ר הרשימה המשותפת ח"כ איימן עודה בלשכתו בירושלים .  השניים דנו בקידום החברתי והכלכלי של האזרחים הערבים בישראל ,  כשנתניהו טען שהושקעו כספים רבים בתחום זה במהלך שנותיו בשלטון ,  אך ציין כי צריך להמשיך ולצמצם את הפערים בחברה הישראלית .  עם זאת ,  ח"כ עודה אמר כי הייתה זאת פגישה לא קלה על רקע דברי ההסתה של נתניהו נגד ערביי ישראל ביום הבחירות . 
" הגעתי לכאן עם אחריות גדולה ,  כמי שמייצג את המיעוט הגדול במדינה ",  אמר ח"כ עודה לאחר הפגישה . " מיעוט ,  שכחלק מטקטיקת בחירות בזויה ,  ראש הממשלה בחר להסית נגדנו ונגד עצם אזרחותו .  דברים ברוח זאת אמרתי גם לראש הממשלה ואני חוזר ואומר שלא יכול להיות שראש ממשלה מתבטא נגד הצבעה של אזרחים ".  
הוא הוסיף כי  " לצערי ,  עם הממשלה הנוכחית ,  נראה שכל ניסיון לדון בסיום הכיבוש ובחתירה לשלום צודק נראית יותר כאתנחתא קומית ,  כפי שהיה במליאת הכנסת בעת השבעת הממשלה ,  ולא כדיאלוג שיכול להניב פירות אמתיים ",  אמר ח"כ עודה . " אך מתוקף תפקידי חשתי חובה לחזור ולומר לראש הממשלה שהעם הפלסטיני זכאי לחירות ולמקום תחת השמש ,  ויחד עם זאת ,  ששלום צודק הוא אינטרס של כלל האזרחים בישראל ,  ערבים ויהודים כאחד ".  
לדבריו , " זאת הייתה פגישת עבודה .  בתקופה שבה הציבור הערבי במדינה נמצא במצוקה קשה וגוברת ,  כאשר הנושא הבוער ביותר הוא מצוקת הדיור הבלתי-ניתנת יותר להכלה ,  והאיום בהריסת עשרות אלפי בית אב והשלכת עשרות אלפי אזרחים במדינה לחיים ברחוב ללא קורת גג .  הדוגמה הקשה והחריפה ביותר ,  מהתקופה האחרונה ,  היא רצון המדינה להחריב את היישוב אום אל-חיראן על מנת לבנות במקומו ישוב יהודי ".  
הוא הציג לראש הממשלה תכנית מפורטת לרפורמת תכנון מקיפה בישובים הערבים . " יחד עם דרישה ברורה לעצור לאלתר את כל הריסות הבתים ,  ולפתוח בהידברות מול האזרחים במטרה למצוא פתרונות אמתיים וחוקיים למצוקת הדיור ולהכרה בכפרים הלא מוכרים ".  השניים דנו גם בצורך במציאת תעסוקה איכותית ומתאימה לצעירים ולצעירות הערבים . " הקושי שלהם להשתלב בשוק העבודה פוגע בסופו של דבר בכלל האזרחים במדינה וביכולת הצמיחה של הכלכלה בישראל .  דנו גם בצורך להקצאה שוויונית של תקציבים במשרדי הממשלה ,  בתקצוב הולם של הרשויות המקומיות הערביות ובהנגשת ההשכלה והחינוך לחברה הערבית ",  אמר .  

עודה נפגש עם נתניהו : " בחר להסית נגדנו ונגד עצם אזרחותו "
 יו"ר הרשימה המשותפת שוחח עם ראש הממשלה בלשכתו בירושלים ,  על רקע דבריו ביום הבחירות . " לא ייתכן שראש ממשלה מתבטא נגד הצבעה של אזרחים ",  אמר בסיומה .  נתניהו ציין כי צריך לצמצם את הפערים בחברה

