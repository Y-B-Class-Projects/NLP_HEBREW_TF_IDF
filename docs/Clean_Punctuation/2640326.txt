נתניהו :  לא אתערב בגזירות האוצר - מלבד הביטחון
בביקורו בסין התייחס נתניהו להצעת האוצר להעלות באופן ניכר את שיעור המסים וליישם קיצוצים נרחבים ,  וגיבה את השר לפיד .  ניצנים ראשונים לגזרות :  הלילה התייקרו הסיגריות 
" לא אתערב בתקציב ,  למעט הקיצוץ בביטחון שנותר פתוח לדיון "   כך אמר הבוקר  ( רביעי )  ראש הממשלה בנימין נתניהו ,  בהתייחסו לגזירות האוצר הצפויות בתקציב המוצע ל-2013-2014 ,  בשיחה עם גלי צה"ל .  בכך ביקש נתניהו להזים את הדיווחים לפיהם בכוונתו  " לרכך "  את שורת העלאות המסים והקיצוצים שמתכנן שר האוצר לפיד ,  אשר פורסמו אתמול .  עם זאת ,  לא ברור בשל כך מה יהיה אופיו של הקיצוץ בתקציב הביטחון ,  המרכיב הגדול בתקציב המדינה ,  שהיקפו עשוי להגיע למיליארדי שקלים .  הנושא צפוי להתבהר עם שובו של ראש הממשלה מביקורו בסין .  יצוין כי ביטוי ראשון לגזירות כבר ניתן אמש ,  עם התייקרות הסיגריות בשיעור של כשלושה שקלים בערך .  
אתמול תקפה גם יו"ר האופוזיציה ,  שלי יחימוביץ' ,  את התקציב של לפיד . " אין לי דרך אחרת לתאר את ערימת הגזירות הזאת ,  אלא כאכזריות לשמה ,  בגידה בציבור ובעיקר שגיאה כלכלית קשה וחמורה ",  פתחה יחימוביץ' . " זו לא תכנית צמיחה ,  זו לא תכנית תקווה ,  אלא תכנית דיכאון ומכות ".  יחימוביץ' הגדירה את לפיד  " העתק של נתניהו ,  אבל בצורה יותר ברוטלית ואכזרית וחסרת בושה .  הוא מעביר את הגירעון מהכיס של הממשלה לכיס של כל הישראלים .  האזרחים האלה הם מנוע הצמיחה של המדינה ,  היחיד ".  חברת מפלגתה של יחימוביץ' וממובילות המחאה החברתית בקיץ 2011 ,  סתיו שפיר ,  טענה כי לפיד ,  שהשתתף באחת ההפגנות , " תוחב את ידיו לכיסים של המפגינים שצעדו לידו ".  
תכנית הקיצוצים והגזרות מחולקת לשתי קטגוריות :  הגדלת ההכנסות ממיסוי מחד וצמצום הוצאות המדינה מאידך .  בכל הקשור להגדלת ההכנסות ,  מתכוון האוצר להעלות את מס ההכנסה בשיעור של 1.5% לכל מדרגות המס .  באוצר מעריכים שצעד זה לבדו יכניס לקופת המדינה ארבעה מיליארד שקלים בשנה ;  כמו כן ,  תבוטל נקודת זיכוי במס ההכנסה לאקדמאים  ( צפי להכנסה של 200 מיליון שקלים בשנה )  .  בנוסף ,  בצעד שירגיש כל ישראלי ,  יועלה באחוז מס הערך המוסף  ( המע"מ )  - מס הנלקח בכל עסקה במשק - והוא יעמוד על 18% כאשר באוצר מעריכים שצעד זה יכניס 4.6 מיליארד שקלים בשנה לתקציב המדינה .  בעוד שהציבור נדרש לשלם כמעט עשרה מיליארד שקלים  ( העלאת מס ההכנסה והמע"מ )  ,  מס החברות יועלה באחוז ל-26% ,  צעד זה צפוי להכניס למדינה 630 מיליון שקלים בשנה .  
בגזרת צמצום הוצאות המדינה ,  צפויה פגיעה במשפחות בעלי ילדים קטנים וכן קיצוץ נרחב בהוצאות הממשלה .  שליש מתקציב סבסוד קצבאות הילדים יופחת  ( שני מיליארד שקלים )  ,  כך שקצבה עבור כל ילד תעמוד על 140 שקלים .  כיום הורים זכאים לקצבאות ילדים בעבור ילדים שנולדו אחרי שנת 2003 בסכומים הנעים בין 175 ל-263 שקלים בחודש ,  בהתאם למספר הילדים .  בעבור ילדים שנולדו לפני שנת 2003 הסכום גדול יותר ונע בין 175 ל-459 שקלים .  באוצר מציינים כי הקיצוץ החד בקיצבאות הילדים יביא לחיסכון של כמיליארד שקלים בשנת 2013 ,  ועוד כשני מיליארד שקלים בשנת 2014 .  כיום משלמת המדינה שבעה מיליארד שקל בשנה עבור קצבאות ילדים .
 כמו כן ,  סבסוד טיפולי שיניים שהיו צפויים להתרחב בשנת 2014 לילדים עד גיל 14  ( מגיל 12 כיום )  לא יחול ויישאר כפי שהמצב כיום ;  קיצוץ של 600 מיליון שקלים בשנה מסבסוד צהרונים וגני הילדים .  בהחלטת הממשלה הקודמת ,  בעקבות דו"ח טרכטנברג ,  נקבע כי הממשלה תממן ב-2014 צהרונים בהיקף של 1.35 מיליארד שקל .  אולם בחוק ההסדרים מבקש לפיד לסבסד את הצהרונים רק בשלוש השכבות הסוציו-אקונומיות הנמוכות ביותר ,  ובסכום של 605 מיליון שקלים בלבד .  בנוסף לכך ,  תקוצץ הטבה אחרת שעוגנה בהחלטת ממשלה ,  ושעניינה שילוב אימהות בשוק התעסוקה באמצעות סיבסוד צהרונים ב-345 מיליון שקל .  בסך הכל ,  קוצץ תקציב הצהרונים בכמיליארד .  מהתמיכה למוסדות לימוד תורניים יופחתו 200 מיליון שקלים בשנת 2013 ,  ו-400 מיליון שקלים בשנת 2014 - בסך הכל 600 מיליון שקל בשנתיים .  

נתניהו :  לא אתערב בגזירות האוצר - מלבד הביטחון
בביקורו בסין התייחס נתניהו להצעת האוצר להעלות באופן ניכר את שיעור המסים וליישם קיצוצים נרחבים ,  וגיבה את השר לפיד .  ניצנים ראשונים לגזרות :  הלילה התייקרו הסיגריות

