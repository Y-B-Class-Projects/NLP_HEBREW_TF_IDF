התיק הפלילי נגד היועצת של נתניהו ייסגר ;  תפוטר ותשלם קנס במקום
הפרקליטות הודיעה כי הגיעה להסדר עם פרח לרנר ,  שנחשדה בעבירות של מרמה והפרת אמונים .  במסגרת ההסדר ,  היא תורחק מהשירות הציבורי למשך חמש שנים ותשלם קנס של 20 אלף שקל . " אני מודה לבורא עולם "
 פרקליטות המדינה הודיעה היום  ( חמישי )  כי היא תסגור את התיק הפלילי נגד פרח לרנר ,  יועצת של ראש הממשלה בנימין נתניהו שנחשדה בעבירות של מרמה ושל הפרת אמונים במסגרת הסדר מותנה .  לרנר תפוטר מתפקידה ,  תורחק משירות המדינה לחמש שנים ותשלם קנס בסך של 20 אלף שקל .  במסגרת ההסדר ,  לרנר הודתה כי קידמה בלשכת ראש הממשלה עניינים של כמה לקוחות של בעלה ,  אבי לרנר שניהל משרד יחסי ציבור .  טרם התקבלה החלטה לגביו .  
לרנר אמרה כי היא  " מודה לבורא עולם "  וכי היא  " שמחה לשים את הכול "  מאחוריה ".  היועצת של נתניהו הוסיפה כי היא מודה לנתניהו על האמון ,  שלדבריה העניק לה . " זכות גדולה נפלה בחלקי לשרת לצדו למעלה משש וחצי שנים ,  ולסייע בידיו בניהול המדינה ובהובלת תהליכים משמעותיים וחשובים למען אזרחי ישראל ",  אמרה .  
לדבריה , " לקחתי אחריות על טעויות שנעשו על ידי בתום לב ומתוך חוסר תשומת לב ,  שנבעה בין היתר מהעבודה האינטנסיבית סביב השעון בלשכת ראש הממשלה .  אני פונה היום לדרך חדשה ומאתגרת במגזר הפרטי ,  ואין לי ספק שאמשיך לתרום בדרכי למדינת ישראל בעתיד ". 
סנגורה של פרח לרנר ,  עו"ד רועי בלכר ,  מסר כי  " אנו מברכים על החלטתה ".  לדבריו , " כפי שטענו לכל אורך הדרך ,  לא נפל כל פגם פלילי בהתנהלותה של לרנר .  פרח פעלה בתום לב ומתוך כוונות ראויות וענייניות ,  והיא אחת מעובדות הציבור המסורות והחרוצות שנתקלתי בהן בכל עיסוקי המקצועי .  אני מקווה ,  כי השירות הציבורי יוכל ליהנות מכישוריה וממסירותה גם בעתיד ".  
לקריאה נוספת בנושאהמשטרה ממליצה להעמיד לדין יועצת בכירה במשרד ראש הממשלהחשד לקלון :  היועצת של נתניהו שחשודה במרמה הושעתה מתפקידההממליץ על יועצת נתניהו שנחקרת :  המשנה ליועץ המשפטי לממשלה 
לרנר שימשה בין 2009 ל-2015 יועצת ראש הממשלה לענייני חקיקה וכנסת .  בהודעת הפרקליטות ,  נמסר כי היא הייתה גורם מרכזי ומשפיע בעבודתו של נתניהו ושל לשכתו ,  והיה לה משקל משמעותי והשפעה על פגישות של גורמים שונים עם ראש הממשלה והחלטות אחרות שמתקבלות בלשכתו .
 לפי הודאתה של לרנר ,  בעלה - העוסק במתן שירותים של יחסי ציבור וקשרי ממשל דרך חברת  " לרנרקום "  שבבעלותו ,  המתמחה בחברה הדתית-לאומית - חלק מלקוחותיו שכרו את שירותיו כי ידעו שרעייתו עובדת בלשכת נתניהו ומקורבת אליו .  זאת מתוך כוונה כי תהווה  " ערך מוסף "  ותסייע להם .  לרנר ,  לפי הודאתה ,  ידעה בשני מקרים כי לקוחותיו של בעלה משתמשים בה כדי לזרז עניינים במשרד .
 לרנר נכנסה לתפקידה ללא עריכת הסדר ניגוד עניינים אחרי שהצהירה שהיא או בעלה לא בעמדה שעלולים להעמידם בניגוד עניינים .  היא התחייבה לעדכן על שינוי במצב זה ,  אולם היא נמנעה מלדווח על עיסוקו של בעלה ולא עדכנה על לקוחותיו העשויים להעמידה במצב של ניגוד עניינים .  
לאחר שזה נחשף ,  היועצת המשפטית של משרד ראש הממשלה דרשה מלרנר להעביר את רשימת הלקוחות של בעלה ,  אך לרנר נמנעה מלעשות כן במשך שלושה חודשים על אף כמה פניות מצד היועצת המשפטית .  בסופם ,  כבר לא היה צורך ברשימה ,  משום שהיא הייתה צפויה לעזוב את תפקידה .  

התיק הפלילי נגד היועצת של נתניהו ייסגר ;  תפוטר ותשלם קנס במקום
הפרקליטות הודיעה כי הגיעה להסדר עם פרח לרנר ,  שנחשדה בעבירות של מרמה והפרת אמונים .  במסגרת ההסדר ,  היא תורחק מהשירות הציבורי למשך חמש שנים ותשלם קנס של 20 אלף שקל . " אני מודה לבורא עולם "
 
