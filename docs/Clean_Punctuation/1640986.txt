נתניהו יאפשר לישראלים להצביע בחו"ל ? 
ראש הממשלה בנימין נתניהו אמר בישיבת סיעת הליכוד כי בכוונתו לקדם חוק שיאפשר לאזרחים ישראלים להצביע בבחירות גם מחו"ל .  נתניהו : " החוק יחזק את הקשר עם מדינת ישראל "
 האם בזמן הטיול בהודו נוכל לקפוץ לשגרירות ולהצביע בבחירות בארץ ?  האם גם לאחר שנים של מגורים בניו יורק תישמר זכות ההצבעה שלנו ?  במסגרת ההסכם הקואליציוני בין ישראל ביתנו לליכוד עתידה לעלות בקרוב הצעת חוק בנושא .
 ראש הממשלה בנימין נתניהו אמר היום  ( שני )  בפתח ישיבת סיעת הליכוד כי בקרוב יובא לאישור חוק שיאפשר לכל אזרחי ישראל להצביע גם בחו"ל . " זה מקובל גם במדינות אחרות .  החוק יתרום תרומה לקשר האזרחים עם מדינת ישראל ,  לזהותה ולעוצמתה ",  אמר נתניהו .
 גם שר החוץ אביגדור ליברמן התייחס להצעת החוק בפתח ישיבת סיעתו .  ליברמן פירט את שאיפות מפלגתו במסגרת ההסכם הקואליציוני .  ליברמן אמר כי בקרוב יובא החוק לדיון כמו גם חוק ברית הזוגיות ,  חוק הגיור וחוק האזרחות . " זה לא יהיה פשוט אבל מילה זה מילה ונעמוד בדברים .  נעשה הכל לקיים את אותם הדברים שהבטחנו לבוחר ",  אמר ליברמן .
 מיד לאחר דבריו של נתניהו מיהרו גורמים באופוזיציה לבקר את ההצעה .  יו"ר האופוזיציה ציפי לבני מסרה בתגובה כי מניעיו של נתניהו בקידום החוק הם פוליטיים .  ראש הממשלה מוכיח שהוא נכון למכור את עתיד המדינה לשותפיו הפוליטיים רק לשם שלמות הקואליציה שלו ",  אמרה לבני . " הזכות לקבוע את גורלה של ישראל צריכה להיות בידי אלה החיים בישראל ונכונים לשאת את מחיר החלטותיהם בבחירות  לטוב ולרע ",  הוסיפה .
 ח"כ זאב בילסקי מקדימה אמר : " הצעתו של ראש הממשלה במסגרת פירעון החוב הקואליציוני לליברמן ,  לתת זכות הצבעה לכחצי מיליון ישראלים המתגוררים בחו"ל ,  מטילה צל כבד על מעשה הציונות .  מדינת ישראל היא מדינה בעלת מאפיינים ייחודיים וההצבעה ביום הבחירות קובעת לא רק את איכות החיים במדינה ,  אלא גם את גורלנו ,  דהיינו החלטה על מעשה של מלחמה או שלום .  ההצבעה טומנת בחובה אחריות לתוצאותיה .  מי שאינו מתגורר בארץ לא יישא באחריות לתוצאות ואנו שחיים כאן נצטרך להתמודד עם ההשלכות ." 
יו"ר מרצ ,  ח"כ חיים אורון הביע פליאה על ההצעה ואמר : " מפתיע ומתמיה להיווכח באילו יוזמות חקיקה עוסקים האולטרה פטריוטיים שלנו .  אך לפני שבוע הם עסקו בדה לגיטימציה ורדיפה של אנשי שמאל ישראלים בעניין קבלת תרומות מחו"ל ,  ועתה הם פועלים להכשיר הצבעת יורדים .  ראוי שאת נבחרי הארץ ודיוקנה יקבעו רק אלה החיים בה .  החיים אינם טוקבק ". 
גם בקואליציה לא ממהרים לברך על הצעת החוק .  חבר מפלגתו של נתניהו ,  סגן השר איוב קרא הביע התנגדות להצעה ואמר כי , " מי שאינו חי כאן לא יכול להצביע .  הזכאות היא לפי קביעת ביטוח לאומי .  מי שמרכז את חייו בישראל הוא שיוכל להצביע ". 

נתניהו יאפשר לישראלים להצביע בחו"ל ? 
ראש הממשלה בנימין נתניהו אמר בישיבת סיעת הליכוד כי בכוונתו לקדם חוק שיאפשר לאזרחים ישראלים להצביע בבחירות גם מחו"ל .  נתניהו : " החוק יחזק את הקשר עם מדינת ישראל "
 
