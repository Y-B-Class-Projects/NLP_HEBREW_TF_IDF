נתניהו על ביטול המשחק :  מאכזב ומצער ,  טבעי שיתקיים בירושלים
ראש הממשלה התייחס בתדרוך לעיתונאים לביטול משחק הידידות עם ארגנטינה שהיה אמור להתקיים בשבת הקרובה והבהיר כי דרישת השרה רגב כי האירוע יתקיים בירושלים טבעית . " לצערי הם נסוגו מזה ",  אמר . " מקווה שזה לא ישפיע על תחומים נוספים - צריך להיערך ללחצים "
  ( בווידאו :  שרת התרבות והספורט מירי רגב במסיבת עיתונאים בעקבות ביטול המשחק )  
ראש הממשלה בנימין נתניהו התייחס הערב  ( רביעי )  להחלטתה הרשמית של התאחדות הכדורגל של ארגנטינה לבטל את משחק הידידות שתוכנן להתקיים מול נבחרת ישראל . " זו החלטה מאכזבת ומצערת ",  אמר נתניהו השוהה בביקור מדיני באירופה במהלך תדרוך לעיתונאים . 
" שמעתי על ההחלטה אתמול בערב ",  המשיך ראש הממשלה . " שוחחתי עם נשיא ארגנטינה מאוריסיו מאקריושאלתי אותו אם הוא יכול להתערב .  הוא שב אלי לאחר זמן קצר והשיב שאין לו דרך להשפיע על זה ".  
לקריאה נוספת בוואלה !  NEWS:סופית :  ארגנטינה הודיעה שלא תגיע לישראלעופר עיני : " זה טרור .  מנסים לפגוע במדינת ישראל דרך הכדורגל"נתניהו על ביטול המשחק עם נבחרת ארגנטינה : " ממשיכים הלאה חבר'ה "  
נתניהו ציין כי שרת התרבות והספורט מירי רגב ,  ביקשה להעביר את המשחק שתוכנן להתקיים בשבת הקרובה בירושלים . " זו בקשה טבעית להעביר את המשחק ",  הצהיר נתניהו . " לצערי הם נסוגו מזה ".  
נתניהו אף הביע חשש שהחלטה לבטל את משחק הידידות תגרור עמה השלכות נוספות שאינן קשורות לעולם הספורט . " אני מקווה שזה לא ישפיע על תחומים נוספים ,  צריך להיערך לאפשרות שיופעלו כל מיני לחצים ",  אמר .  
מוקדם יותר כינסה השרה רגב מסיבת עיתונאים בה ציינה כי החלטת ההתאחדות בארגנטינה לבטל את המשחק באה בעקבות איומים על חייהם של השחקנים . " במהלך 24 השעות נערך משא ומתן אינטנסיבי בין גופים שונים בישראל לגופים שונים בארגנטינה וכולם פעלו על מנת למנוע זאת ",  אמרה . " החלטת ביטול המשחק נובעת מהחלטה אחת בלבד :  איומים של גורמי טרור שהופנו כלפי מסי ,  משפחתו ושחקנים אחרים נוספים ". 
רגב הציגה תמונות מהפגנות פלסטיניות ואמרה : " מדובר בטרור .  באולימפיאדת מינכן היו אלה מרצחים מארגון ספטמבר השחור .  היום ג'יבריל ראג'וב ,  תלמידו של ערפאת ,  ממשיך בדרכו .  הסיפור הוא לא האם המשחק היה בחיפה או בירושלים .  הוא גדול יותר .  אנחנו צריכים לפעול בכל הערוצים הבינלאומיים ולמנוע את המצב לפיו טרור ואיומים על שחקנים יגרמו למצב כזה .  היום זה ישראל - היום מדינה אחרת .  טרור הוא טרור ,  אין לו גבולות .  אל תתבלבלו ,  זה לא אירוע BDS ".  
" אין שקר גדול מזה שהדרישה שלי לקיים את המשחק בירושלים גרמה לביטול המשחק ",  הוסיפה . " ירושלים היא בירתנו והיא מאחדת אותנו ,  היא לא בעייה פוליטית .  המשחק אמור היה להתקיים כלל בשל רצון של מסי להגיע לירושלים ולבקר בכנסיית הקבר .  לאנשים אין כבוד לאומי ?  לצערי האיומים על משפחתו גרמו למסי לוותר על הרצון שלו להגיע לכותל .  אני מבינה את האכזבה הגדולה של עשרות אלפי אוהדים שציפו לראות את מסי משחק בירושלים ,  אבל יש ערכים שנמצאים מעל למסי .  ראש הממשלה אמר שצריך להתקדם הלאה ואני אומרת שלא קרה אסון וצריך להרים את הראש .  לא ניתן לאירועים האלה למנוע את הגאווה והשמחה במדינה שיש לנו .  אני רוצה להודות לעופר עיני ,  יו"ר ההתאחדות לכדורגל ,  על מאמציו ,  וגם לדני בנעים .  תודה לכל מי שניסה לסייע .  ארגנטינה לא מגיעה לארץ אבל אנחנו מדינה שמחה עם דברים טובים ,  אין לנו במה להתבייש ".  

נתניהו על ביטול המשחק :  מאכזב ומצער ,  טבעי שיתקיים בירושלים
ראש הממשלה התייחס בתדרוך לעיתונאים לביטול משחק הידידות עם ארגנטינה שהיה אמור להתקיים בשבת הקרובה והבהיר כי דרישת השרה רגב כי האירוע יתקיים בירושלים טבעית . " לצערי הם נסוגו מזה ",  אמר . " מקווה שזה לא ישפיע על תחומים נוספים - צריך להיערך ללחצים "
 
