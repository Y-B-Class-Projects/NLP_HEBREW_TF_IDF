נתניהו במוסקבה : " יש קשר עמוק ועבר משותף לשני עמנו "
 ראש הממשלה שמבקר ברוסיה הניח זר על קברו של החייל האלמוני ,  וביקר בתערוכת הישגים ישראלים בתחום הטכנולוגיה . " ישנו גשר אנושי בדמות מיליון עולים מרוסיה ,  שהם בשר מבשרנו - וגם שגרירים "
 ראש הממשלה בנימין נתניהו הניח זר הבוקר  ( שלישי )  בקבר החייל האלמוני במוסקבה וביקר יחד עם רעייתו שרה בתערוכת  " פתח דלת לישראל "  באולם התערוכות המרכזי בבירת רוסיה .  בתערוכה הופיעו מיצגים אינטרקטיביים של פתיחת תשע דלתות ,  שמאחוריהן הוצגה ישראל בזוויות שונות .  מדובר בתערוכה שהוצגה קודם לכן גם ברומא ,  פריז וורשה ,  ובה מוצגים הישגים ישראלים בתחום הטכנולוגיה . 
" תודה על קבלת הפנים ,  אנחנו בהחלט מרגישים בבית ודלתות ישראל פתוחות לרוסיה ,  ודלתות רוסיה פתוחות לישראל ",  אמר נתניהו . " אנחנו מציינים 25 שנים לחידוש היחסים בינינו וזה לא מצטמצם רק בתחום התרבות והטכנולוגיה .  מעל זה יש גשר אנושי של יותר ממיליון דוברי רוסית שהם בשר מבשרנו אבל גם באים כשגרירים ,  מרצון טוב של סימפטיה עמוקה ,  אזרחי ישראל שהם יוצאי חבר העמים ",  הוסיף .  
נתניהו התייחס להנחת הזר ,  ואמר : " עכשיו באנו מהטקס המרגש לחייל האלמוני והמנגינות שמושמעות אלה מנגינות שאנו זוכרים מילדותנו ,  אז ישנו קשר של אמפטיה ואמפתיה בין ישראל לרוסיה עם עבר משותף שיש בו פרקים טרגיים לשני עמנו ,  אך עם נכונות חזקה לתפוס ולפתח את הקידמה ליצירת עתיד טוב יותר ".  

נתניהו במוסקבה : " יש קשר עמוק ועבר משותף לשני עמנו "
 ראש הממשלה שמבקר ברוסיה הניח זר על קברו של החייל האלמוני ,  וביקר בתערוכת הישגים ישראלים בתחום הטכנולוגיה . " ישנו גשר אנושי בדמות מיליון עולים מרוסיה ,  שהם בשר מבשרנו - וגם שגרירים "
 
