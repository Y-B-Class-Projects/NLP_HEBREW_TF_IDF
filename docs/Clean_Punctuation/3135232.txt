הקסם נגמר :  יום החרפה של נתניהו הוא יום העצמאות של המשטרה
סירובם של חברי הממשלה להתנער מהשחיתות של העומד בראשה מכתים גם אותם בצבעי השוחד .  תאוות השליטה בתקשורת וההתמכרות לסיגרים ולשמפניות היא שחיסלה את נתניהו - ולא אלשיך .  למרות טענות תומכי ראש הממשלה ,  החקירה הבלתי תלויה של מערכת אכיפת החוק היא ניצחון הדמוקרטיה
ישראל הוכרזה אמש  ( שלישי )  רשמית כמדינה מושחתת .  השאלה היחידה שעדיין נותרה להכרעה היא אם מי שמושחתת בישראל היא הממשלה או המשטרה .  כל אחת משתי החלופות מזעזעת ,  ומהכרת החומרים והנפשות ניתן לקבוע שהחלופה הראשונה היא הנכונה ,  ושהעובדה המצמררת ביותר היא שהממשלה מנסה להתכחש לשחיתותה באמצעות האשמת המשטרה בשחיתות .
 הממשלה מושחתת ,  ולא רק העומד בראשה ,  מפני שהשחיתות היא מגפה מדבקת ,  ומי שאינו מתנער מבנימין נתניהו מתנדב להיות שותפו לשחיתות ,  למקבל עקיף של טובות ההנאה .  כאן לא האו"ם .  כאן אי אפשר להימנע מהצבעה .  מי שאינו נגד - בעד .  מי שאינו מתייחס בחומרה להמלצות המשטרה ,  כמוהו כממליץ על קברניטו המושחת .
 עוד בנושא:כחלון מבהיר אחרי ההמלצות : " רק היועמ"ש קובע ;  אמשיך לכהן בתפקידי"לפיד :  כמו כל אזרח שומר חוק ,  התבקשתי למסור עדות - ועשיתי זאתנתניהו בתגובה להמלצות : " גם הפעם הדברים יסתיימו ללא כלום "  
מאז אמש נושא נתניהו על מצחו אות קין של מי שנמצאה נגדו תשתית ראייתית בשני תיקי שוחד ,  עם מרמה והפרת אמונים כבונוס .  את כל הטיעונים ששיווק לקהל ,  פחות הקצונה בסיירת מטכ"ל והפריצה לסבנה והשגרירות באו"ם ,  הרי ניסה לפני כן על חוקריו ,  ללא הצלחה .  סיפורי הצבא והדיפלומטיה יועילו לו כנימוקים להקלה בעונש ,  אבל לא לחמיקה ממנו .  גם הסטטיסטיקה שגייס לעזרתו היא חרב פיפיות :  אם ,  כטענתו ,  אחד מכל שני תיקים המכילים המלצות משטרתיות לכתבי אישום  " נזרקים לפח "   ( ואצלו גם סגירת תיקיו מחוסר ראיות מספיקות לשייך לקבוצה זו )  ,  משמע שמאחד משני התיקים לא ייחלץ ;  וגם התיק של שרה מתקרב לכתב אישום .  איך שרה הייתה אומרת ?  מוש-ח-תים .
 תיק 1000 הוא סיפור בזוי של זוג מכורים לסיגרים ולשמפניה ,  הרגל של מאות אלפי שקלים שסירבו לממן מכיסם .  כמו קבצני המחלפים ,  המטיחים את כוסות הפלסטיק בחלונות המכוניות ,  דרשו שרה וביבי מחבריהם העשירים לפרנס את תאוותם לעישון ולשתייה ,  לבגדים ולתכשיטים ;  והחברים נאנקו ,  שילמו והגישו בקשות משל עצמם .  נתניהו גילה מה שהיה אמור לזכור מפרשת המוביל אבנר עמדי ,  שהשהה את ההתחשבנות איתו עד לאחר שביקש ממנו סיוע  ( מכירת פרחים של בת זוגו למשרד החוץ ,  סידור במילואים לבנה )  .  קשה לסרב למי שמרעיף עליך כסף רב ,  או שווה כסף .
 סיפוריו על סיועו לארנון מילצ'ן כגמול על שירות ביטחוני - שמילצ'ן התרברב אודותיו - מגוחכים .  כשהוא מוסיף כתירוץ את אזכור עזרתו המובנת מאליה לראש המוסד החולה מאיר דגן ,  למצוא בחו"ל כבד להשתלה ,  עשוי השומע לחשוב שביבי תרם לדגן את הכבד שלו .  

לא המשטרה חיסלה את נתניהו - והוא מחוסל ,  גמור ,  ללא תקומה - אלא חמדנותו ,  בתיק 1000 ,  ותאוות השררה שלו בתיק 2000 .  המשותף לשני התיקים הוא עיוות הליכי הממשל והחקיקה לתועלת פרטית .  לא משרת את הציבור ,  אלא משחת אותו .  המשטרה ,  בלחצים פנימיים וחיצוניים שאיימו לפני שנתיים לפרק את מערך חקירות האיכות שלה ,  פעלה בתהליך ממושך מדי אך לבסוף ייצרה תוצאה הראויה להערכה .  מני יצחקי ,  כורש בר-נור ועמיתיהם הצילו את יוקרתה החבוטה של המשטרה .  יום הנכבה של הממשלה הוא יום העצמאות של המשטרה ,  רשות חוקרת אמיצה ובלתי תלויה ,  אם גם רחוקה משלמות .  ישראל הוכיחה שעדיין נותרו בה איים של דמוקרטיה .  נתניהו יכול רק לקנא בפוטין ובארדואן .
 הממשלה היא המפקדת העליונה של צה"ל .  שני האישים הבכירים בדרג המדיני הם שר ביטחון שנחלץ מכתב אישום כי היועץ המשפטי יהודה וינשטיין חזר בו ,  לאחר שעדת מפתח הוזמנה למקצה שיפורים ,  וראש ממשלה על סף כתב אישום בסעיפי שוחד ומרמה .  איך יכולים מפקדים וחיילים לתת אמון בשולחיהם הפוליטיים ,  שבחליפותיהם דבקו רבבים כאלה ;  ומה חושבים לובשי המדים לשמע השתלחותו של נתניהו בעמיתיהם הכחולים ?  .  זה אינו עניין של חזקת החפות ,  אלא של פקפוק בתום ליבם ושיקול דעתם של אנשים מסדר הגודל המוסרי של נתניהו וליברמן .  אור לגויים ?  עם סגולה ?  ביבי וליברמן ?  
התשתית הראייתית חשובה .  התשתית המוסרית חשובה ממנה .  נתניהו מבקש מתומכיו ,  אותו רבע מההולכים לקלפיות ,  לראות בו קבלן הישגים :  מה אכפת להם חוקי/לא חוקי ?  ,  זה יעיל ,  זה מתבצע ,  כדאי להם .  זה רק מראה כמה הוא בז להם . " בעזרת השם ",  הוא מתחסד פתאום ,  החילוני האדוק שעד עכשיו רצה רק בעזרת מילצ'ן ,  פאקר ,  אדלסון ומוזס .
 ואולי זאת קריצה לאביחי מנדלבליט ,  שומר המצוות ,  שנתניהו מאמין לתומו שהכל בידיו .  לא נכון :  הרבה אמנם תלוי ביועמ"ש ,  אבל המילה הקובעת היא של בית המשפט העליון ,  בשתי פעימות :  בראשונה ,  בימים הקרובים ,  לנוכח עתירות נגד היאחזות נתניהו בקרנות המזבח - מנדלבליט ייגן עליו ,  כפרשן החוק ,  אבל בג"ץ מסוגל להרעים בקביעות מוחצות - ובהמשך אם היועץ ימלא את תפילת נתניהו לסגירת תיקיו .  הפחדן ,  בעת ההיא ,  יחכה לבג"ץ בטרם יקבע את עמדתו .  
מה שמשה כחלון אינו מבין ,  כנראה ,  הוא שמבחנו אינו התקציב ,  אלא היכן הוא מתפקד ,  עם המושחתים או נגדם .  אם סופו להיכנע ללחץ ההפגנות ,  במקום לקבל החלטה ערכית ,  יאבד את כל העולמות .  או שנתניהו יודיע על נבצרות ,  או שקומץ חברי הכנסת ההגונים בסיעות המיוצגות בממשלה יודיעו שנבצר מהם לתמוך בו .  זה יהיה המעשה הנכון ,  גם במוסריותו וגם בתכליתו .  

הקסם נגמר :  יום החרפה של נתניהו הוא יום העצמאות של המשטרה
סירובם של חברי הממשלה להתנער מהשחיתות של העומד בראשה מכתים גם אותם בצבעי השוחד .  תאוות השליטה בתקשורת וההתמכרות לסיגרים ולשמפניות היא שחיסלה את נתניהו - ולא אלשיך .  למרות טענות תומכי ראש הממשלה ,  החקירה הבלתי תלויה של מערכת אכיפת החוק היא ניצחון הדמוקרטיה

