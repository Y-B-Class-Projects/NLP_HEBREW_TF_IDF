החדשות בדקה | צפו :  צעיר שהתעייף מהטיפוס חולץ ממצוק באוסטרליה
כל החדשות של היום בדקה אחת :  מיכל רשף מגישה לכם מאולפן וואלה !  NEWS את כל מה שצריך לדעת ב-60 שניות .  צפו במהדורה שמתעדכנת כל הזמן
בנו של ראש הממשלה ,  יאיר נתניהו ,  צפוי להגיע היום למשרדי להב 433 כדי למסור עדות בפרשת טובות ההנאה של אביו .  גם השר זאב אלקין ימסור היום את עדותו בנוגע ליחסי נתניהו עם נוני מוזס .  
לאחר שבועיים ,  עצרו הלילה הרשויות בטורקיה את החשוד בביצוע מתקפת הטרור באיסטנבול בערב השנה החדשה בה נהרגו 39 בני אדם .  החשוד הוא עבדולגדיר משריפוב ,  אזרח אוזביקסטן .
 מנהיג הפלג הצפוני של התנועה האסלאמית ,  שייח ראאד סלאח ,  שוחרר היום מהכלא .  סלאח נשא עונש מאסר של תשעה חודשים בגין הסתה לאלימות והסתה לגזענות .  על סלאח נגזרו תחילה 11 חודשי מאסר ,  אך לאחר הגשת ערעור החליטו שופטי בית המשפט העליון כי יש להקל בעונשו ,  והפחיתו את מספר חודשי המאסר לתשעה .  לפי כתב האישום ,  סלאח נאם בחודש פברואר 2007 בשכונת ואדי ג'וז שבירושלים ,  בנוכחות כלי תקשורת רבים וקהל של כאלף איש .  זאת ,  על רקע מהומות שפרצו בקרב הציבור הערבי באותה התקופה ,  בטענה כי העבודות הארכיאולוגיות שהחלו אז בכניסה להר הבית ,  הן ניסיון ישראלי לחבל במקומות הקדושים שבאתר .  כתב האישום מציין כי הנאום נערך על אף צו ההרחקה מהעיר העתיקה ,  שאסר על סלאח להימצא גם במרחק של 150 מטר מתחומה .
 באי נורת' סטארברוק שבאוסטרליה חילצו כוחות החירום צעיר שנתקע על מצוק .  הצעיר טיפס וככל הנראה לא הצליח להמשיך ונותר לכוד בין שמיים וארץ במשך זמן רב .  חבריו שחיכו לו למטה ,  השתעשעו בינתיים ושרבטו את הכתובת SOS על החול בזמן שהכבאים מחלצים את חברם .  
תחזית מזג האוויר :  היום תחול עלייה נוספת במידות החום .  

החדשות בדקה | צפו :  צעיר שהתעייף מהטיפוס חולץ ממצוק באוסטרליה
כל החדשות של היום בדקה אחת :  מיכל רשף מגישה לכם מאולפן וואלה !  NEWS את כל מה שצריך לדעת ב-60 שניות .  צפו במהדורה שמתעדכנת כל הזמן

