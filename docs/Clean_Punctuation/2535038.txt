נתניהו : " אסור למערב לוותר לאירן - היא מאיימת על העולם "
 ראש הממשלה מחריף את הטון מול אירן .  בנאום שנשא הערב אמר על רקע הדיווחים על הסכמות בין המעצמות לטהרן : " על המדינות המובילות בעולם לגלות נחישות ולא חולשה מול אירן "
  ( צילום :  גדעון צנטנר ,  עריכה :  טל רזניק )  
מחריפים את הטון :  ראש הממשלה ,  בנימין נתניהו ,  שיגר הערב  ( שני )  לעולם מסר תוקפני במיוחד ,  על רקע הדיווחים על התקדמות במגעים בין מעצמות המערב לאירן בעניין רדיפת האחרונה אחר השגת נשק גרעיני . " אירן מאיימת על ישראל ,  ועל שלום העולם כולו ",  אמר נתניהו בכנס של נציבות שירות המדינה במשרד החוץ בירושלים . " מול הכוונה הזדונית הזאת חייבות המדינות המובילות בעולם ,  לגלות נחישות ולא חולשה .  הן לא צריכות לעשות ויתורים לאירן .  הן צריכות להעמיד בפניה דרישות ברורות וחד משמעיות ",  אמר ראש הממשלה .  
נתניהו חזר על הדרישות של ישראל מהמערב ,  מבחינת תוצאות השיחות מול אירן :  פירוק המתקן הגרעיני באו"ם ,  הפסקה של כל פעולות העשרת האורניום והוצאה משטחה של כל האורניום שהועשר עד כה , " רק כך ניתן יהיה להבטיח שלאירן לא תהיה פצצה גרעינית .  זוהי עמדת ישראל ,  היא לא השתנתה והיא לא תשתנה ".  
מדובר בהקשחת עמדתה של ישראל כלפי המערב ,  לקראת סבב השיחות השני של מעצמות המערב עם אירן ,  בבגדד ביום רביעי הקרוב ,  על רקע הדיווחים על התקדמות במגעי אירן ונציגי סבא"א ,  והחשש הישראלי מוויתורים של המערב בדמות הסרה חלקית של הסנקציות במסגרת המגעים עם טהרן .  בחודש שעבר ,  עם פתיחת השיחות בין המערב לאירן באיסטנבול ,  האשים נתניהו כי המערב נתן לאירן  " חמישה שבועות במתנה "  להמשך העשרת האורניום ,  והביע ספקנות גדולה באשר ליכולת ההליך הדיפלומטי להביא לעצירה מוחלטת של תכנית הגרעין האירנית .  במהלך ביקורו בצ'כיה ביום שישי האחרון אמר ראש הממשלה כי  " אינו רואה שום הוכחה כלשהי שאירן מוכנה לסיים את תכנית הגרעין ",  והערב קרא במפורש למערב להפגין עמדה חזקה בשיחות .
" בשבועות האחרונים שמעתי את אלה המפקפקים בכוונותיה של אירן .  הם אמרו שכשמנהיגיה מכריזים שהם ימחקו את ישראל ממפת העולם ,  הם בעצם מכוונים למשהו אחר בפרסית .  מעניין לשמוע מה הם יאמרו על דבריו של רמטכ"ל צבא אירן שאמר רק אתמול ,  'שאירן מחוייבת להשמדתה המלאה של ישראל' .  פשוט וברור .  מטרותיה של אירן ברורות - היא רוצה להשמיד את ישראל ,  ומפתחת נשק גרעיני למימוש מטרה זאת ",  אמר הערב ראש הממשלה .
 גם שר הביטחון ,  אהוד ברק ,  שחזר בתחילת השבוע מביקור מדיני בארצות הברית ,  הצביע על התבטאותו של הרמטכ"ל האירני ל"מי שהיה צריך הבהרות איפה בדיוק נמצא הראש של האירנים ",  והבהיר בישיבת סיעת העצמאות כי  " אנחנו כמובן לא מתכוונים לחיות לפי התסריטים האלה ".  ברק הדגיש את ספקנותה של ישראל לגבי השיחות ואת התרשמותה כי מדובר בניסיון תעתוע של טהרן בסבא"א ובמערב ,  בכדי  " להגיע למראית של התקדמות ,  שתוריד מהם חלק מהלחץ וינסו לסחוט תגובה בדמות אי החרפת הסנקציות ". 
ברק הבהיר כי  " אנחנו את עמדתנו אמרנו ,  חלקנו אותה עם כל הנוגעים בדבר ,  כולל בביקורי האחרון בוושינגטון ",  וחזר גם הוא על התנאים הישראליים לשיחות ,  אך הוסיף ,  בניגוד לראש הממשלה ,  את האפשרות כי  " גם אם תינתן להם אפשרות להחזיק כמות מינימאלית של כמה מאות קילוגרמים של חומר מועשר בתוך אירן ,  זה צריך להיות ברמה הנמוכה ומבלי שבשום רגע נתון יש להם מספיק חומר כדי להיות בסיס להתקדמות לכיוון נשק גרעיני ".  אם ימולאו תנאים אלו ,  אמר ברק , " האירנים בהחלט יכולים לקבל איזוטופים לטיפול רפואי או מוטות דלק לכור המחקר שיש להם בטהרן ,  אלה דברים שצריכים להיפתר ".  
לקריאה נוספת:אמאנו בטהרן : " שיחות טובות ,  יש נושאים פתוחים"באירן מכינים תירוצים ?   " המערב יכשיל את השיחות"המעצמות :  נחדש את המגעים עם אירן על הגרעין
לפניות לכתבת :  tal_sh@walla.net.il 

נתניהו : " אסור למערב לוותר לאירן - היא מאיימת על העולם "
 ראש הממשלה מחריף את הטון מול אירן .  בנאום שנשא הערב אמר על רקע הדיווחים על הסכמות בין המעצמות לטהרן : " על המדינות המובילות בעולם לגלות נחישות ולא חולשה מול אירן "
 
