צלמת ערוץ 1 על האבטחה באירוע של נתניהו : " הרגשתי מושפלת .  הבודקת הכניסה יד מתחת לחזיה "
 צלמת ערוץ 1 טל אלוני נשלחה לסקר טקס בהשתתפות רה"מ בעפולה .  לוואלה ברנז'ה היא מספרת כי בדרך נאלצה לעבור בידוק ביטחוני משפיל שכלל גם חיפוש גופני ,  זאת אחרי שהציגה תעודת עיתונאי

צלמת החדשות הוותיקה של ערוץ 1 בצפון טל אלוני ,  רגילה לעבור בידוק ביטחוני כאשר היא נשלחת לסקר אירועים בהשתתפות רה"מ ,  בנימין נתניהו .  אלא שהיום  ( שלישי )  עברה לטענתה בדיקה ארוכה ומשפילה על אף שהציגה תעודת העיתונאית .
 אלוני נשלחה לסקר את ביקורו של נתניהו בעפולה ,  באירוע שבו לקחו חלק גם שר השיכון יואב גלנט ושר האוצר משה כחלון . " אני עובדת בעיתונות כבר 28 שנים ",  היא מספרת , " אני מכירה את הבידוקים של השב"כ ,  אבל היום זה היה ממש ממש מוגזם .  עיכבו אותי 40 דקות .  היה תיק אחד שלי שעבר בדיקה שלוש פעמים על ידי שתי מאבטחות שונות .  אבל גולת הכותרת הייתה בדיקה גופנית שעברתי ,  הפעם זה לא היה מישוש באמצעות מכשיר אלא ממש בדיקה פיזית ,  מישוש החזיה ,  והיה שלב שהבודקת אף הכניסה יד מתחת לחזיה ,  בחלקה האחורי ". 
אלוני ,  יש לציין ,  הציגה תעודת עיתונאית מטעם הלע"מ ,  אלא שזה לא ממש עזר . " מה שנראה לי זה שפשוט הגיעו מאבטחים במספר גדול יותר מהרגיל וכל אחד פשוט רצה להוכיח את עצמו .  זה חבר'ה צעירים בתחילת דרכם ,  שרוצים להראות שהם מגדילים ראש ". 
מלשכת ראש הממשלה טרם התקבלה תגובה .  ברשות השידור בחרו שלא להגיב לדברים .  

צלמת ערוץ 1 על האבטחה באירוע של נתניהו : " הרגשתי מושפלת .  הבודקת הכניסה יד מתחת לחזיה "
 צלמת ערוץ 1 טל אלוני נשלחה לסקר טקס בהשתתפות רה"מ בעפולה .  לוואלה ברנז'ה היא מספרת כי בדרך נאלצה לעבור בידוק ביטחוני משפיל שכלל גם חיפוש גופני ,  זאת אחרי שהציגה תעודת עיתונאי

