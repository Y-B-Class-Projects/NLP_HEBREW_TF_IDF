במחאה על סגירת שדה דב :  ראש עיריית אילת ביטל פגישה במשרד רה"מ
ראש העיר הלוי הודיע שלא יגיע ל"ישיבת האמבוש "  שהייתה אמורה להתקיים בהמשך לפגישתו עם נתניהו . " בכל מצב אם ותתואם פגישה עם היועץ המשפטי עצמו נגיע בשמחה ",  הצהיר .  ביום שני יפגינו תושבי העיר הדרומית נגד סגירת שדה התעופה המאפשר להם נתיב תנועה מהיר לגוש דן
ראש עיריית אילת מאיר יצחק הלוי הודיע הערב  ( שבת )  כי הוא לא יגיע לפגישה שאליה זומן במשרד ראש הממשלה ,  שאותה כינה  " ישיבת האמבוש ".  לדבריו ,  הישיבה המתוכננת להתקיים בהמשך לפגישתו עם ראש הממשלה בנימין נתניהו מיום חמישי האחרון , " מנוגדת בתכלית הניגוד להחלטת ראש הממשלה ,  אשר נאמרה בצורה חדה ונטולת יכולת לפרשנות ". 
במכתב לנתניהו טען הלוי כי  " ראש הממשלה הדגיש כבר בפתח דבריו שליבת הנושא היא משפטית ומאחר שהוא כן רוצה שיימצא פתרון ,  דרש מכם לתאם לנו ישיבה דחופה עם היועץ המשפטי לממשלה .  בכל מצב אם ותתואם פגישה עם היועץ המשפטי עצמו נגיע בשמחה .  אמשיך ואומר שההצעה שלנו האומרת שיש להתקדם בתכנון ,  שיימשך לכל הפחות שנתיים ובהמשך בבנייה ,  שתיארך מספר שנים ,  על פי תכנית רמי ועיריית תל אביב תוך הקצאת הדירות לגוש הגדול ולפרטיים ,  פותרת את כל הבעיות ". 
עוד בוואלה !  NEWS:העיתונאי שהרתיע את פוטין :  המחאה הנדירה ברוסיה שלחה מסר חשובאמו של מאי פרץ : " זכיתי להרגיע אותך ברגעי הדופק האחרונים"הלוט יוסר :  השרים יאשרו את ההצעה להקמת היישוב על שם טראמפ 
ביום שני הקרוב צפויה להתקיים הפגנה מול בית ראש הממשלה ברחוב בלפור בירושלים וכנסת ישראל .  לקראת הפגנה ,  שתתקיים בתמיכת ההסתדרות ,  עשרות אוטובוסים ייצאו מאילת ומחבל אילות בהשתתפות צעירים ,  סטודנטים ועובדים מכל הגופים .  תושבי אילת יאיישו את אוהל המחאה שיוקם בגן הוורדים ,  מול כנסת ישראל ,  ולדברי ראש העיר , " יישאר שם ככל שיידרש עד שתתבשר העיר אילת על ביטול הגזירה ההרסנית של סגירת שדה דב בעת הזו ". 
תושבי אילת וגורמי התיירות חוששים מפגיעה בנתיב התנועה המהיר בין העיר הדרומית לגוש דן .  מעבר הטיסות משדה דב לנתב"ג ,  צפויה להאריך בצורה משמעותית את משך הנסיעה בין שני אזורי הארץ ,  ולדבריהם צפויה לפגוע בתושבים שנוסעים לבדיקות רפואיות ,  באנשי עסקים ,  וכמובן בתיירות שהיא מקור ההכנסות העיקרי של העיר אילת .  ראש העיר הלוי הודיע ביום שני כי הוא עוזב את הליכוד בעקבות סגירת שדה דב . " עבורי ועבור תושבי אילת מדובר בשעת חירום ",  טען .  

במחאה על סגירת שדה דב :  ראש עיריית אילת ביטל פגישה במשרד רה"מ
ראש העיר הלוי הודיע שלא יגיע ל"ישיבת האמבוש "  שהייתה אמורה להתקיים בהמשך לפגישתו עם נתניהו . " בכל מצב אם ותתואם פגישה עם היועץ המשפטי עצמו נגיע בשמחה ",  הצהיר .  ביום שני יפגינו תושבי העיר הדרומית נגד סגירת שדה התעופה המאפשר להם נתיב תנועה מהיר לגוש דן

