נתניהו :  נמשיך למנוע זליגת נשק מסוריה גם בעתיד
לאור הדיווח לפיו סוריה כיוונה טילים לישראל ותשגרם אם תותקף שוב ,  אמר ראש הממשלה כי ישראל תמשיך לדבוק במאמצים למנוע זליגת נשק לחיזבאללה . " נערכים לכל תרחיש "
 ראש הממשלה ,  בנימין נתניהו ,  התייחס הבוקר  ( ראשון )  למתיחות הגוברת בין ישראל לסוריה ,  לאור הדיווחים לפיהם דמשק העלתה את רמת הכוננות של מערך הטילים המתקדמים ביותר שלה ,  והציבה אותם לכיוון תל אביב ,  ואמר כי ישראל תמשיך לדבוק במדיניות הרשמית שלה  - " מניעת זליגה של נשק מתקדם לחיזבאללה ולגורמי טרור ".  בפתח ישיבת הממשלה השבועית בירושלים ,  אמר נתניהו כי  " המזרח התיכון נמצא באחת התקופות הרגישות ביותר שלו זה עשרות שנים ,  ובמוקד - הטלטלה המסלימה בסוריה .  אנחנו עוקבים מקרוב אחר ההתפתחויות והשינויים שם ,  ואנחנו נערכים לכל תרחיש ".  
על פי הדיווח בעיתון  " סאנדיי טיימס ",  הרואה אור בבריטניה ,  סוריה איימה לשגר טילים לעבר ישראל ,  אם זו תבצע תקיפה נוספת בשטחה ,  כפי שעשתה לפי פרסומים זרים בחודש החולף .  בדיווח נכתב כי לווייני מודיעין שעוקבים אחר הנעשה בסוריה תיעדו פריסה של מערכת טילי הקרקע-קרקע מסוג  " תישרין "  על ידי הצבא הסורי .  טיל מסוג זה מסוגל לשאת ראש נפץ במשקל של חצי טון . " טילי תישרין מדויקים מאוד ויכולים לגרום לנזק רציני ",  אמר לעיתון מומחה הטילים הישראלי ,  עוזי רובין .  לדבריו , " גם אם הם לא יפגעו במדויק בנמל התעופה בן גוריון ,  הם עלולים לעצור את תנועת המטוסים בישראל ".  נתניהו הצהיר כי הוא ויתר חברי הממשלה יפעלו  " להבטיח את האינטרס הביטחוני של אזרחי ישראל גם בהמשך ".  
אתמול התראיין הנשיא הסורי בשאר אסד לעיתון  " קלארין ",  הרואה אור בארגנטינה ,  ותקף את ישראל ,  שלטענתו משתפת פעולה עם האופוזיציה הסורית נגדו . " ישראל תומכת באופן ישיר בקבוצות הטרור בשתי דרכים .  ראשית ,  היא מעניקה להם תמיכה לוגיסטית ,  ובנוסף היא מסבירה להם אילו אתרים כדאי לתקוף וכיצד לבצע את אותן תקיפות ",  אמר אסד .  הוא הסביר כי המורדים  " תקפו תחנת מכ"ם שהינה חלק ממערכת ההגנה האווירית שלנו .  המערכת מסוגלת לאתר כל מטוס המתקרב לשטחנו ,  בעיקר מכיוון ישראל ". 
במהלך ישיבת הממשלה התייחס נתניהו לרפורמה בפעילות נמלי הים ,  ואמר כי הממשלה פועלת להוצאת מכרז להקמת נמל נוסף . " לתכנית הזאת יש השלכות רבות מאוד לגבי יוקר המחייה במדינת ישראל ,  כי בערך 90% מהייצוא והייבוא שלנו וחלק עצום מהתוצר שלנו עובר דרך הנמלים בדרך זו או אחרת ",  אמר ראש הממשלה .  
לקריאה נוספת:דיווח :  סוריה כיוונה סוללות טילים לעבר תל אביבמשחקי הטילים של אסד :  ישראל נגררת להסלמה לא רצויה 

נתניהו :  נמשיך למנוע זליגת נשק מסוריה גם בעתיד
לאור הדיווח לפיו סוריה כיוונה טילים לישראל ותשגרם אם תותקף שוב ,  אמר ראש הממשלה כי ישראל תמשיך לדבוק במאמצים למנוע זליגת נשק לחיזבאללה . " נערכים לכל תרחיש "
 
