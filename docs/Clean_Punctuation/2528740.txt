פרשנות :  אז מתי יהיו הבחירות ? 
עם קדחת הבחירות שנפלה עלינו בימים האחרונים ,  נשאלת השאלה מה יבחר נתניהו לעשות :  להקדים את הבחירות לספטמבר ,  לגבש מועד מוסכם לאחר החגים או לחכות ל-2013 ? 
העניין המוזר בקדחת הבחירות שנחתה עלינו ביומיים האחרונים ,  הוא שכמעט אף מפלגה לא באמת רוצה בחירות .  לקדימה ,  מפלגת האופוזיציה הגדולה ,  בחירות קרובות יכולות להוות אסון .  יו"ר המפלגה ,  שאול מופז ,  אמנם קורא מעל כל בימה להחלפת הממשלה ,  אבל בכך הוא רק ממלא את חובתו במשחק השלטוני .  למשמע אנשיו ,  שמשתמשים במיטב יכולותיהם הציוריות על מנת לתאר את מה שהותירה אחריה ציפי לבני ,  קשה להאמין שהוא חושב שיוכל בתוך חודשים ספורים לשקם את המפלגה ולהציב אלטרנטיבה שלטונית ראויה לליכוד .  גם לש"ס לא אצה הדרך לקלפי .  שריה התמקמו היטב במשרדיהם הנוחים ,  נתניהו דואג לטפח אותם ולאזן בין דרישותיו של אלי ישי לאלו של אביגדור ליברמן ולך תדע מה יהיו שיקוליו אם בבחירות הבאות ישיגו העבודה ,  קדימה והליכוד מספר מנדטים גבוה משל ש"ס  ( כפי שהופיע הבוקר בסקר של ישראל היום )  .  גם בבית היהודי ובמרצ  שעדיין מחפשות את דרכן  היו שמחים לעוד חצי שנה-שנה של ארגון השורות .  
נשארנו עם ישראל ביתנו ,  העבודה והליכוד .  את מהלכיו של ליברמן קשה לחזות .  הלה הבטיח שבתוך עשרה ימים נדע לאן הולכת המערכת הפוליטית ,  אבל נכון לעכשיו קשה לקבוע אם מדובר בכוונה אמיתית או באיומי סרק .  ליברמן כבר הוכיח בעבר שאינו חושש לעזוב ממשלה ,  אפילו אל מול הסיכון שלא יהיה חבר כנסת  ( הוא התפטר בעבר מהכנסת כשמונה להיות שר ,  על מנת לפנות מקום לצ'יטה כהן ,  ונשאר מחוסר עבודה כשהתפטר מהממשלה )  .  לגבי יחימוביץ' ,  נראה שבחירות מוקדמות יטיבו עם מפלגת העבודה .  יחימוביץ' הוכיחה שהיא מוכנה לבחירות כשהודיעה בסוף השבוע על כוונתה להגיש חוק לפיזור הכנסת ,  ובכך תרמה לא מעט למהומה הפוליטית הנוכחית .  מבחינתה ,  ברגע שהפוליטיקאים מדברים ,  חושבים ועושים בחירות ,  מוטב לקיים אותן כמה שיותר מהר על מנת לפגוע במשק כמה שפחות .  אגב ,  את ההאשמות שיוצאות מכיוון קדימה על התיאום המופלא בין יחימוביץ' לנתניהו אפשר גם לקרוא כניסיון  מתוחכם למדי  לתקוע טריז בתוך האופוזיציה ולעכב את הבחירות עד כמה שניתן .  
השאלה הגדולה היא מה רוצה באמת נתניהו .  מקורב לראש הממשלה ,  שהתנבא לפני חודשים ספורים שהבחירות לא יתקיימו לפני מרץ 2013 ,  נשמע היום אחרת .  הוא סיפר כי זו הפעם הראשונה ששמע בקולו שבחירות הן משהו ממשי .  מצבו של נתניהו בסקרים מצוין .  הליכוד מוביל על שאר המפלגות בפער ניכר .  גם נתניהו עצמו ממוצב הרבה מעל כולם בשאלת ההתאמה להובלת המדינה .  הבעיה עם כל הסקרים והמשאלים הללו ,  היא שהם נכונים לזמן שבו נערכו .  מומנטומים באים והולכים ,  ותמונת המצב יכולה להשתנות במהירות .  שילוב של מחאה חברתית מתעוררת ,  בכירים ביטחוניים לשעבר שמטילים רפש ,  שאלת השוויון בנטל ולך תדע מה יילד יום ,  עלול ליצור תמונת מצב פוליטית שונה לחלוטין .  מספיק שהליכוד יאבד ארבעה-חמישה מנדטים לגוש עבודה-קדימה-יאיר לפיד והדיון בבוקר שאחרי הבחירות יהיה אחר לגמרי .
 לכן ,  עומדות בפני נתניהו כמה אפשרויות :  אחת האפשרויות היא להקדים את הבחירות במהלך בזק ולקיימן כבר בספטמבר .  בכך הוא יאפשר ליריביו זמן התארגנות מינימלי ,  ויצטייר כמי שמוביל מהלכים ולא נגרר אליהם .  החסרונות הם שעד כה ,  מי שיזם מהלכים של הקדמת בחירות ניגף מהם ,  כמו גם חוסר שביעות רצון מצדם של החרדים ,  בעיקר הספרדים ,  שלא ששים לקיומה של מערכת בחירות בעת הסליחות בחודש אלול .  אפשרות נוספת היא לגבש מועד מוסכם לבחירות אחרי החגים .  בכך ,  יוכל ראש הממשלה להצטייר כמי שנדחף לבחירות ומקיים אותן על רקע של עמידה בפרץ בפני תביעות סחטניות של מפלגות הקואליציה ,  שמאיימות למוטט את המשק .  אמנם למופז יהיה זמן רב יותר להתארגנות ,  אבל מצד שני המחאה החברתית ,  שעשויה לפרוץ בקיץ ,  תשכח מן הסתם ,  כשעם ישראל יצום ביום כיפור ויישב לאחר מכן בסוכה .  עוד קיימת האפשרות שנתניהו ,  למרות הכל ,  יילחם על ממשלתו וינסה למשוך לתוך 2013 ,  אולם קשה להאמין שהוא יסכים לראות איך ליברמן רוכב עליו בעניין חוק טל וישי עושה מטעמים מהתקציב שיביא לכנסת ,  שלכל הדעות יטמון בחובו גזירות כלכליות קשות .
 שאלה לא פחות חשובה היא על מה ייסובו הבחירות .  על המצב הביטחוני  נתניהו ישמח ,  ברק יצהל  על המצב הכלכלי  ש"ס והחרדים יהיו ממש מרוצים ,  יחימוביץ' תתמוך בחום - או על השוויון בנטל  מופז ,  ליברמן ולפיד הכי בעד .  סביר להניח שבתקופה הקרובה נדע .  
עוד על הקדמת הבחירות:סקר :  הליכוד עם 31 מנדטים ,  מופז וקדימה - 13 בלבדנתניהו :  בשבוע הבא יוכרע מתי יתקיימו הבחירות 

פרשנות :  אז מתי יהיו הבחירות ? 
עם קדחת הבחירות שנפלה עלינו בימים האחרונים ,  נשאלת השאלה מה יבחר נתניהו לעשות :  להקדים את הבחירות לספטמבר ,  לגבש מועד מוסכם לאחר החגים או לחכות ל-2013 ? 

