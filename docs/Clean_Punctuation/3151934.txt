לקראת המשך החקירות :  במשטרה מנסים לתאם מועד מול נתניהו - עוד השבוע
חוקרי היאל"כ מבקשים לשוב ולחקור את ראש הממשלה בנוגע למעורבותו בפרשת בזק .  גם מעורבים נוספים צפויים להיחקר ,  בהם שרה נתניהו ויו"ר בזק לשעבר שאול אלוביץ' .  החקירה צפויה להתקיים בהמשך לגרסאות עדי המדינה שלמה פילבר וניר חפץ
המשטרה רוצה לתאם עוד השבוע חקירה נוספת של ראש הממשלה בנימין נתניהו במסגרת תיק 4000 ,  המכונה פרשת בזק .  החקירה הנוספת צפויה להתקיים בהמשך לעדותם של שני עדי המדינה - ניר חפץ ,  ששימש יועץ התקשורת של ראש הממשלה ,  ושלמה פילבר ,  ששימש מנכ"ל משרד התקשורת .  
חוקרי היחידה הארצית לאכיפה כלכלית  ( יאל"כ )  ,  בפיקודו של תת-ניצב אלי אסייג ,  מבקשים לתאם מועד לקיום חקירתו השלישית של נתניהו בפרשה .  ככל הנראה ,  במקביל לחקירת נתניהו ,  ייחקרו באותו מועד מעורבים נוספים ,  בהם רעייתו שרה נתניהו ויו"ר בזק לשעבר שאול אלוביץ' .
 תיק 4000 | לקריאה נוספת בוואלה !  NEWS :" פייק ניוז אחד גדול ":  נתניהו מכחיש כי רעייתו ובנו עומתו עם עדי המדינהתיק 4000 :  רה"מ ורעייתו נחקרו במקביל ;  בנם יאיר נחקר לראשונהליברמן מבהיר : " לא נאפשר החזרת גופת המהנדס שחוסל במלזיה לעזה "  
חקירתו הקודמת נתניהו התקיימה לפני כחודש ,  זמן קצר לפני חג הפסח ,  אז התייצבו החוקרים במעון ראש הממשלה ברחוב בלפור שבירושלים וחקרו אותו במשך כארבע שעות .  במקביל לחקירתו ,  נחקרה במשרדי להב 433 שבלוד רעייתו שרה ,  וכן בנו יאיר .  עוד נחקרו אז שאול אלוביץ' ,  אשתו איריס ומנכ"לית בזק הפורשת סטלה הנדלר .  ראש לשכת ראש הממשלה לשעבר דוד שרן הגיע גם הוא למשרדי להב 433 למסור עדות פתוחה .
 זמן קצר לאחר החקירה הכיש נתניהו את הדיווחים שלפיהם רעייתו ובנו עומתו עם חפץ ופילבר .  בעמוד הפייסבוק שלו כתב נתניהו : " הנה עוד דוגמה לפייק ניוז היומיומי :  כתבים ופרשנים נפוחים מחשיבות עצמית כמו משה נוסבאום מדווחים על עימותים עם עדי מדינה - דבר שלא היה ולא נברא .  הם ממשיכים לשקר לכם ערב ערב ".  לדבריו , " זה מה שהדיווחים שלהם שווים - פייק ניוז אחד גדול ".  
עוד בטרם החקירה ,  מתח נתניהו ביקורת על מאמצי המשטרה לגייס עדי מדינה נגדו ,  שהסתיימו בחתימת הסכמים עם חפץ ופילבר . 
" לוקחים אנשים שטוענים שהם ביצעו איזו עבירה ,  מכניסים אותם למעצר ,  מהלכים עליהם אימים ,  אומרים להם 'החיים שלכם הסתיימו ,  החיים של המשפחה שלכם הסתיימו .  אנחנו ניקח מכם כמעט הכול ,  גם את החירות שלכם ",  אמר נתניהו . " אתם רוצים להיחלץ מזה ?  יש מוצא אחד - לכלכו על נתניהו .  לא חשוב שתגידו שקרים הזויים ,  העיקר - לכלכו על נתניהו' ".  

לקראת המשך החקירות :  במשטרה מנסים לתאם מועד מול נתניהו - עוד השבוע
חוקרי היאל"כ מבקשים לשוב ולחקור את ראש הממשלה בנוגע למעורבותו בפרשת בזק .  גם מעורבים נוספים צפויים להיחקר ,  בהם שרה נתניהו ויו"ר בזק לשעבר שאול אלוביץ' .  החקירה צפויה להתקיים בהמשך לגרסאות עדי המדינה שלמה פילבר וניר חפץ

