היועמ"ש הבא ייבחר מבין המועמדים המובילים
כך צפוי להודיע מחר ראש הממשלה בנימין נתניהו .  נתניהו הוסיף כי הוא מעריך את עבודת ועדת האיתור שהתפטרה ביום חמישי על רקע אי ההסכמה בין חבריה על זהות היועמ"ש הבא
ראש הממשלה בנימין נתניהו יודיע ביום ראשון כי לא תוקם ועדת איתור נוספת לבחירת היועץ המשפטי לממשלה ושהיועץ הבא ייבחר מבין ארבעת המועמדים שקיבלו את מירב הקולות בוועדה הקודמת ,  כך דווח אמש  ( שישי )  בגלי צה"ל .  נתניהו הוסיף כי הוא מעריך את עבודת הוועדה ושהיועמ"ש הבא ייבחר מהמועמדים שקיבלו את תמיכת הוועדה  עורכי הדין יהודה וינשטיין וצבי אגמון ,  והפרופסורים דפנה ברק ארז וידידיה שטרן ,  שכל אחד מהם זכה לתמיכת שלושה מחברי ועדת האיתור .
 הוועדה המקצועית-ציבורית להצעת מועמדים למשרת היועץ המשפטי לממשלה הודיעה אתמול לראש הממשלה ולשר המשפטים כי לא עלה בידה ,  על אף ניסיונות רבים שנעשו בכיוון זה ,  להביא בפני הממשלה אף לא מועמד אחד הנהנה מהסכמתם של לפחות ארבעה מחברי הוועדה .  
בהודעה שפרסמה הוועדה נאמר כי  " הוועדה המקצועית-ציבורית להצעת מועמדים למשרת היועץ המשפטי לממשלה ,  הודיעה הערב לראש הממשלה ולשר המשפטים כי לא עלה בידה ,  על אף ניסיונות רבים שנעשו בכיוון זה ,  להביא בפני הממשלה אף לא מועמד אחד הנהנה מהסכמתם של לפחות ארבעה מחברי הוועדה ".  כעת הממשלה צריכה להחליט כיצד להתקדם במציאת מחליף למזוז .  מכיוון שבחירת היועץ הבא נעשית על פי החלטת ממשלה ולא מכוח חוק ,  אין חובה להקים ועדה חדשה ,  וייתכן שהממשלה תחליט על דרך שונה לבחירת היועץ הבא .
 חברי הוועדה נפגשו אמש למשך כארבע שעות בניסיון למצוא פתרון למבוי הסתום אליו נקלעה הוועדה .  כדאי להמליץ על מועמד יש צורך בהסכמה של ארבעה מבין חמשת חבריה .  בעקבות הכישלון במציאת מועמד מוסכם שקלו חברי הוועדה לפנות מחדש למועמדים שסירבו בעבר להגיש את מועמדותם ,  כאשר השמות המובילים שהוזכרו הם נשיאת בית המשפט המחוזי בתל אביב ,  השופטת דבורה ברלינר ,  ויו"ר הרשות לניירות ערך ,  הפרופ' זוהר גושן .  אבל גם הצעה זו ירדה מהפרק .
 
היועמ"ש הבא ייבחר מבין המועמדים המובילים
כך צפוי להודיע מחר ראש הממשלה בנימין נתניהו .  נתניהו הוסיף כי הוא מעריך את עבודת ועדת האיתור שהתפטרה ביום חמישי על רקע אי ההסכמה בין חבריה על זהות היועמ"ש הבא

