בליוי המדריך נתניהו :  התיירת ה-3 מיליון זכתה לסיור חגיגי
איואנה אייזיק הגיעה מרומניה עם בן זוגה ,  והייתה למבקרת ה-3 מיליון בישראל בשנה האחרונה - בדרך לשיא חדש .  במהלך סיור שקיבלה משר התיירות ,  הצטרף ראש הממשלה ולקח את בני הזוג לסיור על החומות ,  סיפר על ההיסטוריה של הבירה - וקינח בפיתה עם זעתר
ראש הממשלה בנימין נתניהו השתתף היום  ( שלישי )  גם הוא בחגיגות סביב התיירת השלושה מיליון שמגיעה לישראל השנה ;  נתניהו הצטרף במפתיע לשר התיירות יריב לוין במהלך סיור שערך לתיירת ,  איואנה אייזק מרומניה ,  עם בן זוגה מיחאי גיאורגסאי ,  במגדל דוד . 
" מדריך מיוחד !  ",  אמרה אייזק לנתניהו כשהגיח בתחילת הסיור ,  והוא השיב : " למה לא ?  לתיירת מיוחדת !  ".  בהמשך נתניהו הסביר כי מגדל דוד מעיד על כך ש"היינו פה לפני 2,000 ו-3,000 שנה "  והמשיך עם בני הזוג לסיור על החומות שבמהלכו השקיפו על הר הבית והכותל המערבי .  בסיום הסיור ,  שנמשך כעשרים דקות ,  נתניהו אף כיבד את בני הזוג הרומנים במנהג המקום בעיר העתיקה - פיתה עם זעתר .  
איזק נחתה הבוקר מבוקרשט והתקבלה בשדה התעופה בטקס חגיגי שכלל שטיח אדום ,  פרחים ובלונים וקבלת פנים שר התיירות יריב לוין ,  שהעניק לה תעודה המציינת את היותה התיירת השלושה מיליון של מדינת ישראל לשנת 2017 .  בהמשך הביקור ישודרג חדרם של בני הזוג לסוויטה מפנקת ,  לאירוח מפנק בנווה מדבר וביקור בוצי בים המלח ,  טיסה בשמי ישראל ועוד .  
לפי משרד התיירות ,  ישראל עתידה לסיים את השנה בשבירת מספר התיירים שיגיעו לישראל ב-2017 ,  שיעמוד על 3.5 מיליון תיירים - כ-20% יותר מהכמות בשנה שעברה .  לפי ההערכה ,  התיירים הכניסו למשק ולכלכלה הישראלית עד כה השנה כ-17 מיליארד שקלים ואלפי מקומות תעסוקה .
 שר התיירות לוין אמר היום כי  " התיירת תהנה מחופשה ייחודית בישראל ,  ואנחנו כמובן נשתמש בחופשה הזו גם ככלי שיווקי לפרסום הנופש בישראל בעולם .  חצי מיליון התיירים שהגיעו אלינו השנה הם חצי מיליון שגרירים נוספים של ישראל בעולם ונציגים נאמנים שלנו ברשתות החברתיות .  זוהי תרומה מכרעת להסברה הישראלית ".  

בליוי המדריך נתניהו :  התיירת ה-3 מיליון זכתה לסיור חגיגי
איואנה אייזיק הגיעה מרומניה עם בן זוגה ,  והייתה למבקרת ה-3 מיליון בישראל בשנה האחרונה - בדרך לשיא חדש .  במהלך סיור שקיבלה משר התיירות ,  הצטרף ראש הממשלה ולקח את בני הזוג לסיור על החומות ,  סיפר על ההיסטוריה של הבירה - וקינח בפיתה עם זעתר

