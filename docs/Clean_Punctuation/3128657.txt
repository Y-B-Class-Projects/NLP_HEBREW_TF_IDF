דיווח בירדן :  ישראל פיצתה את משפחות ההרוגים ב-5 מיליון דולר
לפי הדיווח ,  הסכום הועבר לשתי משפחות האזרחים שנורו למוות בידי מאבטח השגרירות בעמאן בשנה שעברה ,  וכן למשפחת השופט הירדני שנהרג במעבר אלנבי ב-2014 .  עוד דווח כי השגרירות הישראלית לא תיפתח עד למינוי שגריר חדש
ישראל פיצתה את משפחות ההרוגים בתקריות בירדן בחמישה מיליון דולר - כך דווח היום  ( שבת )  בכלי תקשורת במדינה .  הסכום הועבר לשתי משפחות האזרחים שנהרגו בידי מאבטח השגרירות בעמאן בחודש יולי בשנה שעברה ,  וכן למשפחת השופט הירדני שנהרג במעבר אלנבי ב-2014 .  בנוסף ,  נטען בדיווח כי השגרירות הישראלית בירדן לא תיפתח עד שלא ימונה שגריר חדש .  גורמים מדיניים אמרו בתגובה לדיווח כי כספי הפיצויים יועברו לממשלת ירדן - ולא למשפחות .  לדבריהם ,  ממשלת ירדן היא שתעביר את הכסף למשפחות .
 ביום חמישי נמסר מלשכת ראש הממשלה בנימין נתניהו כי ירושלים הגיעה להסכמות עם ירדן ,  וכי השגרירות תחזור לפעילות מלאה באופן מידי .  קודם לכן דווח בירדן כי ישראל התנצלה על האירועים ,  וכי התחייבה רשמית לפתוח בחקירה ולהעניק פיצויים למשפחות .  
עוד בוואלה !  NEWSמאבטח ישראלי הותקף בשגרירות בירדן והרג שניים ;  הירדנים דורשים את חקירתונתניהו נכנע ,  משרד החוץ משקר :  מדוע הוקרבה שגרירת ישראל בירדן ? "חשש מהתנכלויות ":  משפחת המאבטח מהשגרירות עזבה את ביתה שבדרום 
מלשכת נתניהו נמסר כי  " הרשויות המוסמכות בישראל ימשיכו בבדיקת החומרים שנאספו ביחס לאירוע בשגרירות ,  וצפויות להגיע להחלטה בשבועות הקרובים .  ישראל מייחסת חשיבות רבה ליחסים האסטרטגיים עם ירדן והמדינות תפעלנה לקידום שיתוף הפעולה ביניהן ולחיזוק הסכם השלום ". 
עד ליום חמישי נטען כי שוקלת לפצות רק את משפחתו של בעל הדירה שנורה בשוגג ,  ולא את זו של הצעיר שתקף את המאבטח .  בסוכנות הידיעות הירדנית  " הלא אחבאר "  דווח כי ישראל הסכימה לתשלום פיצויים גדול מזה ששילמה להרוגים בתקרית המרמרה בשנת 2010 .  בהמשך לדיווחים מהחודשים האחרונים - השגרירה הנוכחית בירדן - עינת שלאין - לא תחזור לשגרירות לפי דרישת הירדנים ,  ובהמשך ימונה שגריר חדש לממלכה .  
המאבטח זיו מויאל ירה למוות בחודש יולי בשני אזרחים ,  ובחודש נובמבר דווח כי ירדן לא תאפשר את פתיחת השגרירות עד שלא ינקטו הליכים משפטיים נגדו .  הוא שב עם השגרירה שלאין לארץ לאחר התקרית והתקבלו בחום בידי נתניהו ,  מה שגרם להחרפת במחאה מצד ירדן .  
מאז עזבה השגרירה את השגרירות ב-24 ביולי ,  פעילותה הופסקה והיחסים בין שתי המדינות התקררו .  לטענת ישראל ,  מויאל פתח באש אחרי שהותקף ונפצע באורח קל על ידי פועל שהגיע לדירה במתחם השגרירות בעמאן .  הוא הרג אותו ואת בעלי הדירה ,  שנפגע מירי תועה .  

דיווח בירדן :  ישראל פיצתה את משפחות ההרוגים ב-5 מיליון דולר
לפי הדיווח ,  הסכום הועבר לשתי משפחות האזרחים שנורו למוות בידי מאבטח השגרירות בעמאן בשנה שעברה ,  וכן למשפחת השופט הירדני שנהרג במעבר אלנבי ב-2014 .  עוד דווח כי השגרירות הישראלית לא תיפתח עד למינוי שגריר חדש

