סקר וואלה !  NEWS :  רשימה של לפיד ,  כחלון ואשכנזי גוברת על נתניהו
בסקר של וואלה !  NEWS ופרויקט המדגם עולה כי יו"ר יש עתיד ,  יו"ר כולנו והרמטכ"ל לשעבר היו זוכים ב-33 מנדטים  לעומת 26 של הליכוד .  גם בלי שיתוף הפעולה ,  לפיד הוא המועמד המוביל ליצירת גוש להחלפת נתניהו .  ש"ס לא עוברת את אחוז החסימה
מפלגת מרכז שאליה יחברו יו"ר יש עתיד ,  יאיר לפיד ,  יו"ר כולנו משה כחלון והרמטכ"ל לשעבר גבי אשכנזי עשויה להביא למהפך בבחירות הבאות  כך עולה מסקר וואלה !  NEWS ופרופ' קמיל פוקס .  
מהסקר עולה כי אם הבחירות היו נערכות היום ,  ולפיד ,  כחלון ואשכנזי היו חוברים לרשימה משותפת ,  היא הייתה זוכה ב-33 מנדטים ועוקפת את הליכוד - שלפי הסקר הזה מקבל רק 26 מנדטים - והופכים למפלגה הגדולה ביותר .  
לשם השוואה ,  מהסקר עולה כי אם הבחירות היו נערכות היום ללא חבירה לרשימה משותפת ,  סך המנדטים של יש עתיד  21 - וכולנו  7 - היה מגיע ל-28 מנדטים ,  והליכוד היה נשאר המפלגה הגדולה .  
בשבועות האחרונים התחדשו ההערכות במערכת הפוליטית על היווצרות של ציר פוליטי בין כחלון ללפיד ,  זאת על רקע הצהרתו של שר האוצר ,  שלוותה גם בהצהרה על ידי שר הביטחון אביגדור ליברמן ,  ולפיה לא יצטרף לממשלה בראשות יו"ר העבודה אבי גבאי .  
היחסים של כחלון וגבאי ,  שהיה ממקימי כולנו ומספר 2 במפלגה עד התפטרותו בשנה שעברה ,  נמצאים בנתק מוחלט ,  ואילו עם לפיד  כחלון נוהג להיפגש בקביעות ,  והם אף נפגשו לפגישה ארוכה בסוף החודש שעבר .  
באופן פומבי ,  גם לפיד וגם כחלון מכחישים אפשרות של ריצה משותפת ,  אך הם מחזיקים שניהם בסקרים פנימיים שמראים שחיבור שלהם עשוי להגביר את כוחם .  הרמטכ"ל לשעבר אשכנזי בוחן עדיין את כניסתו לפוליטיקה ,  אך לפי ההערכה במערכת הפוליטית ,  הוא יעדיף לחבור ללפיד מאשר לגבאי גם כן .  
הסקר כולל 602 נשאלים מהאוכלוסייה היהודית והמגזר הערבי ונערך על ידי הפרופ' קמיל פוקס בביצוע פרויקט המדגם בהנהלת הד"ר אריאל איילון .  לפי תוצאות הסקר ,  עולה כי גם ללא חיבורים לרשימות משותפות ,  לפיד הוא עדיין המועמד המוביל ליצירת גוש חוסם שיכול להוביל להחלפת שלטון נתניהו .  
אם הבחירות היו מתקיימות כיום ,  הליכוד היה זוכה ל-27 מנדטים - לעומת 30 בכנסת הנוכחית - ויש עתיד ל-21 מנדטים - לעומת 11 כיום .  המחנה הציוני בראשות אבי גבאי ,  לפי הסקר ,  יורד מרף ה-20 מנדטים ומתייצב כמפלגה השלישית בגדולה עם 19 מנדטים - לעומת 24 כיום - ואחריה הרשימה המשותפת עם 11 מנדטים ,  ירידה של שני מנדטים בהשוואה לכוחה כיום .   הבית היהודי מתחזק עם 10 מנדטים  עלייה של שני מנדטים לעומת הכנסת הנוכחית  וכך גם יהדות התורה  8 לעומת 6 כיום .  כולנו ,  ישראל ביתנו ,  ומרצ זוכות לפי הסקר ל-7 מנדטים ,  במה שממשיך מגמה של התחזקות במפלגת השמאל מאז בחירתו של גבאי בקיץ האחרון .  את הרשימה סוגרת ש"ס ,  עם 3 מנדטים ,  בתוצאה שמבססת שוב את ההיחלשות של המפלגה ואת העובדה שהיא נאבקת על אחוז החסימה .  
מהסקר עולה כי מגמת ההיחלשות בגוש הימין נמשכת ,  וכי אם הבחירות היו נערכות היום הקואליציה הנוכחית הייתה זוכה ל-62 מנדטים בלבד ,  לעומת 65 היום ,  וכי כולנו של כחלון נותרת במצב הנוכחי ,  לשון המאזניים שיכריע את זהות הקואליציה הבאה .  
לאור הצהרתו של כחלון כי לא יישב בממשלה בראשות גבאי ,  והצהרה נוספת של גבאי השבוע שלפיה יסכים להיות מספר 2 של לפיד אם יש עתיד תקבל יותר מנדטים מהמחנה הציוני ,  עולה כי לפיד הוא בעל הסיכויים הטובים ביותר ליצירת גוש חוסם שיתנגד להמשך שלטון נתניהו .  
הגוש ,  הכולל את יש עתיד ,  המחנה הציוני ,  כולנו ,  מרצ והרשימה המשותפת - זוכה לפי הסקר ב-65 מנדטים .  אם יש עתיד וכולנו יחברו עם אשכנזי לריצה משותפת ,  הרשימה החדשה תיקח מנדט אחד מהליכוד ,  שני מנדטים מהמחנה הציוני ,  ושני מנדטים נוספים מבין אלה שהשיבו ש"לא החליטו "  בתרחיש שבו אין איחוד בין המפלגות .  
למרות מגמת השינוי במפת הגושים ,  במידת ההתאמה לראשות הממשלה ,  נתניהו מוביל בפער גדול .  מהסקר עולה כי 31% מהציבור סבור שהוא המועמד הטוב ביותר לראשות הממשלה ,  ואחריו לפיד עם 14% ,  כחלון עם 9% ,  וגבאי עם 7% .  שחקן נוסף שהסעיר את המערכת הפוליטית בימים האחרונים ,  ראש הממשלה לשעבר אהוד ברק ,  זוכה ל7% תמיכה בלבד בשאלת ההתאמה לראשות הממשלה ,  ו-27% מהנסקרים השיבו שאף אחד מהמועדים שהוזכרו אינו מתאים .  
ברק אמר השבוע בריאיון לאמנון אברמוביץ' ב"חברת החדשות "  כי הוא  " המועמד הבשל "  ביותר להוביל את ישראל ,  ואף טען כי יש בידיו סקר שמראה כי לו הייתה בחירה ישירה הוא היה גובר על נתניהו בציבור החילוני .  הציבור ,  כך לפי הסקר ,  מגבה את האמירה הזו פחות .  גם בקרב יהודים חילונים ,  נתניהו עדיין מוביל בשאלת ההתאמה לראשות הממשלה עם 19% ,  וברק מקבל 9% בלבד .  אחרי נתניהו ,  לפיד זוכה ב-18% תמיכה בציבור החילוני ,  גבאי ב-10% ,  וכחלון ב-9% .  

סקר וואלה !  NEWS :  רשימה של לפיד ,  כחלון ואשכנזי גוברת על נתניהו
בסקר של וואלה !  NEWS ופרויקט המדגם עולה כי יו"ר יש עתיד ,  יו"ר כולנו והרמטכ"ל לשעבר היו זוכים ב-33 מנדטים  לעומת 26 של הליכוד .  גם בלי שיתוף הפעולה ,  לפיד הוא המועמד המוביל ליצירת גוש להחלפת נתניהו .  ש"ס לא עוברת את אחוז החסימה

