נתן אשל נחקר 9 שעות ,  והמשיך להכחיש כי הטריד
העובדת ר' עדיין מסרבת להעיד בנציבות שירות המדינה נגד מנהל לשכת ראש הממשלה ,  וייתכן שייכפה עליה להיחקר בהמשך .  אשל מתעקש שלא הטריד אותה ויזומן לעדות נוספת מחר
 ( צילום :  גדעון צנטנר ,  עריכה :  יאיר דניאל )  
נתן אשל ,  מנהל לשכת ראש הממשלה ,  עומת בחקירתו היום  ( שלישי )  בנציבות שירות המדינה עם טענות לפיהן הטריד את ר' ,  העובדת בלשכת נתניהו .  אשל יעיד מחר כדי להשלים את חקירתו ,  וייתכן שייאלץ להיחקר פעמים נוספות .
 חקירתו של אשל בנציבות נמשכה תשע שעות .  הוא זומן לחקירה אחרי שהצטברו עדויות המחזקות את הטענה כי הוא הטריד את העובדת ,  בהן עדויות מפי אנשים שלכאורה שמעו ממנה על ההטרדה .  העובדת עדיין מסרבת להעיד נגד אשל ,  המכחיש את הטענות המיוחסות לו .  
ביום ראשון שבה ר' לעבודתה בלשכה אחרי שיצאה לחופשה יזומה .  עדיין לא ברור אם הנציבות תכפה עליה להעיד במסגרת חקירת הפרשה .
 עם כניסתו לחקירה ,  אמר אשל כי אין לו  " כעסים או טענות לאף אחד ".  שלשום הודיע אשל כי הוא מאריך את חופשתו מהעבודה בעשרה ימים נוספים ,  ואף אמר למקורביו כי הוא  " מברך על קיום החקירה "  ומעוניין למסור את גרסתו כדי שהאמת תיחשף .
 בבסיס החקירה טענות לפיהן אשל הטריד מינית את ר' ,  והאשים את שלושת הבכירים שהתלוננו עליו  מזכיר הממשלה צבי האוזר ,  ראש מטה ההסברה יועז הנדל ,  והמזכיר הצבאי של ראש הממשלה ,  אלוף יוחנן לוקר  בכך שפעלו ממניעים אינטרסנטיים .  
ראש הממשלה ,  בנימין נתניהו ,  עדיין לא הודיע אם בכוונתו להדיח את אשל מתפקידו .  בשבוע שעבר ,  הוא הסתפק בתגובה לקונית לפרשה שמסעירה את לשכתו ,  ואמר כי יש להמתין בסבלנות : " גזרתי על עצמי כלל פשוט בנושא הבדיקה שמתרחשת בלשכתי ",  אמר , " נמתין בסבלנות עד סיום הבדיקה .  אני לא מתכוון להתייחס מעבר לכך ,  פשוט להמתין בסבלנות ,  זה הדבר הנכון לעשות בעת הזו ".  
ההטרדה בלשכה :  כותרות נוספותאשל בכניסתו לחקירה : " לא כועס על אף אחד"החקירה - אחרי שיצא לחופשה של עשרה ימיםלשכת נתניהו :  שורה של מלחמות וסכסוכים 

נתן אשל נחקר 9 שעות ,  והמשיך להכחיש כי הטריד
העובדת ר' עדיין מסרבת להעיד בנציבות שירות המדינה נגד מנהל לשכת ראש הממשלה ,  וייתכן שייכפה עליה להיחקר בהמשך .  אשל מתעקש שלא הטריד אותה ויזומן לעדות נוספת מחר

