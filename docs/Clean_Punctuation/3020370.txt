מדוע ידיעות ויתר על פרסום ראשון של הפסל של נתניהו ? 
לוואלה ברנז'ה נודע כי האמן יצר קשר לפני מספר שבועות עם הכתב איתי אילנאי ויידע אותו על הפרויקט ,  כשהכוונה הייתה לחשוף את הסיפור בידיעות .  לטענת גורם המעורה בפרטים ,  בידיעות חשבו שהפרסום יזיק לתדמית העיתון - שכבר נתפס בקרב הציבור כ"אנטי ביבי "
 הפסל המוזהב של ראש הממשלה בנימין נתניהו הפך אתמול  ( שלישי )  לשיחת היום .  הצבת הפסל בכיכר רבין בתל אביב כוסתה בצורה רחבה על ידי כלי התקשורת ,  כאשר הראשונים שעלו עם הסיפור לאוויר היו חדשות 2 .  ואולם ,  לוואלה ברנז'ה נודע כי הסיפור היה ידוע ל"ידיעות אחרונות "  במשך תקופה ארוכה .
 האמן ,  איתי זלאיט ,  יצר קשר לפני מספר שבועות עם איתי אילנאי ,  כתב מוסף  " 24 שעות ",  וניסה לתאם עימו שיתוף פעולה בפרויקט אשר במסגרתו , " ידיעות אחרונות "  יחשוף ראשון את הצבת הפסל .  ואולם על פי גורם בעיתון ,  כאשר בידיעות הבינו שמדובר במעשה לא חוקי ,  הם החליטו לרדת מהנושא .
 מנגד ,  גורם המעורה בפרטים טוען כי הסיבה העיקרית שבגללה ידיעות נסוג קשורה דווקא לנושא אחר - תדמיתו של העיתון .  על פי אותו גורם ,  במערכת חשו שהעיתון כבר ממילא נתפס בקרב הציבור כ"אנטי ביבי ",  וכי הפרסום יכול אף להזיק עוד יותר לתדמית .
 לאחר ששיתוף הפעולה בין זלאיט לידיעות התפורר ,  החליט האמן לשלוח בתחילת השבוע מייל לכל מערכות התקשורת ,  שבו כתב : " בימים הקרובים עומד להתבצע אקט אמנותי פוליטי מחתרתי אשר יעורר הד תקשורתי רחב היקף ". 
בתוך כך ,  האתר  " בחדרי חרדים "  פרסם כתבה על הפסל כאשר פרצופו של ראש הממשלה המוזהב מטושטש .  מכיוון שלפי ההלכה אסור לעשות פסל בדמות אדם ,  באתר החרדי החליטו לטשטש את מהפסל את הפרצוף של נתניהו .
 לא התקבלה תגובה מ"ידיעות אחרונות ".  

מדוע ידיעות ויתר על פרסום ראשון של הפסל של נתניהו ? 
לוואלה ברנז'ה נודע כי האמן יצר קשר לפני מספר שבועות עם הכתב איתי אילנאי ויידע אותו על הפרויקט ,  כשהכוונה הייתה לחשוף את הסיפור בידיעות .  לטענת גורם המעורה בפרטים ,  בידיעות חשבו שהפרסום יזיק לתדמית העיתון - שכבר נתפס בקרב הציבור כ"אנטי ביבי "
 
