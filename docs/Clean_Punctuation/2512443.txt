נתניהו : " מנחם בגין הוא מודל גדול עבורי "
 אמש נערכה בהר הזיתים עצרת במלאות 20 שנה למותו של בגין .  ראש הממשלה אמר עליו ש"היה מבוקר תמידית בחלקים גדולים של החברה ,  שבדיעבד עם השנים יכולים להעריך את גדולתו "
  ( צילום :  גדעון צנטנר ,  עריכה :  טל רזניק )  
אתמול  ( שני )  בערב התקיים בהר הזיתים טקס האזכרה הממלכתי במלאות 20 שנה למותו של ראש ממשלת ישראל השישי ,  מנחם בגין .  כמו כן ,  עצרת לזכרו נערכה במרכז למורשת בגין בירושלים במעמד ראש הממשלה ,  בנימין נתניהו וכמו כן נכחו גם השר בני בגין ,  יושב ראש הכנסת ,  ראובן ריבלין ואישים פוליטיים נוספים .
 במהלך העצרת העניק נתניהו ראיון לגלי צה"ל ,  במהלכו סיפר על השפעתו של בגין עליו . " ככל שאני מכהן בתפקיד ראש הממשלה אני מעריך את מנחם בגין יותר ",  אמר נתניהו ,  והוסיף : " תוכל לשאול אותי על ההישגים הכבירים שלו כראש ממשלת ישראל ,  אבל בראייה ההיסטורית אני חושב שההישג הגדול ביותר שלו היה הובלת הפעולה במחתרת והוצאת הבריטים מהארץ כדי שתקום מדינת ישראל .  ההחלטיות של בגין ,  הנחישות שלו באותו רגע ,  ההובלה שלו את האצ"ל ,  סללה את הדרך להוצאת הבריטים ".  
נתניהו המשיך וסיפר על הערכתו לתעוזה של ראש הממשלה לשעבר . " הוא מודל גדול עבורי ,  מודל גדול עבור כל מי שמכהן בעמדת הנהגה ,  בוודאי בראשות ממשלת ישראל ",  אמר נתניהו . " הוא עשה דברים שלא היו פופולריים לאו דווקא רק במפלגתו ,  הוא עשה דברים שלא היו מקובלים בשכבות רחבות וחשובות של החברה הישראלית .  הוא היה מבוקר תמידית בתקשורת ,  והוא היה מבוקר תמידית בחלקים גדולים של החברה ,  שבדיעבד עם השנים יכולים להעריך את גדולתו ",  הוסיף .  
נתניהו סיכם כי לדעתו  " בגין בעצם יצק את היסוד של הקמת המדינה ביצירת התנאים לעצמאות ,  אבל בסופו של דבר התנאים לקיומה של המדינה זה היכולת להגן על העצמאות ולהגן על המדינה .  אני חושב שבגין היה מחויב לזה בצורה מוחלטת ". 

נתניהו : " מנחם בגין הוא מודל גדול עבורי "
 אמש נערכה בהר הזיתים עצרת במלאות 20 שנה למותו של בגין .  ראש הממשלה אמר עליו ש"היה מבוקר תמידית בחלקים גדולים של החברה ,  שבדיעבד עם השנים יכולים להעריך את גדולתו "
 
