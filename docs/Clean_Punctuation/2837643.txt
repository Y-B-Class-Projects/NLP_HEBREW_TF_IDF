דיסקין הודיע על תמיכה בהרצוג : " נתניהו נכשל והתחמק מאחריות "
 ראש השב"כ לשעבר פרסם בדף הפייסבוק שלו הודעה מפורטת ,  ובה ציין את  " כישלונותיו "  הרבים של ראש הממשלה .  על התיוג כ"מר ביטחון ":   " נתניהו מעולם לא נתפס כאוטוריטה ביטחונית ".  על הרצוג כתב : " יש לתת לו הזדמנות "
  ( בכירים לשעבר במערכת הביטחון נגד נתניהו : " הפך את ארה"ב לאויב )   
" נתניהו נכשל כמעט בכל תחום מרכזי ,  והרצוג הוא החלופה הטובה ביותר שיש "   כך כתב היום  ( שישי )  ראש שירות הביטחון הכללי לשעבר ,  יובל דיסקין ,  בהודעה שפרסם בדף הפייסבוק שלו .  לדבריו ,  הודעת התמיכה ביצחק הרצוג וברשימת  " המחנה הציוני "  שבראשותו היא  " ניסיון שלי ,  לגמרי אישי ,  להסביר לבוחרים ולמתלבטים ,  וגם לראשי המפלגות הללו - בעיקר מכחלון ועד גלאון - ולכל השותפים הפוטנציאליים לקואליציה  ( לא לממשלת אחדות )  ,  מדוע אני סבור שצריך לתת להרצוג הזדמנות להרכיב את הממשלה הבאה ".  
לדברי דיסקין , " לאחר שמנקים את כל הדיבורים ,  את ההופעות התקשורתיות המשובחות ואת האנגלית הרהוטה - לא נשאר כמעט כלום משש השנים האחרונות של נתניהו .  מה שנותר אלו בעיקר כישלונות במעשים וניכוס של הצלחות בדיבורים ".  דיסקין התייחס לכך שראש הממשלה בנימין נתניהו  " אוהב למתג את עצמו כ'מר ביטחון ",  וטען בחריפות : " לי ולעוד רבים מבכירי מערכת הביטחון לא היה ברור מעולם על מה בדיוק הוא מבסס את זה ,  משום שניסיונו הביטחוני מועט ,  והוא לא נתפס מעולם כאוטוריטה ביטחונית בעיני ראשי מערכת הביטחון ,  ובדרך כלל גם לא אהב לקחת אחריות כשהיה צריך לקבל החלטות או לשאת באחריות לתוצאות ".  
עוד בוואלה חדשות:דיסקין על סרטון דאעש של הליכוד : " נתניהו איבד בושה"דיסקין על העימות הפומבי :  גנץ וכהן מתנהגים כילדי גנוןדיסקין הכריז : " התלבטתי ,  אבל לא אכנס לפוליטיקה " 
" אני מאמין גדול בגוש של מפלגות מרכז ושמאל ציוני שיקים ביחד קואליציה ,  ואליה יחברו שותפים נוספים שיחזירו את מדינת ישראל והחברה הישראלית לאחדות ולשפיות ,  לסגירת הפערים הכלכליים והחברתיים ,  לבלימת הגזענות וההתלהמות הלאומנית ,  לפטריוטיות טובה ונקייה ,  לביטחון וללגיטימציה בינלאומית ",  הוסיף דיסקין .  
ראש השב"כ לשעבר תיאר את כישלונותיו הרבים ,  לטענתו ,  של ראש הממשלה נתניהו בתקופת כהונתו . " 'ההצלחה הגדולה' ביותר שלו הייתה מיסוסה של המחאה החברתית של 2011 ",  טען . " מאז ועד היום יוקר המחיה המשיך לעלות באופן משמעותי ,  משבר הדיור המשיך להחמיר ,  כפי שמבקר המדינה הסביר לנו בדוח האחרון שלו ,  העוני התגבר והגיע לממדים מפחידים ,  והפערים החברתיים והכלכליים המשיכו לגדול ".   
" בתחום המדיני נתניהו ניהל משא ומתן כושל עם הפלסטינים ",  הוא הוסיף . " איני מוריד כהוא זה את האחריות גם מהפלסטינים ולבטח לא מהאמריקנים .  יהיו גם מי שיטענו מיד שציפי לבני ניהלה את המשא ומתן הזה .  אבל אל תתבלבלו .  משא ומתן כזה מתנהל בראש ובראשונה בין ראש הממשלה הישראלי ליו"ר הרשות הפלסטינית והאמריקנים .  ולכן גם כאן המשא ומתן התנהל בחוסר אפקטיביות מדהים וחמור מכך - על בסיס 'ערוץ אחורי' מפוקפק לחלוטין ".  
דיסקין המשיך למנות כישלונות נוספים ,  לטענתו ,  במעשיו של ראש הממשלה ,  ובהם שחרור כאלף מחבלים בעסקה לשחרורו של גלעד שליט , " על ידי מי שתקף כל שחרור מחבלים בעבר ,  בעסקה מפוקפקת בתמיכת הבית היהודי ,  שנועדה להימנע מהקפאת בנייה ביהודה ושומרון במהלך המשא ומתן המדיני ".  כמו כן ,  הבהיר דיסקין כי שתי המערכות הצבאיות שניהל נתניהו נגד חמאס  " לא הוכרעו הכרעה של ממש ",  ו"פרשת עשרות המנהרות ההתקפיות שנחפרו מעזה לשטח מדינת ישראל הועלמה מהציבור במבצע 'עמוד ענן' ב-2012 וכמעט נשכחה במבצע 'צוק איתן' ב-2014 ".   
" למי ששכח ,  נתניהו היה מוכן להפסקת אש עם חמאס מבלי לטפל במנהרות עצמן ",  הוסיף . " בין לבין ,  גם מצב הביטחון בירושלים המערבית והמזרחית הלך והידרדר ,  וגם שם פרצה לנו מיני אינתיפאדה ".  ראש השב"כ לשעבר טען כי גם  " התמקדותו של נתניהו בסוגיית הגרעין האיראני "  לא הניבה הצלחות ,  והיום ,  לדבריו ,  מותקנות באיראן יותר צנטריפוגות ,  מלאי האורניום המועשר גדל והוקמו מפעלי העשרה חדשים .
 גם הידרדרות היחסים עם ארצות הברית , " ככל הנראה במצוות פטרונו שלדון אדלסון ",  איום הסנקציות נגד ישראל בשל הקיפאון המדיני וחוסר היכולת של נתניהו ,  לטענת דיסקין ,  להוביל מהלכים מדיניים ודיפלומטיים זכו להתייחסות בהודעה המפורטת שפרסם . " הרצוג אולי לא המועמד המושלם ,  אולם במצב הנוכחי איני רואה אף לא חלופה אחת שעדיפה על פניו ",  הבהיר . 
" אני מאמין כי הרצוג יהיה שקול וזהיר ,  ידע לשקם את מערכת היחסים האסטרטגית עם הממשל האמריקני ,  ואני מאמין כי הוא מבין את חשיבות הסדרת יחסיה של מדינת ישראל עם מדינות האזור ,  ובכלל זה עם הפלסטינים ,  מבלי לוותר על האינטרסים הביטחוניים של מדינת ישראל ",  סיכם דיסקין . " מעבר לכך ,  אני מאמין שהרצוג ידע לפנות לפריפריה וגם לאוכלוסיות המוחלשות במדינת ישראל לצמצם את הפערים הגדולים וליצור חיבור חזק חברתי וכלכלי ".   
" אני רוצה לקוות שהרצוג מבין את חשיבות בניית מערכת היחסים עם אזרחי ישראל הערבים ,  שהסקרים האחרונים מראים את רצונם העז להשתלב במדינה ולהיות חלק ממנה ,  ויפעל מעשית לשילובם במדינת ישראל על בסיס שוויוני ,  במעשים ",  הוסיף . " אני גם מאמין שהרצוג מבין את העולם החרדי וידע ליצור שם גשרים שיאפשרו שילוב של החרדים במדינת ישראל ושוויון בנטל בצורה חכמה ולא בכפייה ".  
בסיכום דבריו הזהיר דיסקין את הרצוג מפנייה לממשלת אחדות לאומית עם  " הימין הקיצוני והימין הנגרר ".  לדבריו , " אם יעשה זאת ,  אני - ואני מאמין שעוד רבים אחרים - יצאו נגדו ". 
לפניות לכתב :  amir.tibon@walla.co.il 

דיסקין הודיע על תמיכה בהרצוג : " נתניהו נכשל והתחמק מאחריות "
 ראש השב"כ לשעבר פרסם בדף הפייסבוק שלו הודעה מפורטת ,  ובה ציין את  " כישלונותיו "  הרבים של ראש הממשלה .  על התיוג כ"מר ביטחון ":   " נתניהו מעולם לא נתפס כאוטוריטה ביטחונית ".  על הרצוג כתב : " יש לתת לו הזדמנות "
 
