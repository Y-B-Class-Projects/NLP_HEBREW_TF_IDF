נתניהו : " העולם חש סימפתיה למפגינים באירן "
 בראיון לרשת NBC אמר רה"מ כי העולם כולו משתאה לנוכח מאבק העם האירני לחופש . " לא ברור האם יחול שינוי במדיניות המשטר "
 ראש הממשלה בנימין נתניהו התייחס היום  ( ראשון )  לראשונה למצב באירן בעקבות הבחירות ואמר כי העולם מזדהה עם האירנים המוחים .  עם זאת נתניהו הוסיף כי לא ברור עדיין אם אי השקט החברתי יביא לשינוי במדיניות אירן .
" אין לי ספק שכל העולם חש סימפתיה כלפי שאיפת האירנים לחירות ",  אמר נתניהו בראיון לתוכנית  " פגוש את העיתונות "  ברשת NBC כנשאל מה דעתו לגבי המהומות המשתוללות כבר שמונה ימים ברחובות טהרן . 
" אני חושב שמוקדם לקבוע מה יקרה באירן גם בזירה העולמית ",  הוסיף .  נתניהו חזר והדגיש את עמדת ישראל לפיה אסור לאפשר לאירן לפתח נשק גרעיני .  נתניהו הוסיף כי אינו מתכוון לפקפק בגישת נשיא ארה"ב ,  ברק אובמה ,  בנוגע לאירן .  נתניהו אמר כי הוא יודע שרצון אובמה הוא שהעם האירני יהיה חופשי .  הוא הוסיף כי אנשים בכל מקום בעולם נדהמים לנוכח נכונותם של האירנים לעמוד על זכויותיהם .
 עד כה מנהיגים ישראלים נמנעו מלהביע את דעתם לגבי המתרחש באירן .  אובמה קרא אמש לממשלת אירן  " להפסיק את כל פעולות האלימות הלא צודקות כלפי העם האירני ".  כך דווח ב"רויטרס ".  עוד קרא אובמה לממשלה האירנית לשלוט  " באמצעות הסכמה ולא כפייה ".  אובמה אמר כי  " על ממשלת אירן להבין שהעולם צופה במתרחש .  אנחנו מתאבלים על כל מקרה מוות של חפים מפשע .  הזכות האוניברסלית להתאגד וזכות הדיבור חייבות להישמר ,  וארצות הברית עומדת לצד אלו הקוראים לכבד אותן ". 
נתניהו המשיך ואמר : " המשטר האירני מדכא את עמו ומפיץ טרור בכל מקום .  זהו משטר שטבעו האמיתי נחשף על ידי המאבק של העם .  מחאת העם מסבירה בצורה הטובה ביותר את העובדה שאין דמוקרטיה אמיתית במדינה .  איש אינו יודע מה באמת יקרה .  אני יכול רק להגיד שיש תשוקה עמוקה מאד בקרב העם האירני לחירות .  זהו מאבק לחירות פשוטו כמשמעו .  אין צורך במידע מודיעיני בשביל להבין מה בסיס המחאה ".   
" כולנו היינו רוצים לראות אירן שונה ",  הוסיף נתניהו , " אירן מדכאת את עמה ומאיימת למחוק את ישראל מעל פני האדמה .  כולם היו רוצים לראות שינוי במדיניות בפנים ובחוץ ".  
כשנשאל האם המחאה ברחובות תשפיע על האיום הגרעיני מאירן ,  השיב נתניהו : " אירן תומכת בטרור .  אסור לאפשר לה להעניק נשק לארגוני טרור .  שינוי במדיניות יכולה לשנות את המשחק ,  לאו דווקא שינוי במשטר .  אינני יודע כיצד ישפיעו המחאות ברחוב על מדיניות הגרעין .  אובמה אמר שמו"מ הוא אמצעי למטרה והמטרה היא למנוע מהמשטר האירני לפתח יכולת גרעינית .  זה היה נכון לפני הבחירות וזה נכון גם כעת ". 

נתניהו : " העולם חש סימפתיה למפגינים באירן "
 בראיון לרשת NBC אמר רה"מ כי העולם כולו משתאה לנוכח מאבק העם האירני לחופש . " לא ברור האם יחול שינוי במדיניות המשטר "
 
