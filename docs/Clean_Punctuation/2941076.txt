חרף הדיווחים בגרמניה ,  מקורבי מרקל מבהירים : " קשר אמיץ בין מרקל לנתניהו "
 לוואלה !  NEWS נודע כי לאחר שדווח בגרמניה כי בסביבת הקנצלרית זועמים על כך שנתניהו עיוות את דבריה וטען שאינה תומכת בפתרון שתי המדינות ,  הרגיע יועץ בכיר שלה את הרוחות והסביר לשגריר הישראלי כי  " ניסו לייצר רושם של משבר .  אין כל שינוי בעמדתה "
 למרות הדיווחים בעיתונות הגרמנית לפיהם בסביבת קנצלרית גרמניה ,  אנגלה מרקל ,  זועמים על כך שראש הממשלה בנימין נתניהו עיוות את דבריה בנושא פתרון שתי המדינות ,  לידי וואלה !  NEWS הגיע מברק בנושא משגרירות ישראל בברלין ,  שמבהיר כי בפועל אין כעס בנושא .  השגריר יעקב הדס דיווח במברק כי דן בדיווחים עם בכיר בלשכת הקנצלרית ,  סטפן זייברט ,  שאותו הוא מציג כ"אחד האנשים המקורבים ביותר למרקל ".  לדברי השגריר ,  זייברט הדגיש בפגישה את היחסים הטובים והקשר האישי האמיץ בין מרקל לבין נתניהו .
 הדיווחים בעיתונות הגרמנית בשבוע שעבר עסקו בטענות של בכירים בלשכת מרקל ,  לאחר שאמרה בפגישתה עם נתניהו בברלין כי גרמניה מחויבת לפתרון שתי המדינות ,  אך סבורה כי זוהי לא העת המתאימה לקידום מהלכים דרמטיים וכי יש להתמקד במקום זאת במהלכים מקומיים מול הפלסטינים לשיפור המצב .  נתניהו אמר כמה ימים לאחר מכן ,  כי מרקל בפועל הביעה עמדה דומה לזו שלו ,  והוסיף כי  " כאשר אני אמרתי את זה לפני שנה ,  התחוללה מהומה ". 
עוד ידיעות בוואלה !  NEWS:בדרך לאימון כדורסל :  ילד שרכב על אופניים נהרג מפגיעת אוטובוס בחולוןסערה עקב תיעוד מעצרו של צעיר ממוצא אתיופי : " נגיש תלונה למח"ש"בכירה ב"זמאן "  יודעת שימיה במערכת ספורים :  טורקיה מסוכנת לעיתונאים 
השגריר הדס כתב במברק כי זייברט ,  יועצה הבכיר של מרקל ,  הבהיר בפניו כי  " אין כל שינוי בעמדת הקנצלרית - גם לא במה שאמרה במסיבת העיתונאים ",  וזאת בדומה למה שפורסם בתקשורת הגרמנית .  הדס ,  מצדו ,  הבהיר לזייברט כי בניגוד לדיווחים הללו , " לא היה כל ספין על דברי הקנצלרית "  מצד ישראל .  עוד הוא ציין כי הוא עצמו סבור שבניגוד לדברי יועצה הבכיר של מרקל ,  דווקא כן ניתן לראות חידוש משמעותי בדברים שאמרה הקנצלרית בפגישה עם נתניהו . " אני חושב שדווקא יש חדש ,  בעצם העובדה שלראשונה אמרה בפומבי את מה שנאמר בשיחות סגורות ". 
לבסוף ,  הדס עסק במה שהיה יכול להביא לפרסומים בגרמניה .  הוא מעריך כי מדובר בהדלפה באישור מצד סביבתה של מרקל ,  שמטרתה לאזן את הרושם שיצרו דבריה של מרקל על פתרון שתי המדינות . " היו בגרמניה עיתונאים ופוליטיקאים שלא אהבו את הדברים .  גם הפלסטינים ואחרים מחו ,  והיו מי שלא אהבו את האווירה בכללותה והיחסים האישיים בין מרקל לנתניהו ",  כתב .
 לדברי השגריר , " מסיבות שונות היה מי שהחליט להלביש על הבהרה זו 'כעס' של הקנצלרית על ראש הממשלה על זה שכביכול עשה 'ספינים לצרכי פנים' ויצר את הרושם שגרמניה אינה תומכת בפתרון שתי המדינות ".  הדס כותב כי בטענה זו  " ניסו להרוג שתי ציפורים במכה אחת :  להרגיע את המוחים וליצור רושם של משבר ".  אם לשפוט לפי הכותרות שפורסמו בשבוע שעבר ,  ייתכן שזה עבד .  

חרף הדיווחים בגרמניה ,  מקורבי מרקל מבהירים : " קשר אמיץ בין מרקל לנתניהו "
 לוואלה !  NEWS נודע כי לאחר שדווח בגרמניה כי בסביבת הקנצלרית זועמים על כך שנתניהו עיוות את דבריה וטען שאינה תומכת בפתרון שתי המדינות ,  הרגיע יועץ בכיר שלה את הרוחות והסביר לשגריר הישראלי כי  " ניסו לייצר רושם של משבר .  אין כל שינוי בעמדתה "
 
