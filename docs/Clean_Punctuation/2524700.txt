חגיגות המימונה :  הפוליטיקאים הסתערו על המופלטה
תרבחו ותסעדו :  החג הפופולרי החל ברחבי הארץ ברוב פאר ,  וגם הפוליטיקאים הוזמנו כרגיל לבקר .  נתניהו זכה לשבחים על הגיית הברכה  " תרבחו ותסעדו ",  מופז חגג בדרום ללא לבני
 ( צילום :  שלומי גבאי ,  שי מכלוף ,  עריכה :  אמיר קוטיגרו )  
מסיימים את חג הפסח עם טעם מתוק בפה :  חגיגות המימונה נפתחו אמש  ( שבת )  ברוב פאר ברחבי הארץ ,  והמופלטות מוגשות אל השולחנות ועמם כיבוד מתוק נוסף .  החגיגה תימשך גם במהלך היום - יום המימונה ,  אך עם זאת מערכת החינוך תפעל כרגיל .
 לחגיגות הצטרפו ,  כרגיל ,  גם הפוליטיקאים וחברי הכנסת מרחבי הקשת הפוליטית ,  כשברקע מתגברת אווירת הבחירות ,  הצפויות להתקיים  על פי ההערכות  בתוך כשנה .  ראש הממשלה ,  בנימין נתניהו ,  בירך את עם ישראל בברכה המסורתית של החג  " תרבחו ותסעדו ",  ואנשי משפחת בניטה מאור עקיבא ,  שאירחו את ראש הממשלה לחגיגות המופלטה ,  החמיאו לו על המבטא בפיו : " אתה ראש ממשלה של כל העם ויודע להגיד את הברכה יותר מכולנו ".  
" חג הפסח עומד על שלושה עיקרים ",  אמר נתניהו ,  שנוהג לבלות עם רעייתו שרה מדי שנה אצל משפחות שונות באור עקיבא , " פסח מצה ומרור ,  אבל כשחוגגים את המימונה נקבע רצף חדש אצל כל חלקי העם - פסח חמץ ומתוק ,  הרבה מתוק ".  ראש הממשלה שיבח את  " נפלאות המופלטה ",  ואמר כי היא ,  יחד עם  " הקלות הבלתי נסבלת של הקלוריות והדבש הניגר במימונה ,  הן שמלכדות היום את כל עם ישראל ". 
ראש הממשלה ורעייתו שרה נפגשו עם ראש עיריית אור עקיבא וחברי המועצה .  ראש העירייה ,  שמחה יוסיפוב ,  אמר לנתניהו כי הוא מתכוון לחנוך בקרוב מחלף על שם אחיו ,  יונתן נתניהו ,  שנהרג במבצע אנטבה .  באירוע נכחו גם הזמר בועז שרעבי ,  תושב אור עקיבא ,  וכן מקורבו של נתניהו ,  האלוף במיל' עוזי דיין וסגנית השר ח"כ גילה גמליאל .  כמו כן ,  הייתה במקום נאוה בוקר ,  רעייתו של ליאור בוקר ,  שנספה באסון הכרמל ,  ושמרה על קשר קרוב עם ראש הממשלה ורעייתו .  
יו"ר האופוזיציה ,  שאול מופז ,  אמר אמש כי  " המימונה הפכה להיות חג לאומי במדינת ישראל .  'תרבחו ותסעדו' הפך להיות אחד מסמלי חג האביב .  אנחנו רוצים לברך את כל הציבור והעם בישראל ולאחל שנה פורייה מוצלחת ומאושרת לכולנו ".  מופז אמר את הדברים באירוע המימונה בבית משפחת לוי בבאר שבע .  לאירוע הגיעו רבים מחברי הכנסת של סיעת קדימה ,  ובהם רונית תירוש ,  רחל אדאטו ,  שי חרמש ויוחנן פלסנר .  ציפי לבני ,  יו"ר המפלגה ,  הקודמת ,  בלטה בהיעדרה .  
יו"ר צוות התגובות של הליכוד ,  ח"כ אופיר אקוניס ,  התייחס בחגיגות המימונה באשקלון להגעתם הצפויה של פעילים פרו-פלסטינים לנתב"ג ביממה הקרובה . " המטס הוא עוד פרובוקציה של הפלסטינים ותומכיהם .  לא מדובר בפעילי שלום תמימים ,  אלא בחבורה של אנרכיסטים שמנסים לפגוע בישראל ובתדמיתה ",  ציין .
 ח"כ דני דנון אמר במהלך חגיגות המימונה בצפון : " אזרחי ישראל חוגגים את המימונה ומסמלים את נצחיותו של העם היהודי .  מנהגים שונים ,  מאכלים שונים אבל דבר אחד משותף לכולם- האימון הגופני שצריך לעשות כדי להוריד את המופלטות ". 
ח ? כ מירי רגב דיברה אף היא בחגיגות המימונה ,  ואמרה : " זהו חג שמסמל את אחדות העם ,  זהו חג שהמתוק מגיע לכל בית והדבש ניגר כמים .  כבת למשפחה שנולדה בצפון אפריקה ,  אני תמיד שמחה לחזור לשורשים ,  שם שאבתי את ההכרה בתרבות שבה המימונה מסמלת אחדות ואהבה ". 
 ( עדכון ראשון :  23:00 ) 
לקריאה נוספתמימונה שיתופית :  50 קיבוצים יציינו את החגיגהמימונה בצל בחירות :  איפה יחגגו חברי הכנסת ? 
לפניות לכתבים:פנחס וולף :  pinhas_wolf@walla.co.il טל שלו :  tal_sh@walla.net.il 

חגיגות המימונה :  הפוליטיקאים הסתערו על המופלטה
תרבחו ותסעדו :  החג הפופולרי החל ברחבי הארץ ברוב פאר ,  וגם הפוליטיקאים הוזמנו כרגיל לבקר .  נתניהו זכה לשבחים על הגיית הברכה  " תרבחו ותסעדו ",  מופז חגג בדרום ללא לבני

