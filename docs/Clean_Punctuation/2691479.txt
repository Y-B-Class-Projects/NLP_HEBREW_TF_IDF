עמידרור :  כישלון המו"מ עם הפלסטינים יוביל לחרם
בתדרוך הפרידה שלו לשרים ,  הזהיר היועץ לביטחון לאומי היוצא כי אי היכולת להגיע להסכמות עם הרשות ,  יביא לבידוד ישראל בזירה הבינלאומית .  על איראן : " איום קיומי שיש להסיר "
 איש סודו של ראש הממשלה הולך הביתה :  היועץ לביטחון לאומי ,  אלוף במיל' יעקב עמידרור ,  סיים אתמול  ( ראשון )  באופן רשמי את תפקידו ונפרד משרי הממשלה .  עמידרור ,  שביצע את התפקיד במשך כשנתיים וחצי ,  ערך אתמול תדרוך פרידה לשרים ,  שבמהלכו הזהיר אותם מהשלכותיו החמורות של כישלון המשא ומתן עם הפלסטינים .  גורמים שעודכנו בדבריו אמרו לוואלה !  חדשות כי עמידרור הזהיר שכישלון המשא ומתן יעמיק את בידודה של ישראל בעולם ,  ויעודד סנקציות כלכליות כנגדה ,  דוגמת החרם על ההתנחלויות שיזם האיחוד האירופי .  
עמידרור התייחס גם לסוגית הגרעין האיראני ,  וגיבה את עמדתו הנוקשה של ראש הממשלה ,  בנימין נתניהו ,  בנושא . " חשוב לזכור שישנו איום קיומי אחד על ישראל ,  שאותו חייבים להסיר ",  אמר היועץ היוצא במהלך מסיבת הפרידה שנערכה לו בשעות אחר הצהריים במשרד ראש הממשלה . " אם ניתן לעשות זאת במשא ומתן ,  מה טוב .  אם אי אפשר במשא ומתן ,  יש לפעול בדרך אחרת ".  עמידרור הודה לראש הממשלה נתניהו על שמינה אותו לתפקיד ,  וציין כי נתניהו  " הקשיב בסבלנות ובפתיחות "  לעמדותיו ולרעיונותיו בתקופה שבה פעלו יחדיו .  
עמידרור נכנס לתפקיד היועץ לביטחון לאומי במרץ 2011 עם תדמית של איש ימין מובהק .  בשנות ה-90 ,  כקצין בכיר באמ"ן ,  הוא התנגד בתקיפות להסכמי אוסלו ,  ובשנים 2004-2005 היה ממובילי המאבק הציבורי נגד תכנית ההתנתקות .  דווקא בתקופת עבודתו בצמוד לראש הממשלה נתניהו חלה התמתנות ניכרת בעמדותיו ,  עד כדי כך שהפך ל"מבוגר האחראי "  בסביבתו .  גורם המקורב לנתניהו הסביר לאחרונה כי  " האידיאולוגיה של עמידרור לא השתנתה ,  אבל הבנת המציאות שלו בהחלט כן ".  לדברי אותו גורם , " השינוי נבע מהיחשפותו להשפעה הבעייתית של הקיפאון המדיני מול הפלסטינים על מעמדה של ישראל בעולם ,  בדגש על ארצות הברית ובנות בריתנו באירופה ".  
את עמידרור יחליף בתפקיד יוסי כהן ,  שכיהן עד לאחרונה כסגן ראש המוסד .  כהן ,  שחבריו במוסד העניקו לו את הכינוי  " הדוגמן "  בשל סגנון לבושו המוקפד ,  עבר בחודשיים האחרונים חפיפה אינטנסיבית בצמוד לעמידרור ,  ואף ליווה את ראש הממשלה בנסיעותיו המדיניות האחרונות לארצות הברית ואיטליה .  באירוע הפרידה מעמידרור נכח גם שגריר ארצות הברית בישראל ,  דן שפירו ,  שכינה את עמידרור  " פטריוט ישראלי אמיתי ",  והודה לו על תרומתו ליחסי ישראל-ארצות הברית .  

עמידרור :  כישלון המו"מ עם הפלסטינים יוביל לחרם
בתדרוך הפרידה שלו לשרים ,  הזהיר היועץ לביטחון לאומי היוצא כי אי היכולת להגיע להסכמות עם הרשות ,  יביא לבידוד ישראל בזירה הבינלאומית .  על איראן : " איום קיומי שיש להסיר "
 
