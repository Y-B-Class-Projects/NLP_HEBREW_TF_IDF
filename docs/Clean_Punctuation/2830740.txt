נתניהו : " אסיר את סעיף הסנקציות הפליליות מחוק הגיוס "
 במהלך מפגש עם עיתונאים חרדים ,  הצהיר נתניהו כי  " החרדים הם שותפיו הטבעיים ",  והוסיף : " הרעיון שאנשים יישבו בכלא בגלל אמונתם הוא לא מתקבל על הדעת ".  יהדות התורה : " ההבטחה שווה להבטחות קודמות שהוא הפר "
 ראש הממשלה בנימין נתניהו הצהיר אמש  ( שלישי )  כי אם ירכיב את הממשלה הבאה ,  בכוונתו לצרף את המפלגות החרדיות ולהסיר את סעיף הסנקציות הפליליות מחוק הגיוס .  במפגש שערך בביתו עם קבוצת עיתונאים חרדים ,  טען נתניהו כי החרדים הם שותפיו הטבעיים .  בתום הפגישה ,  נשאל נתניהו על ידי אחד העיתונאים אם יבטל את סעיף הסנקציות הפליליות ,  והבהיר : " הרעיון שאנשים יישבו בכלא בגלל אמונתם הוא לא מתקבל על הדעת ".  
הסעיף הוכנס לחוק הגיוס החדש בעקבות דרישת מפלגת יש עתיד .  הוספתו לחוק עוררה מחלוקת פוליטית ומחאה חריפה מצד החרדים .  ביש עתיד הגיבו אמש להצהרתו של ראש הממשלה ,  ואמרו כי  " נתניהו מוכיח שוב שהדבר היחיד שמעניין אותו זה ההישרדות הפוליטית שלו ". 
עוד בוואלה חדשות:אלפים קיבלו בריקודים את סרבני הגיוס : " גיבורי היהדות החרדית"מג"ד החרדים : " אנחנו עם הפנים קדימה"הפגנת החרדים נגד הגיוס : " המדינה נלחמת בתורה "  
מנגד ,  יו"ר מפלגת יחד ,  חבר הכנסת אלי ישי ,  בירך על ההחלטה והצהיר שוב כי ימליץ בפני הנשיא ראובן ריבלין על נתניהו כמועמד להרכבת הממשלה הבאה .  עוד הוסיף ישי : " מפלגת יש עתיד בדרסנותה הביאה לשנאת אחים ולקרע בעם ,  שהוריד את המוטיבציה של המתגייסים לנח"ל החרדי ,  על פי נתוני שר הביטחון ".  
לעומתו ,  ח"כ מאיר פרוש מיהדות התורה לא מיהר להתרגש מהצהרת נתניהו ,  שניתנה בדיוק חודש לפני הבחירות ,  ב-17 במרץ . " הבטחת נתניהו שיבטל סנקציות פליליות בנושא הגיוס שוות להבטחה מאשתקד שהוא עצמו הפר ,  באותו נושא ",  אמר פרוש בכנס בחירות בבית שמש .  
ביום שני ,  סרבני הגיוס החרדים ,  שלמה מילר ,  נפתלי ריז'י ,  אליהו גלודברג וחיים דוד חליווה ,  ששוחררו מכלא 4 לאחר שנעצרו לפני כמעט חודש מפני שלא התייצבו בלשכת הגיוס ,  התקבלו בשירה ובריקודים ברחובות ירושלים .  אלפי בני אדם ,  רובם נמנים על תלמידיו של הרב שמואל אוירבך ,  ממנהיגי הזרם החרדי-ליטאי ,  ורבים מ"העדה החרדית ",  זרם חרדי קיצוני שמתבדל מרשויות המדינה ,  חגגו את שחרורם ומחו נגד חוק הגיוס .
" הערב מתגבש כאן המחנה האנטי-ציוני האמיתי נגד גזירת הגיוס ",  אמר יצחק וייס ,  הנמנה על חוגי חסידות סאטמר של  " העדה החרדית ".   " נפתח עידן חדש בציבור החרדי ,  ציבור גדול מוחה נגד הגיוס במאבק שעלול להוביל בסוף לאי-השתתפות בבחירות ".  וייס הוסיף : " באנו הערב לכבד ולחזק את גיבורי התהילה של היהדות החרדית ומי שרואה את הציבור כאן ,  מבין שהשלטון לא יוכל לעמוד מול ציבור כל כך גדול ולגייס אותו בכוח לצה"ל ". 
הרב אוירבך אמר בפני המשתתפים : " מבית ומחוץ קמים עלינו לכלותינו .  הבחורים שקדשו שם שמיים בכלא הצבאי הם מעט מהאור שיגרשו את החושך .  יחד עם השמחה הגדולה שיש לנו עם הבחורים הללו ,  צריכים אנו לדעת כי הגזירה הנוראה עדיין בעיצומה ויש לעשות הכול על מנת לבטלה ".  

נתניהו : " אסיר את סעיף הסנקציות הפליליות מחוק הגיוס "
 במהלך מפגש עם עיתונאים חרדים ,  הצהיר נתניהו כי  " החרדים הם שותפיו הטבעיים ",  והוסיף : " הרעיון שאנשים יישבו בכלא בגלל אמונתם הוא לא מתקבל על הדעת ".  יהדות התורה : " ההבטחה שווה להבטחות קודמות שהוא הפר "
 
