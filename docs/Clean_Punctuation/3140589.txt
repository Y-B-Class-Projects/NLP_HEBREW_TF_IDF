ליצמן : " נתניהו רוצה בחירות ";  מקורבי רה"מ : " הוא מעוניין בפתרון "
 גורם בפמליית ראש הממשלה אמר כי נתניהו משקיע מאמצים גם בעת ביקורו בארה"ב במטרה לפתור את משבר הגיוס המאיים לפרק את הממשלה ולהביא לבחירות .  ליצמן בשיחות סגורות : " נתניהו לא מתערב ולא מביא הצעות לפתרון "
 גורמים בסביבתו של ראש הממשלה בנימין נתניהו אמרו היום  ( שלישי )  כי הוא רוצה בהמשך כהונת הממשלה ,  ומעדיף פתרון לטווח ארוך על פני פתרון קצר טווח .  גורם בפמלייתו של נתניהו אמר כי ראש הממשלה משקיע מאמצים גם כעת ,  בעת ביקורו בארצות הברית ,  במטרה לפתור את משבר הגיוס המאיים לפרק את הממשלה ולהביא לבחירות . 
" ראש הסגל שלו מטפל בכך באופן אישי ,  והוא עצמו שוחח אתמול עם השר יריב לוין ",  מסר הגורם . " ראש הממשלה מעוניין בפתרון לטווח ארוך ,  כך שהממשלה תמלא את ימיה עד שנת 2019 ,  ולא לשים פלסטר על הבעיה ".  
סגן שר הבריאות יעקב ליצמן התלונן היום בשיחות סגורות על חוסר מעורבותו של נתניהו במשבר . " אני מעריך שנתניהו רוצה בחירות ",  אמר , " אחרת אין איך להסביר שהוא לא ממש מתערב ואנשיו כמו השר לוין לא מביאים לנו הצעות לפתרון ".  בסביבתו של סגן השר הוסיפו : " ליצמן רוצה להגיע לסיכום ,  אבל אף אחד לא עושה דבר לטובת העניין .  אם לא יהיה פתרון לחוק הגיוס ,  יהיו בחירות ".  
עוד בוואלה !  NEWS :  נתניהו באיפא"ק : " חייבים לעצור את איראן - ונעצור את איראן"ח"כ לוי-אבקסיס הכריזה רשמית על הקמת מפלגה חדשה : " תתחילו לפחד"בין החבר טראמפ לעד חפץ - כאוס משבר הגיוס עדיין מחכה לנתניהו 
עוד נמסר מסביבתו של ליצמן כי  " אין כל תיאום עם נתניהו על בחירות .  ליצמן הביע היום את הערכתו כי ראש הממשלה רוצה בחירות לאור העובדה שאינו מתאמץ מספיק לסיים את המשבר וכי הליכוד אינו מציג מתווה לפתרון ".  לדברי הגורמים , " ליצמן אינו רוצה בחירות אך לא יחשוש מהליכה לבחירות אם לא יעבור חוק גיוס מתוקן לפני אישור התקציב ,  כפי הוראת מועצת גדולי התורה ".  
בכיר בליכוד אמר היום כי  " כולם מחכים לשובו של ראש הממשלה .  בינתיים ,  השר ליברמן אפילו לא מוכן להתחייב להישאר בממשלה אם החוק יעבור וכחלון לא מוכן להעביר את החוק בלי ליברמן .  ליצמן עומד על שלוש קריאות לפני התקציב .  במצב הזה לא נתכנס לשום מקום ".  
מוקדם יותר היום הודיעו חברי הכנסת של סיעת דגל התורה משה גפני ,  יעקב אשר ואורי מקלב כי ייפגשו עם ההנהגה הרבנית כדי לקבל את הכרעתם כיצד לנהוג במשבר הגיוס .  השאלה המרכזית של חברי הכנסת תהיה האם לתמוך בתקציב המדינה שיובא בסוף המושב הנוכחי תמורת אישור בקריאה טרומית של חוק הגיוס .  אם הרבנים יאשרו זאת ,  יהיה מדובר בפתרון אפשרי למשבר .  עם זאת ,  טרם נמצא נוסח מוסכם לחוק עצמו .  
במפלגות החרדיות קיים חשש שמרגע אישור התקציב בסוף המושב הנוכחי הקואליציה לא תקדם את חוק הגיוס ולכן איים סגן השר יעקב ליצמן לא להצביע בעד התקציב אם חוק הגיוס לא יאושר .  ח"כ משה גפני הצהיר כי  " לא יצביע עם החוקים ההזויים של הקואליציה "  עד אישור חוק הגיוס .  מנגד ,  שר האוצר משה כחלון מתנגד לדחיית ההצבעה על התקציב מה שאומר שהקואליציה תצטרך לפתור את המשבר עד אמצע חודש מרץ .  נתניהו ושרי הליכוד ימשיכו לנסות לגבש פתרון אך בינתיים לא נרשמה כל התקדמות במשבר הנוכחי .  

ליצמן : " נתניהו רוצה בחירות ";  מקורבי רה"מ : " הוא מעוניין בפתרון "
 גורם בפמליית ראש הממשלה אמר כי נתניהו משקיע מאמצים גם בעת ביקורו בארה"ב במטרה לפתור את משבר הגיוס המאיים לפרק את הממשלה ולהביא לבחירות .  ליצמן בשיחות סגורות : " נתניהו לא מתערב ולא מביא הצעות לפתרון "
 
