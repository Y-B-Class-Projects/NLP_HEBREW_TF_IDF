נתניהו עתר לעליון :  ביקש דיון נוסף על חשיפת השיחות עם ראשי  " ישראל היום "
 לאחר שהיום היו אמורים להיחשף מועדי שיחותיו של נתניהו עם בכירי  " ישראל היום ",  לפי הוראת בית המשפט ,  רה"מ עתר ברגע האחרון לעליון - למרות שלטענתו  " אין לו מה להסתיר ".  דרוקר : " על מה הוא נלחם ?  "
 לאחר שהיום  ( שלישי )  היו אמורים להיחשף מועדי שיחותיו של נתניהו עם בכירי  " ישראל היום ",  לפי הוראת בית המשפט ,  רה"מ עתר ברגע האחרון לעליון כדי למנוע את החשיפה .  נתניהו הודיע כי בכוונתו לבקש מבית המשפט לקיים דיון נוסף .  בתגובה ,  הפרשן הפוליטי של חדשות 10 ,  רביב דרוקר ,  שהגיש בזמנו את העתירה לחשיפת השיחות ,  צייץ בשעה האחרונה : " היום היו אמורים להימסר רישומי השיחות של נתניהו עם אדלסון ורגב .  לפני דקות הגיש נתניהו בקשה לדיון נוסף בעליון .  הפרק' לא הגישה .  על מה הוא נלחם ?  ". 
בהודעה שיצאה היום מלשכת רה"מ נכתב : " פסק הדין בעניין חשיפת שיחות הטלפון הפרטיות של ראש הממשלה פוגע פגיעה אנושה בזכות לפרטיות .  בפרק הזמן הקצר שחלף מאז פרסום פסק הדין אנו עדים לנחשול עצום של פניות לחשיפת שיחות טלפון פרטיות ויומני פגישות פרטיות של עובדי ונבחרי ציבור רבים ,  וזו רק ההתחלה ". 
עוד נטען כי  " ראש הממשלה אינו מבקש מבית המשפט לבטל את החלטתו בעניין אדלסון ורגב ,  מהסיבה הפשוטה שאין לו מה להסתיר .  עם זאת ,  לאור החשיבות העקרונית שהוא מייחס לזכות הבסיסית לפרטיות ,  ולאור מבול הפניות מאז פרסום פסק הדין ,  הוא פונה לבית המשפט העליון בבקשה לקיים דיון נוסף ,  בהרכב מורחב ,  ולהכריע בסוגיות העקרוניות הרגישות הנובעות מפסק הדין .  אין זה מתקבל על הדעת ששרים ,  חברי כנסת ,  שופטים ועובדי ציבור אחרים יהיו נתונים לחשיפת שיחותיהם הפרטיות עם עיתונאים ובכלל ".  את נתניהו ייצגו עורכי דינו הפרטיים ,  יעקב וינרוט ועמית חדד .  בית המשפט קבע בשבוע שעבר כי נתניהו ייאלץ לפרסם מידע על מועדי שיחות שקיים עם מו"ל  " ישראל היום "  ועם העורך הראשי לשעבר .  זאת לאחר ערעור שהגישו רביב דרוקר וחדשות 10 .  המטרה בחשיפת המידע היא לאשש את הסברה לפיה רגב נהג לקיים שיחת טלפון לילית קבועה עם נתניהו או עם גורם בסביבתו ,  שגרמה לו לשנות את תוכן העיתון שהופץ למחרת .
 בעתירתו ,  דרוקר ביקש לקבל תיעוד מועדי שיחות הטלפון שנערכו בין נתניהו לבין אדלסון ורגב ב-3 השנים שקדמו ל-11 בפברואר 2012 .  בבקשה שהוגשה על פי חוק חופש המידע הוא דרש לקבל מידע על התאריך של כל שיחה ,  שעת ההתקשרות ואורך השיחה .  

נתניהו עתר לעליון :  ביקש דיון נוסף על חשיפת השיחות עם ראשי  " ישראל היום "
 לאחר שהיום היו אמורים להיחשף מועדי שיחותיו של נתניהו עם בכירי  " ישראל היום ",  לפי הוראת בית המשפט ,  רה"מ עתר ברגע האחרון לעליון - למרות שלטענתו  " אין לו מה להסתיר ".  דרוקר : " על מה הוא נלחם ?  "
 
