תנועת אומ"ץ : " ניסיון בוטה של רה"מ להטיל אימה על עיתונאים "
 בעקבות תגובתו מעוררת המחלוקת של נתניהו על תחקיר  " עובדה ",  התנועה מביעה  " שאט נפש מהניסיון הבוטה של רה"מ לפגוע בחופש הביטוי העיתונאי ".  ארגון העיתונאים : " תפקידה של העיתונות הוא להציב שאלות קשות למי שנבחרו להחזיק בהגה השלטון "
 בעקבות תחקיר  " עובדה ":  תנועת אומ"ץ פנתה היום  ( שלישי )  למבקר המדינה בדרישה לפתיחת חקירה בנוגע להתנהלות לשכת ראש הממשלה בנימין נתניהו .  במכתב נוסף שיצא לנתניהו ,  התנועה מביעה שאט הנפש מ"הניסיון הבוטה של ראש ממשלת ישראל ,  בתגובתו שנמסרה לעיתונאית אילנה דיין ,  לפגוע בחופש הביטוי העיתונאי ,  כנגד הניסיון להטיל אימה על עיתונאים ,  להסית את הציבור נגד העיתונות החופשית והביקורתית ,  וכנגד הניסיון להשתיק עיתונאים אחרים .  זאת ,  בלא כל קשר לעמדות פוליטיות של שמאל וימין ". 
בנוסף ,  התנועה מוחה על כך ששמה שורבב לתגובתו של ראש הממשלה . " תנועת אומ"ץ הפועלת למען מינהל תקין וצדק חברתי ומשפטי ,  רואה בחופש העיתונות ,  בחופש הביטוי ,  וביכולתה של העיתונות להשמיע עמדות ביקורתיות ולחשוף עוולות שלטוניות  ערך יסודי במשטר דמוקרטי .  תנועת אומ"ץ איננה ,  ולעולם לא תהיה שותפה לדברי הבלע שנמסרו לתוכנית 'עובדה' מטעמו של ראש הממשלה ",  נרשם במכתב .
 את המכתב חותמת דרישת אומ"ץ מראש הממשלה לבחון את עמדותיו בנושא חופש העיתונות וחופש הביטוי : " עניין זה מקבל חשיבות יתרה בימים אלה ,  כאשר שאלות של עצמאותם ואי-תלותם של שומרי סף מונחות על כף המאזניים ;  כאשר סוגיות של עצמאות הרשות השופטת והרשות המחוקקת הינן מקור לדאגה ציבורית ;  וכאשר ראש הממשלה פועל בנחישות לפגוע בערך החשוב של שידור ציבורי איכותי ,  עיתונאי ועצמאי ". 
בתוך כך ,  גם ארגון העיתונאים גינה את התגובה ,  אותה כינה  " המתקפה האישית הקשה של ראש הממשלה על העיתונאית אילנה דיין "  בארגון טוענים כי  " אנו יוצאים נגד הניסיון החוזר ונשנה של נתניהו וגורמים בסביבתו לעשות דה לגיטימציה לעיתונאים מקצועיים באמצעות תיוג פוליטי .  תפקידה של העיתונות הוא להביא מידע חדש לציבור ולהציב שאלות קשות למי שנבחרו להחזיק בהגה השלטון .  מצופה מנבחרי ציבור להתייחס לשאלות המוצגות להן ולתת מענה ,  ולא לצאת למתקפה פרועה על מי ששואל אותן בשם הציבור ולמענו ".  

תנועת אומ"ץ : " ניסיון בוטה של רה"מ להטיל אימה על עיתונאים "
 בעקבות תגובתו מעוררת המחלוקת של נתניהו על תחקיר  " עובדה ",  התנועה מביעה  " שאט נפש מהניסיון הבוטה של רה"מ לפגוע בחופש הביטוי העיתונאי ".  ארגון העיתונאים : " תפקידה של העיתונות הוא להציב שאלות קשות למי שנבחרו להחזיק בהגה השלטון "
 
