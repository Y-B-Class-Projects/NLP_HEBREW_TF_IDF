מרגישים את הסוף :  מה יעלה בגורל יחסי ישראל-ארה"ב אחרי אובמה ? 
לאחרונה נרשמו כמה אירועים שחיזקו את תחושת הניכור בין אובמה לנתניהו .  אולם עד הרגע בו יסתיימו היחסים הרעועים בין השניים וייכנס נשיא חדש לבית הלבן ,  ממשל אובמה יכול להפתיע
 ( אובמה :  לא מאמין שהסכסוך הישראלי-פלסטיני ייפתר במהלך כהונתי ,  תחילת החודש )  
לבנימין נתניהו וברק אובמה נותרו בסך הכל עוד שמונה חודשים שבמהלכם הם צריכים לסבול אחד את השני .  אובמה יסיים את תפקידו ב-20 בינואר 2017 ,  ואין ספק שהאפשרות שלא לראות או לפגוש יותר את נתניהו ,  שאותו כינה אובמה בעבר  " קוץ בישבן ",  לא ממש מצערת אותו .  בלשכת נתניהו סופרים בינתיים את הימים עד לעזיבת אובמה ,  אם כי לאור ההתפתחויות האחרונות בבחירות בארצות הברית ,  כלל לא בטוח שיש לראש הממשלה סיבות לאופטימיות .  
עד שיגיע תאריך הסיום ,  לא נראה שצפויה תקופה שקטה ביחסי ישראל-ארצות הברית .  בשבועיים האחרונים התקבלו שלל עדויות נוספות לחריקות ביחסים של שתי המדינות .  מאות אלפי מילים כבר נכתבו לאורך השנים על המתיחות בין אובמה לנתניהו ,  אבל עבור התקשורת בישראל וגם באמריקה ,  מדובר ב"מתנה שלא מפסיקה לתת ",  כאשר כותרת רודפת כותרת .
 עוד בוואלה !  NEWS:ארצות הברית :  נהגת נורתה למוות בידי בנה בן השנתייםעקב  " הפרובוקציה הרוסית ":  נאט"ו תציב 4,000 חיילים במזרח אירופהמעריצים את שרון ונפעמים מרועי קליין :  מה צבאות זרים חושבים על צה"ל ?  
כך למשל ,  בעקבות ההצהרות המתוקשרות של ראש הממשלה נתניהו בנושא רמת הגולן לפני כשבועיים ,  הבהיר דובר הבית הלבן כי מבחינת ארצות הברית אין שינוי במעמדה של הרמה .  הקו המסורתי של ארצות הברית מאז ימי הנשיא הרפובליקני רונלד רייגן ,  הוא לא להכיר בסיפוח הישראלי ולהמשיך להגדיר את הגולן כשטח כבוש .  ההבהרה האמריקנית הגיעה אחרי שנים ארוכות של התעלמות אמריקנית מההשקעה הישראלית הנרחבת בגולן ,  בניגוד ללחץ האמריקני בכל הנוגע להתנחלויות בשטחים .  ההצהרה סימנה את אפקט ה"בומרנג "  של הצהרות ראש הממשלה .  
כעבור פחות מיממה ,  הגיע נאומו של סגן נשיא ארצות הברית ,  ג'ו ביידן ,  בכנס של ארגון השמאל היהודי-אמריקני  " ג'יי סטריט ",  שבמהלכו אמר כי הממשל חש  " תסכול עמוק "  ממדיניות נתניהו בנושא ההתנחלויות .  דבריו של ביידן נאמרו חודש וחצי לאחר ביקורו בישראל ,  שבו סיפר בהתרגשות על החברות האישית ארוכת השנים בינו לבין נתניהו .  אלא שמסתבר כי חברות אישית לחוד ,  ומדיניות חוץ לחוד .  ביידן הזהיר שהמהלכים של נתניהו יהפכו את ישראל למדינה דו-לאומית ,  והביע תקווה כי העמדות המזוהות עם מפלגת העבודה יזכו לרוב בכנסת .  בישראל מיהרו להאשים את ביידן ,  ובצדק ,  בהתערבות בפוליטיקה הישראלית באופן בלתי-ראוי .  
שבוע חלף והמחלוקת נדדה לתחום אחר :  הסכם הסיוע הצבאי החדש שארצות הברית מציעה לישראל .  ממשל אובמה מחכה כבר לחתום עם נתניהו על הסכם שיעביר לישראל סכום של יותר מ-30 מיליארד דולר לאורך העשור הקרוב ,  אבל נתניהו מסרב לחתום .  כ-80 סנאטורים שלחו מכתב לנשיא אובמה שבו הם קראו לו להגיע להסכמות עם ישראל בנושא .  

בבית הלבן הגיבו בגיחוך .  הסנאטורים יודעים היטב שמי שמעכב את החתימה על ההסכם אינו אובמה ,  אלא נתניהו .  המכתב משמש אותם בעיקר לצרכי פוליטיקה פנימית ,  כדי להוכיח לתורמים פרו-ישראלים שהם פועלים לחיזוק ביטחון ישראל .  מאחורי הקלעים ,  גם תומכי ישראל מובהקים ,  כמו הסנאטור הרפובליקני לינדזי גראהם ,  כבר אמרו לנתניהו שכדאי לו לקבל את ההצעה של אובמה ולשים קץ לסאגה המתמשכת .  בתגובה למכתב הסנאטורים ,  ממשל אובמה יזם בסוף השבוע כתבה ב"ניו יורק טיימס "  שממנה עולה בבירור כי נתניהו הוא זה שמעכב את החתימה על הסכם הסיוע .
 מעל שורת המחלוקות הללו מרחפת כל העת  " שאלת מיליון הדולר "   מה יעשה ממשל אובמה בנושא הישראלי-פלסטיני בשמונת החודשים שנותרו לכהונתו .  החשש הישראלי מהצעת החלטה במועצת הביטחון של האו"ם ,  הוסר לעת עתה .  הפלסטינים הבינו שממשל אובמה לא מעוניין בעת הזו ,  תוך כדי מערכת הבחירות ,  ליצור משבר נוסף מול ישראל .  במקום לפנות לאו"ם ,  אבו מאזן החליט לשתף פעולה עם היוזמה הצרפתית לכינוס ועידת שלום בינלאומית בחודשי הקיץ .  באופן רשמי ,  גם האמריקנים תומכים ביוזמה ,  אם כי לא ברור כיצד בדיוק מתבטאת המעורבות שלהם .  
הסיכוי שארצות הברית תחליט להימנע מהטלת וטו על הצעה  " בעייתית "  מבחינת ישראל ,  יהפוך לממשי רק אחרי נובמבר ,  במהלך החודשיים שבין סיום הבחירות לבין השבעת הנשיא או הנשיאה הבאים .  בשלב הזה ,  משוחרר מלחצים פוליטיים ,  עשוי אובמה להפתיע .  אבל עד אז ,  יש לפחות חצי שנה שבמהלכה הממשל ימשיך להתלבט ולשקול גם דרכי פעולה אחרות .  
אחת ההצעות המעניינות בהקשר הזה הועלתה השבוע על ידי דן קרצר ,  לשעבר שגריר ארצות הברית בישראל ומי שנחשב מקורב לבכירי ממשל אובמה .  במאמר שפרסם באתר הפוליטי The Hill ,  כתב השגריר לשעבר כי על הממשל האמריקני להציג תכנית מפורטת לפתרון הסכסוך ,  בדומה ל"מתווה קלינטון "  שהציג הנשיא הדמוקרטי לשעבר בשבועות האחרונים לכהונתו בשנת 2000 .  את  " מתווה אובמה "  מציע קרצר לבסס על סבב המשא ומתן הישראלי-פלסטיני האחרון ,  שאותו הוביל שר החוץ האמריקני ג'ון קרי .  
במהלך השיחות של קרי הביע ראש הממשלה נתניהו הסכמה עקרונית להקמת מדינה פלסטינית על בסיס גבולות 1967 עם חילופי שטחים .  הפרט הזה ,  שדווח בכמה כלי תקשורת בישראל ובעולם ,  זכה לאחרונה לאישור פומבי של ד"ר ערן לרמן ,  מי שכיהן בתפקיד בכיר במועצה לביטחון לאומי של נתניהו .  לרמן אישר את הפרסומים בנושא בראיון שהעניק ל"מקור ראשון ".  קרצר קרא לממשל אובמה להפוך את ההסכמה הזו לבסיס לכל הסכם עתידי ,  באמצעות פרסום  " מסמך המסגרת "  של קרי ,  שעליו אמור היה להתבסס השלב המתקדם יותר של המשא ומתן .  
לצעד כזה תהיה משמעות חשובה כלפי כל ממשל עתידי ,  במיוחד לאור העובדה ששני המועמדים המובילים כרגע לנשיאות  הילרי קלינטון הדמוקרטית ,  ודונלד טראמפ הרפובליקני  התחייבו לנסות לפתור את הסכסוך הישראלי-פלסטיני אם ייבחרו לתפקיד  ( טראמפ אף הבטיח לשמש כ"מתווך נייטרלי "  בין שני הצדדים )  .  
אין לדעת מה אובמה יעשה בסופו של דבר .  ספק אם הוא עצמו יודע .  אבל דבר אחד בטוח :  שמונת החודשים הקרובים לא יהיו משעממים בגזרת יחסי ישראל-ארצות הברית ,  וכפי שהדברים נראים כרגע ,  בהחלט ייתכן שמה שיבוא אחריהם יהיה מעניין עוד יותר .
  ( עדכון ראשון :  22:00 )  

מרגישים את הסוף :  מה יעלה בגורל יחסי ישראל-ארה"ב אחרי אובמה ? 
לאחרונה נרשמו כמה אירועים שחיזקו את תחושת הניכור בין אובמה לנתניהו .  אולם עד הרגע בו יסתיימו היחסים הרעועים בין השניים וייכנס נשיא חדש לבית הלבן ,  ממשל אובמה יכול להפתיע

