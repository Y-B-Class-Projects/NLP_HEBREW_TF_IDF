 " אובמה ישלול הכרה חד-צדדית במדינה פלסטינית "
 ב"ידיעות אחרונות "  התפרסמו עיקרי הנאום שצפוי הנשיא האמריקאי לשאת בעוד יומיים ,  במסגרתם הוא יקרא לישראל לסגת לקווי 67' ,  להפסיק הבנייה בהתנחלויות ולחלוקת ירושלים
נשיא ארה"ב ,  ברק אובמה ,  ישלול בנאומו ביום חמישי הקרוב את ההכרזה החד-צדדית של מדינה פלסטינית אולם הוא יקרא לישראל לסגת לגבולות 67' עם תיקוני גבול כך פורסם הבוקר  ( שלישי )  בעיתון  " ידיעות אחרונות ".  הדיווח מסתמך על  " שיחות שקיימו בימים האחרונים היועץ לביטחון לאומי ,  אלוף  ( מיל' )  יעקב עמידרור וקודמו בתפקיד ,  ד"ר עוזי ארד עם בכירים בממשל האמריקאי לקראת ביקורו של ראש הממשלה נתניהו בוושינגטון ". 
מעיקרי הנאום שהגיעו לידי העיתון עולה כי אובמה יקרא לצדדים לחדש את המשא ומתן ,  ויקרא לישראל להפסיק את הבנייה בהתנחלויות ,  כמו גם להימנע מנקיטת צעדים חד-צדדיים שתשנה את המצב בשטח .  מבחינת מעמדה של ירושלים ,  אובמה צפוי לומר כי ארה"ב רואה בעיר כבירתן של שתי המדינות ,  על פי חלוקה שקבע בזמנו הנשיא ביל קלינטון  השכונות היהודיות לישראל והשכונות הערביות לפלסטין .
 אולם ,  בראיון לגלי צה"ל הכחיש עמידרור את הדיווח ואמר : " קראתי את המאמר ב'ידיעות אחרונות' ויש שם את שמי ושמו של עוזי ארד וחוץ מזה אין שום דבר נכון ,  שום דבר לא נכון בכל הדיווח הזה ".  
אמש ,  נשא ראש הממשלה ,  בנימין נתניהו ,  נאום בכנסת בו פירט את חזונו המדיני .  נתניהו פירט את עקרונותיו ואמר כי  " ראשית ,  יש הסכמה סביב דרישתי שהפלסטינים יכירו בישראל כמדינת הלאום של העם היהודי .  שנית סביב עמדתי שההסכם בינינו חייב להביא לסוף הסכסוך ולקץ התביעות ממדינת ישראל .  שלישית ,  שבעיית הפליטים תיפתר מחוץ לגבולות מדינת ישראל .  רביעית ,  מדינה פלסטינית תוקם רק בהסדר שלום שלא יפגע בביטחון ישראל .  אני מאמין שיש הסכמה רחבה עם העמדה שהמדינה חייבת להיות מפורזת עם אמצעי ביטחון חזקים בשטח כולל נוכחות צבאית חזקה לאורך נהר הירדן .  חמישית ,  אנחנו מסכימים שיש לשמור על גושי ההתיישבות .  גושי היישובים חייבים להישאר בתוך מדינת ישראל .  ושישית ,  אני עומד על כך ורבים מכם עומדים על כך ,  שירושלים תישאר בירתה המאוחדת של מדינת ישראל .  אלה העקרונות שמתווים את הדרך שלי ושלנו ". 
לסיכום חזונו המדיני אמר נתניהו כי  " אני יודע שישנם גם אלה שאינם מסכימים עם כמה מהדברים שאמרתי ,  אבל רוב העם כן מסכים איתם .  שלום אמתי זה מה שאנחנו רוצים להשיג ,  הפשרות הן כואבות כי מדובר בכל מקרה בחלקי מולדת שלנו .  אנחנו נמצאים ברגע היסטורי זה ,  בו קוראים תיגר על עצם קיומנו ורובנו מסכימים עם העקרונות .  זהו הרגע להתאחד לטובת המדינה ואני קורה לכם ,  לחברים הציוניים באופוזיציה :  התעלו מעל שיקולים מפלגתיים ,  שימו בצד אינטרסים אישיים הצטרפו אלינו על בסיס זה ,  ביחד נציג חזית אחידה למען הביטחון ,  למען השלום ולמען המדינה ".  

" אובמה ישלול הכרה חד-צדדית במדינה פלסטינית "
 ב"ידיעות אחרונות "  התפרסמו עיקרי הנאום שצפוי הנשיא האמריקאי לשאת בעוד יומיים ,  במסגרתם הוא יקרא לישראל לסגת לקווי 67' ,  להפסיק הבנייה בהתנחלויות ולחלוקת ירושלים

