דיווח :  אבו מאזן הסכים שישראל תחזיק בכותל
העיתון הלודוני  " אל-חיאת "  מדווח כי יו"ר הרשות הפלסטינית העביר הצעה לנתניהו לפיה ישראל תיסוג ממזרח ירושלים ,  למעט הרובע היהודי והכותל המערבי .  הצעת אבו מאזן כוללת גם חילופי שטחים והשארת גושי התנחלויות
מקורות פלסטינים המוגדרים כמהימנים מסרו היום  ( שבת )  לעיתון הלונדוני  " אל-חיאת ",  כי יו"ר הרשות הפלסטינית אבו מאזן העביר לראש הממשלה בנימין נתניהו הצעה להקמת מדינה פלסטינית על מאה אחוזים משטחי הגדה המערבית .  לפי ההצעה ,  ישראל תיסוג ממזרח ירושלים ,  כולל העיר העתיקה ,  אך לא תיסוג מהרובע היהודי והכותל המערבי .
 עוד עולה מההצעה ,  כי ישראל תוכל להשאיר ברשותה את גושי ההתנחלויות המרכזיים בגוש עציון ,  מודיעין עלית וגבעת זאב ,  ובתמורה הפלסטינים יקבלו שטחים באזור חברון .  כמו כן ,  ההצעה קובעת כי יהיה מעבר בטוח בין הגדה המערבית ורצועת עזה .  
בכיר פלסטיני אמר ל"אל-חיאת ",  כי הדברים היחידים ששמע עד כה השליח המיוחד למזרח התיכון מפי נתניהו היו הצהרות ריקות על כוונה לנהל משא ומתן ,  ללא תוכן קונקרטי .  לדברי הבכיר , " הדברים היחידים שהוא שמע מביבי זה 'אני רוצה להיפגש עם אבו מאזן ,  אני רוצה לדון בנושאים איתו ,  אי אפשר לדון בנושאי המו"מ בלי לשבת לשלוחן המו"מ' ".  לדברי הבכיר ,  בכל פעם שנפגש מיטשל עם אבו מאזן ,  הוא היה אומר לו אין כל חדש ,  וכי נתניהו מתעקש שלא לדון בשום דבר .
 בכירים פלסטינים מסרו לעיתון שבתחילת שיחות הקרבה הגיש אבו מאזן למיטשל בכתב רעיונות בנושא המו"מ ,  ומטישל העבירם לנתניהו .  הרעיונות התמקדו בעיקר בנושא הגבולות והביטחון .  מקורות המוגדרים מהימנים מסרו שהצעתו של אבו מאזן כללה הקמת מדינה פלסטינית על 100% משטחי הגדה ,  מתוכם 2.3% במסגרת של חילופי שטחים .  הם דיווחו כי הצעות אבו מאזן התבססו על המגעים הרשמיים והבלתי רשמיים עם ישראל ,  ובעיקר על שיחות קמפ-דייוויד .
 
דיווח :  אבו מאזן הסכים שישראל תחזיק בכותל
העיתון הלודוני  " אל-חיאת "  מדווח כי יו"ר הרשות הפלסטינית העביר הצעה לנתניהו לפיה ישראל תיסוג ממזרח ירושלים ,  למעט הרובע היהודי והכותל המערבי .  הצעת אבו מאזן כוללת גם חילופי שטחים והשארת גושי התנחלויות

