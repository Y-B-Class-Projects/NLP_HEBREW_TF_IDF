הקמפיין שאבד בחלל והריאיון המנצח :  יועצי האסטרטגיה מנתחים את הבחירות
מהמפץ הפוליטי של כחול לבן ,  דרך פירוק המחנה הציוני ועד מיתוג גנץ כאחרון השמאלנים - היועצים האסטרטגיים מסמנים את הרגעים שהובילו להישגים המוחצים ולכישלונות הצורמים .  ויש להם גם מה לומר על הקואליציה העתידית
רגע אחרי שהסתיימה מערכת הבחירות לכנסת ה-21 ,  תמונת המנצחים והמפסידים הופכת ברורה .  לצד בדק הבית שיבצעו המפלגות שנרשמו כמפסידות הגדולות של מערכת הבחירות ,  יכולים כמה ממנהלי הקמפיינים לנשום לרווחה ולהנות מההישג הגדול שהביאו למפלגותיהם ולמחנה שלהם .  כעת ,  מנתחים היועצים האסטרטגיים את תוצאות הבחירות - וחשוב מכך - את הדרך שנעשתה עד ליעד הנכסף ,  או לתבוסה הצורמת . 
" ההגעה של בנימין נתניהו לאולפן של חברת החדשות ,  לפי דעתי ,  היה הרגע שבו נתניהו זיהה נכון שהוא באיזשהו משבר ועצר את הסחף ",  הסביר משב דבי ,  היועץ האסטרטגי הוותיק ובעליו של המשרד  " דבי תקשורת ".   " לפני הריאיון הסקרים הראו שהליכוד בראשות נתניהו בירידה ונתניהו ידע לזהות את זה .  הוא בא לאולפן ,  התייצב ועצר את הסחף כנגדו ".  על המפסידים בבחירות אמר כי  " צריך להסתכל על המציאות .  גם כחול לבן הפסידה ,  המפלגה החדשה שתתה את המנדטים של הגוש שלה .  כרגע העבודה עם שישה מנדטים ,  בסקרים דיברו על חיבור בין השתיים שיביא 42 מנדטים .  הם לא לקחו מנדטים מהימין ,  האסטרטגיה הייתה להיות רק להיות המפלגה הגדולה ביותר ,  וכך לקבל את הלגיטימציה להרכיב את הקואליציה ".  
עוד בנושאנתניהו במטה הליכוד :  לילה של ניצחון אדיר ,  נקים ממשלת ימיןמחשש מקריסה ל-16 מנדטים :  כך הפכו החרדים לכוח שאי אפשר לסרב לוג'וקר .  חזק .  נתניהו ערבב את הקלפים שהיו אמורים לשחק לרעתו 
לדברי דבי ,  מפסידה נוספת היא מפלגת הימין חדש של נפתלי בנט ואיילת שקד ,  שנכון לספירת 97% מהקולות ,  לא עברה את אחוז החסימה . " זאת הפתעה גדולה ,  אין ספק שהם יצאו למהלך הם היו עם 8-9 מנדטים ,  ואני לא חושב שלילד הזה הם פיללו ,  זאת דרמה גדולה ",  דבי הוסיף . " לא היה סקר שמהפלגה לא עברה בו את אחוז החסימה ,  אבל מצד שני אנו ממעיטים מערכו של יום הבחירות עצמו ,  להם לא היה ארגון .  בסופו של דבר הם נפלו שם ,  לא בתכנון לקוי .  לא היה להם זמן להקים את זה ".  על התרסקות מפלגת העבודה ,  אמר דבי כי מדובר גם כן בדרמה גדולה וב'אירוע היסטורי של ממש' . " תנועה שהקימה את המדינה כמעט נמחקה ,  היא הגיעה בגודלה לגודלה של מפלגת נישה ",  אמר . " הם עמדו בסקרים על 11-12 מנדטים ובאו כחול לבן ושתו להם את המנדטים בלי קשית ".  על אחוזי ההצבעה הנמוכים במגזר הערבי הוסיף דבי : " רואים ירידה של כמעט 20% באחוזי הצבעה ,  וזה משחק עבור הימין ,  אף מפלגה למעט מרצ לא ניסו לאסוף שם קולות ". 
דבי התייחס גם לקואליציה העתידית שצפוי ראש הממשלה בנימין נתניהו להקים . " נראה קואליציית ימין ,  הקואליציה שתקום תהיה כזאת שגם במקרה שהיועמ"ש יחליט להגיש נגד נתניהו כתב אישום בכפוף לשימוע ,  נתניהו יוכל להמשיך לכהן בתפקידו עד בעצם לסיום המשפט ",  הסביר .  הוא שולל אפשרות לחבירה למפלגות מרכז-שמאל ,  כמו כחול לבן ,  על חשבון היפרדות ממפלגות ימין כמו איחוד מפלגות הימין . " לא רואה את זה קורה .  בפוליטיקה אל תגיד 'אף פעם' .  כחול לבן לא יכולה להרשות לעצמה דבר כזה ולהפר הבטחת בחירות ,  ואם נגיד שהיא עושה את זה ,  אז היא תגן עליו אם יוגש כתב אישום - זה כבר יהיה הרבה מדי לציבור הבוחרים שלה ".  דבי מדגיש ,  לסיום ,  את הניצחון החשוב של נתניהו בבחירות  - " זה ניצחון חשוב של נתניהו ,  הישג אישי גדול .  כחול לבן ,  יחד עם ההישג שאליו הגיעו ,  עשו קמפיין עם הרבה טעויות .  היו להם הרבה הזדמנויות שהם פשוט לא ידעו לקחת ,  ועל נאיביות משלמים ".  
מבחינת איש העסקים אביב בושינסקי ,  לשעבר יועצו האסטרטגי של ראש הממשלה בנימין נתניהו ,  הדבר שהשפיע בצורה החזקה ביותר על הבחירות הוא הסלוגן  " גנץ .  שמאל .  חלש "  בקמפיין נתניהו . " ברגע שנתניהו הצליח לצבוע את גנץ כשמאל והקפיד להגיד את הצמד 'לפיד-גנץ' ,  זה מה שניצח לו את הבחירות .  בשטח זה העצים את הטעות של כחול לבן ,  שהייתה כפולה והתחילה מהשימוש במשפט 'אין ימין ואין שמאל' .  אתה יכול להגיד שאין ימין ואין שמאל ,  אז מה כן יש ?  ",  מסביר בושינסקי . " האנשים צריכים להזדהות עם משהו שקיים ומאותו רגע היה קל לצבוע את המפלגה שלהם בצבעים שהוא  ( נתניהו - א"ר )  רצה ".  לדברי בושינסקי , " בהרכב הזה של כחול-לבן לפיד היה החוליה החלשה כי הוא כאילו נתפס כשמאל .  מספיק שהמפלגה עצמה הייתה מצהירה שהיא 'ימין לייט' או 'ימין חלופי' ,  היא הייתה מצליחה יותר .  זה מתחבר לזה שגנץ נצבע בצבעי שמאל ,  ומצד שני לא אמר שהוא בעד פתרון שתי המדינות ,  וזה המינימום שאיש שמאל מצפה לשמוע בדרכו לקלפי .  אז הוא לא היה פה ולא היה שם .  חששנו שהחללית 'בראשית' תלך לאיבוד בחלל ,  ומי שהלך לאיבוד זה הקמפיין של כחול לבן ". 
מבחינת בושינסקי ,  המפסיד הגדול של הבחירות הוא יאיר לפיד . " לפיד בנה במו ידיו מפלגה ,  רץ איתה כבר שתי קדנציות .  היה לו סוג של מותג ,  היה לו פוטנציאל להיות ראש ממשלה ,  או לכל הפחות יו"ר אופוזיציה ",  הוא מסביר . " ברגע שהוא התמזג עם בני גנץ הוא איבד את האותנטיות של המפלגה שלו ,  והוא די מעך את המותג שהוא בנה במו ידו .  במקום להיות ראש ממשלה ברוטציה ,  הוא מוצא את עצמו בקושי יו"ר אופוזיציה ברוטציה ,  בלי מפלגה של ממש מאחוריו .  נסתם הגולל על האפשרות שהוא יהיה ראש ממשלה בישראל ".  
מפסיד נוסף ,  לדעתו ,  הוא יו"ר העבודה אבי גבאי . " מפלגת העבודה איבדה את האותנטיות ,  למשל היא דיברה כמה שפחות על פתרון שתי המדינות כי זה לא פוליטיקלי קורקט היום .  ברגע שהיא הפסיקה לדבר על זה ,  לא היה לה מה להציע חוץ משביבי גזען .  מפלגת העבודה צריכה לחשב מסלול מחדש ".  בושינסקי הופתע שגבאי לא ניצל את ההזדמנות העצובה אמש כדי להיפרד מן המפלגה . " עכשיו הוא יהיה שק חבטות בתוך מפלגה אבודה ,  אולי היא צריכה להתאחד עם מרץ והמציא את עצמה מחדש ,  יום יבוא ושאלת שתי המדינות תעלה שוב לשולחן ".  
על הקואליציה העתידית שנתניהו יקים אמר בושינסקי : " לא רואה סיכוי שנתניהו ישנה את התוכניות שלו לגבי הקמת הקואליציה העתידית ,  וזאת גם בגלל שהוא נושא על גבו את הטראומה של בחירות 99' ".  לדבריו , " אז הוא ניסה לענות על ציפיות של כל חלקי האוכלוסייה והתקדם עם הסכם אוסלו ,  והסכים למסור חלק מהשטחים לפלסטינים ,  כולל פינוי חלק מחברון .  הוא אמנם קיבל מחיאות כפיים ,  אבל ב'מאני טיים' השמאל לא זכר לו את זה והוא הפסיד את הבחירות .  הימין כעס עליו והשמאל קרא לו שקרן .  באותו יום שזה קרה ,  הוא הבין שאין לו על מי לסמוך אלא על ההארדקור של הימין הפוליטי .  אני לא רואה אותו מפנה עורף אליהם .  נתניהו לא מחפש להיות נאהב ,  אם הוא היה מחפש להיות נאהב על הבריות הוא בוחר בקמפיין אחר ".   
" הרגע הכי משמעותי של הבחירות היא הקמת של מפלגת כחול לבן ,  אחרי הרבה זמן היא יצרה את המציאות של מאבק ראש בראש ",  אומר היועץ האסטרטגי ניסים דואק ,  בעליו של משרד  " יוניק ".   " למרות התוצאות ,  בסופו של דבר היה פייט על הבכורה וכנראה שאותו מאבק לא היה מצליח להתקיים אם היינו יוצאים לבחירות עם רשימות נפרדות של גנץ ,  העבודה ולפיד .  חרף התוצאות ,  זה הרגע החשוב של בחירות 2019 ,  הרגע שנתן את הבעיטה למאבק האסטרטגי ושתיית הקולות מימין לשמאל ". 
מבחינת דואק ,  היו כמה טעויות שהטו את הכף בבחירות . " הפיצול של בנט מהבית היהודי היה מהלך פוליטי מטומטם ,  יהיר ,  יומרני וזחוח ,  לבית היהודי יש בייס מאוד מוצק של תומכים שאיתו אתה מתחיל את הבחירות ,  לבנט ושקד היה חלום על מפלגת 'הישראלים' שדרכה הם יהיו הליכוד החדש ודרכו יכבשו את הממשלה .  גם אם יעברו את אחוז החסימה ברור שהמהלך הילדותי הזה נועד לכישלון - וזה מבלי לדבר על הקמפיין הכושל שלהם ",  הוא מסביר . " לאורך הקמפיין הם לא הצליחו להגדיר מהו ימין חדש ,  ומהו 'לא דתי ולא חילוני' ,  שלא נאמר צעדים הזויים .  סרטון היונה וסרטון הפאשיזם ,  שאמנם הביאו כפיים ,  אבל רק חידדו את המסר שמדובר בשני פוליטיקאים לא בשלים ".  
טעות נוספת שביצעה אחת המפלגות התרחש ,  בעיניו ,  במפלגת העבודה . " ההדחה המשפילה של ציפי לבני הייתה מהלך שכל כולו אגו .  האירוע הזה החליש את מפלגת העבודה .  למרות שלבני לא בשר מבשרה של המפלגה ,  לבני ייצגה את קהל הבוחרים - 'השמאל האשכנזי של גוש דן' .  גבאי לא הגיע משם בגלל מוצאו הפוליטי ,  הוא לא אישי עבודה ". 
דואק התייחס גם הוא לקואליציה העתידית בראשות נתניהו ,  ואמר כי  " החרב על צווארו ".   " זה עניין של זמן עד שיודלפו ויפורסמו תמלילי החקירות שלו ,  ביבי בקרב על חירותו ומכיוון שהוא יודע שאין סיטואציה סבירה שכחול לבן ישבו איתו ויאפשרו לו להתחמק ממורא החוק - בקואליציה שנתניהו יקים יתקיים מפגש אינטרסים בין ביבי שמנסה להתחמק ממורא החוק ,  וגורמים אחרים בעלי אינטרסים אחרים שמוכנים לסחור בדבר הזה ,  על מנת לשרת את האינטרסים שלהם .  'אתה תספק את האינטרסים שלנו ,  ואנחנו בתמורה נעצום עיניים' ".  

הקמפיין שאבד בחלל והריאיון המנצח :  יועצי האסטרטגיה מנתחים את הבחירות
מהמפץ הפוליטי של כחול לבן ,  דרך פירוק המחנה הציוני ועד מיתוג גנץ כאחרון השמאלנים - היועצים האסטרטגיים מסמנים את הרגעים שהובילו להישגים המוחצים ולכישלונות הצורמים .  ויש להם גם מה לומר על הקואליציה העתידית

