נתניהו : " דברי ראש ממשלת פולין מקוממים ,  אשוחח איתו בהקדם "
 ראש הממשלה מסר כי אמירתו של מתאוש מורביצקי ,  שהשווה בין משתפי פעולה פולנים ויהודים בתקופת השואה ,  מצביעים על  " חוסר הבנה של ההיסטוריה ".  הרצוג : " קמפיין מחליא של מנהיגי פולין שמנסים לעוות את ההיסטוריה "
 ראש הממשלה בנימין נתניהו אמר היום  ( שבת )  כי דבריו שלא ראש ממשלת פולין ,  שהשווה בין פולנים שסייעו לנאצים לבין משתפי פעולה יהודים בתקופת השואה ,  הם  " מקוממים ".   " יש פה בעיה של חוסר הבנה של ההיסטוריה וחוסר רגישות לטרגדיה של עמנו ",  אמר נתניהו ,  שנמצא במינכן לרגל ועידת הביטחון ,  שם אמר גם ראש ממשלת פולין מתאוש מורביצקי את דבריו במסגרת נאומו .  נתניהו הוסיף כי ישוחח עם מורביצקי  " בהקדם ".  מורביצקי השיב לשאלה של העיתונאי רונן ברגמן ,  שישב בקהל ,  על החוק הפולני שאוסר לטעון שהעם הפולני היה מעורב בפשעי הנאצים .  במהלך הכנס ,  ברגמן סיפר על עברה של אמו ניצולת השואה .  בשלב מסוים הפנה שאלה למורביצקי : " אם אספר את הסיפור שלה בפולין אהיה פושע ?  ".  מורביצקי השיב בשלילה והוסיף : " אין ספק שהיו פושעים פולנים  ( בזמן המלחמה )  כמו שהיו פושעים יהודים ,  כמו שהיו פושעים אוקראינים ".  
סגנית שר החוץ ציפי חוטבלי הודיעה כי תכנס דיון דחוף במשרד החוץ ,  בעקבות המשבר מול ממשלת פולין . " דברי ראש ממשלת פולין הם חמורים ודורשים התנצלות בפני העם היהודי על עיוות זיכרון השואה ",  אמרה . " לא ניתן לקבל השוואות מקוממות כאלה .  לאור המשבר המתמשך בנושא זה מול ממשלת פולין ,  בכוונתי לכנס דיון דחוף במשרד החוץ עם כל הגורמים הנוגעים בנושא ". 
יו"ר האופוזיציה יצחק הרצוג גינה גם הוא את אמירתו של ראש ממשלת פולין ואמר כי מדובר ב"דברים מזעזעים ומקוממים ".  לדבריו , " הדברים מגיעים כחלק מקמפיין מאורגן ומתוזמר של מנהיגי פולין ,  שמעוות במכוון את ההיסטוריה למטרותיהם .  על ישראל לפתוח בקמפיין נגדי תקיף ונחוש בעולם כולו ,  עד שהפולנים יחדלו מהקמפיין המחליא הזה ויבינו את חומרת מעשיהם ".  
יו"ר יש עתיד יאיר לפיד מתח ביקורת חריפה על דבריו של מורביצקי ואמר כי  " אמירתו של ראש ממשלת פולין היא אנטישמיות מהסוג הישן והרע .  הפושעים אינם הקורבנות ".  לדבריו , " מדינת היהודים לא תתו להאשים את הנרצחים במותם ".  לפיד קרא לנתניהו  " להחזיר מיד את השגרירה לישראל ". 
יו"ר המחנה הציוני אבי גבאי אמר כי  " ‏ראש ממשלת פולין הוא מכחיש שואה וכך יש להתייחס אליו .  דם מיליוני היהודים זועק מתוך אדמת פולין על עיוות ההיסטוריה והבריחה מאשמה .  יהודים נרצחו בשואה ופולנים לקחו חלק פעיל ברציחתם ".  הוא הוסיף כי  " על הממשלה להיות פה למיליוני הנרצחים ולגנות את דבריו בחריפות .  שתיקה כמוה כהסכמה לדברים .  לא יקום ולא יהיה !  ".  
ח"כ תמר זנדברג  ( מרצ )  מתחה ביקורת חריפה על התנהלות הממשלה בנושא ועל המגעים שקיימה עד כה מול ממשלת פולין . " בזמן שממשלת ישראל מגמגמת ומנסה 'להידבר' על החוק הפולני ,  ממשלת פולין לא עוצרת וממשיכה ברצף שמפלרטט עם הכחשת שואה ועיוות ההסטוריה של השואה ",  אמרה .
" שום אינטרס פוליטי לא יכול להצדיק את זה ",  הוסיפה זנדברג . " על ממשלת ישראל להפסיק את הטנגו המסוכן עם מפלגות ומנהיגים אנטישמים .  במקום שישראל תוביל קו של אפס סבלנות לאנטישמיות ,  גזענות ועיוות זכר השואה ,  היא מתפתלת וקושרת קשרים עם גדולי האנטישמים ".  
ח"כ ציפי לבני  ( המחנה הציוני )  ,  המשתתפת גם היא בכנס ,  אמרה כי  " קשה היה להאמין לתשובת ראש ממשלת פולין ולהשוואה הבלתי נסבלת בין היהודים לפולנים ,  בין הקרבנות לבין אלה שהשתתפו באופן פעיל ברצח ".  לבני הוסיפה כי  " מרגש היה לשמוע את רונן ברגמן תוקף את ראש מממשלת פולין על החוק הפולני שעבר כשהוא מספר את סיפורו המשפחתי ". 
ח"כ איציק שמולי אמר : " עולם הפוך ;  בשלב הבא בפרויקט העלוב של מורביצקי למחיקת פשעי העם הפולני תבוא כנראה גם האשמת היהודים בשואת עמם והצגת הנאצים כקורבן של הנסיבות .  הוא ייאלץ לתבוע את ששת מיליון הנרצחים ואת קרוביהם ששרדו לפני שזה יקרה ". 
יו"ר סיעת ישראל ביתנו ,  ח"כ רוברט אילטוב ,  אמר כי  " כל השוואה בין יהודים לפולנים ביחס לשואה היא בגדר פשע .  דם שלושת מיליון היהודים שנרצחו בפולין ,  בין היתר בתמיכתו האקטיבית של העם הפולני זועק מהאדמה .  אם לראש ממשלת פולין כל כך חשוב להציג לעולם את האמת ,  שיתחיל בהכנת רשימה של כל הנכסים שנגנבו מהיהודים על ידי הפולנים במהלך השואה ,  תוך ניצול ואימוץ מלא של חוקי הגזע שנחקקו בנירנברג .  בנכסים הגנובים הללו משתמשים וחיים עד היום מיליוני אזרחים פולנים ,  שלא מראים שום נכונות להשיבם ". 
 ( עדכון ראשון :  20:06 )  

נתניהו : " דברי ראש ממשלת פולין מקוממים ,  אשוחח איתו בהקדם "
 ראש הממשלה מסר כי אמירתו של מתאוש מורביצקי ,  שהשווה בין משתפי פעולה פולנים ויהודים בתקופת השואה ,  מצביעים על  " חוסר הבנה של ההיסטוריה ".  הרצוג : " קמפיין מחליא של מנהיגי פולין שמנסים לעוות את ההיסטוריה "
 
