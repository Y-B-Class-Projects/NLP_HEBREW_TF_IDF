אספקת הדלק הקטארי לרצועה תחודש ;  נתניהו : " חמאס מבין את המסר "
 ראש הממשלה הבטיח בכנס פעילים בשדות נגב כי הוא  " מחויב לביטחון - לא רקטות ,  לא מרגמות ,  לא בלונים ".  במקביל החליט שר הביטחון לאפשר את חידוש אספקת הדלק הקטארי לרצועת עזה החל מהיום
שר הביטחון אביגדור ליברמן החליט לחדש את אספקת הדלק הקטארי לעזה ,  החל מהיום  ( רביעי )  .  זאת אחרי שבשבת הבטיח ליברמן כי  " כל עוד לא תיפסק האלימות ברצועת עזה באופן מוחלט ,  כולל שיגורי בלוני התבערה והצתות הצמיגים מול היישובים הישראליים ,  לא תחודש אספקת הדלקים והגז לרצועת עזה ",  כפי שכתב בעמוד הטוויטר שלו .
 במקביל ,  אמר אתמול ראש הממשלה בנימין נתניהו כי  " הדבר הראשון שאני מחויב לו זה הביטחון .  לא רקטות ,  לא מרגמות ולא בלונים ".  את הדברים אמר נתניהו בכנס פעילים במועצה האזורית שדות נגב . " יש לנו עניין עם חונטה תיאולוגית שהשתלטה על שני מיליון איש .  הם היו 3,000 לפני ההתנתקות האומללה ,  השגויה והטרגית .  היום הם 65 אלף חמושים המחויבים להשמדתנו ,  והם לא בני שיח ,  אבל הם מבינים יפה את המסרים שלנו ,  ולא ניתן להם להמשיך ". 
עוד בוואלה !  NEWS:המסמך שחושף :  זה המטוס שחיל האוויר רוצה לרכוש נגד איומי חיזבאללההפגע וברח בת"א :  הנהג שדרס את ארי נשר לא צפוי להיות מואשם בהריגה2,400 שנה במצולות :  אותרה הספינה הטרופה העתיקה ביותר בעולם 
החלטתו של ליברמן נוגעת לדלק אותו מעבירה קטאר לרצועה ,  לאחר שבתחילת החודש החלה בכך ,  במטרה לחדש את פעילות תחנת הכוח בעזה ולהגביר את ייצור החשמל ,  שמספיק כיום לשעות ספורות ביממה .  ואולם ,  כמה ימים לאחר מכן ,  לאחר סוף שבוע בו נהרגו כשבעה פלסטינים בהפגנות ,  ליברמן החליט על צמצום אספקת הדלק .  
מקורות בפיקוד הדרום מסרו בעקבות החלטת ליברמן כי למרות האלימות על הגדר והמשך ניסיונות החדירה של הפלסטינים לישראל ,  החל משש בבוקר יגיעו מיכליות הדלק במימון קטארי לכרם שלום ויעברו לרצועת עזה .  בפעימה הראשונה אמורים לעבור מאות אלפי ליטרים של דלק .  העברת מכליות דלק תתקיים גם ביום חמישי ובאופן חריג ביום שישי כדי לעמוד בהיקף שתואם .  
ההחלטה על הפסקת אספקת הדלק הקטארי ,  שהתקבלה ללא התייעצות עם הקבינט המדיני-ביטחוני ולא עם נתניהו ,  עוררה ביקורת בדיעבד בקרב שרי הקבינט שטענו כי משמעותה החרפה של משבר החשמל ברצועה ומנוגדת לאינטרס הישראלי בייצוב המצב ברצועה .  העברת הדלק הקטארי היא חלק מצעדי הרגיעה אותם מקדם שליח האו"ם למזרח התיכון ,  ניקולאי מלדנוב ,  במאמצי ההסדרה בין ישראל וחמאס .  
הדלק נרכש מחברה ישראלית במימון קטארי וסוכנות באו"ם אחראית על רכישת והעברת הדלק לרצועה .  לאור משבר הדלק והאנרגיה ברצועה שנמשך מזה זמן רב ,  ישנה הסכמה בינלאומית וישראלית שהקלה במשבר יכולה לתרום להקלה הומניטרית על אוכלוסיית עזה ולסייע ליציבות .
 עזה סובלת מזה שנים ממחסור בחשמל ואנרגיה ,  ותוכניות לפתרון אינן מתקדמות בשל מחלוקות פוליטיות .  החשמל בעזה מגיע מתחנת כוח במרכז הרצועה ,  ומקווי אספקה מישראל וממצרים ,  אך בשל סנקציות של הרשות הפלסטינית ושיבוש קווי האספקה נוצר משבר חמור .  כמות הדלק ברצועה מספיקה ל 4 שעות אספקת חשמל ביום ,  שלאחריהן 16 שעות ניתוק והחשכה .  בעקבות העברת הדלק הקטארי ההערכה היא כי מספר שעות החשמל יעלה בהדרגה ל-8-7 שעות .  
שלשום התייחס ליברמן למצב בעזה ,  ואמר בישיבת ועדת החוץ והביטחון של הכנסת כי  " הגענו למצב של אין ברירה .  עמדתי ברורה ,  הגענו לנקודה שצריך לקבל החלטות ,  מיצינו את כל האופציות ". 
ליברמן התייחס להפגנות ברצועת עזה ,  ואמר כי  " אין שום מחאה עממית ".  יש הפעלת אלימות ממוסדת על ידי חמאס .  15 אלף איש לא באים לבד ברגל לגדר .  הם באים בהסעות מאורגנות ,  ועבור כל אוטובוס חמאס משלם אלפי שקלים ".  השר חזר והדגיש  - " אני לא מאמין בשום הסדרה מול חמאס .  זה לא עובד ,  ולא יעבוד גם בעתיד .  לישראל אין את הלוקסוס לנהל מלחמות יש-ברירה ,  אבל הגענו למצב של אין-ברירה ". 
 ( עדכון ראשון 22:48 )  

אספקת הדלק הקטארי לרצועה תחודש ;  נתניהו : " חמאס מבין את המסר "
 ראש הממשלה הבטיח בכנס פעילים בשדות נגב כי הוא  " מחויב לביטחון - לא רקטות ,  לא מרגמות ,  לא בלונים ".  במקביל החליט שר הביטחון לאפשר את חידוש אספקת הדלק הקטארי לרצועת עזה החל מהיום

