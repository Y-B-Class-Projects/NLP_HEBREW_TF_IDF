 " טוב לחיות בישראל "  ו"מהפיכת הפריפריה ":  הנאום המפויס של נתניהו
בניגוד לנאומים דומים ,  שמר ראש הממשלה על ממלכתיות בנאומו לרגל השנה החדשה מול פעילי הליכוד .  הוא דיבר על הנתונים לפיהם מרבית הישראלים מרוצים מחייהם ,  הזכיר את הביקורים המדיניים ,  והחמיא לשרי הליכוד ולחברי הכנסת 
" 89 אחוזים אמרו שהם מרוצים לחיות בישראל .  זה היה צריך לפתוח חדשות .  ראיתם את זה אצל הפרשנים החמוצים ?  ",  כך אמר הערב  ( חמישי )  ראש הממשלה בנימין נתניהו באירוע הרמת כוסית של תנועת הליכוד לרגל השנה החדשה ,  שנערך בגני התערוכה בתל אביב .
" השנה ייסעו יותר מארבעה מיליון ישראלים לחוץ לארץ ",  אמר נתניהו . " גם בתיירות יש שיא של כל הזמנים .  התיירים מגיעים ,  רואים את הכבישים ,  הרחובות והבנייה ,  רואים שאנחנו מחברים את המרכז לפריפריה ".  ראש הממשלה הזכיר את שרת התרבות מירי רגב ,  ואמר כי  " יש פה מהפיכה גם בתרבות ".  נתניהו הזכיר במהלך נאומו חברי כנסת ושרים רבים מהמפלגה ,  ובירך אותם .
 בניגוד חד לנאומו הדומה מהשנה שעברה ,  שמר נתניהו על ממלכתיות ,  נשא נאום חיובי ,  ומיעט לתקוף את השמאל ,  המשטרה או התקשורת .
 עוד בוואלה !  NEWS:מפרגוואי למינויים :  התפקיד הכפול של נתניהו מתפוצץ לו בפניםהתמהונות ,  החסינות ,  הסילוק וההונאה :  תרחישי תיקי נתניהו"נגמרו לי החמגשיות ":  נתניהו מאחל שנה טובה ושולף את הקלסרים 
ראש הממשלה הזכיר את הביקורים המדיניים ,  והצהיר כי  " רק השבוע היו כאן מנהיגים מאלבניה ,  גרמניה ,  בולגריה ונשיא הפיליפינים .  גיליתי שלבתו קוראים שרה ,  ולנכדו קוראים יאיר .  איזה עולם !  היחסים עם ארצות הברית רק הולכים ומתהדקים ,  ואנחנו מעריכים את העמדה האיתנה בהעברת השגרירות ,  בנושא איראן ואונר"א ",  אמר ראש הממשלה בשעה שמובילת המאבק לגירוש הזרים שפי פז ניסתה להפריע לנאומו .
" אנחנו מדורגים כמעצמה וככוח עולמי עולה ",  אמר . " השבנו לעצמנו קודם כל את היכולת להגן על עצמנו בכוחות עצמנו - מול כל איום .  אנחנו מכים באויבינו ,  שומרים על הביטחון בנחישות ובהצלחה .  נמשיך להנהיג את המדינה לעוד הרבה שנים ,  לטובת ארצנו ",  חתם ראש הממשלה .  
מוקדם יותר פרסם ראש הממשלה סרטון מיוחד בעמוד הפייסבוק שלו בו הוא בירך את עם ישראל לקראת השנה החדשה .  בסרטון נראה נתניהו מבקר בבית משפחה כשבידיו סיר עם תבשיל ,  בעודו מציין כי  " נגמרו לו החמגשיות ",  תוך רמיזה לפרשת המעונות . 

" טוב לחיות בישראל "  ו"מהפיכת הפריפריה ":  הנאום המפויס של נתניהו
בניגוד לנאומים דומים ,  שמר ראש הממשלה על ממלכתיות בנאומו לרגל השנה החדשה מול פעילי הליכוד .  הוא דיבר על הנתונים לפיהם מרבית הישראלים מרוצים מחייהם ,  הזכיר את הביקורים המדיניים ,  והחמיא לשרי הליכוד ולחברי הכנסת

