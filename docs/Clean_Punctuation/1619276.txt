נתניהו : " הקפאת הבנייה - צעד חד פעמי "
 על רקע הביקורת הגוברת במפלגתו ,  כינס ראש הממשלה חברי כנסת מהליכוד בלשכתו והצהיר כי הקפאת הבנייה תהיה לזמן קצוב . " מדובר בצעד חד פעמי שמגן על האינטרסים הרחבים של ישראל .  אין בכוונתנו לפרק את ההתיישבות ביהודה ושומרון "
  ( צילום :  רויטרס ,  עריכה :  ענת ברק ) 
ראש הממשלה בנימין נתניהו ממשיך להיתקל בקשיים בקרב מפלגתו על רקע ההחלטה על הקפאת הבנייה בהתנחלויות .  בפגישה שערך בצהרים  ( ראשון )  עם חברי כנסת מהליכוד בלשכתו ניסה נתניהו לשכנע את חבריו כי אחדות הליכוד היא ערך עליון מבחינתו .
" יכולים להגיד שהולכים לפרק את ההתיישבות ביהודה ושומרון ושצריך לפרק את הליכוד ,  אבל צריך להבין שהכוונה היא בדיוק להפך ,  ולכן אחדות הליכוד כל כך חשובה ".  נתניהו הסביר לנוכחים כי בנקודת הזמן הזו ,  הליכוד  " מוביל את המדינה בתנאים לא קלים ,  גם במישור האסטרטגי וגם מול הפלסטינים ". 
הקפאת הבנייה ,  אמר נתניהו , " קשה לי וקשה לכל שרי הליכוד .  אבל בשורה התחתונה ,  זהו צעד חד פעמי ולזמן קצוב שמגן על האינטרסים הרחבים ביותר של מדינת ישראל .  אנו פועלים במציאות מדינית לא קלה אבל היעד שלנו הוא לשמר - לא לוותר .  אנחנו מנסים לשמר ככל האפשר ,  בניגוד לאחרים שרוצים לוותר ככל האפשר .  אני מתרשם משיחותיי היום עם שרי הליכוד ועם הח"כים של הליכוד כי האחדות הפנימית שלנו קיימת וחזקה .  הליכוד ימשיך להוביל את המדינה בדרך המושכלת והנכונה ביותר ". 
ראש הממשלה הוסיף כי הצוות שהוקם בראשותם של השרים אהוד ברק ובני בגין ומזכיר הממשלה בכדי לפקח על האכיפה על ההקפאה  " ימצאו דרכים להקל על התושבים בתקופת ההשהיה ". 
ראש הממשלה התייחס היום לנושא זה גם בפתח ישיבת הממשלה .  נתניהו אמר כי  " בשבוע שעבר נפגשתי עם ראשי היישובים בנושא השהיית הבנייה .  זוהי החלטה לא קלה ,  לא להם ולא לנו ,  זהו לב המולדת של עם ישראל .  אלה אחים שלנו ,  חלק מאיתנו ואנחנו חלק מהם .  ההחלטה משרתת אינטרסים נרחבים של מדינת ישראל .  ברור מי רוצה שלום ומי סרבן שלום .  ישראל רוצה שלום בצורה הברורה ביותר .  להחלטה יש קשיים שנלווים ויש קשיים מיותרים ". 
חבר הכנסת אופיר אקוניס שהשתתף בפגישה הגיש לנתניהו שורת הצעות להקלת חייהם של המתנחלים בעקבות צווי ההקפאה .  בין היתר הציע אקוניס להאיץ הקמת מבני ציבור ,  בעיקר מבני חינוך ,  להכליל התנחלויות באזורי עדיפות לאומית ולאשר כבר עכשיו תכניות בנייה שיחלו עם פקיעת הצו .  אקוניס אמר כי  " צריך לעשות הכל כדי שחיי המתיישבים יימשכו כרגיל ,  בדיוק כמו בכל מקום אחר במדינה .  חשוב לשמור על האחדות בליכוד ולעמוד מאחורי מנהיגותו של ראש הממשלה ולא לחזור על טעויות העבר .  הניסיון לימד אותנו שכשהימין מפיל ראש ממשלה מהליכוד התוצאה היא הסכמי אוסלו או מתווה קמפ דייויד ,  שמשמעותם חזרה לקווי 67' ופירוק ההתיישבות ". 
חברת הכנסת ציפי חוטובלי שהשתתפה גם היא בפגישה אמרה כי  " אסור שהליכוד יהיה אויב המתנחלים .  אל לנו לשכוח את הבטחותינו לבוחרים .  חשוב שנזכור שסיעת הליכוד נעה בין דן מרידור לבני בגין ,  ולא בין ברק אובמה לאהוד ברק ".  חוטובלי קראה לראש הממשלה נתניהו לאשר תכניות לבנייה עתידית בהתנחלויות ,  ולפעול להכרתה של מכללת אריאל כאוניברסיטה .
 בתוך כך הודיעו היום המתנחלים על יוזמה חדשה הקוראת לתושבי יהודה ושומרון להימנע משירות מילואים בצבא בעשרת החודשים הקרובים .  זאת בתגובה לצווי ההקפאה .  בנוסף ,  נקראו צעירים הנמצאים לפני גיוס לדחות את שירותם בעשרה חודשים .  היוזמות הללו הן רק חלק מהמלצות ארגון  " ועד מתיישבי בנימין "  שחילק אתמול במהלך כנס חירום שנערך בעפרה דף הנחיות למתנחלים ,  ובהן  " קובץ פעולות "  ליישובי בנימין לתקופת ההקפאה .  בין היתר ניתן למצוא שם המלצות כיצד לבנות בזמן ההקפאה וכן עצות לפעולות מחאה נוספות .
 
נתניהו : " הקפאת הבנייה - צעד חד פעמי "
 על רקע הביקורת הגוברת במפלגתו ,  כינס ראש הממשלה חברי כנסת מהליכוד בלשכתו והצהיר כי הקפאת הבנייה תהיה לזמן קצוב . " מדובר בצעד חד פעמי שמגן על האינטרסים הרחבים של ישראל .  אין בכוונתנו לפרק את ההתיישבות ביהודה ושומרון "
 
