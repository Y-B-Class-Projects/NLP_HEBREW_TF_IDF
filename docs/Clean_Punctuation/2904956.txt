 " לא נוותר ":  שביתה בכ-200 יישובים עקב השהיית אישור הטבות המס
במסגרת השביתה לא תהיה קבלת קהל ולא תפונה אשפה בכ-30 ערים ורשויות מקומיות שאחראיות על כ-200 יישובים בצפון ובדרום .  השביתה מגיעה לאחר החלטת נתניהו וכחלון להקפיא את אישור ההטבות . " זהו צעד ראשוני "
  ( אלפי תושבי הגליל המערבי הפגינו בירושלים במחאה על קיצוץ הטבות המס ,  שבוע שעבר )  
כ-30 ערים ורשויות מקומיות שאחראיות על כ-200 יישובים בצפון ובדרום ישבתו היום  ( שני )  במחאה על הכוונה לפגוע בהטבות המס לפריפריה .  במקביל ,  צפויים ראשי הרשויות להגיע לכנסת ולדרוש מראש הממשלה בנימין נתניהו להביא לאישור את מתווה הטבות המס לפריפריה .
 כצעד מקדים להחלטת ראש הממשלה להקפיא את שינוי הטבות המס לפריפריה ,  הוחלט להשבית את הרשויות ליום אחד .  במסגרת השביתה ,  לא תהיה קבלת קהל ולא תפונה אשפה .  בשלב זה ,  מחלקות החינוך יעבדו כסדרן . " זהו צעד ראשוני שבא להבהיר לראש הממשלה שאנחנו לא מתכוונים לוותר הפעם .  מתווה הטבות המס של גפני יוצר סוף סוף צדק ושוויון לכ-200 יישובים בצפון ובדרום ולכן אנחנו דורשים לקדם אותו באופן מיידי ",  אמרו כמה ראשי רשויות .  בשבוע שעבר החליטו נתניהו וכחלון להשהות את אישור המפה כדי לבחון אותה מחדש .  ההחלטה על ההשהייה התקבלה עקב מחאת יישובי הגליל המערבי נגד קיצוץ המס ביישוביהם .
 לקריאה נוספת:לאחר דחיית שינוי הטבות המס :  הרשויות המאוכזבות ישבתותושבי הצפון הפגינו ברחבי הארץ נגד הקיצוץ : " רומסים אותנו"נדחתה התכנית לקיצוץ בהטבות מס לתושבי גליל המערבי 
בשבוע האחרון נפגשו ראשי הרשויות עם ח"כ טלי פלוסקוב  ( כולנו )  בכנסת על מנת לדון בהתקדמות מתווה הטבות המס לפריפריה .  פלוסקוב ,  מי שהייתה ראש עיריית ערד וקידמה את המתווה בחודשים האחרונים ,  פנתה בשבוע שעבר מעל בימת הכנסת לראש הממשלה בבקשה להביא את מתווה הטבות המס של יו"ר ועדת כספים משה גפני לאישור . 
" בכוונתי לפגוש את ראשי הערים והרשויות שיגיעו מחר לכנסת ",  אמרה אתמול פלוסקוב . " מתווה גפני מביא בשורה אדירה עבור מאות אלפי תושבים בפריפריה .  ישנם כ-200 יישובים אשר כמהים כבר שנים להטבות המס .  בכוונתי לדרוש מראש הממשלה להביא את המתווה לאישור לפני שתאריך היעד של בג"ץ יבטל לכולם את ההטבות ",  הוסיפה .
 ח"כ פלוסקוב צפויה להיפגש עם כל ראשי הערים בשעה 14:15 בחדר ועדת קליטה ועלייה בכנסת ולשמוע מהם על הצעדים הבאים שהם עתידים לנקוט לטובת אישור המתווה .  בשבוע שעבר יצאו ראשי הרשויות במכתב לראש הממשלה שבו קראו להביא את מתווה הטבות המס לאישור באופן מיידי . 

" לא נוותר ":  שביתה בכ-200 יישובים עקב השהיית אישור הטבות המס
במסגרת השביתה לא תהיה קבלת קהל ולא תפונה אשפה בכ-30 ערים ורשויות מקומיות שאחראיות על כ-200 יישובים בצפון ובדרום .  השביתה מגיעה לאחר החלטת נתניהו וכחלון להקפיא את אישור ההטבות . " זהו צעד ראשוני "
 
