ליברמן אמר כי  " יש על מה לדבר ",  נתניהו זימן אותו לפגישה
יו"ר ישראל ביתנו התייחס לאפשרות שיצטרף לממשלה ואמר כי עד כה לא שמע הצעות רשמיות ,  אך אם ייענו דרישותיו לתיק הביטחון ,  עונש מוות למחבלים ורפורמה בפנסיות  - " זו הצעה רצינית ומכובדת ".  נתניהו הזמין אותו לפגישה עוד היום
על רקע הסערה סביב הרחבת הקואליציה ,  כינס יו"ר ישראל ביתנו אביגדור ליברמן מסיבת עיתונאים הבוקר  ( רביעי )  בחדר סיעתו בכנסת .  ליברמן טען כי עד כה לא קיבל הצעה רשמית להצטרפות לממשלתו של בנימין נתניהו ,  וכי כל מה שדווח שהוצע לו הוא בגדר שמועות . " אין כאן עניין אישי ,  ואם אנחנו נקבל מענה לאותן סוגיות מרכזיות שדיברנו עליהן אז יש על מה לדבר ",  אמר .  כעבור זמן קצר התקשר נתניהו לליברמן והזמין אותו לפגישה עוד היום .
" יש הרבה מתווכים מטעם עצמם והרבה אנשים טובים שמגיעים כל יום ",  הוסיף יו"ר ישראל ביתנו במסיבת העיתונאים . " אם זה נכון שהוצע ביטחון ,  עונש מוות ורפורמה פנסיונית - זו הצעה רצינית ,  בהחלט מכובדת ,  ויש על מה לדבר .  אם יתקשרו ויעבירו מסר ישיר על בסיס כל מה ששמענו בתקשורת ולא רק הדלפות בעילום שם שבאות להלבין את כניסת מפלגת העבודה לממשלה ,  אז יש על מה לדבר .  אבל אנחנו לא נשתתף במשא ומתן באישון לילה ולא נסוגר דילים באפלה ".  
עוד על הרחבת הקואליציה:פילוג לקראת אחדות :  אלו המכשולים של הרצוג בדרך לממשלהנתניהו :  סיכוי נמוך להצטרפות הרצוג ,  אקרא לליברמן להיכנס לממשלהנתניהו מודה :  התקיימו מגעים להרחבת הקואליציה עם הרצוג וליברמן 
ליברמן התייחס לעובדה שהקואליציה מורכבת גם ממפלגות חרדיות ,  שעמן סירב לשבת בקואליציה בבחירות האחרונות . " לנו ברור שאנחנו לא יכולים לקבל מאה אחוז מהדרישות שלנו ,  אבל חייבים משהו סביר ",  אמר ליברמן . " לגבי דת ומדינה  העמדות שלנו ברורות ,  וברור לנו שגם מפלגות חרדיות הן בקואליציה .  לכן ברור לנו שאנחנו מדברים על דברים סבירים ,  על רצון טוב אם הוא קיים ".  
כשנשאל בנוגע ליחסים עם נתניהו ולעובדה שכינה אותו  " שקרן ",  השיב ליברמן כי אמר בעבר שהיחסים האישיים לא יהיו מחסום . " שום דבר לא פרסונלי .  עם כל המשקעים והאווירה הלא טובה במישור האישי ,  אני יכול להגיד לפחות לעצמי שבסופו של דבר תמיד פעלנו לגופו של עניין לטובת המדינה ",  הוא הסביר ,  והוסיף : " גם בניגוד לאינטרסים האלקטורליים שלנו ". 
במקביל למסיבת העיתונאים של ליברמן קרא שר הקליטה זאב אלקין לראש הממשלה לבדוק ברצינות את האפשרות של הרחבת הממשלה במשא ומתן מואץ עם ישראל ביתנו . " עדיף לבנות ממשלה יציבה של המחנה הלאומי בהתאם למה שהבטחנו לבוחר מלהקים ממשלת אחדות מדומה ,  שלא תהיה יציבה וגם תפגע בליכוד ובמחנה הלאומי ובכלל באמון הציבור הישראלי במערכת הפוליטית ".  
גורמים בליכוד טענו כי נתניהו פנה בימים האחרונים לליברמן וקרא לו להצטרף לממשלה ,  אך זה לא השיב להצעה .  נוסף על כך ,  בערוץ 10 פורסם כי ליברמן נפגש עם נתניהו בשבוע שעבר ,  והאחרון הציע לו להתמנות לשר הביטחון ואף הבטיח לו לתמוך בחוק עונש מוות למחבלים .  
כמו כן ,  מוקדם יותר השבוע קרא נתניהו לליברמן  " להתנתק מזועבי "  ולהיכנס לממשלה ,  ובישיבת ראשי הקואליציה ביום ראשון אמר כי יקדם פתרון לבעיית הפנסיות של העולים מברית המועצות לשעבר כמחווה למפלגת ישראל ביתנו .  גם חברי כנסת נוספים מהליכוד ,  כמו שר התיירות יריב לוין ויו"ר הקואליציה הנכנס דוד ביטן ,  קראו בימים האחרונים לליברמן להצטרף לממשלת ימין לאומית .
 גורמים בסביבתו של ליברמן דחו את דבר הקריאות להצטרפותו לממשלה ותיארו אותן כ"ספין נוסף ,  אחד מיני רבים שראינו בימים האחרונים ".  לדבריהם ,  המהלך נועד להכשיר עבור מצביעי הימין את צירופו של המחנה הציוני לממשלה .  הגורמים הסבירו כי הכנסת המחנה הציוני  " מנוגדת להבטחות שניתנו לבוחרים ערב הבחירות ",  וכי מאז הבחירות דורשת ישראל ביתנו להקים ממשלת ימין לאומית שתמגר את שלטון חמאס בעזה ,  שתבנה באריאל ובמעלה אדומים ו"תמנע מאיימן עודה ומחנין זועבי להתמודד לכנסת ".  לטענתם , " מי שמנע זאת  ( הקמת ממשלת ימין לאומית - ט"ש )  עד היום זו הממשלה הנוכחית ". 
בחודשים האחרונים הציג ליברמן בפומבי את דרישותיו לכניסה לממשלה ,  ובראשן תיק הביטחון ,  וכן דרישה לשינוי משמעותי של המדיניות בכל הנוגע לשלטון חמאס בעזה ,  עונש מוות למחבלים ,  בנייה בהתנחלויות וחקיקת חוק ברית הזוגיות . " אנחנו לא מחפשים תירוצים ,  אלא שינוי אמיתי במדיניות הביטחונית והאזרחית .  כל עוד לא יהיה שינוי מהותי בביטחון  אין סיבה להיכנס ",  אמר גורם המקורב לליברמן .  

ליברמן אמר כי  " יש על מה לדבר ",  נתניהו זימן אותו לפגישה
יו"ר ישראל ביתנו התייחס לאפשרות שיצטרף לממשלה ואמר כי עד כה לא שמע הצעות רשמיות ,  אך אם ייענו דרישותיו לתיק הביטחון ,  עונש מוות למחבלים ורפורמה בפנסיות  - " זו הצעה רצינית ומכובדת ".  נתניהו הזמין אותו לפגישה עוד היום

