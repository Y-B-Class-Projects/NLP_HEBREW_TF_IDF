אבו מאזן שוחח עם נתניהו : " מגנה את האלימות בהר הבית "
 יו"ר הרשות הפלסטינית הבהיר בשיחה כי הוא  " דוחה כל פעילות אלימה מכל צד שהוא ,  במיוחד במקומות פולחן ".  הוא דרש לבטל את איסור הכניסה למסגד אל-אקצא .  ראש הממשלה : " נבטיח את הביטחון ,  בלי שינוי בסטטוס קוו ".  דיווח :  המשטרה עצרה את המופתי של ירושלים
יו"ר הרשות הפלסטינית אבו מאזן שוחח היום  ( שישי )  בטלפון עם ראש הממשלה בנימין נתניהו וגינה בפניו את פיגוע הירי שאירע הבוקר בעיר העתיקה בירושלים ,  ובו נהרגו שני שוטרים ישראלים .  לדברי אבו מאזן ,  הוא  " דוחה כל פעילות אלימה מכל צד שהוא ,  במיוחד במקומות פולחן ".  את הפיגוע ביצעו שלושה צעירים ישראלים תושבי אום אל פחם .  
בנוסף לכך ,  אבו מאזן קרא לנתניהו לבטל את ההחלטה הישראלית לסגור את מתחם הר הבית ומסגד אל-אקצא למתפללים ,  והזהיר מפני השלכות של צעד כזה .  ראש הממשלה הבהיר כי  " ישראל תנקוט את כל הפעולות הדרושות כדי להבטיח את הביטחון בהר הבית ,  ללא שינוי בסטטוס קוו ".  במקביל ,  נערכות שיחות בין הצדדים ובשיתוף ממשלת ירדן על מנת להגיע להסכמה בנושא .
 נתניהו עוד ביקש מאבו מאזן להפסיק את הקריאה ,  שהופצה בין היתר על ידי ארגון פתח ,  לעלות להר הבית .  מדובר בשיחתם הראשונה של השניים מאז שנתניהו התקשר לאבו מאזן להביע תנחומים על מות אחיו ,  לפני כשנה .  השניים נפגשו גם בהלווייתו של הנשיא לשעבר שמעון פרס בחודש ספטמבר .
 עוד בוואלה !  NEWS:ליברמן : " הפיכת מקום קדוש לזירת פיגוע היא מעשה נתעב"המחבלים פרסמו תמונה מאל-אקצא : " מחר החיוך יהיה יפה יותר"תיעוד הפיגוע : " המחבל נפגע ,  התרומם על רגליו - וניסה לירות שוב "  
נתניהו קיים לפני זמן קצר הערכת מצב נוספת עם שר הביטחון אביגדור ליברמן ,  השר לביטחון הפנים גלעד ארדן המפכ"ל רנ"צ רוני אלשיך ,  הרמטכ"ל רב-אלוף גדי איזנקוט ,  וראש השב"כ נדב ארגמן .  נתניהו הנחה לפרק את סוכות האבלים שהקימו משפחות המחבלים באום אל-פחם ,  בנוסף הוא גם הנחה על חיזוק משמעותי של סידורי הביטחון בדרכי הגישה להר הבית .  ראש הממשלה קיבל עדכון על פעולות החקירה עד כה במרחב הר הבית ובמקומות נוספים.בדיון הוחלט להמשיך במהלך סוף השבוע את פעולות חקירת הפיגוע בהר הבית .  עוד הוחלט שבהתאם להערכת מצב שתתקיים ביום ראשון ,  ייפתח ההר באופן הדרגתי למתפללים ומבקרים .
 באזור העיר העתיקה במהלך שעות הצהריים נערכו תפילות ברחובות ,  במקום במסגד אל-אקצא .  בחלק מהמוקדים דווח על עימותים בין פלסטינים לאנשי כוחות הביטחון הישראלים ,  בעקבות ניסיונות להגיע למתחם המסגד .  יתרה מכך ,  דווח כי נעצר המופתי של ירושלים ,  שייח מוחמד חוסיין .  
בהודעה רשמית מהממשלה הפלסטינית ,  נמסר רק גינוי לסגירת מתחם הר הבית ,  שאף כונה על פי הדיווחים בכלי התקשורת הפלסטיניים  " צעד טרוריסטי ".  ארגון חמאס ,  מצדו ,  בירך על הפיגוע .  דובר הארגון סאמי אבו זוהרי טען כי מדובר ב"תגובה טבעית לטרור הישראלי ולחילול מסגד אל-אקצא ,  והוא מאשר את המחויבות לאינתיפאדה ואת אחדות עמנו ".  
שר הביטחון אביגדור ליברמן טען היום כי  " מי שהופך מקום קדוש לזירת פיגוע טרור ,  מבצע מעשה נתעב שמטרתו להצית אש בין בני הדתות השונות ,  ולערער את היציבות במדינת ישראל ובאזור כולו ".  לדבריו , " מדינת ישראל תמשיך להילחם בנחישות ,  בעוצמה ובלי פשרות במחבלים ,  בשולחיהם ,  ובמי שמסית אותם ".  
יו"ר הבית היהודי נפתלי דרש מנתניהו לכנס ישיבה מיוחדת של הקבינט המדיני-ביטחוני ,  על מנת לדון ב"החזרת הביטחון להר הבית ובחינה יסודית של מדיניות ישראל הנוכחית בהר ".  הנשיא ראובן ריבלין קרא : " ‏מדינת ישראל תגן ביד חזקה על ריבונותה ועל אזרחיה ,  ולא תיתן לאף גורם להתסיס את האזור ולדרדר אותו למלחמת דמים ".  כמו כן ,  הוא מסר כי  " זוהי שעתה של המנהיגות הערבית בישראל ואף מחוצה לה להביע עמדה ברורה נגד מתקפה נפשעת זו ". 
גם יו"ר מרצ זהבה גלאון העריכה כי  " משטרת ישראל חייבת להעריך מחדש את סידורי הביטחון במקום ,  אבל עם כל הכאב ,  חייבים להיות רגישים ולא לשנות את הסטטוס קוו בהר הבית ".  לדבריה , " ההשלכות של שינוי כזה ,  עלולות להתסיס את כל האזור ולהפוך את הסכסוך מלאומי ,  לסכסוך דתי עם כל העולם המוסלמי ".  היא הוסיפה : " הפיגוע הבוקר בהר הבית מזוויע ומהווה עליית מדרגה נוראה משום מיקומו הרגיש ".  
בפיגוע נהרגו כמיל שנאן ,  תושב חורפיש בן 22 ,  והאיל סתאוי ,  תושב מרר בן 30 .  השניים התעמתו עם שלושת המחבלים שתקפו את כוח המשטרה באזור שער האריות ,  ונפגעו במהלך חילופי הירי באזור מתחם הר הבית .  הם פונו לטיפול רפואי בבית החולים הדסה הר הצופים ,  שם נקבע מותם .
 שוטר נוסף נפצע באירוע באורח קל ,  ופרמדיק מד"א ,  שטיפל בפצועים תחת אש ונפגע קל מנתז ירי ברגלו ,  טופל במקום .  ממשטרת מחוז ירושלים נמסר כי שלושת המחבלים הבחינו בשוטרים באזור ,  ירו לעברם ונמלטו לכיוון אחד המסגדים במתחם הר הבית .  התנהל מרדף אחריהם ,  במהלכו הם נורו ונהרגו .  

אבו מאזן שוחח עם נתניהו : " מגנה את האלימות בהר הבית "
 יו"ר הרשות הפלסטינית הבהיר בשיחה כי הוא  " דוחה כל פעילות אלימה מכל צד שהוא ,  במיוחד במקומות פולחן ".  הוא דרש לבטל את איסור הכניסה למסגד אל-אקצא .  ראש הממשלה : " נבטיח את הביטחון ,  בלי שינוי בסטטוס קוו ".  דיווח :  המשטרה עצרה את המופתי של ירושלים

