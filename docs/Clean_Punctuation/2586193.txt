לכל מחבל יש מחליף :  ההימור המסוכן של נתניהו
ראש הממשלה והקבינט שאישרו לחסל את אחמד ג'עברי מקווים שניתן לכפות שקט בכוח הזרוע .  כששמעון פרס ניסה לעשות את זה ,  והורה לחסל את  " המהנדס ",  זה עלה לו בבחירות
חיסולו של אחמד ג'עברי ,  הרמטכ"ל בפועל של צבא החמאס ,  הוא הישג מודיעיני מרשים במיוחד של השב"כ ,  האחראי לכיסוי של עזה ,  בסיוע של יחידה 8200 של אמ"ן .  החיסול היה תוצאה של עבודת איסוף של מידע מסוכנים ובאמצעים טכנולוגיים .  ההכנות ארכו זמן רב - לא פעולה של  " זבנג וגמרנו "  שהתקבלה מהיום להיום .  אפשר שגם ביטחונו העצמי של ג'עברי ,  שסבר אולי כי משטר האחים המוסלמים במצרים העניק לו חסינות ,  שהפגין שאננות וזלזול בשמירה על חייו ,  ונע במכוניתו ברחובות עזה ,  תרם גם הוא להצלחת המבצע .
 ההתנקשות ,  לצד הניסיונות להתנקש במפקדים בכירים נוספים בצבא החמאס ,  הכתה את הנהגת התנועה בהלם .  ההנהגה המדינית ירדה לבונקרים ,  כדי להסתתר מפני האפשרות שישראל תנסה לחסל גם אותם .  ג'עברי היה מפקד מוכשר שבנה בשנים האחרונות את מעמדו ואת סמכותו .  סילוקו מהזירה יגרום לקשיים בתפקוד צבא החמאס ,  לפחות בטווח הזמן הקצר .  מבחינה מבצעית ,  מדובר בפעולה מוצלחת .
 נתניהו :  החיסול בעזה - מסר ברור לראשי החמאסבתגובה לחיסול :  מטחי רקטות לאשדוד ובאר שבע 
אך אסור גם להתבשם יתר על המידה מעצם החיסול .  כבר היו חיסולים דומים בעבר .  מוחמד דף ,  מפקד גדודי עז א-דין אל קאסם  ( שרשמית עדיין נושא בתואר המפקד ,  וג'עברי נחשב לסגנו )  נפצע קשה בהתנקשות לפני שנים רבות . " המהנדס ",  יחיא עיאש ,  חוסל ב-1996 .  גם אחרים חוסלו - עבד אל-עזיז א-רנתיסי ,  וכמובן מייסד התנועה ומנהיגה ,  השייח אחמד יאסין .  כל חיסול כזה תואר בזמנו בידי ישראל כמהלומה אנושה לתפקודה של התנועה ,  אך בחלוף שבועות או חודשים התנועה התאוששה ,  מילאה את שדרות ההנהגה והפיקוד הצבאי ,  וחזרה לפעול במלוא יכולתה .
 חמאס היא תנועה מושרשת בעם הפלסטיני ,  ובוודאי ברצועת עזה ,  שיש לה הנהגה מסודרת ,  כולל מועצה  ( ה"שורא ",  שג'עברי היה חבר בה )  .  לכן ,  גם פגיעה באחד מראשיה ,  כואבת ככל שתהיה ,  לא תשנה באופן מוחלט את משוואת הכוח והעוינות הקיימת בין ישראל לתנועה .  מצד שני ,  כנראה שלישראל לא היה מרחב תמרון לפעול אלא בדרך שהיא פעלה .  כל הניסיונות להפסיק את ירי הרקטות והפגזים מעזה - בין אם בוצעו על ידי חמאס או בידיעתו ,  או אף בניגוד לרצונו ובידי ארגונים סוררים - לא עשו רושם על הצד השני .  
השאלה החשובה והמעניינת במיוחד היא עד כמה היה לישראל מודיעין מדויק על המחסנים שבהם אוחסנו הטילים לטווח ארוך  ( "ארוך "  במונחים של הרצועה )  ,  כלומר טילי הפאג'ר ,  שיכולים להגיע עד למרחק של 75 ק"מ ולפגוע בעיבורי גוש דן .  חיל האוויר הפציץ כ-20 יעדים כאלה .  אם המידע היה עדכני והפגיעות מדויקות ,  הרי אפשר שחמאס והג'יאהד האיסלמי נוטרלו לפרק זמן מסוים מיכולתם להפעיל את הנשק שעד כה לא עשו בו שימוש .  אם אכן הייתה פגיעה משמעותית במלאי הטילים האלה ,  המבצע יכול להזכיר את מהלומת הפתיחה של מלחמת לבנון השנייה ב-2006 ,  כשמודיעין טוב וביצוע מדויק של חיל האוויר מנעו מחיזבאללה לשגר את רקטות ה"זילזאל "  מעבר לחיפה .  אם המלאים לא נפגעו ,  משמעות הדבר שחמאס ישמר את יכולת הטילים ארוכת-הטווח שלו ,  ויוכל להשתמש בה כשיחליט .  אם לא בסיבוב הנוכחי ,  הרי שבסיבוב הבא .
 אין ספק שחמאס ושאר הארגונים ברצועה לא יעברו בשקט על הפעולה הרחבה של צה"ל .  מבחינתם ,  מדובר בעליית מדרגה ,  והם ינסו להגיב בעוצמה כדי לגבות מחיר כואב מישראל .  הסכנה הגדולה היא של הסלמה במצב :  חמאס יגיב ,  וישראל תאלץ להגיב בעוצמה מתגברת .  התוצאה יכולה להיות גלישה למבצע קרקעי שלישראל אין בו עניין .  טבעם של מבצעים כאלה הם שהקברניטים המדיניים שמאשרים אותם יודעים איך הם מתחילים ,  אך הם מתקשים לחזות את סיומם .  
בסיפור הזה יש עוד כמה נעלמים ,  שנוגעים לזירה הבינלאומית שאינה נוחה כיום לישראל כפי שהייתה בתקופת מבצע עופרת יצוקה לפני ארבע שנים .  ישראל יותר מבודדת כיום משהייתה בשעתו .  בראש ובראשונה יש לשאול כיצד תגיב מצרים .  האם תסתפק קהיר בגינוי קולני או שתנקוט צעדים בשטח מעבר להשבת השגריר מתל אביב ? 
ראש הממשלה והקבינט שקיבלו את ההחלטה על הפעולה הימרו הימור לא פשוט .  הם מקווים שיוכלו לכפות על חמאס  בכוח צבאי - לחזור להבנות ולהסכמים שנחתמו לפני ארבע שנים ,  ובכך לשקם את ההרתעה הישראלית ,  ולגרום לכך שרצועת עזה והדרום הישראלי ישקטו לפרק זמן סביר.אך אם תקוותם תתבדה ,  יש סכנה שהמצב יצא מכלל שליטה .  ואז ,  יוכל ראש הממשלה ,  שנמצא כחודשיים לפני הבחירות ,  לזכור שב-1996 הוא - נתניהו - זכה בבחירות ,  או ליתר דיוק ,  יריבו - שמעון פרס - הפסיד בהן ,  לאחר שאישר לשב"כ לחסל את  " המהנדס ".  בעקבות החיסול ,  פתח חמאס בגל פיגועי ההתאבדות ,  שהובילו למפלתו של פרס .  

לכל מחבל יש מחליף :  ההימור המסוכן של נתניהו
ראש הממשלה והקבינט שאישרו לחסל את אחמד ג'עברי מקווים שניתן לכפות שקט בכוח הזרוע .  כששמעון פרס ניסה לעשות את זה ,  והורה לחסל את  " המהנדס ",  זה עלה לו בבחירות

