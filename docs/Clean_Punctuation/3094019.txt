חוזים פיקטיביים ומזומנים :  כך ניסו לגייס את לשכת רה"מ בעסקת הצוללות
גל המעצרים האחרון בפרשה ,  בהם בכיר בלשכת נתניהו השומר על זכות השתיקה ,  הוא צעד נוסף בדרך לחשיפת נתיב העברת הכספים מהתאגיד הגרמני טיסנקרופ לבעלי תפקידים בכירים ,  שהיו קשורים גם למפעל האמוניה זאת במטרה לשמור את התאגיד כחברה המועדפת על ישראל
 *  הבוקר עוכבו לחקירה שישה חשודים בפרשה ,  ביניהם בכיר לשעבר בלשכת רה"מ *  בין החשודים - מפקד חיל הים לשעבר אלוף אליעזר  ( צ'ייני )  מרום ומפקד שייטת 13 לשעבר *  הבכיר בלשכת רה"מ שותק לפי שעה בחקירתו *  המשטרה מתכננת להביא את כל החשודים להארכת מעצר במהלך הערב *  החשד - אנשי התאגיד טיסנקרופ ניסו לגייס בכירים בלשכת נתניהו במטרה לקדם את רכישת הצוללות תוצרת החברה 
עם מעצרם של שישה חשודים הבוקר  ( ראשון )  ,  ובהם בכיר לשעבר בלשכתו של ראש הממשלה בנימין נתניהו ,  מפקד שייטת 13 לשעבר ואלוף במילואים אליעזר  ( צ'ייני )  מרום ,  ממשיכה המשטרה להתחקות אחר נתיב העברת הכספים לכאורה בין התאגיד הגרמני טיסנקרופ לבעלי תפקידים בלשכת ראש הממשלה .  לפי החשדות המתבססים בקרב חוקרי היאל"כ ,  בעקבות עדותו של עד המדינה מיקי גנור ומסמכים שאספו במשטרה ,  התאגיד הגרמני בחר את עובדי המשרדים החשובים במטרה לקדם את החברה כמועדפת על ישראל .
 על פי החשד ,  רכישת הצוללות ,  ספינות המשמר של חיל הים ופרויקט מפעל האמוניה שאמור לקום במקום המכל הקיים בחיפה ,  הם שלושה פרויקטים שעבורם ביקש התאגיד הגרמני לגייס עבורם שורת בעלי תפקידים הנחשבים מקורבים לנתניהו .  בין היתר ,  הבכיר לשעבר שנעצר הבוקר והיה מקורב מאוד לראש הממשלה ,  וכן בעלי תפקידים נוספים שנעצרו בעבר .  לפי החשד ,  גנור ,  שהיה המתווך בעסקת הצוללות מטעם טיסנקרופ ,  יצר חוזים פיקטיביים של מתן ייעוץ עם גורם שנחשב לוביסט ועם יועץ אסטרטגי לאנשי עסקים ולפוליטיקאים .  
היועץ האסטרטגי נחשב לדמות מוכרת בעולם הפוליטי הישראלי ומקושר לכמה מאנשי לשכת ראש הממשלה ,  ובהם העצור מהבוקר ושר בכיר .  על פי החשד ,  טיסנקרופ הלבינה את העברת הכספים באמצעות העברתם במזומן מהיועץ לאותם בעלי תפקידים בלשכת נתניהו ,  ובהם הבכיר העצור .  האחרון ,  כמו גם חלק מהחשודים ,  שומר על זכות השתיקה בחקירה .  גורם המעורה בפרטי החקירה אמר לוואלה !  NEWS כי בדרך זו הועברו ,  על פי החשד ,  מאות אלפי שקלים מגנור לבכיר לשעבר במשרד ראש הממשלה . " היה חשוב לגנור שאנשי ראש הממשלה יתמכו במהלך של רכישת הצוללות ,  הספינות ומפעל האמוניה מהתאגיד הגרמני טיסנקרופ ,  ולכן הם ביקשו להעביר כספים לאותם בכירים ".  
הבוקר עוכבו שישה חשודים ,  בהם אלוף  ( במיל' )  אליעזר  ( צ'ייני )  מרום ,  מפקד שייטת 13 לשעבר ובכיר לשעבר בלשכתו של נתניהו .  מעצרם של השישה התאפשר לאחר חקירתו של עד המדינה גנור .  המשטרה ערכה חיפושים בבתיהם של השישה ובמשרדיהם ,  במטרה להגיע למסמכים הרלוונטיים לחקירה .  בכוונת היאל"כ בלהב 433 ,  לזמן בהמשך נחקרים ועדים נוספים .
 גיוסו של גנור הגיע במסגרת מאמציה של המשטרה להתמקד בחשיפת מנגנון העברת הכספים והאנשים המרכזיים במערכת הביטחון והממשלה ,  שנהנו לכאורה מכספי השוחד בקניית הצוללות מהתאגיד הגרמני .  גנור היה צפוי למסור בחקירתו מידע על קצינים בעבר ובהווה ,  שהיו מעורבים בפרשה .  בין השמות שכבר עתה חשודים בתיק הם סגן ראש המל"ל לשעבר תת-אלוף  ( במיל' )  אבריאל בן יוסף ומפקד חיל הים לשעבר אלוף  ( במיל' )  אליעזר מרום .
 ההערכה היא כי גנור אישר במסגרת החקירה את האופן שבו החליף בתפקיד נציג התאגיד בישראל את ישעיהו ברקת ,  רב-סרן במילואים בחיל הים שייצג את  " טיסנקרופ "  במשך 25 שנים .  ברקת טען בעבר כי מנכ"ל התאגיד קיבל הבהרה מגורם ישראלי כי המדינה לא תזמין צוללות נוספות אם הוא יישאר בתפקיד ,  וכי הייתה התעקשות על מינויו של גנור .  

חוזים פיקטיביים ומזומנים :  כך ניסו לגייס את לשכת רה"מ בעסקת הצוללות
גל המעצרים האחרון בפרשה ,  בהם בכיר בלשכת נתניהו השומר על זכות השתיקה ,  הוא צעד נוסף בדרך לחשיפת נתיב העברת הכספים מהתאגיד הגרמני טיסנקרופ לבעלי תפקידים בכירים ,  שהיו קשורים גם למפעל האמוניה זאת במטרה לשמור את התאגיד כחברה המועדפת על ישראל

