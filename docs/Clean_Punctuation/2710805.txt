צפו :  קופי הטרור של הימ"מ בפעולה
אחרי שורת מבצעים נועזים ,  זכו לוחמי הימ"מ ,  יחידת הלוחמה בטרור של משמר הגבול ,  לביקור חגיגי של ראש הממשלה . " עם ישראל צריך לראות מה הם עושים ,  איך הם מצילים חיים "
 אחרי שורת מבצעים מרשימים בתקופה האחרונה ,  זכו היום  ( חמישי )  לוחמי הימ"מ ,  יחידת העילית של משמר הגבול ללוחמה בטרור ,  לביקור של ראש הממשלה בנימין נתניהו .  במהלך הביקור ,  בו לקחו חלק גם השר לביטחון פנים יצחק אהרונוביץ' ,  מפכ"ל המשטרה רב-ניצב יוחנן דנינו ומפקד משמר הגבול ניצב עמוס יעקב ,  צפה ראש הממשלה בתצוגת תכלית של לוחמי היחידה ואף שוחח עמם אישית .  
עוד בוואלה !  חדשות:החמרה במצבו של שרון : " כבר לא נלחם כמו אריה"שר הרווחה לוואלה !  : " הזרים - פצצה מהלכת בקרבנו"לקראת הכרעה מדינית :  המורדים בליכוד מעלים הילוך 
הימ"מ הוקמה לאחר הטבח במעלות בשנת 1974 ,  ומאז ועד היום הייתה שותפה לאין ספור פעילויות שתרמו תרומה מכרעת לשמירה על ביטחון המדינה .  כיום נחשבת היחידה לאחת מהיחידות הטובות בעולם בתחומה  כשאחת ההתמחויות שלה היא בפעולות מיקוח לשחרור בני ערובה .  בין הפעולות שביצעה היחידה בחודשים האחרונים ניתן למנות את מעצר המעורבים בתכנון ובביצוע ניסיון הפיגוע באוטובוס בבת ים ,  חילוץ ילדה מדירה בה הוחזקה כבת ערובה באשקלון על ידי בן משפחתה וניטרול חוליית מחבלים סלפית בעיירה הפלסטינית יאטה שבדרום הר חברון אשר תכננה לבצע פיגוע . 
" אנחנו עדים לירידה משמעותית בנפגעים בגזרת הדרום ",  אמר נתניהו . " בשנת 2012 היו למעלה מאלף ניסיונות פיגוע ,  ובסיכום שנת 2013 נרשמו 60 ניסיונות - זה הנתון הנמוך ביותר זה עשור בגזרת עזה ".  לדברי ראש הממשלה ,  גם מספר הנפגעים בגזרת יהודה ושומרון הוא הנמוך ביותר בעשור ,  זאת על אף שמספר הניסיונות לפיגוע דווקא גדל .  בשני המקרים ,  כך אמר ,  הירידה במספר הנפגעים היא תוצאה של פעילות של צה"ל וכוחות הביטחון ,  לרבות היחידות המיוחדות דוגמת הימ"מ . " אני גאה באנשים האלה .  עם ישראל צריך לראות מה הם עושים ,  איך הם מצילים חיים יום יום .  אנחנו נמשיך לתת להם את הגיבוי כדי שיישמרו על הביטחון של כולנו ". 
גם השר לביטחון הפנים שיבח את הימ"מ ואמר כי מדובר ב"יחידה מרשימה שבה לוחמים מהטובים בעולם ".   " אני מכיר ומוקיר את היחידה ופעילותה זה שנים רבות .  פעילות היחידה תורמת רבות לביטחונה של מדינת ישראל ואזרחיה .  מדינת ישראל צריכה ימ"מ חזק ,  איכותי ויעיל ",  אמר אהרונוביץ' .  דנינו סיכם : " הימ"מ מהווה את חוד החנית ליכולת ההרתעה וההכרעה של משטרת ישראל ,  ושל מדינת ישראל כולה ".  

צפו :  קופי הטרור של הימ"מ בפעולה
אחרי שורת מבצעים נועזים ,  זכו לוחמי הימ"מ ,  יחידת הלוחמה בטרור של משמר הגבול ,  לביקור חגיגי של ראש הממשלה . " עם ישראל צריך לראות מה הם עושים ,  איך הם מצילים חיים "
 
