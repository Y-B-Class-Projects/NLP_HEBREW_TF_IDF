משבר הגיוס :  נתניהו זימן את החרדים לדיון בלשכתו בצאת השבת
ראש הממשלה וראשי הסיעות החרדיות ינסו לפתור את המשבר הפוליטי סביב הסוגיה .  גורמים בקואליציה העריכו שהוא ייפגש וישוחח גם עם ראשי מפלגות נוספות . " המשבר פתיר ,  הכול תלוי בנתניהו ",  אמרו
ראש הממשלה בנימין נתניהו זימן היום  ( שישי )  את ראשי הסיעות החרדיות ללשכתו מחר בשעה 21:00 ,  בניסיון לפתור את משבר הגיוס .  גורמים בקואליציה העריכו שהוא ייפגש וישוחח גם עם ראשי מפלגות נוספות ,  ואמרו כי  " המשבר פתיר ,  הכול תלוי בנתניהו ".  ראש הממשלה נחת היום בישראל בתום ביקורו המדיני בארצות הברית .
 גורמים בסביבתו של נתניהו אמרו בימים האחרונים כי ראש הממשלה מעוניין להימנע מבחירות ,  אך דורש שכל המפלגות יתחייבו למתווה הפתרון עד לסיום המשבר ויסכימו לא להפיל את הממשלה בהמשך . " הוא רוצה פתרון שיביא להמשך כהונתה של הממשלה עד לתום התקופה בנובמבר 2019 כפי שתוכנן מראש .  כל הרעיון בחוק התקציב ל-2019 היה שהוא יאפשר כהונה ארוכה של הממשלה וזו הייתה הסיבה היחידה לחקיקה ",  אמרו .
 לקריאה נוספתעדים ,  לא חרדים :  משבר הגיוס יוכרע בחדר סגור עם עורכי דיןבכירים בקואליציה :  ליברמן הוא המכשול העיקרי לפתרון משבר הגיוסבכירי יהדות התורה מבהירים : " אין כל התקדמות במשבר חוק הגיוס "  
בכירים בקואליציה סימנו את שר הביטחון ,  אביגדור ליברמן ,  כמוקד המרכזי שמונע התקדמות לקראת פתרון המשבר ואמרו כי הוא היחיד מבין השותפים הקואליציוניים שאינו מראה נכונות לפשרה . " יש התגמשות אצל החרדים ויש התגמשות אצל כחלון ועדיין אין התגמשות מליברמן ",  אמר אמש לוואלה !  NEWS בכיר בקואליציה ,  שהבהיר כי ראש הממשלה דורש משר הביטחון להתחייב שלא להצביע נגד החוק ולא לפרק את הממשלה גם אם הוא יעבור בקריאה שנייה ושלישית .
 בקואליציה חוששים כי גם אם יושגו הסכמות עם הסיעות החרדיות על נוסח החוק שיעלה להצבעה ,  וגם אם יוסכם עמם כי החוק יעבור רק בקריאה טרומית - מה שיאפשר להעביר את תקציב המדינה במועד - בהמשך ליברמן יערער את יציבות הקואליציה ,  לאחר שהצהיר מוקדם יותר השבוע כי מבחינתו זו עילה לעזיבת הממשלה .  
אמש הניחה שרת המשפטים איילת שקד על שולחן ועדת השרים לחקיקה את הצעת חוק הגיוס הפרטית של ח"כ יואב בן צור  ( ש"ס )  ,  בניסיון לזרז את פתרון המשבר בקואליציה .  לפי המתווה שגובש מול החרדים ,  שטרם אושר סופית ,  הצעת החוק תעבור בוועדת השרים בליווי מסמך הערות של היועץ המשפטי לממשלה שיאפשר לו לעמוד בפסיקת בג"ץ .  
המתווה קבע עוד כי ההצעה תעבור בקריאה טרומית לפני או ביחד עם ההצבעות על תקציב המדינה לשנת 2019 ,  שמתוכננות לשבוע הבא .  עם זאת ,  עד כה לא הושגו הסכמות סופיות עם החרדים לגבי נוסח ההצעה .  

משבר הגיוס :  נתניהו זימן את החרדים לדיון בלשכתו בצאת השבת
ראש הממשלה וראשי הסיעות החרדיות ינסו לפתור את המשבר הפוליטי סביב הסוגיה .  גורמים בקואליציה העריכו שהוא ייפגש וישוחח גם עם ראשי מפלגות נוספות . " המשבר פתיר ,  הכול תלוי בנתניהו ",  אמרו

