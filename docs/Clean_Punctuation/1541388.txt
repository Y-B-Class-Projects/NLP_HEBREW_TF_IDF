יעלון לנתניהו : " פירשו אותי לא נכון "
 ראש הממשלה נפגש עם המשנה שלו ל"שיחת בירור ",  בעקבות דבריו נגד ארגון שלום עכשיו והאליטות .  בפגישה אמר יעלון : " אני מצר אם דבריי פורשו שלא כהלכה ".  נתניהו קיבל את ההבהרה
ראש הממשלה נגד משנהו :  יממה לאחר חשיפת התבטאויותיו השנויות במחלוקת של המשנה לראש הממשלה משה יעלון נגד השמאל ,  נפגש איתו הערב  ( חמישי )  ראש הממשלה בנימין נתניהו ל"שיחת בירור "  בקריה בתל אביב ,  אף שנתניהו נמצא בחופשה פרטית .  
בפגישה אמר יעלון לנתניהו ,  כי כחבר הממשלה הוא שותף מלא לגיבוש מדיניותה וכי הוא נושא באחריות קולקטיבית לאותה מדיניות .  יעלון טען בפני ראש הממשלה ,  כי דבריו לא פורשו כהלכה ,  לדבריו ,  הוא לא ביקר את מדיניות הממשלה או את ראש הממשלה בהתבטאויותיו , " ואני מצר אם הדברים פורשו בצורה אחרת ".  יעלון הסביר בשיחה כי הוא מכיר בחשיבות קיומו של דיון דמוקרטי פתוח ,  תוך כבוד הדדי לדעות שונות ,  ולדבריו גם במקרה הזה דבריו לא פורשו נכונה .  נתניהו אמר ליעלון כי הוא מקבל את ההבהרה ומבחינתו הנושא סגור .
 בכינוס של חטיבת  " מנהיגות יהודית "  של משה פייגלין הגדיר השבוע יעלון את תנועת  " שלום עכשיו "  ואת  " האליטות "  כ"וירוס ".  בתשובה לשאלת אחד הנוכחים באשר לכוונה לפנות את המאחז  " בני אדם ",  אמר המשנה לראש הממשלה : " אנחנו עוסקים שוב בסוגיה שהווירוס ,  שהם שלום עכשיו ואם תרצו האליטות ,  הנזק שלהם גדול מאוד .  מבחינתי יהודים יכולים וצריכים לחיות בכל ארץ ישראל לנצח ". 
מלשכתו של ראש הממשלה בנימין נתניהו נמסר בתגובה להצהרות ,  כי כי  " דבריו של השר יעלון אינם מקובלים על רה"מ ,  לא במהות ולא בסגנון ,  ואינם מייצגים את עמדת הממשלה .  אל מול פלורליזם הדעות בציבור הישראלי ,  רה"מ מאמין שצריך לשמור על כבוד הדדי ועל אחדות העם .  וזה נכון לכל עת ,  ובייחוד לעת וביחוד לעת הזו ". 
דברי יעלון עוררו גם תגובות חריפות במערכת הפוליטית .  ממפלגת קדימה נמסר ,  כי  " זה פרצופו האמיתי של נתניהו .  המשנה לראש הממשלה ניפץ הערב לרסיסים את מדיניות אחיזת העיניים והאשליות שפיזר נתניהו והוכיח למי שעוד היה צריך לאן מועדות פניה האמיתיות של הממשלה הזו .  בוגי הוא נייר הלקמוס של ממשלת נתניהו .  כל עוד הוא חבר בממשלה ,  לא חשוב מה נתניהו אומר בחוץ  ברור מה הוא הבטיח לבוגי בפנים .  הציר ביבי-בוגי-פייגלין מסכן את האינטרסים של ישראל ". 

יעלון לנתניהו : " פירשו אותי לא נכון "
 ראש הממשלה נפגש עם המשנה שלו ל"שיחת בירור ",  בעקבות דבריו נגד ארגון שלום עכשיו והאליטות .  בפגישה אמר יעלון : " אני מצר אם דבריי פורשו שלא כהלכה ".  נתניהו קיבל את ההבהרה

