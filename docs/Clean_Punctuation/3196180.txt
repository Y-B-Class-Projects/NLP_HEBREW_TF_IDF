לראשונה מ-1996 :  נתניהו ביקר בחשאי בעומאן ונפגש עם השליט
ראש הממשלה נפגש עם הסולטן קאבוס בן סעיד ,  שעומד בראש המדינה שלה אין יחסים דיפלומטיים עם ישראל .  הביקור התקיים לאחר מגעים ממושכים בין המדינות ובמהלכו נדונו הדרכים לקידום תהליך השלום במזרח התיכון
ראש הממשלה בנימין נתניהו ורעייתו שרה נתניהו שבו היום  ( שישי )  לישראל מביקור מדיני רשמי וחשאי בעומאן ,  שם נפגש עם שליט עומאן ,  הסולטן קאבוס בן סעיד .  ביקורו של נתניהו מגיע יומיים בלבד אחרי שיו"ר הרשות הפלסטינית אבו מאזן סיים ביקור משל עצמו בסולטנות ,  שלה אין יחסים רשמיים עם ישראל .  נתניהו הוא ראש הממשלה הראשון שמבקר בעומאן מאז 1996 .  
ראש הממשלה המריא לעומאן אתמול בצהריים אחרי הופעתו בוועידת החדשנות ,  שבמהלכו אמר כי  " כמה מדינות שכנות מושיטות כעת יד לישראל ומנרמלות את היחסים עם ישראל ".  לפי הודעת לשכת ראש הממשלה ,  הזוג נתניהו הוזמן לביקור על ידי הסולטן ,  לאחר מגעים ממושכים שהתנהלו בין המדינות .  
בביקור השתתפו גם ראש המוסד יוסי כהן ,  היועץ לביטחון לאומי ור' המל"ל מאיר בן-שבת ,  מנכ"ל משרד החוץ יובל רותם ,  ראש הסגל יואב הורוביץ והמזכיר הצבאי לראש הממשלה תת-אלוף אבי בלוט .  במהלך הביקור הוא קיים פגישות אינטנסיביות עם בכירים בממשלת עומאן וכן בארבע עיניים עם הסולטן ,  שיחות שנמשכו גם במהלך הלילה .  
בהודעה המשותפת לסיכום הביקור נמסר כי בפגישה נדונו הדרכים לקידום תהליך השלום במזרח התיכון וכן נדונו מספר נושאים בעלי עניין משותף למען השגת שלום ויציבות במזרח התיכון .  גורם ישראלי שיבח את  " קבלת הפנים החמה שנתניהו קיבל מהסולטן "  והדגיש כי מדובר ב"פריצת דרך מדינית של ממש ".  
ישראל קיימה בעבר יחסים בהיקפים מצומצמים עם עומאן - בעיקר בגזרת המודיעין - וכן יחסים מסחריים במשך תקופה קצרה אחרי חתימת הסכמי אוסלו .  בתקופת התחממות זו ראש הממשלה לשעבר יצחק רבין ביקר בעומאן ב-1994 ,  שר החוץ העומאני ביקר בישראל ב-1995 וראש הממשלה שמעון פרס ביקר בעומאן ב-1996 .  ואולם ,  מאז האינתיפאדה השנייה נותקו היחסים ומגעים המשיכו להתקיים בעיקר מאחורי הקלעים ובחשאי .  
ב-2008 ,  שרת החוץ דאז ציפי לבני נפגשה עם שר החוץ של עומאן ,  אך מאז לא התקיימו פגישות פומביות מתוקשרות בין בכירי המדינות .  בנוסף לכך ,  משלחת בכירה מעומאן השתתפה בהלווית הנשיא לשעבר שמעון פרס ב-2016 .  מוקדם יותר השנה שר החוץ של עומאן ביקר השנה בירושלים במסגד אל-אקצא .  
שר החינוך נפתלי בנט אמר כי  " ביקורו של ראש הממשלה בעומאן מהווה פריצת דרך מדינית משמעותית - חלק מהאסטרטגיה האזורית של ישראל .  אפשר לבנות קשרים ויחסים ללא ויתורים טריטוריאליים ,  אלא מתוך כבוד הדדי ואינטרסים משותפים ". 
גם השר איוב קרא בירך על הביקור ואמר כי הוא  " גושפנקה להצהרותינו על הקשרים הטובים המתפתחים בין ממשלת ישראל למדינות הסוניות המתנגדות לטרור האיראני המאיים גם עליהם ".  

לראשונה מ-1996 :  נתניהו ביקר בחשאי בעומאן ונפגש עם השליט
ראש הממשלה נפגש עם הסולטן קאבוס בן סעיד ,  שעומד בראש המדינה שלה אין יחסים דיפלומטיים עם ישראל .  הביקור התקיים לאחר מגעים ממושכים בין המדינות ובמהלכו נדונו הדרכים לקידום תהליך השלום במזרח התיכון

