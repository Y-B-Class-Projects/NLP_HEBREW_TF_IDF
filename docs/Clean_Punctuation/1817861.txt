רה"מ :  על הרשות לנקוט באמצעים קשים נגד המפגעים
רה"מ בנימין נתניהו שוחח עם השרה לימור לבנת לאחר מות אחיינה ,  בן יוסף לבנת ,  מאש שוטרים פלסטינים בקבר יוסף .  נתניהו אמר כי מדובר ב"מעשה נפשע נגד מתפללים יהודים בדרכם לתפילה "
  ( צילום :  גדעון צנטנר ,  עריכה :  יאיר דניאל ) 
ראש הממשלה בנימין נתניהו התייחס היום  ( ראשון )  לאירוע הירי בו נהרג בן יוסף לבנת בקבר יוסף מאש שוטרים פלסטינים . " אני מגנה בחריפות את הרצח ודורש מהרשות הפלסטינית לנקוט באמצעים קשים נגד המפגעים שביצעו את המעשה הנפשע נגד מתפללים יהודים שהיו בדרכם לתפילה ",  אמר נתניהו .
 מלשכת ראש הממשלה נמסר עוד כי נתניהו שוחח עם השרה לימור לבנת ,  שההרוג הוא אחיינה ,  והביע את השתתפותו העמוקה בצערה .  נתניהו אף ביקש לחזק את ידי המשפחה ברגעיה הקשים .  
מאות ליוו היום את לבנת בדרכו האחרונה בהר הזיתים בירושלים .  הוא הותיר אחריו אישה וארבעה ילדים .  השרה לבנת ספדה לו בהלוויה ואמרה כי  " זו לא הייתה תקרית ,  זה היה רצח בדם קר .  בניו הלך להתפלל בבוקר עם עוד יהודים ,  הם לא היו חמושים .  רצחו אותם בדם קר כי הם יהודים ".  
לבנת סיפרה כי אחיינה  " היה איש שמחה ,  עם ארבעה ילדים .  הוא רק עשה טוב לאדם .  כשאני שומעת שיש מי שמאמצים את הגרסה הפלסטינית ,  אני חייבת לומר שקשה לי לתפוס את הדברים האלה .  שמעתי את הודעת שר הביטחון שאמר דברים נכונים .  לפי כל ההסכמים שכם איננה של הפלסטינים ואנחנו נישאר כאן .  הלוואי והוא הקורבן האחרון ,  יש לי הרגשה שלא ". 
מחקירת האירוע עולה כי שוטרים פלסטינים פתחו בירי לעבר קבוצה של כ-10 חסידי ברסלב שנכנסו לקבר יוסף בשכם על מנת להתפלל .  הקבוצה סיימה את התפילה במתחם הקבר ובמהלך יציאת החסידים לרחבת החנייה ,  הם החלו לברוח מהמקום והחל מרדף ובסיומו פתחו השוטרים הפלסטינים בירי .  
שני כלי רכב ישראליים נפגעו מהירי .  שלושה בני אדם נוספים נפצעו ,  אחד מהם באורח אנוש ,  השני באורח בינוני והשלישי באורח קל .  ככל הנראה ,  המתפללים הגיעו למתחם הקבר ללא תיאום עם כוחות הביטחון הישראליים .  קצינים של צה"ל והמנהל האזרחי הגיעו לשכם וקיימו הערכת מצב עם קציני המשטרה הפלסטינית .
 
רה"מ :  על הרשות לנקוט באמצעים קשים נגד המפגעים
רה"מ בנימין נתניהו שוחח עם השרה לימור לבנת לאחר מות אחיינה ,  בן יוסף לבנת ,  מאש שוטרים פלסטינים בקבר יוסף .  נתניהו אמר כי מדובר ב"מעשה נפשע נגד מתפללים יהודים בדרכם לתפילה "
 
