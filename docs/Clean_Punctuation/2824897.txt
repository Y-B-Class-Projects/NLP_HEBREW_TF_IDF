נתניהו על פרשת הבקבוקים :  סיפור ממוחזר שנועד להפיל השלטון
ראש הממשלה התייחס לראשונה לדיווח שלפיו אשתו נטלה לכיסה אלפי שקלים מפדיון של בקבוקים ריקים ,  רכוש המדינה . " גורמים רבי עוצמה פועלים לנגח אותי דרך הכפשות מגמתיות ומעוותות נגד רעייתי "
 ראש הממשלה ,  בנימין נתניהו ,  הגיב היום  ( שישי )  לראשונה לדיווחים שלפיהם רעייתו ,  שרה ,  לקחה לכיסה במהלך ארבע השנים האחרונות אלפי שקלים מפדיון של בקבוקים ריקים ,  רכוש המדינה ,  אשר הוחזרו בהוראתה לכמה מרכולים בירושלים . " אין גבול לשיטת הקטרוג ,  שבה נוקטים גורמים מובילים בתקשורת ,  בניסיונם להפיל את שלטון הליכוד בהנהגתי ולהחליפו בממשלת שמאל בראשות ציפי ובוז'י .  תוך כדי המצב הביטחוני בגבול הצפון ,  והדהירה של איראן להסכם גרעיני רע שיסכן את ביטחונה של ישראל ,  סוקרה בהבלטה השאלה 'הקיומית' :  מיחזור בקבוקים במעון ראש הממשלה .  ואכן מדובר בסיפור ממוחזר ,  ישן ומנופח ",  כתב נתניהו בפוסט שפרסם בעמוד הפייסבוק שלו .  
לטענתו , " במאי 2013 העבירה רעייתי לקופת המדינה ,  ביוזמתה ,  מבלי שמישהו דרש לעשות זאת ,  פיקדון מצטבר של כמה שנים ממחזור בקבוקים בבית .  מדובר בסכום של כמה עשרות שקלים מדי חודש ,  אשר שימש להוצאות קטנות בבית ראש הממשלה ,  והצטבר במשך השנים ל-4,000 שקלים על פי חישוב שנעשה ביוזמתה של רעייתי על דעת חשב משרד ראש הממשלה ".   
" תשאלו איך אירוע זניח מלפני כמה שנים הפך לכותרות ענק שליליות ערב בחירות ?  ",  תהה נתניהו , " האם באמת התקשורת הישראלית גילתה רק עכשיו את חשיבות המיחזור והשמירה על כדור הארץ ?  התשובה פשוטה .  בתקשורת הישראלית פועלים גורמים רבי עוצמה אשר מאמינים במחזור ,  אך לא של בקבוקים ,  אלא של השיטה הפסולה לנגח אותי דרך הכפשות מגמתיות ומעוותות נגד רעייתי במטרה להפיל את שלטון הליכוד בראשותי .  הם עושים זאת משום שהם יודעים כי בנושאים החיוניים לעתיד המדינה ,  ובראשם מי ישמור על ביטחון אזרחינו וילדינו ,  רוב גדול של הציבור הישראלי תומך בי ובליכוד ובדרכנו התקיפה והאחראית "
" על כן "  ציין , " הדרך לנסות להפיל את הליכוד בהנהגתי ,  היא להסיח את הדעת מהנושא המרכזי בבחירות :  מי ינהיג את העם והמדינה ,  ממשלת ליכוד רחבה וחזקה בראשותי ,  או ממשלת שמאל חלשה וכנועה בראשות ציפי ובוז'י .  הסחת דעת ,  הכפשות מגמתיות בלתי פוסקות נגד רעייתי והשחרת דמותה ואישיותה ,  פגיעה בי ובמשפחתי - כל האמצעים כשרים בתקופת בחירות .  אבל דבר אחד הם לא לוקחים בחשבון :  שהציבור הישראלי יותר חכם ממה שהם חושבים ". 
לפי דיווח אתמול בעיתון  " הארץ ",  לפני קרוב לשנתיים השיב הזוג נתניהו למדינה 4,000 שקלים ,  לפי אומדן של אלף שקלים בשנה ,  שהם כספי הפיקדון ששרה נתניהו נטלה לכאורה לכיסה .  עוד לפי  " הארץ ",  מני נפתלי ,  מנהל מעון ראש הממשלה לשעבר ,  שהגיש לאחרונה תביעת פיצוי נגד בני הזוג נתניהו ,  סיפר בתצהיר שהגיש לבית המשפט כי עובדי משרד ראש הממשלה נדרשו להחזיר למרכולים את הבקבוקים ולהעביר את פדיונם לשרה נתניהו .  נפתלי דרש מהמדינה ,  בין השאר , " לגלות ולהעביר לעיון התובע את כל החשבונות של מעון ראש הממשלה בתקופה הרלוונטית לתביעה בסופרמרקט בבית אגרון ,  ב'קו אופ' רחביה ו'מגה' תלפיות' ".  
עוד בוואלה !  חדשות:נסראללה על החיסול בסוריה : " התנקשות ישראלית לאור יום"בדרך לאסוף את אחותו מהגן :  בן 8 נדרס למוות בקריית שמונהמשרד הבינוי פרסם מכרז לבניית 450 יחידות דיור בהתנחלויות 

נתניהו על פרשת הבקבוקים :  סיפור ממוחזר שנועד להפיל השלטון
ראש הממשלה התייחס לראשונה לדיווח שלפיו אשתו נטלה לכיסה אלפי שקלים מפדיון של בקבוקים ריקים ,  רכוש המדינה . " גורמים רבי עוצמה פועלים לנגח אותי דרך הכפשות מגמתיות ומעוותות נגד רעייתי "
 
