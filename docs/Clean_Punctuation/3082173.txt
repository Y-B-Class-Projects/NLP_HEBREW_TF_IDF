נתניהו הוקלט תוקף את האיחוד בשיחה סגורה שדלפה : " חותר תחת ישראל "
 המיקרופון של ראש הממשלה נשאר פתוח והוא נשמע אומר למנהיגי הונגריה ,  פולין ,  צ'כיה וסלובקיה כי  " היחס של האיחוד האירופי לישראל מטורף ",  וניסה להתבדח : " אירופה צריך להחליט אם לשגשג או להיעלם ".  דבריו נשמעו באוזניות העיתונאים ,  ולאחר שהתגלה הדבר הופסק השידור .  האזינו
ראש הממשלה בנימין נתניהו תקף הבוקר  ( רביעי )  את האיחוד האירופי ,  והאשים את המוסד בן 28 המדינות כי הוא חותר תחת ישראל .  הדברים נאמרו בפגישה סגורה עם מנהיגי מדינות הווישיגראד - הונגריה ,  פולין צ'כיה וסלובקיה ,  ושודרו בטעות לאוזניות שחולקו לעיתונאים .  לאחר שהתגלה הדבר ,  השידור הופסק .
" האיחוד האירופי הוא ארגון המדינות היחיד שמתנה את היחסים עם ישראל שנותנת טכנולוגיה בתנאים פוליטיים ",  אמר נתניהו , " אף אחד לא עושה זאת .  זה מטורף .  זה מנוגד לאינטרסים של אירופה .  אני מציע שקודם כול תעזרו לנו ולאירופה בהאצת ההסכמים איתנו ,  ושתעבירו מסר לעמיתיכם באירופה איך לעזור לאירופה .  הכל לרשותכם .  בכל תחום ". 
נתניהו אמר לבני שיחו כי  " אירופה צריכה להחליט אם היא רוצה לחיות ולשגשג או להינמק ולהיעלם ",  אך מיד לאחר מכן הבהיר כי התבדח : " אני רואה שאתם לא מבינים ,  אני לא פוליטיקלי קורקט ".  
לקריאה נוספת:אירופה מקשיבה :  הברית העתיקה שתציל את ישראל בקרב הדיפלומטייהודים בהונגריה :  אורבן לא קיבל אחריות על מה שקרה בשואהראש ממשלת הונגריה :  מדינתנו טעתה כששיתפה פעולה עם הנאצים 
נתניהו התרה בעמיתיו  " לא לחתור תחת המדינה היחידה באזור שדואגת לאינטרסים של אירופה ",  ואמר : " תפסיקו לתקוף את ישראל ,  תתמכו בה .  אירופה מנתקת עצמה ממרכז החדשנות הגדול בעולם .  אין היגיון .  אירופה חותרת תחת ביטחונה בכך שהיא חותרת תחת ישראל ,  בגלל ניסיון מטורף להציב לנו תנאים ".  
" יש לנו מצב מוזר ,  אני חייב לומר את זה - האיחוד האירופי הוא היחיד בעולם שמתנה את היחסים עם ישראל שמפיצה טכנולוגיה בכל אזור .  הייתי עכשיו בסין .   ( הנשיא שי ג'ינפינג ,  ט"ש )  אמר לי ,  'אתם ענקית חדשנות' .  יש לנו יחסים מיוחדים עם סין ולא אכפת להם מהעניינים הפוליטיים .  מודי  ( נרנדרה מודי ,  ראש ממשלת הודו ,  ט"ש )  אמר 'אני צריך לטפל בבעיות המים ,  מה לעשות ?  אני צריך להפיק חלב .  איזו פרה מפיקה הכי הרבה חלב ?  הפרה הישראלית' ". 
על היחסים עם וושינגטון ,  אמר ראש הממשלה : " הייתה לנו בעיה גדולה עם המדיניות של ארצות הברית .  זה שונה עכשיו .  יש עמדה חזקה יותר כלפי איראן .  יש נוכחות אמריקנית מחודשת באזור ויותר הפצצות וזה חיובי .  אנחנו בסדר לגבי דאעש אבל לא טוב לגבי איראן .  אמרתי לפוטין - כשאנחנו רואים אותם מעבירים נשק לחיזבאללה נפגע בהם .  עשינו את זה תריסר ותריסר פעמים ".  
בתום הפגישה ולאחר שפורסמו הדיווחים על ההקלטה אמר נתניהו : " אנחנו עומדים יחדיו כחמש דמוקרטיות עם אתגרים ואיומים משותפים ,  אסלאם רדיקלי וטרור .  ישראל היא המדינה המערבית היחידה באזור שיכולה להגביל ולהילחם בסכנה זו מתוך האזור ,  ואני הצעתי להקים קבוצת עבודה כדי לשתף פעולה בהתפשטות הטרור האיסלאמי לעולם .
" העתיד שייך לחדשנות .  מדינות חדשניות ישפרו את כלכלת ורווחת תושביהן .  טכנולוגיה היא המפתח והיא עושה מהפכות בכל התעשיות .  יש לנו אלפי חברות סטארט אפ ואנחנו רוצים את שיתוף הפעולה הזה .  האינטרס האירופי הוא לשתף פעולה עם ישראל במלחמה בטרור ובטכנולוגיה .
" מבקרים אותנו באירופה יותר מכל מדינה אחרת בעולם.ישראל היא הדמוקרטיה היחידה במזרח התיכון ,  קרן אור ,  המקום היחיד בו הנוצרים משגשגים .  אנחנו עמדת מבצר של ערכים אירופים באזור מאוד מאוד אפל .  זה האינטרס שלנו ושלכם וגם במדינות ערב מבינים את זה לכן הגיע הזמן לעשות הערכה מחדש באירופה בנוגע ליחסים עם ישראל.יש לנו הרבה מה להציע .  אני שמח מאוד שהווישיגראד קיבל את הזמנתי לפגישה הבאה בישראל ".  
נתניהו משתתף היום לראשונה בוועידת V4 ,  ועידת הווישיגראד - גוש מזרח אירופי שהולך וצובר כוח בתוך האיחוד האירופי .  הוא נפגש עם מנהיגי ארבע המדינות - ראש ממשלת צ'כיה בוהוסלב סובוטקה ,  ראשת ממשלת פולין ביאטה שידלו וראש ממשלת סלובקיה רוברט פיצו לפגישת פסגה משותפת ,  וגם עם כל אחד לחוד .  המטרה העיקרית של המפגש היא שיפור היחסים עם כל מדינה ומדינה במישורים הבילטרליים של כלכלה וחדשנות .  בתמורה ,  יבקש נתניהו את תמיכת המדינות בפורומים הבינלאומיים השונים שבהם ישראל סובלת מנחיתות ,  כחלק ממדיניות הולכת ומתרחבת של ישראל בזירה הבינלאומית .
 תמיכתן של ארבע המדינות ,  שגם כך החלו להנהיג מדיניות פרו ישראלית באו"ם ובארגונים בינלאומיים אחרים ,  משמעותית ומכריעה במיוחד באיחוד האירופי ,  אחת הזירות העוינות ביותר עבור ישראל ,  שכן כדי לקבל החלטות על מדיניות חוץ באיחוד האירופי נדרש קונצנזוס של כל החברות .  מספיק שאחת תתנגד  וההחלטה תסוכל .
 ראש ממשלת הונגריה אורבן אמר בתום הפגישה : " נקים קבוצת עבודה משותפת בנושאי טרור וגם לשיתוף פעולה טכנולוגי .  ראש הממשלה הזמין אותנו לישראל ,  זה כבוד וקיבלנו הזמנה זו .  אנחנו שותפים לעמדת ממשלת ישראל לגבי חשיבות השליטה בגבולות חיצוניים .  העמדה ההונגרית לגבי היחסים בין ישראל והאיחוד האירופי היא שהאיחוד צריך להעריך את תרומתה של ישראל ליציבות האזור יש בכך תרומה גם לאיחוד ולמניעת גלי פליטים .  החלטנו שמערכת היחסים בין ישראל והאיחוד לא רציונלית מספיק וצריך לשפר את היחסים .  נקדם את עמדה זו באיחוד ". 
 ( עדכון ראשון :  12:35 )  

נתניהו הוקלט תוקף את האיחוד בשיחה סגורה שדלפה : " חותר תחת ישראל "
 המיקרופון של ראש הממשלה נשאר פתוח והוא נשמע אומר למנהיגי הונגריה ,  פולין ,  צ'כיה וסלובקיה כי  " היחס של האיחוד האירופי לישראל מטורף ",  וניסה להתבדח : " אירופה צריך להחליט אם לשגשג או להיעלם ".  דבריו נשמעו באוזניות העיתונאים ,  ולאחר שהתגלה הדבר הופסק השידור .  האזינו

