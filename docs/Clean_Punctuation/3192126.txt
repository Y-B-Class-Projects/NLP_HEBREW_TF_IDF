נגיד בנק ישראל הבא :  פרופ' אמיר ירון ,  חוקר ומרצה בארה"ב
ראש הממשלה הודיע במסיבת עיתונאים עם שר האוצר כי הנגיד הבא יהיה אמיר ירון ,  בוגר אוניברסיטת שיקגו המרצה לבנקאות ופיננסים בארה"ב .  הוא יחליף את הנגידה הנוכחית זה חמש שנים ,  קרנית פלוג .  נתניהו : " בטוח שיוביל באחריות ובמקצועיות ויאפשר יציבות למערכת הפיננסית "
 פרופ' אמיר ירון יחליף את קרנית פלוג בתפקידה כנגידת בנק ישראל - כך הכריז היום  ( שלישי )  ראש הממשלה בנימין נתניהו במסיבת עיתונאים משותפת עם שר האוצר משה כחלון .  ירון יחליף את פלוג ,  המכהנת בתפקיד בחמש השנים האחרונות ,  מאז אוקטובר 2013 .  נתניהו ציין כי ירון  " שמר על קשרים עם האקדמיה בישראל "  ו"לא פחות חשוב מזה שירת כקצין באגף היועץ הכלכלי לרמטכ"ל ".  
" שמחתי מאוד שפרופ' ירון נענה לבקשה של שר האוצר ושלי ",  אמר נתניהו . " אני מאמין שיוביל את בנק ישראל באחריות ,  במקצועיות ובהבנה של הכלכלה החדשה ויאפשר את היציבות של המערכת הפיננסית הישראל ".  נתניהו הוסיף כי הוא  " בטוח שבהנהגתו המערכת תעמוד באתגרים ותמשיך את הצמיחה ". 
נתניהו התייחס גם למצב הפוליטי ואמר כי  " המינוי הוא לא תוצאה של הבחירות .  אני גם לא יכול להגיד אם יהיו בחירות כי עושים מאמץ לפתור את בעיית הגיוס ,  וגם בעיות אחריות .  אם נמצא דרך נשמח להמשיך עד סוף השנה ". 
עוד בוואלה !  NEWS:ארגוני פשיעה שלחו מסר מהכלא לקצינה :  פרטים חדשים על המטען ברכבתיעוד :  מחסן נשק במזרח אוקראינה התפוצץ ,  אלפים נמלטו מבתיהםבכיר איראני :  ישראל תתקשה לפעול בסוריה אחרי הצבת ה-S-300 
כחלון אמר כי  " כלכלת ישראל בשנים האחרונות הגיעה להישגים שלא ידענו בעבר .  חשוב לנו לבחור לראשות המוסדות כל כך חשובים בכלכלה הישראלית את האנשים המתאימים שימשיכו ללכת אתנו יד ביד מול האתגרים - ויהיו אתגרים ".  
כחלון הודה לפלוג , " על שלוש שנים של עליות ומורדות ,  אבל בסך הכל מדובר בנגידה שעשתה את עבודתה בדרכה ובאמונתה .  לא תמיד בדרכי ובאמונתי ,  אבל מילתה את התפקיד שלה ". 
ירון ,  בן 54 ,  בוגר תואר ראשון ושני בכלכלה מאוניברסיטת תל אביב ובעל תואר ד"ר מאוניברסיטת שיקגו .  כיום ,  משמש ירון מרצה לבנקאות ופיננסים בבית הספר וורטון למינהל עסקים באוניברסיטת פנסילבניה שבפילדלפיה .  מחקריו עוסקים בתמחור נכסים ,  בהשקעות ,  פיננסים ומקרו-כלכלה .
 בנוסף לירון ,  עלה שמו של פרופ' מריו בלכר כמועמד אפשרי להחליף את פלוג .  בלכר ,  בן 70 ,  הוא בוגר תואר ראשון בכלכלה והיסטוריה של עם ישראל מהאוניברסיטה העברית ובעל תואר ד"ר בכלכלה מאוניברסיטת שיקגו .  באמצע שנות ה-70 לימד במחלקה הכלכלית באוניברסיטת בוסטון ובשנת 1980 הצטרף לקרן המטבע הבינלאומית כיועץ לסחר חליפין ומדיניות פיסקלית .  בראשית שנות ה-2000 שימש כנגיד הבנק המרכזי של ארגנטינה ,  והתמודד עם המשבר הפיננסי החמור במדינה .  ב-2013 הציע לו ראש הממשלה נתניהו את תפקיד הנגיד הבא ,  אך בסופו של דבר המינוי לא יצא אל הפועל .
  ( עדכון ראשון :  12:12 )  

נגיד בנק ישראל הבא :  פרופ' אמיר ירון ,  חוקר ומרצה בארה"ב
ראש הממשלה הודיע במסיבת עיתונאים עם שר האוצר כי הנגיד הבא יהיה אמיר ירון ,  בוגר אוניברסיטת שיקגו המרצה לבנקאות ופיננסים בארה"ב .  הוא יחליף את הנגידה הנוכחית זה חמש שנים ,  קרנית פלוג .  נתניהו : " בטוח שיוביל באחריות ובמקצועיות ויאפשר יציבות למערכת הפיננסית "
 
