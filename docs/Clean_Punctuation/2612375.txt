מסתמנת פשרה בין לפיד ונתניהו :  24 שרים בממשלה
המגעים הלא רשמיים בין שתי המפלגות הגדולות בכנסת ה-19 החלו עם היוודע תוצאות הבחירות ולמרות הצהרות יש עתיד ,  הממשלה תהיה כנראה גדולה מ-18 שרים .  גם נתניהו ייאלץ להתפשר
נשיא המדינה שמעון פרס עדיין לא סיים את סבב ההתייעצויות עם המפלגות השונות בנוגע לזהות ראש הממשלה הבא ,  אך הליכוד-ביתנו ויש עתיד כבר החלו - מיד לאחר הבחירות - במגעים קואליציוניים חשאיים ,  ועדיין לא רשמיים .  לאחר שבתחילת השבוע הושגו הבנות על כך שבממשלה הבאה יכהנו 22 שרים ,  מסתמן כרגע שהמספר יעמוד בסופו של דבר על 24 שרים .  זאת ,  ברקע ההתחייבות של יו"ר יש עתיד ,  יאיר לפיד ,  כי לא יכהנו סגני-שרים מטעם מפלגתו בממשלה .
 אם אכן כך יסתיים הסיכום בין שתי המפלגות הגדולות בכנסת ה-19 ,  הרי שמדובר בפשרה בין לפיד ,  שמצע מפלגתו דגל בממשלה של עד 18 שרים ,  לבין נתניהו ,  שהממשלה היוצאת שלו מנתה 30 שרים ועוד מספר סגני שרים ,  ומבחינתו מדובר באקט של יציבות ממשלתו .
 מ"יש עתיד "  נמסר בתגובה : " אין לנו עניין להגיב לשמועות שצצות ,  ועוד יצוצו ,  במהלך מגעי המו"מ הקואליציוני ".  
בתוך כך ,  אתמול פורסם כי יש עתיד צפויה לדרוש במשא ומתן הקואליציוני עם הליכוד-ביתנו בין היתר את משרד הבינוי והשיכון ואת ועדת הכספים של הכנסת .  מדובר בשני מוקדי כוח גדולים שהיום נמצאים בידי המפלגות החרדיות - משרד הבינוי והשיכון נמצא אצל השר אריאל אטיאס מש"ס ,  ואילו ועדת הכספים בידי ח"כ משה גפני מיהדות התורה .  החרדים האשכנזים רואים בוועדת הכספים עמדת כוח חשובה ביותר ועד כה החזקה בה הייתה הדרישה העיקרית שלהם בכניסה לממשלה .  
משום כך ,  בשנים האחרונות הם אלו שהחזיקו בוועדה ,  בה יכולת אפקטיבית לפקח על העברות הכספים בממשלה .  התפקיד נחשב חשוב עד כדי כך שבהרכבת הממשלה הקודמת התנהל קרב של ממש בין גפני לבין סגן שר הבריאות יעקב ליצמן ,  ששימש בתפקיד לפני גפני .  בסופו של דבר גפני ניצח וליצמן קיבל פרס תנחומים בצורת סגנות תיק הבריאות .
 גורמים ביש עתיד הסבירו כי התברר שהוועדה מהווה  " בלוק חשוב "  שיכול לעצור הזרמת כספים שהממשלה החליטה עליה ,  וחשוב שאיש יש עתיד יחזיק בתפקיד ,  כדי לדאוג שהכספים ינותבו לפי מה שרוב העם חושב עליו .  מיש עתיד נמסר כי אינם מתייחסים לנושא המשא ומתן הקואליציוני .  
עוד באותו נושא:לפיד נפגש עם פרס :  לא משחקים ,  ממליצים על נתניהו"מצעד המפלגות לנשיא מתחיל :  כמה ימליצו על נתניהו ? אחרי הלחץ :  יש עתיד מסרבת למשא ומתן עם נתן אשל
לפניות לכתב :  pinhas_wolf@walla.co.il 

מסתמנת פשרה בין לפיד ונתניהו :  24 שרים בממשלה
המגעים הלא רשמיים בין שתי המפלגות הגדולות בכנסת ה-19 החלו עם היוודע תוצאות הבחירות ולמרות הצהרות יש עתיד ,  הממשלה תהיה כנראה גדולה מ-18 שרים .  גם נתניהו ייאלץ להתפשר

