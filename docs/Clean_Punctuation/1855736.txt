 " המטפלת בדתה סיפור כשנודע לה שהיא מועמדת לפיטורין "
 בסביבת ראש הממשלה טוענים כי כבר בינואר האחרון הוגשה למשרד הפנים בקשה להחלפת העובדת הסיעודית בבית אביה של שרה נתניהו .  זאת ,  בשל תקרית בה נחבל בן ארצי ולא קיבל טיפול ראוי מהעובדת
בעקבות טענותיה של העובדת הסיעודית המועסקת בטיפול באביה של שרה נתניהו ,  שמואל בן ארצי ,  מלשכת ראש הממשלה נמסר אמש  ( שלישי )  כי ד"ר אינה גפנוביץ' ,  הרופאה של בן ארצי ,  קבעה כבר בינואר האחרון שהמטפלת של בן ארצי לא כשירה להמשיך לטפל בו .
" הגברת מטפלת מזה כשנה וחצי בפציינט שלי ,  שמואל בן ארצי ",  כתבה הרופאה במכתב שנשלח למשרד הפנים . " לפני כחודש ביקשתי ,  בסיכום עם המשפחה של המטופל ,  להאריך את הוויזה ,  אך לאחרונה תפקודה התדרדר מאוד והיא לא יכולה להמשיך בטיפול מורכב בפציינט זה .  המשפחה מעוניינת בעובדת אחרת .  לכן ,  אבקשכם לבטל את בקשתי הקודמת בעניין הארכת הוויזה ". 
המכתב של הרופאה הגיע לאחר שבן ארצי התאשפז בעקבות תקרית שאירעה מספר ימים קודם לכן .  עובדת בבית רה"מ העידה היום בשיחה עם לשכת ראש הממשלה כי  " לפני כשמונה - תשעה חודשים המטפלת ירדה לקומה למטה כדי לבקש פלסטר ועלתה מיד חזרה .  אחרי למעלה משעה ,  עובדת משק הבית ירדה בבהלה למשרד ואמרה לנו שאולי כדאי להזמין רופא לסבא .  היא סיפרה שהוא נפל במקלחת ,  נחתך ברגל ויורד לו הרבה דם ".   
" נבהלתי ",  אמרה העובדת שבלשכת ראש הממשלה סירבו לנקוב בשמה , " רצתי למעלה והתקשרתי לרופאים והזעקתי גם את הגברת נתניהו שהייתה בעבודה .  כשהגעתי ראיתי שמר בן ארצי סובל מחתך עמוק ברגל .  עלה איתי אחד העובדים שהתחיל לחבוש אותו במקום .  נתנו שתיה ,  ניסינו להרגיע אותו .  הוא הראה לנו מכות ביד ובגב שלו .  הוא איבד דם רב וזה היה מאוד מלחיץ .  שני רופאים הגיעו ,  טיפלו בו והוא פונה לבית החולים ,  שם שמו לו תפרים .  העובדת לא טיפלה בו ,  היא הסתירה את הסיפור מכולם ורק ניסתה לשים לו פלסטר ". 
לדברי גורמים בסביבת נתניהו הפנייה למשרד הפנים נבעה מתקרית זו ומשרד הפנים אישר באחרונה ,  לדבריהם ,  את התהליך .  עוד הם סיפרו כי כשנודע לעובדת הסיעודית שעומדים לפטר אותה ,  ולאחר שהעירו לה שוב על התנהגותה לאביה של שרה נתניהו , " היא התחילה להשתולל ולצרוח ,  ובמהלך האירוע היא כנראה פגעה בקיר או בחפץ אחר ,  כנראה בגלל תנועה לא נכונה .  אורתופד הוזמן לטפל בה ומצא שמדובר בחבלה קלה ".  בכל מקרה ,  הם קבעו ,  כי רעיית ראש הממשלה לא נגעה כלל בעובדת .
 גם חברת הסיעוד שמעסיקה את העובדת הזרה אישרה היום שכבר בינואר שרה נתניהו ביקשה להחליף את העובדת .  במכתב שפרסמה אתמול חברת  " דויד ותמר "  נכתב כי הבקשה נבעה  " בשל רשלנותה וחוסר שביעות רצונה בטיפול באביה ,  אך לצערנו לא מצאנו עובדת מחליפה .  העובדת המשיכה לעבוד ולהתרשל בתפקידה ובטיפול במר בן ארצי .  בתאריך 29/8/2011 הגברת נתניהו פנתה למשרד וביקשה מאתנו להודיע לעובדת על הפסקת עבודתה והוסיפה כי תקבל את כל הכספים המגיעים לה :  פיצויים ,  דמי פיטורים ותנאים סוציאליים נלווים ". 
עוד באותו נושאמטפלת : " נפצעתי אחרי ויכוח עם שרה נתניהו"העוזרת של שרה הרוויחה פחות מעובדת קבלןעוזרת הבית לשעבר של רה"מ : " איימו על חיי "

" המטפלת בדתה סיפור כשנודע לה שהיא מועמדת לפיטורין "
 בסביבת ראש הממשלה טוענים כי כבר בינואר האחרון הוגשה למשרד הפנים בקשה להחלפת העובדת הסיעודית בבית אביה של שרה נתניהו .  זאת ,  בשל תקרית בה נחבל בן ארצי ולא קיבל טיפול ראוי מהעובדת

