המטפלות מגייסות את שרה נתניהו למאבקן
ועד מטפלות המשפחתונים ,  המאוגדות דרך איגוד 'כוח לעובדים' החליטו לגייס למאבקן את אשת ראש הממשלה שרה נתניהו .  המטפלות ,  שמשתכרות מתחת לשכר מינימום ,  שלחו אתמול פנייה דחופה לשרה נתניהו בבקשה כי תתערב לטובת מאבקן לשכר הוגן .  בין מטפלות המשפחתונים יש כאלו הסוברות כי שרה נתניהו תיענה לבקשתן ,  גם משום הכשרתה לעבוד עם ילדים ,  כפסיכולוגית . 
" זהו צעד נואש שנובע ממצב נואש ",  אומרות מטפלות המשפחתונים , " אנו מקוות כי ההתעלמות הבוטה כלפינו מצד שר וסגנית שר התמ"ת תיפסק בזכות התערבות של שרה נתניהו ".  בין המטפלות יש הסוברות כי ההתעלמות מהן היא מכוונת גם משום היותן נשים מהפריפריה- חרדיות ,  מזרחיות ,  ערביות ודוברות רוסית .  העובדה כי המשפחתונים מיועדים בעיקר לפעוטות וילדים ממשפחות קשות יום ,  מוסיפה לטעמן להתעלמות מבקשתן הבסיסית לקבל מעל שכר המינימום ולהשוואת שכרן לשכר מטפלות מעונות היום .  

המטפלות מגייסות את שרה נתניהו למאבקן
nan
