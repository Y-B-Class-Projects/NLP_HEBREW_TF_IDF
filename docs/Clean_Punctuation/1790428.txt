ארדן הודיע :  מוותר על תפקיד שגריר ישראל באו"ם
בתום לבטים ארוכים הודיע השר להגנת הסביבה לרה"מ ולשר החוץ כי הוא מעדיף להישאר בתפקידו ולא להתמנות למחליף קבוע לפרופ' גבריאלה שלו . " לבסוף גברה מחויבותי לסביבה "
 השר להגנת הסביבה גלעד ארדן הודיע היום  ( שלישי )  לראש הממשלה בנימין נתניהו ולשר החוץ אביגדור ליברמן ,  על כך שהוא החליט שלא להתמנות לשגריר ישראל באו"ם ולהמשיך בתפקידו כשר להגנת הסביבה וכשר המקשר בין הממשלה לכנסת .  כעת ינסו נתניהו וליברמן למצוא מועמד חדש לתפקיד שעד לאחרונה אויש על ידי פרופ' גבריאלה שלו .  
ארדן הודה לשניים ואמר כי  " היה מדובר בהחלטה קשה ,  בין שני תפקידים מאתגרים המהווים שליחות לאומית .  ייצוג ישראל באו"ם הציב בפניי יעדים מדיניים והסברתיים מאתגרים ,  אולם לבסוף גברה מחויבותי לסביבה ורצוני העז להשלים את הרפורמות הסביבתיות ,  העתידות לשנות את פניה של ישראל ,  ביניהן מהפכת המחזור והפרדת הפסולת ,  פיתוח שרשרת הפארקים המטרופולינים לאורכה של ישראל ,  יישום חוק אוויר נקי והפחתת זיהום האוויר ".  
נתניהו אמר לארדן כי  " כמי שכיהן כשגריר ישראל באו"ם ,  ברור לי שיכולת להיות שגריר מצוין ולשרת את מדינת ישראל ,  אולם בחירתך להשלים ולכהן כשר להגנת הסביבה ולהשלים את הובלת המהלכים החשובים למדינת ישראל .  אמשיך לסייע ולגבות אותך בקידום הרפורמות הסביבתיות ,  כדי להציב את הנושא במרכז סדר יומה של הממשלה ". 

ארדן הודיע :  מוותר על תפקיד שגריר ישראל באו"ם
בתום לבטים ארוכים הודיע השר להגנת הסביבה לרה"מ ולשר החוץ כי הוא מעדיף להישאר בתפקידו ולא להתמנות למחליף קבוע לפרופ' גבריאלה שלו . " לבסוף גברה מחויבותי לסביבה "
 
