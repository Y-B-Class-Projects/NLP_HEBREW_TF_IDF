מאיינשטיין ועד אורן חזן :  כך הפכה אזרחות הכבוד ל"ליטוף לאגו "
 ב-1923 התקבל המדען ברוב הדר בתל אביב .  ראש העיר מאיר דיזנגוף הכריז עליו בתור  " אזרח כבוד "  של העיר  תואר מכובד במיוחד באותם הימים .  היום נדמה כי אזרחות הכבוד הפכה לשגרה שחוקה ,  או דרך  " ללטף את האגו "  לפוליטיקאים ,  ולקוות לסיועם בתמורה . " רדיפה אחר כבוד "
 בשיאו של כינוס  " צוות השרים לענייני טבריה "  שנערך בעיר במרץ 2012 ,  הכריז ראש העיר דאז זוהר עובד על ראש הממשלה בנימין נתניהו כ"אזרח כבוד "  של העיר .  נתניהו השיק אז תוכנית חומש לפיתוח העיר ,  והבטיח להקציב לה 150 מיליון שקל ;  הוא כונה על ידי עובד  " איש חזון ,  ממשיך ומיישם דרכו של חוזה המדינה הרצל ,  שהיטיב לתאר איך טבריה תיראה בספרו 'מדינת היהודים' ".  
חמש שנים עברו ,  והכספים שהובטחו לא הושקעו בעיר .  ראש עירייה חדש נבחר ,  וגם בתקופתו ההבטחות לא מומשו .  רק אזרחות הכבוד של נתניהו נותרה בעינה ,  אחת מני רבות המוענקות לחברי הממשלה ולעומד בראשה ,  המגיעים לביקורי עבודה ברשויות מקומיות ומקבלים את התואר שבעבר היה שמור רק לראשי המדינה .
 המעמד שהיה יוקרתי בעבר הפך באחרונה שגרתי ושכיח ,  במידה שעלולה להוזיל אותו :  ביום שלישי האחרון הוא אירע פעמיים ,  כששר התחבורה ישראל כץ קיבל אזרחות כבוד בחיפה ,  ולשר האוצר משה כחלון הוענק התואר בהרצליה .  כץ הוא השר המעוטר ביותר ,  עם 16 רשויות מקומיות שבהן הוא אזרח כבוד .  לכחלון ,  המכהן כשר פחות שנים מכץ ,  יש ארבע .  יובל שטייניץ ,  שהיה הקודם מטעם הליכוד שכיהן במשרד האוצר ,  זכה בתואר חמש פעמים .
 עוד בוואלה !  NEWS:מול אלפי חסידיו :  האדמו"ר מקרלין-סטולין רקד עם בתו ,  חתנה ואביוההרוג ה-15 מתחילת השנה :  פועל בניין נהרג באתר בנייה ברמת גןלראשונה בישראל :  מכונית נמכרה תמורת המטבע הווירטואלי ביטקוין  
" אזרחות כבוד לשר או לראש ממשלה היא חלק מניהול קשרי ממשל ",  מסביר חן גלוברמן ,  יועץ אסטרטגי לרשויות מקומיות ,  שמסייג : " לעתים זה מיושם באופן פתטי ,  כשאין מאחורי זה דבר ".  יועץ תקשורת שעבד עם גורמי ממשל והעדיף לשמור על עילום שם ,  אמר לוואלה !  NEWS כי  " אזרחות כבוד מלטפת את האגו של השר .  זה טוב לקשר שלו עם פעילי המפלגה באזור וברשתות החברתיות .  ראש העיר ,  מצדו ,  מצפה לקבל תמורה .  זה מעין סלאח שבתי של ימינו ". 
ד"ר אור ברק מאוניברסיטת חיפה ,  שחקרה את  " הפוליטיקה של ההכרה הממלכתית ",  מסבירה כי  " אזרחות לא מקבלים במעמד הזה ,  אז מה נשאר ?  כבוד .  זו רדיפה אחר כבוד .  השאלה היא מה יותר יוקרתי :  פרס הכולל תגמול כספי כאות הערכה ,  או דווקא אות הערכה הנמדד רק במענקי כבוד ?  ".  היא מדגישה כי  " אסור לשכוח כי אות הכבוד מוענק בטקס .  גם המוענק וגם המעניק לא יוותרו על הטקס ,  שכן בלי המסגרת הטקסית ,  הענקת הכבוד איננה נראית לעין ועל כן ,  כמעט ומיותרת ".  
בני קריתי ,  קודמו של עובד בראשות עיריית טבריה ,  רואה בהענקת אזרחות כבוד דבר ראוי  אך מבקש לשים דגש על המינון ועל הרף להענקת התואר . " זה צריך להינתן במשורה ",  מסביר קריתי . " אם נעשתה פעילות הרבה מעבר למתחייב ולמצופה ,  הרי שאז ראוי להעניק אות כזה .  אם שרת התרבות והספורט מירי רגב תקדם יוזמות כמו הקמת תיאטרון חדש וקרית ספורט בטבריה ,  הייתי ממליץ להעניק לה אזרחות כבוד .  זה אות שצריך להעניק לפעילות מחוללת שינוי ".  גלוברמן טוען כי  " מחלקים אזרחות כבוד כל יומיים ,  בעוד שזה צריך להישמר למשהו מיוחד .  זה מאבד את המשמעות שלו ". 
יועץ התקשורת חולק על האבחנה של קריתי . " מה פירוש המושג 'השר נתן ? ' .  זה כסף שהוא הוציא מכיסו ?  זה תפקידו ,  זו עבודתו .  הציפיה של ראש הרשות היא שהשר יהיה קשוב ופתוח לתקשורת ישירה ,  אחרי שליטפו לו את האגו ". 
הענקת התואר מעוררת מחלוקת רק לעתים נדירות ,  רובן על רקע השתייכות פוליטית :  בקרית מוצקין ,  חברי האופוזיציה העירונית לא הוזמנו לטקס הענקת האות לשר כץ ,  ובקרית שמונה התנגדו לפני כשלוש שנים חברי מועצה ליוזמת ראש העירייה נסים מלכה להעניק אזרחות כבוד לראש הממשלה נתניהו ,  שלטענת חברת המועצה דאז וחברת הכנסת היום יפעת שאשא ביטון , " לא סופר אותנו ".   
" שרים וח"כים היו כאן וחיבקו אותנו ,  לא ביקשו הוקרה ",  הסבירה שאשא ביטון בישיבת המועצה , " ללא קשר לראש הממשלה ,  אנחנו נותנים הוקרה לפוליטיקאים  ( בתקווה ש )  אולי יתנו לנו בעתיד .  אם יגיע היום ויגיד שהוא בא לחזק אותנו ,  אני אישית אהיה בעד להעניק לו אזרחות כבוד ". 
חברת המועצה אתי חי דוידי הוסיפה כי  " ראש הממשלה לא עשה דבר .  הייתה בעיר מכביה ,  והוא לא בא .  לא מגיע לו דבר ".  חברת המועצה אהובה סירוגין טענה : " יושבים פה מכל המפלגות - ישראל ביתנו ,  הליכוד ,  קדימה ,  וכל אחד רוצה לתת כבוד למפלגה שלו ".  בסופו של דבר ההתנגדויות הוסרו ,  ונתניהו זכה באזרחות כבוד .
 בטקס הענקת אזרחות כבוד של קריית ים לנתניהו ,  בנובמבר האחרון ,  הרעיף ראש העיריה דוד אבן צור שלל מחמאות על ראש הממשלה   " שהשיב את גלעד הביתה ,  פתח במבצע שובו בנים וצוק איתן ",  ועל רעייתו שרה ,  שאף חגגה באירוע את יום הולדתה לשירת  " הללויה "  של לאונרד כהן וקיבלה מתנה מבני הזוג אבן צור ,  מגילת קלף עם תפילת  " אשת חיל ".  

לרוב ,  הזוכים באות הם שרים בעלי תפקיד ביצועי .  כץ מכהן ברציפות כשר התחבורה למעלה משמונה שנים ,  מאז חזרת נתניהו לשלטון  פרק זמן ארוך במיוחד .  גם שרי האוצר נחשבים כאלה שהשלטון המוניציפלי אוהב  " ללטף ",  והבאים בתור השם השרים לפיתוח הנגב והגליל .  בטקס הענקת תעודת ההוקרה בחיפה צוין כי  " כץ יישם תכניות ארוכות טווח ופרויקטים מובילים בתחום הפיתוח התחבורתי ,  בסך כולל של כשישה מיליארד שקלים ". 
אלא שיש גם נבחרי ציבור הזוכים באות אף שאינם שרים :  חבר הכנסת אורן חזן  ( הליכוד )  קיבל לפני כשבעה חודשים אזרחות כבוד מעירית באר יעקב לקול תקיעות שופר ,  כשהנימוקים לכך היו  " פועלו בכנסת למען אזרחי ישראל וכוחות הביטחון ובעזרה תקציבית לבאר יעקב ".  במעמד מתן האות הוזכרה פעילותו למען שמירת השבת והתייצבותו בראש התומכים בחייל אלאור אזריה .
 ויכוח נדיר נוסף סביב הענקת האות ,  נערך לפני שש שנים בגולן :  המועצה האזורית גולן החליטה להעניק לשר האוצר דאז שטייניץ אזרחות כבוד ,  כפי שקיבלו אחד מקודמיו אברהם הירשזון ,  ושר החקלאות שלום שמחון . " לצערי חל פיחות במעמד זה ,  כשהתחלנו לחלק אותו לפוליטיקאים בעיצומה של הקדנציה שלהם ",  קבל אז אורי הייטנר ,  חבר קיבוץ אורטל ולשעבר דובר ועד יישובי הגולן . " זה מדיף ריח של חנופה לשררה .  זה קיים במקומות רבים ,  אבל זה ממש לא מתאים לרוח הגולנית ".  
מנגד לתחושת הזילות ומתן התואר כמעט כלאחר יד ,  ניתן למצוא עדויות היסטוריות לחשיבות המרובה שניתן בעבר הרחוק למעמד של מתן אזרחות כבוד .  בבואו לארץ ישראל בשנת 1923 התקבל המדען אלברט איינשטיין ברוב הדר לכל מקום שאליו הלך .  רבים ביקשו לשמוע את הרצאותיו ,  גם אם העידו כי לא הבינו דבר ממה שאמר על תורתו פורצת הדרך .  
שיאה של קבלת הפנים היה בתל אביב :  בשורה של אירועים לאורך היום הוא נתקל ב"גלויי דעת סוערים ובמחיאות כפיים ממושכות ".  בערבו של אותו יום נערך הטקס . " לכבודו של הפרופ' נערך נשף נגינתי באולם הגימנסיה הרצליה ",  וכפי שתואר בעיתון  " דאר היום " " האולם היה מלא וכשהופיע האורח התפרץ הקהל במחיאות כפיים סואנות ". 
ראש העיר מאיר דיזינגוף נאם לכבוד האורח וסיפר כי נסע לשמוע את הרצאתו בהר הצופים . " מכל הרצאתו הבינותי רק דבר אחד ",  אמר ראש העיר , " שכל הקהל הגדול לא הבין כלום מההרצאה ".  אחרי שהקהל סיים לצחוק הכריז דיזינגוף מעל הבמה על ההחלטה  " לבחור בפרופ' איינשטיין בתור אזרח נכבד של תל אביב ",  והכתיר אותו כ"אזרח הראשון "  של העיר .  
ד"ר ברק אינה מסתכלת על הענקת האות בצורה ביקורתית ,  אלא מחפשת תפקידה בחיים הציבוריים . " השאלה היא של מינון ושל מה שמסתתר מאחורי הענקת התואר .  זו שאלה מאד גדולה .  כבוד הוא בסופו של דבר עוגה מוגבלת וצריך לראות מי פורס אותה ואיך מחלקים אותה ".  לדבריה , " הענקת כבוד וקבלת כבוד היו משחר ההיסטוריה האנושית ,  לעולם זה לא יספיק ותמיד ירצו ממנו יותר ". 
,בעבודתה הבחינה כי  " לכל עיר יש תקנון שונה בנוגע לחלוקת תואר יקיר העיר .  יש שוני בגיל הסף לקבלת תואר ,  מקום לידה ,  ותק בישוב ועוד ".  וכך בעוד ערים שונות מעניקות תארים לפוליטיקאים בעקבות פרויקטים שנעשו ,  או שהובטחו ,  תואר אזרח כבוד של העיר תל אביב יפו ,  לדוגמא ,  מוענק אחת לקדנציה ,  לארבעה אישים בולטים ,  שבזכות עשייתם תרמו לעיר או למדינה ,  ובכך מהווים נדבך משמעותי בעשייה הערכית הישראלית על כל תחומיה .  לפני שנה זכו בתואר נשיא המדינה ראובן ריבלין ,  זוכת פרס הנובל פרופ' עדה יונת ,  ראש עיריית פרנקפורט לשעבר פטרה רוט והסופר אלי עמיר .  

מאיינשטיין ועד אורן חזן :  כך הפכה אזרחות הכבוד ל"ליטוף לאגו "
 ב-1923 התקבל המדען ברוב הדר בתל אביב .  ראש העיר מאיר דיזנגוף הכריז עליו בתור  " אזרח כבוד "  של העיר  תואר מכובד במיוחד באותם הימים .  היום נדמה כי אזרחות הכבוד הפכה לשגרה שחוקה ,  או דרך  " ללטף את האגו "  לפוליטיקאים ,  ולקוות לסיועם בתמורה . " רדיפה אחר כבוד "
 
