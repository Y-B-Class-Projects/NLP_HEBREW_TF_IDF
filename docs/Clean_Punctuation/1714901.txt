התרסקות המסוק :  רה"מ עוקב אחר העדכונים
ראש הממשלה נתניהו התייחס לאסון התרסקות המסוק ברומניה .  מלשכתו נמסר כי  " רה"מ עוקב בשעות האחרונות בדאגה אחר העדכונים ושולח למשפחות הנעדרים חיבוק בשם העם כולו "
 ראש הממשלה בנימין נתניהו עוקב בדאגה אחר העדכונים מרומניה על התרסקות המסוק של חיל האוויר ושולח חיבוק למשפחות החיילים ,  כך נמסר אמש  ( שני )  מלשכת ראש הממשלה בירושלים בעקבות התרסקות מסוק ה"יסעור "  של חיל האוויר ברומניה .  במהלך שיחתו אמש עם הרמטכ"ל גבי אשכנזי עודכן נתניהו בהתפתחויות האחרונות .  אשכנזי שוחח גם עם נשיא המדינה שמעון פרס ושר הביטחון אהוד ברק ,  ויחד עם רה"מ השלושה מקבלים עדכונים שוטפים לאורך הלילה .
" ראש הממשלה עוקב בשעות האחרונות בדאגה אחר העדכונים שמגיעים מרומניה ",  נמסר מלשכת ראש הממשלה נתניהו . " רה"מ מחזק את משפחות החיילים והמפקדים שהיו במסוק בשליחות צה"ל ומדינת ישראל ,  ושולח להם חיבוק בשם העם כולו ". 
אתמול בסמוך לשעה 16:20 התרסק מסוק צה"ל מסוג  " יסעור "  במהלך אימון משותף באזור פונדטה ,  שבמחוז ברשוב במרכז רומניה לאחר שהמריאו מבסיס  " בובוק ".  כתוצאה מכך ,  שישה חיילי צה"ל וחייל רומני שהיה על המסוק ,  הוכרזו כנעדרים .  על המסוק היו ארבעה טייסים ,  שני מכונאים ומשקיף רומני .
 
התרסקות המסוק :  רה"מ עוקב אחר העדכונים
ראש הממשלה נתניהו התייחס לאסון התרסקות המסוק ברומניה .  מלשכתו נמסר כי  " רה"מ עוקב בשעות האחרונות בדאגה אחר העדכונים ושולח למשפחות הנעדרים חיבוק בשם העם כולו "
 
