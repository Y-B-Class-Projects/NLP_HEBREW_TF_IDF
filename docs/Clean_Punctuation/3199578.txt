יאיר נתניהו תובע מיליון שקל מהנהג שהקליט אותו משוחח עם חבריו
בנו של ראש הממשלה הגיש תביעה נגד נהגו לשעבר שלטענתו עומד מאחורי ההדלפה ל"חברת החדשות "  של ליל הבילויים שלו עם חברו ,  בדרך למועדון חשפנות .  בין היתר הוא תובע אותו בגין לשון הרע ,  פגיעה בפרטיות והפרת חובה חקוקה
יאיר נתניהו הגיש היום  ( ראשון )  לבית משפט השלום בתל אביב תביעה בגובה מיליון שקלים כנגד רועי רוזן ,  נהגו לשעבר שלטענתו הקליט אותו בסתר מדבר עם חבריו והדליף את ההקלטות ל"חברת החדשות ".  נתניהו תובע את רוזן בין היתר בשל לשון הרע ,  פגיעה בפרטיות והפרת חובה חקוקה ,  וטוען כי הקלטת הדברים הייתה בגדר האזנת סתר אסורה .
 ההקלטות תיעדו את נתניהו הבן משוחח עם חבריו במהלך ליל בילויים שבו עברו בין מועדוני חשפנות בתל אביב .  בהקלטות נשמע נתניהו יחד עם חבריו ,  ניר מימון - בנו של טייקון הגז קובי מימון ,  ורומן אברמוב - המשמש כנציגו של המיליארדר האוסטרלי ג'יימס פקר בישראל .  בין השאר נשמע בנו של ראש הממשלה בהקלטה אומר לבנו של מימון : " אבא שלי סידר לאבא שלך 20 מיליארד דולר ,  נלחם בכנסת ,  ואתה מתווכח איתי על 400 שקלים ". 
סנגורו של רוזן ,  עו"ד דרור ארד איילון ,  ביקש לא להגיב לדברים בשלב זה .
 בחודש מרץ האחרון נתבע רוזן גם על ידי החברה שהעסיקה אותו , " מודיעין אזרחי ",  על סך 250 אלף שקלים .  בחודש שעברה נדחתה התביעה כחלק מהסכם בין הצדדים ,  במסגרתו התנצל רוזן בפני החברה .  שאר פרטי ההסכם נותרו חסויים .
 בכתבה ששודרה בחודש ינואר פורסמה ההקלטה של השלושה משוחחים בדרכם בין מועדוני החושפנות ועוררה סערה ציבורית . " אין צורך לומר ",  נכתב בכתב התביעה . " כי הפרסום האמור גרם לנזק שקשה להפריז בחומרתו למוניטין ,  לשם הטוב ,  ולתדמיתו של התובע ,  שהם מנכסיו המשמעותיים ביותר .  כמוסבר לעיל - בעקבות פרסום הקלטת צומצמה דמותו של התובע לאירוע אחד ,  ולשיחה אחת .  בנוסף ,  נלווית לפרסום גם תחושת השפלה קשה בעיני הבריות ". 
עוד בוואלה !  NEWS :" השאיפה :  שלום אמת ";  100 שנים לתום מלחמת העולם הראשונההיא חברת הקונגרס הצעירה ביותר ,  והיא לא יכולה לממן שכר דירההפקודה האחרונה של איזנקוט :  הנהלים שימנעו את פרשת הצוללות הבאה 
אחרי שידור ההקלטות אחר נתניהו הבן כי הכתבה  " צהובה ומבישה "  וציין כי  " זו הייתה שיחה לילית ,  תחת השפעת אלכוהול ,  בה אמרתי דברי הבל על נשים ודברי הבל אחרים שמוטב שלא היו נאמרים .  הדברים אינם מייצגים את מי שאני ,  את הערכים עליהם חונכתי ואת מה שאני מאמין בו .  אני מצר על הדברים ומתנצל אם מישהו נפגע מהם .  כמו כן ,  הדברים שאמרתי לניר מימון היו בגדר בדיחה לא מוצלחת והסתלבטות עליו ,  וכל בר דעת מבין זאת .  מעולם לא התעניינתי בנושא מתווה הגז ולא היה לי שום מושג לגבי פרטיו ". 
ראש הממשלה אמר כי  " חינכנו את ילדינו להעצמת נשים בכל התחומים "  והגיב על הדברים שנאמרו בהקלטה : " בני יאיר אמר אתמול ,  מה שהוא כינה בצדק - 'דברי הבל' על נשים .  הוא התנצל על כך ,  אלה לא הערכים שעליהם התחנך בבית .  רעייתי ואני חינכנו את הילדים שלנו לכבד כל אדם באשר הוא ,  ולכבד כל אישה באשר היא ".  

יאיר נתניהו תובע מיליון שקל מהנהג שהקליט אותו משוחח עם חבריו
בנו של ראש הממשלה הגיש תביעה נגד נהגו לשעבר שלטענתו עומד מאחורי ההדלפה ל"חברת החדשות "  של ליל הבילויים שלו עם חברו ,  בדרך למועדון חשפנות .  בין היתר הוא תובע אותו בגין לשון הרע ,  פגיעה בפרטיות והפרת חובה חקוקה

