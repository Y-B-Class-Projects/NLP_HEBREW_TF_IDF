מדברים באותה שפה :  משרד ההסברה הקים מחלקת הסברה בערבית
אשר תופקד על ניהול פעילות הדיפלומטיה הציבורית מול התקשורת במדינות ערב והמזרח התיכון .  לתפקיד ראש המחלקה נבחר האני מרזוק בתום הליך מכרז פומבי
סבב האלימות הנוכחי באזור כבר הסתיים אך הפעילות הממשלתית בתחום ההסברה תקבל החל מהחודש חיזוק עם פתיחת מחלקת הסברה בשפה הערבית אשר תופקד על ניהול פעילות הדיפלומטיה הציבורית מול התקשורת במדינות ערב והמזרח התיכון בפרט .  
לתפקיד ראש תחום ההסברה בערבית נבחר האני מרזוק בתום הליך מכרז פומבי .  מרזוק ,  בוגר תואר שני בהיסטוריה של המזרח התיכון ולרשותו ניסיון בנושאי מיעוטים בישראל ובתחום ההסברה של הקונפליקט הישראלי-ערבי .  במסגרת תפקידו יופקד מרזוק על בניה ופיתוח של כלים ואמצעים לקידום מסרי ההסברה לדוברי השפה הערבית בארץ ובחו"ל ותיאום הפעילות מול הגורמים העוסקים בהסברה במגזר הממשלתי .  
רונן פלוט ,  מנכ"ל משרד ההסברה והתפוצות : " בעידן האינטרנט והרשתות החברתיות ,  כאשר לתהליכים הניצתים באינטרנט השפעה על שינויים אסטרטגיים באופי המשטרים סביבנו ,  למאמצי ההסברה של מדינת ישראל בשפה הערבית חשיבות ראשונה במעלה .  בהתאם למדיניות שהתווה שר ההסברה והתפוצות ,  יולי אדלשטיין ,  המשרד שם דגש על בניית תשתיות להסברה בשפה הערבית ,  הן באינטרנט ובמדיה החברתית והן מול גורמי תקשורת רלוונטיים .  אני מברך על כניסתו של מרזוק לתפקיד ובטוחני שלפעילותנו בתחום צפויה השפעה רבה ".  

מדברים באותה שפה :  משרד ההסברה הקים מחלקת הסברה בערבית
אשר תופקד על ניהול פעילות הדיפלומטיה הציבורית מול התקשורת במדינות ערב והמזרח התיכון .  לתפקיד ראש המחלקה נבחר האני מרזוק בתום הליך מכרז פומבי

