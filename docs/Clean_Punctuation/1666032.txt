יום כדור הארץ :  נתניהו יקבל את  " הגלובוס השחור "
 במסגרת אירועי יום כדור הארץ יקיים היום ארגון  " חיים וסביבה "  את טקס הענקת אותות  " הגלובוס הירוק ".  בטקס יקבל ראש הממשלה את אות  " הגלובוס השחור "  על רפורמת הבנייה
ברחבי ישראל יציינו היום  ( חמישי )  את  " יום כדור הארץ הבינלאומי ",  אשר עומד השנה בסימן  " סדר יום ירוק ".  במסגרת אירועי היום יתקיים טקס הענקת אותות  " הגלובוס הירוק "  למצטיינים בפעילות למען הסביבה .  האותות יוענקו זו השנה השביעית על ידי ארגוני הסביבה על מצוינות בפעילות למען הסביבה בממשל ,  במגזר העסקי ובחברה האזרחית .  בנוסף יוענק גם אות  " הגלובוס השחור "-  ציון גנאי לגורם שפגע באופן מיוחד בסביבה .
 אות  " הגלובוס השחור "  יוענק השנה לראש הממשלה בנימין נתניהו בשל הרפורמה בתכנון ובבנייה אותה הוא מקדם .  בפירוט על הזוכים אותו פרסם ארגון  " חיים וסביבה "  אשר עורך את הטקס ,  נכתב כי  " הרפורמה הכוללת ריסוק מוחלט של מערכת התכנון ,  החלשת המעורבות הציבורית בכל רמות התכנון ונטישה של ערכים חברתיים וסביבתיים ,  כוללת חוק תכנון ובנייה חדש העלול להוות מפגע חברתי וסביבתי לדורות .  למרות חשיבותה ",  נכתב , " הרפורמה מקודמת באמצעות שורה של מחטפים פוליטיים ללא התייעצות הולמת עם גורמים מקצועיים וציבוריים בממשלה ומחוצה לה ומבלי שתהליך חקיקתה יהיה שקוף לציבור ".  
הודעת  " חיים וסביבה "  הוסיפה עוד כי  " מלבד ההליך הבעייתי בו בו קודמה הרפורמה יהיו לה השלכות סביבתיות וחברתיות חמורות ביניהן החלשת המעורבות ,  הקטנה ממילא ,  של הציבור בהליכי התכנון ,  הגברת הסיכון לשחיתות ,  איום על המרחב הציבורי והשטחים הפתוחים ,  העברת סמכויות לוועדות המקומיות בלי להבטיח ייצוג אמיתי לכלל התושבים והמגזרים ,  הגדלת פערים חברתיים והפרטה של הליכי הבחינה הסביבתית של תכניות חדשות ". 
השנה יחולקו 7 אותות  " גלובוס ירוק ".  הוועד להצלת חוף פלמחים בראשות עדי לוסטיג יזכה בפרס על פעילותם אשר הביאה להקפאה של קידום תכנית הבנייה בחוף פלמחים עד להכרעת היועץ המשפטי לממשלה וכן להליך משפטי אשר עצר את הבניה בתחום ה-100 מטר מקו המים .  עמית מנדלסון ,  מהנדס תוכנה המסיים לימודי תואר שני בתכנון ערים ואזורים בטכניון ,  יקבל את הפרס על התנדבותו וקידומן של תכניות אב אשר קידמו את ההגנה על נכסי טבע ואתרי טבע עירוני במרכז הארץ .  
במגזר העסקי יזכו השנה בפרס חברת  " פאוור סיינס "  אשר פיתחה טכנולוגיה לחסכון ושימור אנרגיה .  הארגון המקומי שיזכה בפרס הוא הוועד הציבורי להגנת הסביבה בכפר כנא ,  משהד והושעיה .  שיתוף הפעולה של תושבי ישובים אלה הביא לסגירתו של מפעל בעל פוטנציאל זיהום אשר החל לפעול באזור התעשייה  " ציפורית ".  פרוייקט  " מים ושכנות טובה "  יקבל את אות  " גלובוס ירוק "  על הפעילות בה משתתפים בני נוער ומבוגרים ב-25 קהילות ישראליות ,  ירדניות ופלסטיניות אשר בסדנאות ובמפגשים האיזוריים מתוודעים לאחריות המשותפת לסביבה ומתכננים ומוצאים לפועל פרויקטים אקולוגיים .  את הפרס לעובד ציבור תקבל שרון נסים ,  מנכ"ל רשות נחל הקישון ,  אשר מובילה את המאמצים לשיקום הנחל ולשמירת גדותיו פתוחות לציבור הרחב .  בנוסף פרס יוענק גם על פרוייקטי גינות קהילתיות בהם התושבים לוקחים אחריות על שטח פתוח בשכונתם ועוסקים בנושאים כמו מחזור אשפה ,  שימשו מושכל וחסכני במים ,  גידול עצמי של ירקות ופירות ,  שימוש חוזר במוצרי צריכה ועוד .  
אותות  " הגלובוס הירוק "  יוענקו בטקס חגיגי שיתקיים בתל-אביב במסגרת אירועי  " יום כדור הארץ ",  במעמד השר להגנת הסביבה גלעד ארדן ,  ראש עיריית תל-אביב-יפו רון חולדאי ,  וראשי השדולה הסביבתית-חברתית בכנסת חברי הכנסת דב חנין וניצן הורוביץ .
 
יום כדור הארץ :  נתניהו יקבל את  " הגלובוס השחור "
 במסגרת אירועי יום כדור הארץ יקיים היום ארגון  " חיים וסביבה "  את טקס הענקת אותות  " הגלובוס הירוק ".  בטקס יקבל ראש הממשלה את אות  " הגלובוס השחור "  על רפורמת הבנייה

