נתניהו לליברמן : " אנו לא דיקטטורה של דעה אחת "
 רה"מ שוחח עם שר החוץ והביע בפניו את הסתייגותו מהדברים שאמר ליברמן נגד אנשי הימין שהתנגדו לוועדה שתחקור את דרכי המימון של ארגוני השמאל . " יש מגוון של דעות למימוש המדיניות "
 ראש הממשלה בנימין נתניהו מותח ביקורת על שר החוץ ויו"ר ישראל ביתנו אביגדור ליברמן ,  בעקבות הדברים שאמר ליברמן נגד אנשי הימין ,  שהתנגדו להקמת הוועדה שתחקור את דרכי המימון של ארגוני השמאל .  נתניהו שוחח אמש  ( שני )  עם ליברמן ואמר לו כי הוא דוחה לחלוטין את דבריו ביחס לבכירים בליכוד .  
נתניהו אמר לליברמן כי  " חשוב במדינה דמוקרטית לשמור על מגוון דעות ,  הליכוד מאוחד בצורך לפעול נגד ארגונים הפועלים בדרך בלתי חוקית נגד מדינת ישראל וצה"ל ,  אך עם זאת יש מגוון של דעות לגבי הדרך הנכונה לממש מדיניות זו .  הליכוד היא מפלגה דמוקרטית ופלורליסטית ולא דיקטטורה של דעה אחת .  כל שרי הליכוד חרדים ודואגים לביטחון המדינה ולתושביה והם לא זקוקים לשם כך לאישור מאיש ". 
בישיבת סיעת ישראל ביתנו אתמול בכנסת אמר ליברמן כי  " מדובר במתקרנפים .  יש התקרנפות בחברה הישראלית לא רק בשמאל גם בימין .  כשראיתי חברי ימין מצביעים עם הערבים זה היה מוזר .  המתקרנפים האלה מקריבים אינטרסים של המחנה הלאומי .  הם רוצים להיות צדיקים שכל מטרתם להצדיק את קיומם ".  דבריו של ליברמן כוונו ככל הנראה לעבר השר מיכאל איתן שהתבטא נגד ועדת החקירה ואף הצביע נגדה ". 
במהלך הישיבה תקף ליברמן את ארגוני השמאל וזכויות האדם בישראל ואמר כי  " מדובר בסייעני טרור נטו שמטרתם לפגוע בצה"ל ולפגוע בנחישותו להגן על אזרחי ישראל .  לא מדובר בארגוני זכויות אדם ולא בחופש הביטוי והדמוקרטיה .  הוועדה שאנו מדברים עליה לא תחקור את 'שלום עכשיו' ויוזמת ז'נבה  אלו ארגונים פוליטים לגיטימים ואין כוונה לבחון שום ארגון בעל דעה פוליטית ". 

נתניהו לליברמן : " אנו לא דיקטטורה של דעה אחת "
 רה"מ שוחח עם שר החוץ והביע בפניו את הסתייגותו מהדברים שאמר ליברמן נגד אנשי הימין שהתנגדו לוועדה שתחקור את דרכי המימון של ארגוני השמאל . " יש מגוון של דעות למימוש המדיניות "
 
