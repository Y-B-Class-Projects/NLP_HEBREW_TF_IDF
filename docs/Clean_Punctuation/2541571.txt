פיצוי לשרים :  יצורפו לוועדה חדשה לענייני התיישבות
כחלק מההסכם לפינוי האולפנה ,  תאושר בשבוע הבא הקמת ועדה לגיבוש מדיניות בנושאי התיישבות .  החלטות הוועדה יזכו למעמד של החלטות ממשלה .  בין החברים :  השרים ישי ,  ברק ומופז
לשכת ראש הממשלה הודיעה היום  ( חמישי )  כי הממשלה תאשר בישיבתה הקרובה ביום ראשון את הקמתה של ועדת שרים לענייני התיישבות בראשות ראש הממשלה ,  בנימין נתניהו ,  עליה הודיע במסגרת התכנית לפינוי גבעת האולפנה בבית אל .  הוועדה תחליף את צוות השרים המצומצם לענייני התיישבות ,  והייתה אמורה לספק בין היתר מענה לדרישה להפקיע מידי שר הביטחון את הסמכויות הבלעדיות בנושא ההתישבות בגדה המערבית .  
עם זאת ,  בהצעת ההחלטה שהופצה לעיון השרים ,  נכתב כי  " הצעת ההחלטה אינה גורעת מסמכויות רה"מ ושר הביטחון לאשר הרשאות לתכנון והקצאת קרקע בתכניות מתאר ",  אלא רק מקנה לשרים סמכות לקבוע מדיניות לפיה השניים יפעלו .  למעשה ,  בפועל דרישת שרי הליכוד להפקעת סמכויות מידי ברק אינה ממולאת במסגרת הוועדה ,  וברק החבר אף הוא בועדה ,  ימשיך להיות זה שיאפשר את תכניות המתאר באיו"ש .
 בהודעה מלשכת נתניהו נמסר כי  " לוועדה תהיה סמכות לגבש את מדיניות הממשלה בנוגע לבנייה בלתי-מוסדרת בקרקעות מדינה ובקרקעות פרטיות ,  לרבות סוגיות עקרוניות שיגיעו לערכאות משפטיות ".  עוד נמסר כי החלטותיה יזכו למעמד של החלטות ממשלה ושרים לא יוכלו לערער עליהן ,  בניגוד לצוות השרים לענייני התיישבות בו חברים השרים בני בגין ומשה  ( בוגי )  יעלון שטיפל בנושאים אלה עד כה .  
בראש הוועדה ,  שהוקמה בין היתר בעקבות דרישת שרי הליכוד להפקיע מידי שר הביטחון את הסמכויות בנושא ההתיישבות ביהודה ושומרון ,  יעמוד נתניהו עצמו .  עם זאת ,  ברק יהיה חבר בוועדה ,  וכן שר החוץ אביגדור ליברמן והשרים דניאל הרשקוביץ ,  שאול מופז ,  אלי ישי ,  משה יעלון ,  זאב בנימין בגין ,  יולי אדלשטיין ,  גדעון סער וגלעד ארדן .  
קריאות רבות להפקעת סמכויותיו של ברק בנושא ההתיישבות נשמעו בחודשים האחרונים ,  בין היתר עקב פינוי  " בית המכפלה "  בחברון .  בין המתנגדים היו שרים רבים בליכוד ,  בכללם השר יעלון .  שר החוץ אביגדור ליברמן ,  הצפוי לשמש אף הוא חבר בוועדה החדשה ,  קרא להפקיע את סמכויותיו של ברק בכל הנוגע להתיישבות ,  ולהעבירה ל"ועדת שרים שתשקף יותר נכונה את דעת הרוב בממשלה ובציבור ". 
נוסף על הקמת הוועדה החדשה ,  הבטיח נתניהו שכפיצוי על פינוי המבנים בשכונת האולפנה ,  ייבנו ברחבי יהודה ושומרון 851 יחידות דיור חדשות - מתוכן 300 בהתנחלות בית אל עצמה .  סעיף זה בפשרה גרר ביקורת חריפה הן מצדה השמאלי של המפה הפוליטית בארץ והן מצד ארגונים ומדינות רבות בעולם .  בין היתר גינו את המהלך שליח האו"ם למזרח התיכון רוברט סרי ,  וממשלות גרמניה ,  בריטניה ,  ארצות הברית וצרפת .  
לקריאה נוספתגם גרמניה ובריטניה נגד תכנית הבנייה בהתנחלויותההבטחה של נתניהו לימין :  851 יחידות דיור בשטחיםאדלשטיין אחרי האולפנה : " לא מאמינים לנו ,  ומגיע לנו "
 לפניות לכתבת :  tal_sh@walla.net.il 

פיצוי לשרים :  יצורפו לוועדה חדשה לענייני התיישבות
כחלק מההסכם לפינוי האולפנה ,  תאושר בשבוע הבא הקמת ועדה לגיבוש מדיניות בנושאי התיישבות .  החלטות הוועדה יזכו למעמד של החלטות ממשלה .  בין החברים :  השרים ישי ,  ברק ומופז

