נתניהו ברומא : " מוכנים לחדש המו"מ עם סוריה "
 רה"מ אמר בתום פגישתו עם ברלוסקוני ,  הוא מוכן לחדש את המו"מ עם סוריה ללא תנאים מוקדמים .  על המו"מ עם הפלסטינים : " לא נבנה התנחלויות חדשות "
  ( צילום :  רויטרס ,  עריכת וידאו :  נעמה דרור ) 
ראש הממשלה בנימין נתניהו אמר היום בביקורו באיטליה כי הוא מוכן לחדש את המו"מ עם סוריה . " שר החוץ האיטלקי פרנקו פרטיני אמר לי שהוא קיים שיחות בדמשק ,  והם הציעו ללכת לאפיק הטורקי .  לא הצלחתי להבין אם הם דורשים תנאים נוספים .  אנחנו מוכנים לנהל מו"מ ללא תנאים מוקדמים ",  אמר נתניהו .
 בנוגע לבנייה בהתנחלויות אמר ראש הממשלה בתום פגישה עם ראש ממשלת איטליה סילביו ברלוסקוני ,  כי  " לא נבנה התנחלויות חדשות ולא נפקיע אדמות .  אנחנו מקבלים את העיקרון שהדיון ייעשה במסגרת הסדר הקבע .  לא נקבע עובדות חדשות ,  אבל איננו רוצים שיקבעו גם לנו עובדות ".  
בתדרוך עם עיתונאים לאחר הפגישה אמר נתניהו ,  כי  " אם יש רצון ,  אפשר להגיע להבנה עם האמריקאים בנושא הבנייה בהתנחלויות .  ממשלות ישראל פעלו עד כה על פי הבנתן שיש הסדרים עם ארצות הברית ".  
באשר למו"מ עם הפלסטינים הבהיר ראש הממשלה : " הפתיחה במו"מ מדיני יכולה להתבצע מיד .  הדברים שאמרתי בנאום בבר אילן היו תנאים הכרחיים להגעה להסדר ,  אבל לא לפתיחה במו"מ .  כרגע אין מו"מ מדיני עם הפלסטינים ולא היתה פנייה מצדי לאבו מאזן חוץ מהקריאה הפומבית .  אמרתי לברלוסקוני שההערכה שלי היא שאם נתמיד לעמוד על שני התנאים להקמת מדינה פלסטינית  הכרה בישראל כיהודית ופירוז המדינה  התנאים הללו יתקבלו .  זה לא מכשול לשלום .  זה יסוד לשלום ".  
נתניהו התייחס גם לחמאס ולמצב ברצועת עזה . " יש שלושה יסודות בעמדות ישראל כלפי חמאס ועזה .  הראשון :  אנחנו רוצים למנוע מחמאס להצטיד בנשק ובכספים שיאפשרו לו לרכוש נשק .  השני ,  אנחנו לא רוצים לפגוע באוכלוסייה ,  ואנחנו מבקשים למצוא את האיזון בין שני הדברים .  היעד השלישי :  להחזיר את גלעד שליט ,  שכידוע עד היום אפילו לא זכה לביקור של הצלב האדום ". 

נתניהו ברומא : " מוכנים לחדש המו"מ עם סוריה "
 רה"מ אמר בתום פגישתו עם ברלוסקוני ,  הוא מוכן לחדש את המו"מ עם סוריה ללא תנאים מוקדמים .  על המו"מ עם הפלסטינים : " לא נבנה התנחלויות חדשות "
 
