נתניהו בקנדה על עוזי ארד : " לא תופסים אדם בצערו "
 בביקורו בקנדה ,  ביטל רה"מ את דברי יועצו ,  שעמד בראש המועצה לביטחון לאומי והודח בחשד להדלפות .  על האיום האירני אמר : " ישראל שומרת את הזכות להגנה מפני הקוראים להשמדתה "
 ראש הממשלה בנימין נתניהו ,  שבא לקנדה במסגרת ביקור בן חמישה ימים בצפון אמריקה ,  התייחס אמש  ( שישי )  לדברים שאמר עוזי ארד ,  יועצו לשעבר וראש המטה לביטחון לאומי שהודח מתפקידו .  ארד תקף את נתניהו בחריפות בראיון שהעניק לידיעות אחרונות ,  ובין היתר אמר התנהלותו של ראש הממשלה היא כזו שבמסגרתה  " מותר לשקר לביקורת ,  כיוון שנתניהו משוכנע שמבקר המדינה זומם להשמיד אותו ",  ואף הפנה אצבע מאשימה לתככים שהיו ,  לכאורה ,  בלשכת ראש הממשלה .  בעבר דווח כי ארד הודח מתפקידו בחשד שהדליף מידע לתקשורת .
 נתניהו השיב כי  " לא תופסים אדם בשעת צערו .  המבחן האמיתי של ממשלת ישראל ,  כל ממשלה ,  הוא קודם כל הביטחון ,  הכלכלה והשדה המדיני :  בביטחון ,  ישראל חזקה וההרתעה עובדת ;  הכלכלה משגשגת מול מפולת במדינות רבות אחרות ;  ובשדה המדיני השקענו מאמצים גדולים מאוד ,  על מנת לשכנע מנהיגים בקהילה הבינלאומית שאירן גרעינית מהווה סכנה לשלום וביטחון בעולם כולו .  אלה המבחנים האמיתיים שצריך לבחון את הממשלה בראשותי ".  
במסיבת העיתונאים שהתקיימה בבירה ,  אוטווה ,  בה נפגש עם ראש הממשלה הקנדי ,  סטיבן הארפר ,  התייחס נתניהו לתוכנית הגרעין האירנית ,  ואמר כי  " הדרישות מאירן צריכות להיות ברורות :  פירוק המתקן בקום ,  הפסקת העשרת האורניום והוצאת כל החומר המועשר מעל 3.5% מאירן ".  בפתח פגישתו עם הארפר ,  התייחס נתניהו לדאגה הישראלית מתוכנית הגרעין האירני ,  ואמר כי  " ישראל ,  כמו כל מדינה ריבונית ,  שומרת לעצמה את הזכותה להגנה מפני מדינה שקוראת ופועלת להשמדתה ". 
 ? אנו חולקים אינטרסים וערכים משותפים אך יש בינינו כמה הבדלים ",  אמר ראש הממשלה לעמיתו הקנדי .  נתניהו עמד על השוני בין הגבולות הישראליים לקנדיים ,  כשציין כי  " בירושלים ירדו הבוקר כמה פתיתי שלג וכאן יש מטרים ,  ישראל היא מהקטנות במדינות העולם וקנדה היא מהגדולות בו ,  וכמובן - השכנה שלכם  ( ארצות הברית - ט"ש )  טובה ,  יציבה וידידותית יותר משלנו ".   " הנושאים עליהם נדון ,  יהיו ,  בין היתר ,  התהפוכות במזרח התיכון וכמובן ניסיונותיה של אירן להשיג נשק גרעיני .  אני יודע שאתה שותף לדעתי ,  ואני יכול לומר שאני חש תחושת סיפוק מיוחדת להיות כאן באוטווה ביום קר עם חברות חמה ?  ,  אמר נתניהו .
 
נתניהו בקנדה על עוזי ארד : " לא תופסים אדם בצערו "
 בביקורו בקנדה ,  ביטל רה"מ את דברי יועצו ,  שעמד בראש המועצה לביטחון לאומי והודח בחשד להדלפות .  על האיום האירני אמר : " ישראל שומרת את הזכות להגנה מפני הקוראים להשמדתה "
 
