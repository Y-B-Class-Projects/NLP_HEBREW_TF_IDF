נתניהו משיב אש ללפיד : " לא עוסק בפרשנות מדינית "
 ראש הממשלה הגיב לביקורת של שר האוצר בישיבת הליכוד וטען כי  " מול הצהרות שונות אמשיך לנווט את ישראל באחריות ".  נתניהו לחץ את ידו של ריבלין בישיבה : " בהצלחה בבחירות לנשיאות "
  ( צפו בנאומו של לפיד בהרצליה ,  אתמול )  
ראש הממשלה בנימין נתניהו התייחס היום  ( שני )  להתקפה של שר האוצר ,  יאיר לפיד ,  ועקץ את האחרון על חוסר עקביות בהתבטאויותיו המדיניות .  נתניהו פתח את ישיבת סיעת הליכוד בהקראת קטעים מנאום פתיחת הקמפיין של לפיד לכנסת ,  באוניברסיטת אריאל לפני שנתיים ,  שבו אמר כי  " הטעות ההיסטורית של השמאל היא שהוא תמיד הצהיר מראש על מה הוא מוכן לוותר ".  בכך ,  שמט נתניהו את הקרקע מתחת לטענתו האחרונה של שר האוצר ,  לפיה יש צורך  " לשרטט מפה שתגדיר לנו מהם בדיוק גושי ההתיישבות ,  איפה עלינו להקפיא את הבנייה ואיפה אפשר לתגבר אותה .  לסיבוב הבא של המשא ומתן ישראל צריכה להגיע עם מפות מפורטות ". 
נתניהו השיב לדבריו של לפיד ואמר כי הוא  " אינו עוסק בפרשנות מדינית ,  וכי אל מול ההצהרות השונות אמשיך לנווט את ישראל באחריות ".  תגובה חריפה זו היא המשך להתקפה של מקורבי נתניהו אתמול ,  שטענו כי  " כל מי שיש לו ניסיון מדיני יודע שלא עושים ויתורים ללא תמורה - בטח מול ממשלה שחבר בה ארגון טרור שרוצה להשמיד את מדינת ישראל ".  הם הוסיפו כי  " ראינו בעזה מה התוצאה של נסיגה חד-צדדית ". 
עוד בוואלה !  חדשות:שכטמן : " אם לא אבחר כנשיא ,  אשקול להקים מפלגה"פרשת בן אליעזר :  מתי צריך להצהיר על מתנה מבן משפחה ? פרשת בן אליעזר :  600 אלף דולר בכספת סודית 
השר לפיד איים אתמול להפיל את הממשלה אם תוביל לסיפוח חד-צדדי של התנחלויות .  בנאום שנשא בפני באי כנס הרצליה של המכון למדיניות ואסטרטגיה במרכז הבינתחומי בהרצליה ,  התייחס יו"ר יש עתיד לקיפאון המדיני ואמר כי יש צורך  " לשרטט מפה שתגדיר לנו מהם בדיוק גושי ההתיישבות ,  איפה עלינו להקפיא את הבנייה ואיפה אפשר לתגבר אותה .  לסיבוב הבא של המשא ומתן ישראל צריכה להגיע עם מפות מפורטות ".  
לפיד הבהיר בפתח נאומו כי  " אנחנו צריכים להפסיק לדון בשאלה מה רוצים הפלסטינים ולהתמקד בשאלה אחרת ,  חשובה הרבה יותר :  מה אנחנו רוצים ?  מה רוצה מדינת ישראל ?  התשובה בעיני היא שאנחנו רוצים שני דברים :  ביטחון והיפרדות ".  לדבריו , " אנחנו לא יכולים ולא צריכים לשלוט בארבעה מיליון פלסטינים שבעוד דור יכפילו את מספרם .  ישראל היא מדינה חזקה עם כלכלה חזקה ,  אבל אם לא ניפרד מהפלסטינים ,  נאבד גם את הזהות היהודית של מדינת ישראל וגם את היתרון היחסי שלנו על מדינות האזור ". 
מלבד היחסים העכורים בין נתניהו ללפיד ,  עסקה ישיבת הליכוד גם בבחירות לנשיאות .  לפני שפתח את דבריו ,  ניגש לנתניהו חבר הכנסת והמועמד לנשיאות רובי ריבלין  ( הליכוד ביתנו )  ,  ולחץ את ידו .  לאחר מכן ,  נשא ריבלין דברים בפני חברי הסיעה ואמר : " נולדתי לתנועת החירות ,  ומעולם לא עזבתי את התנועה מול שום פיתוי או אתנן .  מחר יכולה להיות שעתי הגדולה ,  אבל גם שעתה הגדולה של התנועה הזו כאשר אחד מבניה ייבחר לנשיא המדינה של כולם .  אני מודה לכם חבריי ,  על עמידתכם לצדי ותמיכתכם בי לכהונת נשיא המדינה ".  
נתניהו נשאל על ידי עיתונאים אם הוא רוצה לאחל בהצלחה לריבלין . " כן ,  איחלתי לו הצלחה לפני רגע ואני מאחל לו הצלחה עכשיו ",  ענה ראש הממשלה .  

נתניהו משיב אש ללפיד : " לא עוסק בפרשנות מדינית "
 ראש הממשלה הגיב לביקורת של שר האוצר בישיבת הליכוד וטען כי  " מול הצהרות שונות אמשיך לנווט את ישראל באחריות ".  נתניהו לחץ את ידו של ריבלין בישיבה : " בהצלחה בבחירות לנשיאות "
 
