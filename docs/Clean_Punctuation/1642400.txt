נתניהו ולבני נועדו בצל נסיון פילוג קדימה
אחרי הדיווח על מגעים עם ח"כ מופז להקמת 'מסלול עוקף לבני' ,  ראש הממשלה נתניהו מקיים עם יו"ר האופוזיציה  " פגישת עדכון מדינית ".  למרות הערכות מוקדמות ,  השנים דנו  " רק בנושאים ביטחוניים "
 ראש הממשלה בנימין נתניהו נפגש הערב  ( חמישי )  עם יו"ר האופוזיציה ציפי לבני בקריה בתל אביב .  הפגישה המוגדרת באופן רשמי כפגישת עדכון מדינית חודשית ,  מתרחשת על רקע דיווחים על מגעים בין אנשי נתניהו לאנשיו של ח"כ שאול מופז ,  בנוגע להקמת  " מסלול עוקף לבני ".  למרות שלפני הפגישה היו הערכות כי הנושאים הפוליטים יעלו בפגישה ,  עם סיומה מיהרו בלשכות נתניהו ולבני להבהיר כי הם דנו  " רק בנושאים ביטחוניים ". 
מקורבי מופז אישרו הבוקר כי בשלושת השבועות האחרונים הועברו אליו מסרים ישירים מאנשי נתניהו ,  בניסיון להביא את סיעת קדימה להצטרף לממשלה ,  מאחורי גבה של יו"ר המפלגה ציפי לבני .  המקורבים אמרו ש"מופז שומע את הדברים ,  אך הוא מתכוון למצות את ההליכים בתוך קדימה וכל הצעה תובא לאישור מוסדות התנועה ". 
בחודש שעבר ,  קרא מופז לקיים פריימריז לראשות המפלגה בתוך שלושה חודשים .  במסגרת תדרוך עיתונאים האשים מופז את לבני בכך שהיא  " גורמת נזק לקדימה ולמדינה "  ואמר כי קדימה  " סובלת ממנגנון שהוא קופסה שחורה ותקנון דרקוני ",  מה שמוביל לדבריו לחוסר יכולת של החברים להשפיע . " אני קורא תיגר באופן דמוקרטי ומבקש שזה יהיה בשלושה החודשים הקרובים "  אמר אז מספר 2 במפלגה . " אני עמדתי במבחן .  אם את תנוצחי ,  אני מצפה שתישארי בקדימה ",  הצהיר .
 בשיחות סגורות שקיים עם חברי הסיעה דווח כי מופז תקף את יו"ר המפלגה ואמר  " ציפי לבני פוחדת .  היא מגיבה בצורה היסטרית ופחדנית לדרישה דמוקרטית ".  דבריו נאמרו על רקע דיווחים ,  לפיהם לבני מסרבת להיענות לדרישתו להקדמת הפריימריז לראשות קדימה .
 
נתניהו ולבני נועדו בצל נסיון פילוג קדימה
אחרי הדיווח על מגעים עם ח"כ מופז להקמת 'מסלול עוקף לבני' ,  ראש הממשלה נתניהו מקיים עם יו"ר האופוזיציה  " פגישת עדכון מדינית ".  למרות הערכות מוקדמות ,  השנים דנו  " רק בנושאים ביטחוניים "
 
