בעקבות גל הטרור :  הממשלה תקדם עונשי מינימום למיידי אבנים
בדיון חירום בשל האירועים בירושלים הוחלט לקדם החמרת צעדים נגד מיידי אבנים ובקבוקי תבערה ,  בהם גם בחינת הוראות פתיחה באש והטלת קנסות .  שליח האו"ם למזרח התיכון : " יש להימנע מפעולות פרובוקטיביות "
 בעקבות ההסלמה בירושלים ובהר הבית במהלך החג ,  כינס אמש  ( שלישי )  ראש הממשלה בנימין נתניהו דיון חירום של הממשלה .  זאת ,  לאחר שבשלושת הימים האחרונים אירעו עימותים אלימים בין כוחות הביטחון לבין צעירים מוסלמים בעיר ,  ובערב החג נהרג אלכסנדר לבלוביץ מאבנים שהושלכו לעבר רכבו בשכונת ארמון הנציב בעיר .
 הממשלה החליטה בדיון על בחינת הנהלים לפתיחה באש ,  על קביעת עונשי מינימום למיידי אבנים ומשליכי בקבוקי תבערה ועל הטלת קנסות גבוהים על קטינים והוריהם שמבצעים עבירות אלה .  כמו כן ,  ראש הממשלה הדגיש בדיון שישראל מחויבת לשמירת הסטטוס קוו בהר הבית וכי היא לא תיתן למתפרעים למנוע ביקורי יהודים בהר .
" אנו נילחם בכל האמצעים הנדרשים נגד מיידי האבנים ,  זורקי בקבוקי התבערה ומטעני צינור ומי שיורה זיקוקים כדי לפגוע באזרחים ושוטרים ",  אמר נתניהו בפתח הדיון . " בערב החג הוכח שוב שזריקות אבנים יכולות להרוג .  פעולות כאלה יתקלו בתגובה חריפה מאוד של ענישה ומניעה ". 
מהומות בירושלים - עוד בוואלה !  NEWS:יידוי אבנים ,  בקבוקי תבערה :  חג אלים בעיר העתיקהביום השלישי ברציפות :  עימותים בין המשטרה למתפללים בהר הביתנתניהו מציע :  מעצר מנהלי לחשודים ביידוי אבנים ובקבוקי תבערה 
ניקולאי מלדנוב ,  שליח האו"ם למזרח התיכון ,  הזהיר כי העימותים בהר הבית בין ישראלים לפלסטינים עלולים להסלים לכדי אלימות באזורים נוספים בעולם . " האירועים האחרונים הדהדו וגונו ברחבי העולם הערבי ומעבר אליו ",  אמר מלדנוב וביקש מהצדדים  " להימנע מפעולות פרובוקטיביות ".  מלדנוב קרא למנהיגים הפוליטיים והדתיים של שני הצדדים  " להפגין איפוק וכבוד לקדושתו של האזור ".  עוד אמר כי ארצות הברית ,  האיחוד האירופי ,  רוסיה ומדינות ערב יפגשו ב-30 בספטמבר בעצרת השנתית של מנהיגי העולם באו"ם ,  כדי לדון במאמץ האזורי והבינלאומי להחזרת הישראלים והפלסטינים ל"משא ומתן משמעותי ". 
השר לשעבר גדעון סער התייחס למדיניות שנתניהו מקדם בעמוד הפייסבוק שלו ואף מתח עליה ביקורת מרומזת . " להחזיר את הביטחון לירושלים .  להתחיל לבנות בירושלים ",  כתב . " לאשר תוכניות בירושלים .  הגיע הזמן למעשים ". 
בזמן הדיון ,  נמשכו העימותים בין הפלסטינים לבין כוחות הביטחון .  חייל נפצע באורח קל בפניו מזריקת אבנים לעבר כוח שסייר באזור הר ברכה שבשומרון .  הוא פונה לקבלת טיפול רפואי בבית החולים בילינסון בפתח תקווה והכוחות סורקים אחרי חשודים .  כמו כן ,  פלסטיני נפצע באורח בינוני מירי כדור גומי של כוחות הביטחון באזור קלנדיה .  הפלסטיני הועבר לניתוח בבית החולים ברמאללה .  
במקביל ,  כמאה מתושבי שכונת ארמון הנציב הפגינו הערב בעקבות הפיגוע .  יהודה בן יוסף ,  יושב ראש המנהל הקהילתי בשכונה ,  אמר כי  " התושבים סוערים וכועסים כי הכתובת הייתה על הקיר .  יש צורך בתגבור כוחות מג"ב ובגדר הפרדה על הכביש .  צריך להציב תאורה ומצלמות כמה שיותר מהר ".  לדבריו , " רק לפני שנה תינוקת כמעט נהרגה מאבן על הכביש הזה .  זה רולטה רוסית ואף אחד לא רוצה להיות בתוכה ". 
עוד בטרם הדיון ,  התייחס השר לביטחון הפנים גלעד ארדן לפיגוע בירושלים ולמחלוקת שהתגלעה בינו לבין נשיאת בית המשפט העליון מרים נאור ,  בעקבות יוזמתו של לקדם שופטים שלא יחמירו עם מעורבים בפעילות טרור עממית . " יום לפני שאלכסנדר לבלוביץ נרצח בפיגוע האבנים בירושלים ,  פורסמה היוזמה שלי להציג בפני חברי הוועדה לבחירת שופטים את הנתונים על שופטים המקלים במיוחד עם זורקי אבנים ובקבוקי תבערה ",  כתב בדף הפייסבוק שלו . " לא עשיתי זאת במקרה .  כשר לביטחון הפנים לא אתן לתופעה הרצחנית הזו להימשך .  זורקי אבנים הם רוצחים לכל דבר  ( לא צריך להזכיר שוב את אדל ביטון )  והם לא יכולים להשתחרר בערבות או עם עבודות לתועלת הציבור .  כך לא נשיג הרתעה !  ".  
לדבריו , " הסיכוי שמי מהם יישב שנים ארוכות בכלא הוא אפסי .  זהו מצב בלתי נסבל ואם כדי לשנותו אצטרך כעת להתמודד עם ביקורת משמאל ,  אני מוכן לשלם את המחיר .  לגופה של ביקורת ,  אומר שני דברים .  הראשון :  מי שעוקב אחרי הקריירה הציבורית שלי יודע שאני לא צריך הטפות מוסר בנושא שמירת החוק והגנה על בית המשפט .  השני :  כמי שישב במשך שבע שנים בוועדה לבחירת שופטים - אין רבים שמכירים את ההליך טוב ממני .  לכן אני מרשה לעצמי לקבוע שלתת לגוף הבוחר שמורכב  ( ולא במקרה )  גם מנציגי ציבור  ( חברי כנסת ושרים )  ,  את מלוא המידע על שופטים שמועמדים לקידום ,  כולל דוגמאות לפסקי דין שלהם ,  זו יוזמה שמעמיקה את רצינות ההליך ואף תורמת לו ".  
ארדן המשיך וכתב כי  " חשוב מאוד שנציגי הוועדה יידעו מי מקל ומי מחמיר בטרם יצביעו על השופטים הבודדים שיקודמו מתוך עשרות המועמדים השונים .  אני מניח שאם הייתי מציע להציג איזה שופט מקל או מחמיר עם עברייני מין ,  אני בטוח שלא הייתי זוכה לביקורת כפי שנשמעה .  אני מכבד מאוד את נשיאת בית המשפט העליון ,  ואולם מחויבותי העליונה כשר לביטחון הפנים היא למצוא כל דרך כדי להבטיח את ביטחונם של אזרחי ישראל ". 
השר סיכם : " במהלך החג ,  בין תקיעות השופר וסעודות החג עסקתי רבות וקיבלתי עדכונים שוטפים לגבי המצב בירושלים .  כעת אני בדרך לדיון חירום אצל ראש הממשלה ,  ובכל הזמן הזה אני חושב על אלכסנדר ,  אזרח ישראלי שאהב את המדינה הזו ,  ולא זכה להגיע למוצאי החג בחיים .  בגלל אבן .  תכלה שנה וקללותיה ". 
 ( עדכון ראשון :  20:38 )  

בעקבות גל הטרור :  הממשלה תקדם עונשי מינימום למיידי אבנים
בדיון חירום בשל האירועים בירושלים הוחלט לקדם החמרת צעדים נגד מיידי אבנים ובקבוקי תבערה ,  בהם גם בחינת הוראות פתיחה באש והטלת קנסות .  שליח האו"ם למזרח התיכון : " יש להימנע מפעולות פרובוקטיביות "
 
