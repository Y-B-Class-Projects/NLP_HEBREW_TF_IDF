לקראת משבר ?  הפלסטינים דחו את הסדרי הביטחון של קרי
בתום פגישה בין שר החוץ האמריקני לבין יו"ר הרשות הודיע גורם פלסטיני רשמי כי ההצעות שהוצגו  " רק יובילו להמשך הכיבוש ".  קרי נותר אופטימי : " יש התקדמות בכמה נושאים "
 שר החוץ האמריקני ג'ון קרי אמנם הצהיר מוקדם יותר היום כי חלה התקדמות מסוימת במשא ומתן בין ישראל לרשות ,  אולם אם להסתמך ההצהרה של הפלסטינים מהערב  ( חמישי )  - לפיה הם לא מקבלים את המתווה הביטחוני להסדר הקבע כפי שהציג קרי ,  קשה להבין מהיכן האופטימיות .
 קרי הגיע הבוקר לביקורו התשיעי באזור מאז נכנס לתפקיד ,  ונועד תחילה עם נתניהו .  בשעות הצהריים דילג לרמאללה שם נפגש עם יו"ר הרשות אבו-מאזן .  בתום הפגישה אמר גורם פלסטיני רשמי כי הרשות דוחה את העקרונות של קרי ,  אותם הוא הציג גם בפני ראש הממשלה נתניהו .  הגורם סירב לפרט את תוכן ההצעות ,  אולם ציין כי הצד הפלסטיני דחה אותן  " מכיוון שהן רק יובילו להמשך הכיבוש ". 
הפגישה בין השניים ,  שארכה שלוש שעות ,  נסובה בעיקרה על הנושאים הביטחוניים שבליבת המו"מ . " אנחנו לא מתכוונים לדון בכך באופן פומבי ",  אמר קרי לעיתונאים אחרי הפגישה והוסיף כי השיחות אכן רשמו התקדמות מסוימת . " דנו באריכות בנושא הביטחון באזור ,  בנושא הביטחון של מדינת ישראל ובביטחון לעתידם של הפלסטינים .  אני חושב שהייתה התקדמות מה בחלק מהנושאים ". 
קרי הוסיף : " אני חושב שהאינטרסים של הצדדים די דומים  אבל יש שאלות של ריבונות ושל כבוד ,  שללא ספק חשובות לפלסטינים .  לישראלים חשובות מאד הסוגיות הביטחוניות ".  הוא הצהיר כי בעוד שבוע הוא עשוי לחזור לאזור לסבב נוסף ,  בהתחשב בהתפתחויות שיהיו .
 מצויד בתשובה הפלסטינית ,  שטרם קיבלה אישור פורמלי ,  מגיע הערב קרי לפגישה נוספת עם נתניהו .
 מנסים לעורר את תהליך השלום - כותרות נוספות:סטודנטים ייפגשו עם אבו מאזן :  הבעת אמון בשלוםדיסקין מזהיר :  הסכסוך עם הפלסטינים קריטי יותר מאיראןאירופה :  אם המומ ייכשל ,  נסמן מוצרי התנחלויות  
" ישראל מעוניינת בהסדר שלום על בסיס שתי מדינות לשני עמים ,  ותעמוד בכל מחויבויותיה במסגרת המשא ומתן ",  אמר נתניהו במסיבת עיתונאים משותפת עם קרי ,  בתום הפגישה הראשונה בין השניים .  נתניהו הבהיר כי לשם הצלחת התהליך נדרש  " משא ומתן אמיתי ולא חילופי האשמות ". 
קרי מצדו אמר כי ביטחונה של ישראל חיוני להצלחת המגעים האלה . " הסדרי הביטחון שיגובשו יבטיחו יתר ביטחון לישראל ",  הסביר קרי . " הצגנו הבוקר לראש הממשלה נתניהו כמה רעיונות בנושא ,  והשיחה בנושא תימשך בערב וגם מחר ". 
ברמאללה מאשימים את נתניהו בשבועות האחרונים ב"תקיעת "  המשא ומתן ובהימנעות מהצגת עמדות מפורטות בחדר הסגור .  קרי נפגש עם נתניהו לפני כחודש וחצי ברומא במשך שבע שעות תמימות בניסיון לקבל ממנו מפה כללית של הוויתורים הטריטוריאליים שיסכים לבצע .  אלא שבינתיים ,  התקדמותו של ערוץ המשא ומתן האחר שקרי מעורב בו - בין איראן למעצמות - הסיטה את תשומת הלב מהערוץ הישראלי-פלסטיני .  

לקראת משבר ?  הפלסטינים דחו את הסדרי הביטחון של קרי
בתום פגישה בין שר החוץ האמריקני לבין יו"ר הרשות הודיע גורם פלסטיני רשמי כי ההצעות שהוצגו  " רק יובילו להמשך הכיבוש ".  קרי נותר אופטימי : " יש התקדמות בכמה נושאים "
 
