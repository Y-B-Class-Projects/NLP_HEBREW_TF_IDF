עיכוב נוסף באישור רחבת הכותל :  השר אזולאי התפטר מוועדת העתיקות
במכתבו לראש הממשלה כתב שר הדתות כי הבין שההחלטה על אישור השיפוץ ברחבה שנועדה לתפילה מעורבת של נשים וגברים  " התקבלה מראש ".  למרות התפטרותו ,  נתניהו כינס את הוועדה לדיון ללא השר אזולאי
 ( רגב מסבירה את התנגדותה למתווה השיפוץ בכותל ,  בשבוע שעבר )  
שר הדתות דוד אזולאי הודיע הבוקר  ( ראשון )  לראש הממשלה בנימין נתניהו על התפטרותו מהוועדה לאתרי עתיקות - שהייתה אמורה להתכנס היום לאישור שיפוץ רחבת התפילה המשותפת בכותל המערבי .  בשל התפטרותו של אזולאי ייתכן שהוועדה לא תתכנס עד למינוי מחליף - והשיפוץ צפוי להידחות .
 במכתבו לנתניהו ציין אזולאי כי בקשתו להתפטר מהוועדה באה בעקבות הודעותיהן בשבוע שעבר של שתי החברות הקבועות הנותרות בה ,  שרת המשפטים איילת שקד ושרת התרבות והספורט מירי רגב ,  כי אינן יכולות לתמוך בהחלטה להקים את הרחבה שנועדה לאפשר תיפלה מעורבת של נשים וגברים - לדבריו , " בניגוד להלכה ולרבנות הראשית ". 
אולם ,  למרות מכתב ההתפטרות של אזולאי ,  נתניהו כינס את הוועדה לדיון בשיפוץ ברחבת התפילה המשותפת בכותל ,  ללא נוכחותו של שר הדתות שנרשם בפרוטוקול כ"נעדר ".  נתניהו דן בנושא יחד עם שר האנרגיה יובל שטייניץ ,  לאחר שגורמים בלשכת ראש הממשלה טענו כי מבחינת התקנון ההתפטרות של שר הדתות לא נכנסה לתוקף .  
לקריאה נוספת:הכנסת אישרה העברת סמכויות השרה רגב לנתניהו לקראת שיפוץ רחבת הכותלרגב : " הרפורמים נחמדים בארגנטינה - פה בארץ שיפעלו לפני הנהלים שלנו "  
לדברי אזולאי ,  בעקבות החלטתו של נתניהו להעביר את סמכויותיהן של שקד ורגב לידיו ולידי השר שטייניץ במטרה לאפשר את אישור השיפוץ בוועדה ,  הוא הסיק כי  " בעצם התקבלה החלטה עוד טרם כינוס הוועדה ולפני שנשקלו השיקולים הנוגעים לעניין ".  עוד הוסיף שר הדתות כי  " אין זה אלא מס שפתיים "  וכי הוא לא מוכן  " לעשות שקר בנפשי ולהיות שותף למהלך שכזה ".  את מכתבו חתם במילים  " בנסיבות מצערות אלו אבקש לפרוש מחברותי בוועדה ".  
ברקע מכתבו של אזולאי נמצא מכתב ששלח לו הרב הראשי לשעבר ורב העיר ירושלים שלמה עמאר ביום שישי ,  שבו קרא לו לפרוש מהוועדה על מנת  " לפעול למען שריד בית מקדשנו ".  זאת ,  לדבריו ,  כדי  " לא ליטול חלק בניסיון לתת לרפורמים חלק בכותל ". 
 ( עדכון ראשון :  9:40 )  

עיכוב נוסף באישור רחבת הכותל :  השר אזולאי התפטר מוועדת העתיקות
במכתבו לראש הממשלה כתב שר הדתות כי הבין שההחלטה על אישור השיפוץ ברחבה שנועדה לתפילה מעורבת של נשים וגברים  " התקבלה מראש ".  למרות התפטרותו ,  נתניהו כינס את הוועדה לדיון ללא השר אזולאי

