ליצמן על חוק המרכולים : " הוא יעבור ,  ואם יפרו איתי הסכם - אהפוך עולמות "
 בריאיון ליעקב אילון בוואלה !  TALK ,  התייחס הח"כ שעומד בראש יהדות התורה להצעת הפשרה של הליכוד  ( "אילת לא חריגה ,  אין עיר שאין בה שבת ")  ,  התכניות של לפיד  ( "צבוע וחסר השכלה .  גם אני לא יכול להיות ראש ממשלה ")  ומה יקרה אם החוק לא יעבור : " הפרת הסכם תביא דינמיקה אחרת "
 ח"כ יעקב ליצמן מיהדות התורה התארח בתכנית וואלה !  TALK עם יעקב אילון ,  והתייחס לסערה שעוברת על הקואליציה בעקבות חוק המרכולים . " תני לי להרגיע אתכם ,  החוק הזה יעבור ביום שני .  לא תהיה שום בעיה ",  אמר ליצמן בריאיון .  לדבריו , " אני מצפה שאם הלכת למישהו ,  קנית בית ועשית חוזה - אתה תהפוך עולמות אם הוא לא יקוים .  גם אני אעשה הכול ואהפוך עולמות אם לא יקיימו את ההסכם שחתום עליו ראש הממשלה ,  שר האוצר וכל יתר השרים ". 
כשנשאל מה יהיה עתידה של הממשלה אם החוק לא יעבור ,  או יעבור במתכונת חלקית שתכלול החרגות ,  ליצמן הזהיר - אך לא נשמע נחרץ . " לא נעזוב את הממשלה מיד ,  זו החלטה של מועצת גדולי התורה ,  אבל זו החלט הפרת הסכם ,  והפרת הסכם מייצרת דינמיקה אחרת לגמרי ",  הזהיר .  
במהלך הריאיון הוצגו בפני ליצמן נתוני סקר וואלה !  NEWS ,  שלפיו 63% מהישראלים הצהירו כי הם נוסעים בשבת ,  69% מהם בעד תחבורה ציבורית בשבת ו-59% בעד סמכות לרשות המקומית באשר לפתיחת עסקים בשבת ,  ולא לשר הפנים . 
" עשיתם סקרים גם על החוקים האחרים שעוברים בימים האחרונים בכנסת ?  עם כל הכבוד ,  זה רצון העם .  אתם לימדתם אותי שהולכים לבחירות ,  רצון העם החליט שזו הקואליציה וזו הממשלה .  אם הממשלה טובה גם למלחמה וגם לבנות גדר ,  אז זה נכון גם כאן .  אנחנו משלימים אחד השני ,  זה ה'קונץ' .  יש חוקים שאני לא רוצה בכלל ,  כאלה שאני אפילו מתנגד אליהם .  אבל מה לעשות ,  אם אני בקואליציה אני צריך לשלם את המחיר ",  השיב ליצמן .  
ליצמן התייחס לפשרה שהציעו בליכוד לחוק המרכולים ,  שכללה החרגה של העיר אילת . " לבוא ולהגיד שבעיר מסוימת לא חלה השבת זה בטח לא בסדר .  לא יכול להיות דבר כזה ,  אז אנחנו מתנגדים .  יש סטטוס קוו ,  למה לא מדברים על חיפה ?  כי בסטטוס קוו חיפה פתוחה בשבת ,  אז לא מדברים עליה ",  אמר .  
לדברי ליצמן ,  הסטטוס קוו אינו מסתכם בהבטחה עתיקה של בן גוריון לפני 70 שנה ,  אלא  " זהו סטטוס קוו שחתמתי עליו לפני שנתיים וחצי .  גם אני ,  גם ראש הממשלה ,  גם שר האוצר ושר הביטחון ,  כולם חתומים על זה .  וזה לא לפני מאה שנה או 50 שנה ,  זה לפני שנתיים וחצי ".  
ליצמן נשאל על הצעת החוק שהגיש ,  שלפיה ראש ממשלה בישראל יחויב להיות בעל תואר אקדמי . " לפיד לא שינן ,  לא פירש ,  לא שירת בצבא ,  הוא לא למד ,  אין לו בגרות .  איך הוא יכול להיות ראש ממשלה ?  זה לא חל רק עליו ,  גם עליי .  אני לא יכול להיות ראש ממשלה ".  
כשנשאל כיצד מי שתומך במודל נטול לימודי ליבה ,  מבקש להנחיל זאת ככלל גורף ,  ענה ליצמן : " אבל לפיד כל תמך בליבה .  הוא הטיף לי במשך שנתיים ,  ומתברר שגם הוא לא למד ליבה .  אין לו השכלה ,  אין לו שום דבר ,  איך הוא יכול לנהל את המדינה ?  הוא העביר נוהל שכל דירקטור צריך להיות עם תארים ,  למה ראש ממשלה לא צריך להיות עם תארים ?  זו לא צביעות ?  ". 
באשר לאפשרות של הליכה לבחירות בקרוב ,  ליצמן נשמע בטוח : " על אף שאני לא שר ,  ראש מפלגה אני כן .  אני יושב בישיבות ראשי המפלגות פעם בשבוע ,  אני לא רואה שאף אחד שם רוצה בחירות .  אני שומע את כולם ,  רואה את כולם ,  מסתכל עליהם - אף אחד לא רוצה בחירות .  כל מי שיושב בקואליציה לא יקבל טובה ממנה אף פעם ".  

ליצמן על חוק המרכולים : " הוא יעבור ,  ואם יפרו איתי הסכם - אהפוך עולמות "
 בריאיון ליעקב אילון בוואלה !  TALK ,  התייחס הח"כ שעומד בראש יהדות התורה להצעת הפשרה של הליכוד  ( "אילת לא חריגה ,  אין עיר שאין בה שבת ")  ,  התכניות של לפיד  ( "צבוע וחסר השכלה .  גם אני לא יכול להיות ראש ממשלה ")  ומה יקרה אם החוק לא יעבור : " הפרת הסכם תביא דינמיקה אחרת "
 
