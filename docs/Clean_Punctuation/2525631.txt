קצבאות סיוע לניצולי שואה קוצצו ללא ידיעתם
החברה לאיתור והשבת נכסי נספי השואה תעביר ל-200 אלף ניצולים 4,800 שקלים בשנה במקום 6,000 .  מנגד ,  החליטה הממשלה להגדיל את תקציב סל השירותים ל-225 מיליון שקלים
החברה לאיתור והשבת נכסי נספי השואה קיצצה בכספי סיוע המועברים לניצולי שואה ב-1,200 שקלים לשנה מבלי שהניצולים יודעו על כך .  
החברה לאיתור והשבת נכסי נספי השואה קיימת משנת 2006 לפי החלטת הכנסת ,  והיא עובדת ברחבי אירופה להשגת רכושם וכספם של נספי השואה והעברתו ליורשיהם .  במידה שאלה אינם קיימים ,  הולכים הכספים לקצבאות התומכות בניצולי שואה ומסייעים להם ברכישת מזון ,  טיפול רפואי וכדומה .
 מאז שפועלת החברה לאיתור והשבת נכסי נספי השואה ,  מקבלים חלק מהניצולים תוספת תקצוב של 6,000 שקלים לניצול ,  ובחודש האחרון פחת סכום זה ל-4,800 שקלים .  הסיבה היא ,  לדברי החברה ,  מחסור שנוצר באיתור רכוש נספי השואה .  יש לציין כי סכום זה מועבר בתוספת לקצבאות אותן מקבלים הניצולים הנזקקים ממשרד הרווחה ומהביטוח הלאומי .
" אנו רואים את הסיוע לניצולי שואה נזקקים כחובה וכזכות .  החברה מסייעת ללמעלה מעשרת אלפים ניצולי שואה בהיקף של 80 מיליון שקלים בשנה ,  שמשמעותם אלפי שקלים לכל ניצול ",  נמסר מהחברה . " יחד עם זאת חובה להבין כי מדובר בכספים פרטיים השייכים בראש ובראשונה למשפחת יורשי הנספים ולכן החברה מוגבלת בסכומי כסף העומדים לרשותה בסיוע לניצולים .  לצערנו ,  למרות שהחברה הצליחה להגדיל את הסיוע לכל ניצול באופן משמעותי בשנים האחרונות ,  לא נותר ברירה אלא להקטין את הסיוע במעט בתקופה זו ,  אלה הם הסכומים העומדים לרשותנו ואנו רוצים לעזור לכמה שיותר ניצולי שואה בשנים הקרובות ". 
אביבה סילברמן מעמותת אביב לניצולי השואה מספרת כי ניצולים רבים התלוננו שגילו על הפחתת הקצבה רק בדיעבד וכי לא קיבלו הודעה בנושא ,  והוסיפה כי יש לדאוג בכל דרך אפשרית שלא לקצץ את הקצבאות . " הניצולים הם הנזקקים ביותר ,  לא יכול להיות שלא יוכלו לחיות ברווחה בסיסית .  חבל שחרב הקיצוצים מונפת דווקא נגד החלשים ביותר ". 
בחברה להשבת ואיתור נכסי נספי השואה מוסיפים כי עקב בעיות בירוקרטיות לא עודכנו עוד כלל ניצולי השואה מקבלי הקצבאות בעדכון ,  וכי הם עובדים בימים אלה לתקן את הדבר וליידע את כולם בשינויים .  
ובמקביל ,  יומיים לפני יום השואה החליטה היום הממשלה להגדיל את תקציב סל השירותים לניצולי שואה ולהעמידו על 225 מיליון שקלים לשנת 2012 .  כמו כן ,  על פי המלצותיהם של ראש הממשלה בנימין נתניהו ,  שר האוצר יובל שטייניץ ,  סגנית השר לאזרחים ותיקים לאה נס ,  ויו"ר ועדת הכספים משה גפני ,  החליטה הממשלה כי יותר מ-8,500 ניצולי שואה יקבלו תוספת של עד 580 שקלים לקצבתם החודשית .
" החלטה זאת שאנו מקבלים היום מוסיפה לפעולות רבות שעשינו בשנים האחרונות למען ניצולי השואה ,  ופעולות ההנצחה שהממשלה דנה בהן היום משקפות את כוח החיים שמבוסס גם על כוח הזיכרון ",  אמר נתניהו , " הזמן דוחק והניצולים לצערנו עוזבים את עולמנו ".  עוד אמר ראש הממשלה כי  " אנחנו רוצים לזכור את הנספים ,  את ששת מיליוני אחינו ואחיותינו ולפעול על פי לקחי השואה כדי להבטיח את העתיד של עמנו ".  
על פי נתונים שהציגה סגנית השר נס ,  חיים כיום בישראל 200 אלף ניצולים ,  מתוכם 70 אלף שרדו שהייה במחנות ריכוז וגטאות .  כמו כן ,  ציינה כי עד השנים האחרונות רבים מהניצולים לא ניסו למצות את זכותם לקבלת סיוע מהמדינה .  שר האוצר ציין בישיבה כי תקציב הרשות לזכויות ניצולי שואה עומד השנה על 2.9 מיליארד שקלים ,  זאת בעוד בשנת 2005 הוא עמד על 1.5 מיליארד שקלים .  כמו כן ,  אמר כי הרשות מטפלת כיום בכ-90 אלף ניצולי שואה ,  עלייה של כ-40 אלף מאז שנת 2005 .
 בתוך כך ,  חשפה שלשום הקרן לרווחת ניצולי השואה ,  ש-12 אלף מהם מתו בשנה האחרונה ,  נתונים קשים על מצבם של הניצולים בישראל .  מסקר משולב שנערך בקרן יחד עם מכון הסקרים ברוקדייל ,  עולה כי מספר ניצולי השואה הנזקקים לסיוע כלכלי ,  פיזי ונפשי עולה ,  ומצבם הנפשי של הניצולים מידרדר .  לראשונה ,  מעל למחצית מהניצולים  60% דיווחו על בדידות מתמדת בחייהם ,  גם אם יש להם בני משפחה שעודם בחיים ,  מתוכם 54% דיווחו על עצמם כ"בודדים ",  כאשר 9% גרושים ,  43% אלמנים ו-2% רווקים .  52 אלף מניצולי השואה המתגוררים בארץ פנו לסיוע מהקרן לרווחת ניצולי השואה ,  מהם 65% נשים ,  ו 19,356 מהניצולים נחשבים כסיעודיים ונזקקים לעזרה מסביב לשעון .
 עוד באותו נושא:ערב יום השואה :  רבע מניצולי השואה פנו לקבלת סיועניצולת השואה שהייתה סמל במחאה : " רק רוצים שנמות"הפגנת מטפלי ניצולי שואה :  שהמדינה תיקח אחריות
 ( עדכון ראשון :  21:21 )  

קצבאות סיוע לניצולי שואה קוצצו ללא ידיעתם
החברה לאיתור והשבת נכסי נספי השואה תעביר ל-200 אלף ניצולים 4,800 שקלים בשנה במקום 6,000 .  מנגד ,  החליטה הממשלה להגדיל את תקציב סל השירותים ל-225 מיליון שקלים

