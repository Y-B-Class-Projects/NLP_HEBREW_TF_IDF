רה"מ לשר החוץ הגרמני :  בטל פגישה עם ארגוני שמאל  או שלא ניפגש
ראש הממשלה בנימין נתניהו הציב אולטימטום לשר החוץ הגרמני זיגמר גבריאל ,  שבו דחק באחרון לבטל את פגישותיו עם אנשי  " שוברים שתיקה "  ו"בצלם ".  לשכת ראש הממשלה אישרה כי בין השניים טרם נקבעה פגישה
ראש הממשלה בנימין נתניהו הציב אולטימטום לשר החוץ הגרמני זיגמר גבריאל ,  שבו איים כי יבטל את פגישתם המשותפת ,  אם גבריאל ייפגש עם אנשי  " שוברים שתיקה "  ו"בצלם ",  כך דווח אמש  ( שני )  בחדשות 2 .  גבריאל הגיע לישראל ,  ועתיד להיפגש מחר עם ראש הממשלה . " ישראל קובעת מדיניות ברורה למרות היחסים הקרובים עם גרמניה ",  מסרו גורמים מדיניים לחדשות 2 , " במטרה לבלום את הסחף של פגישות בין נציגי מדינות באירופה לארגונים כאלה ". 
בחדשות 2 לא ציינו כיצד ינהג השר ,  אך ייתכן כי יוותר על פגישה עם ארגוני שמאל ,  ויותיר אותה בידי גורם בכיר פחות .  גבריאל הוא לא שר החוץ הראשון שמגיע לביקור ונפגש עם הארגונים ,  לאחר שלפני כמה חודשים נפגש עם  " שוברים שתיקה "  ראש ממשלת בלגיה ,  שארל מישל .  סגנית שר החוץ ציפי חוטובלי הגיבה לפרסום ואמרה כי היא  " מגבה את החלטת ראש הממשלה להציב קו אדום בנוגע לארגונים אנטי ישראליים כמו 'בצלם' ו'שוברים שתיקה' ". 
עוד בוואלה !  NEWS:נתניהו צוחק על צבע שיערו : " חום זה האפור החדש ".  צפונתניהו על העימות עם הורים שכולים בכנסת : " מצר שהדברים נאמרו "  
מלשכת ראש הממשלה נמסר כי טרם נקבעה פגישה בין השניים .  וגורמים בסביבתו של נתניהו הוסיפו כי  " כמה ימים לפני יום הזיכרון ,  ראש הממשלה לא מוכן להיפגש עם שר ,  שהוא הגורם הבכיר ביותר בעומד בראש המשלחת ,  שייפגש עם אנשי 'שוברים שתיקה' ". 
שר החוץ הגרמני צפוי להיפגש היום עם יו"ר האופוזיציה יצחק הרצוג ועם הנשיא ריבלין ,  והפגישה עם נתניהו תוכננה להתקיים גם היא היום .  אולם ,  לשכת ראש הממשלה פרסמה את לוח הזמנים שלו ,  ובו מופיעה פגישה עם קנצלר אוסטריה ,  המבקר גם הוא בישראל ,  אך לא צוינה פגישה עם השר הגרמני .  
הרצוג אמר בתגובה לאולטימטום כי  " נתניהו בורח מהמגרש .  הצבת האולטימטום בפני שר החוץ הגרמני היא פגיעה קשה בקשר בחוץ של ישראל עם הכלכלה הגדולה באירופה וידידת אמת של עם ישראל .  במקום לברוח מן המערכה אני קורא לנתניהו להיפגש עם שר החוץ הגרמני ולהציג את עמדותיו ועמדות ישראל .  מחר בבוקר אפגש עם שר החוץ הגרמני ",  הוסיף הרצוג , " ואציג את עמדותיי ועמדת ישראל ".  
יו"ר  " יש עתיד "  יאיר לפיד אמר כי  " נתניהו לא צריך לבטל את פגישתו ,  אבל הוא צודק לגמרי .  אם היה נפגש בגרמניה עם ארגוני שמאל רדיקלי מרקל הייתה מתעצבנת לא פחות ".  
לפני שהמריא גבריאל לביקורו במזרח התיכון ,  התייחס לסכסוך הישראלי-פלסטיני . " פירוש הסולידריות שלנו עם ישראל הינו גם לפעול לכך שישראל ופלסטין תוכלנה לחיות זו לצד זו בכבוד ובשלום ",  אמר . " לכן אנו תומכים במשא ומתן בין הצדדים במטרה להשיג את פתרון שתי המדינות שהוא היחיד שיכול להיות בר-קיימא .  אנו מייחלים שהצדדים יחזרו לשיחות רציניות ואמינות ומקווים ,  כמו שותפים בינלאומיים אחרים ,  שבקרוב נראה אותות אמינים למוכנות אמתית למשא ומתן ".  
" העובדה שכיום גרמניה וישראל קשורות אחת לשנייה ביחסים בעלי עומק ורוחב יוצאים מן הכלל הינה מתנה של ממש ",  הוסיף גבריאל . " אנו מקבלים אותה באסירות תודה וענווה לאור שבר הציביליזציה של השואה .  אנו לוקחים על עצמנו את אחריותנו ההיסטורית .  הסולידריות הבלתי מעורערת עם ישראל והמחויבות לביטחונה הינן הקו המנחה ועמוד התווך של מדיניות החוץ שלנו .  יותר מזה ,  הן לב לבה של המודעות העצמית שלנו ".  
במהלך ביקורו באזור הגיע גבריאל גם לירדן . " עם קליטת הפליטים הסוריים ממלאת ירדן תפקיד אדיר ונושאת עול גדול באחד האזורים הכי פחות בטוחים בעולם ",  אמר בנוגע לביקורו שם . " חשוב לי להביע על כך אסירות תודה כנה והכרה רבה .  אני אבטיח לבני שיחי הירדנים שכאחת התורמות ההומניטריות הגדולות בעולם ,  גרמניה לא תרפה ממאמצי התמיכה .  בו בזמן עדיין חשוב שירדן לא תירתע מלהתקדם באומץ בדרכה לרפורמות פנימיות עליהן החליטה הממשלה ". 
 ( עדכון ראשון :  21:44 )  

רה"מ לשר החוץ הגרמני :  בטל פגישה עם ארגוני שמאל  או שלא ניפגש
ראש הממשלה בנימין נתניהו הציב אולטימטום לשר החוץ הגרמני זיגמר גבריאל ,  שבו דחק באחרון לבטל את פגישותיו עם אנשי  " שוברים שתיקה "  ו"בצלם ".  לשכת ראש הממשלה אישרה כי בין השניים טרם נקבעה פגישה

