גורם מדיני :  נתניהו תומך ב"קיצוץ הדרגתי "  בתקציב האמריקני לאונר"א
שגרירת ארה"ב באו"ם תומכת בקיצוץ מידי של הכסף שמעביר הממשל לסוכנות הסעד לפליטים פלסטינים ,  אך בירושלים מעדיפים קיצוץ מבוקר כדי להימנע ממשבר הומניטרי ברצועה .  גם בארה"ב קיימת מחלוקת בנושא הין היילי למחלקת המדינה ,  שם מתנגדים לקיצוץ
ראש הממשלה בנימין נתניהו תומך  " בקיצוץ הדרגתי "  של התקציב האמריקני לאונר"א ,  סוכנות הסעד של האו"ם לפליטים הפלסטינים ,  כך מסר הערב  ( שבת )  גורם מדיני .  בלשכת ראש הממשלה אמרו כי נתניהו  " תומך בגישה הביקורתית של הנשיא דונלד טראמפ ומאמין שיש לנקוט בצעדים מעשיים כדי לשנות את המצב שבו אונר"א משמשת להנצחת בעיית הפליטים הפלסטינים במקום לפתירתה ".  למרות זאת ,  גורמים מדיניים אמרו לוואלה !  NEWS כי ישנו חשש מדיני וביטחוני שקיצוץ חד ומיידי של כספי הסיוע עשוי לייצר משבר הומניטרי ברצועת עזה ,  ולכן ירושלים מעדיפה קיצוץ מבוקר והדרגתי ומנהלת מגעים מול הממשל בנושא .  
בחדשות 10 דווח אמש ‏כי הממשל האמריקני כבר הקפיא מענק של 125 מיליון דולר לאונר"א שהיה אמור לעבור ב-1 בינואר .  במחלקת המדינה אמרו כי ההחלטה  " עדיין נבחנת ועדיין מתקיימים עליה דיונים ",  אך דיווחים אחרים בארצות הברית אישרו כי שר החוץ רקס טילרסון הורה שלא להעביר את התשלום .  ככל הנראה ,  ישנה מחלוקת בממשל בנוגע לקיצוץ ,  בין שגרירת ארצות הברית לאו"ם ניקי היילי ובכירים בפנטגון ובמחלקת המדינה שמתנגדים לקיצוץ .  
עוד בוואלה !  NEWS:דיווח :  מצרים קראה לקבל את הכרת טראמפ בירושלים כבירההמחאות באיראן :  נתניהו קרא למנהיגים אירופיים לתמוך במפגיניםטראמפ נגד הספר שהסעיר את ארה"ב : " אני גאון ויציב מאוד "  
יו"ר הבית היהודי נפתלי בנט אמר אתמול כי הוא מצפה  " מכל גורמי הממשלה בישראל לתמוך בהחלטה לקצץ בתקציב ארגון שמעסיק מחבלי חמאס ובבתי הספר שלו מסתירים רקטות ".  לדבריו , " החלטת הנשיא טראמפ והשגרירה היילי לבטל את הסיוע האמריקאי היא המעשה הנכון ".  

גורם מדיני :  נתניהו תומך ב"קיצוץ הדרגתי "  בתקציב האמריקני לאונר"א
שגרירת ארה"ב באו"ם תומכת בקיצוץ מידי של הכסף שמעביר הממשל לסוכנות הסעד לפליטים פלסטינים ,  אך בירושלים מעדיפים קיצוץ מבוקר כדי להימנע ממשבר הומניטרי ברצועה .  גם בארה"ב קיימת מחלוקת בנושא הין היילי למחלקת המדינה ,  שם מתנגדים לקיצוץ

