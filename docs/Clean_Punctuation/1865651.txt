נתניהו דחק בפנטה :  שכנע את אבו מאזן לחדש המו"מ
ראש הממשלה אירח בלשכתו את שר ההגנה של ארצות הברית .  נתניהו ביקש מפנטה לעודד את יו"ר הרשות הפלסטינית להיכנס למשא ומתן ישיר ללא תנאים מוקדמים .  פנטה : " נדבר על האתגרים הקשים "
  ( צילום :  לע"מ ,  עריכת וידאו :  יותם בן-דוד ) 
ראש הממשלה בנימין נתניהו נפגש הערב  ( שני )  בלשכתו עם שר ההגנה של ארצות הברית לאון פנטה .  לפני פגישתם התייחס נתניהו להחלטת שרי השמינייה לקבל את ההצעה של הרביעייה הבינלאומית  ( הקוורטט )  לחדש את המשא ומתן בין ישראל לפלסטינים .  נתניהו אמר לפנטה כי  " אתמול קיבלה ישראל את הצעת הרביעייה הבינלאומית הקוראת לקיום משא ומתן ישיר ללא תנאים מוקדמים .  אתה מתכונן לפגוש את הנשיא עבאס ,  אולי תוכל לעודד אותו להיכנס למשא ומתן ישיר ללא תנאים מוקדמים ". 
עוד בנושא :
 ישראל מקבלת את הצעת הקוורטט לחידוש המשא ומתןהפלסטינים : " הפסקת הבנייה בשטחים - תנאי למו"מ"פנטה נחת בישראל : " נפעל יחד נגד האיום האירני "
 נתניהו הוסיף כי  " זוהי תקוותנו ואני חושב שזו צריכה להיות השאיפה המשותפת שלנו .  ביטחון והכרה הם שני היסודות עליהם מושתתות השיחות ".  בנוגע למתרחש באחרונה במזרח התיכון אמר נתניהו כי  " הגעת למזרח התיכון בתקופה שבה האזור עובר תמורות משמעותיות .  לא היו התרחשויות בסדר גודל כזה מאז סוף מלחמת העולם הראשונה ובזמן כזה חשוב במיוחד שנחזק את קשרי הביטחון בין ישראל לארצות הברית ". 
פנטה מצדו אמר לנתניהו כי  " ניתנה לי הזדמנות מכובדת להגיע לכאן כשר ההגנה .  היה לי העונג להכיר אותך בפרקים קודמים בחיי ,  כשהייתי ראש סגל הבית הלבן בתקופת הנשיא קלינטון ובמספר תפקידים נוספים .  אני מצפה לשוחח על חלק מהאתגרים הקשים שבפניהם עומדות ישראל וארצות הברית .  הדבר החשוב ביותר שאותו אני מביא איתי הוא המחויבות המתמשכת שלנו לביטחונה של ישראל ". 
שר ההגנה האמריקאי הוסיף כי  " היינו ואנחנו עדיין בעלי ברית חזקים ושותפים של ישראל .  תמיד התחייבנו לעשות את כל מה שאפשר כדי לתמוך בביטחונה של ישראל ,  וכשר ההגנה ,  בכוונתי להמשיך במחויבות זאת .  אני חושב שהכרחי שכאשר מדובר בנושאים הקשים מולם אנחנו מתמודדים ,  נעמוד יחדיו כדי לנסות להתגבר על האתגרים הקשים המשותפים שלנו ". 

נתניהו דחק בפנטה :  שכנע את אבו מאזן לחדש המו"מ
ראש הממשלה אירח בלשכתו את שר ההגנה של ארצות הברית .  נתניהו ביקש מפנטה לעודד את יו"ר הרשות הפלסטינית להיכנס למשא ומתן ישיר ללא תנאים מוקדמים .  פנטה : " נדבר על האתגרים הקשים "
 
