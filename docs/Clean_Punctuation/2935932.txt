למרות ההתנגדות בקואליציה :  נתניהו נחוש לקדם בתי קזינו באילת
ראש הממשלה נועד עם שר התיירות יריב לוין ושר התחבורה ישראל כץ והחליט על הקמת ועדת היגוי בנושא .  זאת ,  על אף ההתנגדות הגורפת מצד הבית היהודי והסיעות החרדיות .  בקואליציה אף שוקלים לאפשר חופש הצבעה
ראש הממשלה בנימין נתניהו אימץ היום  ( רביעי )  את המלצות הדוח של שר התיירות יריב לוין להקמת בתי קזינו באילת .  זאת ,  חרף התנגדותם של חברי קואליציה רבים ובהם שרי הבית היהודי נפתלי בנט ואורי אריאל והסיעות החרדיות .  בתום פגישה משולשת שכללה גם את שר התחבורה ישראל כץ הוחלט להקים ועדת היגוי שתיבחן את הנושא .
 בפגישה השתתפו גם נציגי משרדי המשפטים ,  האוצר ,  התחבורה ,  ביטחון הפנים ומהעיר אילת .  בסופה פרסמו הודעה ולפיה קידום ההימורים יספק  " קרש הצלה "  לעיר הדרומית .  עוד נמסר כי ישנה ירידה של 40% בתיירות לעיר בחמש השנים האחרונות וכי היקף ההימורים הלא חוקיים כיום בישראל נעים בין 15-11 מיליארד שקלים בשנה .  משתתפי הפגישה ציינו כי בכוונתם להפוך את אילת למוקד של תיירות מרפא עם השקעות גם בבית חולים חדש .
 לקריאה נוספת:שוחד בתמורה למינוי הגיס :  פרשת השחיתות בקריית שמונה נחשפתגלאון : " אתה שקרן ומושחת ";  ליברמן : " היית קטנה ונשארת קטנה"בהתנחלות רצו להיפטר מ"גורם קיצוני "  - והעלילו שתקף מינית ילדות 
שר החינוך נפתלי בנט הביע התנגדות חריפה . " הקמת קזינו בישראל פסולה בעיניי מוסרית ומעשית ",  אמר . " הקמה כזו פסולה מוסרית משום שקזינו סותר את ערכי המדינה שלנו ,  משרת את החזקים ומחליש את החלשים ,  והיא פסולה מבחינה מעשית  מפני שאת הנזקים והפגיעות בגוף ובנפש שיביא איתו קזינו בישראל כולנו נצטרך לממן ",  אמר בנט .  
הוא הוסיף כי  " כשר האחראי על החינוך בישראל ,  שנלחם מדי יום נגד תופעות קשות של פגיעה בילדים ,  בבני נוער ובנשים ,  אפעל נגד הקמת קזינו .  אנו ננחיל לילדינו חינוך לערכים ולא להימורים .  ישראל אינה וגאס  ולא תהיה כזאת ". 
לוין השיב אש לבנט וטען כי  " מפלגת הבית היהודי תביא במו ידיה לקריסתה המוחלטת של אילת ".  לדבריו , " גלגול העיניים הצדקני של חברי הבית היהודי ,  שמתעלמים מההיקף העצום של ההימורים הבלתי-חוקיים הקיים היום בישראל ,  ובד בבד לא מציעים שום פתרון חלופי לעיר אילת  אינו רציני .  אני מצפה משרי הממשלה להתעסק בענייני משרדם ולא להתערב בנושא שלא נלמד על ידם ,  שאינם מכירים את הנתונים הקשורים בו ושלא מבינים בו דבר ".  
גם בש"ס התרעמו על היוזמה של נתניהו ואמרו : " לא יקום ולא יהיה ".  לטענת המפלגה , " בתי קזינו בישראל ישרתו אך ורק את הטייקונים ,  את בעלי ההון ויגרמו נזק כבד לשכבות החלשות .  מחקרים שנערכו בעולם קבעו כי מי שנפגעו מבתי קזינו ,  איבדו את רכושם וגרמו להרס משפחותיהם הם אנשים מהמעמד הנמוך .  תנועת ש"ס מייצגת את העניים בישראל ואת השכבות החלשות ,  פועלת למענם ולכן תתנגד בכל תוקף להקמת בתי קזינו בישראל .  בתי קזינו יגרמו אך ורק להרס משפחות ולפגיעה חמורה באלה שאין להם ". 
יהדות התורה הביעה אף היא את עמדתה הנחרצת בנושא .  יו"ר ועדת הכספים ,  חבר הכנסת משה גפני ,  הודיע :  נתנגד בכל תוקף אנחנו נגד הימורים באופן קבוע .  הדבר יוצר פשע ותופעות שליליות ,  התנגדנו לכך תמיד ומתנגדים בכל תוקף שוב ". 
היוזמה כוללת אפשרות להקמת עסקי ההימורים בעיר הדרומית ,  תוך הכנסת כמה סייגים והגבלות על הימורים של אזרחים ישראלים בבתי הקזינו כדי למנוע מצב שבו הם מפסידים את כל הונם .  לפי תכנית משרד התיירות ,  הקזינו ייבנה כחלק ממתחם תיירותי רחב בעיר אילת על שטח שדה התעופה העירוני המתפנה .  

למרות ההתנגדות בקואליציה :  נתניהו נחוש לקדם בתי קזינו באילת
ראש הממשלה נועד עם שר התיירות יריב לוין ושר התחבורה ישראל כץ והחליט על הקמת ועדת היגוי בנושא .  זאת ,  על אף ההתנגדות הגורפת מצד הבית היהודי והסיעות החרדיות .  בקואליציה אף שוקלים לאפשר חופש הצבעה

