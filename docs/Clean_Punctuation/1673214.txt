נתניהו : " נהיה אחת מ-15 הכלכלות המפותחות "
 ראש הממשלה נתניהו לא הסתיר את גאוותו מהחלטת ארגון המדינות המתועשות לקבל את ישראל כחברה ה-32 : " זהו רגע של ברכה ונחת עבורנו אבל גם רגע של הצבת אתגרים גדולים "
  ( צילום :  גדעון צנטנר ,  עריכה :  יאיר דניאל )  
" זהו יום גדול לישראל ולכלכלת ישראל "  - במילים מחייבות אלה הגדיר את ראש הממשלה בנימין נתניהו את החלטת ארגון ה-OECD עת התייחס לראשונה לנושא ,  לא מסתיר את גאוותו מתוצאות ההצבעה .
 במסיבת עיתונאים מיוחדת וחגיגית שכינס במשרדו ,  ביקש נתניהו להודות לשר האוצר יובל שטייניץ ,  לנגיד בנק ישראל סטנלי פישר ,  לשר התמ"ת בנימין בן אליעזר ,  ליועציו לענייני כלכלה ,  לאהוד אולמרט ,  לרוני בראון ולנגידי בנק ישראל מאז שנות ה-90 וכן לרבים אחרים שעסקו בזה . " זה רגע של ברכה ונחת אבל גם רגע של הצבת אתגרים גדולים .  כוונתנו להגיע ולהיות ב-15 המדינות המפותחות והמובילות בעולם .  זה אפשרי ,  כפי שהשגנו את היעד הזה שהיה נראה בהתחלה כמעט בלתי אפשרי ",  דברי ראש הממשלה .
 לדבריו ,  להצטרפות לאירגון יש חשיבות אסטרטגית למיצובה של ישראל ככלכלה מפותחת ולמשיכת משקיעי חוץ לחברות בישראל .  נתניהו מנה שלושה יתרונות עיקריים להצטרפות לארגון ,  ובראשם עצם קבלת התואר אשר מהווה לדבריו  " תעודת הכשר "  ליציבותה של הכלכלה הישראלית .  יתרון נוסף אותו מנה ראש הממשלה הוא בסטנדרטים שקובע האירגון בתחומים שונים : " לאירגון יש סטנדרטים .  לא לא כולם עומדים בכל הסטנדרטים אבל משתדלים לעמוד במירב הסטנדרטים בארגון ולהקפיד על המדינות המיושמת הדרושה בתחומים מסויימים - בשנה האחרונה ה-OECD עבר פה תחום תחום ונתן הערות שברובן המכריע הן חשובות מאוד והדבר הזה מייצר גם את ההסכמה הלאומית לפעילויות שונות ולרפורמות שונות ". 
לבסוף ,  טען נתניהו כי הצעד פותח בפני ישראל אפיקי השקעה שהיו סגורים בפני השוק המקומי קודם לכן : " יש הוראה שמנהלי השקעות חייבים להשקיע אחוז מסויים ,  נכבד ,  בכלכלות מפותחות  לא היינו על המפה ולכן עד כה נחסם בפנינו מקור השקעה עצום שהיום יכולים להיפתח בפנינו ". 
כשהוא קובע את היעד הבא כשילוב ישראל כאחת מ-15 הכלכלות הגדולות בעולם מבחינת הכנסה לנפש בתוך כעשור ,  פירט נתניהו את הצעדים בהם תנקוט ממשלתו בכדי להגיע ליעד המבוקש .  בראש תכניתו ניתן למנות את הצורך בשליטה בהוצאות הממשלה ,  את צמצום הסקטור הציבורי בהתאם לאנלוגיית  " האיש השמן והאיש הרזה "  הידועה שלו נתניהו ,  את המשך הצעדים למעבר ממתן קיצבאות לעבודה וכן הפחתת שיעורי המס בישראל .  נתניהו טען גם כי הכלכלה הישראלית סובלת מריכוזיות יתר ועל כן טען כי המדינה לצמצום האחזקות הרחבות של הטייקונים במשק הישראלי .
 ראש הממשלה התייחס לאישור הצטרפותה של ישראל גם במישור המדיני וציין כי יש להחלטה זו השפעה רבה על דימוי המדינה בעולם : " לצד הקנאה ודברי הביקורת המתמשכים על מעמדה של ישראל העולם ,  אני מזכיר ש-31 מדינות הרימו ידן בעד ",  דברי נתניהו .
 ראש הממשלה התייחס בדבריו ,  לשאלות כתבים ,  גם למשבר באירופה וטען כי עליהן לבחור באותו נתיב הפעילות שבו בחרה ישראל : " מדינות אירופה חייבות לנקוט בצעדים לא פשוטים .  אני מכיר בקושי שלהם ,  אני מבין עד כמה זה קשה מבחינה פוליטית  אבל סיוע חיצוני ללא פעולה פנימית ,  ספק אם הוא יבוא ,  ופעולה פנימית תבוא כשיהיה ברור שאין לה תחליף ". 
נתניהו העריך כי כלכלת ישראל תושפע מהמשבר לאור העובדה כי שליש מהייצוא הישראלי הוא למדינות היבשת ,  אך לטענתו  " הכלכלה הישראלית היא מאוד מהירה ,  היזמים הישראלים והחברות מאוד מהירים בתגובותיהם והם מכוונים לשווקים אחרים - על כן יידעו להתמודד היטב עם המשבר והשפעותיו ".  נתניהו הביע תקווה כי המשבר באירופה לא ייצור תגובה רחבה יותר בשווקים העולמיים ,  תגובה שעשוייה להיות בעלת השפעה משמעוית על ישראל ". 
עדכון ראשון :  15:19

נתניהו : " נהיה אחת מ-15 הכלכלות המפותחות "
 ראש הממשלה נתניהו לא הסתיר את גאוותו מהחלטת ארגון המדינות המתועשות לקבל את ישראל כחברה ה-32 : " זהו רגע של ברכה ונחת עבורנו אבל גם רגע של הצבת אתגרים גדולים "
 
