נתניהו : " מלחמה עם אירן - לא בלתי נמנעת "
 בראיון שנתן לרשת Fox News חזר נתניהו על עמדתו כי הדיפלומטיה לא צלחה עד כה ,  אולם ציין כי אירן עשויה לסגת מתוכניתה הגרעינית אם תבין כי יש כלפיה איום צבאי ממוקד
ראש ממשלת ישראל ,  בנימין נתניהו ,  התראיין במהלך ביקורו בארצות הברית לרשת Fox News ואמר כי הוא  " לא חושב שמלחמה עם אירן היא בלתי נמנעת ".  בראיון ,  ששודר אמש  ( רביעי )  ,  הזכיר נתניהו כי ב-2003 נסוגה אירן והקפיאה את תכניות הגרעין ,  לדבריו כיוון שחשבה  " שיש מולה איום צבאי ממוקד ".  עם זאת ,  אמר נתניהו כי הסנקציות שמנסות מדינות העולם להפעיל על אירן הוכחו כלא יעילות וכי הזמן הולך ואוזל .
 כשהמראיינת שאלה את ראש הממשלה האם יש לו ספק כי אירן מפתחת נשק גרעיני ,  הוא השיב כי אין לו כלל ספק : " מה את חושבת שהם עושים במתקני הגרעין כל הזמן ?  מפתחים גרעין למטרות רפואיות ?  "  הוא הוסיף כי הוא סבור ש"אף אחד לא באמת מאמין שהם מתכוונים להשתמש בזה למשהו אחר ". 
על פי פרסום  " מעריב "  הבוקר ,  מקורות דיפלומטיים וגורמי מודיעין מספרים כי ארצות הברית הציעה לראש הממשלה  " עסקת חבילה "  במהלך ביקורו בוושינגטון ,  לפיה היא תספק לישראל את האמצעים הדרושים לתקיפה במתקנים הגרעיניים באירן ,  כגון פצצות חודרות בונקרים חדישות ומטוסי תדלוק המסוגלים לתדלק מטוסי קרב באוויר ,  אם זו תתחייב שלא לתקוף השנה ,  אלא רק בשנה הבאה ,  אחרי הבחירות לנשיאות ארצות הברית .
 אמש אמרו גורמים דיפלומטים בסוכנות הבינלאומית לאנרגיה אטומית לסוכנות הידיעות AP כי על פי תצלומי לווין ,  אירן פועלת להסוות שרידי פעילות רדיואקטיבית באתר הגרעין בפרצ'ין ,  אליו אמרה כי תתיר לפקחי סבא"א להיכנס .  על פי הגורמים ,  צוותים אירניים ,  שהשתמשו בכלים מכניים כבדים ובטרקטורים ,  ניסו למחוק שיירים של מנגנון הפעלה ניוטרוני ,  המשמש כדי להביא לביקוע גרעיני .  דיפלומט שלישי אמר כי אין ביכולתו לאשר את הפרטים ,  אך ציין כי שימוש או ניסיון שימוש במנגנון שכזה באתר בפרצ'ין יכול להעיד אך ורק על רצון לייצר פצצה גרעינית  ולא שום דבר אחר .  
כשנשאל נתניהו במהלך הראיון לגבי אפשרות של תקיפה והתערבות בנעשה בסוריה הוא השיב כי  " קודם כל יש טבח בסוריה ,  עם זאת אמר נתניהו כי הוא לא חושב  " שזה הגיוני עבורי שאני בתור ראש ממשלת ישראל אגיד לך מה אנחנו צריכים לעשות בסוריה .  כי אני לא בטוח שאם אני אגיד את זה זה יעזור לאנשים שם שצריך לעזור להם ".  נתניהו התייחס גם לקשר שבין אירן לסוריה והזכיר כי חיזבאללה  " מסייע לטבח במדינה "  אבל ציין כי אם המשטר הסורי ישתנה וייפול זה לאו דווקא יעזור .
 לפי סקר עיתון הארץ שפורסם היום ,  רוב של 58% בציבור סבור כי אם ארצות הברית לא תתקוף את מתקני הגרעין באירן ,  אסור לישראל לעשות זאת לבדה .  מצד שני ,  רוב בציבור של 50 % " סומך "  על נתניהו ועל שר הביטחון ,  אהוד ברק בטיפול באירן .
 עוד באותו נושאמזכ"ל סבא"א תוקף :  אירן לא עומדת בכל הבטחותיהנתניהו שב לישראל : " אנו יכולים להגן על עצמנו"המעצמות :  נחדש את המגעים עם אירן על הגרעין 
 

נתניהו : " מלחמה עם אירן - לא בלתי נמנעת "
 בראיון שנתן לרשת Fox News חזר נתניהו על עמדתו כי הדיפלומטיה לא צלחה עד כה ,  אולם ציין כי אירן עשויה לסגת מתוכניתה הגרעינית אם תבין כי יש כלפיה איום צבאי ממוקד

