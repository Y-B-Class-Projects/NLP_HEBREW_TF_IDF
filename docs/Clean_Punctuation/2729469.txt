אבו מאזן בדרך לארה"ב : " אובמה יאזן המסמך לטובתו "
 פגישתם של שני המנהיגים תכריע אם המשא ומתן עם ישראל יוארך .  גורם מדיני בכיר : " האמריקנים חייבים לאזן כדי לקבל את תמיכת הפלסטינים ,  אבל מפחדים לאבד ההסכמה עם נתניהו "
 ב-27 בנובמבר 2007 הגיע יו"ר הרשות הפלסטינית ,  מחמוד עבאס  ( אבו מאזן )  לפגישה בבית הלבן עם נשיא ארצות הברית דאז ,  ג'ורג' בוש .  הרבה השתנה מאז אותה פגישה ,  אבל כאשר אבו מאזן יגיע לוושינגטון מחר  ( שני )  לפגישה עם הנשיא ברק אובמה ,  הוא צפוי לבקש ממנו בקשה זהה לחלוטין לזו שהציג לבוש בשנת 2007 - לא לכפות על הפלסטינים להכיר בישראל כמדינה יהודית .
 עוד על תהליך השלום בין ישראל לפלסטינים:קרי לנתניהו :  טעות להתעקש על הכרה במדינה יהודית35% ממצביעי הימין :  לא נקבל הסדר גם במשאל עםתכנית נתניהו :  התנחלויות בפלסטין - בריבונות ישראל
יועצו של בוש לענייני המזרח התיכון ,  אליוט אברמס ,  סיפר לימים על הפגישה ההיא ,  שנערכה ערב ועידת אנאפוליס : " לעבאס הייתה רק בקשה מהותית אחת ,  שהנשיא לא ידבר על ישראל כמדינה יהודית .  המטרה היא להגיע למדינה פלסטינית ,  אמר ,  לא להגדיר את אופיה של המדינה השכנה .  הם יכולים להגדיר את עצמם איך שבא להם .  הנשיא הניד בראשו לשלילה .  'אני לא יכול להתחייב לזה' ,  השיב בוש ,  כי כבר אמרתי שישראל מדינה יהודית ואני אמשיך להגיד זאת ".  
דיאלוג דומה עשוי להתקיים מחר בבית הלבן בין אבו מאזן לאובמה .  בסוף השבוע אמנם הבהיר שר החוץ האמריקני ,  ג'ון קרי ,  שהעלאת הדרישה להכרה במדינה יהודית פעם אחר פעם על ידי ראש הממשלה בנימין נתניהו הינה שגיאה שפוגעת ביכולתו של אבו מאזן להתפשר בנושא ,  אבל בשורה התחתונה ,  עמדת ארצות הברית נותרה ללא שינוי - במסמך של קרי ייכתבו במפורש המילים  " מדינה יהודית ".  השאלה המרכזית בפגישה בין אובמה לאבו מאזן תהיה כיצד לפצות על כך את הפלסטינים .  הכעס העיקרי של הפלסטינים נוגע לסוגיית ירושלים ,  שם האמריקנים אימצו עד כה ניסוחים עמומים ,  מבלי להתחייב מפורשות לכך שבירת המדינה הפלסטינית תהיה במזרח העיר .
 בישראל מבינים שתהיה תזוזה מסוימת של האמריקנים לכיוונו של אבו מאזן כדי למנוע את כישלון השיחות .  גורם מדיני בכיר אמר לוואלה !  חדשות כי  " האמריקנים השקיעו בחודשים האחרונים יותר מאמץ בצד שלנו מאשר אצל הפלסטינים ".  לדבריו , " הם הגיעו לשורת הסכמות עם נתניהו ,  אבל לא לקחו בחשבון שלאבו מאזן תהיה בעיה קשה עם חלק מההסכמות הללו .  עכשיו הם בבעיה - הם חייבים לאזן את המסמך כדי לקבל את תמיכת אבו מאזן ,  אבל מפחדים לאבד את מה שהוסכם עם נתניהו ".  
גורם ישראלי שמעורה בפרטי השיחות אמר לוואלה !  חדשות כי  " בסביבת נתניהו היו מרוצים מההתנהלות האמריקנית עד לפני כמה שבועות ,  אבל לא בטוח שיהיו מרוצים מהתוצאה הסופית .  האמריקנים מבינים שהניסוחים שהוצגו לצדדים עד כה הם לא משהו שהפלסטינים יכולים לחיות אתו ".  אבו מאזן נתן הד לדברים הללו בשבוע שעבר כאשר אמר : " אני בן 79 ,  ואין לי כוונה למות כבוגד ". 
למרות הקשיים הרבים ,  במשרד החוץ בוושינגטון עדיין מקווים להציג לשני הצדדים את  " מסמך המסגרת "  בשבוע האחרון של החודש ,  לפני הסבב הרביעי של שחרור האסירים .  הצורך  " לאזן "  את המסמך עלה גם בפגישתם של אובמה ונתניהו לפני כשבועיים ,  במהלכה הפציר הנשיא האמריקני בראש הממשלה להגמיש את עמדותיו ,  צעד אחד מעבר להסכמות שהושגו עד כה מול האמריקנים .  תשובתו של נתניהו לדברים נאמרה בכמה הופעות פומביות שלו מאז הפגישה ,  שבמהלכן הדגיש כי  " העולם צריך להפעיל לחץ על הפלסטינים ,  לא על ישראל ".  
העולם אכן מפעיל לחץ על הפלסטינים .  ארצות הברית וחלק ממדינות אירופה הבהירו לאבו מאזן בשבועות האחרונים שאם יכשיל את המשא ומתן ויבחר לפנות למוסדות בינלאומיים נגד ישראל ,  הוא לא יקבל תמיכה .  אולם כדי שהלחץ הזה יהיה יעיל ומתואם עם רוב מדינות אירופה  חלק מהמדינות יתמכו באבו מאזן כמעט בכל תסריט  האמריקנים חייבים להציג מסמך שייתפש כהוגן ומאוזן .  כדי לשכנע את אבו מאזן שגישתם מאוזנת ,  ייתכן שלא תהיה ברירה משינויים בנוסח המסמך בנושאים כמו ירושלים והפליטים .  
גם הקפאת בנייה מחוץ לגושים עומדת על הפרק כתמריץ נוסף עבור הפלסטינים להמשיך בשיחות .  גורם מדיני בכיר אמר לוואלה !  חדשות לפני כשבוע כי  " לא תהיה החלטה על הקפאת בנייה "  - כלומר ,  בניגוד להקפאת הבנייה בשנת 2010 ,  לא תהיה החלטת ממשלה בנושא וגם לא צו של מפקד פיקוד המרכז .  אז מה כן ?  כדי להקפיא את התכנון והמכרזים מחוץ לגושים הגדולים ולירושלים ,  אין צורך בהחלטה של אף גורם ,  מלבד הנחיה של ראש הממשלה שתועבר לשרי הביטחון והשיכון .  השניים אולי לא יאהבו זאת ,  אבל לא יהיו להם הרבה ברירות .  
עניין נוסף שהאמריקנים לוקחים בחשבון הוא שכרגע מסתמן שישראל לא תשחרר אסירים ערבים-ישראלים בסבב הרביעי בסוף החודש .  לאחר ששר הביטחון יעלון הצהיר בראיון לחדשות 2 שיתנגד לצעד כזה ,  אפשר לומר בוודאות שלא יהיה למהלך הזה רוב בממשלה .  בין ישראל לארצות הברית קיימת מחלוקת בסוגיה זו :  האמריקנים משוכנעים שנתניהו הסכים לכך ,  ישראל טוענת שהם הבינו לא נכון .  אבל מבחינת הפלסטינים זה לא משנה :  הם קיבלו בתחילת השיחות התחייבות שישראל תשחרר את כל 104 האסירים הביטחוניים שנמצאים בכלא מלפני הסכם אוסלו ,  כולל 24 ערביי ישראל .  
אם הממשלה תחליט שלא להוציא לפועל את הסבב הרביעי של שחרור האסירים ,  או לחלופין תשחרר אסירים  " זוטרים "  ולא את האסירים הערבים-ישראלים שאבו מאזן דרש ,  הצורך לפצות את אבו מאזן בדרכים אחרות רק יגדל .  זאת ,  אם אבו מאזן בכלל מעוניין להמשיך בשיחות .  אם הוא מעוניין להכשיל אותן ,  ורק מחפש דרך להאשים את ישראל ,  נסיגה ישראלית מן ההתחייבות לשחרור כל 104 האסירים עשויה להתגלות כסולם שיאפשר לו לרדת מהעץ .
 לפניות לכתב אמיר תיבון :  amir.tibon@walla.co.il 

אבו מאזן בדרך לארה"ב : " אובמה יאזן המסמך לטובתו "
 פגישתם של שני המנהיגים תכריע אם המשא ומתן עם ישראל יוארך .  גורם מדיני בכיר : " האמריקנים חייבים לאזן כדי לקבל את תמיכת הפלסטינים ,  אבל מפחדים לאבד ההסכמה עם נתניהו "
 
