כמה תעלה ל-103 ההתבטאות של קופמן נגד ביבי ? 
הרשות השנייה פתחה בהליך הפרה לאחר שרון קופמן כינה בשידור את ראש הממשלה  " חלאה ".   " רדיו ללא הפסקה "  צפוי לספוג קנס של עד 60,000 שקלים - כך נודע לוואלה ברנז'ה
הרשות השנייה פתחה בהליך הפרה נגד רדיו 103 והיא צפויה להטיל קנס של עשרות אלפי שקלים ,  זאת בעקבות התבטאותו של שדרן הרדיו רון קופמן ,  שכינה את ראש הממשלה  " חלאה ". 
לוואלה ברנז'ה נודע כי לנציב פניות הציבור ,  דוד רגב ,  הגיעו תלונות לאחר שידור תוכנית הספורט ,  ב-15 באפריל ,  שעסקה בהתבטאות של המאמן גיא לוי ,  לפיה לא ניתן לצרף ערבי לבית"ר ירושלים .  במהלך התוכנית שוחחו קופמן ומאיר איינשטיין עם ח"כ זוהיר בהלול ,  ובשלב מסוים התפרץ קופמן ואמר לבהלול : " ראש הממשלה שלך הוא חלאה ". 
אל הרשות השנייה הגיעו תלונות מאזינים ורגב מיהר לפתוח בבדיקה .  בתחנה מסרו כי מדובר באמירה פרטית של קופמן וכי מדובר בהבעת עמדה אישית .  בכל זאת ,  הודיע רגב על פתיחת הליך הפרה לכאורה נגד הרדיו .
" אין חולק על כך שמר קופמן רשאי להביע את דעתו ועמדתו במסגרת חופש הביטוי היצירה המוקנים לו .  ביקורת על שלטון במשטר דמוקרטי ועל ראש הממשלה שהוא אחד העומדים בראשו ,  היא אבן יסוד במשטר זה .  ואולם הדרך בה הביע את עמדתו הייתה מבזה ,  משפילה ולא ראויה בעיקר כשהיא נעשתה במהלך שידור תכנית רדיו לה האזינו רבים ",  כתב רגב בתשובה למתלוננים ,  עם העתקים ליו"ר הרשות השנייה אוה מדז'יבוז' ,  המנכ"ל ניר שוויקי וחברי מועצת הרשות .
 רגב הוסיף במכתבו כי  " הפירוש המילונאי של המילה 'חלאה' הוא זוהמה ,  לכלוך ,  טינופת ,  פסולת ,  אשפה ורפש .  אין מקום לשימוש במילה משפילה ,  מבזה ופוגענית זו כלפיי אדם בכלל וכלפי ראש הממשלה המשרת את הציבור בפרט .  אני סבור כי בנוסף לטיפולה של הרשות השנייה בתלונה ,  על מר קופמן להביע את התנצלותו בשידור על דבריו אלה ". 
מנהלי תחנת הרדיו הוזמנו לשימוע ,  כאשר בסופו הם צפויים לשאת בקנס שעשוי להגיע לעד 60,000 שקלים .  
מרדיו 103 נמסר בתגובה כי טרם התקבלה הפנייה מהרשות השנייה .  

כמה תעלה ל-103 ההתבטאות של קופמן נגד ביבי ? 
הרשות השנייה פתחה בהליך הפרה לאחר שרון קופמן כינה בשידור את ראש הממשלה  " חלאה ".   " רדיו ללא הפסקה "  צפוי לספוג קנס של עד 60,000 שקלים - כך נודע לוואלה ברנז'ה

