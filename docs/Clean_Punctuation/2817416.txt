נתניהו : " משבר הדיור בגלל אולמרט ",  העבודה : " בכיינות "
 ראש הממשלה הטיל את האחריות על המשבר ב"החלטה שערורייתית "  של קודמו  ,  והוסיף : " הליכוד לא היה אז בשלטון - קדימה הייתה ".  התגובה לא איחרה לבוא : " בקרוב יאשים את גולדה במצב הביטחוני ואת בגין ביוקר המחיה "
" משבר הדיור הוא בגלל שממשלת אולמרט קיבלה החלטה שערורייתית ",  טען אמש  ( שלישי )  ראש הממשלה בנימין נתניהו בריאיון לחדשות 2 . " הם קיבלו החלטה להפסיק את הבנייה במרכז ,  וזה הזניק את מחירי הדירות .  הליכוד לא היה אז בשלטון - קדימה הייתה ",  טען נתניהו .
 לקראת סיום כהונתו השלישית בראשות הממשלה ,  קיבל על עצמו נתניהו אחריות מסוימת בנושא : " לכולנו יש חלק חשוב בזה .  החלק שלי זה אולי שלא הצלחתי לשכנע את הבוחרים בבחירות האחרונות לתת לי יותר מנדטים ,  כדי שלא נצטרך למנות לקבינט הדיור מישהו שלא מתאים לזה ".  לדבריו , " הטיפול שהתחלנו בו נעצר ,  כי הליכוד הפסיקה להיות הממשלה הגדולה ".   
" אני חושב שמינוי שר האוצר נכפה עלינו ",  הבהיר נתניהו . " הציבור בחר את יאיר לפיד ,  הוא התעקש להיות בקבינט הדיור ,  ועצר את הוצאת בסיסי צה"ל מהמרכז .  הוא תקע את הבנייה והעלה את המחירים ".  עם זאת ,  הוסיף נתניהו כי אינו  " לא פוסל "  את שר האוצר היוצא כחבר בממשלתו הבאה ,  אם תוקם ,  אך הבהיר : " ליכוד חזק יותר יוכל להשאיר את הכלכלה בידיו ".   
" צריך לשנות את שיטת הממשל ,  הפוליטיקה הישראלית מתפרקת לחתיכות .  אתה לא יכול להביא רפורמות ולהוריד את יוקר המחייה כששר מתחלף כל שנה וחצי ",  אמר ראש הממשלה , " בממשלתי הבאה אוביל חוק כזה שיביא משילות ".  כמו כן ,  נתניהו הכריז כי  " ישקול "  עריכת עימות בין המתמודדים לראשות הממשלה ,  בדומה לנהוג במדינות רבות אחרות .  

יו"ר מפלגת יש עתיד יאיר לפיד התייחס אמש במהלך צ'אט שקיים עם הגולשים בעמוד הפייסבוק שלו לדבריו של נתניהו . " ראש הממשלה אמר הערב דברים שבינם לבין המציאות אין שום קשר ",  טען . " הוא אומר שמשבר הדיור נוצר בגלל אולמרט ואחר כך בגללנו .  היו שש שנים באמצע בין אולמרט לביני ,  שש שנים שבהן הוא היה ראש ממשלה .  בתקופה הזאת מחירי הדיור עלו ב-80% .  בתקופה הזאת יוקר המחיה קבר אחריו דור שלם .  בתקופה הזאת הייתה המחאה .  כל הדברים האלה נעלמו לו לגמרי מהזיכרון ". 
בהודעה רשמית ממפלגתו של לפיד בחרו בטון חריף יותר ,  ומסרו : " נתניהו בפאניקה ,  כי הוא ראש ממשלה חלש וכושל שבשש שנות כהונתו הוביל לעלייה דרמטית ביוקר המחייה .  נתניהו מרגיש מחויב ומשרת את חברי מרכז הליכוד לפני הכול ".  לפי הודעת המפלגה , " נתניהו משאיר אחריו מדינה שאין בה ביטחון ,  ובמשבר יחסים בינלאומי עמוק ". 
גם במטה מפלגת העבודה התייחסו לדבריו של ראש הממשלה . " אחרי 12 שנים כראש ממשלה ושר אוצר ,  מה שנותר לנתניהו הוא להאשים את אולמרט בכישלון שלו בדיור ",  נמסר . " בקרוב הוא יאשים את גולדה מאיר במצב הביטחוני ואת מנחם בגין ביוקר המחיה .  מנהיגות לא בונים בבכיינות ולא בבריחה אובססיבית מקבלת החלטות .  הציבור לא ייתן לנתניהו הזדמנות נוספת ".  

נתניהו : " משבר הדיור בגלל אולמרט ",  העבודה : " בכיינות "
 ראש הממשלה הטיל את האחריות על המשבר ב"החלטה שערורייתית "  של קודמו  ,  והוסיף : " הליכוד לא היה אז בשלטון - קדימה הייתה ".  התגובה לא איחרה לבוא : " בקרוב יאשים את גולדה במצב הביטחוני ואת בגין ביוקר המחיה "
 
