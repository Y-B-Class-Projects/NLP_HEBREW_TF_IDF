סרנה סירב למשוך את הערעור נגד רה"מ : " לפרסם שזוג רב זו דיבה ?  "
 פרקליטו של העיתונאי יגאל סרנה טען בבית המשפט המחוזי כי בני הזוג נתניהו לא הצליחו להוכיח שהוא גרם לפגיעה בהם .  לדבריו ,  התנהגותה של רעיית ראש הממשלה מאופיינת ב"דפוס של טרלול ".  עורך דינם של בני הזוג דחה את הטענה כי מדובר בתביעה השתקה
 ( דיווח למהדורה המרכזית של וואלה !  NEWS על הפסדו של סרנה בתביעה ,  יוני 2017 )  
בית המשפט המחוזי בתל אביב דן אמש  ( שני )  בערעורו של העיתונאי יגאל סרנה על הפסדו בתביעת הדיבה שהגישו נגדו ראש הממשלה בנימין נתניהו ורעייתו שרה .  סרנה ערער לאחר שבני הזוג נתניהו זכו בתביעת דיבה שהגישו נגדו בשל פוסט שפרסם נגדם בפייסבוק לפני כשנה .  
במהלך הדיון כינה אחד מפרקליטיו של סרנה עו"ד ליאור אפשטיין את דפוס התנהגותה של רעיית ראש הממשלה ,  כפי שעלתה מהפוסט שפרסם סרנה ,  במילים  " דפוס הטרלול ".  השופטת אביגיל כהן הודיעה בתום הדיון כי פסק הדין יינתן בהמשך .
 עוד בוואלה !  NEWS:מאתר ומספק מודיעין לתקיפה :  המזל"ט שמסייע בשטח האויב מהומה בנאום פנס בכנסת :  חברי הרשימה המשותפת הניפו שלטים - והוצאו מהדקירות בתאילנד - לגל חיסולים בשרון :  תרחיש האימים של המשטרה 
לצדו של עו"ד אפשטיין ייצג את סרנה גם עו"ד אביגדור פלדמן ,  שטען כי בית המשפט נימק את הפגיעה בבני הזוג נתניהו בכך שסרנה צייר את ראש הממשלה כאדם חלש הנשלט על ידי אשתו .  נימוק שלדבריו אינו מצוי כלל בכתב ההגנה שהגישו השניים .  פלדמן הגיב לטענות בני הזוג נתניהו שסרנה האשים אותם בפגיעה בסדרי האבטחה והביטחון של ישראל ,  וטען כי זו אמירה מגוחכת .  
לדברי פלדמן , " ראש הממשלה כנראה לא אומר את הדברים מפורשות כי הוא לא רוצה לפתוח דלת לדברים שהוא לא רוצה לשמוע אותם .  האם לפרסם שזוג רב זו דיבה ?  זוגות רבים .  העמדה שלי אינה שוביניסטית .  אני לא חושב שאישה ששולטת בבעל או להפך זו דיבה ".  
לטענת פרקליטיו של סרנה ,  בני הזוג נתניהו צירפו לתביעתם שורת פרסומים נוספים של סרנה שאליהם לא יכלו להתייחס .  לדבריהם ,  צעד זה נעשה משום שבני הזוג נתניהו לא הצליחו להוכיח את הפגיעה מתוך הפוסט המקורי וביקשו להראות את שנאתו של סרנה לבני הזוג נתניהו באמצעות הפרסומים האחרים .  לדברי עו"ד אפשטיין , " אנחנו זכאים למלוא ההגנה ,  בעיקר כשאנחנו מתמודדים מול ראש הממשלה .  נאצלנו לנהל משפט כשידינו קשורות ". 
אפשטיין הוסיף וטען כי צריך לבדוק מה היחס בין זכותה של הגברת נתניהו לשמה הטוב אל מול זכותו של סרנה לחופש הביטוי . " הרי ברור שאם היה מיוחס לזוג נתניהו משהו כמו סחר בסמים ,  אי אפשר היה לעמוד פה ולדרוש הגנה .  לדרוש שהרעיון יהיה מוגן .  אבל פה יש דפוס שאינו במחלוקת ".  למרות טענתם של פרקליטי סרנה בדבר תביעת השתקה ,  טענה השופטת אביגיל כהן כי סכום התביעה אינו מוביל למסקנה הזו .  השופטת אף המליצה לעורכי הדין אפשטיין ופלדמן למשוך את הערעור ,  אך הם סירבו לכך .  
עו"ד יוסי כהן ,  שמייצג את בני הזוג נתניהו ,  טען כי הערעור הינו ערעור סרק והצגה לתקשורת . " המערער כנראה לא משלם לעורכי דינו ,  שהם עורכי דין יקרים ומליגה מאוד גבוהה ,  והוא כנראה לא משלם הוצאות או פיצויים שיוטלו עליו ",  אמר .  
כהן אף דחה את הטענה כי מדובר בתביעת השתקה והאשים את סרנה בכך שאיים על בני הזוג נתניהו שאם יתבעו אותו ,  יועלו שאלות לגבי ההיסטוריה הפרטית של בני הזוג .  לדבריו ,  בכתב ההגנה היה ניסיון  " לעשות מה שקוראים לו בחוק העונשין סחיטה באיומים ".  
כהן אף ביקש מהשופטת להטיל הוצאות משפט משמעותיות על סרנה והוסיף כי  " מה שעשו פה זה לומר 'אדוני ראש הממשלה וגברתי רעיית ראש הממשלה ,  אם תעלו על דוכן העדים ,  אנחנו נבקש את כל הסכמי הממון מיום הנישואין שלך ". 
 ( עדכון ראשון :  20:51 ,  22.01 )  

סרנה סירב למשוך את הערעור נגד רה"מ : " לפרסם שזוג רב זו דיבה ?  "
 פרקליטו של העיתונאי יגאל סרנה טען בבית המשפט המחוזי כי בני הזוג נתניהו לא הצליחו להוכיח שהוא גרם לפגיעה בהם .  לדבריו ,  התנהגותה של רעיית ראש הממשלה מאופיינת ב"דפוס של טרלול ".  עורך דינם של בני הזוג דחה את הטענה כי מדובר בתביעה השתקה

