שישה אירועי טרור ב-48 שעות : " הפיגועים לא יסתיימו בקרוב "
 אלוף במילואים איתן דנגוט ,  לשעבר מתאם פעולות הממשלה בשטחים ,  התייחס לפיגועים ביומיים האחרונים על רקע המציאות הביטחונית . " הטרור הנוכחי מובנה על התפרצות 'רוצח מביא רוצח' ונולד בעקבות מספר הנפגעים מצה"ל בשבועיים האחרונים ",  אמר בריאיון לאולפן וואלה !  NEWS
הירידה בהיקף הפיגועים אינה מבשרת על סיום גל הטרור שנמשך זה שנה ,  כך העריך היום אלוף  ( במיל' )  איתן דנגוט ,  לשעבר מתאם פעולות הממשלה בשטחים ,  בריאיון לאולפן וואלה !  NEWS .  לדבריו , " הטרור לא יסתיים אף פעם ". 
דנגוט התייחס לששת אירועי הטרור  פיגועים וניסיונות לבצע פיגועים  שאירעו ב-48 השעות האחרונות . " הטרור הנוכחי מובנה על התפרצויות של 'רוצח מביא רוצח' .  התנאים שבהם הוא התפרץ בסוף השבוע האחרון הם בעקבות מספר הנפגעים בעימותים מול צה"ל בשבועיים האחרונים  סיום חג הקורבן  ( עיד אל-אדחא )  והאווירה הנוכחית ברשות הפלסטינית ",  הסביר .  לטענתו , " סטטיסטיקה איננה מאפיינת את הטרור הנוכחי :  גם ירידה בהיקף הפיגועים איננה מבשרת על סיום הטרור שאנחנו חווים יותר משנה ".  
במבט לעתיד הקרוב ,  העריך דנגוט כי המתיחות הביטחונית לא תשתנה . " בשבועות הקרובים אנו צפויים לניסיונות לשיבוש שגרת החיים ומרקם החיים של תושבי ישראל  מעבר ובתוך הקו הירוק .  המדינות שנוקטת מערכת הביטחון מוכיחה את עצמה בכל הנוגע להפעלת הכוח בנקודות הנדרשות ,  למודיעין ולסיכול ,  לצד מדיניות אזרחית מבדלת לרוב תושבי יהודה ושומרון ,  שבוחרים להמשיך בשגרת חייהם ". 
לקריאה נוספת:דיווח בסוריה :  חייל מצבא אסד נהרג במתקפה ישראלית באזור קוניטרהאחרי הפיגועים :  צה"ל מתגבר את גזרת חברון בגדוד לוחמים נוסףשני יירוטים ברמת הגולן : " התושבים הם חיילים-אזרחים של המדינה "  
לדברי דנגוט ,  צה"ל עומד איתן באיומי הטרור וראוי להערכה . " פעילות ותגובת חיילי צה"ל ושוטרי מג"ב באירועי סוף השבוע ראויה לציון לשבח והערכה של כל אזרחי מדינת ישראל .  הם מצליחים לסכל ניסיונות רצח בקור רוח ,  בשיקול דעת ובמקצועיות .  זה לא מובן מאליו .  זה מראה על איכות המוכנות ,  הפקת לקחים ועבודת הקודש שהיתה בתחום זה ".  
ראש הממשלה בנימין נתניהו התייחס היום בפתח ישיבת הממשלה לאירועי הטרור שאירעו בסוף השבוע והבוקר . " לקראת חגי תשרי ,  רף הסיכון עולה .  צה"ל והמשטרה מעבים כוחות ונמצאים בערנות מוגברת ",  אמר . " במקביל ,  עינינו נשואות גם לצפון - לא ניתן לפתוח חזית נוספת ברמת הגולן .  לא שם ולא בשום מקום אחר ".  
הבוקר נפצע קצין צה"ל באורח בינוני-קשה בפיגוע דקירה בהתנחלות אפרת בגוש עציון .  מחבל שחדר ליישוב דקר את החייל ,  מפקד פלוגה במילואים בשנות ה-20 לחייו ,  בבטנו .  הפלסטיני נורה בראשו ונפצע באורח אנוש .  השניים פונו לבית החולים הדסה עין כרם בירושלים לקבלת טיפול רפואי .
 האירוע החל בשעה 03:00 לפנות בוקר .  מצלמות האבטחה בהתנחלות זיהו דמות חשודה חודרת לתוך היישוב ,  ובתגובה הוקפצו כוחות ונעשו סריקות באזור .  שלוש שעות לאחר מכן הגיח בכביש ההיקפי של אפרת המחבל ,  בהאא א-דין עודה ,  בן 20 מוואדי רחאל ,  ותקף את המ"פ במילואים .  חייל בחפ"ק הבחין במחבל וירה בו .  
יו"ר הרשות הפלסטינית ,  אבו מאזן ,  התייחס אמש לפיגועי דקירה האחרונים ואמר כי הצעירים עושים זאת בשל תחושת הייאוש ,  ולא בעקבות הסתה . " מדי יום נופלים ילדים פלסטינים כשהידים ",  אמר אבו מאזן בדברים שנשא בפני סטודנטים פלסטינים במהלך ביקור בוונצואלה . " הילדים נושאים סכינים ומקריבים את חייהם בפעולות דקירה .  טועים אלו שאומרים שישנם גורמים המסיתים ודוחפים אותם לעשות כך ,  אלא הם עושים זאת משום שאיבדו את התקווה ". 
אבו מאזן הוסיף כי ידם של הפלסטינים מושטת לשלום ,  אולם זה לא יושג ללא מדינה פלסטינית שבירתה מזרח ירושלים וללא זכות השיבה . " אני פליט ושבתי לרמאללה ,  אולם עדיין לא זכיתי לקבל את זכות השיבה ",  אמר .
  ( עדכון ראשון :  10:30 )  

שישה אירועי טרור ב-48 שעות : " הפיגועים לא יסתיימו בקרוב "
 אלוף במילואים איתן דנגוט ,  לשעבר מתאם פעולות הממשלה בשטחים ,  התייחס לפיגועים ביומיים האחרונים על רקע המציאות הביטחונית . " הטרור הנוכחי מובנה על התפרצות 'רוצח מביא רוצח' ונולד בעקבות מספר הנפגעים מצה"ל בשבועיים האחרונים ",  אמר בריאיון לאולפן וואלה !  NEWS

