נתניהו : " הזמן בשל לחידוש התהליך המדיני "
 רה"מ קרא לרשות הפלסטינית לחזור לשולחן המו"מ . " אני מקווה שבשבועות הקרובים נצליח לקדם את תהליך השלום .  הגיעה העת לחידוש התהליך המדיני ,  נגמר זמן התירוצים והגיע זמן המעשים ".  ארה"ב מכינה מכתבי ערבויות שיהוו בסיס לחידוש שיחות השלום
ראש הממשלה בנימין נתניהו התייחס הבוקר  ( שני )  לסוגיית המשא ומתן עם הרשות הפלסטינית במהלך נאום שנשא בפני שגרירי ישראל במשרד החוץ בירושלים .  נתניהו אמר כי  " אני מקווה שבשבועות הקרובים נצליח לקדם את תהליך השלום ,  כי התירוצים בצד הפלסטיני הולכים ונעלמים .  הזמן בשל לחידוש התהליך המדיני ". 
רה"מ הוסיף כי  " מחר אני מתכוון להיוועץ בנשיא מצרים חוסני מובארק לגבי הדרכים לקידום התהליך .  אם יש רצון טוב של הכוחות המובילים לשלום במזרח התיכון  ישראל ומצרים ,  ואני מקווה שגם הרשות הפלסטינית וכמובן ארה"ב ואירופה  אז אני מקווה שהגיעה העת לחידוש התהליך המדיני .  נגמר זמן התירוצים והגיע זמן המעשים ". 
בתוך כך מפרסמת סוכנות הידיעות הצרפתית כי ארצות הברית מגבשת שני מכתבי ערבויות לישראל ולפלסטינים שיהוו בסיס לחידוש שיחות השלום בין הצדדים ,  כך מסרו היום דיפלומטים ערבים ומערביים .  ג'ורג' מיטשל ,  שליחו המיוחד של הנשיא האמריקאי ברק אובמה ,  יגיש את טיוטת המכתבים במהלך ביקורו הבא במזרח התיכון .
 על פי סוכנות הידיעות הצרפתית ,  ארצות הברית מקיימת בימים אלה מגעים עם הפלסטינים ומצרים בנוגע למכתבי הערבות .  ממשל אובמה מקווה ששני המכתבים יאפשרו את חידוש שיחות השלום ,  שהופסקו לפני כשנה ,  כך אמר דיפלומט מערבי .  
גם שר הביטחון אהוד ברק התייחס הבוקר לנושא המשא ומתן ואמר כי  " האלטרנטיבה למשא ומתן היא מבוי סתום שיוביל לאלימות ותגרום לעלייה בכוחו של חמאס ".  במהלך דיון שהתקיים בוועדת החוץ והביטחון של הכנסת ,  הדגיש ברק כי  " אנו נמצאים היום ביתרון ובעמדת כוח ,  שמאפשרת לנו להיכנס להסדר שיוביל למציאות של שתי מדינות שחיות זו לצד זו ".  
בעניין הפלסטיני הוסיף ברק כי  " המשך שליטתנו במיליוני פלסטינים יוביל בהכרח או למציאות של מדינה לא יהודית או למציאות של מדינה לא דמוקרטית שתהיה מדינת אפרטהייד .  שתי האפשרויות האלה הן לא החזון הציוני וזה עומד במוקד החשיבה של הממשלה ". 
ברק התייחס גם לראיון שהתפרסם עם אבו מאזן ,  שבו אמר יו"ר הרשות הפלסטינית כי אם יושג הסכם בכל סוגיות הליבה המרכזיות ,  העם הפסלטיני יראה בכך את קץ הסכסוך ואת סוף התביעות ההדדיות .  לדברי ברק , " אני לא זוכר ששמעתי דבר כזה בעבר .  לא חושב שאנו מסכימים איתו על כל הדברים ,  חשוב שאבו מאזן אמר את זה ,  זה מוציא את הפחד מכניסה למשא ומתן מחלק מהציבור ומחלק מהנוגעים בדבר .  במורכבות הקיימת ברשות הפלסטינית ,  נמצאה הדרך שאבו מאזן יישאר בתפקיד ". 

נתניהו : " הזמן בשל לחידוש התהליך המדיני "
 רה"מ קרא לרשות הפלסטינית לחזור לשולחן המו"מ . " אני מקווה שבשבועות הקרובים נצליח לקדם את תהליך השלום .  הגיעה העת לחידוש התהליך המדיני ,  נגמר זמן התירוצים והגיע זמן המעשים ".  ארה"ב מכינה מכתבי ערבויות שיהוו בסיס לחידוש שיחות השלום

