בסביבת נתניהו עונים לדברי הפרקליטה : " אין פסול ביחסיו עם חבריו "
 מטעם ראש הממשלה מסרו תגובה לדבריה התקיפים של עורכת הדין ,  המובילה את צוות החקירה בתיק 1,000 .  היא טענה כי לא מדובר ב"מתנות פעוטות ".  מקורבי נתניהו : " מדובר בסיגרים שניתנו פעמים רבות על פני 17 שנות חברות "
 בסביבתו של ראש הממשלה בנימין נתניהו מסרו הערב  ( חמישי )  בתגובה לטענות שהשמיעה הפרקליטה המובילה את תיק החקירה נגדו ,  לפיהן  " אין דבר כזה מתנות פעוטות ",  ומסרו כי : " אין שום בסיס לטעון שדבר כלשהו היה פסול ביחסים בין ראש הממשלה לבין חבריו ".  לדברי גורמים מטעמו של נתניהו , " ראשית ,  החברות ההדוקה בין המשפחות היא עובדה חד-משמעית שאין לערער עליה ,  כולל גם בתקופות שראש הממשלה היה אזרח פרטי ".  
" שנית ,  אנו כופרים בסכומים שננקבים ,  ובכל מקרה מדובר בסיגרים שניתנו פעמים רבות על פני 17 שנות חברות .  לכן הטענה כאילו ניתנה מתנה אחת בשווי של מאות אלפי שקלים ,  או שניתנו הרבה מתנות בשווי של אלפי דולרים כל אחת ,  פשוט אינה נכונה .  שלישית ,  במהלך כל השנים הללו לא היו שום אינטרסים ולא ניתנה שום תמורה .  אנו חוזרים ואומרים :  לא היה כלום ,  ולכן גם לא יהיה כלום ". 
עוד בוואלה !  NEWS:תיק 1000 : " המשטרה חושדת שאיש עסקים נוסף העניק טובות הנאה לנתניהו"דיווח :  איש עסקים נוסף העיד על טובות הנאה שהעניק לזוג נתניהוהערכת המשטרה :  נתניהו ומוזס שקלו הקמת ערוץ כדורגל בבעלות המו"ל 
עו"ד בן ארי אמרה הערב כי  " אין דבר כזה מתנות פעוטות ,  כל דבר תלוי בנסיבות אך שאלת החברות עולה בכל התיקים ".  בן ארי ,  פרקליטת מחוז תל אביב מיסוי וכלכלה ,  אמרה את הדברים ביום עיון של לשכת עורכי הדין . " כשמדובר במתנות בשווי מאות אלפי שקלים ,  אני מתקשה לקבל שמדובר אך ורק במתנה בין חברים ",  אמרה בן ארי לעו"ד יעל גרוסמן ,  יו"ר ועדת איסור הלבנת הון בלשכת עורכי הדין . " אני יודעת על עצמי ועל חבריי  אף אחד מאיתנו לא נותן או מקבל מתנות בסכומים כאלה .  האינטרסים במצב כזה חייבים להיבחן ". 
הדיון נערך במסגרת פאנל שעסק בעבירת השוחד וגבולותיה ,  וערכו עו"ד גרוסמן ועו"ד אילן שדי ,  יו"ר משותף של הפורום הארצי למשפט ,  מדע וטכנולוגיה .  בן ארי ענתה לשאלה שעסקה בהרחבת גבולות השוחד והגדרת גבולות יחסי החברות ,  אם מתנות פעוטות מאוד נחשבות כעבירת שוחד חמורה .  בן ארי הייתה התובעת בפרשת הולילנד ובתיק דודי אפל .
" מבחינתי ,  גם 4,700 דולר מספיקים לעבירת שוחד והעמדה לדין ,  כך שיותר מכך זה בטח ובטח .  הסכום לא חייב להיות גדול בשביל מי שנותן ,  אלא בשביל מי שמקבל .  אם אדם בעל אינטרס שמקדם עניין נותן סכום כזה לנציג ציבור ,  זה מה שמשנה ".  

בסביבת נתניהו עונים לדברי הפרקליטה : " אין פסול ביחסיו עם חבריו "
 מטעם ראש הממשלה מסרו תגובה לדבריה התקיפים של עורכת הדין ,  המובילה את צוות החקירה בתיק 1,000 .  היא טענה כי לא מדובר ב"מתנות פעוטות ".  מקורבי נתניהו : " מדובר בסיגרים שניתנו פעמים רבות על פני 17 שנות חברות "
 
