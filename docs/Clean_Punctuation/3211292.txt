אחרי פינוי המאחז עמונה :  המזכיר הצבאי של נתניהו יזומן לבירור
במהלך חריג ,  ראש הממשלה הנחה את הרמטכ"ל לזמן את מזכירו הצבאי לבירור לאחר פינוי המאחז עמונה ,  בניגוד לעמדתו .  זאת לאחר שכוחות הביטחון פינו שני מבנים בלתי חוקיים שהוצבו במקום ונקלעו לעימותים אלימים עם מאות מפגינים
אחרי פינוי המבנים הלא חוקיים במאחז עמונה ,  ראש הממשלה בנימין נתניהו הנחה היום  ( חמישי )  את הרמטכ"ל גדי איזנקוט לזמן לשיחת בירור את מזכירו הצבאי אבי בלוט ,  במהלך חריג .  בפגישה ידונו השניים בתהליך הדיווח בין לשכת הרמטכ"ל לבין ראש הממשלה ולשכתו אחרי שהפינוי התבצע בניגוד לעמדתו של נתניהו .
 לנתניהו שני מזכירים צבאיים - בלוט ,  המוגדר כמזכירו הצבאי של נתניהו ,  וכן תת-אלוף עופר וינטר ,  שהיה מזכירו הצבאי של שר הביטחון לשעבר אביגדור ליברמן ולאחר התפטרותו הפך למזכירו הצבאי של נתניהו .  כחלק מתפקידו של המזכיר הצבאי ,  הוא אמון על העברת המידע ועל התיאום בין המטה הכללי של צה"ל לבין ראש הממשלה .  בשלב זה לא ברור מה התרחש בתהליך העברת המידע שבגללו פונה המאחז למרות התנגדותו של נתניהו .
 עוד בוואלה !  NEWS:בלי חיילים על הקרקע :  טראמפ רוצה להכריע את איראן - דרך הכיסרצח 11 נשים וילדות :  ג'ק המרטש הסיני הוצא להורגמנדלבליט :  האמירות שמיליונים לא יקבלו את החלטתנו - חוסר אחריות 
המאחז עמונה פונה בהתאם לפסיקת בג"ץ בעקבות עתירה של פלסטינים ,  ומאז השטח הוגדר כשטח צבאי סגור .  אולם ,  לפני שלושה שבועות הציבה מועצת בנימין שני מבנים יבילים במקום ללא היתר ,  וזאת לטענתה לאחר שהקרקעות נרכשו כחוק .  ביום שלישי הודיעה המדינה לתושבים שעלו באופן לא חוקי למאחז כי עליהם להתפנות בתוך 48 שעות .
 במהלך הפינוי פרצו עימותים אלימים בין כוחות הביטחון לבין 300 מפגינים ,  שיידו אבנים ,  הבעירו צמיגים ושפכו שמן לעבר החיילים והשוטרים .  עשרות צעירים התבצרו בשני המבנים היבילים והשוטרים הסיעו אותם באוטובוסים מחוץ לשטח המאחז .  במהלך העימותים נפצעו שלושה מפגינים ו-23 שוטרים נפגעו מיידוי אבנים ומחבלות שונות .
 קצין בכיר במשטרה אמר לוואלה !  NEWS כי בגבעה התבצרו כמאתיים מפגינים וכי  " בכל מבצעי הפינוי לא ראינו דבר כזה .  הם רואים בנו אויב ונוהגים באלימות שלא נתקלנו כמותה בעבר .  הם זורקים אבנים ותוקפים את השוטרים בצורה קשה ".  

אחרי פינוי המאחז עמונה :  המזכיר הצבאי של נתניהו יזומן לבירור
במהלך חריג ,  ראש הממשלה הנחה את הרמטכ"ל לזמן את מזכירו הצבאי לבירור לאחר פינוי המאחז עמונה ,  בניגוד לעמדתו .  זאת לאחר שכוחות הביטחון פינו שני מבנים בלתי חוקיים שהוצבו במקום ונקלעו לעימותים אלימים עם מאות מפגינים

