נתניהו : " עלייה בהיקף התקפות הסייבר מאיראן על ישראל "
 בכנס באוניברסיטת תל אביב התייחס ראש הממשלה למלחמה הווירטואלית בין איראן וישראל ,  ואמר : " כל המערכות החיוניות שלנו הן מטרות להתקפות מצד איראן וגרורותיה "
 ראש הממשלה ,  בנימין נתניהו ,  התייחס היום  ( ראשון )  למערכה הווירטואלית שמנהלת איראן מול ישראל ,  וציין שטהרן הגבירה התקפותיה על ישראל .  בכנס שנערך בנושא בסדנת יובל נאמן באוניברסיטת תל אביב אמר נתניהו כי  " בחודשים האחרונים אנחנו מזהים גידול משמעותי בהיקף התקפות הסייבר נגד ישראל - על ידי איראן .  ההתקפות האלו מבוצעות ישירות מצד איראן ועל ידי גרורותיה ,  איראן וחמאס .  היעדים הם כמובן המערכות החיוניות שלנו אבל לא רק הן  מעבר לחשמל ותשתיות ומים  כל תחום בחיינו האזרחיים והצבאיים הוא מטרה למתקפת סייבר ".  
נתניהו התייחס למורכבותו של תחום הסייבר ואמר : " כל מה שאנחנו עושים וכל מה שמדיניות ידידותיות לנו עושות  זה גישוש באפילה והחלטות במציאות שמשתנה במהירות הבזק ".  הוא הדגיש ,  עם זאת ,  את העובדה שמדובר בתחום שמצריך התגייסות מיידית : " אנחנו מתכנסים כאן על רקע אתגר שהולך וגדל  פעם היה אפשר לשמוע על מתקפות סייבר בדיונים על מדע בדיוני .  זה היה רק לפני כמה שנים  היום סייבר הוא חלק משדה הקרב הנוכחי ,  לא העתידי אלא הנוכחי .  זו כבר לא מלחמת העתיד  היא נמצאת כאן ".  ד"ר אביתר מתניה ,  ראש מטה הסייבר הלאומי ,  התייחס לדברי ראש הממשלה ואמר כי המטה בראשותו פועל על-מנת  " לספק מענה כולל לאתגרי הסייבר שרק הולכים ומתעצמים כל יום ". 
בכנס נשא דברים גם שר הכלכלה נפתלי בנט ,  שהצהיר : " אני רוצה להיות מאוד ברור - המטרה שלנו להפוך את מדינת ישראל לבירת הסייבר העולמית ".  הוא הוסיף כי תחום לוחמת הסייבר מהווה עבור ישראל לא רק אתגר ביטחוני ,  אלא גם הזדמנות כלכלית : " תעשיית הסייבר היא תעשיה בעלת משקל מיוחד במדינת ישראל .  ההצלחה של התעשיה הזו תורמת לחוסן של ישראל ".  
דבריו של נתניהו מתקבלים בהמשך לדיווח הבוקר ב"ניו יורק טיימס ",  לפיו בעת האחרונה החל הממשל האמריקני לעזור לבעלות בריתו במזרח התיכון להקים מערכי הגנה מפני מתקפות הסייבר שיוזמת איראן .  בדיווח ,  שמצטט גורמים אמריקנים בכירים ,  צוין כי ארצות הברית נערכת להקים מערכי הגנה נוספים באזור אסיה ,  מפני מתקפות סייבר שיוזמת צפון קוריאה .
 העיתון האמריקני דיווח כי בוושינגטון ובישראל מודאגים מהשיפור ביכולות של איראן לפעול נגד רשתות מחשבים רגישות ואתרים של תשתיות חיוניות וצבאיות . " הם הבהילו את כולם לאור השיפור הניכר ביכולות שלהם ",  ציין גורם אמריקני .  בכיר ישראלי שהתראיין ל"ניו יורק טיימס "  טען כי בידי ישראל ראיות המעידות כי איראן וצפון קוריאה החלו לשתף פעולה בפיתוח  " נשק-סייבר ",  שנועד לתקוף תשתיות חיוניות .  מנגד ,  בכירים אמריקנים טענו כי עד כה לא הושגה הוכחה לטענה הישראלית .  

נתניהו : " עלייה בהיקף התקפות הסייבר מאיראן על ישראל "
 בכנס באוניברסיטת תל אביב התייחס ראש הממשלה למלחמה הווירטואלית בין איראן וישראל ,  ואמר : " כל המערכות החיוניות שלנו הן מטרות להתקפות מצד איראן וגרורותיה "
 
