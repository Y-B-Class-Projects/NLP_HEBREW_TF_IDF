מתכנן ההתנקשות ברב עובדיה לא ישוחרר
בתחילת החודש שלח נשיא צרפת ניקולא סרקוזי בקשה לנתניהו לשחרר את סלאח חמורי ,  פלסטיני צרפתי שתכנן להתנקש ברב עובדיה יוסף .  מקורבי רה"מ : " הוא מעולם לא הביע חרטה "
 ראש הממשלה בנימין נתניהו דחה היום  ( חמישי )  את בקשתו של נשיא צרפת ניקולא סרקוזי לשחרר את האסיר הפלסטיני צרפתי סלאח כאמורי שהואשם שתכנן להתנקש ברב עובדיה יוסף .  לדברי גורם בסביבות נתניהו ,  ראש הממשלה הבהיר לסרקוזי כי  " לאחרונה ועדת שחרורים דנה בעניינו ומצאה כי אינו עומד בתנאים לשחרור מוקדם .  זאת ,  בהסתמך בין השאר על בא כוח היועץ המשפטי לממשלה שסבר ששחרורו המוקדם יהווה סיכון לביטחון הציבור ,  ולאור העובדה כי הוא לא הביע חרטה על המעשים בהם הורשע ". 
בתחילת החודש שלח סרקוזי מכתב לנתניהו בו ביקש ממנו לשחרר את כאמורי .  סרקוזי הביע תקווה ששחרור האסיר יהווה מחווה של רצון טוב שתקדם את שחרורו של גלעד שליט שמחזיק גם הוא באזרחות צרפתית .
 הבקשה הועברה לראש הממשלה בנימין נתניהו דרך שגרירות ישראל בפריז .  מספר ימים קודם לכן העביר שר החוץ הצרפתי מכתב דומה לשר הביטחון אהוד ברק .  בלשכת ראש הממשלה אישרו את הדברים : " הבקשה נבדקת .  חשוב לזכור כי מניסיון העבר אין זו דרכם של גורמים פוליטיים להתערב בהחלטות משפטיות שהתקבלו בישראל ,  ולכן סביר שהבקשה תישאר בגדר בקשה בלבד ".  
עוד נמסר כי  " הבקשה הגיעה ככל הנראה בעקבות מאמציה של שדולה ערבית פרו-פלסטינית בצרפת ,  אשר מנסה להשוות את מעמדו של החייל החטוף גלעד שליט עם מעמדו של אדם שנשפט והורשע בתכנון רצח של רב בישראל ". 

מתכנן ההתנקשות ברב עובדיה לא ישוחרר
בתחילת החודש שלח נשיא צרפת ניקולא סרקוזי בקשה לנתניהו לשחרר את סלאח חמורי ,  פלסטיני צרפתי שתכנן להתנקש ברב עובדיה יוסף .  מקורבי רה"מ : " הוא מעולם לא הביע חרטה "
 
