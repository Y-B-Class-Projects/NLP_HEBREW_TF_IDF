נתניהו נכנע לעיני - ופקידי האוצר נטשו בזעם
נתניהו הסכים להרחבת מסגרת התקציב ב-3% על רקע סירובו של עיני להקפיא את שכר עובדי המגזר הציבורי .  באוצר זעמו ונטשו הדיון
מסתמנת כניעה של ראש הממשלה ,  בנימין נתניהו בנושא התקציב .  נתניהו אינו מצליח להעביר את הקיצוצים הנדרשים כדי לשמור על מסגרת התקציב ,  כולל לא בתקציב הבטחון .  אי לכך ,  לראשונה מזה שנים צפויה ישראל לעבור פריצה תקציבית משמעותית .  ההערכה היא שמסגרת התקציב תגדל ב-3% לפחות ,  במקום ב1.7% עליו החליטה הממשלה אך לפני שבוע .  
בשלב זה הדיונים עם שר הביטחון ,  אהוד ברק ,  בנוגע לתקציב משרדו מצויים במשבר קשה .  ברק אינו מוכן לקיצוצים כלשהם בתקציב הבטחון ,  ואף דורש תוספת תקציבית .  בכיר באוצר אמר ל-TheMarker כי המשרד מתכוון להתעקש על קיצוץ של לפחות 3 מיליארד שקל בתקציב הביטחון וכי נכון לשעה זו  " הכל פתוח "  כלומר אין עדיין שום סיכום בין משרד האוצר להסתדרות באשר לעסקת חבילה .  
גם עם ההסתדרות הדיונים על הקפאת השכר במגזר הציבורי לא עלו יפה .  יו"ר ההסתדרות ,  עופר עיני ,  הסכים רק לוויתור חד פעמי על דמי הבראה .  הסכמה זו משמעה חיסכון תקציבי של 1.2-2 מיליארד שקלים בלבד לעומת 4 מיליארד שקל לפחות שקיווה האוצר להשיג באמצעות הקפאה כוללת של השכר במגזר הציבורי .  
בנוסף ,  חלק גדול מההפחתות התקציביות שתיכנן האוצר ,  הגזירות כפי שהן נקראות ,  ראש הממשלה כבר נסוג מהן  כמו ההצעה להקפיא עדכון קצבאות הביטוח הלאומי ,  וזאת למרות שהביטוח הלאומי ציין כי ההצעה מקובלת עליו .
 כדי לעמוד במסגרת התקציב ,  כך שהתקציב יגדל רק ב-1.7% נדרש קיצוץ של 14 מיליארד שקל .  בלי קיצוצים בבטחון ,  ובלי הקפאת שכר כללית במגזר הציבורי ,  ובלי חלק גדול מהגזירות שיזם האוצר ,  אין כל יכולת להגיע למכסת הקיצוץ הנדרשת .  לפיכך ,  הממשלה לא תוכל לעמוד ביעד מסגרת התקציב שהיא קבעה בעצמה,והמסגרת תפרץ .  ההערכה כרגע היא כי פריצת המסגרת תהיה משמעותית ביותר :  היקף ההוצאה בתקציב יגדל ב-3% לפחות .  
הממשלה לא תעביר 400 מיליון שקל לקרן לסיוע למפעלים במצוקה ,  והדבר יחסוך עוד 400 מיליון שקל .  בסך הכל הצליחו באוצר לחסוך כ-1.7 מיליארד שקל בלבד .  
הגירעון הצפוי בשנת 2009 עולה על 40 מיליארד שקל ,  כלומר ,  6% מהתוצר וסכום דומה לזה בשנת 2010 אם התחזית לצמיחה תתממש  כלומר ,  צמיחה שלילית של 1% ב-2009 וצמיחה של 1% ב-2010 .  
במגזר העסקי נאנקים תחת עול הפיטורים והקיצוצים אולם בעקבות החומה האטומה שהציבו ההסתדרות ומערכת הביטחון ,  שוקלים באוצר אפשרויות אחרות כמו הגדלת מסים ,  הגדלת הגירעון הממשלתי וקיצוץ בקצבאות הביטוח הלאומי .  
במשרד האוצר התכוונו להוביל קיצוץ במערכת הביטחון ,  שיוריד את ההטבות המפליגות מהן נהנים אנשי הקבע הלא-לוחמים .  לדוגמא ,  טייסים ואנשי חיל האוויר מוטסים מהמרכז בטיסות מיוחדות לבסיסים בדרום במקום לנסוע בתחבורה ציבורית או להתגורר בסמוך למקום השירות .  עלותה של שעת טיסה במסוק סער עומדת על 7,500 דולר .  אנשי הקבע ומשרד הביטחון נהנים גם מטיסות לחו"ל במחלקת עסקים .  
כיום ,  כשאיש קבע יוצא ללימודים על חשבון הצבא וחוזר לאחר שלוש שנים ,  הוא מקבל תוספת 10% על כל שנה שהיה בלימודים .  באוצר מציעים גם להטיל מס על נקודות הספורט של אנשי הקבע המשמשות לרכישת ביגוד וכן לתקן את תקנות חוק הביטוח הלאומי ,  כך ששיעור דמי הביטוח המנוכים משכר אנשי הקבע יהיה זהה לשאר העובדים במשק .  המטרה היא שמשרתי הקבע ישלמו מס בשיעור זהה לשאר האוכלוסייה ,  וכי משרד הביטחון ישלם את חלק המעסיק המקובל במשק .  
הטבה מקוממת אחרת ממנה נהנים אנשי הקבע היא גיל הפרישה :  גיל הפרישה הכללי אמנם עומד על 67 אולם גיל הפרישה הממוצע בצה"ל עומד על 46 שנים בלבד .  באוצר מתכוונים להעלות את גיל הפרישה מצה"ל ב-10 שנים לפחות .  כל הסעיפים מתייחסים לאנשי הקבע הלא-לוחמים בלבד .
 
נתניהו נכנע לעיני - ופקידי האוצר נטשו בזעם
נתניהו הסכים להרחבת מסגרת התקציב ב-3% על רקע סירובו של עיני להקפיא את שכר עובדי המגזר הציבורי .  באוצר זעמו ונטשו הדיון

