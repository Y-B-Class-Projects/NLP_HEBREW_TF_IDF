נתניהו על ההכרה באריאל : " יום חג להשכלה הגבוהה "
 נוסף על ראש הממשלה בירכה שורת שרים ,  בהם שר החינוך ,  על ההחלטה לשדרוג מעמד המרכז באריאל - לאוניברסיטה .  יו"ר ועדת החינוך בכנסת גינתה : " נראה שלממשלה יש כסף מיותר "
  ( צילום :  טל אנגלנדר ,  עריכה :  טל רזניק )   
" זהו יום חג להשכלה הגבוהה בישראל ",  כך אמר הערב  ( שלישי )  ראש הממשלה בנימין נתניהו בשיחה עם ראש עיריית אריאל ,  רון נחמן - בעקבות החלטת המועצה להשכלה גבוהה יהודה ושומרון לאשר את שדרוג מעמדו של המרכז האוניברסיטאי באריאל לאוניברסיטת המחקר השמינית של ישראל .  בעוד בימין בירכו על קידום המוסד ,  גורמים רבים באקדמיה וגורמי שמאל גינו את ההחלטה בטענה שמדובר במהלך פוליטי .
 אושר :  המרכז האוניברסיטאי באריאל - אוניברסיטה  
" מל"ג יו"ש  ( המועצה להשכלה גבוהה יהודה ושומרון )  החליטה לא להיכנע למסע לחצים והפחדות וקיבלה החלטה נכונה ,  עניינית ומקצועית על בסיס דו"ח ועדת הבדיקה האקדמית ",  אמר שר החינוך גדעון סער ,  אחד מבין שורה של שרים בממשלה שהביעו את תמיכתם בקידום האוניברסיטה ,  וזה שיזם אותו בפועל . " ההחלטה היא בשורה חשובה למרכז האוניברסיטאי באריאל ,  והיא גם משרתת את טובת מערכת ההשכלה הגבוהה בישראל בכללותה ".  
גם שר החוץ ,  אביגדור ליברמן ,  שהציב את שדרוג מעמד המרכז באריאל כתנאי בהסכם הקואליציוני של ישראל ביתנו והליכוד ,  בירך על ההחלטה ,  ואמר כי  " זהו צעד חשוב ,  הן בחיזוק האקדמיה בישראל ,  והן בחיזוק ההתיישבות היהודית ביהודה ושומרון ,  ויהווה תרומה גדולה גם לסטודנטים שייהנו ממוסד ראוי נוסף ומתרומה משמעותית למחקר ".  שר המדע והטכנולוגיה ,  יו"ר הבית היהודי ,  דניאל הרשקוביץ ,  הצטרף למברכים את המל"ג ,  שלדבריו בחרו  " להיצמד לשיקולים מקצועיים טהורים ". 
חבר ועדת החינוך בכנסת ,  ח"כ דני דנון ,  בירך אף הוא על ההכרה במכללת אריאל כאוניברסיטה ,  אותה כינה  " ניצחון של ההתיישבות על השמאל הקיצוני ".  לדבריו , " מדובר ביום חג להתיישבות - האוניברסיטה החדשה בשילוב מסקנות דו"ח אדמונד לוי יעצימו את ההתיישבות ויגבירו את ההכרה הבינלאומית ביהודה ושומרון כחלק בלתי נפרד ממדינת ישראל ".  דנון אף גינה בחריפות את המתנגדים למהלך ,  והציע לנשיאי האוניברסיטאות  " להתרכז במחקרים ולזנוח את הפוליטיקה ".  
מנגד ,  גינתה הערב תנועת  " שלום עכשיו "  את ההחלטה ,  אשר לטענתה  " הייתה ידועה מראש ותפגע קשות גם במוסדות להשכלה גבוהה בישראל וגם במעמדה של האקדמיה הישראלית בעולם ".  מהתנועה נמסר כי  " על אף ההכרזה ,  מכללת אריאל הייתה ותישאר מכללה ,  גם אם הממשלה תשנה את שמה להרווארד ".  
ח"כ עינת וילף  ( העצמאות )  ,  יו"ר ועדת החינוך בכנסת ,  גינתה אף היא את ההחלטה : " אם לשר האוצר ולמשרד החינוך יש עשרות מיליוני שקלים מיותרים לטובת ההשכלה הגבוהה ,  ראוי היה להעביר אותם לטובת חיזוק האוניברסיטאות הקיימות המתאוששות בקושי מעשור קשה של קיצוצים ".  לדבריה , " הפיתרון הנכון היה להשהות את ההחלטה כדי לסיים את הבחינה מחדש של כלל מבנה ההשכלה הגבוהה בישראל עם אפשרות להוספת דרג ביניים של מרכז אוניברסיטאי לכמה וכמה מכללות הראויות לכך בכל הארץ ." 
המועצה להשכלה גבוהה ביהודה ושומרון הודיעה הערב כי החליטה לאשר את שדרוג מעמדו של המרכז האוניברסיטאי באריאל לאוניברסיטת המחקר השמינית של ישראל .  בתום דיון סוער שהתקיים באוניברסיטת בר אילן ,  בו הובעה התנגדות של הוועדה לתקצוב ותכנון במל"ג וכן של נשיאי האוניברסיטאות ואגודות הסטודנטים ,  החליטו חברי המל"ג כי בהתאם להחלטת הממשלה מ-2007 ,  מעמדו של המרכז באריאל ישודרג למעמד אוניברסיטה .
 ההחלטה התקבלה ברוב של 11 תומכים מול שני מתנגדים .  במהלך הדיון ,  פרץ עימות עם יו"ר התאחדות הסטודנטים ,  איציק שמולי ,  שמחה על מכתב שהעבירו אנשי אגודת הסטודנטים במרכז האוניברסיטאי אריאל לגיוס תמיכת הסטודנטים במהלך .  
לקריאה נוספתאושר :  המרכז האוניברסיטאי באריאל - אוניברסיטהדני דיין יתרים למכללת אריאל בחו"ל ;   " זה פוליטי"שטייניץ וסער תומכים בשדרוג מעמדה של מכללת אריאל 

נתניהו על ההכרה באריאל : " יום חג להשכלה הגבוהה "
 נוסף על ראש הממשלה בירכה שורת שרים ,  בהם שר החינוך ,  על ההחלטה לשדרוג מעמד המרכז באריאל - לאוניברסיטה .  יו"ר ועדת החינוך בכנסת גינתה : " נראה שלממשלה יש כסף מיותר "
 
