 " יש פרטנר "?  בינתיים זו רק סיסמה
מימון אמריקני ומהלך של פעילי יוזמת ז'נבה פתחו בימים אלה מסע תעמולה בתקשורת ובאינטרנט תחת הסיסמה  " יש פרטנר ".  בכירי הרשות הפלשתינית נראים על המסך ומבטיחים לישראלי המצוי כי הם מכירים  " בקיומכם ".  הם אינם מכירים כמובן בהיותה של ישראל מדינת היהודים .  הסיסמאות הרגילות .  אין בעיה .
 לבד מכך שאין  " קמפיין "  נגדי .  אין על צגי האינטרנט והטלוויזיה ברמאללה מי שיאמר לפלשתינים כי בנימין נתניהו הכיר בזכותם למדינה משלהם ,  ומדוע מנהיגיהם אינם עושים כן באשר לעם היהודי ?  לא כלום ליושבי שכם וג'נין על צאצאי הפליטים מ ? 1948 ולא על גבולות בני הגנה .
 ישראל עשתה מאמצים .  הנסיעות התכופות של נתניהו ואתמול גם של אהוד ברק לירדן ,  פעם ועוד פעם בצמידות ,  הן עדות לכך .  גם אל חוסני מובארק במצרים .  אך מה יהיה במשא ומתן ?  אפשר כי הפגישה המכרעת אינה בטקס עם ברק אובאמה ב ? 2 בספטמבר אלא דווקא בארוחת הערב יום קודם .  אז יארח הנשיא את שני המנהיגים ,  ואם הכל יתנהל כשורה אפשר שיזדרז לכנסם ביחד כדי להתחיל בדיון הראשוני .
 אתמול הודיע נתניהו כי הממשלה תישאר נאמנה להתחייבותה ותסיים את ההקפאה כמתוכנן .  הוא לא קיבל את הצעתו של דן מרידור להסתפק בבנייה בגושי ההתיישבות .  זה טבעי ,  הוא יוכל לאמץ הצעה כזאת  ( אם ירצה )  רק כאשר תגיע באורח מוסמך מוושינגטון ובהסכמתה של רמאללה .
 לפיכך ההקפאה תיעלם ב ? 26 בספטמבר .  אמנם אין ביטחון כי הבנייה תתחדש ביום שלמחרת ,  אבל בידי המתנחלים אישורים ישנים רבים ואיש לא יוכל או ירצה לבולמם ,  ולפלשתינים תהיה עילה למחלוקת חריפה ,  אך האם כדאי להם ? 
המשא ומתן הישיר חייב להתנהל ביעילות ,  אבל בלי קיצורי דרך ובלי  " לחתוך פינות ".  הוא אינו יכול להיפתח בצומת של פשרה .  איכות ההסכם תלויה בנכונות הצדדים לוויתורים .  מדינה פלשתינית בגבולות זמניים עם התחייבות ישראלית להמשיך לפתרון קבע היא אפשרות ,  שאינה נקייה מסיכונים אבל טובה מחידוש העימות האלים .  הפלשתינים שנמלטו מן ההצעה הוותרנית מאוד שקיבלו מאהוד אולמרט עוצמים עיניים ואוזניים מלראות ולשמוע כי ישראל מציעה להם אפשרות של ממש בנכונות לחזור למתווה של הנשיא האמריקני הקודם .
" יש פרטנר "  היא סיסמה לקמפיין תעמולתי .  היא אינה תוכנית מדינית .  אם יש ,  היא תצמח ותצוף לאיטה .  בלי  " זבנג וגמרנו ".  

" יש פרטנר "?  בינתיים זו רק סיסמה
nan
