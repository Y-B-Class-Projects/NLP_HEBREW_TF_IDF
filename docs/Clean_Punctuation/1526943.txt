 " חוק מופז "  להצבעה - נתניהו יצליח הפעם ? 
הכנסת תצביע היום על  " חוק מופז "  שיאפשר לשבעה חברי כנסת להתפלג מסיעתם .  החוק כנראה יעבור ,  למרות התנגדויות בקואליציה .  ח"כ בראון : " אקרא לקדימה להצביע בעד - כדי לבזות את נתניהו "
" חוק מופז "  יעלה היום  ( שני )  לקריאה ראשונה במליאת הכנסת .  זאת ,  על רקע מפלתו של ראש הממשלה בנימין נתניהו בשבוע שעבר בניסיונו להעביר את הרפורמה במנהל מקרקעי ישראל .  החוק ,  שצפוי לעבור בקריאה ראשונה על אף התנגדויות מצד חלק מחברי הקואליציה ,  יאפשר לשבעה חברי כנסת להתפלג מסיעתם ,  גם אם אינם מהווים שליש ממנה .
 ארבעת  " מורדי "  מפלגת העבודה ,  אופיר פינס ,  יולי תמיר ,  עמיר פרץ ואיתן כבל מתכוונים להתנגד לחוק ואילו יתר חברי הסיעה צפויים לתמוך בו .  בליכוד ,  מלבד יו"ר הכנסת ראובן ריבלין ,  שמתנגד לחוק ,  צפויים לתמוך בו כל השרים וחברי הכנסת .  עדיין לא ברור כיצד יצביעו חברי סיעת הבית היהודי ,  אולם נראה כי הם נוטים לתמוך בחוק .
 יו"ר סיעת הבית היהודי ,  ח"כ זבולון אורלב ,  אמר הבוקר לוואלה !  חדשות : " במידה שהקואליציה תחזור לנורמליזציה של קיום ההסכמים הקואליציוניים ,  כולל החוק הנורבגי  ( חוק סלומיאנסקי  פ.ו )  ,  ככל הנראה סיעת הבית היהודי תתמוך היום בחוק מופז ".  סיעת הבית היהודי תתכנס היום בשעה 14:30 ותחליט סופית על אופן הצבעתה ".  החוק הנורבגי ,  שעבר בקריאה ראשונה ,  נועד לאפשר לסיעות הבית לצרף חברי כנסת במקום שרי המפלגה שיתפטרו מהכנסת .
 ח"כ רוני בר-און  ( קדימה )  אמר הבוקר בראיון לגלי צה"ל כי  " אני אקרא לחברי סיעתי להצביע בעד חוק ביבי-מיצובישי  ( חוק מופז  פ.ו )  כדי לבייש ולהכלים את פניו של ראש הממשלה .  שלא יקרה לו נס והחוק הזה לא יעבור ,  ולא יירשם על שמו .  אני יודע שמופז בכלל לא שוקל את הדבר  ( לפרוש מקדימה  פ.ו )  והוא בכלל לא במקום הזה .  הוא בעצמו אמר שמדובר בחוק לא מוסרי ולא דמוקרטי .  גם יו"ר הכנסת והשר מיקי איתן אמרו את הדברים ". 
בקדימה פתחו במסע תעמולתי נגד חוק מופז .  במפלגה טוענים כי  "  נתניהו התרגל לקנות הכל בדרכו לממשלה המנופחת והבזבזנית בתולדות ישראל :  סיעות ,  חברי ממשלה ,  שרים ,  חברי כנסת ועוד .  קשה לו עם העובדה שאת קדימה הוא לא קנה .  קשה לו עם העובדה שיש אופוזיציה לוחמת בישראל שמזכירה לציבור מיהו ובמה הוא מתעסק .  קשה לו עם העובדה שיש אלטרנטיבה ציבורית בעלת עוצמה .  בעזרת החוק הוא רוצה לקנות גם את קדימה ".  
במפלגה מוסיפים כי  " מדובר בסדרת חוקים לא מוסרית ואנטי דמוקרטית ,  שכל תכליתה שמירה על הישרדותו של נתניהו בשלטון .  רק ראש ממשלה חלש נדרש לחוקי הישרדות כאלה - ואחרי שבוע שעבר ,  עם קריסת הקואליציה שלו ,  כולם יודעים שבישראל יש ראש ממשלה חלש ".  
ח"כ כרמל שאמה  ( ליכוד )  הגיב הבוקר לטענות קדימה ואמר : " חוק מופז חל על הליכוד בדיוק כמו על קדימה .  מכאן שמדובר בבכיינות של מפלגה מפולגת שההתפלגות והפלגנות טבועים בגנים שלה .  מפלגת הליכוד לא אשמה על תסכולם של רבים מחברי הכנסת של קדימה הרוצים לקחת חלק בהנהגת המדינה ".  

" חוק מופז "  להצבעה - נתניהו יצליח הפעם ? 
הכנסת תצביע היום על  " חוק מופז "  שיאפשר לשבעה חברי כנסת להתפלג מסיעתם .  החוק כנראה יעבור ,  למרות התנגדויות בקואליציה .  ח"כ בראון : " אקרא לקדימה להצביע בעד - כדי לבזות את נתניהו "
 
