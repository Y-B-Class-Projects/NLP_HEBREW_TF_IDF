ארהב :  יש לנו עיניים בתכנית הגרעין האירנית
בעוד בישראל מתריעים מפני התקדמות מהירה של אירן לקראת השגת נשק גרעיני ,  מבקש הבית הלבן להרגיע את הרוחות ומבהיר כי יש לו יכולות מודיעיניות לזהות התקדמות בתכנית
הבית הלבן אמר אתמול  ( שישי )  כי המודיעין האמריקאי יוכל להבחין בהאצת תכנית הגרעין האירנית במידה ותתרחש . " יש לנו עיניים ויכולת לראות את ההתפתחויות בתכנית ",  אמר דובר הבית הלבן ג'יי קרני . " אנחנו בטוחים שנוכל לזהות צעד פורץ דרך של אירן בדרך להשגת נשק גרעיני ",  הוסיף .
" אנחנו מאמינים כי יש עוד זמן ומרחב לטפל בנושא ",  אמר קרני .  קרני התייחס לסנקציות הכלכליות המוטלות על אירן ואמר כי  " זוהי הדרך הטובה ביותר לוודא שאירן לא תשיג נשק גרעיני .  אנחנו לא מורידים אף אופציה מהשולחן ואנחנו מתייעצים עם בעלות בריתנו באופן רציף בנושא ". 
דבריו של קרני אינם תואמים את עמדתו של שר הביטחון אהוד ברק .  בראיון לרשת ב' ,  התייחס ברק לדיווח בעיתון  " הארץ "  לפיו נשיא ארה"ב ,  ברק אובמה ,  קיבל לאחרונה דו"ח הערכת המודיעין הלאומית המזהיר כי חלה בתקופה האחרונה התקדמות של טהרן בכל הקשור להיבטים הצבאיים של תוכנית הגרעין . " ככל הנראה ,  יש דו"ח של רשויות המודיעין האמריקאיות ,  וככל שידוע לנו ,  הוא מקרב מאוד את ההערכה האמריקאית אל שלנו מול הערכות קודמות אמריקאיות ,  והוא הופך את הנושא האירני ליותר דחוף ,  ודאי וברור ",  אמר ברק .  ברק אף הוסיף כי התקדמותה של אירן לקראת נשק גרעיני מפחיתה את הביטחון שישראל תדע את הדרוש לה בזמן אודות התקדמותה של אירן לכיוון הגרעין .
 ראש הממשלה בנימין נתניהו שב ותקף אף הוא את הניסיון לנהל משא ומתן דיפלומטי להפסקת תכנית הגרעין האירנית .  בשיחה עם מזכ"ל האו"ם באן קי מון אמש אמר נתניהו כי  " למרות המלצות מועצת הביטחון ,  הסנקציות הקשות ,  והצעות חוזרות ונשנות להגיע לפתרון דיפלומטי - המשטר האירני מתעלם מהקהילה הבינלאומית ,  מוליך שולל את פקחיה ושועט לממש את כוונתו להצטייד בנשק גרעיני ".  לדברי נתניהו ,  השתתפותו של באן בוועידה באירן היא בגדר  " הענקת פרס לעזות מצח אירנית ".  נתניהו הוסיף : " להעניק לגיטימיות ,  אפילו ללא כוונה ,  למשטר שקורא בגלוי ופועל בגלוי לחיסולה של מדינה אחרת החברה באו"ם תכתים אותך ואת הארגון שאתה עומד בראשו ".  

ארהב :  יש לנו עיניים בתכנית הגרעין האירנית
בעוד בישראל מתריעים מפני התקדמות מהירה של אירן לקראת השגת נשק גרעיני ,  מבקש הבית הלבן להרגיע את הרוחות ומבהיר כי יש לו יכולות מודיעיניות לזהות התקדמות בתכנית

