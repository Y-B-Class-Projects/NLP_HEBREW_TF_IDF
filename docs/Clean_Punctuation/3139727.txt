רגב תוקפת :  כמו בגתן ותרש  - " שומרי הסף "  יעשו הכול להפלת נתניהו
השרה יצאה נגד גורמים במוסדות החוק של ישראל ,  ובפרט בחקירות רה"מ החשוד בשלוש פרשות שוחד .  היא השוותה את השופטת פוזננסקי-כץ והחוקר שחם-שביט למתנקשים ממגילת אסתר : " עמוק בכיס החזיקו גליוטינה "
 שרת התרבות והספורט מירי רגב ,  יצאה אמש  ( שבת )  בנאום לכבוד חג פורים נגד גורמים במוסדות החוק בישראל ,  וטענה כי הם יעשו הכול למען הפלתו של ראש הממשלה בנימין נתניהו . " לפעמים אני מרגישה שאנחנו חיים בממלכת 'ונהפוך-הוא' .  יש כאלו שבולעים את כל מה שהתקשורת משקה אותם ,  עד-דלא-ידע ,  בין דמוקרטיה לדיקטטורה ",  אמרה . " אנחנו נבחרנו על ידי העם ,  אבל יש יועצים ופקידים שהם התרגלו להחליט מה נכון ומה לא נכון .  קוראים להם היום 'שומרי הסף' ". 
רגב התייחסה בנאומה לחקירותיו של ראש הממשלה ,  החשוד בשלוש פרשות שוחד ,  והשוותה בין השופטת רונית פוזננסקי-כץ ועורך הדין ערן שחם-שביט לבגתן ותרש ממגילת אסתר ,  הנקראת בחג הפורים - שתכננו להתנקש בחיי המלך . " כמו שקראנו השבוע במגילת אסתר ,  גם שם היו שומרי סף .  בגתן ותרש ,  צמד חמד .  הם נראו ממלכתיים ,  הקפידו על שלטון החוק ,  דאגו למנהל תקין ,  אבל מסתבר שעמוק בכיס הם החזיקו גיליוטינה ",  אמרה . 
" הסתבר שברגע שהם לא הזדהו עם המלך ,  לא הסכימו עם הדרך שלו בניהול הממלכה ,  כל הכללים נעלמו ,  הממלכתיות התפוגגה כלא הייתה ,  שלטון החוק הפך לפחות קריטי .  אם היו להם אז ניידים ,  הם בטח היו מסמסים אחד לשני :  'מה אתה אומר בגתן ,  ניתן לו עוד יומיים ,  אולי שלושה' ,  ו'חשוב שתיראה מופתע תרש ,  כן ? ' ". 
היא המשיכה : " פתאום ,  המטרה להפיל את נתניהו ,  סליחה ,  את אחשוורוש ,  קידשה את כל האמצעים .  ברוך השם ,  היה שם בשער המלך איזה יהודי טוב ,  מרדכי ,  שזיהה את השנאה למלך וחשף את הצביעות ".  לדבריה , " בפורים השנה ,  אפילו עיתון 'הארץ' הצליח לזהות את הצביעות ,  כשחשף שהעד המרכזי בפרשת מילצ'ן ,  אתם מכירים אותו קוראים לו יאיר לפיד ,  דווקא כן דאג במשרד האוצר לאינטרסים של מילצ'ן ".  
" אז הבנתם ?  ",  שאלה , " הרבה לא השתנה מאז ,  הפוליטיקה אותה פוליטיקה ,  חלק מהאנשים שאתה חושב שהם שומרי הסף של הממלכה ,  בן לילה הופכים למהרסיה ומחריביה ". 
ח"כ ציפי לבני הגיבה על דבריה של רגב ואמרה כי  " שרה בישראל משווה את שומרי הסף ,  האנשים המסורים ששלטון החוק מול עיניהם - לבגתן ותרש שסופם היה תליה ,  ואת השרה הזאת מסמין נתניהו להחליף בהיעדרו .  גם כשהוא בחו"ל ,  הוא לא מדינאי ,  אלא פוליטיקאי קטן ". 
 ( עדכון ראשון 22:21 )  

רגב תוקפת :  כמו בגתן ותרש  - " שומרי הסף "  יעשו הכול להפלת נתניהו
השרה יצאה נגד גורמים במוסדות החוק של ישראל ,  ובפרט בחקירות רה"מ החשוד בשלוש פרשות שוחד .  היא השוותה את השופטת פוזננסקי-כץ והחוקר שחם-שביט למתנקשים ממגילת אסתר : " עמוק בכיס החזיקו גליוטינה "
 
