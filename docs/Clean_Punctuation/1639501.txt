נתניהו :  מקווה לחידוש המו"מ בתוך שבועות
ראש הממשלה נאם בסיום כנס הרצליה ואמר : " יש לי יסוד לקוות באופן מציאותי שבשבועות הקרובים אנחנו נחדש את תהליך השלום עם הפלסטינים "
  ( באדיבות הערוץ הראשון )  
" יש לי יסוד לקוות באופן מציאותי שבשבועות הקרובים אנחנו נחדש את תהליך השלום עם הפלסטינים ללא תנאים מוקדמים ".  כך אמר הערב  ( רביעי )  ראש הממשלה בנימין נתניהו בכנס הרצליה ,  שנערך במרכז הבינתחומי בעיר .  נתניהו הוסיף : " אני אומר זמן רב שהמערכת הבינלאומית מכירה ,  בתוכה הבשילה ההכרה ,  שישראל רוצה ומוכנה לחדש את תהליך השלום .  מן הרגע שהבשילה ההכרה הזו בקרב הגורמים המרכזיים בזירה הבינלאומית ,  מבשילה גם ההיתכנות המעשית של הצעד הזה ". 
לדברי ראש הממשלה , " אנחנו נצטרך להמשיך ולטפח ולחזק את כוחנו הצבאי .  חלשים אינם שורדים במרחב הגיאוגרפי הקשה שבו אנחנו נמצאים ,  ועם חלשים גם לא עושים שלום .  מדינת ישראל חזקה היא הבטחה גם להבטחת קיומנו וגם להבטחת השלום עם שכנינו .  אבל אני רוצה להבהיר שצרכי הביטחון שלנו יילכו ויגדלו במהלך העשור הקרוב ,  לדעתי במהלך שני העשורים הקרובים ". 
עוד אמר נתניהו ,  כי  " אנחנו נכנסים לעולם אחר שבו לתוקף יש יתרונות מסוימים .  זה לא טילים ,  זה פשוט חלקי מתכת ,  שיש בהם מנוע די פרימיטיבי ודלק וחומר נפץ .  ואנחנו ,  כדי לפגוע בכדור המוטס הזה ,  צריכים להשקיע השקעה גדולה מאוד ,  ולפעמים לתוקף בתנאים כאלה יש יתרון ואנחנו צריכים לעמול קשה מאוד כדי להסיר את היתרון הזה ,  וזה עולה הרבה כסף ". 

נתניהו :  מקווה לחידוש המו"מ בתוך שבועות
ראש הממשלה נאם בסיום כנס הרצליה ואמר : " יש לי יסוד לקוות באופן מציאותי שבשבועות הקרובים אנחנו נחדש את תהליך השלום עם הפלסטינים "
 
