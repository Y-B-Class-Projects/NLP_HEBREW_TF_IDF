פרס על חוק הלאום :  שעבוד מגילת העצמאות לצרכים פוליטיים
הנשיא לשעבר תקף את החוק השנוי במחלוקת שאותו מקדם ראש הממשלה .  במהלך טקס האזכרה הממלכתי לזכרו של בן גוריון בשדה בוקר אמר : " החוק עלול להפוך סכסוך מדיני לזעזוע דתי שיהיה קשה לעצור "
 נשיא המדינה לשעבר שמעון פרס תקף היום  ( חמישי )  בצהריים בחריפות את הצעת  " חוק הלאום "  השנויה במחלוקת ,  שאותה מקדם ראש הממשלה ,  בנימין נתניהו . " חוק הלאום הוא ניסיון לשעבד את מגילת העצמאות לצרכים פוליטיים חולפים ,  ועלול לזעזע את העם ולפרק את מעמדה הדמוקרטי של ישראל מבית ומחוץ ",  אמר פרס במהלך טקס האזכרה הממלכתי לזכרו של ראש הממשלה הראשון דוד בן גוריון בשדה בוקר שבנגב . 
" קולו של בן גוריון תובע מאיתנו להיות מה שישראל נועדה להיות :  מדינת מופת שפויה ונאורה ,  שוחרת צדק ,  שוויון ושלום ",  אמר . " הפולמוס סביב מה שמכונה 'חוק הלאום' נראה בעיני רבים כספיח פוליטי שאינו דרוש ושעלול לפגוע בערכים המאחדים את העם ,  ויכוח דתי מיותר ,  במקום הסכמה לאומית רחבה ועלולה להפוך סכסוך מדיני לזעזוע דתי שיהיה קשה לעצור ". 
המשבר סביב  " חוק הלאום "  - כותרות אחרונות:נתניהו בדיון סוער : " אצל השמאל ,  אם לא פינית - לא עשית"הנשיא ריבלין נגד חוק הלאום : " מה הטעם בהצעה ? "ארה"ב : " מצפים שישראל תדבק בעקרונותיה הדמוקרטיים "  
נשיא המדינה ,  ראובן ריבלין ,  ביקר גם הוא את הצעת החוק ,  ורמז לכך שמעורבים בקידומה שיקולים זרים שאינם מן העניין . " בימים אלה ,  שבהם נדמה ששיקולים פוליטיים מתערבבים בשיקול הדעת הלאומי ,  עלינו לשאול את עצמו שאלות נוקבות ",  אמר ריבלין . " אני רוצה להאמין שהציבור בישראל ומנהיגה לא ויתר ולא יוותר על הערכים ,  על השפה ועל החזון הקושרים אותנו יחד .  אל לנו לשכוח את השותפות בינינו ,  את האחריות ואת הערבות .  כולם ערכי יסוד שעלינו לתבוע מנציגי הציבור ומכל אחד מאיתנו ". 
ראש הממשלה נתניהו מצדו ניסה להצדיק בנאומו את הצעתו . " לבן גוריון היה נהיר דבר אחד :  מדינת ישראל זו מדינת העם היהודי ,  ורק העם היהודי יכול להגשים בה את שאיפותיו הלאומיות ",  אמר נתניהו . " אינני מתיימר לדעת מה בן גוריון היה אומר היום ,  אך כשהכריז על מדינת ישראל לא ראו צורך לחוקק חוק שיגדיר את אופייה היהודי והדמוקרטי של מדינת ישראל .  אך עם השנים היו שקראו תיגר על אופייה זה ,  ולכן יש לעגן את אופייה היהודי והדמוקרטי בחוק הלאום ".  בהמשך ,  הבהיר נתניהו כי הצעתו תשמור גם של זכויותיהם של המיעוטים החיים בישראל . " אתמול נפגשתי עם נציגי העדה הדרוזית ואמרתי להם :  'אתם בשר מבשרנו ונשמור באדיקות על זכויותיכם כמו של שאר אזרחי ישראל' ",  אמר .  
השבוע התגברה הסערה הפוליטית והציבורית בסוגיית  " חוק הלאום ".  אתמול ,  במהלך דיון ער במיוחד במליאת הכנסת ,  הגן נתניהו בתקיפות על הצעתו . " ישנו ערעור יסודי וקריאת תיגר על היותה של מדינת ישראל מדינת לאום - מי שלא רואה את זה ,  לא שומע מה שנאמר כאן בכנסת ,  ואת מה שאומרת הרשות הפלסטינית שמסרבת בכל תוקף להכיר בישראל כמדינה יהודית ",  אמר . " נוצר חוסר איזון מובהק בין שני היסודות במדינה :  היהודי והדמוקרטי ,  ולכן יש צורך בשני חוקי יסודי .  לדעתי ,  היה צריך לחוקק את שניהם באותה עת .  ישראל היא מדינת הלאום של העם היהודי ,  ושל העם היהודי בלבד ". 
אחריו עלה לשאת דברים יו"ר האופוזיציה ,  יצחק הרצוג . " מדינת ישראל חייבת הנהגה אחרת ,  שדואגת לקידום ענייני האזרחים ",  תקף הרצוג . " הציבור כבר מבין שיש לך אינטרס פוליטי לדבר עוד ועוד על בעיות הלאום כדי שהישראלים לא יתעסקו בחשבון הבנק ובאוכל שאין במקרר .  לישראל דרוש דבר אחד בלבד - התפטרות ראש הממשלה והחלפתו ".  
עוד אתמול ,  בראיון מיוחד שהעניקה לוואלה !  חדשות ,  ביקרה גם שרת המשפטים ,  ציפי לבני ,  את החוק .  הצעת חוק הלאום היא הצעה  " אנטי ציונית ,  אנטי דמוקרטית ואנטי יהודית .  ההצעה של אלקין רוצה לקחת את כל העקרונות הציוניים המעוגנים במגילה ולשנות אותם ",  טענה לבני .  
לדבריה , " ההצעה לא ציונית כי היא לוקחת את ערכי מגילת העצמאות שחותמיה הגיעו אליהן בהסכמה ,  שלפיהם יהיה 'שוויון זכויות לכל אזרח ,  ללא הבדל דת גזע ולאום' ,  ומשמיטה את החלק השני של המשפט ".  לבני טענה כי  " היא לא יהודית ,  כי בעיניי ערכי היהדות כוללים את אותם ערכים של שוויון וכבוד לאזרחי המדינה ,  והיא ודאי לא דמוקרטית ,  כי עקרונות הדמוקרטיה הפכו להיות בה לנושא זניח ,  ובעדיפות שנייה ל'בית העם היהודי' שלפיו יפורשו דברי החקיקה ". 
לפניות לכתב יניר יגנה :  Yanir9310@walla.com 

פרס על חוק הלאום :  שעבוד מגילת העצמאות לצרכים פוליטיים
הנשיא לשעבר תקף את החוק השנוי במחלוקת שאותו מקדם ראש הממשלה .  במהלך טקס האזכרה הממלכתי לזכרו של בן גוריון בשדה בוקר אמר : " החוק עלול להפוך סכסוך מדיני לזעזוע דתי שיהיה קשה לעצור "
 
