סימנים להבנות משותפות
פער עמוק נטוע בין נתניהו הריאליסט לבין אובמה הדמוקרט-ליברלי .  אולם פרופ' ג'ראלד שטיינברג מזכיר כי גם רוזוולט ,  צרצ'יל וסטאלין עשו מה שהיו צריכים לעשות חרף העוינות
האם בכהונתם השנייה יצליחו בנימין נתניהו וברק אובמה להגיע להבנות ,  או לפחות יימנעו ממחלוקות וישתפו פעולה בקביעת מדיניות שתשרת את טובתם של הישראלים והאמריקנים כאחד ?  התשובה אינה תלויה באישיותם .  מנהיגים רציניים משאירים מאחור את דעותיהם הפרטיות כשהדבר נוגע לנושאים רציניים .  צרצ'יל ,  רוזוולט וסטאלין עשו מה שהיו צריכים לעשות ,  חרף העוינות העמוקה .  גם סאדאת ובגין לא היו צריכים לשחק גולף יחד בכדי לדון בתהליך השלום .
 הפער בין נתניהו ואובמה נטוע בתפיסתם השונה את הפוליטיקה הבינלאומית בכלל ,  וזו של המזרח התיכון בפרט .  המנהיג הישראלי הוא ריאליסט בכל רמ"ח איבריו ,  או פסימיסט ,  הרואה את הסכנה במה שתומאס הובס  ( 1679-1588 )  כינה  " מלחמת כל בכל "  של הפוליטיקה הבינלאומית .  במסגרת זו ,  ישראל בולטת כמדינה יהודית בודדת ופגיעה במזרח התיכון הבלתי יציב .  עבור נתניהו ,  גופים בינלאומיים כמו מועצת האו"ם לזכויות אדם נתפסים כמושחתים ומשתמשים בחזות משפטית מרשימה אך ריקה מתוכן .  
מנגד ,  אובמה הוא דמוקרט-ליברלי הדוגל בגישה אידיאליסטית ,  או אופטימית ,  ובדומה לעמנואל קאנט  ( 1804-1724 )  ,  מאמין בכוח החוק הבינלאומי והדיאלוג שיביאו את השלום .  עבורו ,  השימוש בכוח צבאי הוא מוצא אחרון ,  השמור רק נגד סוציופתים כדוגמת בן-לאדן .  הוא השקיע מאמצים רבים ומיותרים במטרה להיפטר מנשק גרעיני ,  ושם בעדיפות ראשונה את סיום הנוכחות האמריקנית בעירק ובאפגניסטן .  אידיאליזם זה משתקף גם באנשי המפתח שמינה ובחידוש השתתפותה של ארצו במועצת זכויות האדם .
 ניגודיות זו חיונית להבנת ההבדלים בין שני המנהיגים בנוגע לאופן מניעת נשק גרעיני מאיראן .  אובמה מאמין שהדרך היא משא ומתן ,  ולאור סבב השיחות הקרב וכישלון העבר בתחום זה ,  נראה כי הוא עדיין לא ויתר .  בניגוד לכך ,  נתניהו שולל את התקוות לשינוי במדיניות האיראנית ללא איום של שימוש בכוח ,  ואומר כי  " מילים לבדן לא יעצרו את איראן .  סנקציות לבדן לא יעצרו את איראן .  צריך ללוות אותן באיום צבאי ברור שייושם אם הסנקציות אכן ייכשלו ".  
הריאליזם הפוליטי מסביר גם את הזהירות של נתניהו בנוגע לפלסטינים .  הגנה על נכסים ביטחוניים להפחתת הפגיעות היא חיונית ,  והציפיות לפריצת דרך שתוביל לשלום יציב הן מינימליות ,  שכן מרבית המנהיגים הערבים נתפסים כמחויבים אידיאולוגית למשחק סכום-אפס והתנגדות אלימה לכל מדינה יהודית ,  בלי קשר לגבולותיה .  בנאומו בכנסת במאי 2011 ,  אמר נתניהו : " מה אמרו המפגינים בעזה אתמול ?  הם צעקו שהם רוצים לחזור ליפו ..  .  מה אמר אתמול ראש החמאס בעזה ?  הוא אמר 'אנחנו רוצים לראות סוף למפעל הציוני' ".  כל פיוס דורש את הבנתה של החברה הערבית כי לא ניתן להרוס את ישראל ,  וכי סיום הסכסוך משרת גם את האינטרסים החיוניים ביותר שלה ,  כמו במקרה של מצרים וירדן .  
בשל כך ,  המשא ומתן של נתניהו מתבסס על הדדיות ,  בניגוד לוויתורים חד-צדדיים שאינם מועילים לתהליך השלום .  לפני ארבע שנים ,  בתגובה ללחץ עז מצד אובמה ,  הצהיר נתניהו כי הוא תומך ב"פתרון שתי מדינות ",  ובכך הפך לראש הממשלה הראשון מטעם הליכוד שקיבל את עיקרון הריבונות הפלסטינית .  בנוסף ,  הסכים נתניהו להקפאת הבנייה בהתנחלויות למשך עשרה חודשים .  בתמורה ,  הוא דרש הכרה פלסטינית בישראל כמדינת הלאום של העם היהודי ,  בכדי ליצור יסודות יציבים למשא ומתן .  כאשר אבו מאזן דחה זאת שוב ושוב והתנגד לביטויי הדדיות נוספים ,  הקפאת הבנייה הופשרה ,  וארבע שנים חלפו להן ללא שינוי .  אובמה מצדו לא השיג דבר ממאמציו להכריח את נתניהו לפעול לפי התפיסה האמריקאית .
 עם סיום ביקורו של אובמה בישראל ,  ישנם סימנים לכך שנתניהו והוא הגיעו להבנות משותפות .  הממשלה החדשה של נתניהו תכלול קולות הדוחפים לשינוי  ( במסגרת של הדדיות )  והאמריקנים התוודעו לריאליזם ההובסיאני מצפון קוריאה ועד איראן ,  ההפגנות במצרים ושדות ההרג בסוריה .  אובמה ונתניהו ,  כשני מנהיגים רציניים העוסקים בנושאים רציניים ,  צריכים להיות מסוגלים לעבוד יחדיו על מנת להגן האינטרסים החיוניים של שתי המדינות .  
פרופ' ג'ראלד שטיינברג הוא מרצה לדיפלומטיה בינלאומית באוניברסיטת בר-אילן ונשיא NGO Monitor ,  מכון מחקר ירושלמי 

סימנים להבנות משותפות
פער עמוק נטוע בין נתניהו הריאליסט לבין אובמה הדמוקרט-ליברלי .  אולם פרופ' ג'ראלד שטיינברג מזכיר כי גם רוזוולט ,  צרצ'יל וסטאלין עשו מה שהיו צריכים לעשות חרף העוינות

