הח"כים יצאו לשטח : " הדלק יקר רק בגלל הממשלה "
 חברי כנסת מקדימה ,  בליווי עשרות אזרחים ,  הגיעו לתחנות דלק ברחבי הארץ והפגינו נגד העלאת מחירי הדלק .  גם יו"ר האופוזיציה לבני ,  הפגינה : " הייאוש הוא לא אופציה ,  אפשר לשנות "
  ( צילום :  אבי כהן ,  עריכת וידאו :  יותם בן-דוד ) 
עשרות פעילים ,  נהגי מוניות ואזרחים התפרסו היום  ( שישי )  במספר תחנות דלק מרכזיות בתל אביב ,  ירושלים ,  חיפה והרצליה ,  הפגינו נגד העלאת מחירי הדלק והחתימו עוברים ושבים על עצומה נגד ההעלאה .  אל המפגינים הצטרפו חברי כנסת ממפלגת קדימה ,  ובהם גם יו"ר האופוזיציה ,  ציפי לבני .
 המפגינים מחו תחת הכותרת  " 39 שרים וסגני שרים - ביבי מתדלק על חשבונינו ",  ונשאו שלטים עם הסיסמא .  לבני ,  שהפגינה בתחנת הדלק בגלילות ,  אמרה כי  " אנשים צריכים להבין שאפשר לשנות את המצב במדינה אם הציבור יתקומם .  המיסים שהטילו על הדלק משלמים את מחיר ממשלת נתניהו ".   
" הציבור צריך לצאת לרחובות ולהיאבק על המדינה הזו - על השוויון בנטל ,  על הדמוקרטיה ",  הבהירה לבני . " הייאוש הוא לא אופציה ולא יכול להיות אופציה .  לפעמים נדמה לאנשים שאי אפשר לשנות את המצב אז יושבים בבית ומרגישים רע .  אבל אפשר לשנות וצריך להיאבק על השוויון במדינה ,  על המיסים שפוגעים במעמד הביניים ובשכבות החלשות ועל פניה של החברה הישראלית ".  
בפעילות לקחו חלק בין היתר חברי הכנסת מקדימה יואל חסון ,  יוליה שמאלוב-ברקוביץ ,  נחמן שי ,  גדעון עזרא ונינו אבסזדה .  ח"כ חסון אמר כי  " החלטנו להוציא מהכנסת את הפעילות לרחוב ,  לדבר עם האנשים ולהסביר להם שעליית מחירי הדלק אינה גזירת גורל ,  אלא החלטה של ראש הממשלה בנימין נתניהו להעלות מיסים עקיפים לציבור ". 

הח"כים יצאו לשטח : " הדלק יקר רק בגלל הממשלה "
 חברי כנסת מקדימה ,  בליווי עשרות אזרחים ,  הגיעו לתחנות דלק ברחבי הארץ והפגינו נגד העלאת מחירי הדלק .  גם יו"ר האופוזיציה לבני ,  הפגינה : " הייאוש הוא לא אופציה ,  אפשר לשנות "
 
