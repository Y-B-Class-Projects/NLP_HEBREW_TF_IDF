טורקיה :  הדו"ח על המשט נדחה שוב לבקשת ישראל
האו"ם אמור היה לפרסם את דו"ח ועדת פאלמר לבדיקת אירועי  " משט המרמרה "  מחר ,  אך הפרסום נדחה בעשרה ימים נוספים לאחר שכבר נדחה בעבר .  טורקיה : " בניגוד לפרסומים ,  ישראל דרשה הדחייה "
 האו"ם דחה שוב ,  בעשרה ימים ,  את פרסומו של דו"ח ועדת פאלמר לבחינת אירועי המשט לעזה במאי 2010 ,  שהיה אמור להתפרסם מחר .  דובר משרד החוץ הטורקי ,  סלקוק אונל ,  אמר לסוכנות הידיעות הממלכתית במדינה ,  כי הדבר נעשה לבקשת ישראל .  
עוד על המשבר ביחסי ישראל-טורקיהטורקיה : " לא נשקם היחסים עם ישראל ללא התנצלות"קלינטון ביקשה התנצלות בפני טורקיה - נתניהו סירב"נתניהו חזר בו מהסכם פיוס עם טורקיה "
" בדומה לבקשה הקודמת לדחייה ,  גם הבקשה הזו הוגשה על ידי ישראל ",  אמר אונל והכחיש את הדיווחים בכלי תקשורת ישראלים לפיהם טורקיה היא זו שביקשה את הדחייה .  אמש פרסם העיתון הטורקי  " הורייט "  כי אנקרה מאיימת בניתוק הקשרים הכלכליים בין המדינות אם ישראל לא תתנצל ותשלם פיצויים למשפחות הרוגי המשט .
 בתחילת חודש יולי האחרון טענו גורמים מדיניים בירושלים כי הדו"ח מפנה אצבע מאשימה הן על ישראל והן על טורקיה .  מהנוסח שהגיע לידי גורמים מדיניים בישראל עולה ,  כי הדו"ח קובע שהסגר הימי שהטילה ישראל על עזה הוא חוקי לפי הקריטריונים של החוק הבינלאומי והאמנות הבינלאומיות .  לפי החוק הבינלאומי ,  למדינה שמטילה סגר מותר ליירט כלי שיט שמפרים אותו .
 הדו"ח גם מותח ביקורת נוקבת על ארגון ה-IHH וביקורת עקיפה כלפי הממשלה באנקרה שסייעה למשט .  הוועדה שיבחה את ישראל על כך שמינתה ועדה חיצונית בלתי תלויה לעומת הטורקים ,  שמינו ועדה ממשלתית .  עם זאת ,  הוועדה מציינת בדו"ח כי הכוח שישראל הפעילה היה מופרז ,  אולם בתגובה ישראל השיבה שהיא יכולה לספק הסברים לכל מקרה .  
ללא כל קשר לדו"ח ,  הצהיר ראש ממשלת טורקיה ,  רג'פ טייפ ארדואן ,  בשבוע שעבר כי לא יחול כל שיפור ביחסים בין ישראל למדינתו ,  עד שירושלים תתנצל על אירועי המשט לעזה ותפצה את משפחות ההרוגים .  בשיחה עם כתבים בשבוע שעבר ,  הוסיף ארדואן כי תנאי נוסף לחידוש היחסים הדיפלומטיים במלואם הוא שישראל תסיר את  " המצור מעל הפלסטינים ".  ארדואן הוסיף כי  " מעכשיו ,  יש לנו מספר אפשרויות לעתיד .  משפחות הקורבנות ינקטו בצעדים בנושא זה ,  וגם אנחנו ננקוט בצעדים ".  
קודם לכן פורסם כי ראש הממשלה ,  בנימין נתניהו ,  הצהיר בפני ארצות הברית שישראל אינה מוכנה ,  בשלב זה ,  להתנצל על הריגת תשעה מנוסעי ספינת המרמרה ,  ועל עצירתה בכוח בלב ים בשנה שעברה למרות בקשתה של מזכירת המדינה האמריקאית ,  הילרי קלינטון ,  נתניהו אמר כי לפי שעה אין בכוונת ישראל להתנצל ,  וכי הוא ממתין לפרסום דו"ח ועדת פאלמר או לדו"ח של מזכ"ל האו"ם ,  באן קי-מון ,  בעניין .
 
טורקיה :  הדו"ח על המשט נדחה שוב לבקשת ישראל
האו"ם אמור היה לפרסם את דו"ח ועדת פאלמר לבדיקת אירועי  " משט המרמרה "  מחר ,  אך הפרסום נדחה בעשרה ימים נוספים לאחר שכבר נדחה בעבר .  טורקיה : " בניגוד לפרסומים ,  ישראל דרשה הדחייה "
 
