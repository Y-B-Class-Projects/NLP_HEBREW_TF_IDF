נתניהו : " הדרג המדיני יקבע אם לתקוף ,  והוא טרם הכריע "
 ראש הממשלה התראיין לערוצי הטלוויזיה ,  ואמר על האפשרות לתקוף את תכנית הגרעין האירנית : " גם בגין תקף בעירק בניגוד לעמדת הצבא ".  על הכלכלה : " הכי חברתי זה למנוע אבטלה "
 ראש הממשלה ,  בנימין נתניהו ,  התייחס היום  ( שלישי )  לפרסומים לפיהם הצמרת הביטחונית בישראל ,  לרבות הרמטכ"ל ,  ראש המוסד וראש השב"כ ,  מתנגדים לתקיפה עצמאית ישראלית באירן ,  ופועלים לשכנע את הדרג המדיני בכך . " הדיון הזה מתקיים אבל לא פה ,  הוא מתקיים כמה מטרים מכאן ,  מעבר לדלת הזאת ,  בחדר הקבינט .  זה המקום הראוי לקיים את הדיון הזה .  מתקיימים שם דיונים ושומעים את כל הדעות ",  אמר נתניהו בראיון לערוץ 10 . " בדמוקרטיה הישראלית ,  בכל דמוקרטיה ,  מי שקובע זה הדרג המדיני ,  מי שמבצע זה הדרג הצבאי ,  כך זה היה וכך זה גם יהיה .  ואני אומר לך ,  אני עוד לא קיבלתי עוד החלטה ".  
בדבריו הזכיר נתניהו כי ב-1981 החליט ראש הממשלה דאז ,  מנחם בגין ,  להפציץ את הכור הגרעיני בעירק ,  בניגוד לעמדת ראש המוסד וראש אמ"ן , " אבל הדרג המדיני קיבל את ההחלטה כי יש לו את הראייה הכוללת ועליו רובצת האחריות העליונה ,  זה נכון גם היום .  ההחלטה הזאת תתקבל ,  ככל שתתקבל ,  היא החלטה של הדרג המדיני ואני לפחות חושב שההתחמשות של איראן בנשק גרעיני של אייתוללות ששואף ,  שמצהיר שבכוונתו להשמיד אותנו ,  אני חושב שהדבר הזה צריך למנוע אותו וכך אנחנו נעשה ,  אני לא אתן לזה לקרות ".  בראיון לערוץ 2 הוסיף ראש הממשלה : " הסנקציות פגעו בכלכלה האירנית אך לא הזיזו את תכנית הגרעין מילימטר אחורה ".  
הריאיון בערוץ 10 עסק בהרחבה בנושא הכלכלי .  ראש הממשלה התייחס לטענות לפיהן מדיניות ממשלתו הביאה למצב הכלכלי ,  שהצריך קיצוצים נרחבים והעלאת מסים : " במה טעינו ?  בזה שיצרנו כאן 330 אלף מקומות עבודה בשלוש שנים ?  בזה שבנינו את הגדר שבולמת את המסתננים ?  בזה שאנחנו נותנים חינוך חינם מגיל 3 ?  תוספת שכר למורים ?  לשוטרים ?  לכבאים ?  לרופאים ?  בזה שאנחנו מורידים את המחיר שהסלולארי עולה ?  לא טעינו .  אלא מה ?  יש דבר אחד שקרה .  אחרי שלוש וחצי שנים ראינו שההכנסות של המדינה לא מתאוששות ביחס למה שקורה באירופה .  אירופה לא מתאוששת ,  סין יורדת בקצב הגדילה שלה ,  ארצות הברית מדשדשת .  אלה השווקים שאנחנו מוכרים להם .  כשהחברות הישראליות מוכרות פחות ,  אז הן גם משלמות פחות מסים ואנחנו רואים את הצפי הזה .  תאמין לי ,  אני לא אוהב להעלות מסים ".  
נתניהו התייחס גם לאפשרות להעלות את מס החברות ,  על חשבון העלאת המסים שהפעיל על  " האזרח הקטן ",  דוגמת המע"מ ומס ההכנסה .  לדבריו ,  אם יועלה מס החברות , " חברות יקומו וילכו ,  ואז מה שיקרה לך זה שיהיה לך אבטלה המונית .  חשבתי על הדבר הזה  איך אני שומר על הכלכלה ?  אבל העלאת מס החברות לא מכסה לך את הסכום .  אתה צריך להעלות הרבה יותר .  ואני חושב שזה יפגע בתעסוקה .  אני לא אתן שיפגעו בתעסוקה .  בסוף הדבר הכי חברתי ,  הכי-הכי חברתי ,  זה למנוע את עליית האבטלה ,  ואני לא רוצה לפגוע בחברות ". 
ראש הממשלה התייחס גם לפקיעתו של חוק טל ,  הפוטר את גיוסם של תלמידי ישיבות ,  מחר ,  בהוראת בג"ץ . " אני בחרתי באחריות ולא בפופוליזם ,  בסיסמאות שאי אפשר ליישם אותן ,  שרק יסבו לאחור את מה שהושג ",  אמר נתניהו ,  שהוסיף : " אני חושב שאפשר להגיע בקלות ,  לא בקלות ,  אבל במאמץ ,  תוך כמה שנים בעצם לששת אלפים מתגייסים שזה חלק מהדבר הזה .  צריך לעשות את זה בהסכמה ,  כדי לא לגרום לכך שתהיה מלחמת אחים ".  ראש הממשלה גם רמז לפרישתה של קדימה מהקואליציה שלו ,  ואמר : " אני חושב שהם העדיפו שלטי אוטובוסים על פיתרון אמיתי .  פיתרון אמיתי ,  לדעתי עדיין אפשר להשיג ואני אנסה להשיג אותו .  אבל אין ואקום ".  
הבוקר פורסם ב"ידיעות אחרונות "  שהרמטכ"ל ,  רב-אלוף בני גנץ ,  ויתר הצמרת הביטחונית בישראל ,  בהם ראש השב"כ ,  יורם כהן ,  ראש המוסד ,  תמיר פרדו ומפקד חיל האוויר ,  אלוף אמיר אשל ,  מתנגדים לפעולה צבאית עצמאית של ישראל באירן ,  ומנסים לשכנע את הדרג המדיני נגדה .  אחר הצהריים התייחס גנץ לפרסומים ;  במסיבת עיתונאים שערך בבסיס הקליטה והמיון של צה"ל בתל השומר ,  אמר הרמטכ"ל כי  " כמפקד צה"ל וכרמטכ"ל ,  הדרג המדיני מצפה ממני שאומר לו את כל מה שאני חושב .  אני עושה את זה ,  והם מקשיבים ". 
עם זאת ,  סייג גנץ את דבריו ,  ואמר כי  " את מה שאנחנו חושבים נאמר לדרג המדיני ,  ונעשה את מה שיורו לנו ".  לדבריו , " אף אחד מהפרסומים המדוברים לא נאמר ממני או מטעמי ,  ואני לא עוסק בפרסומים הללו ".  עוד אמר גנץ כי  " אירן היא המדינה היחידה בעולם שמנסה לפתח נשק גרעיני והיא קוראת להשמדת מדינה אחרת ,  במקרה הזה אנחנו ,  ולא נכון שנתעלם מזה .  צה"ל ערוך ונכון לפעול ,  ומבחינתנו האמירה 'כל האופציות על השולחן' היא לא סיסמה ,  אלא תכנית עבודה ,  ואנחנו עושים אותה ". 
בראשית השבוע נחשף שהיועץ לביטחון לאומי בבית הלבן ,  טום דונילון ,  הציג לראש הממשלה ,  בנימין נתניהו ,  את תכנית המגירה של ארצות הברית לתקיפה אפשרית באירן .  פקיד אמריקאי שצוטט ב"הארץ "  סיפר שדונילון ערך את סקירה בפני נתניהו במהלך ביקור בישראל לפני שבועיים ,  בו אירח נתניהו את היועץ לארוחת ערב בת שלוש שעות ,  אשר בחלקה השתתף גם היועץ לביטחון לאומי הישראלי ,  אלוף יעקב עמידרור .
 לקריאה נוספתגנץ על אירן :  הדרג המדיני רוצה בדעתי ומקשיב לההאם הרמטכל באמת מתנגד לתקיפה באירן ?  

נתניהו : " הדרג המדיני יקבע אם לתקוף ,  והוא טרם הכריע "
 ראש הממשלה התראיין לערוצי הטלוויזיה ,  ואמר על האפשרות לתקוף את תכנית הגרעין האירנית : " גם בגין תקף בעירק בניגוד לעמדת הצבא ".  על הכלכלה : " הכי חברתי זה למנוע אבטלה "
 
