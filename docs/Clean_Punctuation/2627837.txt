דירוג פורבס :  שרה נתניהו היא האישה החזקה בישראל
אשת ראש הממשלה גברה על שרי אריסון ורקפת רוסק עמינח וניצבת בראש דירוג פורבס ישראל .  מקורב ללשכת נתניהו :  היא מסוגלת לשנות סדרי מציאות בחלל הפוליטי .  ומי עוד בדירוג ? 
גבירתי ראש הממשלה ?  שרה נתניהו רעיית ראש הממשלה בנימין נתניהו ,  ניצבת בראש רשימת 50 הנשים החזקות בישראל של מגזין פורבס ישראל ,  והיא מקדימה מנכ"ליות ונשות עסקים מצליחות .  מדירוג פורבס השנתי עולה שהשפעתה של  " האישה הראשונה "  נובעת בעיקר ממעורבותה במינויים רבים בסביבת ראש הממשלה . " היא מתערבת בכל הדרגים "  אמר אחד המקורות שהתראיינו לפורבס , " בכירים כזוטרים ". 
לדירוג המלא - 50 הנשים החזקות ביותר בישראל 2013 
לדברי אחד מהמקורבים לשעבר ,  נתניהו משולה ל"חור שחור ":  היא מסוגלת לשנות ולחולל סדרי מציאות חדשים בחלל הפוליטי בישראל בעוצמה אדירה - גם אם לא תמיד ניתן לראות או לזהות את מקור הכוח המניע .  
במקום השני בדירוג - מנכ"לית בנק לאומי רקפת רוסק עמינח ,  שהפכה לפני כשנה למנכ"לית הצעירה ביותר בתולדות הבנק .  אחריה ניצבת הישראלית היחידה שמופיעה גם בדירוג הנשים החזקות בעולם של מגזין פורבס - בעלת קבוצת אריסון ,  שרי אריסון .  אריסון ידועה לציבור הישראלי בעיקר כבעלת השליטה בבנק הפועלים אך הנפח העסקי של  " אריסון השקעות "  כולל את החברות שיכון ובינוי ,  חברת המים Miya ומלח הארץ .
" אני משתדלת כל החיים שלי להביא חזונות לאיפה שאני נמצאת ",  סיפרה אריסון בראיון מיוחד לפורבס ישראל לרגל בחירתה . " אם זה לבנק ,  לשיכון ובינוי או ל ? Miya .  זה לוקח זמן ,  אבל אם מטמיעים ערכים בעסקים רואים את ההבדל ".  
יו"ר קבוצת שטראוס ,  עפרה שטראוס ,  ניצבת במקום הרביעי בדירוג ואת החמישייה המובילה סוגרת ד"ר קרנית פלוג ,  המשנה לנגיד בנק ישראל סטנלי פישר .  פלוג נחשבת על ידי פישר עצמו ועל ידי רבים במערכת הכלכלית למועמדת בולטת לרשת אותו לאחר פרישתו הצפויה מהתפקיד ביוני הקרוב .  מלבד חלקה המרכזי בקביעת המדיניות המוניטרית ,  היא שותפה בכירה בוועדות החשובות שהמליצו על רפורמות כמו ועדת טרכטנברג ,  ועדת התחרותיות ,  הוועדה לבדיקת מצבו של המוסד לביטוח לאומי והוועדה לבחינת תקציב הביטחון .  מחלקת המחקר החזקה שבראשה עמדה פלוג במשך שנים מפרסמת נתונים ,  חוות דעת והמלצות לקביעת מדיניות שראשי האוצר מתקשים להתעלם מהן .  
נשים נוספות ברשימה הן מנכ"לית בזק הטרייה סטלה הנדלר ,  ורוית ברניב ,  היו"ר החדשה של דירקטוריון תנובה .  בין השמות החדשים בדירוג - אביטל שטיין ,  מנכ"לית המועצה להשכלה גבוהה ,  וגלית חמי ,  העורכת הראשית של העיתון כלכליסט .  בולטת בהיעדרה זהבית כהן-יוסף ,  מנכ"לית קרן ההשקעות אייפקס ישראל שנאלצה לסגת מעמדות ניהול פעילות בחברות שבהן שולטת אייפקס ולהתפטר מתפקידה כיו"ר תנובה ומראשות דירקטוריון פסגות .
 למרות רשימת הנשים המרשימה ,  מנתוני פורבס ישראל עולה כי ב-500 החברות המובילות במשק הישראלי מכהנות רק 24 מנכ"ליות  ( 4.8% מכלל המנכ"לים )  ורק 36.6% מכלל המועסקים בהיי-טק בשנה החולפת היו נשים .  
1 .  שרה נתניהו.2 .  רקפת רוסק-עמינח ,  מנכ"לית בנק לאומי.3 .  שרי אריסון ,  בעלת קבוצת אריסון.4 .  עפרה שטראוס ,  יו"ר קבוצת שטראוס.5 .  קרנית פלוג ,  המשנה לנגיד בנק ישראל.6 .  אפרת פלד ,  יו"ר ומנכ"ל אריסון השקעות.7 .  מיכל עבאדי בויאנג'ו ,  החשבת הכללית במשרד האוצר.8 .  ליאורה עופר ,  יו"ר מליסרון.9 .  סטלה הנדלר ,  מנכ"לית בזק.10 .  סמדר ברבר צדיק ,  מנכ"לית הבנק הבינלאומי .  
לקריאה נוספת:עדיין פנויים :  הרווקים העשירים בעולםמיהן הנשים העשירות בעולם ? מיהם הישראלים העשירים בעולם ?  

דירוג פורבס :  שרה נתניהו היא האישה החזקה בישראל
אשת ראש הממשלה גברה על שרי אריסון ורקפת רוסק עמינח וניצבת בראש דירוג פורבס ישראל .  מקורב ללשכת נתניהו :  היא מסוגלת לשנות סדרי מציאות בחלל הפוליטי .  ומי עוד בדירוג ? 

