בובות חיילים חרדים הוצתו במאה שערים ;  נתניהו : " אירוע מתועב "
 קיצונים חרדים העלו באש בובות בדמות חיילים חרדים במדורת ל"ג בעומר ,  בדומה למעשיהם בכל שנה נגד מי שנחשב  " אויב "  באותה תקופה .  ראש הממשלה גינה בחריפות : " דורש מכל מנהיג ציבור להוקיע ומהמשטרה לטפל ".  ליברמן : " על העדה החרדית לגנות "
 בשכונת מאה שערים בירושלים שרפו אמש קיצונים חרדים בובות של חיילים חרדים בתוך מדורת ל"ג בעומר בשכונה במחאה על הגיוס לצה"ל .  בנוסף לכך ,  גם העלו באש דגלי ישראל .  
ראש הממשלה בנימין נתניהו גינה הבוקר  ( ראשון )  בישיבת הממשלה את האירוע ואמר כי הוא  " דורש ,  מצפה ומבקש מכל מנהיגי הציבור להוקיע את המעשה "  וכי על  " המשטרה לטפל בזה ".  שר הביטחון ,  אביגדור ליברמן ,  אמר כי  " שריפת בובות חיילי צה"ל היא אירוע מביש וחמור המחייב טיפול משטרתי נחרץ וחסר פשרות ,  וגינוי ברור של ראשי העדה החרדית ". 
יו"ר מפלגת יש עתיד ח"כ יאיר לפיד קרא עוד בטרם ישיבת הממשלה לחקור את התקרית ואמר כי  " אין בעיה למצוא את האחראים ,  אין בעיה לעצור אותם ,  אין בעיה להגיש כתבי אישום חמורים ".  בדברים שכתב בחשבון הפייסבוק הרשמי שלו הוסיף לפיד כי  " בפורים הם תלו בובות של חיילים ממרפסות במאה שערים .  בשבוע שעבר הם שברו את השער של בסיס צבאי ,  פרצו לתוכו וחוללו מהומה .  האם ישראל היא עדיין מדינת חוק ,  או שירדנו מזה ?  ",  לדבריו , " הממשלה הזו ,  שמגיבה על כל פיפס של עיתונאי זוטר במקומון באוסטרליה ,  לא יכולה להמשיך לשתוק למול הטירוף .  זה הרי לא מאבק בין חרדים לחילונים  רוב מוחלט של החרדים סולדים ומזועזעים כמו כל אזרחי ישראל ממעשי הטירוף האלה ". 
עוד בנושא:תיעוד :  בלש התחזה לחרדי במאה שערים - ועצר שמונה תוקפיםתיעוד :  חייל הותקף על ידי חרדים בירושלים בביצים ובצעקותבמקום המן :  בובות חיילים חרדים נתלו בשכונת מאה שערים בירושלים 
החרדים שהציתו את הבובה משתייכים לחוגים אנטי-ציוניים ,  שמתבדלים מהמדינה ואינם מקבלים ממנה תקציבים .  בכל שנה מדליקים רבים בובה עם דמות הנחשבת לאויב החרדים באותה תקופה .  בעבר הדליקו חרדים בובה בדמותו של יאיר לפיד .  לדברי נתניהו , " היה זה אירוע מתועב .  פלג קיצוני ,  שולי אמנם ,  של החבר החרדית שמזוהה עם נטורי קרתא שרף בובות של חיילי צה"ל במטרה לפגוע בחיילים חרדים .  הצעד הזה מתועב .  חיילי צה"ל שומרים על כולם ".  
בובות של חיילים חרדים נתלו ברחבי השכונה גם לפני חודשיים ,  במהלך חג הפורים .  הבובות ,  שנתלו מצווארן על חוטי חשמל ,  נועדו להחליף את הבובות המסורתיות של המן הרשע הנתלות בחג .  זאת ,  בעקבות החלטה של קבוצות תושבים להחריף את מאבקם נגד גיוס חרדים לצה"ל באמצעות המיצג ,  ולהשוות בין דמותו של המן הרשע ,  שנתלה על עץ בתקופת מגילת אסתר לבין החיילים החרדים .  הבובות ,  שהולבשו במדי צה"ל עם ציציות ונעלי קרוקס ,  נשאו עליהן את שמה של חטיבת גבעתי וכן דגלי ישראל וכיפה שחורה .  
בתקופה האחרונה התרחשו גם מקרים רבים של תקיפת חיילים בשכונות חרדיות .  בחודש שעבר נעצרו שמונה חשודים בתקיפת חייל במאה שערים .  הם נעצרו במסגרת פעילות יזומה של המשטרה שבה בלש התחזה לדתי לובש מדים .
 הבלש נכנס לשכונה ובתוך זמן קצר החלו תושבי השכונה לתקוף אותו ,  לירוק עליו ולהשליך חפצים לעברו ,  רק בשל היותו לובש מדים .  השוטרים ,  שהיו ערוכים במקום ,  עצרו את החשודים בשעת מעשה עם תחילת התקיפה .  ביצוע המעצרים ,  כך על פי המשטרה ,  הוא פועל יוצא של חקירה מורכבת מאומצת ויזומה לאיתור תוקפי לובשי המדים .  כלל העצורים הובאו לחקירה במשטרה .
 ח"כ איל בן ראובן  ( המחנה הציוני )  כינה את שורפי הבובות  " פושעים שמנסים לשרוף את עתיד עם ישראל במדינתנו ".  לדבריו , " לא ניתן להם לעשות זאת .  אני מצפה מכלל הציבור החרדי להוקיע את התופעה הבזויה הזאת מתוכו ". 
 ( עדכון ראשון :  3:11 )  

בובות חיילים חרדים הוצתו במאה שערים ;  נתניהו : " אירוע מתועב "
 קיצונים חרדים העלו באש בובות בדמות חיילים חרדים במדורת ל"ג בעומר ,  בדומה למעשיהם בכל שנה נגד מי שנחשב  " אויב "  באותה תקופה .  ראש הממשלה גינה בחריפות : " דורש מכל מנהיג ציבור להוקיע ומהמשטרה לטפל ".  ליברמן : " על העדה החרדית לגנות "
 
