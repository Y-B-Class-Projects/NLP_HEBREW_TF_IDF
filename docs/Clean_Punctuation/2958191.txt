סרנה מגיב לתביעת נתניהו : " יש לבחון הפרסום על פי ז'אנר המשלים והדמיון היוצר "
 עיתונאי  " ידיעות אחרונות "  יגאל סרנה הגיב היום לתביעת נתניהו על הפוסט שפרסם בפייסבוק .  בא כוחו של ראש הממשלה בתגובה : " בטוחים כי בית המשפט יקבע כי סרנה דובר שקר "
" בפייסבוק יש כר נרחב לתיאוריות קונספירציה ,  לדמיון יוצר ,  למשלים ומהתלות שנועדו להדגיש נקודת מבט ביקורתית חריפה ,  שלעתים מתחפשת למהתלה ספרותית ",  כך טוען העיתונאי יגאל סרנה ,  המיוצג על ידי עורכי הדין ליאור אפשטיין ואביגדור פלדמן ,  בכתב הגנה שהגיש היום  ( שלישי )  לתביעה של ראש הממשלה בנימין נתניהו ורעייתו שרה .  בנוסף לכך ,  סרנה מציין בכתב ההגנה גם את המאבק שמתנהל בין נתניהו לעיתון שבו הוא כותב , " ידיעות אחרונות ":   " עיתון שהוא ובעליו נוני מוזס כפי הנראה מוקצים מחמת מיאוס בעיני התובעים לא פחות ",  לפי סרנה .  
לגבי הסטטוס שפירסם ,  סרנה כותב כי  " בעיקרו הפרסום הוא אמת וכי אם יש בו פרטים לא מדויקים הרי שהם נבלעים באמת הכללית של הפרסום ,  וכי גרעינו הקשה של הסיפור הוא אמת ,  בין אם התרחש בפרטי פרטים באופן המתואר בפרסום או בפרטים דומים לו ".  
לבסוף ,  סרנה מציג גישה שלפיה הסטטוסים בפייסבוק לא חייבים להיות אמת מוחלטת ,  אלא מציאות אפשרית : " הרשת החברתית מתירה פרסום פחות מוקפד ומרוסן מן העיתונות המסורתית ..  .  האירוניה העצמית של הרשת החברתית ומעמדה כעיתונות פוחזת במקצת המטילה ספק בכל ,  ולוקחת עצמה לא לגמרי ברצינות ,  מתירה כתיבה מסוג פרודיה ומשל .  קוראי פוסטים בפייסבוק אינם מתייחסים ברצינות תהומית לכל מה שמתפרסם שם ..  .  יש לשפוט את הפרסום על פי כללים אלה ,  שמכוחם ניתן לראות בפרסום דנן גם משל ,  היפרבולה ,  הגזמה ,  הגחכה ולא בהכרח שיקוף מדויק של מציאות ריאלית ,  אלא של מציאות אפשרית ". 
בא כוחה של משפחת נתניהו ,  עו"ד יוסי כהן ,  מסר בתגובה : " השקרים הבוטים ,  ההשמצות הפרועות ודברי ההסתה שפרסם יגאל סרנה על ראש הממשלה ורעייתו חצו באופן מסוכן כל גבול אפשרי .  במקום להתנצל ולהביע חרטה ,  סרנה מנצל באופן מרושע וזדוני כעת את החסינות שמוקנית לו בכתב ההגנה ,  כדי להוציא שוב דיבה מכוערת ורוויית ארס ,  תוך פגיעה בכל אמת מידה מוסרית ושימוש ציני בחופש הביטוי .  אנו בטוחים כי בית המשפט יקבע שסרנה דובר שקר ,  יקבל את התביעה ויטיל עליו פיצוי כספי והוצאות גבוהות ,  שיביעו את מורת רוחו מהתנהגות פוגענית ,  נטולת יושרה וחסרת אנושיות שכזו ". 
כזכור ,  בסוף מרץ הגישו נתניהו ורעייתו תביעת לשון הרע נגד סרנה ,  לאחר שהעיתונאי טען בהודעה שפרסם בפייסבוק ,  כי רעיית ראש הממשלה הורתה לנתניהו לרדת מרכבם המשותף בעת שנסעו בכביש מספר 1 .  נתניהו דורש מסרנה פיצוי בסך 279 אלף שקלים בגין הוצאת לשון הרע .  

סרנה מגיב לתביעת נתניהו : " יש לבחון הפרסום על פי ז'אנר המשלים והדמיון היוצר "
 עיתונאי  " ידיעות אחרונות "  יגאל סרנה הגיב היום לתביעת נתניהו על הפוסט שפרסם בפייסבוק .  בא כוחו של ראש הממשלה בתגובה : " בטוחים כי בית המשפט יקבע כי סרנה דובר שקר "
 
