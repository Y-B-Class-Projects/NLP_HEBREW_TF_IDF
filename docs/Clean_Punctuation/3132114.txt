עוד תיק :  נתניהו ימונה לתפקיד שר הבריאות במקום ליצמן
ראש הממשלה ,  המחזיק גם בתיק החוץ ,  יהיה אחראי גם על המשרד שעזב יו"ר יהדות התורה על רקע משבר עבודות הרכבת בשבת .  בעבר נאלץ נתניהו לוותר על תיק הבריאות בשל עתירת מפלגת יש עתיד לבג"ץ
 ( בווידאו :  ביקורו של נתניהו במוסקבה ,  השבוע )  
הממשלה תאשר ביום ראשון את מינויו של ראש הממשלה בנימין נתניהו לתפקיד שר הבריאות ,  כחודשיים לאחר התפטרותו של ח"כ יעקב ליצמן ממשרד הבריאות על רקע משבר עבודות הרכבת בשבת .  בחודש שעבר הכנסת אישרה תיקון לחוק יסוד הממשלה שמעניק סמכויות במשרד גם לסגן שר ,  ואיפשר את חזרתו של ליצמן למשרד הבריאות כסגן שר עם סמכויות מורחבות .  
נתניהו שימש בתקופה זו כממלא מקום השר ,  ולפי הצעת המחליטים שתובא לאישור השרים ביום ראשון - הוא ימונה כעת לתפקיד במינוי קבוע ,  כך שבנוסף להיותו ראש הממשלה הוא יחזיק בשני תיקים - תיק החוץ ותיק הבריאות .  נתניהו שימש כשר הבריאות במשך כחצי שנה אך בעקבות בג"צ שהגישה מפלגת יש עתיד ליצמן התמנה לתפקיד באופן קבוע עד שהתפטר בנובמבר האחרון .  
עוד בוואלה !  NEWS :  התשובה של החרדים לבג"ץ הגיוס :  חוק המגדיר לימוד תורה  " ערך יסוד " " פה חבית ",   " פושטקית "  ו"תת-אדם ":  התלונות שהוגשו נגד ח"כ חזן ועדת האתיקה החליטה :  ח"כ אורן חזן יורחק לחצי שנה ממליאת הכנסת 
בחוות דעת שמלווה להצעת המחליטים נטען כי בעת הגשת הבג"צ נתניהו החזיק בארבעה תיקים בנוסף להיותו ראש ממשלה ,  תקשורת ,  חוץ ,  כלכלה ושיתוף פעולה אזורי וכעת יהיה ממונה על שני משרדים נוספים בלבד ,  לכן  " בנסיבות אלה אין מדובר על חריגה קיצונית ממתחם הסבירות ". 
במשך שנים נמנעו ביהדות התורה להתמנות לשרים בממשלה .  התפקיד נכפה על ליצמן אחרי פסיקת בג"ץ בעקבות עתירה של יש עתיד ,  לפיה לא ניתן יהיה למנות סגן שר במעמד של שר .  הסיבה להימנעות מתפקיד שר היא הלכתית-פורמלית :  שר נושא באחראיות לכל פעולותיה של הממשלה ,  וחלקן מנוגדות להלכה .  כך ,  ליצמן התפטר מתפקידו בעקבות הוראת האדמו"ר מגור ,  רבי יעקב אריה אלתר על רקע עבודות רכבת ישראל בשבת בשנה האחרונה .  

עוד תיק :  נתניהו ימונה לתפקיד שר הבריאות במקום ליצמן
ראש הממשלה ,  המחזיק גם בתיק החוץ ,  יהיה אחראי גם על המשרד שעזב יו"ר יהדות התורה על רקע משבר עבודות הרכבת בשבת .  בעבר נאלץ נתניהו לוותר על תיק הבריאות בשל עתירת מפלגת יש עתיד לבג"ץ

