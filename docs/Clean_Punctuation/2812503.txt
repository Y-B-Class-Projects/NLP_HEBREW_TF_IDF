רגע לפני שזה הופך לא חוקי ,  נתניהו יככב בתכנית בערוץ הטיולים
ב-17 לינואר יכנס לתוקפו חוק תעמולת הבחירות שיגביל הופעת פוליטיקאים בתקשורת לקראת מערכת הבחירות .  בערוץ הטיולים יזדרזו וישדרו שבועיים קודם תכנית מלאה בכיכובו של ראש הממשלה שבה הוא מסייר ברחבי ישראל
ראש הממשלה בנימין נתניהו יככב בתכנית  " The Royal Tour "  של רשת CBS ,  וזו תשודר בישראל בערוץ הטיולים .  התכנית תשודר זמן קצר לפני החוק המגביל הופעה של פוליטיקאים בתקשורת שלא במסגרת תשדירי הבחירות ,  על מנת שהופעתו של ראש הממשלה לא תיחשב ללא-חוקית .  
בערוץ הטיולים הסבירו כי צילומי התכנית החלו לפני שנתיים ,  אולם התעכבו כיוון שנתניהו נקע אז את רגלו .  בשביל הפציעה ,  אומרים בערוץ ,  נדחו צילומי הסדרה וחודשו שנה לאחר מכן .  התכנית תשודר ב-4 בינואר .  
את התכנית מנחה פיטר גרינברג ,  עורך תכניות הטיולים של רשת CBS ,  אשר במסגרתה הוא מסייר עם מנהיגים מרחבי העולם במדינות שבראשם הם עומדים .  בעבר הוא סייר בניו זילנד עם ראש הממשלה לשעבר הלן קלארק ,  בירדן עם המלך חוסיין ובמקסיקו עם הנשיא לשעבר פליפה קלדרון .  בסיור עם נתניהו בישראל ערכו השניים מסע אופניים על הטיילת ביפו ,  טיול באופנוע ים בכנרת ובשיט בנהר הירדן .  עוד מקומות בהם הצטלם ראש הממשלה :  מעבדות הטכניון ,  מצדה ,  ים המלח וחוף הים האדום .
 מנכ"ל משותף  " ענני תקשורת "  שרון למברגר מסר כי  " ערוץ הטיולים הישראלי גאה לשדר ,  על פי חוק ,  את הספיישל היוקרתי עם ראש הממשלה בנימין נתניהו ,  אשר יוצא למסע חוויתי בארץ וזאת כדי לקדם את ישראל ברמה הגלובלית .  אנחנו שמחים לשדר את הספיישל לצופי הערוץ ונמשיך לשדר תוכן איכותי ומקורי ".  

רגע לפני שזה הופך לא חוקי ,  נתניהו יככב בתכנית בערוץ הטיולים
ב-17 לינואר יכנס לתוקפו חוק תעמולת הבחירות שיגביל הופעת פוליטיקאים בתקשורת לקראת מערכת הבחירות .  בערוץ הטיולים יזדרזו וישדרו שבועיים קודם תכנית מלאה בכיכובו של ראש הממשלה שבה הוא מסייר ברחבי ישראל

