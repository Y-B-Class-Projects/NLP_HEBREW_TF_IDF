נתניהו בדאבוס : " יש התעניינות עצומה בכלכלה שלנו "
 בזמן שבמסדרונות כנס דאבוס מחזרים אנשי עסקים מערביים  בעיקר אירופים  אחר נציגים איראנים ,  ראש הממשלה נתניהו טוען שמשטר הסנקציות יימשך
רה"מ בנימין נתניהו סיכם היום  ( ו' )  את ביקורו בכנס הפורום הכלכלי העולמי בדאבוס וטען כי אומות המערב מאוחדות בעמדתן נגד איראן ומשטר הסנקציות שריר וקיים .  די להביט במסדרונות אולמות הכנס בדאבוס ולראות כיצד אנשי עסקים – בעיקר אירופים – עטים על נציגים איראנים בודדים ומשוחחים עימם ארוכות כדי להבין שחברות זרות כבר עומדות בתור לעשות עסקים עם איראן . 
" מזכיר המדינה האמריקאי ג'ון קרי חזר באוזניי בפגישתנו היום על מחויבות ארה"ב לשמור על משטר הסנקציות ",  אמר נתניהו היום במסיבת עיתונאים .  כאשר נדרש רה"מ להתייחס ליוזמת אנשי העסקים הישראלים והפלסטינים המקיימים פגישות בדאבוס וקוראים לקדם את התהליך המדיני בטרם ייגרם לכלכלת ישראל נזק בשל יוזמות חרם אזרחי במקומות שונים בעולם ,  אמר נתניהו כי  " אני לא מתעלם מהקריאות לחרם הכלכלי אך יש גם מגמה הפוכה .  ההתעניינות בכלכלת ישראל עצומה .  תסתכלו עם מי נפגשתי כאן – נוכחתי בכנס סייבר ,  נפגשתי עם בכיר גוגל ניקש ארורה ,  נפגשתי עם מנכ"לית יאהו מריסה מאייר ,  עם מנכ"ל סיסקו ג'ון צ'יימברס ,  עם ביל גייטס ..  .  אלה המעצמות החדשות .  ישראל היא גורם שהמעצמות הללו מתעניינות ורוצות את קרבתנו .  רוצות לעשות עסקים איתנו .  לחץ כלכלי על ישראל לא מקדם את השלום אלא מרחיק אותו כי הוא מקשיח את עמדות הפלסטינים .  צריך איזון ויחס הוגן ".  
אלא שכאמור בשיחות עם אורחים זרים כאן בכנס ניתן לקבל תמונה אחרת .  משתתפים אירופים ואמריקאים מעודדים מאוד מהטון הפייסני של נשיא איראן חסן רוחאני בנאומו אתמול ,  גם כאשר דבריו לא עומדים עדיין במבחן המציאות . " זו התחלה ,  אלה דברים חיוביים לשמוע מנשיא איראן וזה בטח טוב יותר מהדברים שאמר קודמו ,  אחמדינג'אד ",  אמר לנו אחד מבאי הכנס ממוצא שווייצרי .  כלכלן אמריקאי אחר בעל מוניטין עולמי ציין בפנינו גם כן את  " הרטוריקה הטובה "  של רוחאני .  החודשים הקרובים יראו האם הפתיחות שהפגין רוחאני כלפי המערב באמת תגרום לזרים להסתער על כלכלת איראן ,  אולם כאן בדאבוס ,  כאמור ,  המסרים הפייסניים שלו כבר באים לידי ביטוי במה שנראה כמו חיזורים של אנשי עסקים מערביים אחר איראן .  

נתניהו בדאבוס : " יש התעניינות עצומה בכלכלה שלנו "
 בזמן שבמסדרונות כנס דאבוס מחזרים אנשי עסקים מערביים  בעיקר אירופים  אחר נציגים איראנים ,  ראש הממשלה נתניהו טוען שמשטר הסנקציות יימשך

