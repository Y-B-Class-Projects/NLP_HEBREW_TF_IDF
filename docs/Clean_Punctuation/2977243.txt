נתניהו : " אפגש עם מנהיג מדינה מוסלמית שאין לה יחסים עם ישראל "
 ראש הממשלה אמר כי במהלך ביקורו באפריקה שוחח לפני ימים אחדים עם מנהיג שלמדינתו אין יחסים דיפלומטיים עם ישראל . " אחד המדינאים שנפגשתי עמם התקשר למנהיג של אותה מדינה ,  וקבענו להיפגש ".  הוא הבהיר כי לא מדובר בסומליה
ראש הממשלה בנימין נתניהו שוחח בימים האחרונים ,  במסגרת ביקורו באפריקה ,  עם מנהיג מוסלמי שלמדינתו אין יחסים דיפלומטיים עם ישראל .  בשיחה עם הכתבים המלווים אותו לביקור ,  אמר נתניהו : " בימים האחרונים ,  אחד המנהיגים עמם נפגשתי פה באפריקה ,  התקשר למנהיג של מדינה מוסלמית באזור שאין לה יחסים רשמיים עם ישראל וקבענו להיפגש ".  נתניהו הדגיש כי המדינה המדוברת אינה סומליה ,  אף שנתניהו פגש לאחרונה גורם בכיר בהנהגתה ,  על פי דיווח באתר Times of Israel .  
בתוך כך ,  ראש הממשלה נועד היום  ( חמישי )  עם ראש ממשלת אתיופיה היילמריאם דסלן ונאם בפני הפרלמנט האתיופי באדיס אבבה ,  במסגרת היום הרביעי והאחרון של ביקורו ביבשת .  נתניהו הדגיש את חשיבות הקשרים בין ישראל לאתיופיה ,  ואמר כי לשתי המדינות אינטרסים משותפים בתחומי הכלכלה ,  החקלאות ,  התיירות והביטחון .  הוא הוסיף כי אתגר המאבק בטרור מאחד את ישראל עם רבות ממדינות אפריקה .  
עוד ידיעות בוואלה !  NEWS :" העולם מסתכל עלינו אחרת ":  תחנת רואנדה במסע נתניהו לאפריקהבזמן שנתניהו באפריקה :  בכירי הליכוד יתכנסו לדון ביחסים עם הרשותנתניהו ונשיא קניה נפגשו : " נפעל לצירוף ישראל כמשקיפה באיחוד האפריקני "  
ראש ממשלת אתיופיה הדגיש במסיבת העיתונאים המשותפת לשניים כי אתיופיה מעוניינת ביחסים קרובים עם ישראל וגם עם הפלסטינים ,  ותומכת בפתרון שתי המדינות כדרך להביא לשלום באזור .  כמו כן ,  התייחס לאזרח הישראלי ממוצא אתיופי אברה מנגיסטו המוחזק בשבי חמאס ברצועת עזה ,  ואמר כי המדינה תנסה לסייע במאמצים לשחרורו .  

נתניהו : " אפגש עם מנהיג מדינה מוסלמית שאין לה יחסים עם ישראל "
 ראש הממשלה אמר כי במהלך ביקורו באפריקה שוחח לפני ימים אחדים עם מנהיג שלמדינתו אין יחסים דיפלומטיים עם ישראל . " אחד המדינאים שנפגשתי עמם התקשר למנהיג של אותה מדינה ,  וקבענו להיפגש ".  הוא הבהיר כי לא מדובר בסומליה

