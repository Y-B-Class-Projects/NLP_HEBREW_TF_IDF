הממשלה אישרה :  המרכז באריאל יוכר כאוניברסיטה
שרי הממשלה הצביעו בעד המהלך ,  שעדיין טעון את אישור היועץ המשפטי לממשלה יהודה וינשטיין .  בינתיים ,  בג"ץ אמור לפסוק בעתירה נגד ההכרה שהגיש ועד ראשי האוניברסיטאות
בישיבת הממשלה אישרו היום  ( ראשון )  השרים את ההכרה במרכז האוניברסיטאי באריאל כאוניברסיטה .  בפתח הישיבה הביע ראש הממשלה ,  בנימין נתניהו ,  תמיכה במהלך . " אני מדגיש שאריאל היא חלק בלתי נפרד מישראל וכך היא תישאר בכל הסדר עתידי ",  ציין נתניהו בפתח ישיבת הממשלה . " הקמת אוניברסיטה באריאל היא חלק מסדרת הפעולות שאנחנו עושים לחיזוק ההשכלה הגבוהה בישראל ".   
" אני חושב ששבע אוניברסיטאות זה לא מספיק ",  הוסיף ראש הממשלה . " אני לא מקבל את הגילדה הסגורה .  אני אוהב לפרוץ מונופולים וקרטלים בכל תחום ,  וכך גם בתחום הזה .  אם למישהו היה ספק מה עמדתי בעניין  חשוב שתהיה אוניברסיטה נוספת ,  וחשוב שהיא תהיה באריאל ".  
גם שר החינוך ,  גדעון סער ,  התייחס לנושא בפתח ישיבת הממשלה ,  ואמר : " זהו שלב נוסף בתהליך ,  לאחר החלטת המועצה להשכלה גבוהה  יהודה ושומרון  ( מל"ג-יו"ש )  לפני כחודש וחצי ברוב גורף ,  בעד הסבת המרכז לאוניברסיטה ".  סער הזכיר כי המלצת מלג-יו"ש התקבלה על יסוד חוות דעת של פרופסורים מאוניברסיטאות המחקר הקיימות ,  לאחר שהמרכז עמד בכל הקריטריונים והדרישות שהוצבו לו . 
" אני מאמין בכל לבי שהקמת האוניברסיטה השמינית תקדם את ההשכלה הגבוהה בישראל ",  הוסיף שר החינוך .  הוא התייחס לעובדה שהצעת ההחלטה כפופה לאישור היועץ המשפטי לממשלה ,  שלפי ההערכה ימתין להכרעת בג"ץ בעתירה שהגישו ועד ראשי האוניברסיטאות נגד ההחלטה . " זה טבעי בשעה שהתיק תלוי ועומד בבג"ץ ",  הסביר סער . " אני מאמין שההחלטות ,  שהתקבלו בתהליך ארוך של שבע שנים היו נכונות ,  ולכן מאמין שהמרכז יעמוד בכל המבחנים ,  כפי שעמד במבחנים האקדמיים  אני מאמין שיעמוד במבחנים המשפטיים ".  
שרת התרבות והספורט ,  לימור לבנת ,  אמרה כי היום כבר אין דרך חזרה מהמהלך : " החלטת הממשלה על שדרוג האוניברסיטה התקבלה כבר ב-2005 ,  כשאני הבאתי אותה לממשלה עם ראש הממשלה אריאל שרון .  ההחלטה היום תסמן באופן הברור ביותר שזו החלטתה של ממשלת ישראל גם אם זה יובא להכרעת בג"ץ - לא תהיה כאן החלטת יחיד של שר הביטחון ". 
הצעת ההחלטה שתובא בפני השרים היום תאשר את החלטת מל"ג-יו"ש ,  להכריז על המרכז כאוניברסיטה .  על פי הדין השורר בשטחי יהודה ושומרון ,  לאישור החלטת מל"ג-יו"ש נדרשת חתימה של המפקד הצבאי באזור - שהינו אלוף פיקוד המרכז ,  הכפוף לממשלה ולשר הביטחון .  גם לאחר הצבעת הממשלה ,  המהלך עדיין כפוף לאישור היועץ המשפטי לממשלה ,  יהודה וינשטיין .  על פי ההערכות ,  וינשטיין יעדיף להמתין עם ההחלטה עד לפסיקת בג"ץ בעתירה שהוגשה בנושא - כפי ששר הביטחון ,  אהוד ברק ,  המליץ .  
עוד על ההכרה באריאל:הממשלה צפויה לאשר ההצעה להכיר באריאל כאוניברסיטהבר אילן משכה את שמה מהעתירה נגד אוניברסיטת אריאלאוניברסיטה באריאל ?  ברק מבקש להמתין לפסיקת בג"ץ
לפניות לכתבת :  tal_sh@walla.net.il 

הממשלה אישרה :  המרכז באריאל יוכר כאוניברסיטה
שרי הממשלה הצביעו בעד המהלך ,  שעדיין טעון את אישור היועץ המשפטי לממשלה יהודה וינשטיין .  בינתיים ,  בג"ץ אמור לפסוק בעתירה נגד ההכרה שהגיש ועד ראשי האוניברסיטאות

