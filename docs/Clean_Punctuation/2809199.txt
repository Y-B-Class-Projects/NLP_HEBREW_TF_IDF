נתניהו בערבה : " עושים שורת פעולות ,  זה יימשך זמן "
 על אף החשש מהסעת הזיהום למפרץ אילת ,  נעצרו מי השיטפונות בסכרים שהוכנו מראש .  בביקור ראשון באזור מאז האסון אמר ראש הממשלה : " נקצה את המשאבים הדרושים לשמור על הפנינה הזו של ארצנו "
 חרף הגשמים שירדו בשעות האחרונות באזור שמורת הטבע עברונה שבערבה  אשר ניזוקה מדליפת הנפט ,  מרשות הטבע והגנים נמסר אחר הצהריים  ( שלישי )  כי הזרימות נעצרו בחסימות שהכינו פקחי הרשות מבעוד מועד יחד עם אנשי המשרד להגנת הסביבה . " המים נעצרו באגני הניקוז שהוכנו מראש לקליטה ולעצירה של המים ",  אמרו ברשות .  נוסף לכך החלו העבודות לניקוי ידני של הערוצים הקטנים בשמורה .  עד כה פונו כאלפיים קוב נפט נוזלי ומאות אלפי קוב קרקע מזוהמת בנפט משמורת עברונה .
 כבר בשעות הצריים החל שיטפון באזור הנגוע ,  ובטיסת סיור שערכו אנשי המשרד להגנת הסביבה מעל האזור הם ראו זרימות של נפט מעורב במים .  עם זאת ,  כאמור ,  בזכות ההיערכות המוקדמת של המשרד ,  שכללה הקמת סכרים בשמורת הטבע עברונה ,  הזרם נעצר ולא פרץ את גבולות השטח המזוהם .  ראש הממשלה בנימין נתניהו הגיע אחר הצהריים לאזור האסון האקולוגי ,  לאחר ביקורת שנמתחה עליו בימים האחרונים על כך שלא התייחס לנושא כלל .
" המשימות שלנו הן לשמור על בריאות הציבור ,  לפעול לצמצום הסיכון בהגעת הזיהום לאילת ולשקם את שמורת הטבע ",  אמר נתניהו שביקר באזור יחד עם סגן השר אופיר אקוניס שקיבל את האחריות על המשרד להגנת הסביבה . " יש כאן שורה של פעולות ,  וזה כנראה יימשך לאורך זמן .  אנחנו נקצה את המשאבים הדרושים כדי להגן על הסביבה ,  על הפנינה הנפלאה הזאת של ארצנו ".  בדרך למקום צפה ראש הממשלה נתניהו מהמסוק על העבודות שנעשות לעצירת התפשטות הדליפה .
 
נתניהו בערבה : " עושים שורת פעולות ,  זה יימשך זמן "
 על אף החשש מהסעת הזיהום למפרץ אילת ,  נעצרו מי השיטפונות בסכרים שהוכנו מראש .  בביקור ראשון באזור מאז האסון אמר ראש הממשלה : " נקצה את המשאבים הדרושים לשמור על הפנינה הזו של ארצנו "
 
