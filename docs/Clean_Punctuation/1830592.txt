כלייזמרים ואבשלום קור :  הקואליציה יוצאת לגיבושון
מי המגניבים שיישבו במושב האחורי של האוטובוס ?  איזה שר יירדם בהרצאה על צפת ?  ולמה שרה לא מרשה שילדים יבואו לטיול ?  כל זאת ועוד בגיבושון הקואליציה שייצא לדרכו בסוף השבוע
חברי הקואליציה יצאו בסוף השבוע הקרוב ל"שבת גיבוש "  וישהו יחד עם ראש הממשלה בנימין נתניהו ורעייתו שרה במלון רות רימונים בצפת .  הגיבושון יחל ביום שישי בשעה 16:00 בקבלת פנים במעמד ראש הממשלה ורעייתו ,  ובמופע כלייזמרים מצפת .  כמו כן ,  לכבוד חברי הקואליציה תיערך תצוגה של ציורים ופסלים של אמני צפת ולאחר כניסת השבת תיערך ארוחת ערב בהנחיית ד"ר אבשלום קור .  ביום שבת בבוקר ,  המשתתפים ייצאו לסיורים מודרכים באתרי מורשת בהדרכת תושבי העיר .  הסיורים יכללו ביקור בקריית האמנים ,  בתי כנסת עתיקים ,  רובע החסידים ושחזור הקרב בתש"ח לשחרור צפת .  בנוסף ,  ישמעו המטיילים הנמרצים סקירה היסטורית על תולדות המורשת ,  הקבלה והפיוט של יהודי צפת .
 הטיול האחרון של בני הזוג נתניהומנצלים את החופש :  רה"מ ורעייתו טיילו בצפון
באירוע ,  אגב ,  הורשו להשתתף חברי הקואליציה עם בני ובנות זוגם בלבד ללא ילדים .  בברכה לכבוד האירוע כתבו בני הזוג נתניהו כי  " זוהי הזדמנות לחזק את השותפות בינינו ,  שמתבטאת בעבודתנו המאומצת והמוצלחת במהלך כל ימי השנה בכנסת ובממשלה .  מגיע לכולנו רגעי מנוחה משותפת בשבת אחים גם יחד ".  מלשכת ראש הממשלה נמסר כי מטרת השבת היא גיבוש חברי הקואליציה .
  ( עדכון ראשון :  22:12 ) 

כלייזמרים ואבשלום קור :  הקואליציה יוצאת לגיבושון
מי המגניבים שיישבו במושב האחורי של האוטובוס ?  איזה שר יירדם בהרצאה על צפת ?  ולמה שרה לא מרשה שילדים יבואו לטיול ?  כל זאת ועוד בגיבושון הקואליציה שייצא לדרכו בסוף השבוע

