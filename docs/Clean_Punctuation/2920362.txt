ההאזנות לנתניהו מביכות את ארה"ב ,  אבל בעיקר את ישראל
הפרסום ב"וול סטריט ג'ורנל "  אמנם חשף כי ארה"ב עוקבת אחר ידידותיה אף שהתחייבה להפסיק ,  אך מבוכה גדולה לא פחות נגרמה לישראל ,  שמחשיבה עצמה ל"מעצמת סייבר ".  ההאזנות שפכו אור על ההתערבות הבוטה של נתניהו בפוליטיקה האמריקנית ועל התנהלותו בעניין הסכם הגרעין .  פרשנות
כתבת התחקיר שפורסמה הלילה  ( רביעי )  בעיתון  " וול סטריט ג'ורנל "  על ההאזנות שביצע הממשל האמריקני לראש הממשלה בנימין נתניהו ,  טרם זכתה לתגובה רשמית ,  לא בוושינגטון ולא בירושלים .  הסיבה לכך ברורה :  הכתבה מכילה פרטים מביכים רבים עבור שני הצדדים .  מצד אחד ,  היא חושפת ריגול אינטנסיבי של ארה"ב אחרי מדינות ידידותיות - לא רק ישראל .  מצד שני ,  היא מפרטת עד כמה גדולה הייתה התערבותו של נתניהו בפוליטיקה האמריקנית בשנה האחרונה ,  ומציגה באור מגוחך את התנהלותו במאבק על הסכם הגרעין עם איראן .
 שני הגילויים האלה  שארצות הברית מרגלת אחר מדינות שעמן היא מקיימת יחסי ידידות ,  ושישראל מעורבת עד צוואר בנבכי הפוליטיקה האמריקנית  אינם חדשים לכשעצמם .  אלה אמיתות שידועות היטב לכולם .  אבל למרות זאת ,  כאשר פורטים אותן לדוגמאות ספציפיות ,  רבים עלולים לנוע בחוסר נוחות בכיסאותיהם .  כך למשל ,  כאשר מתברר שתוך כדי ציתותי הממשל לנתניהו ,  האזינו אנשי הסוכנות לביטחון לאומי  ( NSA )  גם לשיחותיו עם חברי קונגרס אמריקנים .  דוגמה מביכה אחרת קשורה בציטוט שהובא של בכירים ישראלים בשיחות הטלפון עם חברי הקונגרס . " מה צריך לקרות כדי שתצביעו נגד הסכם הגרעין עם איראן ?  ",  נחשף בעיתון האמריקני .  
מבחינת הממשל האמריקני ,  החלקים המביכים של הכתבה קשורים לאו דווקא לישראל .  בשנת 2013 פרצה סערה כאשר הדלפותיו של איש ה-NSA לשעבר ,  אדוארד סנודן ,  חשפו כי ארצות הברית מאזינה באופן שיטתי לראשי מדינות בעלות ברית ,  בהם מנהיגי גרמניה ,  צרפת וברזיל .  הנשיא ברק אובמה התחייב בעקבות ההדלפות לחדול מההאזנות הללו .  אולם על פי הפרסום ,  ההתחייבות הזו לא הייתה תקפה לגבי היועצים והעוזרים הבכירים של אותם מנהיגים ,  שהמשיכו להיות נתונים תחת האזנה אמריקנית .  היועצים הבכירים ,  כידוע ,  משוחחים לא מעט גם עם המנהיגים שעבורם הם עובדים .  
לקריאה נוספת:דיווח :  ארה"ב צותתה לשיחות נתניהו במהלך שיחות הגרעין עם איראןניצחון בנקודות :  נתניהו לא הזכיר את איראן ,  אבל הרוויח את ההתנחלויות 
בנוסף לכך ,  הפרסום האמריקני חשף כי למרות ההנחיה של אובמה להפסיק להאזין למנהיגי מדינות ידידותיות ,  נותרו עדיין כמה מנהיגים שהנשיא עדיין דרש מסוכנות הביון לעקוב אחריהם .  אחד מהם הוא נשיא טורקיה רג'פ טייפ ארדואן .  על רקע מעורבותה של טורקיה במלחמת האזרחים בסוריה ,  הסכנה לפרוץ עימות בינה לבין רוסיה ,  והקמפיין שלה נגד הכורדים בעיראק  ניתן להבין מדוע אובמה רוצה לדעת מהן תכניותיו של המנהיג הטורקי .  אך למרות זאת ,  יש לזכור שטורקיה היא חברה מלאה ושוות זכויות בברית נאט"ו .  ההחלטה להמשיך לרגל אחרי ארדואן ,  בשעה שמנהיגים כמו אנגלה מרקל ופרנסואה הולנד זוכים ל"חסינות "  מהאזנות ,  עשויה ליצור משבר דיפלומטי .  
בהקשר הישראלי ,  המבוכה אינה מעצם העובדה שהממשל האמריקני אכן מאזין לנתניהו .  ראש הממשלה הרי סבור שהאמריקנים מאזינים לו עוד מהקדנציה הראשונה שלו בתפקיד ,  בשנות ה-90 .  הבעיה בפרסום אמש ,  היא שעולה ממנו כי תוך כדי ההאזנות צותתו בתווך גם שיחות של נתניהו עם חברי קונגרס ומנהיגי ארגונים יהודיים בארה"ב .  על פי הדיווח ,  הממשל גילה זהירות בעניין הרגיש הזה .  כך למשל ,  בדיווחים שהועברו על ידי ה-NSA ,  לא צוינו שמותיהם של חברי הקונגרס או הארגונים היהודיים המדוברים .  ברוב המקרים ,  נכתב רק  " נציג אמריקני ",  או  " ארגון אמריקני ".  
חבר הקונגרס הדמוקרטי אדם שיף ,  החבר הבכיר ביותר בוועדת המודיעין של בית הנבחרים האמריקני ,  הסביר כי  " עד כמה שאני יודע ,  לא הייתה לנו בעיה עם אופן הטיפול במקרים שבהם היה איסוף מודיעין מקרי על חברי קונגרס ".  האמירה של שיף מחזקת את טענת הממשל ,  אבל היא לא תמנע מיריביו של אובמה בימין האמריקני להאשים אותו בימים ובשבועות הקרובים ב"ריגול אחר חברי קונגרס ",  ולדרוש שייפתחו חקירות בנושא .  
טד קרוז ,  המועמד לראשות המפלגה הרפובליקנית במרוץ לנשיאות 2016 ,  כבר התייחס לדיווח ואמר כי הוא לא היה מופתע מכך שהממשל יירט את התשדורות של נתניהו ,  או את השיחות שערך עם חברי קונגרס ,  באמצעות ה-NSA . " הממשל רואה בקונגרס ,  ברפובליקנים ולעתים בדמוקרטים כאויב .  לעתים ,  נראה כי הם רואים את העם האמריקני כאויבו ",  אמר בדרכו לאירוע בחירות .
 אבל לא משנה כמה גדול יהיה היקף המבוכה שהכתבה תגרום לממשל האמריקני ,  ייתכן שהיא לא תעלה על המבוכה שגורם הפרסום לישראל .  ראשית ,  בכתבה נטען שהמודיעין האמריקני הצליח להאזין בצורה שיטתית ויסודית בשנים האחרונות ,  ובמיוחד בשנה האחרונה ,  לשיחותיו של ראש הממשלה נתניהו .  אותו נתניהו המתגאה מעל כל במה בעולם בכך שישראל היא  " מעצמת סייבר "  ובכך שמדינות שונות מרחבי תבל ,  מעוניינות ללמוד ממנה את סודות עולם הריגול המתקדם .  הפרסום הזה ,  אלא אם יוכחש על ידי ישראל ,  פוגם בתדמית הזו ,  ומציג את ישראל כמדינה ש"קודש הקודשים "  שלה פרוץ לחלוטין ,  בדיוק כמו במדינות אחרות ואולי אף בצורה גרועה יותר .  
מביכים לא פחות הפרטים הנוגעים למאמץ הכושל שניהל נתניהו לסיכול הסכם הגרעין עם איראן .  בין השאר ,  נטען בדיווח כי שגריר ישראל בוושינגטון ,  רון דרמר , " הדריך ארגונים יהודיים כיצד לשכנע חברי קונגרס להתנגד להסכם הגרעין עם איראן ".  מדובר בטענה דרמטית ,  שכן אותם ארגונים יהודיים בארה"ב מקפידים להציג את עצמם כעצמאיים לחלוטין מהשפעה ישירה של ישראל ,  בוודאי בסוגיות פוליטיות רגישות בתוך ארה"ב .  לאורך השנה האחרונה ,  היו לא מעט גורמים שהזהירו את נתניהו ואת דרמר שמידת המעורבות שלהם בוויכוח הפנימי בארה"ב על הסכם הגרעין עם איראן ,  חורגת מהכללים המקובלים .  הטענה הזו  היחידה בכתבה שהשגרירות הישראלית בוושינגטון מיהרה להכחיש  מוכיחה שאכן נחצו קווים אדומים .  
לבסוף ,  החשיפה המביכה ביותר עבור ישראל מופיעה דווקא בשורת הסיום של הכתבה ,  שם נכתב כי ההאזנות האמריקניות לנתניהו חשפו פרט מפתיע עבור האמריקנים :  ראש הממשלה האמין באמת ובתמים שיש ביכולתו לסכל את הסכם הגרעין עם איראן דרך הקונגרס .  כזכור ,  בחודש ספטמבר האחרון ,  המאמץ של נתניהו להכשלת ההסכם נכשל כשאובמה זכה לתמיכתם של יותר מ-90% מהדמוקרטים בסנאט .  כשזה קרה ,  הוציאה לשכת ראש הממשלה תדרוך מוזר לעיתונאים לפיו  " ראש הממשלה מעולם לא האמין שאפשר יהיה לסכל את ההסכם דרך הקונגרס ".  
התדרוך היה תמוה ,  שכן רק כמה חודשים קודם לכן ,  בעיצומה של מערכת הבחירות ,  יצא נתניהו לוושינגטון כדי לשאת נאום בפני הקונגרס .  בעוד יריביו הפוליטיים האשימו אותו שכל מטרת הנאום היא לחזק את מעמדו לקראת הבחירות ,  טען נתניהו בתגובה שיש ביכולתו להשפיע על הקונגרס ולהביא להכשלת ההסכם .  התדרוכים הסותרים הותירו שאלה לא פתורה - האם נתניהו באמת האמין שיצליח לנצח את אובמה ?  הכתבה ב"וול סטריט ג'ורנל "  מוכיחה שהתשובה חיובית ,  ושהתדרוך לתקשורת הישראלית בחודש ספטמבר ,  היה פשוט שקר וכזב .  
אחרי אי הנוחות שנגרמה לשני הצדדים בעקבות הפרסום ,  תיוותר בקרת הנזקים .  בארה"ב יעלו שאלות קשות לגבי התנהלות ה-NSA ,  ושאלת המפתח תהיה אם הממשל באמת הקפיד על כל הכללים הנוגעים להאזנות רגישות לבכירים אמריקנים .  בצד הישראלי ,  דרושות שתי בדיקות נפרדות לחלוטין .  האחת נוגעת לסוגיית ההאזנות וסביר להניח שהיא בוצעה עוד בטרם הכתבה פורסמה .  האחרת קשורה להתנהלות הפוליטית של נתניהו והשגריר דרמר בארה"ב .  כאן ,  עולה השאלה :  האם נתניהו ודרמר הפיקו לקחים ?  

ההאזנות לנתניהו מביכות את ארה"ב ,  אבל בעיקר את ישראל
הפרסום ב"וול סטריט ג'ורנל "  אמנם חשף כי ארה"ב עוקבת אחר ידידותיה אף שהתחייבה להפסיק ,  אך מבוכה גדולה לא פחות נגרמה לישראל ,  שמחשיבה עצמה ל"מעצמת סייבר ".  ההאזנות שפכו אור על ההתערבות הבוטה של נתניהו בפוליטיקה האמריקנית ועל התנהלותו בעניין הסכם הגרעין .  פרשנות

