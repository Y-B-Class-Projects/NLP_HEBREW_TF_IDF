שר החוץ התימני על הישיבה ליד נתניהו : " המארגנים אחראים לכך "
 אחרי שספג ביקורת על כך שישב ליד ראש הממשלה בוועידת ורשה ,  הבהיר אל-ימין כי המארגנים אחראים לסידורי הישיבה וכי הם  " לא באו לדבר על הבעיה הפלסטינית ".  המורדים החות'ים שבהם נלחמת ממשלתו גינו אותו : " פשיטת רגל מוסרית וערכית "
 שר החוץ של תימן חאלד אל-ימין אמר אתמול  ( חמישי )  בתום ועידת ורשה כי המארגנים הם אלו שאחראים לסידורי הישיבה .  הוא נאלץ להתגונן בשל הביקורת שספג על כך שישב לידו של ראש הממשלה בנימין נתניהו בוועידה שהתקיימה בבירת פולין .  
לדבריו ,  המשלחת התימנית ,  המייצגת את הממשלה הרשמית של עבד אבו מנסור האדי ,  הגיעה לוורשה בשל ההתערבות האיראנית בתימן ולא בשל הסוגיה הפלסטינית .  אל-ימין הוסיף כי הם  " לא באו לדבר על הבעיה הפלסטינית ולדבר עם נתניהו ".   " הם  ( ישראל )  האויב שלהם הוא איראן ,  ואנחנו ,  הסכנה הגדולה ביותר שמאיימת על היציבות שלנו ,  היא איראן ".  
עוד בוואלה !  NEWS:בתיק הפולני שנפתח מחדש - נתניהו בצד הצודק של התביעהנתניהו על הסטייה ממדיניות העמימות :  רוצים להמחיש לאויבינו את הנחישותפנס תוקף את מדינות אירופה בוורשה :  לא משתפות פעולה נגד איראן 
אל-ימין הוא חלק מהממשלה הנתמכת על ידי הקואליציה הערבית הסונית בהובלת ערב הסעודית ואיחוד האמירויות הערביות ,  הנלחמת במורדים החות'ים השיעים ,  הנתמכים על ידי איראן .  המורדים ,  שכבשו את הבירה צנעא ב-2014 ועדיין מחזיקים בה ומרבית שטחה של המדינה ,  גינו את שר החוץ של ממשלת האדי בחריפות . " ישיבתו לצד נתניהו מוכיחה את פשיטת הרגל המוסרית והערכית של ממשלת שכירי החרב ותומכיה ",  אמרו היום המורדים .   המלחמה האזורית בתימן החלה במרץ 2015 ,  והיא הובילה למשבר ההומניטרי החמור ביותר בעולם .  עשרות אלפי בני אדם ,  בהם ילדים רבים ,  נהרגו בתקיפות אוויריות ,  בלחימה ,  מרעב או ממחלות שונות .  ממשלתו של האדי והמורדים הגיעו להבנות בשיחות בחסות האו"ם בשטוקהולם בדצמבר האחרון על הפסקת אש בעיר הנמל חודיידה ,  אך שני הצדדים מאשימים אלו את אלו בהפרתו והוא טרם יושם במלואו .  

שר החוץ התימני על הישיבה ליד נתניהו : " המארגנים אחראים לכך "
 אחרי שספג ביקורת על כך שישב ליד ראש הממשלה בוועידת ורשה ,  הבהיר אל-ימין כי המארגנים אחראים לסידורי הישיבה וכי הם  " לא באו לדבר על הבעיה הפלסטינית ".  המורדים החות'ים שבהם נלחמת ממשלתו גינו אותו : " פשיטת רגל מוסרית וערכית "
 
