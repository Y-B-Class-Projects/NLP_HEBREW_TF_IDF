נתניהו : " מקווה שסין תפסיק לרכוש נפט מאירן "
 לאחר הסנקציות האירופיות ,  מכוון ראש הממשלה למזרח - בטקס לציון 20 שנות יחסים דיפלומטיים בין ישראל לסין ,  אמר ראש הממשלה כי הוא  " מאמין שניתן למצוא תחליף לנפט האירני "
 על רקע המאמץ הישראלי והבינלאומי להטלת סנקציות על תעשיית הנפט והכלכלה האירנית ,  אמר אמש  ( שלישי )  ראש הממשלה בנימין נתניהו כי  " שמחתי לשמוע שאירופה החלה לצמצם את רכישת הנפט מאירן ".  באירוע חגיגי לציון 20 שנות יחסים דיפלומטיים בין ישראל וסין אמר ראש הממשלה כי  " אני מאמין שישראל וסין יכולות לפעול יחדיו להבטחת השלום במזרח התיכון .  אני מעריך את הצורך של סין להבטיח אספקה סדירה של מקורות אנרגיה לצורך פיתוחה המרשים ",  אך הדגיש כי הוא מאמין  " שניתן למצוא תחליף לנפט האירני ואני מקווה שההנהגה הסינית תצטרף למדינות אירופה ותפעל במהירות להפסיק כליל את רכישת הנפט האירני ". 
שגרירת סין בישראל ,  גאו יאן פינג ,  אמרה באירוע ,  בו השתתפו בין היתר גם שרי ממשלה רבים בעבר ובהווה וכן איש העסקים נוחי דנקנר ,  כי  " ההתפתחות הנוספת של יחסי סין וישראל אינה רק חיונית לשתי המדינות ולשני העמים ,  אלא הכרחית לביטחון אזורי ,  שלום עולמי ,  ושגשוג גלובלי .  יחסי סין וישראל נמצאים היום בנקודה היסטורית .  עלינו להמשיך לקדם את שיתוף הפעולה ,  להמשיך לעבוד יחד ולהצליח בשנים הבאות ".  
האירוע הערב הוא הראשון בסדרת אירועים בתחומי התרבות ,  הכלכלה והמדע ,  שיערכו בישראל ובסין ,  לציון שני עשורים של יחסים דיפלומטיים .  המדינות נהנות בשנים האחרונות מהתקרבות מתמדת ביחסים ,  במיוחד בכל הנוגע להיקפי הסחר .  סין מהווה כיום את שוק הייצוא השלישי בגודלו של ישראל ,  בנוסף לקשרים ביטחוניים ותרבותיים ענפים .  בחודש שעבר ,  בשיחה עם הסגל הדיפלומטי של משרד החוץ ,  הגדיר נתניהו את סין כ"יעד לאומי ראשון במעלה ",  שיש לרכז בו מאמצים דיפלומטיים וכלכליים להגדלת היקפי הסחר .  בהתאם ,  גם משרד החוץ משקיע מאמצים רבים בהמשך קידום היחסים בין המדינות .  ראש הממשלה סיפר הערב בדבריו כי הורה לאשר באופן גורף כל הזמנה רשמית של שרים לביקורים בסין .  
בשבוע שעבר שיגר ראש הממשלה ברכת שנה טובה לסינים ,  אותה פתח והשלים בשני משפטים בסינית מנדרינית .  הסרטון שודר במהדורת החדשות המרכזית בסין וזכה לצפייה של כ-300 מיליון סינים ועוד קרוב ל-50 מיליון צפיות בסרטון ביו טיוב .  לקראת הסרטון עבר נתניהו הדרכה מיוחדת של איש אגף צפון מזרח אסיה במשרד החוץ ,  גיא קיבץ ,  שלימד את ראש הממשלה את ההגייה הנכונה לברכותיו .  גם אתמול הפגין נתניהו את ניסיונו בסינית ואיחל למאות האורחים בטקס שנת דרקון טובה בשפת המקור : " יונג לנג קווא לה ",  אמר נתניהו .  
בתוך כך ,  ביום שאחרי אמברגו הנפט האירופי אירן ,  בישראל ממשיכים לברך על הצעדים האירופיים ,  אך בו בזמן מדגישים כי יש מקום להחרפה נוספת של הסנקציות על המשטר בטהרן .  נשיא המדינה ,  שמעון פרס ,  שנפגש בבית הנשיא עם שרת החוץ של האיחוד האירופי ,  קתרין אשטון הביע את הערכתו על הטלת האמברגו ,  אך הוסיף כי  " אין הוא פותר את כל הבעיות ".  גם שר הביטחון ,  אהוד ברק ,  הדגיש בפני אשטון את הצורך בצעדים נוספים ,  כמו הידוק הלחץ על הבנק המרכזי של אירן , " כדי להכריח את האירנים במהירות להגיע לנקודת ההחלטה - האם הם מוכנים להפסיק את תוכנית הגרעין הצבאית או להתייצב בפני המשמעויות של אי הפסקה ".  
במקביל ,  שגריר ישראל לאו"ם ,  רון פרושאור ,  קרא היום למועצת הביטחון לקבל הצעת החלטה חריפה נגד משטר הגרעין האירני . " מאמצי איראן לפתח נשק גרעיני מציבים את האיום החמור ביותר לשלום וביטחון בעולם ",  אמר פרושאור בדיון חודשי בנושא המזרח התיכון ,  והזהיר כי  " שתיקת מועצת הביטחון תגבה מחיר יקר .  עליכם לפעול היום .  מחר יהיה מאוחר .  עצם המחשבה על איראן המצוידת בנשק גרעיני ,  צריכה להדיר שינה מעיניהן של המדינות החברות במועצת הביטחון ". 
לפנייה לכתבת :  tal_sh@walla.net.il 

נתניהו : " מקווה שסין תפסיק לרכוש נפט מאירן "
 לאחר הסנקציות האירופיות ,  מכוון ראש הממשלה למזרח - בטקס לציון 20 שנות יחסים דיפלומטיים בין ישראל לסין ,  אמר ראש הממשלה כי הוא  " מאמין שניתן למצוא תחליף לנפט האירני "
 
