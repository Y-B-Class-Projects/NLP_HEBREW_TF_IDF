מאות מחו בת"א אחרי הכרעת היועמ"ש ;  עשרות בהפגנת תמיכה בנתניהו
בעקבות החלטת היועמ"ש להגיש כתב אישום נגד ראש הממשלה ,  מאות מפגינים התאספו מול מצודת זאב ובכיכר הבימה וקראו לנתניהו להתפטר .  במקביל ,  עשרות התאספו מולם והביעו הזדהות עם ראש הממשלה . " מי שפשע ילך לכלא ,  אבל פה זה רדיפה פוליטית ",  האשימה אחת המפגינות
בעקבות החלטת היועץ המשפטי לממשלה ,  אביחי מנדלבליט ,  להגיש כתב אישום נגד ראש הממשלה בנימין נתניהו בכפוף לשימוע ,  מאות מפגינים קראו היום  ( שבת )  להתפטרותו של ראש הממשלה .  לצדם ,  התקיימו הפגנות תמיכה בראש הממשלה .  
כ-100 מפגינים קראו נגד השחיתות ולעומתם ,  מפגינים כ-50 חברי תנועת הליכוד .  המפגינים אחזו בדגלי התנועה וקראו  " היידה ביבי ",  והחזיקו שלטים נגד התקשורת והשמאל .  מנגד ,  המפגינים קראו  " המושחתים מפחדים "  ו"ביבי לכלא ".  
לקריאה נוספת:רמז על שוחד בפגישות ,  מודעות לקשר פלילי :  הקרב של מוזס ואלוביץ'הקלפים מתערבבים מחדש :  המאבק של נתניהו על חפותו מתחיל בקלפיריכוך האישומים או דחיית טענות רה"מ :  מה צפוי בהליך השימוע ?  
במקביל ,  מאות בני אדם הגיעו להפגנה שהובילה תנועת מרצ ,  והתקיימה מול תיאטרון הבימה בתל אביב .  בהפגנה השתתפו בין היתר ח"כ מיכל רוזין וח"כ אילן גילאון שאמר כי  " הגענו לכאן כדי להבהיר לראש הממשלה שאין לו מנדט מוסרי וערכי להמשיך בתפקידו ". 
מוקדם יותר הגיעו פעילים של מפלגת העבודה למתחם כלא מעשיהו והקרינו עליו את הכיתוב : " נתניהו ,  ישראל מתביישת ".   " אנחנו קוראים לנתניהו להתפטר ולא לנהל את מלחמת ההישרדות שלו מכיסא ראש הממשלה ",  אמר אלון ויסר ,  ראש מטה השטח של המפלגה . " נתניהו מבייש אותנו ,  אזרחי ישראל ". 
לפנות בוקר הגיעו פעילי המפלגה לכיכר הבימה בתל אביב ותלו על הפסל בכיכר את תמונתו של ראש הממשלה לצידה תכננו לתלות את תמונותיהם של אהוד אולמרט ומשה קצב .  כוחות משטרה שהגיעו למקום מנעו מהפעילים להמשיך במחאה .  
משה קצב נידון ל-7 שנים בכלא .  אהוד אולמרט נידון ל-19 חודשים בכלא .  לכמה שנים ידונו את נתניהו ? נתניהו ,  אתה מבייש את אזרחי ישראל .  תתפטר .  פעילי השטח האדירים של מפלגת העבודה ,  לפנות בוקר בכיכר הבימה pic.twitter.com/3gnou0P7nf 
" אני ליכודניקית כל החיים שלי וכואב לי מה שעושים לראש הממשלה ",  סיפרה לוואלה !  NEWS שוש מהרצליה שהשתתפה בהפגנת התמיכה של תנועת הליכוד . " השנאה שהולכת פה היא לא נורמלית ,  אנשים חולים מדברים ככה .  אנחנו בעד הצדק ,  מי שפשע ילך לכלא ,  אבל פה זה רדיפה פוליטית ".  
לדבריה , " הם לא מצליחים בקלפי ומגיעים לפה .  איך הם מדברים פה ככה - מנדלבליט בוגד ,  בחיים שלי לא ראיתי שנאה ושטיפת מוח מבוקר עד ערב .  זה יום עצוב ".   
" אני לא יכול לשבת בשקט כשנעשה פה כזה עוול לראש הממשלה "  הוסיף יוסי מפתח תקווה ,  תומך נתניהו . " זה בלי פרופורציה .  חזרתי מרילוקיישן בחו"ל ואני יכול להעריך את מה שנתניהו עשה במדינה ובעולם .  עדיין מדברים על זה ומפארים אותנו ".   
" אנחנו חושבים שנתניהו מושחת והוא צריך ללכת הביתה ",  אמר לוואלה !  NEWS עמית שהשתתף בהפגנת המחאה נגד ראש הממשלה . " צריך לבוא למצודת זאב כל יום ולהגיד את זה שוב ושוב .  אנחנו בתקופת בחירות ונתניהו מושחת ומזיק ודואג לעצמו וצריך להוריד אותו מהשלטון ". 
קטי פיאסצקי ,  חברת מרצ מבת ים ,  אמרה  " אני מגיעה מעיר שיודעת מה זה שחיתות ,  זה קשה וצריך להילחם בדבר הזה ".  לדבריה , " הצלחנו לעשות את זה בבת ים ואין ספק שנצליח לעשות את זה ברמה הארצית .  לא יכול להיות שאדם שמעורב בכאלה חשדות חמורים ימשיך לנהל את ענייני הביטחון ,  החינוך והרווחה שלנו ".  
במקביל ,  התקיימה הערב הפגנה נוספת מול מעון ראש הממשלה בירושלים .  מאות מפגינים מחו נגד תנועת עוצמה יהודית ,  והחזיקו שלטים עם הכיתוב  " לא שמים גזענות בקלפי ".  יור תג מאיר ד"ר גדי גבריהו אמר הערב כי  " עוצמה יהודית וכל מי שנמצא סביבם מסייעים הלכתית ,  ציבורית ,  מוסרית ומשפטית 24/7 לפעילי טרור יהודי ".  
לדבריו , " הם שפושטים על כפרים פלסטיניים ,  שכותבים כתובות גרפיטי בנוסח 'מוות לערבים' ו'ערבים החוצה' ליד בתים של משפחות חפות מפשע ,  שמציתים ומשחיתים מכוניות ,  עוקרים עצי זית ,  מציתים ומחללים מסגדים ,  כנסיות ומנזרים ,  מציתים בתים מיושבים ,  מציתים ילדים ורוגמים אמא לשמונה ילדים ".  
עוד הוסיף כי  " אין מדובר בעשב שוטה ,  מדובר באידיאולוגיה חולנית שיש לה כאמור גבוי הלכתי ,  ציבורי ומשפטי וזוהי ,  בנימין נתניהו ,  'עוצמה יהודית' ".  
מוקדם יותר ,  בוגרי מכינת חנתון ,  חברי המכינה והמדרשה ואזרחים נוספים הפגינו בצמתים ברחבי הארץ ,  בהם צומת אלונים ,  הכפר הירוק ,  זיכרון יעקב ,  רעננה ,  תל אביב ואשקלון ,  בקריאה לא להכניס את נציגי כהנא לכנסת . 
" הקול שאנו מבקשים להשמיע הוא אינו קול דמוקרטי או קול אזרחי ,  אלא קול יהודי ",  אמר ראש המכינה ומיוזמי ההפגנות ,  הרב יואב אנדי . " אנחנו דורשים שלא להכניס את נציגי הכהניסטים לכנסת ולא להכשירם בידי מנהיגי ציבור ורבנים ,  כפי שראינו לאחרונה ". 
 ( עדכון ראשון :  21:45 )  

מאות מחו בת"א אחרי הכרעת היועמ"ש ;  עשרות בהפגנת תמיכה בנתניהו
בעקבות החלטת היועמ"ש להגיש כתב אישום נגד ראש הממשלה ,  מאות מפגינים התאספו מול מצודת זאב ובכיכר הבימה וקראו לנתניהו להתפטר .  במקביל ,  עשרות התאספו מולם והביעו הזדהות עם ראש הממשלה . " מי שפשע ילך לכלא ,  אבל פה זה רדיפה פוליטית ",  האשימה אחת המפגינות

