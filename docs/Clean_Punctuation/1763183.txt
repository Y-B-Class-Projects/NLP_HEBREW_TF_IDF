 " אהובה תומר עדיין בסכנת חיים "
 מפקדת משטרת חיפה מקבלת טיפולי החייאה והנשמה בבית החולים רמב"ם ,  ונמצאת ללא הכרה .  במקום מאושפזים שלושה פצועים נוספים ,  שניים מהם במצב קשה מאד .  רה"מ נתניהו ביקר בבית החולים
 ( באדיבות ערוץ 1 ) 
בבית החולים רמב"ם בחיפה ממשיכים הרופאים להילחם על חייהם של שלושה פצועים משריפת הענק שפרצה אתמול בכרמל .  מצבה של מפקדת משטרת חיפה ,  ניצב משנה אהובה תומר ,  מוסיף להיות קשה ועדיין נשקפת סכנה לחייה .  ד"ר מיקי הלברטל ,  מהנהלת בית החולים ,  מסר לוואלה !  חדשות כי  " אהובה קיבלה במהלך הלילה טיפולי החייאה והנשמה .  היא סובלת מכוויות נרחבות בכל חלקי גופה ומשאיפת עשן .  היא נמצאת ללא הכרה ומקבלת טיפולים אינטנסיביים ". 
בשעה זו מאושפזים ברמב"ם ארבעה פצועים מהשריפה בכרמל .  מצבם של שלושה ,  ובהם מפקדת תחנת משטרת חיפה ,  ניצב משנה אהובה תומר ,  הוגדר קשה מאוד והמצבו של הרביעי הוגדר בינוני .  כמו כן ,  חיילת ושלושה אנשי מד"א ,  שנפצעו באורח קל ,  הגיעו לבית החולים ושוחררו במהלך הלילה לביתם .  
ראש הממשלה נתניהו ביקר בצהריים את הפצועים בבית החולים רמב"ם .  נתניהו שוחח עם חלקם וכן עם הצוות הרפואי ואמר : " יש פה מקרים מאוד קשים .  ראינו את אהובה ואחרים .  אנחנו מעריכים מאוד כל מה שאתם עושים כדי להציל חיים ממצבים בלתי אפשריים .  אנחנו נוסיף תפילה ". 
ניצב משנה אהובה תומר ,  מפקדת משטרת חיפה ,  נפצעה באורח קשה מאוד בשריפה בכרמל .  תומר הועברה אמש  ( חמישי )  מבית החולים כרמל להמשך טיפול במחלקת הכוויות בבית החולים רמב"ם ,  ומאז נאבקים הרופאים על חייה .  תומר נסעה ברכבה מאחורי האוטובוס שהתהפך ונלכד בלהבות השריפה בכרמל .  רגעים ספורים בטרם נפצעה יצרה תומר קשר עם רשת הקשר המשטרתית בקריאת מצוקה : " בואו מהר ,  אנחנו לכודים ,  אנחנו נשרפים ". 
ניצב משנה תומר היא קצינת משטרה מצטיינת והאישה הראשונה שמונתה לתפקיד מפקדת תחנת משטרה גדולה ,  תחנת חיפה .  לפני כשש שנים זוכתה תומר בבית המשפט המחוזי ,  לאחר שהמחלקה לחקירות שוטרים הגישה נגדה כתב אישום בחשד שסייעה לבן זוגה לקבל מידע מהמשטרה על מתחרהו העסקי .  השופט רון שפירא זיכה את תומר ובן זוגה מכל אשמה ואף מתח ביקורת על מח"ש , " שחוקריה הסתנוורו מהזדמנות לחקור תלונה נגד קצינה בכירה ,  וזאת מבלי לבדוק את העובדות או את הראיות נגדה ",  לדבריו .
 42 בני אדם נהרגו בשריפה המשתוללת בכרמל ,  מתוכם זוהו עד כה 17 .  כוחות החילוץ והכיבוי ממשיכים גם בשעות אלה בנסיון לאתר הרוגים ונעדרים .

" אהובה תומר עדיין בסכנת חיים "
 מפקדת משטרת חיפה מקבלת טיפולי החייאה והנשמה בבית החולים רמב"ם ,  ונמצאת ללא הכרה .  במקום מאושפזים שלושה פצועים נוספים ,  שניים מהם במצב קשה מאד .  רה"מ נתניהו ביקר בבית החולים

