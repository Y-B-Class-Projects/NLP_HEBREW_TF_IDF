יועצי מס שפתיים
ש משהו לא הגון ,  מגוחך משהו ,  ביציאה הקבועה לתקשורת של היועץ התורן של נתניהו מייד בתום עבודתו .  בעומק הפנייה לתקשורת יש בקשת רהביליטציה ,  רצון  " לטהר את שמם "  בקרב הברנז'ה השמאלית המתעבת את נתניהו  ( ואת רוב העם )  עד אובדן עשתונות .  לא תמצאו תופעה דומה מול הימין בקרב יועצים שעבדו עם מנהיגי שמאל .  פעם אחר פעם מתגלה חוסר הסובלנות המובנ ? ה בשמאל כלפי חריגים בתוכו ,  המעזים להשמיע קול אחר או לבקר את אמונות היסוד שלו .  
לקראת שבוע הספר אני שב וממליץ לקרוא את ספרו של אלדוס האקסלי , " עולם חדש ואמיץ "  שפורסם ב ? 1932 ,  הרבה לפני  " 1984 "  של אורוול .  בעוד אורוול עסק בחברה טוטליטרית והדגם לכתיבתו היה בריה"מ הקומוניסטית ,  האקסלי תיאר חברה דמוקרטית ,  מתקדמת וליברלית .  העוקץ העמוק נמצא בכך שבקרב אותה חברה ליברלית שלט טוטליטריזם רעיוני שלא איפשר ביטוי ליחידים ,  ולא הירשה סטייה משורת המקהלה .  כולם שם נאלצו להיות ליברלים מסוימים ,  על פי העקרונות שהוכתבו בחברתם .  מזכיר משהו ?  
ההתוודות האחרונה שמורה לד"ר אורית גלילי ? צוקר שעבדה עם נתניהו כשלוש שנים ,  ולא הצליחה  " להשפיע עליו לעשות מהלכים היסטוריים בתחום המדיני ",  שזה שם קוד השמור בשמאל למהלכי התאבדות מדיניים חסרי אחריות .  לא העולם שמחא כף ,  ולא התקשורת ששיווקה זאת ,  יודו בטעותם מול התנפצות השקפתם על סלעי המציאות האזורית .  מבחינתם ,  המציאות היא הערת שוליים זניחה בתפיסת עולמם .  אחד מדגמי המופת של החבורה הזאת הוא שארל דה גול , " שהלך נגד ע ? מו וסיים את הכיבוש הצרפתי באלג'יר ".  
בפעם אחרת הציע זאב שטרנהל לנתניהו  " להירשם בהיסטוריה כדה ? גול ולא כבנו של פרופ' [בנציון] נתניהו ".  אידיאולוגיה למופת :  לצאת נגד העם ונגד האב - לבגוד בשני העוגנים היסודיים ביותר .  אכן , " העם "  אינו רואה קשר בין הכיבוש הצרפתי באלגיר לבין קיומה של ישראל בלב ארץ חיינו .  שיבת ציון היתה בראש ובראשונה למקומות האלה .  זה הצידוק המוסרי ,  המשפטי והדתי שהביא גם ללגיטימציה המדינית בעולם .  אלג'יריה ,  לעומת זאת ,  לא היתה מעולם חלק מאתוס צרפתי היסטורי .  ההבדל הזה הוא כה עמוק ,  עד שההשוואה המופרכת מלמדת שלא אמת מחפשים המשווים ,  אלא צידוק להמשך אחיזתם באמונות ההבל שלהם .  
הטענה החמורה ביותר בראיון ה"מטהר "  של גלילי ? צוקר היתה ביחס לתביעה מהפלשתינים להכיר בישראל כמדינת הלאום של העם היהודי : " התנאי הזה ,  שהציב נתניהו בפתח המו"מ עם הפלשתינים ,  נועד להוביל את המגעים לשום מקום ".  הקביעה המתנשאת הזאת גם אינה מוסרית ,  משום שהיא ממשיכה את הקו הקבוע הרואה בישראל אשמה עיקרית באי עשיית שלום או ב"פיצוץ השיחות ".  כמעט כל כותב או דובר שמאלי התבטא כך בשנים האחרונות .  בפרפראזה על דברי פרעה למשה :  נתניהו וישראל הרשעים ,  ואילו אבו מאזן וחבר מרעיו הם הצדיקים .  
במקביל לראיון ,  פירסם דובר ממשלת חמאס עד לאחרונה רשומה בדף הפייסבוק שלו ,  שבה המתיק סוד : " אתם יודעים מה אומר מחמוד עבאס מאחורי דלתיים סגורות ?  הוא אומר :  'חברים ,  תנו לי להמשיך לומר מה שאני אומר לתקשורת .  המילים הללו מכוונות כלפי האמריקנים וכלפי הכיבוש  ( כלומר ,  ישראל )  - לא כלפיכם .  מה שחשוב הוא מה שאנחנו מסכימים בינינו לבין עצמנו .  במילים אחרות ,  כשאני יוצא החוצה ואומר שהממשלה היא ממשלתי והיא מכירה ב'ישראל' וכו' ,  בסדר - המילים הללו נועדו לרמות  ( אצ'חק ,  בערבית מדוברת : " לעבוד על ")  את האמריקנים .  אבל אנחנו מסכימים שאין לממשלה קשר לפוליטיקה'  ( כלומר ,  למדיניות חוץ )  .  דבר דומה אירע ב ? 2006 ,  הוא  ( עבאס )  אמר :  'אל תדושו  ( אל תדקדקו ,  אל תרעישו )  בכל דבר שאני אומר בתקשורת .  עיזבו אתכם מההצהרות בתקשורת' .  באללהי עליך  ( בלשוננו :  בחייאת ,  מה אתה אומר ?  )  הבעיה אינה בו  ( בעבאס )  ;  הבעיה היא עם מי שמאמין לו .  חה ,  חה ,  חה "   ( המקור באדיבות אתר  " מבט לתקשורת הפלשתינית ")  .  
הדיבור הכפול הזה הוא שורש הדיפלומטיה הפלשתינית .  חישבו על הדבר :  שתי אפשרויות עמדו בפני אבו מאזן - מו"מ עם הישראלים על שלל ההטבות שירוויחו מכך ,  ומול זה ארגון טרור הרואה בו ובממשלתו כופרים ,  ומדיניותו המוצהרת להרוג כמה שיותר יהודים ,  כנאמר באמנת חמאס המשמשת לו מצע פוליטי .  אבו מאזן בוחר לעזוב את המו"מ - כל מו"מ ,  גם מול אהוד ברק ,  אהוד אולמרט ועכשיו לבני - ותחת זאת מכריז על איחוד עם חמאס ,  ביודעו שבחירות משותפות עלולות להעלות את הארגון הזה לשלטון ,  כפי שאירע בעזה .  יש בבחירה הזו אמירה ברורה ,  התואמת את עמדת דובר חמאס לעיל .  הדברים הללו מפזרים לרוח את הבחנותיה של היועצת המדופלמת והשותפים להשקפותיה .  
עכשיו השר יאיר לפיד קורא לישראל להציג מפה לפלשתינים בתחילת סבב השיחות הבא .  לפיד יודע דבר או שניים על אופי ההתמקחות המקובל בבזאר המזרח ? תיכוני .  איזו תבונה יש בחשיפת הקלפים מייד בראשית המו"מ ?  אנחנו לא באירופה .  מה הרוויח בהצהרות הללו ,  זולת תשלום מס שפתיים לחלק השמאלי במפלגתו ?  
כדאי לחזור על היגיון הברזל שבדרישת ישראל מהפלשתינים להכיר בה כמדינה יהודית .  יש עניין לשמאל ולפלשתינים להציג את הסכסוך האזורי כעניין טריטוריאלי בלבד .  אם מדובר בטריטוריה - אז יש לנו מנוולים :  המתנחלים .  אבל ההתקפות הרצחניות של ערבים כלפי יהודי הארץ החלו הרבה לפני הקמת המדינה .  במאה השנים האחרונות היו הזדמנויות לא מעטות לסיום הסכסוך ,  גם במחירים מופקרים דוגמת הצעתו של אהוד אולמרט בשלהי ממשלתו לאבו מאזן - כולל חלוקת ירושלים והסכמה חלקית לדרישת השיבה הפלשתינית .  דבר לא אירע ;  שורש המחלוקת היה ונותר עקרוני :  סירוב לקבל את שיבת היהודים לציון ,  אי הכרה בזכותם של היהודים על ארצם ,  לכל הפחות על חלק כלשהו ממנה .  
בוויכוחים טיפשיים מעין אלה ראוי תמיד לשאול :  האם יש מנהיג פלשתיני המכיר בזכות העם היהודי על אדמות ארץ ישראל בגבולות 1948 ?  אפילו בגבולות הצעת החלוקה מ ? 1947 ?  לא הכרה כללית בישראל ,  אלא הכרה  ( וקבלה )  בזכות ובזיקה ההיסטורית ,  הדתית ,  המוסרית והמשפטית של היהודים לחלק כלשהו מארצם ?  מכירים מנהיג פלשתיני אחד כזה ?  הנה נייר הלקמוס לבדיקת כוונות שכנינו .  שאר הסוגיות - חשובות ככל שתהיינה - הן פרטים בלבד בתוך המסגרת היסודית הזו .  

יועצי מס שפתיים
nan
