נתניהו וכחלון סיכמו : " כל מהלך בנושא בג"ץ יקודם בהסכמת הסיעות "
 ברקע הלחץ לקידום פסקת ההתגברות שתאפשר לעקוף את פסיקת בג"ץ ,  צפוי ראש הממשלה לכנס ישיבה נוספת בנושא לאחר שישיבת ראשי הקואליציה הסתיימה ללא הסכמות .  שר האוצר צפוי שלא להשתתף בדיון בשל ביקור באירופה ,  אולם השניים סיכמו כי תוקם ועדה משותפת לנציגי הסיעות וליועמ"ש
ברקע הלחץ הכבד בימין לקדם במהרה חקיקה של פסקת התגברות שתאפשר לעקוף את פסיקת בג"ץ בנושא המסתננים ,  ראש הממשלה בנימין נתניהו צפוי לכנס מחר  ( שני )  ישיבה נוספת לדון בנושא ,  זאת לאחר שבישיבת ראשי הקואליציה שהתקיימה היום לא הושגו הסכמות .  מקורבים לנתניהו אומרים כי ראש הממשלה מעונין לקדם פסקת התגברות מורחבת - שלא תחול רק על בג"ץ המסתננים בלבד ,  אלא תשנה מהותית את היכולת של בית המשפט לפסול חוקים של הכנסת .  זאת ,  על אף ששר האוצר משה כחלון מתנגד נחרצות לחקיקה שתפגע בבית המשפט העליון ומוכן לתמוך רק בפתרון נקודתי לסוגיית המסתננים .  
נתניהו וכחלון נועדו היום בארבע עיניים ובסביבת שר האוצר אמרו כי השניים סיכמו כי כל מהלך יקודם רק בהסכמת כל סיעות הקואליציה וכי תוקם ועדה משותפת לנציגי הסיעות וליועץ המשפטי לממשלה .  כחלון ימריא הערב לביקור באירופה ולא ישתתף בדיון מחר אצל ראש הממשלה .
 עוד בנושא:בג"ץ :  אם לא יושג הסכם גירוש השבוע - הכלואים בסהרונים ישוחררוכחלון לדרעי :  נתניהו מבין שבלעדי הוא לא יהיה ראש ממשלה ? ממשלת אוגנדה הודיעה :  נשקול בחיוב קליטת 500 פליטים מישראל 
כחלון הגיע היום לוחמני לישיבת ראשי הקואליציה וכבר בפתח הישיבה הבהיר כי הוא אינו מפחד מאיומי הבחירות שמפזרים בכירים בליכוד וממשיך להתנגד לחקירת פסקת ההתגברות ,  בהתאם להסכמים הקואליציוניים . " רוצים בחירות ?  נתן להם בחירות ",  אמר לפני הישיבה ,  ובמהלכה אמר  " ביבי מבין שבלעדיי הוא לא ראש ממשלה ולא יהיה ?  רק שיהיה ברור שאם רוצים לפתוח הסכמים אז נפתח את כל ההסכמים גם על ישיבות והתנחלויות ".  
בישיבה ,  בה השתתף גם היועץ המשפטי לממשלה אביחי מנדלבליט ,  נידונו ההצעות השונות לקידום פסקת התגברות .  מנדלבליט אמר כי הוא מוכן לבחון רק גרסה של חקיקה של חוק יסוד :  חקיקה ,  שתאפשר לכנסת לחוקק מחדש חוק שנפסל על ידי בג"ץ רק ברוב של 70 ח"כים ותדרוש רוב של שישה מבין תשעה שופטים כדי שבג"ץ יוכל לפסול חוק .  עם זאת ,  בבית היהודי ובליכוד דורשים שהרוב הדרוש לפסילת חוקים יהיה נמוך הרבה יותר ויעמוד על 61 ח"כים .  
כמו כן ,  יו"ר הבית היהודי נפתלי בנט ממשיך ללחוץ על נתניהו לקדם חקיקה מהירה בנושא ,  גם אם מדובר בחקיקה צרה שתפתור את בעיית המסתננים בלבד . " אדוני ראש הממשלה :  תעביר כבר חוק מסתננים בכל גרסה שתבחר ,  רק תעביר כבר !  ",  אמר היום וחזר על הצעתו שניתן לחוקק גם פסקת התגברות צרה ,  שתתווסף לחוק הכניסה לישראל ,  שתאפשר לכלוא מבקשי מקלט שיסרבו לעזוב את הארץ לתקופות זמן ארוכות למרות שבג"ץ פסל את ההסדר הזה בעבר.גם כחלון אמר כי יסכים לחקיקה נקודתית של פסקת התגברות כדי לטפל בבעיית המסתננים . 
" אני קורא לראש הממשלה להעביר כבר את חוק המסתננים ופיסקת ההתגברות .  העיקר להתחיל כבר לפעול להוצאת המסתננים הבלתי חוקיים מישראל !  ",  בנט כתב .  מנגד ,  שר הביטחון אביגדור ליברמן פרסם הודעת גיבוי לראש הממשלה בה מסר כי הוא  " מגבה את ראש הממשלה בתכניתו לערוך שינוי ביחסים בין בית המשפט העליון והכנסת .  מיומה הראשון של ישראל ביתנו אנו דורשים להחזיר את המנדט לנבחרי הציבור שנבחרו בבחירות .  כעת נוצרה הזדמנות לתיקון משמעותי ".  
יו"ר מרצ ,  תמר זנדברג אמרה היום כי  " פסקת ההתגברות הוא חוק מופרך .  שותפיו הפחדנים של נתניהו ובראשם כחלון עוד מפלרטטים עם החוק הזה במקום לשים את המפתחות ".  לדברי זנדברג , " "פסקת ההתגברות "  היא שם מכובס למחיקת בג"ץ והפיכתו לגורם ממליץ ולא מחליט .  עד היום בג"ץ פסל חוקים ספורים בלבד ,  אבל נתניהו רוצה שהכנסת תוכל לחוקק בלי רסן ,  בלי הפרדת רשויות .  את החוק שניסה ביבי לקדם לפיו אסור לחקור ראש ממשלה מכהן לא יהיה מי שיעצור ,  תכף גם יחוקק שפשוט ניתן לקחת שוחד ולא יהיה אף גוף שיוכל למנוע את החקיקה .  חוק פסקת ההתגברות כל כך מופרך שספק אם ביבי עצמו מסכים לו ". 
בתוך כך ,  שוהים בלתי חוקיים המוחזקים בכלא סהרונים שוחררו היום ,  בשל התמשכות המגעים עם אוגנדה ,  בעקבות הנחייה שנתן היועץ המשפטי לממשלה אביחי מנדלבליט .  זאת ,  לאחר שהמדינה לא נתנה את תשובתה לבג"ץ עד לשעה 12:00 בצהריים כפי שהוחלט בדיון בשבוע שעבר בנושא העתירה נגד גירוש הזרים למדינה שלישית .  

נתניהו וכחלון סיכמו : " כל מהלך בנושא בג"ץ יקודם בהסכמת הסיעות "
 ברקע הלחץ לקידום פסקת ההתגברות שתאפשר לעקוף את פסיקת בג"ץ ,  צפוי ראש הממשלה לכנס ישיבה נוספת בנושא לאחר שישיבת ראשי הקואליציה הסתיימה ללא הסכמות .  שר האוצר צפוי שלא להשתתף בדיון בשל ביקור באירופה ,  אולם השניים סיכמו כי תוקם ועדה משותפת לנציגי הסיעות וליועמ"ש

