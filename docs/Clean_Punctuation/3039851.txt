נתניהו רמז כי הוא עומד מאחורי סיכול מינוי פיאד לתפקיד בכיר באו"ם
בפתח ישיבת הממשלה אמר נתניהו כי  " העלו בפני את האפשרות למינויו של ראש הממשלה הפלסטיני לשעבר ,  אמרתי שהגיע הזמן שתהיה הדדיות האו"ם ,  ויתנו מינויים לצד הישראלי ".  הבוקר דווח כי מזכ"ל האו"ם הציע לח"כ לבני תפקיד בארגון ,  בתמורה לאישור המינוי בידי ארה"ב
ראש הממשלה בנימין נתניהו רמז כי התערב בסיכול מינויו של ראש הממשלה הפלסטיני לשעבר סלאם פיאד לתפקיד ראש משלחת האו"ם ללוב .  בישיבת ממשלה שנערכה הבוקר  ( ראשון )  אמר נתניהו כי  " לפני ימים אחדים העלו בפני את האפשרות למינויו של סלאם פיאד לתפקיד באו"ם .  אמרתי שהגיע הזמן שתהיה הדדיות ביחסים של האו"ם עם ישראל ".  לדבריו , " אי אפשר לתת כל הזמן מתנות חינם לצד הפלסטיני .  הגיע הזמן שיתנו גם מעמד ומינויים לצד הישראלי .  במידה שיהיה מינוי מתאים ,  אנחנו נשקול זאת ". 
בליל שבת חסמה שגרירת ארצות הברית באו"ם ,  ניקי היילי ,  את מינויו פיאד ,  לתפקיד שליח האו"ם בלוב כשהצביעה נגדו .  במקביל ,  מזכ"ל האו"ם הנכנס אנטוניו גוטרש הציע לחברת הכנסת ושרת החוץ והמשפטים לשעבר ציפי לבני  ( המחנה הציוני )  לשמש אחת מתתי המזכ"ל .  הבוקר דווח ב"ידיעות אחרונות "  כי במסגרת ההצעה ,  ארצות הברית תחזור בה מסירובה למנות את פיאד לתפקיד ,  ובתמורה לבני תתמנה לתפקיד הבכיר .
 בתגובה לדבריו של נתניהו בישיבת הממשלה ,  העירה שרת התרבות מירי רגב כי  " אפשר להבין מזה שראש הממשלה חושב ציפי לבני היא מינוי ראוי .  לא בטוח שהיא המינוי המתאים ".  אולם ,  נתניהו לא השיב לדבריה של רגב .  
עוד בוואלה !  NEWS:מזכ"ל האו"ם הציע לציפי לבני תפקיד בכיר בארגוןנשיא פרו לשעבר המבוקש בארצו בדרך לישראל : " ארה"ב סירבה להסגירו"גורם בלשכת רה"מ : " התבטאויות שרים על הפגישה עם טראמפ עלולות לחבל בה "  
פיאד כיהן בתפקיד ראש הממשלה הפלסטינית בין 2007 ל-2013 .  כדי לאשר את מינויו לתפקיד הבכיר נדרש קונצנזוס במועצת הביטחון ,  אולם ארצות הברית התנגדה למהלך ונימקה זאת בכך שהאו"ם אינו מכיר באופן רשמי בפלסטין כמדינה ועל כן היא מתנגדת למסר שיעביר מינוי שכזה .
 בישראל בירכו על ההתנגדות ,  בעוד שגרירי ארצות הברית בישראל לשעבר מתחו ביקורת .  שגריר ישראל באו"ם ,  דני דנון אמר : " הממשל החדש מוכיח שהוא עומד עם ישראל בזירה הבינלאומית בכלל ובאו"ם בפרט ,  ופועל למען האינטרס המשותף של שתי המדינות ".  הוא הוסיף : " מדובר בתחילתו של עידן חדש באו"ם שבו ארצות הברית עומדת לצדה של ישראל נגד יוזמות אנטי ישראליות באו"ם ". 
שגריר ארצות הברית בישראל לשעבר מרטין אינדיק כתב בטוויטר : " שלדון אדלסון וניקי היילי אכלו ארוחה יחד עם טראמפ ביום חמישי בערב .  הניחוש שלי :  שלדון הטיל וטו על מינוי סלאם פיאד לתפקיד באו"ם ".  שגריר לשעבר נוסף ,  דן שפירו ,  הגיב בציוץ בטוויטר לצעד בשתי מילים בלבד : " מטומטם להחריד ".  

נתניהו רמז כי הוא עומד מאחורי סיכול מינוי פיאד לתפקיד בכיר באו"ם
בפתח ישיבת הממשלה אמר נתניהו כי  " העלו בפני את האפשרות למינויו של ראש הממשלה הפלסטיני לשעבר ,  אמרתי שהגיע הזמן שתהיה הדדיות האו"ם ,  ויתנו מינויים לצד הישראלי ".  הבוקר דווח כי מזכ"ל האו"ם הציע לח"כ לבני תפקיד בארגון ,  בתמורה לאישור המינוי בידי ארה"ב

