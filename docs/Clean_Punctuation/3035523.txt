נתניהו על תכנית החומה עם מקסיקו : " טראמפ צודק ,  זה רעיון מצוין "
 ראש הממשלה התייחס לתכניתו השנויה במחלוקת של נשיא ארצות הברית לבנות חומה בגבול הדרומי של מדינתו ,  ואמר כי  " אני בניתי חומה וזה עצר את כל ההגירה הבלתי חוקית ".  בתוך כך ,  במקסיקו גוברים הקולות שקוראים לנשיא להילחם במהלך
ראש הממשלה בנימין נתניהו הגיב היום  ( שבת )  לתכניתו של נשיא ארצות הברית דונלד טראמפ לבנות חומה בגבול מדינתו עם מקסיקו . " טראמפ צודק .  אני בניתי חומה לכל אורך גבולה הדרומי של ישראל .  זה עצר את כל ההגירה הבלתי חוקית .  בהצלחה ,  רעיון מצוין ",  כתב נתניהו בטוויטר .
 זמן קצר לאחר מכן ,  התייחס שגריר ארצות הברית בישראל לשעבר דן שפירו לתמיכתו של נתניהו בתכנית החומה ,  ואמר כי  " אתגריה של ישראל בגבול סיני לא דומים לגבול האמריקני .  הפתרון שלה  ( גדר ,  לא חומה )  ,  עובדת עבורה ,  אבל לא תעבוד עבורנו ".  לדבריו של שפירו , " קשה להסביר את ההתערבות הבוטה של נתניהו בעניין פנימי בפוליטיקה האמריקנית .  אלא אם כן טראמפ דרש את התמיכה הזו מנתניהו בתמורה למשהו שהוא רוצה .  אבל מה ?  "
" ביטול הסכם הגרעין עם איראן ?  מעבר השגרירות לירושלים ?  תמיכה בבנייה בהתנחלויות ?  לדעתי ,  נראה שטראמפ כבר לוחץ על נתניהו ",  המשיך .  
עוד בוואלה !  NEWS:סוגרים את השערים :  אזרחי מדינות מוסלמיות הורדו מטיסות לארה"במשבר דיפלומטי ושינויים דרמטיים :  השבוע הראשון והסוער של טראמפעיתונאי הבית הלבן סוערים :  ידיו של טראמפ  " הוגדלו "  בתמונה רשמית ?  
ח"כ יאיר לפיד הגיב גם הוא להתבטאות נתניהו ,  ואמר כי  " ‏‏טעות חמורה של נתניהו .  הציוץ שבו הוא תומך בחומה של טראמפ הוא כניסה ברגל גסה לעימות הקורע את החברה האמריקאית .  הכרזת מלחמה מיותרת על מקסיקו וההיספנים ,  וגט כריתות לדמוקרטים  ( כולל רוב יהדות ארה"ב )  .  לא חשוב מה דעתנו על החומה ,  חסרות לנו צרות משלנו ?  "
 ביום חמישי הודיע דובר הבית הלבן שון ספייסר כי בכוונתו של טראמפ להטיל 20% מס על הייבוא ממקסיקו ,  ולהשתמש בכספי המיסים למימון הקמת החומה .  זאת ,  על רקע ביטולו של נשיא מקסיקו אנריקה פניה נייטו את פגישתו המתוכננת עם טראמפ בעקבות הסערה .  
במקסיקו גוברים הקולות שקוראים לפניה נייטו לנקוט בצעדים חריפים נגד בניית החומה .  הנשיא לשעבר ,  פיליפה קלדרון ,  קרא  " להשיב אש "  ולגרש סוכנים של רשויות אמריקניות הנמצאות על אדמת מקסיקו .  גם רובן אגוילאר ,  שהיה דוברו של הנשיא לשעבר ויסנטה פוקס ,  אמר כי על מקסיקו להפסיק לעצור מהגרים ממדינות מרכז אמריקה המבקשים להמשיך משטחה אל ארצות הברית . " עכשיו כששתי המדינות שלנו כבר אינן ביחסים טובים זהו קלף שנוכל לשחק בו כדי להפעיל לחץ ",  הוסיף .  
ראש עיריית ברלין ,  מייקל מולר ,  קרא לטראמפ לחזור בו מהכוונה לבנות חומה בגבול מקסיקו .  לדבריו ,  בשל עברה של ארצו שחולקה באמצעות חומה שעברה בלב עירו בין השנים 1961 עד 1989 ,  ברלין  " אינה יכולה לעמוד מנגד מבלי להשמיע קול כאשר מדינה אחרת מתכננת לבנות חומה חדשה ".  עוד אמר מולר כי  " אנו כברלינאים יודעים טוב מכולם כמה סבל גרמה חלוקת היבשת באמצעות בטון וגדרות תיל ". 
לדבריו , " בתחילת המאה ה-21 אי אפשר לקבל מצב בו הלקחים שלמדנו מההיסטוריה מושלכים הצידה בידי מי שאנו חבים להם במידה רבה את חירותינו ,  האמריקנים ".  גם נשיא איראו ,  חסן רוחאני קרא לטראמפ לחזור בו . " זו לא העת לבניית חומות בין מדינות ",  אמר בנאום שנשא בוועידת תיירות .  לדבריו ,  הממשל האמריקני  " שכח שחומת ברלין נפלה לפני שנים רבות ".  

נתניהו על תכנית החומה עם מקסיקו : " טראמפ צודק ,  זה רעיון מצוין "
 ראש הממשלה התייחס לתכניתו השנויה במחלוקת של נשיא ארצות הברית לבנות חומה בגבול הדרומי של מדינתו ,  ואמר כי  " אני בניתי חומה וזה עצר את כל ההגירה הבלתי חוקית ".  בתוך כך ,  במקסיקו גוברים הקולות שקוראים לנשיא להילחם במהלך

