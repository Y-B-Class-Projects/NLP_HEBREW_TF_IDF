ארדן לוואלה !  NEWS : " הכוחות הפכו אבן אחר אבן ,  נמשיך להכות בטרור "
 חברי ממשלה וחברי כנסת מימין ומשמאל בירכו את כוחות הביטחון על חיסולו של המחבל נשאת מלחם ,  שביצע את הפיגוע בתל אביב .  נתניהו : " המשטרה פעלה ללא לאות ובמקצועיות ".  יעלון : " ישראל תרדוף עד חורמה אחר דורשי רעתה "
 ראש הממשלה בנימין נתניהו בירך היום  ( שישי )  על חיסולו של נשאת מלחם ,  המחבל שביצע את הפיגוע בתל אביב לפני שבוע ,  במתחם שבו גרה משפחתו עד לפני שנתיים בכפר ערערה שבוואדי ערה .  על פי ההודעה שנמסרה מלשכתו ,  נתניהו  " מברך את המשטרה ,  השב"כ וכוחות הימ"מ ,  שפעלו ללא לאות ,  בשיטתיות ובמקצועיות עד לאיתור ונטרול המחבל ".  
גם שר הביטחון משה יעלון שיבח את כוחות הביטחון . " חיסולו של המחבל נשאת מלחם מוכיח פעם נוספת ,  כי מדינת ישראל תרדוף עד חורמה אחר דורשי רעתה בכל מקום ,  בתוך המדינה ,  לאורך גבולותיה ואף הרחק מהם - ותניח עליהם את ידה .  זו המחויבות שלנו לביטחונם של אזרחי ישראל ",  אמר . " אני מברך את כוחות הביטחון - משטרת ישראל ,  שירות הביטחון הכללי ושאר העוסקים במלאכה ". 
השר לביטחון הפנים גלעד ארדן הצטרף לברכות על החיסול . " אני מברך את כוחות המשטרה והשב"כ על חיסולו של המחבל ",  אמר השר לוואלה !  NEWS . " הכוחות פעלו בשבוע האחרון יום וליל ,  והפכו אבן אחר אבן .  אני שמח שסוף סוף המאמצים נשאו פרי .  נמשיך להכות בטרור .  ידעו כל אויבינו שכל מי שפגע בנו אנו נפגע בו ".  
ארדן הוסיף : " אני רוצה להודות לאזרחים על גילוי העירנות וההבנה של מורכבות המשימה שמוטלת על כתפי משטרת ישראל ,  שמתמודדת עם גל טרור חדש של טרור יחידים ,  שמצריך שיתופי פעולה עם גופי המודיעין האחרים ". 
לקריאה נוספת בוואלה !  NEWS:בתום מצוד של שבוע :  חוסל בערערה המחבל שביצע את הפיגוע בתל אביבאביו של אלון בקל שנהרג בפיגוע בתל אביב : " זה נתן לי קצת שמחה בלב"פושע מתוחכם או חולה נפש :  מי אתה נשאת מלחם ?  
שר האוצר משה כחלון הבטיח כי  " נמשיך בפעילות שלנו להגנה על אזרחי מדינת ישראל ,  ונקצה לכוחות הביטחון את כל המשאבים הדרושים לשם כך ".  עוד הוסיף : " אני מברך את כוחות הביטחון שעשו לילות כימים ופעלו בנחישות ,  במקצועיות באורך רוח ובתנאי מזג אוויר קשים ,  עד שהגיעו לרוצח הנתעב וחיסלו אותו ".  לבסוף מסר את תנחומיו למשפחות השכולות ואיחל החלמה לפצועים .  
השר לענייני מודיעין ישראל כץ הודה למשטרת ישראל ולשב"כ  " על פעילותם הנחושה לאיתור ולחיסול המחבל הרוצח ,  נשאת מלחם ".  הוא הוסיף כי  " ביטחון ישראל נמצא בידיים טובות .  מי שירים יד על אזרחי מדינת ישראל או יסייע לכך ,  ישלם את מלוא המחיר ".  
גם באופוזיציה בירכו על החיסול .  יו"ר האופוזיציה יצחק הרצוג  ( המחנה הציוני )  אמר כי  " צה"ל ,  המשטרה וכוחות הביטחון הוכיחו שוב כי מי שיעז לפגוע באזרחים יימצא ויענש במלוא החומרה .  אני מברך אותם על הפעולה הנחושה וסומך עליהם שימשיכו להגן על אזרחי ישראל ".  עם זאת ,  הוסיף  " אין במציאת המחבל נחמה לכאבן הנורא של משפחות בקל רווימי ושעבאן ,  אבל חשוב שהכוחות ימשיכו לפעול על מנת להשיב את הביטחון לרחובות ישראל ומהר ". 
יו"ר מפלגת ישראל ביתנו ח"כ אביגדור ליברמן אמנם שיבח את כוחות הביטחון ,  אך הוסיף כי  " העובדה שישנם גורמים נוספים שסייעו למחבל שמה סוף לאמירות המגוחכות על מפגע בודד ומשוגע ,  ומחייבת טיפול שורש בגורמים הקיצוניים בחברה הערבית בישראל ". 
 ( עדכון ראשון :  17:31 )  

ארדן לוואלה !  NEWS : " הכוחות הפכו אבן אחר אבן ,  נמשיך להכות בטרור "
 חברי ממשלה וחברי כנסת מימין ומשמאל בירכו את כוחות הביטחון על חיסולו של המחבל נשאת מלחם ,  שביצע את הפיגוע בתל אביב .  נתניהו : " המשטרה פעלה ללא לאות ובמקצועיות ".  יעלון : " ישראל תרדוף עד חורמה אחר דורשי רעתה "
 
