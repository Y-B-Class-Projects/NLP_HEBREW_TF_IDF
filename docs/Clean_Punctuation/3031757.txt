לפיד : " המל"ל והקבינט לא מתפקדים  כי נתניהו לא מעוניין בכך "
 השר לשעבר טען בדיון ב-INSS כי ראש הממשלה  " לא נותן לדרג המקצועי הזדמנות להגיד לשרים דברים שראש הממשלה לא מסכים איתם ".  מפקדים במערכת הביטחון על הקמפיין נגד רוב ערבי בישראל : " נבחרי הציבור לא עושים כלום כדי למנוע ראש ממשלה פלסטיני "
  ( ראש המוסד לשעבר בדיון : " בנט חידש את המנהג של העלאת קורבנות אדם למולך ")  
יו"ר מפלגת יש עתיד יאיר לפיד טען היום  ( ראשון )  בדיון במכון למחקרי ביטחון לאומי  ( INSS )  כי המטה לביטחון לאומי  ( מל"ל )  במשרד ראש הממשלה והקבינט המדיני-ביטחוני  " לא מתפקדים כיום ,  מפני שראש הממשלה לא מעוניין שהם יתפקדו ".  לטענת לפיד ,  במהלך דיון בנושא ההכרעות בענייני ביטחון לאומי ,  ראש הממשלה בנימין נתניהו  " לא מגבה את הדרגים המקצועיים שלו או נותן להם הזדמנות אמיתית לבוא לשרים ולהגיד להם דברים שראש הממשלה לא מסכים איתם ".  
במהלך הדיון ,  בהנחייתו של עוזי ארד ,  שכיהן בעבר כראש המל"ל והיה יועץ מדיני ויועץ לביטחון לאומי לראש הממשלה ,  אמר לפיד : " איש לא מעוניין שהקבינט והמל"ל יהיו חלק בתהליך קבלת ההחלטות ,  כי זה מייצר סיכונים פוליטיים ,  וראש הממשלה לא רוצה שהסיכונים הפוליטיים האלה יאיימו על הדרך שלו לנהל את העניינים ".  לדבריו , " כיום לא מתקיימים בקבינט דיונים אסטרטגיים שעוסקים בשאלה לאן מדינת ישראל הולכת ובעתידה ".  
עוד בוואלה !  NEWS:חקירות רה"מ :  נתניהו ומוזס נפגשו לפחות 12 פעמיםהשר לשעבר אבי גבאי : " נתניהו סיים את דרכו ההיסטורית בממשלה"יריבי נתניהו משחיזים סכינים ,  אבל יודעים שצריך לשמור על קשר השתיקה  
" אם אתה לא יכול שתוצג עמדה קוהרנטית ומעמיקה ,  שסותרת את העמדה שלך ,  אז מה הטעם בקבינט ובמל"ל ?  ",  תהה שר האוצר לשעבר לפיד .  הוא הבהיר כי  " זה לא מתקיים היום ,  וצריך להתקיים .  צריך שתהיה למדינת ישראל הנהגה שמוכנה לקחת החלטות .  זה לא המצב היום ". 
בדיון השתתפו גם יהודה בן מאיר ,  סגן שר החוץ לשעבר ,  ואפרים הלוי ,  שכיהן בעבר כראש המוסד וכראש המל"ל והיה יועץ לביטחון לאומי .  ארד אמר כי  " יושבים פה אנשים שיודעים איך אתגרתי את ראש הממשלה הנצחי שלנו ".  לדבריו , " בקצרה ,  היו שתי שיטות  שיטה אחת היא לעבור לאנגלית ,  וכטוב ליבו הוא היה קשוב .  אם זה לא מצליח ,  אז צועקים עליו .  גם זה קרה כמה פעמים ".  הוא סיכם : " אם זה לא אתגור עצמי ,  אני לא יודע מה זה אתגור ". 
ח"כ ציפי לבני  ( המחנה הציוני )  התייחסה גם היא לסוגיה במהלך הכנס ואמרה : " הקבינט היום מתעסק במיקרו טקטיקה בלבד כי אין שום מדיניות ביטחונית או מדינית ".  לדבריה , " אי אפשר לצאת למבצע צבאי בלי שיודעים מה המדיניות .  הדרג המדיני חייב לספק לצה"ל מדיניות ואסטרטגיה לאומית ".  
במהלך הכנס של INSS התקיים דיון נוסף בנוכחות מפקדים לשעבר במערכת הביטחון שביקשו להתייחס לקמפיין החדש שהושק הלילה ברחבי הארץ של תנועת  " מפקדים למען ביטחון ישראל ".  בקמפיין נעשה שימוש בסלוגן בערבית : " בקרוב נהיה הרוב "  ומטרתו לעורר התעניינות מצד הישראלים בכך שבשנים הקרובות ,  לדבריהם ,  יהפוך הציבור הערבי לרוב במדינת ישראל ,  מה שישים קץ לחזון המדינה היהודית ,  כהגדרתם .
 שבתי שביט ,  ראש המוסד לשעבר ,  פנה בדברים שנשא לנבחרי הציבור ,  כשהתייחס לטענה שהועלתה בקמפיין . " אני שואל את ראש הממשלה - מה אתה עושה כדי לדאוג שישראל תהיה יהודית ובטוחה ?  אני פונה לבנט ,  מה אתה עושה כדי שמדינת ישראל תהיה יהודית ?  נפלת על השכל ?  לפיד ,  למה אתה שותק ?  הרי רצית להיות ראש הממשלה .  בוז'י הרצוג ,  מה אתה מציע ?  למה קולך לא נשמע ?  ".  לדבריו , " הם לא עושים כלום כדי למנוע ממשלה עם ראש ממשלה פלסטיני ".  
גם אלוף במיל' גדי שמני הצטרף לחבריו לתנועה ואמר כי למרות שהוא עדיין מאמין בהיתכנות של פתרון שתי המדינות ,  כרגע יש לדאוג לביטחון תושבי ישראל . " יש רוב שדוגל בשתי מדינות ולא היה רוצה לראות את מדינת ישראל עם רוב ערבי ",  הסביר . " אין שום סיבה לשלוש מאות אלף פלסטינים עם תעודות כחולות ,  אין סיבה שזה יהיה כך ". 
רב-ניצב בדימוס אסף חפץ התייחס אף הוא לסוגיה והוסיף : " יש לי חששות ממה שקורה במדינה .  סיפוח ,  אפילו של מיליון ,  לא מקובל עלי .  אני חרד מכל פעולה שתפר את האיזון מול מדינות העולם ואנחנו רואים את זה כבר עכשיו וזו רק ההתחלה ". 
לדבריו , " תהליך סיפוח ,  אפילו הקטן ביותר במעלה אדומים ,  יערער את השליטה של הרשות וזה יחייב אותנו לפעול ולהשקיע הרבה יותר תקציבים .  יתווספו לנו הוצאות אדירות .  אני לא רואה את משטרת ישראל פועלת לאכיפה של שלטון החוק ביו"ש .  הפערים רק יעלו והאפשרות לחזק את בתי החולים ובתי החינוך בפריפריה רק יקטנו .  עצם הרעיון לספח יצור מצב בלתי הפיך ונגדו אנו מתריעים ". 
 ( עדכון ראשון :  18:30 )  

לפיד : " המל"ל והקבינט לא מתפקדים  כי נתניהו לא מעוניין בכך "
 השר לשעבר טען בדיון ב-INSS כי ראש הממשלה  " לא נותן לדרג המקצועי הזדמנות להגיד לשרים דברים שראש הממשלה לא מסכים איתם ".  מפקדים במערכת הביטחון על הקמפיין נגד רוב ערבי בישראל : " נבחרי הציבור לא עושים כלום כדי למנוע ראש ממשלה פלסטיני "
 
