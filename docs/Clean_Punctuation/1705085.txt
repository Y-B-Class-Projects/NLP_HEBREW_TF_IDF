רה"מ בניו יורק :  מעוניין במו"מ ישיר עכשיו
רה"מ נאם בפני ועידת הנשיאים של הארגונים היהודיים בניו יורק והכריז כי הוא מעוניין להיכנס מיידית למו"מ ישיר .  עם זאת ,  אמר כי הוא איננו יכול לדון עם מי שלא מוכן לשבת איתו לשולחן המשא ומתן
ראש הממשלה בנימין נתניהו נאם הלילה  ( חמישי )  בפני ועידת הנשיאים של הארגונים היהודיים בניו יורק .  נתניהו התייחס למשא ומתן בין ישראל לפלסטינים והביע את רצונו במשא ומתן ישיר : " או שאתה נותן תירוצים או שאתה מנהיג .  אני רוצה להיכנס לשיחות ישירות עם ההנהגה הפלסטינית עכשיו ",  אמר נתניהו .
 נתניהו הוסיף כי  " הולך להיות משא ומתן מאוד מאוד קשה ,  אבל אני מוכן לעשות אותו .  עם זאת ,  אני לא יכול לדון עם מישהו שלא מוכן לשבת איתי לשולחן המשא ומתן ".  
בטרם נאומו נפגש נתניהו עם מזכ"ל האו"ם באן קי מון בבנייני מטה האו"ם בניו יורק .  השניים דנו בתהליך השלום בין ישראל והפלסטינים ,  במצב ברצועת עזה ,  וכן בנושא לבנון והחלטת מועצת הביטחון של האו"ם 1701 ,  שסיימה את מלחמת לבנון השנייה ב-2006 .  על פי דוברו של באן ,  השניים קיימו דיונים נוספים בדלתיים סגורות .  
מזכ"ל האו"ם אמר כי הוא מקדם בברכה את הצעדים בהם נקטה ישראל בהקלת המצור על עזה ,  ובהם הגדלת היקף הסחורות הנכנסות לרצועה .  באן אמר כי הוא מקווה כי הצעד הזה יוביל לשיפור במצבם של מיליון וחצי תושבי הרצועה .
 
רה"מ בניו יורק :  מעוניין במו"מ ישיר עכשיו
רה"מ נאם בפני ועידת הנשיאים של הארגונים היהודיים בניו יורק והכריז כי הוא מעוניין להיכנס מיידית למו"מ ישיר .  עם זאת ,  אמר כי הוא איננו יכול לדון עם מי שלא מוכן לשבת איתו לשולחן המשא ומתן

