אריה דרעי לנתניהו ולבני : " להקים ממשלת אחדות "
 בהתייחסו למחאת האוהלים אמר יו"ר ש"ס לשעבר ,  אריה דרעי ,  כי ממשלת אחדות היא הפתרון היחיד למשבר .  עוד פנה לראשי מחאת הדיור בבקשה : " אל תשכחו את העניים מאחור ,  קולם לא נשמע "
  ( צילום :  נועם אשל ,  עריכה :  גדי וינסטוק ) 
יו"ר תנועת ש"ס לשעבר ,  אריה דרעי ,  שהודיע לפני חודשיים וחצי כי יתמודד לכנסת בבחירות הבאות ,  השתתף היום  ( רביעי )  בוועידת  " כלכליסט "  הנערכת במלון דיוויד אינטרקונטיננטל בתל אביב והתייחס למחאת האוהלים .  לדבריו הפתרון למצוקה החברתית והאתגרים הנוספים בפניהם עומדת מדינת ישראל ,  הוא הקמת ממשלת אחדות ושינוי שיטת הממשל .  דרעי פנה לראש הממשלה בנימין נתניהו וליו"ר האופוזיציה ציפי לבני ואמר : " בואו נלמד מהצעירים הללו .  כמו שהם התגברו על חילוקי הדעות הללו ,  אני חושב שלעת כזו אין ברירה אחרת :  צריך ללכת על ממשלת אחדות לאומית על מנת להתמודד עם הצונאמי המדיני והביטחוני העומד לפתחנו ,  עם הנושאים החברתיים ".  
" כמו כן יש צורך לשנות את שיטת הממשל .  אין ברירה אחרת .  אין אפשרות לנהל את מדינת ישראל עם השיטה הקיימת .  הכי קל זה לתקוף את ראש הממשלה ,  אבל בשיטה הקיימת היום של ריבוי מפלגות ואחוז חסימה נמוך ,  שראש הממשלה חייב אישור הכנסת כדי למנות שרים .  רק ביחד ,  יוכלו שהבחירות הבאות יהיו בשיטה החדשה .  יש גם חסרונות בשיטה בארצות הברית ,  אבל יש שם יציבות .  כאן ,  ראשי הממשלה יכולים לזכות בטלוויזיה ב'הישרדות' ". 
דרעי פנה גם לראשי מחאת האוהלים בבקשה שלא יישכחו גם את המעמד הנמוך במאבקם . " אנחנו בימים גדולים ,  ימים היסטוריים ,  משובבי נפש .  אני פונה למנהיגי המחאה :  דיברתם הרבה על צדק חברתי ,  אני רוצה לדבר על פער חברתי .  אף תנועה פוליטית לא עשתה מה שאתם עשיתם .  אל תשכחו את שכבות המצוקה מאחור .  הילחמו גם למענם ,  אין להם את הכסף והאנרגיה להגיע לכיכרות .  קולם לא נשמע .  אבל הם צריכים לדעת שיש להם ולילדיהם סיכוי ",  אמר .
 דרעי התייחס גם למצוקות החברתיות בחברה החרדית ולשינויים החלים בה . " גם בחברה החרדית יש שינויים עמוקים שמתרחשים ויש להמשיך ולעודדם בלשון רכה ובקבלה של בוגרים אקדמאיים חרדיים לקבלם לחברות עסקיות .  החברה החרדית רוצה לנהל את השינוי בתוכה .  תנו לה לנהל אותו .  תוך שנים תראו שינוי עצום ,  אך אסור שהיא תרגיש מאוימת ". 
כפתרון ליוקר המחייה ,  הציע דרעי יצירת  " תו הוגן "  שיסמן מוצרים שנמכרים במחירים הגיוניים : " אם תהיה במבמה שעולה שקל וחצי היא תקבל תו הוגן ,  במבה שתעלה ארבעה וחצי שקלים לא תקבל תו הוגן .  כל הניסיונות שנעשו לעשות פילוג במחאה ,  לא עלו .  אוי ואבוי אם נאכזב אותם בתקווה הזו ולא נראה שהממשלה עושה את כל המאמצים ". 
עוד על אריה דרעי:אריה דרעי :  אתמודד בבחירות הבאות לכנסתמי באמת עומד מאחורי העצומה נגד אריה דרעי ? דרעי : " על ראשי ש"ס להגן עליי ב'פרשת הכרזות' "
 
אריה דרעי לנתניהו ולבני : " להקים ממשלת אחדות "
 בהתייחסו למחאת האוהלים אמר יו"ר ש"ס לשעבר ,  אריה דרעי ,  כי ממשלת אחדות היא הפתרון היחיד למשבר .  עוד פנה לראשי מחאת הדיור בבקשה : " אל תשכחו את העניים מאחור ,  קולם לא נשמע "
 
