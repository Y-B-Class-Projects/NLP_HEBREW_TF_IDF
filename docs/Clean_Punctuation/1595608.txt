 " עד 2015 - חצי מהפסולת תהפוך למשאב "
 השר להגנת הסביבה גלעד ארדן הציג בפני השרים את מדיניות משרדו לשנים הקרובות . " זהו אינטרס ישראלי לקדם פתרונות בתחום האנרגיה החלופית ".  הזבל של השכן ירוק יותר
השר להגנת הסביבה גלעד ארדן הציג היום  ( ראשון )  בפני חברי הממשלה את מדיניות משרדו לשנים הקרובות .  בישיבת הממשלה סקר ארדן בפני השרים את הקשר בין סביבה לכלכלה כפי שהוא בא לידי ביטוי במדינות המערב וציין את היתרונות הצפויים למשק הישראלי במידה שהנושא הסביבתי יקודם ויקבל עדיפות ממשלתית .  ארדן אמר כי הנושא הסביבתי יכול להיות אחד המנועים המרכזיים לצמיחת המשק הישראלי לנוכח היתרון והידע הישראלי בטכנולוגיות של התפלת מים ,  מלחמה במידבור ,  חקלאות חסכונית במים ואנרגיות מתחדשות .  
ארדן ציין חמישה יעדים מרכזיים שבהם יתמקד משרדו בשנים הקרובות :  הפיכת הפסולת ממפגע למשאב סביבתי כאשר המטרה היא להגדיל את המחזור בישראל לחמישים אחוז מסך הפסולת בישראל עד 2015 ,  הפחתת זיהום האוויר בישראל וההכנות לקראת כניסתו של חוק אוויר נקי לתוקף החל משנת 2011 ,  הערכות לוועידת האקלים בקופנהגן בדצמבר ,  תוך כדי ההנחה שישראל תידרש להפחית את פליטות גזי החממה כמקובל באירופה ,  הגברת האכיפה נגד המזהמים ,  והגברת המשאבים לחינוך סביבתי .  בנושא זה ציין ארדן כי במהלך כהונתו הוכפלו פי שישה התקציבים להסמכת גנים ובתי ספר ירוקים .
 בתום הדיון אמר ראש הממשלה בנימין נתניהו כי  " המשרד להגנת הסביבה הפך לבעל חשיבות מהראשונה במעלה .  אנחנו יכולים להימצא במצב של ביטול הניגודיות בין הצרכים הקיומיים לסביבתיים .  יש לנו אינטרס יותר מלכל מדינה אחרת לקדם פתרונות בתחומים אלו ובפרט בתחום האנרגיות החלופיות ".  לדבריו , " אנחנו בוחנים אפשרות לרתום מדינות שיש להן יכולות מדעיות מוכחות בכדי לסייע לשווקים של המדינות הגדולות באסיה  ( בתחום האנרגיה וסביבה )  .  אם נוכל למצוא פתרונות לבעיות בתחום המים והאנרגיה ,  נצליח להביא לשינוי גדול ."  

" עד 2015 - חצי מהפסולת תהפוך למשאב "
 השר להגנת הסביבה גלעד ארדן הציג בפני השרים את מדיניות משרדו לשנים הקרובות . " זהו אינטרס ישראלי לקדם פתרונות בתחום האנרגיה החלופית ".  הזבל של השכן ירוק יותר

