הקהילה היהודית במקסיקו נגד נתניהו : " דוחים על הסף את דבריו על החומה "
 ראש הממשלה הביע תמיכה במהלכו של הנשיא טראמפ להקים חומה בגבול מקסיקו וארצות הברית .  בתגובה מיהרו בקהילה היהודית להתנער מדברי נתניהו : " מסכימים עם עמדת הנשיא נייטו ".  דובר משרד החוץ : " אנו לא מביעים עמדה בנוגע ליחסי מקסיקו-ארה"ב "
  ( פגישתם של טראמפ ונשיא מקסיקו בוטלו בעקבות הסערה בנוגע לחומה בגבול ,  בשבוע שעבר )  
ראשי הקהילה היהודית של מקסיקו הביעו הלילה  ( ראשון )  זעם על התערבותו של ראש הממשלה בנימין נתניהו ביחסי מדינתם עם ארצות הברית .  אמש צייץ נתניהו בטוויטר הודעת תמיכה במהלכו של הנשיא דונלד טראמפ להקים חומה בגבול . 
" הקהילה היהודית במקסיקו מתנערת מהודעתו של ראש ממשלת ישראל בנימין נתניהו בנוגע לחומה בגבול .  אנו לא מסכימים עם דעה זו ודוחים אותה על הסף ",  נכתב בהודעת הקהילה היהודית . " כיהודים ומקסיקנים אנו מסכימים עם עמדו של הנשיא אנריקה פניה נייטו ". 
לקריאה נוספת:ארה"ב :  בית משפט פדרלי עצר חלק מתכנית ההגירה של טראמפגורם פלסטיני בכיר :  טראמפ עצר את הסיוע שהבטיח אובמה ביומו האחרוןבירושלים כמו בוושינגטון ,  הקוסמים הגדולים מנסים להעלים את הפלסטינים 
התבטאותו של נתניהו עוררה כעס גם בקרב גורמים רשמיים .  משרד החוץ של מקסיקו הצהיר כי  " הממשלה הביעה בפני ישראל את התדהמה והאכזבה העמוקה מהודעתו של נתניהו .  מקסיקו היא ידידה של ישראל ,  וכך ראש הממשלה צריך להתייחס אליה ". 
דן שפירו ,  השגריר היוצא של ארצות הברית בישראל ,  יצא נגד דברי נתניהו ,  כינה אותם  " התערבות בוטה "  ביחסים בין ארצות הברית למקסיקו ואמר כי הם נאמרו בלחץ הנשיא הנכנס . " אתגריה של ישראל בגבול סיני לא דומים לגבול האמריקני .  הפתרון שלה  ( גדר ,  לא חומה )  ,  עובדת עבורה ,  אבל לא תעבוד עבורנו .  קשה להסביר את ההתערבות הבוטה של נתניהו בעניין פנימי בפוליטיקה האמריקנית .  אלא אם כן טראמפ דרש את התמיכה הזו מנתניהו בתמורה למשהו שהוא רוצה .  אבל מה ?  ביטול הסכם הגרעין עם איראן ?  מעבר השגרירות לירושלים ?  תמיכה בבנייה בהתנחלויות ?  לדעתי ,  נראה שטראמפ כבר לוחץ על נתניהו ",  אמר .  
דובר משרד החוץ צייץ אמש הבהרה להודעת התמיכה של נתניהו בטראמפ ,  וניסה להסיט את האש ולמנוע משבר דיפלומטי . " ראש הממשלה התייחס לניסיון הביטחוני הייחודי שאנחנו מוכנים לחלוק .  אנו איננו מביעים עמדה על יחסי ארצות הברית-מקסיקו ",  כתב עמנואל נחשון .  
טראמפ חתם ביום רביעי האחרון על צווים להקמת החומה בגבול מקסיקו - אחת ההבטחות שפיזר במהלך קמפיין הבחירות לנשיאות .  למחרת הודיע נשיא מקסיקו נייטו כי ארצו  " לא תשלם על החומה "  וביטל את פגישתו עם מקבילו האמריקני .  זמן קצר לאחר מכן הודיע דובר הבית הלבן שון ספייסר כי טראמפ מעוניין להטיל 20% מס על ייבוא ממקסיקו במטרה לממן את הקמת החומה .
 נתניהו בירך אמש את הנשיא האמריקני על המהלך השנוי במחלוקת ,  והשווה בין ישראל לארצות הברית . " טראמפ צודק .  אני בניתי חומה לכל אורך גבולה הדרומי של ישראל .  זה עצר את כל ההגירה הבלתי חוקית .  בהצלחה ,  רעיון מצוין ",  צייץ .  

הקהילה היהודית במקסיקו נגד נתניהו : " דוחים על הסף את דבריו על החומה "
 ראש הממשלה הביע תמיכה במהלכו של הנשיא טראמפ להקים חומה בגבול מקסיקו וארצות הברית .  בתגובה מיהרו בקהילה היהודית להתנער מדברי נתניהו : " מסכימים עם עמדת הנשיא נייטו ".  דובר משרד החוץ : " אנו לא מביעים עמדה בנוגע ליחסי מקסיקו-ארה"ב "
 
