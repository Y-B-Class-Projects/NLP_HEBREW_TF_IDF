קריאות במערכת הפוליטית להשעיית יועץ נתניהו : " שתיקת רה"מ - הסכמה "
 אחרי הפרסום על עדויות נוספות של 12 נשים נגד דיויד קיז ,  יועץ התקשורת הזרה של נתניהו ,  קוראות חברות כנסת להוצאתו לחופשה ללא תשלום . " ראש הממשלה חייב להתערב ",  אמרה ח"כ בן ארי .  ח"כ רוזין : " תמונה מדאיגה של דפוס פוגעני ".  גורמים בלשכת נתניהו :  הדברים נמצאים בבירור
חברות הכנסת ביניהן מרב בן ארי מסיעת כולנו ,  ומיכל רוזין ממפלגת מרצ ,  קראו היום  ( חמישי )  לראש הממשלה ,  בנימין נתניהו להשעות את יועצו לתקשורת זרה ,  דיוויד קיז ,  בעקבות חשיפת עדויות כי הטריד מינית נשים .  בלשכת ראש הממשלה סירבו עד כה להתייחס לטענות נגד קיז .  אך גורמים בלשכתו אמרו כי הדברים נמצאים בבירור .
 האתר  " Times of Israel "  וחדשות 10 דיווחו אתמול כי בידיהם עדויות מטעם נשים שטענו כי נפגעו מהתנהגות בלתי הולמת של דייוויד קיז .  קיז בתגובה : " כל ההאשמות מטעות ביותר ,  ורבות מהן שגויות לחלוטין ".  
חברת הכנסת מרב בן ארי ,  מסיעת כולנו ,  תקפה היום את בנימין נתניהו על חוסר התערבותו בנושא . " ‏אני חושבת שראש הממשלה חייב להתערב ",  כתבה בן ארי בחשבון הטוויטר שלה . " לא הגיוני שיועץ בכיר מטריד ,  אפשר לומר גם די באובססיביות נשים רבות והוא ממשיך בעבודתו כאילו כלום .  אם לי היה יועץ כזה ,  הייתי מוציאה אותו היום בבוקר לחופה ללא תשלום עד לבירור כל העובדות בעניינו ".  
יחד איתה חברת הכנסת מיכל רוזין ,  ממפלגת מרצ ,  ששימשה כמנכ"לית איגוד מרכזי הסיוע לנפגעות תקיפה מינית בעבר ,  הגיבה בחריפות לעדויות נגד קיז . " דיוויד קיז כבר לא יכול ליצג את ישראל בתקשורת הזרה ,  אבל השתיקה של ראש הממשלה יכולה להתפרש בעולם כקבלה או הכלה של מעשיו ",  אמרה רוזין .
" העדויות האמיצות שנחשפות בימים האחרונים משרטטות תמונה מדאיגה של דפוס פוגעני .  בעוד שהעולם מתקדם ומפגין אפס סובלנות לאלימות מינית ,  ראש הממשלה ,  האמון על פועלו - שותק ",  תקפה רוזין . " במינויו ,  קיז לא מייצג רק את ראש הממשלה בעולם אלא גם את מדינת ישראל והמסר המועבר בשתיקה הוא הסכמה .  קוראת לנתניהו להשעות את קיז מתפקידו ולברר את העובדות .  אך יותר מהכל- להכריז בקולו על אפס סובלנות לפגיעה מינית ".  
נוסף לחברות הכנסת ,  מיכל גרא מרגליות ,  מנכ"לית שדולת הנשים בישראל ,  אמרה כי  " זאת לא הפעם הראשונה שעובד בלשכת ראש הממשלה חשוד בהטרדות מיניות .  אנחנו מצפות שתצא הודעה חד משמעית ממשרד ראש הממשלה לפיה החשדות נגד דיוויד קייז ייבדקו לאלתר ".  
עוד הוסיפה גרא מרגליות כי יש להשעות את קייז מכל עבודה שוטפת עד שהחשדות יבדקו . " על משרד ראש הממשלה להצהיר כי הוא מחויב לשמירה על מרחב עבודה בטוח לעובדות ולעובדים בו ,  ולכל מי שהם נמצאים איתו במגע ,  וכן לפעול ליישום ואכיפה קפדנית של המדיניות הראויה בכלל משרדי הממשלה של אפס סובלנות לפגיעות מיניות ",  אמרה .  

קריאות במערכת הפוליטית להשעיית יועץ נתניהו : " שתיקת רה"מ - הסכמה "
 אחרי הפרסום על עדויות נוספות של 12 נשים נגד דיויד קיז ,  יועץ התקשורת הזרה של נתניהו ,  קוראות חברות כנסת להוצאתו לחופשה ללא תשלום . " ראש הממשלה חייב להתערב ",  אמרה ח"כ בן ארי .  ח"כ רוזין : " תמונה מדאיגה של דפוס פוגעני ".  גורמים בלשכת נתניהו :  הדברים נמצאים בבירור

