נתניהו נפגש עם אובמה : " נשארתי מחויב לפתרון שתי המדינות "
 אחרי יותר משנה ,  ראש הממשלה נועד עם נשיא ארה"ב בצל המתיחות שנוצרה בשל הסכם הגרעין והודה על הסיוע הביטחוני של וושינגטון .  אובמה : " ביטחון ישראל נמצא בראש סדר העדיפויות "
 ראש הממשלה בנימין נתניהו נפגש היום  ( שני )  עם נשיא ארצות הברית ברק אובמה בבית הלבן ,  אחרי שנה שבה היחסים בין ירושלים לוושינגטון עלו על שרטון ,  בעיקר בשל הסכם הגרעין ומאמציו של נתניהו לסכל אותו .  הפגישה בין השניים התארכה 45 דקות מעבר למתוכנן ולדברי גורמים במשלחת הישראלית ,  היא  " הייתה טובה ".  
לפני הפגישה ,  נתניהו הבטיח כי לא נטש את פתרון שתי המדינות ואובמה מצדו הדגיש כי הוא מחויב לביטחונה של ישראל . " היחסים עם ארצות הברית חזקים ",  אמר ראש הממשלה . " אני מודה לאובמה על כך שהגביר את ביטחונה של ישראל עם סיוע חדש ".  ראש הממשלה התייחס למצב במזרח התיכון ואמר כי  " ניתן לראות את הפרעות של דאעש ואת הטבח במאות אלפים ",  אך הדגיש כי  " למרות זאת ,  אנו רוצים לקוות ולהאמין שלא ויתרנו על שלום .  אני נשאר מחויב לפתרון שתי המדינות לשתי עמים .  
לדבריו , " איש לא צריך להטיל ספק בנחישות הישראלית להגן על עמה ,  אך גם לא על הרצון שלה לעשות שלום עם כל אחת משכנותיה .  יש לחשוב איך לשמור על איכות היתרונות הטכנולוגיים של ישראל כדי שתוכל להגן על עצמה ". 

נתניהו נפגש עם אובמה : " נשארתי מחויב לפתרון שתי המדינות "
 אחרי יותר משנה ,  ראש הממשלה נועד עם נשיא ארה"ב בצל המתיחות שנוצרה בשל הסכם הגרעין והודה על הסיוע הביטחוני של וושינגטון .  אובמה : " ביטחון ישראל נמצא בראש סדר העדיפויות "
 
