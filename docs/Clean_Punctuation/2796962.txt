לפיד פוצץ דיון על העברת כספים ליהודה ושומרון
שר האוצר סירב להעביר תקציבים לשיפור התשתיות מחוץ לגושי ההתיישבות . " לא אתן שכספים שאמורים ללכת לפריפריה ילכו להתנחלויות מבודדות ".  השר כץ : " חמור שהוא מוכן לסכן ישראלים רק משיקולים פוליטיים "
 ישיבה מיוחדת שכינס הבוקר  ( רביעי )  ראש הממשלה בנימין נתניהו בלשכתו לדיון על שיפור התשתיות ביהודה ושומרון ,  התפוצץ אחרי ששר האוצר יאיר לפיד סירב להעביר תקציבים לסלילת כבישים ליישובים מחוץ לגושי ההתנחלויות הגדולים .  מלבד נתניהו ולפיד השתתפו בישיבה גם שר השיכון אורי אריאל ,  שר הביטחון משה יעלון והמזכיר הצבאי ,  אייל זמיר . 
" אני לא אתן יד לכך שכספים שאמורים ללכת לקריית שמונה ובאר שבע ילכו להתנחלויות מבודדות ולסלילת כבישים ליצהר ותפוח ,  מהלכים שבעת הזו גורמים נזק לישראל ",  אמר לפיד בשלב הדיון על סלילת הכביש .  הוא ציין כי הוא תומך בבנייה בירושלים ,  וכי יעזור לשפר את התשתיות בגושי ההתנחלויות , " אבל לכל דבר יש זמן מתאים ".  לפיד הוסיף : " לאיש לא נעים לשמוע את האמירות בארצות הברית כלפי ראש ממשלת ישראל ,  וצריך כעת להתמקד בסיום המשבר עם ארצות הברית ". 
לקריאה נוספת :" התיעוב בין אובמה לנתניהו חסר תקדים בין מנהיגי המדינות"ארדן תומך בנתניהו :  על אובמה לגנות את ההתבטאויות נגדובכיר בבית הלבן : " נתניהו פחדן ,  ומבלף בנושא איראן "  
שר התחבורה ישראל כץ תקף את לפיד בעקבות יציאתו מהדיון . " לפני שעה קלה לפיד פוצץ דיון שהתקיים אצל ראש הממשלה בנושא קידום תשתיות תחבורה מצילות חיים ביהודה ושומרון ".  הוא הוסיף כי  " חמור בעיני ששר בכיר מוכן להעמיד אזרחים ישראלים בסכנה רק בשל שיקולים פוליטיים .  האם הוא באמת סבור שילדי אריאל ,  מעלה אדומים ,  גוש עציון ואלון מורה זכאים לפחות ביטחון ובטיחות מתושבי רעננה ואום אל פחם ?  לאן נעלמה הממלכתיות ?  ". 
כמו כן ,  שר שנכח בישיבה שפוצצה סיפר לוואלה !  חדשות : " יצאתי מחוויה מעניינת - ראיתי איך משיקים קמפיין בחירות .  הייתה ישיבה שעשו לה עבודת מטה .  הנושא הוא כבישים לא בטיחותיים ומסוכנים ביו"ש - הכול סוכם .  התחלנו לעבור על הרשימה כאשר התעדוף הוא של ישראל כץ מבחינה מקצועית ".  לדברי השר , " יאיר פתאום אמר 'רגע ,  ראש הממשלה ,  אם החלטנו להחריף את היחסים עם ארה"ב בואו נחליט על זה - אני לא מעביר שקל מעבר לקו הירוק ,  לא בירושלים לא בשום מקום' ".  
בנקודה הזו ,  סיפר השר ,  עלו הטונים בישיבה .  שר הכלכלה נפתלי בנט השיב ללפיד : " לא זכור לי שהחלטנו לחלק את ירושלים או לחנוק את תושבי מעלה אדומים אריאל או עפרה .  הם אזרחים משלמי מיסים שעושים צבא כמו כולם ".  לפיד ענה לבן בריתו הפוליטי לשעבר : " אני מעדיף כסף לקריית גת ",  וישראל כץ התערב ואמר : " אנחנו סוללים בכל הארץ ".  עם זאת ,  שר האוצר לא התרצה ועמד על שלו : " אני לא מעביר שקל ".  בנקודה הזו ,  לדברי השר ,  ראש הממשלה פיזר את הדיון .  
בתחילת השבוע פורסם כי נתניהו הורה לקדם פרויקטים בתחום התשתיות בהתנחלויות בגדה המערבית במטרה לתרום לביטחון ולבטיחות באזור .  כוונתו של נתניהו לקדם פרויקטים כאלה נחשפה בחדשות ערוץ 2 כחלק מעסקה שאליה הגיע ראש הממשלה עם הנהגת המתנחלים ,  במטרה לעצור את הביקורת כלפיו מימין .
 על פי הדיווח ,  במסגרת התכנית יבוצעו עבודות תשתית ותחבורה בהיקף גדול וייסללו 12 כבישים חדשים .  נוסף על כך ,  יוקמו כפרי סטודנטים ,  שלושה פארקים וטיילת לזכר שלושת הנערים שנרצחו בקיץ האחרון .  במסגרת ההסכם גם יוסדרו מאחזים ותשופץ מערת המכפלה .  עוד דווח כי תאושר בנייה של אלפי יחידות דיור ביישובים כמו עלי זהב ,  שהכללתם בגושי ההתיישבות נתונה במחלוקת .
 נוסף על כך ,  הורה נתניהו לקדם את הליכי התכנון של כאלף יחידות דיור חדשות בירושלים מעבר לקו הירוק כ-660 יחידות דיור בשכונת רמת שלמה ועוד כ-400 יחידות דיור בשכונת הר חומה .  המהלך גרר ביקורת בינלאומית חריפה .  דוברת מחלקת המדינה האמריקנית ,  ג'ן סאקי ,  אמרה בתגובה כי  " המשך נקיטת צעדים כאלה אינו תואם את המאמצים לשלום ".  דוברת מדיניות החוץ של האיחוד האירופי ,  מאיה קוצ'יאנצ'יץ' ,  מסרה כי האיחוד ביקש הבהרה בנוגע לתכניות וכי אם הרחבת הבנייה תאושר , " זה יציב שוב בסימן שאלה רציני את מחויבותה של ישראל לפתרון מדיני שיושג באמצעות משא ומתן עם הפלסטינים ". 
לפניות לכתב :  omri_n@walla.net.il 

לפיד פוצץ דיון על העברת כספים ליהודה ושומרון
שר האוצר סירב להעביר תקציבים לשיפור התשתיות מחוץ לגושי ההתיישבות . " לא אתן שכספים שאמורים ללכת לפריפריה ילכו להתנחלויות מבודדות ".  השר כץ : " חמור שהוא מוכן לסכן ישראלים רק משיקולים פוליטיים "
 
