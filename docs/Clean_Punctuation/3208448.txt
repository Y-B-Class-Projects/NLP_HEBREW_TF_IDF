פרקליט המדינה ימליץ :  כתב אישום בגין שוחד נגד נתניהו בתיק 4000
מנדלבליט וניצן ידונו בשבוע הבא בעתיד תיקי ראש הממשלה לאחר שטיוטת חוות הדעת של פרקליטות מיסוי וכלכלה הועברו ליועמ"ש .  בחברת החדשות דווח כי על בסיס טיוטת חוות הדעת של ניצן ,  תיק בזק מוגדר כ"תיק שוחד מובהק ".  מטרת הפרקליטות להגיע להכרעה בתוך שלושה חודשים
חוות דעתה של ליאת בן ארי ,  הפרקליטה המלווה בחקירות ראש הממשלה בנימין נתניהו ,  קובעת כי יש להגיש נגדו כתב אישום על שוחד בפרשת תיק 4000 - כך פורסם הערב  ( רביעי )  ב"חברת החדשות ".  על פי הפרסומים ,  המטרה היא להגיע להכרעה בתיק ,  שמוגדר כ"שוחד מובהק ",  תוך חודשיים או שלושה חודשים לכל היותר .  הצוות של פרקליט המדינה שי ניצן ושל בן ארי עבד מסביב לשעון עד שהשלימו כמעט לחלוטין את חוות הדעת בתיקים בהם חשוד ראש הממשלה .
 ניצן אמר היום כי הדיונים בנושא אצל היועץ המשפטי לממשלה אביחי מנדלבליט יחלו כבר בימים הקרובים .  זאת לאחר שטיוטת חוות הדעת של פרקליטות מיסוי וכלכלה בתיקי 1000 ,  2000 ו-4000 הועברו לידיו של היועמ"ש .  לדבריו , " עם השלמת עבודת הפרקליטות על המסד הדרוש להכרעה בתיקים בהם נחשד ראש הממשלה ,  יחלו כבר בימים הקרובים הדיונים אצל מנדלבליט ,  בהם נדון בסוגיות הראייתיות והמשפטיות המורכבות העולות מתיקים אלה על בסיס חוות הדעת האמורות לצורך קבלת הכרעתו ". 
לקריאה נוספת בנושאמנדלבליט על חקירות נתניהו : " חשוב לי לקבל החלטה כמה שיותר מהר"הטבה לאלוביץ' במיליארד שקל | פרטים חדשים מחקירת תיק 4000נתניהו :  ההמלצות לא מפתיעות ,  וגם לא העיתוי השקוף של פרסומן 
בתוך כך ,  ב"חדשות עשר "  פורסם כי קיימת התלבטות בפרקליטות מיסוי וכלכלה בתיק 1000 .  הפרקליטות סבורה שמדובר בתיק שוחד ודעה זו גם מופיעה בחוות הדעת .  עם זאת ,  קיים מלכוד בשל ארנון מילצ'ן - אם יעמידו לדין את נתניהו ,  יצטרכו להעמיד לדין גם את מילצ'ן שהוא עד תביעה מרכזי בפרשה .  כל התיקים הועברו ליועץ המשפטי לממשלה .
  מטעם ראש הממשלה נמסר בתגובה : " ההדלפות והלחצים התקשורתיים נועדו גם הפעם להפעיל לחץ פסול כדי שיוגשו כתבי אישום נגד ראש הממשלה נתניהו בכל מחיר .  אנו בטוחים שבחינת הראיות תוך התעלמות מרעשי הרקע תוכיח שלא היה כלום ".   
" ישנה התקדמות משמעותית בטיפול בתיקים בהם נחשד ראש הממשלה ",  ציין ניצן בדבריו בוועידת ישראל לעסקים של גלובס . " כידוע ,  לפני כמה שבועות פורסמה המלצת המשטרה והרשות לניירות ערך בתיק 4000 ותיק החקירה הועבר לפרקליטות .  סמוך לאותה עת סיימה המשטרה את המלצות החקירה בתיקים 1000 ו-2000 .  בעבר הבהרנו כי נעשה הכול כדי ללמוד את התיקים בהקדם האפשרי .  בשבועות האחרונים הועברו אליי טיוטות חוות הדעת של פרקליטות מיסוי וכלכלה בתיקים אלה ". 
ניצן אמר כי חוות הדעת המלאות משתרעות על פני 800 עמודים ,  והדגיש כי לאחר סיום הדיונים תפורסם החלטתו של מנדלבליט יחד עם המלצתו . " עשינו ונוסיף לעשות כל מאמץ לסיים את הטיפול בתיקים אלה באופן מעמיד ויסודי ,  בהקדם ככל שרק ניתן ",  אמר . " היועץ המשפטי לממשלה ,  אנוכי וכל שאר העוסקים במלאכה מחויבים לפעול לסיום הדיונים בהקדם האפשרי אך זאת מבלי לגרוע מיסודיות בחינת התיקים .  כך עשינו עד היום וכך נעשה גם בעתיד הקרוב ".  
המשטרה המליצה לפני כחודש להעמיד לדין את ראש הממשלה בגין עבירות שוחד במסגרת תיק 4000 ,  המכונה פרשת בזק .  המלצות דומות פורסמו גם בנוגע לרעיית ראש הממשלה ,  שרה נתניהו ,  וכן שאול אלוביץ' ,  מחזיק השליטה לשעבר בקבוצת בזק ובאתר וואלה !  NEWS ,  ורעייתו איריס .
 פרסום ההמלצות המשטרה בפרשת בזק התבצע פחות מיממה לפני סיום כהונתו של המפכ"ל רוני אלשיך ,  וכעשרה חודשים לאחר שהמשטרה כבר המליצה להעמיד לדין את נתניהו בגין שוחד בתיק 1000 ובתיק 2000 .  מלבד בני הזוג נתניהו ואלוביץ' ,  המשטרה המליצה להעמיד לדין את מנכ"לית בזק לשעבר סטלה הנדלר ,  ואנשי עסקים נוספים .  נגד בנו של ראש הממשלה יאיר נתניהו ,  לא התגבשה תשתית ראייתית לביצוע עבירות .
 במרכזו של תיק 4000 עומד חשד לעבירות שוחד ,  מרמה והפרת אמונים שבוצעו לכאורה על ידי ראש הממשלה נתניהו ועל ידי אלוביץ' .  לטענת המשטרה ,  החשד המרכזי שעמד בלב החקירה היה שראש הממשלה לקח לכאורה שוחד ופעל תוך ניגוד עניינים ,  בכך שהתערב ופעל בהחלטות רגולטוריות המטיבות עם שאול אלוביץ' ועם קבוצת בזק .  במקביל עלה חשד שנתניהו דרש במישרין ובעקיפין ,  להתערב בתכני וואלה !  NEWS באופן שיטיב עמו .
  ( עדכון ראשון :  20:45 )  

פרקליט המדינה ימליץ :  כתב אישום בגין שוחד נגד נתניהו בתיק 4000
מנדלבליט וניצן ידונו בשבוע הבא בעתיד תיקי ראש הממשלה לאחר שטיוטת חוות הדעת של פרקליטות מיסוי וכלכלה הועברו ליועמ"ש .  בחברת החדשות דווח כי על בסיס טיוטת חוות הדעת של ניצן ,  תיק בזק מוגדר כ"תיק שוחד מובהק ".  מטרת הפרקליטות להגיע להכרעה בתוך שלושה חודשים

