ליברמן תוקף :  נתניהו נכנע ללחצים והתקפל
שר החוץ התייחס להצבעה בכנסת בנוגע לחוק ועדות החקירה ואמר כי בניגוד לממשלת נתניהו ,  מפלגתו לא נכנעה ללחצים . " אני רואה את חוק החרם וברור לי שדרכנו ניצחה - כולם מחקים אותנו "
 שר החוץ אביגדור ליברמן התייחס הערב  ( רביעי )  להצבעה על הצעת החוק של חברתו לסיעת ישראל ביתנו ,  פאינה קירשנבאום ,  להקים ועדות חקירה פרלמנטריות לבדיקת מקורות המימון של ארגוני שמאל .  ליברמן תקף את הליכוד ואמר כי  " הגשנו את ההצעה בהסכמה מוחלטת של הקואליציה ובתיאום עם הממשלה .  מה השתנה מאז ?  היה לחץ בינלאומי ותקשורתי ?  אז פתאום לראשי השלטון אין את היכולת לעמוד בלחצים ומשנים את דעתם תחת לחץ ?  אנחנו לא משנים את דעתנו תחת לחץ ". 
חוק ועדות החקירה - הכותרות האחרונות:פרץ התעמת עם ישראל ביתנו : " תתנערו כבר מרוסיה"לבני : " חקירת השמאל - פגיעה באינטרסים של ישראל"ארגוני השמאל לליברמן :  רוצה לחקור ?  לך למשטרה
שר החוץ התייחס בדבריו גם למתיחות בינו לבין ראש הממשלה בנימין נתניהו ואמר כי  " ראיתי בתקשורת שזה קרב בין ראש הממשלה לשר החוץ .  יש קרב אחד :  על השקפת ישראל ביתנו ,  ואנחנו לא מוכנים להתקפל לא תחת לחץ של התקשורת ולא תחת לחץ של גורמים בינלאומיים .  אנחנו מאמינים בצדקת הדרך ואין לי ספק שננצח ,  וגם אם לא נצליח היום ,  ביום שני הבא נגיש עוד פעם ואז במושב הבא נעביר שוב ". 
ליברמן הוסיף ,  כי  " אני לא מחפש תירוצים לפגוע ביציבות השלטונית .  אני לא מחפש ,  אבל מקווה שלא ידחפו אותנו לפינה .  גם ראש הממשלה וגם ראשי הקואליציה לא נהגו בצורה קולגיאלית .  ראינו שמה שהיה נכון לפני כמה חודשים הופך פתאום ללא נכון בגלל לחצים .  זו התנהלות לא נכונה .  במקרה הזה כל ראשי הקואליציה טעו ". 
על הצעת החוק עצמה אמר : " מדובר בניצחון כפול :  הראשון ,  הוא עצם ההצלחה להעלות את הנושא לסדר היום הציבורי .  זה אחד הנושאים שמזמן רצינו להעלות ולדון ולשים במוקד של הדיון הציבורי וכך אכן נעשה .  הנקודה השנייה ,  היא ניסיון של השותפים הקואליציוניים האחרים לחקות את ישראל ביתנו ".  
ליברמן המשיך והסביר כי  " כשאני רואה את כל ההצעות כמו חוק החרם ברור שהדרך שלנו ניצחה .  גם השותפים הבכירים מאיתנו מנסים לחקות את תפיסת העולם של ישראל ביתנו .  הלכנו עם הדגל הזה לפני הבחירות ולא בגלל שזה פופולרי ".  
לפניות לכתב :  pinhas_wolf@walla.co.il

ליברמן תוקף :  נתניהו נכנע ללחצים והתקפל
שר החוץ התייחס להצבעה בכנסת בנוגע לחוק ועדות החקירה ואמר כי בניגוד לממשלת נתניהו ,  מפלגתו לא נכנעה ללחצים . " אני רואה את חוק החרם וברור לי שדרכנו ניצחה - כולם מחקים אותנו "
 
