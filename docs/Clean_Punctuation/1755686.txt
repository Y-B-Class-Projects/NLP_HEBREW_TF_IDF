נתניהו לוקח סיכון
בחינת עמדותיו של בנימין נתניהו מלמדת כי במהלך ביקורו בארה"ב הבשילה בליבו החלטה לאמץ אחת משתי החלטות אסטרטגיות :
 האחת ,  שנוכח תהליך הדה ? לגיטימציה שנעשה לישראל החליט נתניהו להרחיק לכת במשא ומתן לשלום על מנת לשכנע את העולם פעם נוספת כי גם ברמת הוויתורים הגדולים של אהוד ברק  ( 2000 )  ואהוד אולמרט  ( 2009 )  אין הרשות הפלסטינית בבחינת שותפה להסדר .  היא אינה חותרת לשים קץ לסכסוך .  בגישה זו יש משום נטילת סיכון של הצגת מפות לחלוקת הארץ וויתורים נוספים .  אך המשא ומתן יתנהל גם על שאלת הזהות היהודית של ישראל והוויתור על זכות השיבה לפליטים ,  והכל חייב להסתיים בעת ובעונה אחת .
 האחרת ,  ששיתוף הפעולה עם ארה"ב כה חיוני לביטחונה ולקיומה של ישראל לא רק לטווח הקרוב ,  שתמורת סיוע מדיני ושתי חבילות ביטחוניות גדולות הוא נכון להיענות לתביעתה ולהאריך את הקפאת הבנייה .  מה גם שמדובר בנכונות מוגבלת בזמן .
 נתניהו שומר לעצמו את צפונות לבבו .  אך כך או אחרת ,  היה לו ברור כי שבוע לאחר שהתבטא בסיעתו כי  " ההקפאה בהקפאה "  הוא יסעיר אגפים ימניים בליכוד ובממשלתו ,  אם יציע להושיט יד לעבר ברק אובמה .  התנגדות זו מכבידה עליו מבית ,  אבל מסייעת לו בארה"ב להדוף התקפות אישיות קיצוניות מהסוג שמנהל נגדו ה"ניו יורק טיימס "  באמצעות תומס פרידמן .
 נראה כי ראש הממשלה בחר בנתיב קשה ,  שעלול לפרק את הקואליציה בתוך זמן לא רב ,  אך אין לו ברירה של ממש אלא להסתכן .  בניגוד למה שפורסם ,  לא נדרש לסיים את המשא ומתן על גבולות הקבע בתוך שלושה חודשים ,  אבל זו המגמה :  לסיים ,  אם ניתן ,  או כמעט לגמור .  ניסיון אמריקני ? פלסטיני לממש את שרטוט הגבולות יאלץ את נתניהו להציג מפה משלו .  גם אם בתחילה תכלול את חברון ומעלה אדומים ואריאל בתחומי ישראל בתמורה לחילופי קרקע - ככל שיחולו בה שינויים ,  כך עלול הימין בממשלה לאיים בפרישה ממנה .  אתמול החל בכך אורי אורבך מהבית היהודי ,  והוא רק סנונית ראשונה .
 יש סימנים גואים למתח .  הדברים הקשים שהטיח אתמול משה  ( בוגי )  יעלון בראש הממשלה בישיבת שרי הליכוד לא נאמרו ברגע של ריתחה אלא בכוונת מכוון .  הוא הוציא נייר שהכין מבעוד בוקר וקרא ממנו .  
בני בגין לא נכח ,  אבל כמה שרים העלו את האפשרות שיפרוש .  סילבן שלום תקף בחריפות את נכונותו של נתניהו להקפאה ב' ,  וייתכן שיחבור אל הח"כים ציפי חוטובלי ,  דני דנון ,  יריב לוין ואולי גם זאב אלקין  ( והשר יולי אדלשטיין )  שמקיימים היום דיון חירום ובחלקם מאיימים לא להצביע בעד התקציב .
 נכון לאמש מובטח לנתניהו רוב בוועדת השרים לביטחון בשיעור של 7:6 ושני שרים מש"ס שיימנעו .  רוחות מלחמה  ( פוליטית ? מילולית )  החלו מנשבות בחוץ ומאיימות לחדור למשכן הכנסת .
 
נתניהו לוקח סיכון
nan
