נתניהו נועד עם מופז : " נהג באחריות ואל תדליף "
 בסביבת יו"ר האופוזיציה הגדירו את ראש הממשלה כ"מדליף הסדרתי היחידי בדרג המדיני הבכיר ",  זאת לאחר שראש הממשלה אמר למופז בפגישתם כי הוא מניח שדבריו יודלפו
צפו במופז תוקף את נתניהו אתמול במליאת הכנסת 
השותפים הפוליטיים לרגע ממשיכים להתקוטט :  ראש הממשלה ,  בנימין נתניהו ,  ויו"ר קדימה ,  חבר הכנסת שאול מופז ,  נפגשו היום  ( חמישי )  במסגרת פגישת העדכון הקבועה בין ראש הממשלה ליו"ר האופוזיציה .  במהלך הפגישה ,  הטיחו השניים האחד בשני האשמות בנוגע לעבירות  " ביטחון השדה "  בהן לכאורה נוהגים השניים .  נתניהו ,  שכזכור צירף את מופז לממשלתו למשך שבעה שבועות לערך במה שנודע כממשלת האחדות הרחבה ביותר ,  והקצרה ביותר בתולדות ישראל ,  ביקש מיו"ר האופוזיציה שלא להדליף את תוכן השיחה לאמצעי התקשורת ,  שכן השניים שוחחו על מגוון רחב של נושאים ,  ובראשם הגרעין האירני .
" אני לוקח בחשבון שתעשה שימוש תקשורתי בדברים שייאמרו ,  אך עם זאת ,  כראש הממשלה ,  אמשיך לנהוג באחריות כלפי כל יו"ר אופוזיציה ",  אמר ראש הממשלה למופז . " אני מצפה ממך לנהוג באחריות יותר ממה שנהגת עד עכשיו ".  יו"ר קדימה לא נותר חייב ,  ומיד לאחר הוצאת הדברים מטעם לשכת ראש הממשלה ,  הגיב ואמר גורם בכיר בסביבת מופז כי נתניהו לא יכול להטיף מוסר לאיש בענייני ביטחון שכן  " נתניהו הוא המדליף הסדרתי היחיד בדרג המדיני הבכיר ". 
מקורבי מופז הזכירו את האירוע בשנת 1995 ,  בו הקריא נתניהו ,  אז יו"ר האופוזיציה בעצמו ,  מעל בימת הכנסת את פרטי  " מסמך שטאובר "   מסמך שפירט את עמדות ישראל במשא ומתן החשאי שהתקיים באותם ימים עם נשיא סוריה ,  חאפז אסד .  לאחר חשיפת עיקרי המסמך על ידי נתניהו ,  פסק בית המשפט שאמנם מדובר במסמך סודי ,  אך לנתניהו עמדה זכות החסינות . 
" אחרי שהסתכסך עם נשיא ארה"ב ותקף את נשיא המדינה ללא בושה ,  רק כי דעתם שונה משלו ,  הוא עושה אותו דבר עם יו"ר האופוזיציה ",  אמרו בסביבת מופז , " אנו מצפים מנתניהו לנהוג בקור רוח ובשיקול דעת ,  ומצרים שלא כך הדבר .  מדובר בהתנהלות בריונית שאינה מוסיפה לו כבוד .  מופז ימשיך לפעול למען ביטחון ישראל ויעשה כל שביכולתו למנוע פעולות נמהרות שיסכנו את שלומה ועתידה ,  על אפו וחמתו של ראש הממשלה ".  
לקריאה נוספת:מופז לנתניהו : " אצלך החיים כאן הם פיקניק בכרמל"מופז דורש מנתניהו : " קיים פגישת עדכון בנושא אירן "  

נתניהו נועד עם מופז : " נהג באחריות ואל תדליף "
 בסביבת יו"ר האופוזיציה הגדירו את ראש הממשלה כ"מדליף הסדרתי היחידי בדרג המדיני הבכיר ",  זאת לאחר שראש הממשלה אמר למופז בפגישתם כי הוא מניח שדבריו יודלפו

