עקב הפרסום בוואלה !  NEWS :  המבקר נתבקש לבדוק מימון המשלחת לאו"ם
מבקר המדינה נתבקש לבדוק את מימון האירוע לציון 70 שנה לכ"ט בנובמבר שארגנה המשלחת הישראלית בראשות השגריר דנון . " עולה תמונה לפיה המשלחת השתתפה באירוע ללא תיאום עם משרד החוץ וללא פיקוח על התרומות ".  נתניהו : " האירוע אושר "
 ח"כ קארין אלהרר  ( יש עתיד )  פנתה אתמול  ( ראשון )  למבקר המדינה ,  יוסף שפירא ,  בבקשה לבדוק את התנהלותה הכלכלית של המשלחת הישראלית באו"ם ואת אופן המימון של האירוע לציון 70 שנה לכ"ט בנובמבר שנערך בשבוע שעבר .  
זאת ,  בעקבות הפרסום בוואלה !  NEWS לפיו האירוע ,  שמומן בחלקו או בשלמותו מתרומות של ארגונים יהודיים ,  נערך תוך מידור מוחלט של מטה משרד החוץ בירושלים ותוך חריגה מנוהל מיוחד שאישרה הממשלה המאפשר לנציגויות ישראל בעולם לגייס תרומות לאירועים ממלכתיים בשיתוף עם ארגונים יהודיים . 
" עולה תמונה מדאיגה לפיה המשלחת הישראלית לאו"ם בראשות השגריר דני דנון השתתפה באירוע ללא תיאום עם אף גורם במשרד וללא כל פיקוח על גיוס התרומות ",  נכתב בפניה .  
אתמול נחשף בוואלה !  NEWS כי האירוע לציון 70 שנה לכ"ט בנובמבר שהמשלחת יזמה וארגנה חרג מנהלי שירות המדינה ,  שאוסרים על עובדי מדינה להתרים כספים ,  לגבות או לקבל כספי תרומות ללא היתר מיוחד מהממשלה .  כמו כן ,  חרגה המשלחת מהנוהל החדש שאושר בממשלה בחודש שעבר ולפיו מותר לנציגויות ישראל בעולם לגייס תרומות מארגונים בעלי זיקה לישראל ,  מה שמכונה  " קמפיין היובלות ",  ובין היתר גם לציון 70 שנה לכ"ט בנובמבר .  
למרות שהנוהל החדש אושר כשבועיים לפני האירוע של דנון ,  המשלחת הישראלית לאו"ם החריגה את עצמה מהנוהל ולא עדכנה את משרד החוץ בדבר ההתקשרויות עם הארגונים היהודיים שלקחו בו חלק ,  ואף אחד מהגורמים הרלוונטיים במשרד  הייעוץ המשפטי ,  חשבות המשרד או אנשי המנהלה ,  לא היה מעורב באירוע ולא נתבקש לטפל בו ,  ואין בידי המשרד מידע על עלויות או התקשרויות שנעשו במסגרתו .
 עוד בוואלה NEWS:בלי דיווח ,  בלי היתר :  כך עקף דני דנון את מנגנון התרומות בכ"ט בנובמבר דמי חסות והשתלטות על מכרזים :  זהו העבריין שחשוד בסיוע לביטןפרקליט המדינה הורה על בדיקת הטענות נגד השגריר באו"ם דנון 
ראש הממשלה בנימין נתניהו נשאל אתמול בוועדת החוץ והביטחון לגבי האירוע של דנון ,  וציין כי האירוע אושר . " אני אישרתי את האירוע ,  הוזמנתי כשר חוץ ולמרות שנבצר ממני להגיע שלחתי סרטון ",  אמר נתניהו . " מה ההיגיון בלאשר אירוע במנותק ממשרד החוץ ?  ",  נשאל עוד ,  אך נתניהו לא השיב .  לדברי גורמים בלשכת ראש הממשלה ,  הוא לא היה מודע לפרסום בוואלה !  NEWS והתייחס באופן כללי לאירוע .
 האירוע המדובר התקיים בשבוע שעבר במוזיאון קווינס ,  בהשתתפות סגן נשיא ארצות הברית מייק פנס ושר האוצר האמריקני סטיב מנוצ'ין ובנוכחות דיפלומטים ,  שגרירים ובכירים בקהילה היהודית בארצות הברית .  על גבי ההזמנה לאירוע התנוסס שמו של דני דנון לצד לוגו רשמי של מדינת ישראל ,  כאירוע ממלכתי לכל דבר .  עם זאת ,  מבדיקת וואלה !  NEWS עלה כי האירוע ,  שעלותו מוערכת בלפחות מאות אלפי שקלים ,  נערך ללא כל פיקוח או אישור משפטי של דרכי המימון שלו או ההתקשרויות שנעשו במסגרתו .
 יתרה מכך ,  שבועיים לפני האירוע הממשלה אישרה נוהל שמאפשר לנציגויות ישראל בעולם לגייס תרומות ,  באמצעות טופס מובנה שמועבר לוועדה במשרד החוץ ,  שתבחן את זהותו של התורם לפי עקרונות של טוהר מידות והיעדר ניגוד עניינים ,  אך המשלחת הישראלית לא פנתה בשום שלב לאף גורם במשרד החוץ כדי לקבל אישור לאירוע ,  ומידרה לחלוטין את הנהלת המשרד .  במשלחת לאו"ם מסרו בתגובה ש"הנוהל המוזכר בכתבה חל על קבלת תרומות .  במשלחת לא התקבלה אף תרומה לצורך קיום האירוע והמשלחת לא השתתפה במימונו ".  עם זאת ,  דובר משרד החוץ עמנואל נחשון אישר כי מבדיקת המשרד עולה ש"המטה לא קיבל פנייה בנושא ,  כולל בהיבטי חסויות ,  והנושא ייבדק ".  
פרקליט המדינה ,  שי ניצן ,  הודיע אתמול כי הורה למשטרה לפתוח בבדיקה של ממצאי תחקיר חברת החדשות על  " תעשיית השחיתות "  של דני דנון  ,  בו נחשפו הקלטות ותכתובות המעידות על מנגנון לחלוקת משכורות ותפקידים לפעילי ליכוד מכספי ציבור בזמן שדנון עמד בראש הליכוד העולמי ,  תפקיד שהעניק לו שליטה וכוח במוסדות הלאומיים .  מטעמו של דנון נמסר בתגובה כי  " כל פעולותיו של השגריר דנון בתפקידיו הציבוריים היו תמיד בהתאם לכל הכללים והנהלים ומן הסתם הבדיקה תאשר זאת גם כן ".  

עקב הפרסום בוואלה !  NEWS :  המבקר נתבקש לבדוק מימון המשלחת לאו"ם
מבקר המדינה נתבקש לבדוק את מימון האירוע לציון 70 שנה לכ"ט בנובמבר שארגנה המשלחת הישראלית בראשות השגריר דנון . " עולה תמונה לפיה המשלחת השתתפה באירוע ללא תיאום עם משרד החוץ וללא פיקוח על התרומות ".  נתניהו : " האירוע אושר "
 
