אישום ברצח בנימין הסה : " תיכנן וביצע בקור רוח "
 הפרקליטות ביקשה להאריך עד תום ההליכים את מעצרו של הנאשם ברצח מנכ"ל חברה קדישא בחיפה .  על פי כתב האישום ,  יצחק חזן סייר ליד ביתו של הסה עד שנתקל בו וירה בו חמש פעמים
לבית המשפט המחוזי בחיפה הוגש היום  ( חמישי )  כתב אישום נגד יצחק חזן ,  בגין רצח בנימין הסה ,  ששימש מנכ"ל חברה קדישא בעיר .  הפרקליטות ביקשה להאריך עד תום ההליכים את מעצרו של חזן ,  בן 49 מבית שמש ,  שהואשם כי רצח את הסה ביריות אקדח .
 על פי כתב האישום ,  שהוגש בידי עורכת הדין מריה פיקוס-בוגדנוב ,  נטען כי יומיים לפני הרצח הגיע חזן לחיפה ושהה בבית קרוב משפחתו .  ביום הרצח ביצע חזן סיור בסמוך לביתו של הסה ,  בן ה-67 ,  אך הוא לא היה בביתו - וחזן שב על עקבותיו .  
שעתיים לאחר מכן חזר למקום כשהפעם הוא מצויד באקדח ,  כאשר הסה החנה את רכבו כששב לביתו עם אשתו .  בני הזוג החלו לצעוד לכיוון ביתם ,  וכאשר הגיע הסה לרחבת הכניסה - ירה חזן חמש יריות אשר לפחות ארבע מהן פגעו בחזהו ,  וגרמו למותו .  
בבקשת הפרקליטות לעצור את חזן עד תום ההליכים ,  ציינה התובעת כי האקדח נמצא מאוחר יותר עטוף בגרב ,  בתוך קיר של מקווה הסמוך למקום מגוריו של חזן .  בדיקה ביולוגית קבעה כי ישנה התאמה בין פרופיל ה-DNA שהופק לבין זה של חזן .
 עוד מציינת התובעת ,  כי שבועיים לפני הרצח התקשר חזן לביתו של הסה ,  והשיחה נותקה לאחר כשמונה שניות .  שבוע קודם לרצח ,  הגיע חזן עם בת זוגו לחיפה ומסר לה כי עליו לאתר בעיר אדם החייב לו כסף .  באמתלה זו יצא חזן מספר פעמים לסייר ליד ביתו של הסה .  בחקירתו טען חזן כי בסך הכל התרברב בעניין ואין כל אדם החייב לו כסף ,  אך לדברי התביעה ,  חזן תכנן את הרצח וביצע אותו בקור רוח .
 במשטרה אמרו אתמול כי על פי החשד ,  חזן נשכר על ידי אדם אחר על מנת לבצע את הרצח ,  במסגרת סכסוך על חלקות קבורה של חברה קדישא האשכנזית ,  לבין חברה קדישא אחרת בעיר .  מהחקירה עלה עוד ,  כי מזמין הרצח וקרוב משפחתו ,  שניהם מתנדבים באחת מחברות הקדישא בעיר ,  רצו לקבל בחינם חלקות קבורה ,  לאחר שבעבר קיבלו 150 חלקות ללא תשלום .  הסה סירב להיענות לבקשתם ,  ובעקבות כך נוצרה המחלוקת .
 
אישום ברצח בנימין הסה : " תיכנן וביצע בקור רוח "
 הפרקליטות ביקשה להאריך עד תום ההליכים את מעצרו של הנאשם ברצח מנכ"ל חברה קדישא בחיפה .  על פי כתב האישום ,  יצחק חזן סייר ליד ביתו של הסה עד שנתקל בו וירה בו חמש פעמים

