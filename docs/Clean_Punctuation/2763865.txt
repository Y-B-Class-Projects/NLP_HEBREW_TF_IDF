לראשונה :  אזעקה נשמעה בחיפה ,  לא אותרו נפילות
אזרחים דיווחו על שמיעת הדי פיצוצים ,  וכוחו תהביטחון עורכים סריקות לאיתור שרידי רקטות .  אישה כבת 70 נהרגה בעת שהייתה בדרכה למקלט בזמן האזעקה .  רקטות יורטו גם בשמי הדרום
אזעקות נשמעו הלילה  ( שישי )  באזור הערים חדרה וחיפה .  טרם דווח על נפילות או על יירוט של רקטות ,  אך אזרחים דיווחו על שמיעת הדי פיצוצים מיד לאחר הצפירות .  כוחות הביטחון עורכים סריקות בניסיון לאתר שרידי רקטות .  עד כה לא דווח על נפגעים או על נזק כתוצאה ישירה מהרקטות ,  אולם אישה כבת 70 מתה הלילה בעת שהייתה בדרכה למקלט בביתה שבשכונת ואדי ניסנאס שבחיפה בזמן הישמע האזעקה .  צוות ניידת טיפול נמרץ של מד"א שהגיע למקום ביצע בה פעולות החייאה ,  בסופן נקבע מותה . 
" שמעתי אזעקה וכעבור דקה מספר פיצוצים חזקים ",  סיפר נחום ,  תושב חדרה . " ידעתי שזה יגיע לחדרה ולחיפה .  אנחנו במלחמה וצריך להבהיר לאויב שלנו שיש מחיר כבד למי שמכניס חמישה מיליון תושבים למקלטים ומשבש לו את שגרת החיים ".  רחל ,  תושבת חדרה גם היא ,  טענה כי זו  " מציאות בלתי נסבלת .  להתעורר בשעה 3:30 לקול הסירנות ולרוץ למקלט עם שלושה ילדים קטנים בזמן שבעלי במילואים בצו 8 זה סיוט בלתי נתפס ".  
במקביל ,  נמשך הלילה הירי לעבר יישובי הדרום .  אזעקת  " צבע אדום "  נשמעה ביישובי עוטף עזה ובאשקלון ,  שם יירטה מערכת  " כיפת ברזל "  רקטה בשמי העיר .  אמש נורו מטחים כבדים לעבר דרום הארץ .  רקטות ששוגרו מרצועת עזה פגעו באשדוד ובבאר שבע .  בשני האירועים לא היו נפגעים אולם נזק נגרם לרכוש וכמה כלי רכב עלו באש באשדוד .  באשכול נפגעו שני חיילים קל ובינוני מפגיעת פצצת מרגמה .  הם הועברו להמשך טיפול בבית החולים סורוקה שבבאר שבע .  אזעקות נשמעו אמש גם בדימונה ,  בירוחם ,  בדרום הר חברון ,  ברחבי לכיש ,  במצפה רמון ובערד .  בסך הכול ,  נורו בתוך דקות ספורות כ-50 רקטות על הנגב .  שני מטחים נוספים נרשמו לעבר אשדוד .  כמה רקטות נורו על המועצה האזורית באר טוביה וגן יבנה ,  אולם הן לא גרמו לנזק או נפגעים .  
מבצע  " צוק איתן "  - כל הכותרות:סיור בזיקים לאחר ניסיון החדירה : " זה מטלטל"פגיעה ישירה בבית בבאר שבע : " היינו בממ"ד וניצלנו"תושב הדרום חפר לעצמו בונקר : " לא היה לאן לרוץ"אלקין : " הודלף מידע מהסקירה הביטחונית של נתניהו "  
בתוך כך ,  נשיא ארצות הברית ,  ברק אובמה ,  שוחח בטלפון עם ראש הממשלה ,  בנימין נתניהו ,  והבהיר לו כי ארצות הברית מוכנה לתווך במגעים בין ישראל לבין חמאס על מנת להביא להפסקת אש בין הצדדים ולחזור להבנות שהושגו בתום מבצע  " עמוד ענן "  בסוף שנת 2012 .  בהודעה שהפיץ הלילה הבית הלבן ,  נמסר כי הנשיא האמריקני הביע דאגה בכל הנוגע להמשך ההסלמה מול ארגוני הטרור ברצועה ,  והדגיש את הצורך של כל הצדדים לעשות כל מה שהם יכולים בניסיון להשיב את השקט לאזור .  לצד הצעתו לפשר בין ישראל לבין חמאס ,  ציין אובמה בפני נתניהו את העובדה כי ארצות הברית מגנה את ירי הטילים לעבר ישראל ואישר את זכותה להגן על עצמה .
 השיחה הישירה בין שני המנהיגים ,  מצטרפת לדברים שאמר אתמול לוואלה !  חדשות גורם פלסטיני בכיר ,  לפיהם וושינגטון כבר החלה בתיווך בין הצדדים בניסיון להשיג הפסקת אש בלחימה .  לטענת הגורם הפלסטיני ,  פיל גורדון ,  יועצו של אובמה לענייני המזרח התיכון ,  ביקר אתמול ברמאללה ונפגש שם עם נציגים של הרשות .  לדבריו ,  גורדון ביקש מבכירים ברשות לפעול מול חמאס במטרה להביא להסכמה על עצירת הירי לעבר ישראל .  
בכירים ברשות אכן פנו לחמאס ,  אולם הבינו כי הארגון השולט ברצועת עזה אינו מעוניין בהפסקת אש .  אנשיו אף טענו כי  " אין על מה לדבר ".  לוואלה !  חדשות נודע כי גורדון נפגש גם עם גורמים בכירים בישראל ושמע מהם דברים דומים לאלה של חמאס .  לטענתם ,  ישראל אינה רוצה בתיווך אמריקני או אחר להפסקת אש ומשדרת מסר כי בכוונתה להמשיך בלחימה מול חמאס .  
מקורות פלסטיניים אחרים מסרו כי השגריר הנורבגי בקהיר נפגש עם סגן ראש הלשכה המדינית של חמאס ,  מוסא אבו מרזוק ,  ששוהה בבירה המצרית - וכי השגריר הבין מבכיר החמאס שהארגון אינו רוצה בהפסקת אש .  לדברי המקורות ,  ניכר כי הזרוע הצבאית של חמאס היא שמכתיבה לצמרת המדינית את האירועים וקובעת לאן פני הארגון .  המקורות ציינו את שמותיהם של מרואן עיסא ,  מוחמד דף ,  ראיד אל-עטאר ,  מוחמד ויחיא אל-סנוואר ואחרים ,  חברי המועצה הצבאית של חמאס ,  כמי שמובילים את הקו שמסרב לדבר על הפסקת אש .  
מועצת הביטחון של האו"ם קיימה אתמול דיון מיוחד בהסלמה בין ישראל לבין חמאס .  את הדיון יזמו מדינות ערב ,  בניסיון להגיע להחלטה לגבי המבצע הישראלי .  המטרה ,  לדבריהן ,  היא לפגוע בתמיכה הבינלאומית עד כה בישראל .  מזכ"ל האו"ם ,  באן קי מון ,  קרא בפתח הדיון למנוע הסלמה בין הצדדים .  
במהלך הדיון השמיע שגריר ישראל באו"ם ,  רון פרושאור ,  אזעקה כמו זו שנשמעת ביישובי הדרום לאחר שיגור רקטה ,  והדגיש בפני הנוכחים שלתושבי הדרום יש לא יותר מ-15 שניות על מנת להגיע למרחב המוגן .  במהלך נאומו תקף פרושאור את הקהילה הבינלאומית על כך ששיבחה את הסכם הפיוס בין פתח לבין חמאס ותמכה בהקמת ממשלת האחדות הפלסטינית .  הוא אמר לחברי המועצה כי חמאס עושה שימוש באזרחים פלסטינים כמגן אנושי ,  כדי שיוכל לשגר רקטות על אזרחים ישראלים .
 השגריר הפלסטיני לאו"ם ,  ריאד מנסור ,  אמר במהלך הדיון כי הקהילה הבינלאומית מחויבת לדאוג להגנתם של אזרחים פלסטינים במסגרת אמנות ז'נבה בנוגע לדיני מלחמה וכיבוש . " ישראל הפרה בבירור את אחריותה ככוח כובש להבטיח את בטיחותם של האוכלוסיה האזרחית ",  אמר .  מנסור הוסיף כי יו"ר הרשות אבו מאזן ביקש משוויץ ,  כאפוטרופוסית אמנות ז'נבה ,  לכנס ועידה של המדינות החתומות על אמנת ז'נבה הרביעית ,  המתייחסת להגנת אזרחים במלחמה .  לדבריו ,  בכירים פלסטינים רוצים שהמדינות  " ישקלו צעדים על מנת לעמוד בהתחייבויותיהן על פי הסעיף הדורש הטלת סנקציות בתגובה להפרות חמורות של האמנה ,  ויישמו אותה בשטחים הפלסטיניים הכבושים ". 
 ( עדכון ראשון :  0:56 )  
 
 

לראשונה :  אזעקה נשמעה בחיפה ,  לא אותרו נפילות
אזרחים דיווחו על שמיעת הדי פיצוצים ,  וכוחו תהביטחון עורכים סריקות לאיתור שרידי רקטות .  אישה כבת 70 נהרגה בעת שהייתה בדרכה למקלט בזמן האזעקה .  רקטות יורטו גם בשמי הדרום

