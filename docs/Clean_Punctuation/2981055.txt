לאחר 49 שנים :  ישראל הכריזה על חידוש היחסים עם גינאה
הסכם חידוש היחסים ,  לאחר שאלה נותקו בעקבות מלחמת ששת הימים ,  נחתם בפריז . " ישראל קוראת למדינות שעדיין לא חידשו יחסים דיפלומטיים ללכת בעקבות גינאה ".  נתניהו : " מעריך שבימים הקרובים יחודשו היחסים עם מדינה נוספת "
 משרד החוץ הישראלי הכריז היום  ( רביעי )  על כינון יחסים דיפלומטיים עם גינאה ,  מדינה אפריקנית-מוסלמית ,  שהיחסים עמה נותקו לפני 49 שנים ,  בעקבות מלחמת ששת הימים .  במסגרת ביקורו במדינות מזרח אפריקה מוקדם יותר החודש ,  ראש הממשלה בנימין נתניהו שוחח בטלפון עם נשיא המדינה אלפה קונדה ,  במהלך פגישתו עם מנהיג אפריקני אחר שעם ממשלו ישראל מקיימת יחסים דיפלומטיים .
 נתניהו התייחס היום ,  במהלך סיור בסמוך לגדר ההפרדה באזור תרקומיא-מיתר ,  להסכם עם גינאה ומסר כי  " במהלך הביקור שלי באפריקה ,  אמרתי לכם שמדינה נוספת שאין לנו יחסים איתה תכריז בקרוב על חידוש היחסים ,  אכן זה נעשה היום עם גינאה .  בימים הקרובים אני מעריך שתתווסף מדינה נוספת .  זה חלק מתהליך שצובר תאוצה והוא חשוב מאוד ,  הוא פותח את ישראל לאפריקה ,  והוא כמובן עוזר לנו גם בהיבטים אחרים ". 
מנכ"ל משרד החוץ ,  דורי גולד ,  הגיע היום לפריז לרגל חתימת ההסכם בין ירושלים לקונאקרי . " אני שמח לבשר שבזה הרגע חתמנו ,  ראש לשכת נשיא הרפובליקה של גינאה מר איברהים חליל קאבה ואני ,  על הצהרה משותפת המודיעה על חידוש היחסים הדיפלומטים בין הרפובליקה של גינאה לבין מדינת ישראל ",  מסר גולד .
 עוד בוואלה !  NEWS:גורם מדיני בכיר : " ההסכם עם טורקיה יציב ,  למרות ניסיון ההפיכה"הרומן יוצא לאור :  הביקור שמלמד על הברית האסטרטגית בין ישראל ומצריםללחוץ ידיים במקומות שהיו בעבר עוינים לישראל :  מסעו של נתניהו באפריקה  
" זוהי סגירת מעגל חשובה שעה שגינאה מחדשת את היחסים הדיפלומטים לאחר 49 שנים ",  הוסיף גולד ,  שציין כי גינאה הייתה הראשונה לנתק את היחסים עם ישראל לאחר מלחמת ששת הימים . " מספר המדינות ביבשת אפריקה שעדיין לא עשו זאת הולך ומצטמצם ואנו תקווה שבקרוב מספר זה לא יהיה קיים עוד .  ישראל קוראת למדינות שעדיין לא חידשו יחסים דיפלומטיים ללכת בעקבות גינאה כך שנוכל לפעול יחד לטובת כל עמי האזור ". 
לדבריו , " גינאה וישראל הינן מדינות ששוררת ביניהן ידידות עתיקת יומין אשר התקיימה גם בשנים שבהם לא התקיימו יחסים דיפלומטיים .  ישראל גאה בכך שנטלה חלק במאמץ הבינלאומי למגר את וירוס האבולה שתקף גם בגינאה ".  גולד הוסיף כי  " אנו כמהים עתה לקדם את שיתוף הפעולה הבילטראלי ביתר שאת .  ישראל נכונה להעמיד את ניסיונה ויכולותיה לטובת צרכיה הפיתוח של גינאה במגוון רחב של תחומים כגון חקלאות ,  ניהול מים והגנת מולדת ". 
בשיחה עם הכתבים המלווים אותו לביקור לפני כשבועיים ,  אמר נתניהו : " בימים האחרונים ,  אחד המנהיגים עמם נפגשתי פה באפריקה ,  התקשר למנהיג של מדינה מוסלמית באזור שאין לה יחסים רשמיים עם ישראל וקבענו להיפגש ".  
גינאה ,  הממוקמת לחוף האוקיינוס האטלנטי ,  גובלת בגינאה-ביסאו ,  סנגל ,  מאלי ,  חוף השנהב ,  ליבריה וסיירה לאון .  המדינה בעלת הרוב המוסלמי זכתה לעצמאותה מצרפת בשנת 1958 .  הנשיא קונדה ,  בן 78 ,  מכהן מאז שנת 2010 .
 גינאה ניצבת המקום ה-179 בעולם במדד הפיתוח האנושי  ( HDI )  של האו"ם לשנת 2014 ,  וזכתה לציון גבוה מאוד ,  70.3 ,  במדד ג'יני לאי-שיוויון .  חיים בה כ-12 מיליון בני אדם ,  בהם כ-85% מוסלמים ,  כולל הנשיא קונדה .  השפה הרשמית היא צרפתית ,  אולם מדוברות במדינה שפות מקומיות נוספות ,  בראשן פולאני ,  הנפוצה בחלק זה של מערב אפריקה .  
במהלך ביקורו המדיני ,  ביקר ראש הממשלה באוגנדה ,  בקניה ,  ברואנדה ובאתיופיה ,  ונפגש עם מנהיגי המדינות ,  כמו גם עם בכירים מדרום סודאן ,  מטנזניה ומזמביה .  במסיבת עיתונאים משותפת שערכו נתניהו ונשיא קניה ,  אמר אוהורו קניאטה כי מדינתו תפעל לצרף את ישראל במעמד של מדינה משקיפה לאיחוד האפריקני ,  ארגון הגג של מדינות אפריקה .  ישראל כבר הייתה בעבר במעמד של משקיפה בארגון זה ,  אך איבדה אותו בשנת 2002 .
  ( עדכון ראשון :  16:28 )  

לאחר 49 שנים :  ישראל הכריזה על חידוש היחסים עם גינאה
הסכם חידוש היחסים ,  לאחר שאלה נותקו בעקבות מלחמת ששת הימים ,  נחתם בפריז . " ישראל קוראת למדינות שעדיין לא חידשו יחסים דיפלומטיים ללכת בעקבות גינאה ".  נתניהו : " מעריך שבימים הקרובים יחודשו היחסים עם מדינה נוספת "
 
