דו"ח :  נתניהו בריא ,  אך צריך קצת לרדת במשקל
הצוות הרפואי שבדק את ראש הממשלה פרסם דו"ח בו נקבע ,  כי מצב בריאותו של נתניהו מצוין .  עם זאת ,  רופאו ממליץ לו  " להוריד מספר קילוגרמים ממשקלו "
" מצב בריאותו של ראש ממשלת ישראל בנימין נתניהו מצוין ".  כך קבע ראש הצוות הרפואי של נתניהו ,  ד"ר צבי הרמן ברקוביץ' ,  במסגרת דו"ח שנתי שפורסם היום  ( ראשון )  בדבר מצבו הבריאותי של ראש הממשלה .
 ד"ר ברקוביץ' פירט כי  " ראש הממשלה עבר סדרת בדיקות מעבדה מקיפות הכוללות בדיקות סוכר ,  כולסטרול ושומנים .  תוצאות הבדיקות היו תקינות לחלוטין .  ראש הממשלה עבר גם שורת בדיקות של מערכת העיכול ,  מערכת השתן ,  עיניים ואף אוזן גרון .  גם בדיקות אלו הראו מצב תקין לגמרי ".  
עם זאת ,  ציין ד"ר ברקוביץ' ,  כי  " לחץ הדם של ראש הממשלה גבוה במעט .  הוא מקבל טיפול תרופתי מאזן שמביא את לחץ הדם שלו ל 120/80 .  כמו כן ,  קיבל ראש הממשלה המלצה להוריד מספר קילוגרמים ממשקלו ". 
ברקוביץ' סיכם כי  " ראש הממשלה שומר על אורח חיים בריא ,  ותזונתו בריאה .  הוא נוהג להתאמן מספר פעמים בשבוע ,  אימון גופני הכולל הליכה של 40 דקות והרמת משקולות .  ראש הממשלה עבר לאחרונה מבחן מאמץ בתוצאות טובות מאוד .  כושרו הגופני של ראש הממשלה מצוין ". 

דו"ח :  נתניהו בריא ,  אך צריך קצת לרדת במשקל
הצוות הרפואי שבדק את ראש הממשלה פרסם דו"ח בו נקבע ,  כי מצב בריאותו של נתניהו מצוין .  עם זאת ,  רופאו ממליץ לו  " להוריד מספר קילוגרמים ממשקלו "
 
