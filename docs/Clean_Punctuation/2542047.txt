נתניהו חושש :  דיווחים על התקציב יזינו המחאה
איפול מוחלט הוטל בהוראת ראש הממשלה בנימין נתניהו על דיוני התקציב לשנת 2013 .  ראש הממשלה חושש שהדלפות על הגזרות הצפויות בתקציב השנה הבאה יזינו את המחאה החברתית
מנכ"ל משרד ראש הממשלה ,  הראל לוקר ,  הנחה את ראשי האוצר ,  לפי הוראה מפורשת של ראש הממשלה ,  בנימין נתניהו ,  להטיל איפול מוחלט על דיוני תקציב המדינה ל-2013 .  משמעות ההוראה היא הפסקה מוחלטת של השיחות בעניין זה של אנשי האוצר עם התקשורת .
 הסיבה להוראת רה"מ היא ההדלפות הרבות מהדיונים בשבועות האחרונים .  רה"מ נדהם במיוחד ,  כשפרטים על הפגישה המתוכננת הראשונה שלו עם אנשי האוצר על תקציב 2013 ,  לפני שבוע וחצי ,  הופיעו בבוקר הפגישה באתרי האינטרנט .  לדעת נתניהו ,  הפרסומים בתקשורת פוגעים בעבודת הממשלה על התקציב .
 יועץ רה"מ לתקשורת ,  המנחה עיתונאים בנושאי כלכלה באופן שוטף ,  נמנע מתדרוכים בנושא תקציב 2013 .  מקורות כלכליים העריכו בשבוע שעבר כי רה"מ חושש ,  בין השאר ,  שהדלפות על הגזרות הצפויות בתקציב השנה הבאה יזינו את המחאה החברתית .  

נתניהו חושש :  דיווחים על התקציב יזינו המחאה
איפול מוחלט הוטל בהוראת ראש הממשלה בנימין נתניהו על דיוני התקציב לשנת 2013 .  ראש הממשלה חושש שהדלפות על הגזרות הצפויות בתקציב השנה הבאה יזינו את המחאה החברתית

