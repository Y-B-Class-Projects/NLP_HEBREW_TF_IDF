זוהתה ההרוגה בפיגוע בירושלים :  תיירת בת 59
תיירת בת 59 ,  ששהתה בישראל ללא קרובי משפחה ,  היא ההרוגה מהפיגוע אמש בירושלים .  במשרד החוץ עמלים על החזרת גופת התיירת למולדתה .  המפכ"ל הורה על כוננות גבוהה בירושלים ובדרום
 ( צילום :  אבי כהן ,  דניאל בוק ,  רויטרס .  עריכה :  רן צימט ,  קריינות :  אביב אברמוביץ' ) 
ההרוגה היחידה בפיגוע שאירע אמש  ( רביעי )  סמוך לבנייני האומה בירושלים היא תיירת בת 59 ,  השוהה בארץ ללא קרובי משפחה .  כך דווח בגלי צה"ל .  עוד נמסר כי משרד החוץ מטפל בהחזרת גופתה .  שמה של ההרוגה טרם אושר לפרסום .
 מספר בני האדם שנפצעו מהפיגוע עומד על 65 ,  מתוכם שלושה פצועים באורח קשה .  כוחות הביטחון העלו את הכוננות בירושלים והוסיפו כי להערכתם אין קשר ישיר בין הפיגוע לירי הרקטות בדרום .  כמו כן ,  בערים אשדוד ,  אשקלון ובאר שבע יושבתו היום הלימודים בבתי הספר מחשש להמשך הירי .
 ראש הממשלה ,  בנימין נתניהו ,  התייחס לפיגוע ולהסלמה בדרום .  לפני צאתו לביקור מדיני ברוסיה אמר נתניהו כי  " מאז שקמה הממשלה קבענו מדיניות ברורה בנושא הביטחון ,  שתמציתה תגובה תקיפה לכל ניסון לפגוע באזרחים ,  וצעדי מנע שיטתיים ותקיפים נגד הטרור ".  נתניהו הוסיף כי  " מדיניות זו הביאה לכך שעברנו עכשיו שנתיים של שקט וביטחון ,  אזרחי ישראל כולם נהנו מפירות השקט הזה .  יישובי הדרום חזרו לחיים נורמלים וגם תושבי הצפון ". 
השר לביטחון הפנים ,  יצחק אהרונוביץ' ,  קיים אמש הערכת מצב ביטחונית עם מפכ"ל המשטרה ,  דודי כהן ,  במהלכה דן בהתפתחויות היממה האחרונה בדרום ובירושלים .  השר אמר כי הוא  " רואה בחומרה רבה את כוונות ארגוני הטרור לפגוע בביטחון אזרחי מדינת ישראל .  יש לרדוף ולהשיג את הגורמים העויינים המפרים את האיזון של אזרחי מדינת ישראל ,  על ארגוני הטרור להבין שלכל הפרה של האיזון יש מחיר ".  עוד אמר השר כי  " המלחמה בטרור מתבצעת הרחק מאור הזרקורים ,  מדי יום ,  על ידי כלל הארגונים במערכת הביטחון .  אנחנו נאתר את התשתית שאחראית לפיגוע כדי לעקור את הטרור מהשורש ". 
בהערכת מצב הוחלט כי משטרת ישראל תעבור לפעילות מבצעית ברמה ג' ,  הגבוהה ביותר ,  אגף המבצעים יתגבר את מחוז ירושלים ומחוז הדרום ,  וכן יתקיימו הערכות מצב שוטפות עם כלל גופי הביטחון וההצלה .  המפכ"ל שיבח את ערנות האזרחים ואת שיתוף הפעולה באירוע .
 
זוהתה ההרוגה בפיגוע בירושלים :  תיירת בת 59
תיירת בת 59 ,  ששהתה בישראל ללא קרובי משפחה ,  היא ההרוגה מהפיגוע אמש בירושלים .  במשרד החוץ עמלים על החזרת גופת התיירת למולדתה .  המפכ"ל הורה על כוננות גבוהה בירושלים ובדרום

