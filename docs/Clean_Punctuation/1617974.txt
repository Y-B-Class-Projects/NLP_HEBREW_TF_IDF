שר הביטחון ברק ייפגש עם ראשי מתנחלים
המתנחלים ממשיכים בניסיונות לצמצם את היקף צווי ההקפאה .  שני ראשי מועצות ייפגשו עם שר הביטחון אהוד ברק וידונו איתו בנושא .  המתנחלים : " הצגת הפגישה כפגישה רשמית - ספין מכוער "
  ( צילום :  שי מכלוף .  עריכת וידאו :  עידן גוראל ) 
מספר ראשי מועצות ביהודה ושומרון ייפגשו הערב  ( רביעי )  על פי בקשתם עם שר הביטחון אהוד ברק .  ככל הנראה מטרת הפגישה היא לצמצם את היקפי האכיפה של צווי הקפאת הבנייה בהתנחלויות וכן להחזיר לידיהם מספר סמכויות שנלקחו מהם בעקבות הצו .  ברק מצידו ,  צפוי לבקש מהם שלא להקשות על צוותי האכיפה לבצע את תפקידם .  בלשכת ברק סירבו להתייחס לדברים .  עם זאת ראשי מועצת יש"ע הכחישו את דבר הפגישה ואמרו כי  " ראשי יש"ע וראשי הרשויות לא נפגשים ולא מתכוונים להיפגש עם שר הביטחון ,  ברק ייפגש רק עם ראשי המועצות של מגילות ואלפי מנשה .  הצגת פגישה כזו כאילו היא פגישה עם נציגי המתנחלים היא ספין מביש של לשכת שר הביטחון ". 
ראש מועצת בית אריה אבי נעים ,  שנעצר היום  ( רביעי )  במהלך העימותים בין המתנחלים לכוחות הביטחון ביישוב ,  מאשים את שר הביטחון אהוד ברק כי מעצרו היווה  " פעולה פוליטית למען יראו וייראו ".  
נעים הוסיף כי  " הכוחות פעלו כנגדי בכוח רב ,  השליכו אותי לג'יפ ממוגן כשתוך כדי כך אני חוטף חבטות בצלעות - כתוצאה מכך יש לי חבלות בכל חלקי גופי .  אני נבחר ציבור ולא פושטק מהרחוב ,  לא ביצענו דבר מנוגד לחוק ".  נעים הצהיר עוד כי  " גם בפעם הבאה כשיבואו פקחים לבית אריה  אעמוד בכניסה ולא אתן לאף אחד להרוס לנו את הבית ". 
בתוך כך ,  ראש הממשלה בנימין נתניהו נפגש בצהרים עם שר הביטחון אהוד ברק לשיחת הבהרה .  לוואלה !  חדשות נודע כי השיחה נקבעה בעקבות לחצי השרים משה יעלון ובני בגין  ( ליכוד )  ,  שטענו בפני נתניהו כי קיבלו דיווחים מהשטח ,  לפיהם  " שר הביטחון חורג בצורה ניכרת מהמנדט שהקצה לו הקבינט ",  בנושא הקפאת הבנייה .  מקורבי ברק הגיבו על הדברים ואמרו כי , " כל מצמוץ ליישום החלטות הממשלה יגרום נזק מדיני למדינת ישראל ". 
השרים טענו בפני נתניהו כי ברק מוציא צווי הקפאה מעבר למה שאישר הקבינט המדיני-ביטחוני .  לפי הדיווחים שהשניים קיבלו ,  ברק אפילו לא אישר את המשך בנייתן של 2,500 יחידות דיור שבאמצע הבנייה ו-490 יחידות דיור שהממשלה אישרה לפני מספר חודשים .  הטענות שעלו מהשטח הן שצווי ההקפאה מוגשים למתנחלים לפני שנבדק סטטוס הבנייה .
 היום הוחלט גם כי מרכז הליכוד יתכנס ב-29 בדצמבר ,  בעקבות החלטת בית הדין של התנועה .  העילה לכינוס היא הצורך בקביעת מועד לכינוס ועידת הליכוד ,  אולם ח"כ דני דנון ,  אמר כי בכוונתו לפנות ליו"ר המרכז ,  השר משה כחלון ,  בדרישה להעלות לדיון גם את נושא ההקפאה בהתנחלויות .  דנון אמר לוואלה !  חדשות כי אם הנושא לא יעלה לדיון ,  הוא יעתור בעניין לבית הדין .  דנון מתכוון גם לדרוש במרכז הצבעה חשאית בנושא ההקפאה בהתנחלויות .
 היום גם נודע כי ראש הממשלה בנימין נתניהו צפוי להיפגש מחר עם ראשי מועצת יש"ע .  הצדדים היו אמורים להיפגש בתחילת השבוע ,  אולם הוחלט לדחות אותה עקב מחלת ראש הממשלה .
 במהלך הבוקר שלח ראש מועצת גוש עציון שאול גולדשטיין מכתב לראש הממשלה ,  בו הוא מבקר בחריפות את התנהלות שר הביטחון ברק בנוגע להקפאת הבנייה . " שיטות העבודה של שר הביטחון מזכירות משטרים אפלים ",  כתב גולדשטיין , " הציבור הנאמן שומר החוק של יהודה ושומרון לא יעמוד דום לחיסול מפעל ההתיישבות ולחיסול הדמוקרטיה במדינת ישראל ".  לדברי גולדשטיין ,  שר הביטחון הורה למשטרה לנקוט ביד קשה נגד  " ראשי מועצות ושאר התושבים שיפעלו לעכב את ביצוע הצו ".  לפיכך ,  דרש גולדשטיין מנתניהו  " להורות לשר הביטחון לחזור לפרופורציות ".  
העימותים בין מתנחלים לבין המשטרה ופקחי המנהל האזרחי ,  שהגיעו לחלק צוויים להקפאת הבנייה ,  התחדשו הבוקר במספר מוקדים בגדה המערבית .  עימותים נרשמו גם בהתנחלות אלון מורה ,  על אותו רקע .  למקום הגיעו כ-60 מתושבי היישוב ,  אשר מנעו את כניסת הפקחים להתנחלות .  כוח המשטרה הצליח לפרוץ את דרכו אל תוך היישוב בדרכו לאכוף את צו ההקפאה .  לדברי המתנחלים ,  כוחות מג"ב השתמשו באלות ,  ושניים מהם עוכבו לחקירה .
 עדכון ראשון 16:12

שר הביטחון ברק ייפגש עם ראשי מתנחלים
המתנחלים ממשיכים בניסיונות לצמצם את היקף צווי ההקפאה .  שני ראשי מועצות ייפגשו עם שר הביטחון אהוד ברק וידונו איתו בנושא .  המתנחלים : " הצגת הפגישה כפגישה רשמית - ספין מכוער "
 
