נתניהו הבטיח לישי :  חבור לאיחוד בימין - ותקבל תיק בממשלה הבאה
ראש הממשלה נועד עם יו"ר מפלגת יחד כחלק ממאמציו למנוע אובדן קולות בגוש הימין וניסה לשכנעו להתאחד עם הבית היהודי-האיחוד הלאומי ולהשתבץ במקום השמיני בתמורה לתפקיד שר .  ישי התייעץ עם עם הרב מאזוז בנושא ודחה את ההצעה
ראש הממשלה בנימין נתניהו נועד אמש  ( שני )  עם יו"ר מפלגת יחד אלי ישי ,  כחלק מהמאצים לאיחוד בימין .  במהלך השיחה ביקש ממנו נתניהו לא לרוץ לבד בבחירות הקרובות ,  ולקבל את ההצעה של הבית היהודי-האיחוד הלאומי - מקום שמיני ברשימה המשותפת .  לצד זאת ,  התחייב נתניהו כי אם ייעתר לבקשתו - הוא יציע לו תפקיד שר בממשלה הבאה .
 ישי נפגש עם הרב מאיר מאזוז ,  פטרונו הרוחני ,  ובסיום הפגישה הוחלט לדחות את ההצעה לשילובו במקום השמיני ברשימת הבית היהודי והאיחוד הלאומי .  גורמים בסביבת ישי אמרו כי  " מפגישה לפגישה עם אנשי הבית היהודי הלכנו והשתדרגנו - התחלנו במקום החמישי ,  עברנו למקום השישי והשביעי וכעת רוצים אותנו במקום השמיני .  כך לא מתנהל מי שאמור לנהוג באחראיות לטובת גוש הימין בישראל .  לא באנו לטובת ג'וב או סידור עבודה ,  יש לנו דרך וככל שלא נוכל לממש את הדרך שלנו - נרוץ לבד ".  
אתמול יו"ר הבית היהודי הרב רפי פרץ ויו"ר האיחוד הלאומי ח"כ בצלאל סמוטריץ' סירבו לפגוש את נתניהו שרצה לשכנע את השניים להרחיב את האיחוד בימין עם מפלגת 'עוצמה יהודית' .  השניים הודיעו כי לא יגיעו לפגישה ומסרו כי הם  " מנהלים מפלגה עצמאית שמקבלת את החלטותיה בעצמה ואינה מנוהלת על ידי ראש הממשלה או כל גורם אחר ".  עד כה המשא ומתן עם מפלגת עוצמה יהודית לא התקדם ,  וההצעה שהועברה אליהם - מקום שישי ברשימה המשותפת עדיין בתוקף .  גורמים ליברליים בתוך הבית היהודי מסרבים לאיחוד עם המפלגה של פעילי הימין הקיצוני בטענה כי הוא יבריח קולות מתונים בציונות הדתית .
 בעוצמה יהודית אמרו אתמול בתגובה כי  " חרף ההתנהלות המנוכרת של ח"כ סמוטריץ' והרב פרץ בימים האחרונים ,  הרי שמתוך אחריות לעתיד ארץ ישראל וכדי למנוע עליית ממשלת שמאל אנו מושיטים את ידנו לחיבור .  ויתרנו רבות והתפשרנו על מקומות ותפקידים ואנו מקווים שגם בבית היהודי ובאיחוד הלאומי יבינו את גודל השעה והשכל הישר יגבר ". 
 ( עדכון ראשון :  12:39 )  

נתניהו הבטיח לישי :  חבור לאיחוד בימין - ותקבל תיק בממשלה הבאה
ראש הממשלה נועד עם יו"ר מפלגת יחד כחלק ממאמציו למנוע אובדן קולות בגוש הימין וניסה לשכנעו להתאחד עם הבית היהודי-האיחוד הלאומי ולהשתבץ במקום השמיני בתמורה לתפקיד שר .  ישי התייעץ עם עם הרב מאזוז בנושא ודחה את ההצעה

