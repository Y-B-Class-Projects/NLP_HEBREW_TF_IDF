נתניהו בשיחת קמפיין הליכוד : " התקשורת מנסה להסתיר שגנץ הוא שמאל "
 במסגרת שיחות קמפיין לשרים ולח"כים בליכוד ,  ראש הממשלה יצא למתקפה חריפה על ראשי כחול לבן והאשים אותם בכך שהם  " מנסים לעשות הסוואה שהם לא שמאל ".  על החלטת מנדלבליט :  ההר הוליד עכבר והוא ייעלם בקרוב
ראש הממשלה בנימין נתניהו אמר היום  ( ראשון )  בתדרוך הקמפיין לשרים ולח"כים בליכוד במעון ראש הממשלה כי התקשורת מנסה להסתיר מידע בדבר עמדות השמאל של יו"ר כחול לבן ,  בני גנץ .  לדבריו , " התקשורת מנסה להסתיר כל מיני דברים על גנץ .  לא ,  לא מה שאתם חושבים .  הם מסתירים את העובדה שגנץ שנה אחרי 'צוק איתן' הלך לטקס זיכרון לאלף מחבלי חמאס שנהרגו במבצע .  תראו מה התקשורת מסתירה על גנץ !  זה שמאל ".  
נתניהו הוסיף כי  " לפיד וגנץ מנסים להסתיר ולעשות הסוואה כאילו הם לא שמאל ",  והתייחס לתפקודו של גנץ כרמטכ"ל במהלך המבצע ב-2014 . " גנץ אומר שהוא סיכן את חיילי גולני כדי לא לפגוע בפלסטינים ,  זה שמאל .  והיום אנחנו שומעים שלפיד וגנץ אומרים שהם לא יישבו איתנו אלא ישבו עם טיבי .  מיכאל ביטון אומר את זה הבוקר .  ישבו עם טיבי בממשלה !  ",  ציין נתניהו .  
נתניהו התייחס בפגישה גם להחלטת היועץ המשפטי לממשלה ,  אביחי מנדלבליט ,  שפורסמה ביום חמישי . " התקשורת תעשה הכל כדי שהשמאל ינצח .  חיכו ליועץ .  ההר הוליד עכבר והעכבר הזה תכף ייעלם ",  אמר .
 בחירות 2019 - סיקור מיוחד בוואלה !  NEWSאחרי הכרעת היועמ"ש :  כחול לבן מתחזקת ,  גוש הימין נחלשכולנו בהתייחסות ראשונה להכרעת היועמ"ש :  עד השימוע - נשב בממשלהעם הפנים לבג"ץ :  המהלך הבא שעשוי לקבוע את גורל נתניהו 
יש לציין כי בדבריו בפגישת הקמפיין ,  נתניהו עיוות אמירות והתייחסויות של גנץ .  גנץ לא השתתף בטקס זיכרון ל"אלף מחבלי חמאס ",  אלא בטקס זיכרון של פורום המשפחות השכולות היהודי-פלסטיני לזכר חללי  " צוק איתן ",  שבו השתתפו עוד ראשי רשויות מעוטף עזה .  כמו כן ,  גנץ לא אמר שהוא סיכן את חיילי גולני כדי לא לפגוע בפלסטינים - בקטע מנאום שנשא ב-2015 ,  אמר התייחס הרמטכ"ל לשעבר לקרב על שג'אעייה ,  ואמר כי צה"ל וידא והזהיר את מנהלי בית החולים במקום ,  כדי שיוציאו ממנו את החולים .  לדברי גנץ באותו הנאום , " רק אז נתתי אישור לתקוף ,  ואזרחים לא נפגעו .  במקרה הזה לקחתי סיכון מטעם גולני .  אז אנחנו לוקחים סיכונים ". 
מדובר בפגישה שנייה שנתניהו מקיים עם בכירים בליכוד מאז החלטת היועץ המשפטי לממשלה במטרה לתדרך את השרים וחברי הכנסת ממפלגתו במסרי ההסברה והקמפיין ,  ולשלוח אותם לאולפני הטלוויזיה והרדיו .  בין היתר ,  לפגישה זומנו יו"ר הכנסת יולי אדלשטיין ,  השרים מירי רגב ויריב לוין ,  סגנית השר ציפי חוטובלי וח"כים נוספים .  
בכירי הליכוד שכבר עברו מפגש תדרוך ביום שישי הופיעו אמש והבוקר בראיונות באולפני הטלוויזיה .  השר גלעד ארדן ,  יו"ר הקואליציה דודי אמסלם ,  השר אופיר אקוניס והשר יריב לוין התראיינו ביממה האחרונה ,  ובהמשך צפויה הסתערות נוספת של שרים וח"כים מהליכוד במטרה להגן על ראש הממשלה ולערער על החלטת היועץ המשפטי .  נתניהו משוחח אישית עם חלק מחברי הליכוד לפני הראיונות ומדגיש את המסרים שיש לחדד .  

נתניהו בשיחת קמפיין הליכוד : " התקשורת מנסה להסתיר שגנץ הוא שמאל "
 במסגרת שיחות קמפיין לשרים ולח"כים בליכוד ,  ראש הממשלה יצא למתקפה חריפה על ראשי כחול לבן והאשים אותם בכך שהם  " מנסים לעשות הסוואה שהם לא שמאל ".  על החלטת מנדלבליט :  ההר הוליד עכבר והוא ייעלם בקרוב

