לפיד נגד התנהלות הרצוג בפרשת חזן : " קפץ להציל את הליכוד "
 יו"ר מפלגת יש עתיד מתח ביקורת על יו"ר האופוזיציה לאחר שהסכים לקזז את אורן חזן מהצבעות במליאה . " אני הייתי נוהג אחרת ",  אמר .  המחנה הציוני : " לפיד מתעקש לסייע לממשלת נתניהו "
 יו"ר מפלגת יש עתיד יאיר לפיד התייחס היום  ( שבת )  לפרשת אורן חזן ומתח ביקורת חריפה על החלטתו של יו"ר האופוזיציה יצחק הרצוג ,  להעניק קיזוז לח"כ חזן בהצבעות במליאה . " זה לא תפקידה של האופוזיציה .  אין לי מושג איך בוז'י הבין שזה תפקידה של האופוזיציה ",  אמר באירוע  " שבתרבות "  בראשון לציון . " יש תופעות מגונות בקואליציה ,  השחיתות משתלטת על מרכז הליכוד והפוליטיקה ,  למה שאנחנו נקפוץ ונציל את הליכוד ?  אני הייתי נוהג אחרת ".  הוא התייחס גם לעובדה שראש הממשלה בנימין נתניהו אינו מגיב לעניין . " מעניין אותי לשמוע את ראש ממשלת ישראל ששותק שתיקה בודהיסטית בנושא כאילו זה לא עניינו ".  
לפיד המשיך והתייחס לתפקידו של חזן בוועדת החוץ והביטחון . " השחיתות השתלטה על מרכז הליכוד והפוליטיקה .  אורן חזן ישב עכשיו בוועדת חוץ וביטחון ,  ייחשף לסודות הכי כמוסים של מדינת ישראל - הוא ידע מה קורה בדימונה ,  בצפון ובדרום ",  אמר . " ראש הממשלה ,  שר הביטחון ויו"ר וועדת חוץ ובביטחון הם כולם אנשי ליכוד ,  הם חייבים לתת תשובה לביזיון הזה .  אסור שאדם כמו חזן יהיה חשוף לסודות הכי כמוסים של מדינת ישראל ". 

לפיד נגד התנהלות הרצוג בפרשת חזן : " קפץ להציל את הליכוד "
 יו"ר מפלגת יש עתיד מתח ביקורת על יו"ר האופוזיציה לאחר שהסכים לקזז את אורן חזן מהצבעות במליאה . " אני הייתי נוהג אחרת ",  אמר .  המחנה הציוני : " לפיד מתעקש לסייע לממשלת נתניהו "
 
