נתניהו : " לא נבליג על ירי הקטיושות מלבנון "
 ראש הממשלה התייחס בפתח ישיבת הממשלה לירי הקטיושות לעבר יישובי הגליל המערבי בסוף השבוע . " לא נשלים עם שום טרור המופנה לאזרחי ישראל .  ממשלת לבנון נושאת באחריות לירי משטחה "
  ( צילום :  גדעון צנטנר ,  עריכת וידאו :  גדי וינסטוק ) 
ראש הממשלה בנימין נתניהו ,  התייחס הבוקר  ( ראשון )  בפתח ישיבת הממשלה השבועית לירי הקטיושות בסוף השבוע .  נתניהו אמר כי  " ביום שישי נורו קטיושות ,  אנו רואים זאת בחומרה רבה .  אמרתי כבר שלא נבליג על ירי לעבר ישראל ולא נשלים עם שום טרור המופנה לאזרחי ישראל .  במקביל לירי של צה"ל ,  הגשנו תלונה למועצת הביטחון .  ברור שהנשק נורה מדרום לליטאני בניגוד להחלטה 1701 ,  מי שאחראי על כך היא ממשלת לבנון ואנו רואים בה אחראית בכל ההפרות הללו והתוקפנות משטח לבנון לשטחנו ". 
עוד אמר נתניהו כי  " במקביל לפעולות הללו ,  אנו ממשיכים להגן על עצמינו ,  גם מבחינה ביטחונית וגם מבחינת הפורום הבינלאומי ,  יחד עם מאמץ לקדם שלום .  לאחר הפגישה היום עם נשיא מצרים חוסני מובארק ,  אפגש עם הסנאטור ג'ורג' מיטשל ,  כדי לקדם את המהלך המדיני עם הפלסטינים .  יש עוד עבודה ,  אני מקווה שנצליח לצמצם פערים ,  כדי להניע את התהליך המדיני .  אנו לא אלו שמציבים מכשולים .  מבחינתנו אין עיכובים בכניסה למשא ומתן מדיני ". 
בסוף השבוע התלוננה ישראל התלוננה באופן רשמי באו"ם על ירי הקטיושות מתחום לבנון לגליל המערבי .  השגרירה באו"ם ,  גבריאלה שלו ,  כתבה לנשיאת מועצת הביטחון ,  שגרירת ארצות הברית סוזן רייט ,  ולמזכ"ל האו"ם באן קי מון ,  כי ממשלת לבנון היא האחראית לירי .  שלו אמרה כי ישראל מטילה את כל האחריות על ממשלת לבנון משום שאינה נוקטת צעדים על מנת להבטיח שמדרום לנהר הליטני לא יהיו כוחות חמושים שאינם נמנים עם צבא לבנון או עם כוח יוניפי"ל .  שלו מדגישה כי דרישה כזו כלולה בהחלטה שאישרה מועצת הביטחון בתום מלחמת לבנון השנייה .
 
נתניהו : " לא נבליג על ירי הקטיושות מלבנון "
 ראש הממשלה התייחס בפתח ישיבת הממשלה לירי הקטיושות לעבר יישובי הגליל המערבי בסוף השבוע . " לא נשלים עם שום טרור המופנה לאזרחי ישראל .  ממשלת לבנון נושאת באחריות לירי משטחה "
 
