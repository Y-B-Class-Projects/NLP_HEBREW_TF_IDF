בשל תלונה אנונימית :  הוקפא מכרז בו התמודדה התובעת בתיקי נתניהו
נציבות שירות המדינה הקפיאה את המכרז לתפקיד המשנה לפרקליט המדינה לאכיפה כלכלית ,  בו התמודדה ליאת בן ארי לצד מועמדים נוספים .  בתלונה נטען ,  בין היתר ,  כי לא ראוי שפרקליט המדינה שי ניצן ,  שפורש בדצמבר ,  יהיה מעורב במינוי משנה שיכהן בשמונה השנים הבאות
נציבות שירות המדינה הקפיאה היום  ( שני )  מכרז לתפקיד המשנה לפרקליט המדינה לאכיפה כלכלית .  מי שנחשבה למועמדת מובילה לתפקיד היא ליאת בן ארי ,  פרקליטת מיסוי וכלכלה שמלווה את החקירות בשלושת תיקיו של ראש הממשלה בנימין נתניהו .  עם זאת ,  לוואלה !  NEWS נודע כי במכרז התמודדו חמישה מועמדים נוספים .  על הקפאת המכרז פורסם לראשונה הבוקר בגלי צה"ל .
 אתמול התקבלה בנציבות שירות המדינה תלונה אנונימית שכביכול נשלחה בשם פרקליטים ונגעה למכרז .  בתלונה נכתב כי תפקיד המשנה לפרקליט המדינה לאכיפה כלכלית אינו מאויש זה כשנה ,  ולכן יש לבדוק מדוע פורסם מכרז לתפקיד דווקא לאחר פיטוריה של שרת המשפטים הקודמת איילת שקד ,  וטרם כניסתו לתפקיד השר הנוכחי ,  אמיר אוחנה .  עוד נטען כי לא תקין שפרקליט המדינה שי ניצן ,  שמסיים את תפקידו בעוד כחצי שנה ,  ישפיע על מינוי המשנה - שממונה לכהונה של שמונה שנים .  בנוסף לשי ניצן ,  ישבו בוועדת המינויים גם השופט בדימוס משה גל ,  המשמש כיו"ר הוועדה ;  היועצת המשפטית של משרד החקלאות ,  אפרת אביאני ;  וכן יו"ר ועד הפרקליטים ,  אורית קורין .
 לקריאה נוספת:הפרקליטות במענה לנתניהו :  אין הצדקה לדחיית השימוע 
נציב שירות המדינה ,  פרופ' דניאל הרשקוביץ ,  עדכן אתמול בערב את השר אוחנה בתלונה - זאת אף שלשר אין נגיעה או השפעה על מכרזים מקצועיים .  לאחר השיחה החליט הרשקוביץ להקפיא את המכרז עד לבירור הטענות שבתלונה . " בהתאם לנוהל הקיים ",  נמסר מהנציבות , " התלונה מחייבת בדיקה של הטענות המועלות בה ,  ועד לסיום הבדיקה יוקפאו הליכי המכרז למספר ימים ,  עד לבירור הטענות ".  
ראש הממשלה לשעבר אהוד ברק מחה בחריפות על ההחלטה . " טורקיה כבר כאן .  שליחי נתניהו מחסלים חשבון עם בן ארי המקצוענית ,  שהעזה להמליץ על אישום בשוחד .  היועמ"ש ,  שהתחייב שההחלטה על כתב אישום לנתניהו תתקבל עד דצמבר 19 ,  כשניצן עדיין בתפקידו - מורח .  הוא מודיע לפתע שלאחר השימוע ייקח לו עוד חצי שנה לפחות עד החלטה .  האופוזיציה בשנ"צ .  שלטון החוק ?  ז"ל ",  כתב ברק בעמוד הטוויטר שלו .
 במקביל ,  ועדת המינויים התכנסה היום ובחרה בעו"ד רחל מטר-סקופסקי לעמוד בראש המחלקה הפלילית בפרקליטות המדינה ,  במקומו של עו"ד ג'ואי אש שיפרוש .  מטר-סקופסקי ,  בת 50 מאפרת המכהנת כיום כמנהלת היחידה לעיכוב הליכים בפרקליטות המדינה ,  נבחרה פה אחד לתפקיד .  היא בעלת תואר ראשון במשפטים ותואר שני במדיניות ציבורית מהאוניברסיטה העברית בירושלים .  היא החלה את דרכה כעוזרת משפטית להרכב שופטים בבית המשפט המחוזי בירושלים ,  עבדה כ-12 שנה כפרקליטה ולאחר מכן כממונה במחלקה הפלילית בפרקליטות המדינה ,  עד שנבחרה ב-2012 לעמוד בראש היחידה לעיכוב הליכים .  בנוסף שימשה מטר-סקופסקי כממונה על המבת"ן  ( ממונה על בירור תלונות נחקרים בשב"כ )  ,  ובשנים האחרונות ריכזה את דוח צוות התביעה שבחן את יישום דוח ועדת דורנר בעניין מדיניות הענישה בישראל .  בנוסף היא עמדה בראש צוותים וצוותי-משנה בנושאים מקצועיים הקשורים למדיניות אכיפה פלילית ,  שהוקמו מכוח החלטות ממשלה .
  ( עדכון ראשון :  17:08 )  

בשל תלונה אנונימית :  הוקפא מכרז בו התמודדה התובעת בתיקי נתניהו
נציבות שירות המדינה הקפיאה את המכרז לתפקיד המשנה לפרקליט המדינה לאכיפה כלכלית ,  בו התמודדה ליאת בן ארי לצד מועמדים נוספים .  בתלונה נטען ,  בין היתר ,  כי לא ראוי שפרקליט המדינה שי ניצן ,  שפורש בדצמבר ,  יהיה מעורב במינוי משנה שיכהן בשמונה השנים הבאות

