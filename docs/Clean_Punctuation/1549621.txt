גם האיחוד האירופי מגנה את תכנית נתניהו
אירופה מתייצבת מאחורי הבית הלבן ,  ומגנה מקיר לקיר את תכנית נתניהו לאשר בניית מאות דירות בגדה המערבית בטרם תוקפא הבנייה בהתנחלויות
האיחוד האירופי הצטרף אמש  ( שישי )  לביקורת על תוכנית ראש הממשלה נתניהו ,  ודרש הפסקה מיידית של הבנייה בהתנחלויות . " עמדתנו ידועה היטב ,  כל פעולות ההתנחלות צריכות להיפסק ",  אמר והאחראי על מדיניות החוץ באיחוד האירופי חוויאר סולאנה בפגישת שרי החוץ של האיחוד בשבדיה .  
שר החוץ של איטליה פרנקו פרטיני אמר לסוכנות הידיעות הצרפתית ששרי האיחוד מאוחדים בביקורת על ישראל בנושא . " שרי החוץ של האיחוד מגנים את ההודעה על בנייה חדשה בהתנחלויות ,  בדיוק בזמן שבו כל הקהילה הבינלאומית מבקשת מישראל להקפיאה ",  אמר השר האיטלקי . " הפסקת הבנייה הייתה למעשה התנאי המוקדם היחיד לחידוש המשא ומתן ". 
גם בצרפת תוקפים את החלטת נתניהו ,  ואומרים כי תוכנה עומד  " בניגוד מוחלט "  למאמצים להביא שלום למזרח התיכון . " ההחלטה מנוגדת לחלוטין ,  ובברור ,  לרוח תהליך השלום ולדינאמיקה שלו .  עמדתנו ברורה- אנו מגנים זאת ",  אמר דובר משרד החוץ הצרפתי ,  אריק שבאלייר .
 הבית הלבן הגיב אתמול לתוכניתו של ראש הממשלה בנימין נתניהו לאשר בנייה של מאות יחידות דיור בגדה המערבית טרם הודעה על הקפאת הבנייה .  דובר הבית הלבן רוברט גיבס אמר כי  " תוכנית נתניהו מחבלת בנסיונות להתחיל במשא ומתן בית ישראל לפלסטינים ".  לדבריו , " כפי שאמר הנשיא ברק אובמה ,  ארצות הברית אינה רואה בהרחבת ההתנחלויות פעולה לגיטימית ,  ואני קוראים לישראל להפסיקה באופן מיידי ".  הוא הוסיף כי , " המשך הבנייה בגדה המערבית מקשה על יצירת התנאים למשא ומתן לשלום עם הפלסטינים ". 
אתמול דווח כי נתניהו צפוי לאשר בניית מאות דירות בגדה המערבית ,  זאת בנוסף ל-2,500 דירות שכבר נמצאות בבנייה .  לדברי גורם בלשכתו ,  לאחר מכן יסכים נתניהו להשעיה זמנית בבנייה בגדה ,  בתמורה לצעדי נורמליזציה מצד מדינות ערב .
 
גם האיחוד האירופי מגנה את תכנית נתניהו
אירופה מתייצבת מאחורי הבית הלבן ,  ומגנה מקיר לקיר את תכנית נתניהו לאשר בניית מאות דירות בגדה המערבית בטרם תוקפא הבנייה בהתנחלויות

