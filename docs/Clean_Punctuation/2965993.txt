הרצוג לכחלון : " יש רגעים שמנהיג צריך להעז לשלם את המחיר "
 בישיבת סיעת המחנה הציוני קרא יו"ר האופוזיציה לשר האוצר להתפטר . " תציל את המדינה מהסכנה ",  אמר .  על הרחבת הממשלה : " נתניהו מפנה את מקומו לראשי המפלגות ברוח מרזל וגופשטיין "
 יו"ר האופוזיציה ,  יצחק הרצוג ,  התייחס היום  ( שני )  במהלך ישיבת סיעת המחנה הציוני להרחבת הממשלה וקרא לשר האוצר ,  משה כחלון ,  להתפטר מהממשלה . " אני מושיט לך יד .  יש רגעים שמנהיג צריך לשים את עצמו מעל השיקול האישי ,  להעז לשלם את המחיר הכבד ביותר על האמת הפנימית שלו ",  אמר הרצוג . " זה הרגע שלך ,  תקנה את עולמך ותציל את המדינה מהסכנה .  רק כחלון מסוגל לקבל החלטה מוסרית ". 
הרצוג התייחס למינויו של שר הביטחון החדש ,  אביגדור ליברמן ,  ולהסכם שהושג בין הליכוד לבית היהודי . " זה יום היסטורי שבו ראש ממשלה נבחר מפנה את מקומו לראשי המפלגות הקיצוניות ביותר ברוח הנביאים מרזל וגופשטיין .  נתניהו ,  אתה מזכיר הממשלה של נפתלי ,  ליברמן וסמוטריץ' .  אתה לא מחליט או מנהל כלום ,  אתה בובה ואתה שבוי ",  אמר הרצוג .  
לקריאה נוספת:לא מגזרי ,  לא מתלכלך :  ליצמן הפך למשכין השלום בממשלת נתניהואיוב קרא על המגעים הקואליציוניים : " הפקירו אותי כמו מדחת יוסוף"התנגד למתווה הגז וספג ביקורת מארגוני סביבה :  כהונתו של השר היוצא  
" אומרים עליך שאתה קוסם .  יש בזה משהו .  כל דבר טוב שאתה נוגע בו נעלם ",  הוסיף הרצוג . " התקווה נעלמה ,  החזון נעלם ,  יעלון נעלם ,  סער נעלם ,  גבאי נעלם ,  ועכשיו גם אתה מתפוגג לטובת מנהיגי הימין הקיצוני .  זו הפעם הראשונה בהיסטוריה שהקוסם העלים את עצמו ".  לסיום הפנה הרצוג בקשה לחברי סיעתו : " בואו נשקיע את כל היצירתיות והאגרסיות נגד נתניהו במקום אחד נגד השני ".  
ח"כ ציפי לבני התייחסה גם כן להרחבת הממשלה ואמרה כי היא  " צריכה להיות זריקת המרץ במאבק על הערכים של מדינת ישראל .  הבעיה היא לא אם יש מזכיר צבאי לקבינט אלא שרי הקבינט עצמם ומה שחסר להם זו תפישה מדינית והרעיונות של בנט וליברמן הם שהאריכו את 'צוק איתן' .  כדי למנוע נפגעים כדי שיצאו מהקיבעון המחשבתי והקיפאון המדיני והשיקולים הפוליטיים ". 
ח"כ מרב מיכאלי אמרה במהלך ישיבת הסיעה : " שנה מאז הקמת הממשלה ומאז נתניהו עסק רק בספינים ,  לא התפנה לטפל בשלל המשרדים שהוא מחזיק ולא מאפשר להם לעבוד כי נתניהו נבחר כדי להיבחר ולא כדי לממשל .  בזמן שממשלת נתניהו גורמת ייאוש אנחנו נמשיך להביא תקווה שיכול להיות פה אחרת ".  

הרצוג לכחלון : " יש רגעים שמנהיג צריך להעז לשלם את המחיר "
 בישיבת סיעת המחנה הציוני קרא יו"ר האופוזיציה לשר האוצר להתפטר . " תציל את המדינה מהסכנה ",  אמר .  על הרחבת הממשלה : " נתניהו מפנה את מקומו לראשי המפלגות ברוח מרזל וגופשטיין "
 
