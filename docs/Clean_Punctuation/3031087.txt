 " המדיה לא תשרטט את קווי המותר והאסור .  טראמפ יקבע את הכללים "
 בשיחה עם וואלה ברנז'ה ,  מגיש  " לילה כלכלי "  גדי סוקניק שלפני עשור ננזף על ידי הנשיא לשעבר קצב ,  נזכר בסערת הרגשות שבה דיבר אליו הנשיא לשעבר קצב - לעומת הרוגע היחסי שבו נהג טראמפ בג'ים אקוסטה .  ומה אומר סוקניק על פרשת ביבי-נוני ? 

העימות הסוער שהתרחש אתמול במהלך מסיבת העיתונאים הראשונה של נשיא ארה"ב דונלד טראמפ ,  שסירב להשיב לשאלותיו של כתב CNN ג'ים אקוסטה והטיח בו  " אתם חדשות מזויפות ",  הזכיר אירוע דומה שהתרחש לפני כעשור :  במהלך מסיבת העיתונאים שניהל משה קצב - כאשר רק החלו להתפרסם מעשי האונס שבגינם הוא נכנס לכלא לבסוף - השתלח הנשיא לשעבר במגיש חדשות 2 דאז ,  גדי סוקניק .  
כזכור ,  קצב הטיח בסוקניק : " אתם בערוץ 2 דיברתם מספיק ,  עכשיו אני מדבר ".  סוקניק ,  שזכה לשטף נזיפות מקצב ,  התארח היום באולפן וואלה !  NEWS וסיפר על סערת הרגשות שהתחוללה אצל הנשיא לשעבר שצרח עליו ,  לעומת הרוגע היחסי שבו נהג טראמפ בג'ים אקוסטה .  סוקניק אמר כי  " טראמפ עדיין לא נאשם בפלילים ולכן הוא רגוע .  קצב היה אז כבר עמוק עמוק בבוץ והוא ידע את זה ". 
סוקניק טען שלא ציפה מחבריו העיתונאים לעזרה במסיבת העיתונאים המדוברת : " העדר שועט בכל התחומים וגם בתחום העיתונאי .  אני הייתי הילד הקטן שצעק שהמלך הוא עירום וכולם שתקו .  אצל טראמפ כולם היו אמורים לשאול שאלות ולהיענות והוא היה היחיד שלא היה נענה .  אני הייתי מתנהג אחרת מחברנו ג'ים .  הייתי עוצר ולא נסחף לקצב של טראמפ .  הוא הסתער על קיר הזכוכית ביבבות שהיו לטעמי חלשות .  הייתי עוצר את הקצב ואומר לו :  'אדוני הנשיא ,  אני כאן והכללים הלא כתובים מחייבים אותך לענות לי כך או אחרת' ".  
הוא הוסיף כי  " לפני עשור מול משה קצב לא ציפיתי לתשובה התכוונתי לעצור את שטף השקרים שלו ולהוציא אותו מהכלים כדי שכולם ידעו שהוא משקר מא' ועד ת' והפרצוף האמיתי שלו ייחשף .  אני חושב שהאמירה שלי כשצעקתי לו כשהוא דיבר ודיבר ללא סוף :  'מי מנע ממך לדבר ? ' - והוא ידע שהוא משקר - הוא איבד את הצפון ומאז הניבים שלו נחשפו ותמונה אחת שווה אלף מילים ". 
על החרם שטראמפ עלול להוביל מול CNN ,  סוקניק סבור כי  " האיש עשה עד עכשיו מה שהוא רוצה .  הוא שבר בעבר את כל הכללים אבל ולא תהיה לו בעיה לשבור את כל הכללים .  ועדר העיתונאים לא יתנגד יעשה את מה שצריך כי כולם רוצים לשרוד ולהתפרנס .  המדיה לא תשרטט את קווי המותר והאסור .  טראמפ יקבע את הכללים - והם פרוצים לעומת כל מה שהיה לפניו .  ואם מותר לי להגיד ,  למרות שאני לא יודע את הכללים של מועצת העיתונות האמריקנית ,  הואיל שאם אין כללים ברורים הוא לא חייב לענות ל-CNN כי לדעתו הם שקרנים ולהגיד 'אתכם אני לא רוצה לדבר' ולכאורה זו זכותו ".  

בנוגע לחשיפה מתחילת השבוע על תיק 2000 ועל הדיל שלא הבשיל בין נוני מוזס לבנימין נתניהו - שהבטיח לסקר את ראש הממשלה בצורה אוהדת ב"ידיעות אחרונות "  בתמורה לחוק  " ישראל היום ",  שיוביל לפגיעה בחינמון המתחרה - סוקניק אמר כי  " החשיפה הפתיעה אותי אבל ממש לא הדהימה ".  
סוקניק טוען כי  " בהנחה שלכאורה הכול נכון וע"פ מה שפורסם זה לא מדהים כי לידיעות ,  עם כל החוזק שלו ,  תמיד היו לעיתון רשימות שחורות ע"פ העדפות פוליטיות וכלכליות של הקבוצה .  כולם ידעו את זה .  היו כאלה שהיו מופלים ,  היו מי שהתעלמו מהם תמיד ,  היו כמו נתניהו שכל דבר שיעשה יגיע לעמוד הראשון .  לא מפתיע ששניהם הפכו את עורם .  זה מפתיע בגועל נפש אבל לא מדהים אותי ".  
לסיכום אמר , " אפשר להפוך את היחסים האלה של השניים למשהו לכאורה בעל גוון פלילי .  אפשר להפוך את זה לכל עבירה שמכירים בספר החוקים ,  אבל העבירה הגדולה ביותר היא בגידה באמון הציבור .  אני חושב שצריך לבדו לעומק האם אכן יש בכך חשד לפלילים ".   

" המדיה לא תשרטט את קווי המותר והאסור .  טראמפ יקבע את הכללים "
 בשיחה עם וואלה ברנז'ה ,  מגיש  " לילה כלכלי "  גדי סוקניק שלפני עשור ננזף על ידי הנשיא לשעבר קצב ,  נזכר בסערת הרגשות שבה דיבר אליו הנשיא לשעבר קצב - לעומת הרוגע היחסי שבו נהג טראמפ בג'ים אקוסטה .  ומה אומר סוקניק על פרשת ביבי-נוני ? 

