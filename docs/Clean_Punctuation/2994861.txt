עוד וי לנתניהו :  דידי הררי מצטרף לערוץ 20
הררי ,  אשר היה שותף פעיל בקמפיין הליכוד בבחירות האחרונות לכנסת ,  יצטרף לערוץ 20 ויגיש תוכנית אירוח מוסיקלית שתשודר בסופ"ש
דידי הררי מצטרף לערוץ 20 :  מגיש הרדיו ואיש התקשורת יגיש תוכנית אירוח מוסיקלית אשר תיקרא  " דידי ב- 20 "  - כך מודיע היום הערוץ .  התוכנית מיועדת לשידור בימי שישי בבוקר ובמוצאי שבת .  עוד נמסר כי  " בתוכנית יתארחו זמרים ישראלים מובילים לשיחה אישית בה יחשפו 20 פרטים אינטימיים על חייהם ויתוודו על זכרונות הילדות ,  האמונות התפלות ,  החלומות הגנוזים ועוד ". 
הררי מגיש מאז שנת 1995 את תוכנית הרדיו המצליחה  " דידי לוקאלי "  המשודרת מ"רדיו ללא הפסקה "  ובסינדיקציה בתחנות איזוריות נוספות .  בבחירות האחרונות הצטרף הררי למטה הבחירות של רה"מ נתניהו ונחשב כמי שעומד מאחורי הסרטונים ההומוריסטיים של הליכוד אשר במפלגה רואים בהם חלק משמעותי מאד בניצחון הסוחף בו זכתה .
 דידי הררי מסר : " שמח להצטרף למשפחת ערוץ 20 .  מקווה להביא טעם נוסף ואחר מהמוסיקה הישראלית הטובה ומבטיח לצופים הנאה וחיוך ".  

עוד וי לנתניהו :  דידי הררי מצטרף לערוץ 20
הררי ,  אשר היה שותף פעיל בקמפיין הליכוד בבחירות האחרונות לכנסת ,  יצטרף לערוץ 20 ויגיש תוכנית אירוח מוסיקלית שתשודר בסופ"ש

