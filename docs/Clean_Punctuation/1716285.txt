דיווח :  אובמה איים על אבו מאזן בסנקציות
העיתון  " אל-חיאת "  היוצא לאור בלונדון דיווח כי נשיא ארה"ב שיגר מכתב לאבו מאזן ובו איום מפורש להטיל סנקציות על הרשות החל מאוגוסט ,  אם הפלסטינים לא יסכימו לנהל שיחות ישירות עם ישראל
ארה"ב איימה בסנקציות כלפי הרשות הפלסטינית אם זו לא תסכים לעבור למשא ומתן ישיר עם ישראל  כך דיווח הבוקר  ( שישי )  העיתון  " אל-חיאת "  היוצא לאור בלונדון מפי מקורות פלסטינים המוגדרים 'מהימנים' .  על פי הדיווח ,  נשיא ארה"ב ברק אובמה שיגר מכתב ליו"ר הרשות אבו מאזן ,  שבו איים עליו בהטלת סנקציות החל מאוגוסט אם הפלסטינים לא יסכימו לנהל שיחות ישירות .
 לדברי המקורות ,  אובמה הבהיר במכתבו כי הממשל האמריקאי יפסיק לתמוך ברשות הפלסטינית ואולי אף יסיר את תמיכתו בהקמת מדינה פלסטינית . " אבו מאזן התלונן בפני מקורביו ובפני פלגי אש"ף על הלחצים הכבדים שמפעיל עליו הממשל האמריקאי בנושא זה ".  המקורות אמרו כי מקורביו ייעצו לו שלא להיענות ללחצים האמריקאים ולא לעבור למשא ומתן ישיר וזאת משום ששיחות הקרבה לא הניבו תוצאות .
 על פי הדיווח ,  מקורביו של אבו מאזן - ביניהם אנשי פתח בכירים - הביעו בפניו חשש כי מספר מדינות ערביות ייכנעו ללחצים האמריקאים ויפעילו אף הן לחצים על אבו מאזן לעבור למשא ומתן ישיר .
 אתמול העניקו שרי החוץ של הליגה הערבית אישור עקרוני לאבו מאזן לקיים שיחות ישירות עם ישראל .  השרים הבהירו כי ההחלטה הסופית בעניין נמצאת בידיו של אבו מאזן אך הוסיפו כי אם יתקיימו שיחות ישירות ,  הן יהיו חייבות להיות מוגדרות בלוח זמנים ובנושאים לדיון .
 ראש הממשלה בנימין נתניהו התייחס אתמול להחלטת הליגה הערבית ואמר : " אני מוכן להתחיל כבר בימים הקרובים בשיחות ישירות וכנות עם הרשות הפלסטינית .  במשא ומתן ישיר ניתן להגיע בהקדם להסכם שלום בין שני העמים ".  גם שר הביטחון אהוד ברק בירך על החלטת הליגה הערבית : " רק משא ומתן ישיר יאפשר התקדמות להסכם שלום ולפתרון של שתי מדינות לשני עמים .  במו"מ תידרשנה החלטות קשות ואמיצות משני הצדדים .  אני מקווה שגם הפלסטינים מבינים זאת ". 

דיווח :  אובמה איים על אבו מאזן בסנקציות
העיתון  " אל-חיאת "  היוצא לאור בלונדון דיווח כי נשיא ארה"ב שיגר מכתב לאבו מאזן ובו איום מפורש להטיל סנקציות על הרשות החל מאוגוסט ,  אם הפלסטינים לא יסכימו לנהל שיחות ישירות עם ישראל

