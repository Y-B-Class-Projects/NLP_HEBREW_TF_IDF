סנאטור בכיר : " נתניהו מודאג מהתבטאויות אנטי-מוסלמיות במרוץ לנשיאות "
 טים קיין ,  שביקר בישראל בינואר ,  סיפר בריאיון לתחנת רדיו בווירג'יניה כי במהלך פגישה עם נתניהו ,  הוא הביע דאגה מההתפתחויות האחרונות במרוץ לבית הלבן .  לדבריו ,  ארה"ב  " הייתה דוגמה לדו-קיום ".  לשכת נתניהו : " הדברים לא נאמרו "
  ( טראמפ באיפא"ק :  הסכם שלום שייכפה על ישראל יהיה אסון )  
האם ראש הממשלה בנימין נתניהו מודאג מההתפתחויות הפוליטיות האחרונות בארצות הברית ומהובלתו של דונלד טראמפ במרוץ לראשות המפלגה הרפובליקנית ?  כך לפחות טוען הסנאטור הדמוקרטי הבכיר טים קיין ,  שביקר בישראל בחודש ינואר האחרון ונפגש עם ראש הממשלה .  
בריאיון לתחנת  " וירג'יניה טוק רדיו ",  שנערך במהלך סוף השבוע ,  טען קיין כי נתניהו הביע דאגה בנוגע למרוץ לנשיאות ,  במהלך פגישה שקיים עם קבוצת סנאטורים בירושלים . " אני חבר בוועדת החוץ של הסנאט ,  ומבקר הרבה בעולם ",  סיפר קיין . " היה לי ביקור בינואר במזרח התיכון ,  שכלל ארוחות ערב עם ראש הממשלה נתניהו בישראל ,  ועם נשיא טורקיה ארדואן ,  יום אחרי יום .  שני החבר'ה האלה לא מסכימים על כלום ,  אבל שניהם אמרו לקבוצת הסנאטורים שהייתי איתה ,  'מה בדיוק הולך בבחירות לנשיאות ? ' ". 
עוד בוואלה !  NEWS:מתנגד לנאט"ו ,  מאיים על סעודיה :  טראמפ הציג את מדיניות החוץ שלוטראמפ בנאום באיפא"ק : " הסכם שלום שייכפה על ישראל יהיה אסון"קלינטון באיפא"ק :  לאחר שאבחר ,  אזמין את נתניהו לבית הלבן 
קיין ,  הנחשב לאחד המועמדים המובילים למינוי לתפקיד סגנה של הילרי קלינטון ,  אם תיבחר לנשיאות מטעם המפלגה הדמוקרטית ,  המשיך וסיפר כי  " שניהם היו מודאגים במיוחד בגלל הרטוריקה האנטי-מוסלמית של חלק מהמועמדים ".  זאת ,  ברמיזה ברורה מצדו לדונלד טראמפ ,  המועמד הרפובליקני המוביל ,  שהציע לאסור כניסת מוסלמים למדינה וטען כי האסלאם כולו הוא אויב של אמריקה .  
לדברי הסנאטור קיין ,  נתניהו וארדואן  " מנהיגים חברות מפולגות ,  והם מקווים להפוך אותן לפחות מפולגות ,  אבל כדי שזה יקרה ,  צריכה להיות להם דוגמה למדינה שבה אנשים מדתות שונות יכולים לעבוד ביחד וללכת לבית הספר ביחד .  אנחנו היינו הדוגמה הזו עבורם ,  והם מודאגים מאוד לראות את הנסיגה שלנו ". 
ביקורו של הסנאטור קיין בישראל הגיע כחודש לאחר שטראמפ ביקש להגיע לביקור במדינה ,  אולם בהמשך ביטל אותו לאחר שראש הממשלה נתניהו הסתייג מדבריו בנוגע לאיסור כניסת מוסלמים לארצות הברית .  נתניהו אמר אז כי הוא לא מסכים עם האמירה של טראמפ ,  אך מתכוון להיפגש איתו בכל מקרה .  טראמפ הודיע יממה לאחר מכן על ביטול הביקור ,  ובהמשך אמר כי הביקורת של נתניהו על דבריו  " הייתה בלתי ראויה ,  אבל זה בסדר ".  
מלשכת נתניהו נמסר בתגובה כי הדברים המיוחסים לראש הממשלה לא נאמרו ,  וכי הסנאטור קיין לא אכל ארוחת ערב עם נתניהו במהלך ביקורו בישראל ,  אלא נפגש איתו כחלק ממשלחת סנאטורים שביקרה בארץ .  בלשכת ראש הממשלה הוסיפו כי  " מאז תחילת הפריימריז ,  נתניהו מקפיד לא להתערב בשום צורה בבחירות בארצות הברית ,  כולל בפגישות שהוא עורך עם סנאטורים וחברי קונגרס משתי המפלגות ". 
 ( עדכון ראשון :  12:59 )  

סנאטור בכיר : " נתניהו מודאג מהתבטאויות אנטי-מוסלמיות במרוץ לנשיאות "
 טים קיין ,  שביקר בישראל בינואר ,  סיפר בריאיון לתחנת רדיו בווירג'יניה כי במהלך פגישה עם נתניהו ,  הוא הביע דאגה מההתפתחויות האחרונות במרוץ לבית הלבן .  לדבריו ,  ארה"ב  " הייתה דוגמה לדו-קיום ".  לשכת נתניהו : " הדברים לא נאמרו "
 
