גורמים בליכוד : " ש"ס שותפה טבעית יותר מבנט "
 לדברי הגורמים ,  נתניהו יזמן את הבית היהודי למשא ומתן אחרי ש"ס .  במפלגתו של בנט טוענים : " בליכוד יש מי שרוצה להכניס את ש"ס במקומנו ממניעים אישיים "
 אחרי שראש הממשלה ,  בנימין נתניהו ,  השהה לא מעט את הטלפון המיוחל ליו"ר הבית היהודי ,  נפתלי בנט ,  אחרי הבחירות ,  גורמים בליכוד ממשיכים בקו הנוקשה .  בשיחה עם וואלה !  חדשות אמרו היום  ( ראשון )  גורמים בליכוד כי  " ברור שש"ס היא שותפה טבעית יותר מהבית היהודי .  מן הסתם נתניהו יזמין את יאיר לפיד ראשון למשא ומתן הקואליציוני ,  בגלל הניצחון הגדול שלו .  בהמשך הוא יזמין את ש"ס  ( לא ברור אם לפניה הוא יזמין את התנועה ואת קדימה  פ.ו )  ,  ורק לאחר מכן את הבית היהודי ". 
על פניו נראה היה כי הבית היהודי היא השותפה הטבעית ביותר של הליכוד .  השתיים אף חתמו על הסכם עודפים לפני הבחירות .  אלא שנראה שהקו כלפי הבית היהודי הולך ומשתנה .  במהלך מערכת הבחירות דובר רבות על יחסים טעונים שיש בין נתניהו לבנט ,  בעיקר על רקע הנסיבות שהביאו לסיום עבודתו של האחרון כראש לשכתו של ראש הממשלה כשזה היה באופוזיציה ,  כולל שמועות על ריב עם רעייתו שרה .  בליכוד שוללים את הטענות כי היחסים הטעונים בין נתניהו לבנט הם הגורם לכך ומסבירים כי  " חלק גדול ממצביעי ש"ס הם מצביעי ליכוד מסורתיים ולכן היא טבעית הרבה יותר מהבית היהודי ".  עם זאת ,  לדבריהם גם אם נתניהו לא מיהר להתקשר לבנט בגלל משקעים אישיים ,  בסופו של דבר השכל יגבר על הרגש והם יוזמנו להצטרף לממשלה . " בסוף ,  כשהחרב מונחת על הצוואר - ביבי חושב רק על ביבי ",  מסבירים הגורמים בליכוד .  
על כל פנים ,  הכל תלוי בהתקדמות המשא ומתן הקואליציוני . " נתניהו צריך קודם לסגור את לפיד בממשלה ",  הם מפרטים . " אחרי זה נתניהו יבדוק אם ש"ס תסכים לקווי היסוד בנושאי פנים ,  עם הדגש על שוויון בנטל שתהיה לפי התכנית של לפיד .  אם יסרבו  לא יוכלו להיות חלק מהממשלה .  בשלב הבא הבית היהודי יצטרכו להסכים לנושאי חוץ ,  שכוללים הידברות עם הפלסטיניים .  אם הם ישברו על זה את הכלים הם לא יוכלו להיות חלק מהממשלה ".  לדבריהם , " ראש הממשלה רוצה למרכז את הממשלה .  הוא פועל כך ,  כי הוא מבין שהעם הוציא לו כרטיס צהוב .  הציבור אמר לו :  רוצים אותך כראש הממשלה ,  אבל בהתמרכזות .  הוא יודע שאם לא יבין את זה הליכוד יחזור למה שהיה ב- 92' .  אם הוא יילך לממשלה צרה זה לא יחזיק הרבה ". 
בליכוד מאוכזבים מתוצאות ההצבעה ברוב ההתנחלויות ביהודה ושומרון וציפו לקבל שם ניצחון סוחף ,  בעיקר לאור העובדה שרבים מהמתנחלים התפקדו לליכוד והשפיעו על רשימת מועמדיה לכנסת .  בסופו של דבר זכתה הבית היהודי לאחוזים גבוהים בהתנחלויות .  על אף שהיו ישובים אחרים ביו"ש שבהם המצב היה שונה בתכלית והליכוד קיבל בהם מספר לא מועט של קולות ,  כרגע בליכוד מדברים בכעס . " צריך לשנות את שיטת הבחירות הפנימיות ",  אומרים גורמים אחרים במפלגת השלטון . " לא יכול להיות שמרבית המצביעים באים מהפריפריה ובסוף מי שקובע את הרכב הרשימה הם המתנחלים .  צריך לעשות שידוד מערכות וללכת לוועדה מסדרת .  הפריימריז גורמים לכך שגורמים קטנים משתלטים ומייצרים פער בין הבוחרים לנבחרים והפער צריך להיעלם .  אם לא ייקחו את העסק בידיים ,  הליכוד יתרסק בבחירות הבאות ".  
במפלגת הבית היהודי חוששים מהאפשרות שש"ס תיכנס במקומם לקואליציה . " גורמים אינטרסנטיים בליכוד מנסים לפגוע ביחסי נתניהו-בנט על מנת שש"ס תהיה בקואליציה ולא הבית היהודי ",  כך אמרו הבוקר גורמים במפלגה על רקע החשש לפיו נתניהו איננו מעוניין להכניס את בנט לממשלה הבאה ,  בין היתר בשל יחסיו הרעועים עם רעיית ראש הממשלה שרה נתניהו .  גורמים בליכוד אמרו בימים האחרונים כי שרה נתניהו היא זו שמונעת את קידום המשא ומתן הקואליציוני עם בנט בעקבות יחסיהם הקשים .  עד כה ,  למעט שיחת הטלפון הקצרה והבודדה שקיבל בנט מנתניהו רק יומיים לאחר הבחירות לא התקיימו שום מגעים ,  ישירים או עקיפים ,  עם בנט או נציגיו ,  אבל גורמים במפלגת הבית היהודי מנסים להרגיע את הרוחות בחזית עם משפחת נתניהו ויוצאים נגד אישים בתוך הליכוד . 
" בתוך הליכוד יש מי שרוצה להכניס את ש"ס במקומנו מסיבות לא ענייניות וממניעים אישיים ",  אומרים הגורמים הבוקר לוואלה !  חדשות , " יש מי שעושה הכל כדי לפגוע באפשרות לעשות ממשלה שתדאג לסוגיית השוויון בנטל ותפעל לקידום נושאים חברתיים .  הניסיון לחרחר ריב ולהעצים את היחסים שבין בנט לרעיית ראש הממשלה נובעים מאינטרס של הגורמים לפגוע ביחסים שבין ראש הממשלה עצמו לבנט .  אין לנו ספק שראש הממשלה הוא אדם אחראי שייעשה מה שנכון למדינה ".  
בנט בינתיים מנסה לשדר עסקים כרגיל והיום נפגש לשיחות אישיות עם חברי מפלגתו לצד שיחות בתל אביב עם גורמים במערכת הפוליטית .  במפלגה עדיין לא מדברים על תיקים בממשלה לאור העובדה כי כלל לא בטוח שתהיה בקואליציה אבל מדגישים את חשיבות פתרון סוגיית השוויון בנטל ,  בניסיון להדגיש כי רק שיתוף הבית היהודי בממשלה הבאה ,  לצדו של יאיר לפיד ,  יכול להביא לקידום הנושא .  למרות ההערכות כי בנט יישב בסופו של דבר בממשלה הבאה ,  בין אם שרה נתניהו תתמוך בכך או לא ,  אי אפשר להתעלם מכך שבדומה למה שהיה בקמפיין הבחירות האחרונות שבו הפכו בליכוד את בנט ליריב ובכך הביאו לנסיקתו ,  כך הדבר עשוי להיות גם בכנסת הקרובה ,  אם בנט יישאר באופוזיציה ומשם אולי אף יגביר את כוחו האלקטורלי מחוץ לממשלה .  במערכת הפוליטית יש מי שדואג להזכיר שב-2006 נתניהו והליכוד זכו ב-12 מנדטים בלבד ומצאו את עצמם באופוזיציה ,  ולעומת זאת בבחירות 2009 זכה נתניהו ושב לראשות הממשלה .  
בישיבת הממשלה שנערכה היום ,  אמר ראש הממשלה כי הוא מעוניין בקואליציה רחבה . " המזרח התיכון לא מחכה לתוצאות הבחירות והוא לא מפסיק בזמן הרכבת הממשלה ",  אמר .  יש פה צבר של איומים וגם אחרים והמציאות ממשיכה להתפתח .  כל השטח רוגש ואנחנו צריכים להיות ערוכים ,  חזקים ונחושים מול כל התפתחות .  לצורך זה אשאף להקים את הממשלה הרחבה והיציבה ביותר שניתן להקים על מנת לענות קודם כל על האיומים הביטחוניים ואני משוכנע שבכוחנו להתמודד עם האתגרים האלה ".  
לקריאה נוספת:נתניהו מאותת לשותפיו :  רוצה ממשלה רחבהיומיים אחרי ש"ס :  בנט קיבל טלפון מנתניהובנט קורץ ללפיד : " לפתוח מחדש את נושא דת ומדינה "
 לפניות לכתב יהושע בריינר :  joshjosh@walla.comלפניות לכתב פנחס וולף :  pinhas_wolf@walla.co.il 

גורמים בליכוד : " ש"ס שותפה טבעית יותר מבנט "
 לדברי הגורמים ,  נתניהו יזמן את הבית היהודי למשא ומתן אחרי ש"ס .  במפלגתו של בנט טוענים : " בליכוד יש מי שרוצה להכניס את ש"ס במקומנו ממניעים אישיים "
 
