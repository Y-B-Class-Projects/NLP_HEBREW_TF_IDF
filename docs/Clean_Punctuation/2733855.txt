דילמת האסירים :  קרי יגיע לאזור כדי להציל את המו"מ ? 
בעוד ישראל והרשות ממשיכות  " להתקוטט "  על נושא האסירים ,  ינסה שר החוץ האמריקני למנוע את פיצוץ המו"מ .  הצדדים כנראה יסכימו להארכת השיחות ,  אך על בסיס הסכמות שבעל פה בלבד
בצל המחלוקת על שחרור האסירים והביקורת בממשלה עצמה על המשך השיחות עם הפלסטינים ,  נמשכים מאמצי התיווך האינטנסיביים של ארה"ב בניסיון למצוא נוסחה שתאפשר את המשך המשא ומתן .  שר החוץ האמריקני ג'ון קרי ,  השוהה כעת בפריז ,  עשוי להגיע היום  ( שני )  או מחר לסבב פגישות באזור ,  כדי לסייע לצוות שלו בירושלים לסגור עסקה בין ראש הממשלה בנימין נתניהו ליו"ר הרשות אבו מאזן .
 נקודות המחלוקת העיקריות בין הצדדים נותרו שחרור האסירים ערביי ישראל והקפאת הבנייה בהתנחלויות .  אלה בדיוק אותן סוגיות שהקשו על חידוש המשא ומתן בקיץ שעבר :  הפלסטינים דרשו שחרור של כל האסירים הביטחוניים שנעצרו לפני הסכמי אוסלו ,  או לחילופין הקפאה מלאה מעבר לקו הירוק .  נתניהו הסכים לשחרר את כל האסירים הפלסטינים שנעצרו לפני הסכמי אוסלו ,  אך סרב לכלול בכך גם את ערביי ישראל .  
הנוסחה שגובשה בעת חידוש המשא ומתן ,  לאחר מאמץ רב מצד קרי ,  הייתה שישראל תשחרר את כל האסירים הפלסטינים שאבו מאזן דורש ,  אך לא תתחייב לגבי האסירים אזרחי ישראל ,  שאת ההחלטה בעניינם הוחלט לדחות .  בהחלט ייתכן שגם הפעם תתקבל החלטה דומה :  שחרור קבוצה גדולה של אסירים פלסטינים ,  לצד דחיית ההחלטה בעניינם של כ-20 אסירים בעלי תעודות זהות כחולות .
 עוד על תהליך השלום:המחיר הפלסטיני עולה :  אלף אסירים עבור הארכת המו"מנתניהו על שחרור האסירים : " או שזה ייסגר ,  או שזה יתפוצץ"בנט :  שחרור 400 אסירים פלסטינים  " לא יקום ולא יהיה "  
אלא שאבו מאזן דורש כעת לא רק את שחרור האסירים ,  כי אם גם הקפאת בנייה  " שקטה "   ( ללא החלטת ממשלה וללא צו אלוף )  מחוץ לגושי ההתנחלויות הגדולים .  נתניהו יהיה מוכן לקבל את הדרישות הללו רק תמורת התחייבות פלסטינית להארכת השיחות לחצי שנה לפחות ,  מה שיגביל את יכולתו של אבו מאזן לפנות לעצרת האו"ם בשנה הנוכחית .  אם יוחלט להאריך את השיחות ייתכן ששני הצדדים יעדיפו לעשות זאת שלא על סמך  " מסמך המסגרת "  שהאמריקנים גיבשו בחודשים האחרונים ,  אלא על סמך הבנות כלליות בעל פה .  גיבוש מסמך מסגרת מעודכן יוצג כסיבה להארכת השיחות .  
קרי נמנע בחודשיים האחרונים מביקורים באזור ,  לאחר שהגיע למסקנה שביקוריו התכופים מעלים את רף הציפיות ויוצרים לחץ מימין על המנהיגים ,  בעיקר על נתניהו .  לאחר ביקורו האחרון בירושלים בתחילת ינואר ,  נוצר הרושם שבפעם הבאה שהוא יגיע הוא ישלוף מכיסו את הסכם המסגרת שיטלטל את הקואליציה ויעמיד את המנהיגים בפני החלטות קשות .  אלא שהפעם הזו לא הגיעה :  את שתי פגישותיו האחרונות עם אבו מאזן קיים קרי בפריז ובעמאן ,  ושתיהן הסתיימו בכישלון .  אם אכן יגיע לכאן ב-48 השעות הקרובות ,  זה לא יהיה כדי להציג מסמך אלא כדי למנוע פיצוץ ולהרוויח זמן .  האמריקנים אופטימים לגבי יכולתם להאריך את השיחות - דבר ששני המנהיגים מעוניינים בו - אבל בשלב הנוכחי ,  אפילו המעט הזה אינו מובטח .
  ( עדכון ראשון :  23:21 )  

דילמת האסירים :  קרי יגיע לאזור כדי להציל את המו"מ ? 
בעוד ישראל והרשות ממשיכות  " להתקוטט "  על נושא האסירים ,  ינסה שר החוץ האמריקני למנוע את פיצוץ המו"מ .  הצדדים כנראה יסכימו להארכת השיחות ,  אך על בסיס הסכמות שבעל פה בלבד

