הבחירות לנשיאות הליכוד :  לנתניהו יש סיבה לחשוש ? 
גורמים בליכוד מעריכים שח"כ דני דנון צפוי להשיג הישג ניכר בבחירות הקרובות .  גם אם הניצחון מונח בכיסו של ראש הממשלה ,  יתכן שנתניהו יובך במערכה על התפקיד הזוטר יחסית
ראש הממשלה ,  בנימין נתניהו ,  צפוי לנצח בבחירות לנשיאות הליכוד .  עם זאת ,  מסתמן שהקרב במרוץ יהיה צמוד יותר משהניח נתניהו ,  שעד עתה חשב שהניצחון היה מונח בכיסו .
 גורמים בליכוד ששוחחו עם וואלה !  חדשות מעריכים שיריבו של נתניהו ,  ח"כ דני דנון ,  צפוי לקבל אחוזים גבוהים בהצבעה ,  וכי המרוץ יהיה צמוד .  גם אם נתניהו ינצח ,  כצפוי ,  הישג ניכר לדנון יהווה תבוסה ניכרת לראש הממשלה ,  שיידרש להתמודדות קשה עבור תפקיד זוטר יחסית עבורו .
 בתוך כך ,  מועד כינוס הוועידה ידחה ,  ככל הנראה בשל העובדה שטרם הסתיים הדיון בעתירה של השר מיכאל איתן ,  המתמודד גם הוא על נשיאות הוועידה .  הוועידה אמורה הייתה להיפתח ב-11 במרץ או ביום שלאחר מכן .  המועד החדש יקבע רק כשנתניהו ישוב מביקורו בארצות הברית .  
בעתירתו לבית הדין של הליכוד ,  טען השר איתן כי עצם קיומו של דיון בבחירות למוסדות הליכוד ,  יגרום לכך שוועדת הבחירות של המפלגה תפעל  " ללא כל סמכות ותפגע בחוקת הליכוד ובסמכויות מרכז הליכוד ונשיאות הוועידה ".  לדבריו ,  הניסיון להקנות לוועדת הבחירות סמכות ,  המסורה מכוח החוקה למרכז , " מנוגד לחוקה ופסול מעיקרו ".   
" לא מדובר בפגם טכני שולי ",  אמר איתן , " אלא בניסיון מכוער למנוע מחברי המרכז לומר את דברם ולהחליפם בפורום נוח יותר לאחד המתמודדים ".  
הרבה גבות הורמו בשל רצונו של נתניהו להתמודד על נשיאות הוועידה .  הסיבה להתמודדותו היא רצונו לדאוג לכך שבכל מקרה ,  לא ישוב כוח למרכז הליכוד ,  ולהותיר על כנו את המצב לפיו כל מתפקדי הליכוד יבחרו את מועמדי הליכוד לכנסת - ולא חברי המרכז בלבד .  עם זאת ,  נתניהו יכול היה לבקש מאחד מנאמניו להתמודד לתפקיד ,  ושהוא יעשה את ה"עבודה השחורה "  של המריבות הפנימיות בליכוד ,  בעוד נתניהו יתפנה לנושאים החשובים עמם ראש ממשלה צריך להתמודד .
 ההערכות הן שהקרב יהיה צמוד בין נתניהו לדנון ,  המבקש להבטיח שלא ישוריין מקום לשר הביטחון ,  אהוד ברק ,  או לחברים אחרים בסיעת העצמאות .  המועמד השלישי לתפקיד ,  איתן ,  מבקש להחזיר את הכוח למרכז ולחברי הסניפים ,  שביחד יבחרו את המועמדים לכנסת .
 יום אחרי פתיחת הוועידה ,  יערכו הבחירות לראשות ארבעת מוסדות הליכוד :  נשיאות הוועידה ויושבי ראש המרכז ,  המזכירות - והלשכה .  על ראשות המרכז יתמודדו השר משה כחלון ויו"ר הקואליציה ,  זאב אלקין .  על יו"ר המזכירות יתמודדו השר ישראל כץ ,  ח"כ מירי רגב ,  ואולי גם השר גלעד ארדן .  על ראשות הלשכה ,  הגוף הפחות חשוב מכל המוסדות ,  יתמודדו השר יולי אדלשטיין ,  ח"כ ציפי חוטובלי ,  ואולי גם סגן השר איוב קרא .  חלק מהמועמדים ,  מסתמן ,  מתמודדים כדי להבליט את מועמדותם לקראת הקרב הקשה על מקום ברשימת הליכוד לכנסת הבאה .  רבים מהם יודעים שסיכוייהם להיבחר לתפקיד נמוכים .  
למה נתניהו מתעקש להתמודד על התפקיד הזוטר ? גם השר מיכאל איתן ינסה לזכות בתפקיד הנשיא
לפניות לכתב :  pinhas_wolf@walla.com 

הבחירות לנשיאות הליכוד :  לנתניהו יש סיבה לחשוש ? 
גורמים בליכוד מעריכים שח"כ דני דנון צפוי להשיג הישג ניכר בבחירות הקרובות .  גם אם הניצחון מונח בכיסו של ראש הממשלה ,  יתכן שנתניהו יובך במערכה על התפקיד הזוטר יחסית

