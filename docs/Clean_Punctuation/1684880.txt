אולמרט :  אין צורך בוועדה לחקירת המשט
לדברי רה"מ לשעבר ,  שספג ביקורת מוועדת וינוגרד על אופן הניהול של מלחמת לבנון השנייה ,  ועדה ישראלית לחקירת אירועי המשט רק תביא למלחמה פנימית ולחילופי האשמות .  על טורקיה : " למנוע את הצטרפותה לציר הרשע "
  (  צילום :  אבישי גולן ,  עריכה :  דורון שטיין ) 
ראש הממשלה לשעבר אהוד אולמרט מתנגד להקמת ועדה שתחקור את עצירת המשט לעזה ומתייצב לצד לוחמי צה"ל .  בהרצאה באוניברסיטת חיפה ,  אמר הערב  ( רביעי )  אולמרט : " אני מצדיע ללוחמי השייטת ,  אין אמיצים מהם ". 
ראש הממשלה לשעבר נימק את התנגדותו לוועדת חקירה ואמר ,  כי  " הגיע הזמן שמדינת ישראל תשתחרר ממשטר של ועדות חקירה .  אני מקווה בשביל ראש הממשלה בכל לבי שיהיה בו האומץ הדרוש להתנגד לחקירה פנימית ,  שהתוצאה שלה תהיה כמעט בלתי נמנעת .  התוצאה תהיה מלחמה פנימית בין המרכיבים השונים במערכת השלטונית ,  היגררות להאשמות הדדיות בין גורמים שונים ,  כשכל אחד יכול לחשוב שיוכל להשתחרר מאחריות אישית על ידי הטלתה על זולתו ,  והפיכת כל הסצנה הציבורית של מדינת ישראל במשך חדשים לכזו שתעסוק רק במה תגיד ועדת החקירה ,  את מי תמליץ להדיח ואת מי להשאיר ". 
אולמרטהוסיף ,  כי  " אין שום צורך בשום ועדת חקירה כדי לדעת מה נכון ,  מה נכשל ומה הצליח .  אם נדע לטעון זאת באומץ גם בפני הקהילה הבינלאומית היא תאזין לדברים ,  ובלבד שנשכיל להיות היוזמים של מהלך מדיני שנועד להציע פתרון של ממש ..  .  היעדר יוזמה מדינית מצמצם את מרחב הגמישות .  אי אפשר להתווכח על זכותה של שיראל להגן על עצמה מטרור ,  אבל אין זה מספיק שקיימת הזכות .  היכולת לממש זכות זו היא פונקציה של היוזמה המדינית ".  
בהתייחסו ליחסים על טורקיה אמר אולמרט : " יש לנו זכות מלאה לפעול נגד ישות הטרור בעזה כפי שנהגו לפני כשנה וחצי ב"עופרת יצוקה ".  יש הסכמה גורפת בקרב כל קובעי המדיניות שליחסים עם טורקיה יש חשיבות אסטרטגית ,  ואנו רוצים לעשות כל שאפשר לשמר את מערכת היחסים כפי שהייתה .  השתמשתי במנהיגות הטורקית כמתווך בינינו לבין סוריה .  הם פעלו בתחום זה במשך חודשים ארוכים .  הם היו מתווכים מאוד הגונים ,  מאוד מדויקים ,  זהירים והגונים ..  ". 
ראש הממשלה לשעבר ציין כי  " אמנם ,  היו הפרזות בלתי נסבלות בדברים שנאמרו מצד הטורקים .  אם השאלה היא אם טורקיה צודקת - ודאי שאינה צודקת .  השאלה היא האם האינטרס שלנו לחדד את העימות או לא ואם זה טוב שתצטרף לציר הרשע .  אני רוצה שתמשיך לשמש בתפקיד ההוא ". 

אולמרט :  אין צורך בוועדה לחקירת המשט
לדברי רה"מ לשעבר ,  שספג ביקורת מוועדת וינוגרד על אופן הניהול של מלחמת לבנון השנייה ,  ועדה ישראלית לחקירת אירועי המשט רק תביא למלחמה פנימית ולחילופי האשמות .  על טורקיה : " למנוע את הצטרפותה לציר הרשע "
 
