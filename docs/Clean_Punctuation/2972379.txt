נתניהו : " הגיע הזמן לדעת מה קרה לילדי תימן ולעשות צדק "
 ראש הממשלה התייחס לדיון שנערך בכנסת בנושא חטיפתם לכאורה של הילדים בשנותיה הראשונות של המדינה ,  והביע תקווה כי הפרוטוקולים החסויים ייחשפו .  הרצוג : " החברה הישראלית יכולה להתמודד עם האמת ,  גם אם תהיה כואבת "
 ראש הממשלה בנימין נתניהו בירך היום  ( שלישי )  על הדיון שנערך הבוקר בוועדת חוקה ,  חוק ומשפט בנושא חטיפת ילדי תימן ,  שבו עסקו בין היתר בבקשה לפרסם את המסמכים והפרוטוקולים של החקירות שהתקיימו בנושא לאורך השנים ,  ונותרו חסויות . " הנושא של ילדי תימן הוא פצע פעור שממשיך לדמם אצל משפחות רבות ,  שאינן יודעות מה קרה לתינוקות ולילדים שנעלמו ,  והם מחפשים את האמת ורוצים לדעת מה קרה ",  אמר נתניהו . 
" אני חושב שהגיע הזמן לדעת מה קרה ,  לעשות כאן צדק ולעשות סדר ",  הוסיף ראש הממשלה ,  ואמר כי מסיבה זו מינה את השר צחי הנגבי לעסוק בנושא . " השדולה הזו היא חשובה ולכן הנחיתי את חברנו השר צחי הנגבי להביא לממשלה הצלחה בעניין החיסיון ,  שאני עדיין עד לרגע זה אינני מבין מדוע הוא קיים ". 
עוד בוואלה !  NEWS : " כתם על החברה הישראלית ":  הכנסת דנה בפרשת חטיפת ילדי תימןמוכרי הנשק בארה"ב בעין הסערה : " מי שרוצה להרוג - ימצא דרך"סערת דוח יצחקי :  אדלשטיין דורש מאלשיך  " הסבר מניח את הדעת "  
גם יו"ר האופוזיציה ח"כ יצחק הרצוג  ( המחנה הציוני )  קרא לחשוף את המסמכים החסויים . " לחשוף את הפרוטוקולים - החברה הישראלית יכולה ומסוגלת להתמודד עם הפצע גם אם האמת תהיה כואבת ",  כתב הרצוג בעמוד הפייסבוק שלו והוסיף : " את הפרוטוקולים של פרשת ילדי תימן יש לחשוף ולתת למשפחות תשובות ככל שניתן .  הן ממתינות לכך עשרות שנים .  זהו פצע ששנים לא רצו לפתוח אותו ,  אבל בשנת ה-68 אפשר לקבוע בוודאות שהחברה הישראלית יכולה ומסוגלת להתמודד איתו גם אם האמת תהיה כואבת .  אנחנו במחנה הציוני ובאופוזיציה בראשותי נתמוך בכל מהלך שיאפשר זאת ".  
פרשת ילדי תימן אירעה בשנותיה הראשונות של מדינת ישראל ,  כאשר הורים לתינוקות עולים מתימן נתבשרו שהתינוקות מתו בלידה .  ההורים מעולם לא זכו לראות את גופות התינוקות ,  משום שנמסר להם שהם נקברו ,  ונוסף על כך לא קיבלו תעודות פטירה ופרטי נתיחה שלאחר המוות .  הטענה הייתה כי התינוקות נלקחו מהוריהם ונמסרו לאימוץ ללא ידיעתם .  ועדות חקירה רבות קמו לאורך השנים ואולם אף אחת מהן לא הצליחה לגלות מה עלה בגורלם של אותם מאות ילדים .
 את הדיון שנערך הבוקר יזמה ח"כ נאווה בוקר  ( הליכוד )  עם ח"כ מאיר כהן  ( יש עתיד )  .  השתתפו בו בין היתר ד"ר יעקב לזוביק ,  נציג גנזך המדינה ;  שלומי חתוכה מעמותת  " עמרם ";  יו"ר מרצ זהבה גלאון ;  ח"כ נורית קורן  ( הליכוד )  ;  ח"כ יוסי יונה  ( המחנה הציוני )  וח"כ רחל עזריה  ( כולנו )  . " עברנו יותר מידי ועדות חקירה והכתם הזה הופך לנמק בחברה הישראלית ",  אמר ח"כ כהן . " ילדים נחטפו מאימם ,  זאת מציאות מטורפת .  אני דורש לפתוח את הפרוטוקולים ,  לחשוף את האמת .  מצפה מראש הממשלה לפעול בנושא מיד ".  ח"כ בוקר הצטרפה לקריאה ,  לאחר שסיפרה כי אחיה ואחותה היו ככל הנראה בין אותם חטופים .  

נתניהו : " הגיע הזמן לדעת מה קרה לילדי תימן ולעשות צדק "
 ראש הממשלה התייחס לדיון שנערך בכנסת בנושא חטיפתם לכאורה של הילדים בשנותיה הראשונות של המדינה ,  והביע תקווה כי הפרוטוקולים החסויים ייחשפו .  הרצוג : " החברה הישראלית יכולה להתמודד עם האמת ,  גם אם תהיה כואבת "
 
