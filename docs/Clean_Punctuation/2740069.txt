 " הפיוס הפנים-פלסטיני הרגיז מאוד את האמריקנים "
 בירושלים שוקלים אם להמשיך את המו"מ עם הפלסטינים בשל הפיוס בין פתח לחמאס ,  וממשלת נתניהו דנה בתגובה למהלך שהרגיז גם את ארה"ב .  בכיר חמאס : " לא נכיר בישראל "
 ראש הממשלה ,  בנימין נתניהו ,  כינס הבוקר  ( חמישי )  את הקבינט המדיני-ביטחוני לדיון בנושא ממשלת האחדות החדשה ברשות הפלסטינית .  ישראל אותתה כבר אמש על תגובתה הצפויה להסכם הפיוס בין פתח לחמאס ,  כאשר הודיעה על ביטול פגישת משא ומתן שאמורה הייתה להיערך בין הצדדים .  גורם מדיני ישראלי הזכיר אמש כי  " המהלך הפלסטיני התבצע כאשר נותרו שישה ימים בלבד עד למועד סיומו של המשא ומתן "  - רמז ברור לכך שבירושלים פחות להוטים היום להאריך את השיחות מאשר לפני 48 שעות .  ראש הממשלה נתניהו אמר דברים דומים בשיחת טלפון שקיים עם שר החוץ האמריקני ,  ג'ון קרי .  
עוד בוואלה !  חדשות:לאחר התפטרות ארדן :  חשש מביטול תרגיל העורף הלאומיחולצו מאי בודד - בזכות אות מצוקה שסימנו בחולהשטן נמצא בפרטים :  עוד ארוכה הדרך לפיוס פלסטיני
גורם בכיר שמעורה בפרטי השיחות הסביר לוואלה !  חדשות כי החיבור של אבו מאזן וחמאס  " הרגיז מאוד את האמריקנים ",  שרואים בהסכם הפיוס חבלה של ממש במשא ומתן עם ישראל .  לדברי הגורם הבכיר , " דוברת מחלקת המדינה ,  ג'ן סאקי ,  אמרה אתמול בבירור שארצות הברית לא מצפה מישראל לנהל משא ומתן עם ממשלה שכוללת את חמאס ,  שקורא להשמדת ישראל ומבצע פיגועים נגד אזרחים ישראלים .  בשורה התחתונה ,  כל עוד חמאס לא מתחייב להפסיק את האלימות ולהכיר בישראל ,  אין טעם להמשיך לקיים משא ומתן .  זו לא אמירה ישראלית  זו אמירה אמריקנית ".  
אותו גורם ישראלי טען כי בפגישת המשא ומתן האחרונה בין ישראל לפלסטינים ,  שהתקיימה ביום שלישי בערב ,  חלה התקדמות של ממש . " לא נסגרה שם עסקה חדשה ,  אבל הייתה התקדמות ובהחלט ניתן היה לסגור עיסקה אחרי עוד פגישה ,  אלמלא ההסכם עם חמאס .  זו הפעם השנייה בתוך שלושה שבועות שיש התקדמות לקראת הסכם ,  והפלסטינים מתחמקים ",  האשים הגורם ,  שטען גם כי בירושלים לא הופתעו מהאיחוד : " ידענו שזה מתבשל .  ראש הממשלה הזהיר כבר בתחילת השבוע שאבו מאזן צריך להחליט אם הוא מעוניין בשלום עם ישראל או באיחוד עם חמאס ,  כי שני הדברים לא יכולים להתקיים יחדיו ".  
בצד הפלסטיני מציגים את הדברים באופן שונה .  אבו מאזן אמר אתמול כי אין סתירה בין הקמת ממשלת אחדות עם חמאס לבין המשך המשא ומתן עם ישראל .  גורם פלסטיני שמעורב במגעים עם חמאס הוסיף בשיחה עם וואלה !  חדשות כי  " ייקח זמן עד שההסכם ייכנס לתוקף ,  לפחות כמה שבועות ,  שבמהלכם אפשר להגיע להבנות עם ישראל ,  עם ארצות הברית וגם עם חמאס .  זו תהיה טעות מצד ישראל להסיק מסקנות כל כך מהר ולהודיע על קריסת המשא ומתן דווקא עכשיו ". 
בחמאס ,  לעומת זאת ,  לא ממהרים להצטרף למסרים המרגיעים של הרשות . " אנחנו לא רוצים לבזבז זמן ,  המשא ומתן תמיד מגיע למבוי סתום .  בשנים האחרונות לא קיבלנו דבר  "  ,  אמר הבוקר סגן שר החוץ בממשלת חמאס ,  ראזי חאמד ,  בריאיון לרשת ב' . " אבו מאזן הכיר בישראל לפני 20 שנה ,  מה הוא קיבל מכם ?  ישראל לא מוכנה לתת לפלסטינים את הזכויות שלהם .  חמאס אמרה כי נקבל מדינה פלסטינית בגבולות 67' ,  אבל לא נכיר בישראל .  אנו רוצים להגיע למצב שבו אין כיבוש ויש מדינה פלסטינית ולחיות בשלום ".  
אחד מחברי משלחת הפיוס של פתח לרצועת עזה הוא מוניב אל-מסרי ,  איש העסקים העשיר ביותר ברשות הפלסטינית הנחשב מקורב לאבו מאזן .  לפני שלושה שבועות פרסם אל-מסרי מאמר בוואלה !  חדשות שבו כתב כי ההנהגה הפלסטינית  " מכירה בקשר ההיסטורי והרוחני של היהודים לארץ הקודש ".  המאמר גרר גינויים חריפים מצד בכירים בארגון חמאס ,  שהכריזו על אל-מסרי בוגד והזהירו אותו שלא להגיע יותר לביקורים ברצועת עזה .  למרות זאת ,  אתמול הצטרף אל-מסרי למשלחת הפיוס ,  התקבל בברכה על ידי הנהגת חמאס ואמר בראיונות לתקשורת הפלסטינית כי ההחלטה על זהותו של ראש ממשלת האחדות שתקום ,  נתונה באופן בלעדי בידי אבו מאזן .
  ( עדכון ראשון 7:15 )   

" הפיוס הפנים-פלסטיני הרגיז מאוד את האמריקנים "
 בירושלים שוקלים אם להמשיך את המו"מ עם הפלסטינים בשל הפיוס בין פתח לחמאס ,  וממשלת נתניהו דנה בתגובה למהלך שהרגיז גם את ארה"ב .  בכיר חמאס : " לא נכיר בישראל "
 
