נתניהו ליו"ר ועדת החוקה :  כל סיעות הקואליציה יתמכו בחוק ההשעיה
ראש הממשלה הבהיר לח"כ ניסן סלומינסקי ,  שהצהיר שלא יקדם את החוק ללא רוב ,  כי יש תמיכה גורפת למהלך כולל מצד כל הח"כים של הליכוד .  זאת ,  לאחר שגם יו"ר הכנסת אדלשטיין חזר בו והודיע על תמיכה בנוסח העדכני
ראש הממשלה בנימין אמר היום  ( שלישי )  לחבר הכנסת ניסן סלומינסקי  ( הבית היהודי )  כי הוא נחוש לקדם את  " חוק ההשעיה "  במתכונתו הנוכחית .  בשיחה טלפונית בין השניים הודיע נתניהו ליו"ר הוועדה כי כל סיעות הקואליציה יתמכו בתיקון לחוק יסוד :  הכנסת  ( השעיית ח"כים )  ,  ובכלל זה כל חברי הכנסת מטעם הליכוד .  קודם לכן שינה יו"ר הכנסת יולי אדלשטיין את עמדתו והצהיר כי הוא תומך בנוסח הנוכחי .  לאור התבטאויות אלו הודיע סלומינסקי כי הדיונים בנושא זה יחודשו בוועדת החוקה בהקדם .
 נתניהו התייחס לסוגיה בדברים שאמר במסיבת עיתונאים בברלין עם קנצלרית גרמניה אנגלה מרקל . " אני חייב להגיד שדיברתי עם חבר הכנסת סלומיאנסקי הבוקר ,  דיברתי גם עם יו"ר הכנסת אדלשטיין ,  ואמרתי להם שאנחנו ממשיכים בחקיקה .  אני מקווה שלחקיקה הזאת יצביעו לא רק חברי הקואליציה ,  אלא גם מפלגות באופוזיציה ,  משום שיש גבולות מסוימים שדמוקרטיה צריכה לקיים כדי לשמור על עצמה ,  ואנחנו נקיים את זה במקרה הזה ".   
" יש הבדל בין אנרכיה לדמוקרטיה ",  הוסיף נתניהו . " דמוקרטיה חייבת להגן על עצמה ואי-אפשר לנצל את הדמוקרטיה כדי לנסות ולהביא לנפילתה - לא של הדמוקרטיה ולא של המדינה .  לכן ,  כשחברי כנסת תומכים בתנועות שקוראות באופן מפורש להשמיד את ישראל ,  כשהם תומכים בטרור ,  כשהם עומדים דום לזכר רוצחי ילדים ,  הכנסת יכולה וצריכה לפעול נגדם ,  והיא תפעל נגדם באמצעות חוקים או חלקי חוקים שקיימים בספר החוקים שלנו בנושאים אלה ".  
לקריאה נוספת:ריבלין נגד חוק ההשעיה : " חוטא למהות הכנסת וציבור הבוחרים"אחרי התנגדות הנשיא ויו"ר הכנסת :  בוטל הדיון בנוסח חוק ההשעיה שהוחמרגרירת רגליים וחרב פיפיות :  הדרך המייגעת לאישור חוק ההשעיה 
אדלשטיין חזר בו היום מהצהרתו כי  " החוק לעולם לא יונח על שולחן הכנסת כל עוד אני היו"ר ",  והביע תמיכה בחוק .  בריאיון לרשת ב' ניסה יו"ר הכנסת לנמק את חוסר העקביות שלו בכך שהוא תומך בנוסח העדכני ,  שמדבר על השעיית ח"כ בגלל תמיכה במאבק מזוין נגד ישראל או שלילת קיומה של מדינת ישראל ,  וכי התנגד לנוסח הקודם ,  שדיבר על  " התנהגות שאינה הולמת ".  
הבוקר נראה היה פוחתים סיכויי החוק במתכונתו החדשה .  סלומינסקי עצמו ,  כמו חברי כנסת אחרים בבית היהודי ובליכוד ,  לא התלהב מן הנוסח המוצע ולפיו חברי כנסת יוכלו להדיח איש את רעהו ,  והודיע כי הדיון שאמור היה להתקיים בוועדת חוקה ,  חוק ומשפט נדחה . 
" שמעתי בלילה את דבריו של יו"ר הכנסת ,  שהוא גם אדם מרכזי בליכוד ,  כי הוא מתנגד לחוק .  אמרתי שאם אין רוב אז למה אני צריך לעשות את כל הבלגן .  התנאי שלי זה שיהיו 61 ח"כים .  אמרתי שהוא ישהה את החוק עד שראש הממשלה יחזור מחו"ל ",  אמר הבוקר סלומינסקי בריאיון לאולפן וואלה !  NEWS .
 ההצעה עלתה באחרונה ביוזמת נתניהו על רקע פגישתם של חברי הכנסת באסל גטאס ,  ג'מאל זחאלקה וחנין זועבי מהרשימה המשותפת עם משפחות מחבלים .  היא אושרה בשבוע שעבר על ידי ראשי הקואליציה .  ועדת הכנסת קיימה בשבוע שעבר דיון מיוחד בנושא ,  שבמהלכו דנו בצעדים אפשריים נגד שלושת הח"כים .  
על פי הנוסח הסופי שסוכם אתמול והיה אמור לעלות היום לדיון ,  ניתן יהיה להדיח חבר כנסת בשל תמיכה בשלילת קיומה של מדינת ישראל כיהודית ודמוקרטית ,  הסתה לגזענות או תמיכה במאבק מזוין נגד ישראל .  כך ניתן יהיה להדיח ח"כים גם בשל התבטאויות בנוסח זה ,  ולא רק בעקבות מעשים כפי שכתוב בחוק בסעיף 7א לחוק כיום .
 על פי ההצעה ,  אם 61 חברי כנסת יבקשו להשעות ח"כ מסוים ,  תתכנס ועדת הכנסת לישיבה שבה יוכל חבר הכנסת המועמד להשעיה להשמיע את טיעוניו .  אם הוועדה תחליט כן ,  תתכנס המליאה להצביע על כך ,  ויידרש רוב של 90 ח"כים כדי לאשר את המהלך .
 כעבור עשרה ימים מאותו הרגע שבו אישרו 90 חברי כנסת להשעות את חברותו של אותו ח"כ ,  ייכנס במקומו של אותו ח"כ הבא בתור ברשימה לכנסת .  לחבר הכנסת תינתן האפשרות לערער על המהלך לבית המשפט העליון .  

נתניהו ליו"ר ועדת החוקה :  כל סיעות הקואליציה יתמכו בחוק ההשעיה
ראש הממשלה הבהיר לח"כ ניסן סלומינסקי ,  שהצהיר שלא יקדם את החוק ללא רוב ,  כי יש תמיכה גורפת למהלך כולל מצד כל הח"כים של הליכוד .  זאת ,  לאחר שגם יו"ר הכנסת אדלשטיין חזר בו והודיע על תמיכה בנוסח העדכני

