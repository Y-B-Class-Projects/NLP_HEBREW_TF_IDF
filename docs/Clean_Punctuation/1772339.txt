הפרקליטים מחריפים שביתתם ,  ההקלות יבוטלו
למרות התערבותו האישית של רה"מ נתניהו ,  החליט הוועד הארצי של פרקליטי המדינה לבטל את ההקלות שניתנו לפני פתיחת המו"מ עם האוצר .  כמו כן תיבחן החמרה נוספת בשביתה
הוועד הארצי של ארגון פרקליטי המדינה הודיע בצהריים  ( ראשון )  על ביטול ההקלות בשביתה אשר ניתנו בשבוע שעבר לפני פתיחת המשא ומתן עם האוצר .  זאת לאחר שבשבוע הקודם פוצץ המשא ומתן בין נציגי האוצר לפרקליטות .  בוועד גם יבחנו אפשרויות להחמרה נוספת בשביתה .  
הודעת הפרקליטים מגיעה לאחר שבבוקר מסר ראש הממשלה בנימין נתניהו ,  כי החליט להתערב בשביתת הפרקליטים משום ש"כל המאמצים האחרים כשלו ".  הוא הנחה את מנכ"ל משרדו אייל גבאי להיפגש עם נציגי האוצר ועם נציגי הפרקליטים השובתים ולהציע להם הליך יעיל לפתרון המחלוקת .  על פי הנחיית נתניהו ,  מנכ"ל משרדו לא ימלא תפקיד בורר או מגשר אלא ימליץ לצדדים על הליך מוסכם שבו יימצא הפתרון לסיום השביתה .  
לפני עשרה ימים פנו גורמים בלשכת ראש הממשלה לארגון הפרקליטים ,  והציעו להם לפתוח במשא ומתן ישיר ,  על בסיס יומי ,  עם הממונה על השכר באוצר ,  בליווי נציג של ראש הממשלה .  הפרקליטים הודיעו שהם מקבלים את ההצעה אך לאחר מספר ימים פוצץ המשא ומתן .  מארגון פרקליטי המדינה נמסר שהמשא ומתן פוצץ  " מכיוון שנציגי האוצר לא הסכימו לזוז מעמדותיהם .  כנראה שמטרת האוצר היא לפגוע באזרחי ישראל ולראות עבריינים משתחררים לרחובות .  פקידי האוצר הפרו את הבטחתם לראש הממשלה לבוא בידיים נקיות למשא ומתן ",  נמסר אז .
 
הפרקליטים מחריפים שביתתם ,  ההקלות יבוטלו
למרות התערבותו האישית של רה"מ נתניהו ,  החליט הוועד הארצי של פרקליטי המדינה לבטל את ההקלות שניתנו לפני פתיחת המו"מ עם האוצר .  כמו כן תיבחן החמרה נוספת בשביתה

