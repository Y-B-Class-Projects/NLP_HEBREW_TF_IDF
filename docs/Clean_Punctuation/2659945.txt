נתניהו נעדר מהוועידה : " הליכוד לא מעניין אותו "
 ראש הממשלה החליט ברגע האחרון שלא להגיע לוועידת הליכוד לאחר שבית הדין של התנועה החליט שלא לקיים כמה הצבעות .  חלק מהפעילים זעמו : " לא מכבד אותנו ".  דני דנון : " זו זכותו "
 מבוכה במפלגת השלטון :  ראש הממשלה ,  בנימין נתניהו ,  ביטל הערב  ( חמישי )  ברגע האחרון את השתתפותו המתוכננת בוועידת הליכוד ,  שמתקיימת בגני התערוכה בתל אביב .  במפלגה הסבירו כי ראש הממשלה החליט להיעדר מהכינוס לאחר שבית הדין של התנועה החליט היום שלא לקיים הצבעות על כמה נושאים ובהם הסמכת מרכז התנועה לבצע שינויים בתקנון המפלגה .  
פעילים וחברי מרכז שנכחו באירוע הביעו אכזבה רבה מכך שנתניהו נעדר מן הכינוס ,  ואמרו כי מדובר בזלזול בפעילי השטח שנסעו שעות מכל רחבי הארץ על מנת להקשיב לנאומו המתוכנן של ראש הממשלה ,  שאישר את השתתפותו באירוע ביום שלישי השבוע .  גורמים במפלגה טענו כי נתניהו העדיף שלא להגיע לכינוס כיוון שהבין שלא יהיו הצבעות ,  מה שיגרום לכך שפעילים רבים יעזבו את המקום ,  ורצה להימנע מסיטואציה מביכה בה היה נאלץ לנאום מול אולם ריק .  
סגן שר הביטחון ,  דני דנון ,  נעמד לצדו של ראש הממשלה ואמר כי זכותו לבחור לאיזה כינוס הוא מגיע ולאיזה לא . " אנחנו נתכנס שוב בדצמבר אחרי הבחירות המוניציפאליות ,  אבל היום הוועידה תמשיך כרגיל ותדון בדברים לטובת הליכוד והמדינה ",  אמר . " אנחנו נקיים דיונים היום ,  נתקדם בעבודת הוועידה ויהיו עוד ישיבות של ועידת הליכוד ואני מאמין שאליהן נתניהו יגיע .  ראש הממשלה מוזמן לכל דיון של מרכז הליכוד אבל הוא בוחר מתי להגיע ומתי לא ".  דנון ,  שנבחר לשמש כנשיא ועידת הליכוד ,  טען כי אינו רואה בהיעדרותו של נתניהו פגיעה אישית . " אני יכול למנות ישיבות רבות שראש הממשלה לא הגיע אליהן ,  והוא זכאי לבחור מתי הוא מגיע ומתי לא מגיע ",  הבהיר .  
סגן יו"ר ועידת הליכוד ,  חבר הכנסת לשעבר איוב קרא ,  סיפר כי נתניהו היה אמור לנאום סביב השעה 20:00 . " אלה דברים שיכולים לקרות ",  טען . " זה ראש ממשלה שיש לו תפקיד אולי הכי חשוב וקשה בעולם ,  וכל דבר שקורה יכול לגרור שינויים וכל דבר הוא בר-שינוי וצריך לקחת בפרופורציה ".  בתשובה לשאלה אם ייתכן שנתניהו חושש ממפגן נגדו ,  השיב קרא : " לא ,  אני נפגשתי עמו אתמול ,  הוא לא חשש ואמר לי חד-משמעית שיגיע לוועידה ויחבק את אנשי השטח ושהנתק הזה ,  שהיה קצר ,  נבע מראייה ממלכתית ודאגה למדינה ושהוא רצה להגיע בכל מאודו לשטח ". 
אשר יעיש ,  חבר מרכז הליכוד ,  מתח ביקורת על היעדרותו של נתניהו ואמר : " זו לא פעם ראשונה שהוא לא מתייחס למרכז .  זה היה כבר בעבר עם כל התרגילים והחיבור עם ליברמן ,  היינו בחוץ בבדיקה והוא כבר חיבר שתי מפלגות .  הדרך שלו ברורה ,  הליכוד לא מעניין אותו .  מעניין אותו רק ביבי .  אני אומר לכם שהמרכז החדש התפכח ,  הוא לא יעבור לסדר היום ולא נאפשר לפרק את הליכוד .  אם צריך להחליף  נחליף ".  לדבריו ,  ביטול ההצבעות לא היה אמור למנוע מראש הממשלה להגיע . " כמו שאני הגעתי מטבריה והחברים הגיעו מקריית שמונה ,  זה מראה שהוא לא מכבד אותנו וכנראה שנפסיק לכבד אותו ".  
אסי לוי ,  חבר ועדת החוקה במפלגה ,  התייחס גם הוא להיעדרותו של ראש הממשלה . " מכיוון שאין הצבעות ,  זה לא מביא חשק ועניין ",  הסביר . " אתה רואה גם שאין נוכחים פה .  אם היו הצבעות ,  הייתם רואים שהכל היה תוסס .  מכיוון שלא מגיעים אנשים ,  איך יגיע ראש הממשלה ?  ".  הוא הוסיף : " צריך לתת לו חשק לבוא - שיהיו הצבעות ודברים מעניינים .  בשביל מה לשים לו מקלות בגלגלים ?  ".  
עוד על הליכודרגב אחרי ההפסד :  לא הוגן ,  אבל אני לא מתלוננתפרשנות | ישראל וכתונת הפסים :  כץ יוצא למלחמההשר ישראל כץ ניצח בבחירות ליור מזכירות הליכוד
לפניות לכתב עמרי נחמיאס :  omri_n@walla.net.il 

נתניהו נעדר מהוועידה : " הליכוד לא מעניין אותו "
 ראש הממשלה החליט ברגע האחרון שלא להגיע לוועידת הליכוד לאחר שבית הדין של התנועה החליט שלא לקיים כמה הצבעות .  חלק מהפעילים זעמו : " לא מכבד אותנו ".  דני דנון : " זו זכותו "
 
