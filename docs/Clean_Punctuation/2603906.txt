הראיון של דיסקין מוכיח :  גם אנחנו חיים בדמוקרטיה מטורפת
הראיון של ראש השב"כ לשעבר ,  וחצי הביקורת שבו נגד נתניהו וברק ,  לא אמורים להפתיע איש .  ומנגד ,  צורם שמי שהחזיק במשרה רמה כלכך מתבטא כך נגד קברניטי המדינה .  פרשנות
איננו זקוקים לתיאוריו הפלסטיים של ראש השב"כ לשעבר יובל דיסקין שסיפר על סיגרים ,  משקאות אלכוהוליים ומלצרים עם כפפות ומצנפות בבית ההארחה של המוסד בגלילות ,  כדי לדעת שהמנהיגים שלנו הם נהנתנים ,  גרגרניים ותאבי בצע .  ראינו כבר את אהוד אולמרט ,  בנימין נתניהו ,  אהוד ברק ואביגדור ליברמן מסלסלים עשן סיגרים .  קראנו על רכושם הרב :  בתי מידות בירושלים ,  בקיסריה ובמגדלי אקירוב וגינדי בתל אביב ,  על חברות שהקימו בחוץ לארץ ועל עשרות מיליוני שקלים בחשבונות בנקים שלהם או של ילדיהם .  
יובל דיסקין גם אינו מחדש דבר כשהוא מתאר את היחסים העכורים בצמרת המדינית-ביטחונית .  תזכורת לכך נקבל היום  ( ראשון )  ב-16:00 אחר הצהריים ,  כשיתפרסם במלואו דו"ח מבקר המדינה בעניין מסמך הרפז .  הדו"ח יחשוף את מערכת היחסים הקשה בין שר הביטחון אהוד ברק לרמטכ"ל דאז רב אלוף גבי אשכנזי .  התוודענו גם ל"מסע הצלב "  של ראש המוסד מאיר דגן נגד מה שהצטייר כניסיונות של הצמד נתניהו וברק ליצור מראית עין או אף לגרום לפרובוקציות כדי שיחוללו תגובת שרשרת והסלמה צבאית ,  שסופן עלול היה להסתיים בתקיפה הרפתקנית באירן .
 אבל מה ששונה בראיון שהעניק דיסקין ל"ידיעות אחרונות "  ביום שישי האחרון הוא בעוצמת הדברים .  אשכנזי ודגן הטילו אמנם ספק בשיקול הדעת הענייני של ברק ונתניהו ורמזו כי הם מונעים ממניעים זרים כאלה או אחרים ,  אך הם עשו זאת לרוב בחדרי חדרים ובתדרוכי רקע לעיתונאים .  עם זאת ,  הם נזהרו שלא להשמיע את הדברים בפומבי באופן בוטה ושמרו על כללי נימוס מינימליים .  
סגנונו של אדם מעיד על אופיו .  דיסקין הצטייר לא אחת כאדם בוטה שפיו וליבו שווים ,  לעיתים עד כדי יהירות ותחושת זלזול באחרים .  כעת הוא שובר את כללי המשחק .  הוא מרחיק לכת מאשכנזי ודגן ,  לא רק בגלל נכונותו לכבס את הכביסה המלוכלכת לעיני כל ,  אלא שהוא יוצר את הרושם שהכול אישי .  הוא שב וחוזר על ההגדרה  " משיחיים ",  שהטיח כבר בעבר בראש הממשלה ובשר הביטחון .  בכך הוא מרים להנחתה לנתניהו ,  לברק ולמקורביהם .  ואכן הבוקר הם הגיבו על דבריו בזעם .  ראש הממשלה אמר הבוקר בראיון לגל"צ כי דיסקין מונע מתסכול אישי ;  סגן ראש הממשלה סילבן שלום אמר בראיון ל"רדיו ירושלים "  כי מגרונו של דיסקין מדבר התסכול על שנתניהו סרב למנותו לראש המוסד .   ( דיסקין אגב הכחיש בזמנו את הטענה כי שאף להחליף את דגן ,  י.מ )  .  
חילופי המהלומות בין הדרג המדיני לדרג המקצועי הכפוף להם צריכים להדיר שינה מעיניו של כל אזרח שהמדינה הזאת עדיין יקרה לו .  האזרחים התוודעו ב-65 שנות המדינה לתככים בצמרת ,  לבריחה מאחריות ,  להטלת רפש וחילופי האשמות בין דרג מדיני לצבאי   " עסק הביש "  בשנות ה-50 ו"המחדל "  של מלחמת יום הכיפורים ב-1973-74 ,  הן רק שתי דוגמאות בולטות לכך .
 אך כדבר הזה עוד לא ראינו .  מי שהיו ראשי מערכת הביטחון יוצאים בפומבי ובחרי אף נגד ראש הממשלה ושר הביטחון ,  שנבחרו בידי ציבור הבוחרים ואומרים בריש גלי כי השניים אינם ראויים להנהיג את המדינה .  הם אומרים כי שיקול הדעת שלהם בכל הקשור להחלטות הרות גורל אינו ענייני ונובע ממניעים אישיים ופוליטיים .  יש לומר במפורש שאין זה ראוי שמי שהחזיקו עד לאחרונה במשרות כה רמות ורגישות יאמרו כדברים האלה .  אך מצד שני ,  גם הדרג המדיני הנבחר לא טומן ידו בצלחת .  הוא משמיץ לא פחות בזעם קדוש ,  את מי שעד לאחרונה שימשו כיועציהם הבכירים בענייני ביטחון וזכו לאמונם .
 למתבונן מן הצד צריכה להיות תחושת קבס מהידרדרות השיח הציבורי בישראל .  מתעצמת התחושה שהכול מונעים מאגו מורחב ורגיז ולא אכפת להם שבמשחקי האגו והכבוד שלהם מאבד הציבור את שארית אמונו בהם .  בכולם .  בדרג המקצועי ובדרג המדיני הנבחר .  כל זאת בעיצומה של מערכת בחירות .  פרופסור יחזקאל דרור חיבר לפני כ-40 שנה ספר בשם  " מדינות מטורפות "   הגדרה שכוונה למשטרים  " מצורעים ",  של קולונל מועמר קדאפי בלוב ,  סדאם חוסיין בעיראק ,  קים סונג איל בצפון קוריאה ודומיהם .  למרבה הצער ישראל הפכה ל"דמוקרטיה מטורפת ".  
דברי דיסקין - ביקורת לגיטימית או תעמולת בחירות ?  

הראיון של דיסקין מוכיח :  גם אנחנו חיים בדמוקרטיה מטורפת
הראיון של ראש השב"כ לשעבר ,  וחצי הביקורת שבו נגד נתניהו וברק ,  לא אמורים להפתיע איש .  ומנגד ,  צורם שמי שהחזיק במשרה רמה כלכך מתבטא כך נגד קברניטי המדינה .  פרשנות

