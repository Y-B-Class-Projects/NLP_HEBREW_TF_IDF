נתניהו במסר חריף לבנט :  התנצל  או שתפוטר
גורמים בלשכת נתניהו אמרו לוואלה !  חדשות כי שר הכלכלה  " קיבל מסר :  להתנצל ,  אחרת יהיה לזה מחיר .  החוצפה שלו לא תעבור בשתיקה ".  אמש תקף שוב בנט : " לא יסלחו למי שיחלק הארץ "
  ( בנט ,  אמש : " אבותינו וצאצאינו לא יסלחו למי שיחלק את הארץ ")  
ראש הממשלה מעביר הבוקר  ( ראשון )  מסר חריף לשר הכלכלה נפתלי בנט :  תתנצל או שתפוטר .  גורמים בלשכת נתניהו אמרו לוואלה !  חדשות : " בנט קיבל מסר  הוא צריך להתנצל באופן חד וברור ,  אחרת יהיה לזה מחיר .  אף אחד לא ילמד את נתניהו אהבת ישראל ומהי שמירה על ביטחון ישראל ".  כזכור ,  בנט תקף את נתניהו בשל דבריו של ראש הממשלה לפיהם ניתן להשאיר ישראלים תחת ריבונות פלסטינית במסגרת הסכם שלום עתידי . 
" אחרי כל הטענות של בנט ,  לא ברור למה הוא נדבק לכיסא הממשלה ",  הוסיפו הגורמים .  לדבריהם , " ההתנהגות החצופה שלו והסגנון חסר האחריות שלו לא יעברו בשתיקה .  ההתנהגות הזו של בנט פוגעת באינטרסים של ההתיישבות .  אם לא יתנצל ,  הוא מסכן את הרכב הממשלה החלופית .  לנתניהו יש מספיק חלופות .  גם ממשלה בלי בנט תמשיך לדאוג לביטחון אזרחי ישראל בדיוק כפי שהממשלה הקודמת בראשות בנימין נתניהו עשתה זאת ". 
עוד על ההתכתשות בין נתניהו לבנט:גלאון : " נתניהו צריך להעיף אותו לכל הרוחות"מתנחלים ב"פלסטין ":  כך בנט אכל את הספין של נתניהו"לא הגיוני שיהודים יחיו תחת גדודי אל-אקצה "  
אמש התבטא שוב בחריפות שר הכלכלה נגד ראש הממשלה . " אבות אבותינו וצאצאי צאצאינו לא יסלחו למנהיג יהודי שיחלק את ארצנו ויחלק את בירתנו ",  אמר בנט .  לדבריו , " אנחנו נמצאים בימים גורליים למדינת ישראל ,  בימים כאלה חובה לומר את האמת :  עשרות שנים יש אנשים ששואפים בנחישות לחלק את הארץ ולמוסרה לפלסטינים ורק התירוץ הוא זה שמתחלף .  פעם אמרו  זה יביא שלום ,  רק אם נמסור .  כיום כבר מבינים שמסירות שטחים לא תביא לשלום .  יש כאלה שאומרים שנמסור ונקבל שלום עם כל העולם ". 
בנט הזהיר כי ישראל  " הפכה לשדה ניסוים של הקהילה הבינלאומית ",  והסביר כי  " בימים האחרונים אף הגיח רעיון חדש :  'יהודים יישארו תחת ריבונות פלסטינית' .  תנו לי לומר לכם - זה לא ייקרה ,  וזה לא יכול לקרות .  אתם יודעים למה יהודים לא יכולים לחיות תחת ריבונות פלסטינית ?  כי הם יהרגו אותם ". 
כבר בתחילת השבוע יצא בנט נגד האפשרות שמתנחלים יחיו תחת ריבונות פלסטינית . " הרעיון שיישובים יהודים יחיו תחת ריבונות פלסטינית ,  כפי שיצא מלשכת ראש הממשלה ,  חמור ביותר ומשקף אובדן עשתונות ערכי ",  אמר . " 2,000 שנות כיסופים לארץ ישראל לא עברו כדי לחיות תחת שלטונו של אבו מאזן .  מי שמעלה על דעתו חיי יהודים בארץ ישראל תחת שלטון פלסטיני שומט את הקרקע תחת ישיבתנו בתל אביב ",  הוסיף ,  וסיכם : " אני קורא לראש הממשלה להזים מיד רעיון חמור זה ".  
בתגובה אמר גורם בלשכת ראש הממשלה כי בנט  " פוגע באופן חסר אחריות במהלך שנועד לחשוף את פניה האמיתיות של הרשות הפלסטינית ".  לדבריו , " בשביל כותרת בעיתון ,  הוא פוגע במאמץ של ראש הממשלה נתניהו להוכיח לעולם את סרבנות השלום הפלסטינית ". 
לפניות לכתב עמרי נחמיאס - omri_n@walla.net.il 

נתניהו במסר חריף לבנט :  התנצל  או שתפוטר
גורמים בלשכת נתניהו אמרו לוואלה !  חדשות כי שר הכלכלה  " קיבל מסר :  להתנצל ,  אחרת יהיה לזה מחיר .  החוצפה שלו לא תעבור בשתיקה ".  אמש תקף שוב בנט : " לא יסלחו למי שיחלק הארץ "
 
