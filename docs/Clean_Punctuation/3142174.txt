סקרים בצל המשבר :  נתניהו מתחזק ,  אורלי לוי-אבקסיס עוברת את ליברמן
על פי הסקרים שפורסמו בחדשות 2 ועשר ,  הקרע בקואליציה אינו פוגע בכוחו של נתניהו ,  שזוכה ל-29-30 בהתאמה .  יש עתיד מקבלת 24-21 מנדטים .  ח"כ אורלי לוי-אבקסיס ,  שפרשה ממפלגתו של ליברמן ,  מפתיעה עם חמישה מנדטים מול ליברמן ,  שזוכה לארבעה בלבד
למרות המשבר בין השותפות בקואליציה בצל חוק הגיוס ,  וחרף ההתפתחויות בחקירות ,  סקרים שפורסמו אמש  ( שני )  מלמדים כי ראש הממשלה נתניהו מוסיף לשמור על כוחו .  על פי סקר  " חדשות 2 "  שנערך על ידי מנו גבע ומינה צמח מחברת מדגם ,  אילו הבחירות היו נערכות היום ,  הליכוד היה שומר על כוחו - וזוכה ל-30 מנדטים .  
על פי אותו סקר ,  המפלגה השנייה בגודלה היא יש עתיד ,  אולם בפער גדול עם 21 מנדטים .  המחנה הציוני בראשות אבי גבאי עם 13 מנדטים ואילו הרשימה המשותפת עם 12 ,  הבית היהודי - 11 .
 לקריאה נוספתהדרך לבחירות :  איך משבר חוק הגיוס יכול להוביל לפיזור הכנסת ? נתניהו : " לא חוששים מבחירות ,  אבל אנחנו עדיין לא שם"נתניהו לראשי הסיעות : " הישארו בממשלה ";  ליברמן : " נצביע נגד "  
עוד עולה כי מרצ זוכה לשבעה מנדטים ,  זאת בטרם הוכרז על העומד בראשה .  הסקר אף צופה דרמה בעיקר במפלגות הבינוניות והקטנות .  יהדות התורה זוכה לשבעה מנדטים וכולנו יורדת לשישה .  אורלי לוי-אבקסיס שפרשה מישראל ביתנו והכריזה כי תקים מפלגה זוכה כבר לחמישה מנדטים ,  בעוד שיו"ר ישראל ביתנו אביגדור ליברמן ,  העומד בלב המשבר הקואליציוני זוכה לארבעה מנדטים בלבד .  כמו כן ,  ש"ס זוכה למספר מנדטים דומה - ואילו אלי ישי ומשה יעלון עומדים בשלב זה ,  לא זוכים במנדטים כלל .  
- הליכוד :  30 מנדטים- יש עתיד :  21 מנדטים- המחנה הציוני :  13 מנדטים- הרשימה המשותפת :  12 מנדטים- הבית היהודי :  11 מנדטים- מרצ :  7 מנדטים- יהדות התורה :  7 מנדטים- כולנו :  6 מנדטים- אורלי לוי-אבקסיס :  5 מנדטים- ישראל ביתנו :  4 מנדטים- ש"ס :  4 מנדטים- אלי ישי :  0- משה יעלון :  0 
סקר חדשות עשר ,  שנערך ע"י פרופ' קמיל פוקס ,  צופה אף הוא ניצחון לנתניהו .  אם יתקיימו כעת בחירות ,  הליכוד בראשות נתניהו צפוי לזכות ב-29 מנדטים .  
עם זאת ,  על פי אותו הסקר ,  יש עתיד עומדת בפער מצומצם יותר עם 24 מנדטים ,  הרשימה המשותפת עומדת על 13 מנדטים ועוקפת את המחנה הציוני - 11 מנדטים .  כמו כן ,  הבית היהודי זוכה ל-11 מנדטים ,  מרצ לתשעה וכולנו לשישה .  כמו כן ,  ישראל ביתנו ויהדות התורה זוכות לשישה מנדטים ,  ואילו ש"ס לחמישה .  
- הליכוד :  29 מנדטים- יש עתיד :  24 מנדטים- הרשימה המשותפת :  13 מנדטים- המחנה הציוני :  11 מנדטים- הבית היהודי :  11 מנדטים- מרצ :  9 מנדטים- כולנו :  6 מנדטים- ישראל ביתנו :  6 מנדטים- יהדות התורה :  6 מנדטים- ש"ס :  5 מנדטים 
ראש הממשלה בנימין נתניהו אמר אמש במהלך נאומו במליאת הכנסת כי אם יהיו בחירות בעתיד הקרוב ,  הליכוד בראשותו ינצח בהן . " צריך לעשות מאמץ עליון אחרון כדי לשמור על הממשלה בהרכבה הנוכחי לאורך זמן ,  משום שממשלה שנשענת על חודו של קול ,  פשוט לא תוכל לתפקד ",  טען ראש הממשלה במסגרת  " דיון 40 חתימות "  שיזמו סיעות האופוזיציה .  הוא אף קרא לראשי הקואליציה ,  שנעדרו מהדיון , " לרדת מצמרות העצים אל הקרקע ". 
נתניהו אמר במהלך נאומו בדיון ,  שנקבע לפני תחילת המשבר הנוכחי וההתפתחויות האחרונות בחקירות כי מדובר ביום מטלטל בפוליטיקה הישראלית . " איני חושב שהיינו צריכים להגיע בכלל למצב הזה ,  כי הממשלה שלנו היא ממשלה מצוינת .  היא מתנהלת באחריות ,  בשיקול דעת ,  ביציבות וזו ממשלה שמביאה הישגים גדולים למדינת ישראל .  אזרחי ישראל יודעים להעריך את מה שאנחנו עושים לטובתם .  אני אומר זאת לא מפני שאני חושש מבחירות ,  להיפך .  אני אומר לכם שלאורך כל השנים מעולם לא ראיתי תמיכה כזו במדיניות של הממשלה בראשותי ,  תמיכה אדירה ממש כך .  אם יהיו בחירות - נתמודד בהן וגם ננצח .  אבל אנחנו עוד לא שם ". 
 ( עדכון ראשון :  20:45 )  

סקרים בצל המשבר :  נתניהו מתחזק ,  אורלי לוי-אבקסיס עוברת את ליברמן
על פי הסקרים שפורסמו בחדשות 2 ועשר ,  הקרע בקואליציה אינו פוגע בכוחו של נתניהו ,  שזוכה ל-29-30 בהתאמה .  יש עתיד מקבלת 24-21 מנדטים .  ח"כ אורלי לוי-אבקסיס ,  שפרשה ממפלגתו של ליברמן ,  מפתיעה עם חמישה מנדטים מול ליברמן ,  שזוכה לארבעה בלבד

