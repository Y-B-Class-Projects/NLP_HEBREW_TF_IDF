נעם שליט : " בממשלה עובדים ברצינות להשבת בני "
 אביו של החייל החטוף התייחס היום לדיווחים לפיהם העסקה לשחרור בנו קרובה לסיכום .  ראש הממשלה בנימין נתניהו אמר בישיבת הממשלה כי  " אין פריצת דרך בנוגע לעסקה לשחרור שליט "
 הדיווחים הסותרים בימים האחרונים בנוגע לגיבוש עסקה לשחרור גלעד שליט ,  לא שינו את עמדתו של אביו נעם ,  שעדיין דורש תוצאות בשטח . " אני יודע שעובדים ברצינות בנושא ",  אמר היום  ( ראשון )  נועם שליט לוואלה !  חדשות .  הוא הוסיף כי  " עד שלא יהיו תוצאות אני לא רוצה להתייחס למו"מ ". 
מחזיק  " תיק שליט "  בחמאס ,  ד"ר אוסאמה אל-מזיני ,  אמר היום כי גיבושה של עסקת שליט מצריך עוד זמן .  הוא הודה כי הושגה התקדמות במגעים לשחרור החייל החטוף גלעד שליט ,  אולם היא  " איננה מספיקה ".  הוא אמר כי אינו רוצה להיכנס לפרטים כדי לא לפגוע באסירים הפלסטינים .  
אל-מזייני אמר כי הדיווחים בכלי התקשורת על כך שהעסקה הושלמה  " חסרי בסיס "  ויש עוד מספר שלבים שיש לעבור על מנת להשלימה . " כל הדיבורים בנושא זה פוגעים בכך .  אני מבקש מכלי התקשורת שלא להרחיב את הדיבור בנושא ",  הוסיף .
 בישיבת הממשלה אמר הבוקר ראש הממשלה בנימין נתניהו כי  " אין פריצת דרך בנוגע לעסקה ".  נתניהו התבטא בנושא נוכח הדיווחים בימים האחרונים לפיהם העסקה לשחרור גלעד שליט קרובה לסיכום . " נאמרים הרבה דברים שאינם מבוססים ,  הרבה הגזמה ומידע לא מדויק ",  אמר נתניהו .  
העיתון הערבי  " א-שרק אל-אווסט ",  היוצא לאור בלונדון ,  דיווח הבוקר כי ייקח עוד מספר חודשים עד לסיכום עסקת שליט .  בעיתון נכתב כי הדיווחים האחרונים על נסיעת בכירי חמאס למצרים מהווה אמנם אינדיקציה ל"התקדמות כלשהי במשא ומתן ,  אך מדובר בהתקדמות קלה בלבד ".  
עוד נכתב כי חמאס עומד מאחורי הפרסומים האחרונים לפיהם העסקה קרובה מתמיד ,  בעוד מוקדם מדי לקבוע אם חלה פריצת דרך במשא ומתן .  הם הוסיפו כי חמאס  " מנסה ליצור אשליות בציבור הישראלי כי העסקה קרובה לחתימה ,  כך שיוכלו להאשים את הממשלה אם לא יקרה כך בקרוב ,  בדומה לסוף כהונת אהוד אולמרט ". 

נעם שליט : " בממשלה עובדים ברצינות להשבת בני "
 אביו של החייל החטוף התייחס היום לדיווחים לפיהם העסקה לשחרור בנו קרובה לסיכום .  ראש הממשלה בנימין נתניהו אמר בישיבת הממשלה כי  " אין פריצת דרך בנוגע לעסקה לשחרור שליט "
 
