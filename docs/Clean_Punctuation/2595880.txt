נתניהו דוחה הביקורת : " לא פגעתי בחופש האקדמי "
 לאחר שיו"ר ועד ראשי האוניברסיטאות תקף את נתניהו בעקבות הרחקת פרופ' פלדחי ממפגש עם מרקל בשל דעותיה הפוליטיות ,  שיגר נתניהו תגובה :  מי שתומך בסרבנות לא ייצג את ישראל
ראש הממשלה בנימין נתניהו דוחה את הביקורת של ראשי האוניברסיטאות לנוכח סירובו להשתתף במפגש עם הפרופ' רבקה פלדחי בשבוע שעבר בברלין . " מי כמוני יודע שביקורת פוליטית קיימת בשפע וחופש הביטוי הוא נדבך מרכזי בתפישתי את הדמוקרטיה הישראלית ",  כתב נתניהו במכתב ששיגר אמש  ( שלישי )  ליו"ר ועד ראשי האוניברסיטאות ונשיא האוניברסיטה העברית ,  מנחם בן ששון ,  שביקש לקבל הבהרות על ביטול השתתפותה של פלדחי במפגש עם הקנצלרית מרקל . 
" כראש ממשלת ישראל יש לי את הזכות לבחור מי ייצג את מדינת ישראל בפגישות רשמיות שאני מקיים עם מנהיגי מדינות מעבר לים ",  הדגיש נתניהו . " אין פה שום פגיעה בחופש האקדמי ",  כתב נתניהו . " במדינת ישראל לכל אחד שמורה הזכות להביע דעתו אך גם לראש ממשלת ישראל שמורה הזכות לא לכלול במשלחת רשמית של מדינת ישראל את מי שתמך בפומבי בסרבנות לשרת בצבא ההגנה לישראל ". 
בשבוע שעבר ,  במהלך ביקור ראש הממשלה בברלין ,  התקיים מפגש משותף של אקדמאיים ישראלים וגרמנים ,  אך לאחר שנודעה רשימת המשתתפים במפגש החליטה לשכת ראש הממשלה לבטל את השתתפותה של פרופסור פלדחי ,  בשל עמדותיה הפוליטיות .  בפמליית נתניהו טענו כי הסיבה לביטול היא חתימתה של פלדחי על עצומת תמיכה בסרבנות חיילי מילואים ב-2008 ,  ואמרו כי  " ראש הממשלה לא מוכן שבפגישה רשמית בה הוא מייצג את מדינת ישראל תשב ישראלית שפוגעת בשמם של טייסי וחיילי צה"ל ,  שעושים הכל כדי להימנע מפגיעה באזרחים בזמן שהם פועלים נגד מי שעושה הכל כדי לפגוע באזרחים ".  
לדברי פלדחי ,  פרופסור להיסטוריה של המדעים והרעיונות המשמשת כראש מרכז מינרווה למדעי הרוח באוניברסיטת תל אביב ,  הסיבה לביטול השתתפותה היא הביקורת שהשמיעה בשנים האחרונות על מדיניות הממשלה בהשכלה הגבוהה ,  לרבות התנגדותה לכוונה לסגור את המחלקה לפוליטיקה וממשל באוניברסיטת בן גוריון בנגב ולהכרה במרכז האוניברסיטאי באריאל כאוניברסיטה .  
הווטו על השתתפותה של פלדחי עורר תגובות חריפות במערכת האקדמית ,  ושלשום שיגר נשיא האוניברסיטה העברית ויו"ר ועד ראשי האוניברסיטאות ,  פרופ' מנחם בן-ששון ,  מכתב לנתניהו בו ביקש לקבל הבהרות לגבי הרקע לביטול השתתפותה של פלדחי במפגש . " כמי שעומד בצורה נחרצת נגד עירובן של אוניברסיטאות המחקר של ישראל בפעילות פוליטית ,  דורש לשמור על חופש אקדמי ,  חופש ביטוי ועצמאות מחשבתית של אנשי האקדמיה בישראל ,  ועומד תדיר בפרץ למנוע חרם על מדענים ישראלים  אני מבקש לברר באופן רשמי מה הייתה סיבת ביטול השתתפות של פרופ' פלדחי במפגש בברלין ",  כתב בן-ששון .
 נתניהו השיב ,  כאמור ,  לבן ששון כמה שעות לאחר קבלת המכתב . " איני רואה כל סיבה שאת מדינת ישראל בפגישות שכאלה ייצגו אנשים שתמכו בפומבי בסרבנות לשרת בצה"ל ",  כתב ראש הממשלה ,  שציין את הערכתו לעבודתם של ראשי האוניברסיטאות ואת ההשקעה הרבה של ממשלתו בחיזוק ההשכלה הגבוהה בישראל . " כשאני נמצא בשליחות המדינה אני מדגיש עד כמה צבא הגנה לישראל הוא הצבא המוסרי ביותר בעולם .  בניגוד לאויבינו ששמים למטרה לפגוע באזרחים - חיילי ומפקדי צה ? ל עושים הכל כדי להימנע מפגיעה באזרחים ",  כתב נתניהו . " לכן איני מוצא שום סיבה מדוע חוקרת ,  מוכשרת ככל שתהיה ,  שחתמה על עצומה המזדהה עם סרבנות לשרת בצבא תייצג את מדינת ישראל בנסיעתי החשובה לפגישה עם קנצלרית גרמניה ". 
נתניהו הרחיק אשת אקדמיה ממפגש עם מרקל בשל דעותיה
לפניות לכתבת :  tal_sh@walla.net.il 

נתניהו דוחה הביקורת : " לא פגעתי בחופש האקדמי "
 לאחר שיו"ר ועד ראשי האוניברסיטאות תקף את נתניהו בעקבות הרחקת פרופ' פלדחי ממפגש עם מרקל בשל דעותיה הפוליטיות ,  שיגר נתניהו תגובה :  מי שתומך בסרבנות לא ייצג את ישראל

