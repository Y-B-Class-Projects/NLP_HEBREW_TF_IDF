נתניהו יאמר לאיפא"ק : " י-ם אינה התנחלות "
 ראש הממשלה ינאם הלילה בכינוס השדולה הפרו-ישראלית בוושינגטון .  בין השאר הוא צפוי לצאת נגד הדרישה להפסקת הבנייה בירושלים ולהדגיש את סכנת הגרעין האירני
 ( צילום :  רויטרס ,  עריכה :  יאיר דניאל ) 
ראש הממשלה בנימין נתניהו ינאם ב-03:30 לפנות בוקר  ( שלישי )  בפני 7,500 באי ועידת איפא"ק ,  השדולה הפרו-ישראלית בארצות הברית .  עד כה כ-240 חברי קונגרס ו-60 סנאטורים אישרו את הגעתם לנאום .  במרכז נאומו של נתניהו צפויים לעמוד הנושאים הבאים :  אירן ,  ירושלים ,  הביטחון ,  התהליך המדיני ויחסי ישראל ארה"ב .  
בין היתר צפוי ראש הממשלה לומר בנאומו כי  " התחמשותה של אירן בנשק גרעיני עלולה להביא לקץ עידן השלום הגרעיני שהעולם נהנה ממנו ב-65 השנים האחרונות ".  בנושא ירושלים יאמר נתניהו : " ירושלים אינה התנחלות ". 
מוקדם יותר היום נשאה מזכירת המדינה האמריקאית הילרי קלינטון נאום בפני הוועידה ,  הנערכת בוושינגטון ,  ואמרה כי ישראל עומדת בפני החלטות קשות אך נחוצות בדרך לשלום במזרח התיכון ,  מכיוון שהמצב הנוכחי עם הפלסטינים אינו יכול להימשך .  לדברי קלינטון , " יש דרך אחרת .  דרך שמובילה לקראת ביטחון ושגשוג לכל עמי האזור .  זה ידרוש מכל הצדדים  כולל ישראל  לקבל החלטות קשות אך נחוצות ".  היא הוסיפה ,  כי הבנייה במזרח ירושלים והגדה המערבית חותרת תחת האמון ההדדי ומסכנת את שיחות הקרבה . " היא חותרת תחת היכולת המיוחדת של ארצות הברית לשחק תפקיד חיוני בתהליך השלום ",  הצהירה קלינטון .
 
נתניהו יאמר לאיפא"ק : " י-ם אינה התנחלות "
 ראש הממשלה ינאם הלילה בכינוס השדולה הפרו-ישראלית בוושינגטון .  בין השאר הוא צפוי לצאת נגד הדרישה להפסקת הבנייה בירושלים ולהדגיש את סכנת הגרעין האירני

