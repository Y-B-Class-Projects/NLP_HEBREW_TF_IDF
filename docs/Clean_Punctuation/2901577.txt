החלום של חוטובלי פגע לנתניהו במאמצי ההסברה
ביממה האחרונה עקבו בעולם במבוכה אחר הצהרות נחרצות מצד שרים בנושא הר הבית ,  המנוגדות לעמדת הממשלה .  כעת דיפלומטים תוהים עד כמה ישראל באמת מחויבת למדיניות שהיא מצהירה עליה
 ( חוטובלי : " להניף את דגל ישראל בהר הבית ")  
בעולם עקבו במבוכה ביממה האחרונה אחר הפער בין ההצהרות הנחרצות של ראש הממשלה ,  בנימין נתניהו ,  בנושא הר הבית לבין ההצהרות הנחרצות לא פחות של שרים בממשלתו באותו הנושא .  אחרי שנתניהו השקיע מאמץ הסברתי גדול בשכנוע העולם שהפלסטינים משקרים וישראל אינה מעוניינת לשנות את הסטטוס קוו בהר הבית ,  בתוך שעות ספורות עלו לכותרות שתי התבטאויות מתוך הממשלה ,  שהחלישו את המסר הזה .   ראשונה הייתה סגנית שר החוץ ,  ציפי חוטובלי ,  מהליכוד ,  שמכהנת תחת נתניהו - שר החוץ בפועל .  חוטובלי מצאה לנכון לספר בריאיון לערוץ הכנסת שהיא בעד הנפת דגל ישראל מעל הר הבית ,  ושינוי הסטטוס-קוו על ההר .  דבריה עומדים בסתירה מוחלטת להתחייבויות שהשמיע ראש הממשלה מעל כל במה בחודש האחרון ,  ובאופן טבעי ,  הם זכו לכותרות בעולם שהדגישו את העובדה הזו .  
עוד בוואלה !  NEWS:חגי עמיר בבית המשפט : " המעצר פוליטי ,  לא מצטער על דבריי נגד ריבלין"שתי נשים נהרגו בתאונה באזור קריית גת לאחר שגלגל משאית פגע ברכבןלראשונה מאז איסור נתניהו לח"כים :  באסל גטאס עלה להר הבית 
רשת NBC בארצות הברית דיווחה על הדברים תחת הכותרת  " מחוקקת מהליכוד חולמת להניף את דגל ישראל מעל הר הבית ".  בכתבה נכתב כי ראש הממשלה נתניהו התנער מדבריה של חוטובלי ,  והיא עצמה הודיעה ש"עמדותיי הפרטיות אינן מדיניות הממשלה ",  אבל הנזק כבר נעשה .  בעולם המערבי ,  בניגוד כנראה לישראל ,  לא נהוג שהדיפלומט הבכיר ביותר של מדינה מסוימת מביע בפומבי  " דעה פרטית ",  במיוחד לא דעה שנוגדת באופן מובהק את מדיניות הממשלה המוצהרת .  
גם באתר של ה-Jewish Telegraphic Agency ,  גוף תקשורת יהודי-אמריקני אוהד יחסית לישראל ,  לא ניסו לייפות את המציאות ,  וכתבו כי חוטובלי  " גרמה למהומה כאשר דיברה על דגל ישראלי בהר הבית ".  על אופן הסיקור של דבריה בכלי תקשורת אוהדים פחות ,  כגון אלג'זירה ,  אין צורך להרחיב במילים :  אמירתה של חוטובלי מוצגת כעדות לכך שבניגוד לדברי נתניהו ,  ישראל דווקא כן מעוניינת להשתלט על הר הבית ,  ולהניף מעליו את דגלה .  
אל האמירה של חוטובלי הצטרפו ההקלטות של השרה מירי רגב ,  שנחשפו אתמול ברשת ב' ,  והציגו את פעילותה הענפה של רגב בנושא הר הבית בתקופתה כיו"ר ועדת הפנים של הכנסת .  קל לשכוח זאת ,  אבל גם לפני שנה בדיוק התחולל גל טרור בירושלים ,  שגם הוא החל לטענת מערכת הביטחון ,  ממתיחות בנושא הר הבית .  הפעילות של רגב ,  חוטובלי ופוליטיקאים אחרים בנושא ההר ,  תרמה לא מעט למתיחות הזו .  בפעם הקודמת ,  הדברים נרגעו רק לאחר פגישה בין ראש הממשלה נתניהו למלך עבדאללה - בתיווכו של שר החוץ האמריקני ,  ג'ון קרי - שבמהלכה התחייב נתניהו שפוליטיקאים בממשלתו יפסיקו לעלות להר הבית ולהעלות את הנושא לראש סדר היום .  
דיפלומטים בכירים המוצבים בישראל שואלים כעת ,  ובצדק ,  עד כמה ממשלת ישראל באמת מחויבת למדיניות שהיא מצהירה עליה .  הדבר נכון לא רק לגבי הר הבית ,  אלא גם לגבי פתרון שתי המדינות .  שרת החוץ של האיחוד האירופי ,  פדריקה מוגריני ,  ביטאה אמש את חוסר האמון של העולם בנושא זה ,  כאשר אמרה כי ראש הממשלה נתניהו ,  וגם יו"ר הרשות הפלסטינית אבו מאזן ,  צריכים  " להוכיח שהמחויבות שלהם לפתרון שתי המדינות אינה מזויפת ,  והיא לא רק תעלול לשוני ".  
לפני שבועיים בלבד אמרה שרת המשפטים ,  איילת שקד ,  באירוע פומבי בארצות הברית שהממשלה לא באמת מחויבת להקמת מדינה פלסטינית .  כל אמירה מהסוג הזה מזכירה באופן מידי את דבריו של ראש הממשלה נתניהו ערב הבחירות ,  כאשר התחייב שאם ינצח ,  לא תקום מדינה פלסטינית .  שלושה ימים אחר כך ,  כשהבחירות הסתיימו בניצחונו ,  מיהר נתניהו להתראיין באנגלית ולנסות לתקן ,  אבל החשדנות בעולם לא התפוגגה בעקבות זאת .   בכל פעם שנתניהו כבר מצליח להחזיר לעצמו מעט אמון בעולם ,  מגיעה התבטאות כמו של חוטובלי אמש ,  ומחזירה באופן מידי את הספקות והחשדנות .  נתניהו אמר השבוע בוועדת החוץ והביטחון שישראל תצטרך להמשיך עוד שנים רבות לחיות בצלן של בעיות שאין להן פתרון .  נראה שגם הבעיה של שרי הממשלה שלו שייכת לקטגוריה הזו .  

החלום של חוטובלי פגע לנתניהו במאמצי ההסברה
ביממה האחרונה עקבו בעולם במבוכה אחר הצהרות נחרצות מצד שרים בנושא הר הבית ,  המנוגדות לעמדת הממשלה .  כעת דיפלומטים תוהים עד כמה ישראל באמת מחויבת למדיניות שהיא מצהירה עליה

