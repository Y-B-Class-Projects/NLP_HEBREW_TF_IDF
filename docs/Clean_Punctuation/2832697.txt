הקרב בין שרה נתניהו ל"את "  בשיאו : " הפרסום לפני הבחירות יגרום לה נזקים כבדים "
 אשת ראש הממשלה שהצטלמה לשער מגזין  " את "  דרשה מאנשיו לדחות את הפרסום עד לאחרי הבחירות ,  וטענה כי הפרו את ההסכם עמה .  במגזין דוחים את כל הטענות . " לא ייכנעו ללחץ שכל מטרתו לנסות ולגייסם ככלי לקמפיין הבחירות "
" הגברת נתניהו הבהירה כי פרסום הכתבה טרם מועד הבחירות ,  היינו בהכרח ללא תשובותיה לשאלון ,  אינו מאושר על-ידיה והינו מנוגד להסכמות בין הצדדים ",  כך טוען עו"ד מיכאל ראבילו המייצג את אשת ראש הממשלה שרה נתניהו ,  באשר לפרוייקט הצילומים בהשתתפותה במגזין  " את "  אשר יתפרסם מחר .  
במגזין דוחים את הטענות ,  ומתכוונים לפרסם את המגזין כמתוכנן ,  בחודש מרץ ,  וללא השאלון עליו התבקשה נתניהו לענות .  על חצי משערי הגיליונות תודפס תמונתה של נתניהו ,  ועל חצי תמונתה של אשתו של יצחק הרצוג - מיכל הרצוג .  נתניהו טוענת באמצעות פרקליטה כי עורכת המגזין עדי עוז וצוות המגזין  " נהגו בחוסר תום לב ותוך הפרה בוטה של ההסכמות עימה "  וכי פרסום הפרויקט לפני הבחירות הוא  " דבר הצפוי לגרום לה לנזקים כבדים ".  
עוז התראיינה אתמול לתכנית חיסכון ,  ואמרה : " הם ביקשו מאיתנו לא לפרסם ,  אבל אנחנו דבקים בתכנית המקורית ונפרסם את השערים ,  עם שרה נתניהו ועם מיכל הרצוג ".  את הבחירה בשני שערים ,  הסבירה : " חשבנו שיש לנו שערים ממש טובים ולא רצינו לוותר על אף אחד מהם .  אמרנו ,  למה לבחור - בוא נעשה גם וגם ".  היא נשאלה האם התמונות עברו עיבוד ממוחשב ,  וענתה בחיוב  " כל מי שחושב שתמונות מגיעות לפרסום ללא פוטושופ ,  פשוט לא מבין את התחום .  גם התמונה שלי בדבר העורכת עברה פוטושופ ".  
עו"ד ליאור אפשטיין המייצג את מגזין  " את "  ענה כי  " הגב' נתניהו ומר ניר חפץ  ( יועץ התקשורת של ראש הממשלה בנימין נתניהו עצמו - ל"א )  מטעמה ,  הם אלה אשר הפרו את ההסכמות המוקדמות ,  שהושגו בינם לבין עורכת המגזין ".  

הקרב בין שרה נתניהו ל"את "  בשיאו : " הפרסום לפני הבחירות יגרום לה נזקים כבדים "
 אשת ראש הממשלה שהצטלמה לשער מגזין  " את "  דרשה מאנשיו לדחות את הפרסום עד לאחרי הבחירות ,  וטענה כי הפרו את ההסכם עמה .  במגזין דוחים את כל הטענות . " לא ייכנעו ללחץ שכל מטרתו לנסות ולגייסם ככלי לקמפיין הבחירות "
 
