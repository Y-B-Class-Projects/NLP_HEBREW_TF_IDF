עריקאת : " נתניהו מנסה לבזבז זמן "
 ראש צוות המו"מ הפלסטיני סאיב עריקאת אמר כי רה"מ נתניהו ניסה לגרום לסחבת כשהציע להקים ועדות משותפות שידונו בנושאים המרכזיים .  לשכת נתניהו הכחישה כי הציע להקים צוותים כאלה : " הדברים לא היו ולא נבראו "
 ראש מערך ההסברה הלאומי ניר חפץ הכחיש אמש  ( שבת )  את טענות הפלסטינים לפיהן ראש הממשלה בנימין נתניהו הציע להקים 12 צוותי משא ומתן .  לדברי חפץ , " הדברים לא היו ולא נבראו .  ההפך הגמור הוא הנכון .  ראש הממשלה בנימין נתניהו הציע לפלסטינים לקיים משא ומתן מואץ בין המנהיגים אחת לשבועיים ובין פגישות המנהיגים להתדיין בצוותים מועטים ,  מצומצמים ודיסקרטיים כדי להתקדם ברצינות ובאחריות להסדר שלום .  ראש הממשלה נתניהו אמר במפורש כי 'מה שנחוץ לקידום השלום כעת הוא לא ים של צוותים אלא הכרעות של מנהיגים' ",  אמר חפץ .
 מוקדם יותר אתמול אמר ראש צוות המשא ומתן ברשות הפלסטינית ,  סאיב עריקאת כי הפלסטינים דחו את מה שהגדירו כהצעתו של ראש הממשלה בנימין נתניהו - להקים 12 ועדות משותפות שיעסקו בנושאים מרכזיים למו"מ .  לדברי עריקאת הפלסטינים דחו את הצעתו של נתניהו מכיוון שברצונו להתמהמה ולא לנהל משא ומתן . " הוא צריך לקבל את ההחלטות הנדרשות ",  אמר .  
עריקאת הוסיף כי הנושאים שעל סדר היום נקבעו כבר בוושינגטון וכי הם יכללו את :  ירושלים ,  ההתנחלויות ,  הגבולות ,  הפליטים ,  המים ,  הביטחון ,  ושחרור עצורים וכי לוחות הזמנים נקבעו ל-12 חודשים .  עריקאת הבהיר כי זהו לא זמן למשא ומתן אלא זמן לקבלת החלטות  " באשר לכל סוגיות הסדר הקבע ". 
סוכנות הידיעות הפלסטינית  " מען "  דיווחה כי עריקאת קרא לישראל לפנות את ההתנחלויות בגדה המערבית כחלק מהסכם השלום . " כאשר ישראל חתמה על הסכם שלום עם מצרים היא פינתה את סיני ,  כאשר החליטה על נסיגה חד צדדית מעזה פינתה את ההתנחלויות שם .  אני מקווה שישראל מבינה שצריך לפנות גם את ההתנחלויות בגדה המערבית במסגרת הסכם שלום .  שלום והתנחלויות הם קווים מקבילים ולעולם לא ייפגשו ".  
בניגוד לעריקאת מזכ"ל הליגה הערבית ,  עמר מוסא ,  כן מגלה אופטימיות באשר לעתיד המשא ומתן .  אתמול אמר מוסא כי  " סבב השיחות הזה יהיה האחרון ".  מוסא אמר לסוכנות הידיעות הצרפתית כי  " אנו רואים את המשא ומתן מתחיל ,  בואו וניתן לו הזדמנות ".  לדבריו ,  העולם הערבי מוכן לשלום מלא עם ישראל בתמורה לנסיגה מהשטחים הכבושים ,  בהם מזרח ירושלים .  במסיבת עיתונאים שנערכה באיטליה ,  אמר מוסא ,  כי  " אין אלטרנטיבה אחרת מלבד ללכת קדימה ולהמשיך ולהשיג שלום אמיתי ". 
 ( עדכון ראשון :  21:42 ) 

עריקאת : " נתניהו מנסה לבזבז זמן "
 ראש צוות המו"מ הפלסטיני סאיב עריקאת אמר כי רה"מ נתניהו ניסה לגרום לסחבת כשהציע להקים ועדות משותפות שידונו בנושאים המרכזיים .  לשכת נתניהו הכחישה כי הציע להקים צוותים כאלה : " הדברים לא היו ולא נבראו "
 
