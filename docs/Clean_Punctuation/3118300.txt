נתניהו לשרת החוץ של האיחוד :  ההכרה בי-ם הופכת את השלום לאפשרי
ראש הממשלה אמר במסיבת עיתונאים משותפת בבריסל עם מוגריני כי טראמפ  " שם את האמת על השולחן "  וכי השלום מבוסס על הכרה במציאות .  שרת החוץ של האיחוד ,  שמתנגדת להכרה : " נמשיך לקדם את תהליך השלום "
 ראש הממשלה בנימין נתניהו אמר היום  ( שני )  כי הוא סבור שרוב מדינות אירופה יכירו בירושלים כבירת ישראל ויעבירו את השגרירות שלהן לשם בעתיד ,  ברקע המתיחות סביב ההכרה של ארצות הברית .  
במסיבת עיתונאים משותפת בבריסל עם שרת החוץ של האיחוד האירופי פדריקה מוגריני ,  אמר נתניהו כי דונלד טראמפ  " שם את האמת על השולחן "  והפך את  " השלום לאפשרי ".  לדבריו ,  השלום מבוסס על הכרה במציאות . " ירושלים היא בירת ישראל ,  אי אפשר להכחיש זאת ".  דברים דומים אמר אתמול במהלך פגישתו בפריז עם נשיא צרפת עמנואל מקרון .  
שרת החוץ של האיחוד ,  שמתחה ביקורת חריפה על ארצות הברית אחרי ההכרזה וספגה ביקורת גם מצד משרד החוץ ,  אמרה היום כי האיחוד האירופי  " יגביר את עבודתו לקידום תהליך השלום ולחידוש המשא ומתן גם בזמנים קשים אלה ".  לדבריה , " אתם יודעים איפה האיחוד עומד - שתי מדינות לשני עמים על בסיס קווי ',67 עם בירה מאוחדת .  אנחנו נמשיך לא לקבוע את מעמד ירושלים עד שהוא ייקבע במשא ומתן ".  
היא גינתה את אירועי הטרור והתקריות האנטישמיות בישראל ובאירופה שאירעו בימים האחרונים . " הדבר הכי גרוע שיכול לקרות עכשיו זה הסלמה של מתחים ואלימות ",  אמרה .  
אחרי פגישתו עם מוגריני ,  ישתתף נתניהו בארוחת בוקר עם 28 שרי החוץ של האיחוד ולאחר מכן ייפגש עם נשיא הנציבות האירופית ז'אן קלוד יונקר .  הנושא הישראלי-פלסטיני יהווה נושא מרכזי ,  ויופעל לחץ על ישראל להיטיב עם הפלסטינים .  זהו ביקור ראשון של ראש ממשלה בבריסל זה 22 שנה .
 הפגישה ביניהם התקיימה אחרי ששרת החוץ אמרה כי עמדת האיחוד היא שמעמד ירושלים צריך להיקבע רק במשא ומתן בין ישראל והפלסטינים .  באופן חריג משרד החוץ פרסם הודעת תגובה לדבריה ,  שבה נמסר שעמדתה של מוגריני  " תמוהה ".  
נתניהו עצמו ,  לפני ההמראה לאירופה במוצאי שבת ,  תקף את מה שכינה  " צביעות "  ו"מוסר כפול "  של הגינויים האירופים למהלך של טראמפ לעומת שתיקת האיחוד לנוכח ההתקפות על ישראל .
 בלשכת ראש הממשלה הגדירו את הביקור בבריסל ,  שיהיה סגור לתקשורת ,  כ"לוע הארי ".  גורמים דיפלומטיים אירופיים הביעו בימים האחרונים חשש שנתניהו ינצל את הבמה כדי לתקוף את מדיניות האיחוד בנושא הישראלי-פלסטיני ,  בעוד האיחוד מתקשה לגבש קונצנזוס בכל הנוגע לישראל .  
עם זאת ,  האיחוד עשוי להתקשות בגיבוש הקונצנזוס הנדרש להצהרה משותפת נגד המהלך של טראמפ בשל התנגדותן של מדינות מזרח אירופיות שמחזיקות במדיניות פרו-ישראלית .  ביום רביעי האחרון ,  לדוגמה ,  הונגריה בלמה הודעת גינוי משותפת לכל המדינות החברות להכרזת טראמפ ,  ובמקום זאת מוגריני פרסמה הודעת גינוי לבדה .  נושא נוסף שעשוי לעלות הוא המחאה האירופית הנמשכת מזה כמה שנים על הריסת מבנים פלסטינים בשטחי סי של הגדה המערבית .  
המתיחויות סביב הביקור באיחוד האירופי החלו עוד לפני ההתפתחויות האחרונות בעניין ירושלים .  רק לאחר שליטא ,  אחת מידידותיה של ישראל באיחוד האירופי ,  הזמינה את נתניהו הוזמן לארוחת הבוקר המשותפת ,  מוגריני הזמינה אותו באופן רשמי .  
הביקור בבריסל מגיע על רקע אסטרטגיה מדינית חדשה שנתניהו מוביל בשנים האחרונות ,  ששמה דגש על יצירת קשרים עם מדינות וגושים מסוימים באיחוד ,  במטרה לשבור את הקונצנזוס הנדרש של כל מדינות האיחוד לקבלת החלטות בנושאי מדיניות חוץ .  
נתניהו עמל על חיזוק הקשרים ,  בין היתר עם יוון וקפריסין ,  וכן עם מדיניות גוש הוישיגראד - פולין ,  הונגריה ,  צ'כיה וסלובקיה .  ביולי האחרון במפגש עם ראשי הממשלות של הגוש בבודפשט ,  נתניהו תקף בחריפות את האיחוד האירופי ואמר כי התנהגותו כלפי ישראל  " מטורפת ".  הדברים נאמרו בשיחה סגורה אך שודרו בטעות לאוזניות של העיתונאים שישבו באולם .  
ראש הממשלה צפוי לסיים את ביקור הבזק בפריז ובבריסל ולחזור לישראל הערב לתוך שדה קרב פוליטי בכנסת .  על סדר היום מונחים שורה של חוקים שהקואליציה נדרשת לגייס 61 ח"כים או רוב רגיל להעברתם ,  בהם חוק המרכולים ,  חוק המסתננים וחוק הפריימריז .  גם חוק ההמלצות המרוכך ,  שאינו חל על חקירות נתניהו ,  נמצא על סדר היום אך גורמים בכירים בקואליציה העריכו כי הוא יידחה .  
 ( עדכון ראשון :  8:05 )  

נתניהו לשרת החוץ של האיחוד :  ההכרה בי-ם הופכת את השלום לאפשרי
ראש הממשלה אמר במסיבת עיתונאים משותפת בבריסל עם מוגריני כי טראמפ  " שם את האמת על השולחן "  וכי השלום מבוסס על הכרה במציאות .  שרת החוץ של האיחוד ,  שמתנגדת להכרה : " נמשיך לקדם את תהליך השלום "
 
