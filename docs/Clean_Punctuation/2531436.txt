לפיד לפעיליו : " הפכנו לאלטרנטיבת המרכז היחידה "
 במסר שהעביר לפעיליו ,  הסביר לפיד כי הוא מבין את האכזבה מממשלת האחדות ,  אולם הבין כי מדובר בהזדמנות חייה של מפלגתו . " 28 מנדטים התפנו היום במרכז המפה הפוליטית "
 יאיר לפיד שיגר הערב  ( שלישי )  מסר לפעיליו ,  בעקבות הסכם ממשלת האחדות שהתקבל הלילה עם מפלגת קדימה . " אני יודע שאתם מאוכזבים ממה שקרה ביממה האחרונה ",  כתב להם לפיד . " מאוכזבים פעמיים :  פעם מפני שאתם אזרחי המדינה הזו ,  וכואב לראות איך הציניות השתלטה על כל המרחב הפוליטי ,  ואיש כבר לא מעמיד פנים אפילו שאכפת לו .  בפעם השנייה אתם מאוכזבים מפני שכבר הרגשנו את הטעם של זה ,  כבר היינו בכיכר ,  כבר הרמנו שלט בצומת ,  כבר התחלנו את הקמפיין ".  
" הרגשתי ככה בדיוק לשעתיים ,  ואז הבנתי שזו הזדמנות חיינו ",  הוסיף לפיד . " מבלי שהבינו מה עשו ,  הפכו אותנו מופז ונתניהו לאלטרנטיבה היחידה של המרכז השפוי ".  לדבריו ,  קדימה חזרה להיות מה שתמיד היתה - חלק מהליכוד ,  והעבודה ומרצ ניצבים משמאל . " 28 מנדטים התפנו היום במרכז המפה הפוליטית .  הם יכולים להיות שלנו ",  הוסיף . " זה לא נעצר שם ,  כי אתם יכולים להוסיף אליהם גם את כל מי שמאוכזב וזועם על הפוליטיקה הישנה והלא מוסרית שראינו ביממה האחרונה ".  
ראש הממשלה ,  בנימין נתניהו ,  ויו"ר קדימה ,  שאול מופז ,  הכריזו היום רשמית על ממשלת אחדות לאומית ,  עליה סיכמו במהלך הלילה .  השניים קיימו מסיבת עיתונאים ,  במסגרתה הדפו את הביקורת למהלך ,  וטענו כי מדובר בהזדמנות היסטורית להוביל מהלכים חשובים . " כשהתברר לי שאפשר להקים ממשלה רחבה מאוד ,  הרחבה בתולדות ישראל ,  הבנתי שאפשר להחזיר את היציבות מבלי ללכת לבחירות ,  ולכן החלטתי להקים ממשלת אחדות לאומית רחבה ",  הסביר נתניהו את המהלך .
 מופז טען בדבריו כי קואליציה של 94 חברי כנסת תצליח להתמודד טוב יותר עם האתגרים של המדינה . " אני חושב שהמפגש הזה בקואליציה משותפת משרת את האינטרסים של מדינת ישראל ",  ציין מופז . "  היום קיבלתי החלטה ששמה את טובת ישראל במרכז .  אני יודע שאנחנו עושים את המעשה הנכון ".  
על פי ההסכם שגובש ,  מפלגת קדימה תצטרף לממשלה ומופז ימונה למשנה לראש הממשלה ולשר בלי תיק .  בנוסף ,  יכהן מופז כחבר הקבינט המדיני-ביטחוני וישתתף בכל פורום שרים מצומצם שיכלול את ראש הממשלה ושיעסוק בעניינים ביטחוניים ,  מדיניים ,  כלכליים וחברתיים .  כמו כן ,  השניים סיכמו על חקיקת חלופה לחוק טל עד לתחילת חודש אוגוסט הקרוב ועל שינוי שיטת הממשל .
 עוד סיכמו נתניהו ומופז ,  כי ראש הממשלה יפעל לחידוש התהליך המדיני ולקידום המשא ומתן עם הרשות הפלסטינית .  בנוסף ,  תפעל הממשלה לגיבוש תקציב חירום לאומי שיאפשר התמודדות עם המשבר הכלכלי-העולמי ,  וזאת במאמץ לחזק את השכבות החלשות ואת מעמד הביניים .  כמו כן ,  יפעלו הסיעות לצמצום החקיקה הפרטית ולחיזוק המשמעת התקציבית .  
עוד באותו נושא:נתניהו : " ממשלת אחדות טובה לביטחון ";  מופז : " זה צו השעה"לפיד על הסכם האחדות : " פוליטיקה ישנה ומכוערת"דרמה בכנסת :  אין בחירות - קדימה מצטרפת לממשלת אחדות
לפניות לכתב :  pinhas_wolf@walla.co.il 

לפיד לפעיליו : " הפכנו לאלטרנטיבת המרכז היחידה "
 במסר שהעביר לפעיליו ,  הסביר לפיד כי הוא מבין את האכזבה מממשלת האחדות ,  אולם הבין כי מדובר בהזדמנות חייה של מפלגתו . " 28 מנדטים התפנו היום במרכז המפה הפוליטית "
 
