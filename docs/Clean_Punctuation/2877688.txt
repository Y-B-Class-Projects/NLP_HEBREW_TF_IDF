ח"כ מגל צייץ : " מניח שהפיגוע בא כנקמה "  וספג ביקורת
בהתייחסו להצתה בדומא ציין הח"כ מהבית היהודי את הסמיכות לפיגוע בשבות רחל .  על כך הגיב דני דיין : " אל תסביר לנו את מניעיהם של הפושעים האלה ".  נתניהו גינה : " ישראל מאוחדת בהתנגדותה למעשים נוראיים שכאלה "
 במערכת הפוליטית גינו הבוקר  ( שישי )  בחריפות את פיגוע הטרור היהודי הלילה בכפר דומא שליד שכם ,  שבו פעוט פלסטיני נהרג בהצתת ביתו ובני משפחתו נפצעו .  עם זאת ,  ח"כ ינון מגל  ( הבית היהודי )  בחר לציין את הסמיכות למקום הפיגוע בשבות רחל בחודש שעבר כהסבר אפשרי למעשה ,  ועורר ביקורת . " הכפר דומא נמצא סמוך למקום הפיגוע שבו נרצח מלאכי רוזנפלד הי"ד .  אתמול היה השלושים .  אני מניח שהרצח הנתעב בא כנקמה ",  כתב ח"כ מגל בציוץ בטוויטר ,  והוסיף : " זו לא דרכנו ". 
חשש מהסלמה בגדה אחרי הפיגוע ליד שכם ;  מצוד אחר הרוצחים
על הציוץ מיהר להגיב יו"ר מועצת יש"ע לשעבר דני דיין ,  דמות בכירה בקרב המתנחלים שהתמודד בפריימריז במפלגתו של מגל . " ינון ידידי ,  זה ציוץ מביש .  אל תסביר לנו את מניעיהם של הפושעים האלה שממוטטים עלינו את הבית .  תתחיל להילחם בהם עם סכין בין השיניים ",  כתב דיין . " ואם מה שכתבת נכון ,  אז מה ?  זה מלבין כהוא זה את פשע רציחת תינוק בשנתו ?  'זו לא דרכנו' ?  זו אמירה ערכית מספקת הבוקר ?  "  
גם יו"ר הבית היהודי ,  השר נפתלי בנט ,  גינה את האירוע . " לא פשע שנאה ,  ולא 'תג מחיר' .  זהו רצח ",  מסר . " הצתת הבית בדומא ורצח התינוק הוא מעשה טרור מזעזע ,  שהדעת לא יכולה לסבול .  אני קורא לכוחות הביטחון לפעול בנחרצות להגיע לרוצחים על מנת להענישם במלוא חומרת הדין ".  
ראש הממשלה בנימין נתניהו כינה את הפיגוע  " מעשה נפשע ונורא ",  ואמר כי הוא מזועזע ממנו . " מדובר בפיגוע טרור לכל דבר .  מדינת ישראל נוקטת יד קשה נגד הטרור ולא משנה מי הם מבצעיו ",  מסר נתניהו בתגובה . " הנחיתי את כוחות הביטחון לפעול בכל האמצעים העומדים לרשותנו ללכוד את הרוצחים ולהביאם בהקדם לדין .  ממשלת ישראל מאוחדת בהתנגדותה הנחרצת למעשים נוראיים ושפלים שכאלה ". 
שר הביטחון משה יעלון הגיב ואמר כי מדובר ב"פיגוע טרור קשה ביותר שאיננו יכולים לסבול ".  הוא ציין כי כוחות הביטחון עושים מאמץ עילאי כדי ללכוד את הרוצחים . " לא נאפשר למחבלים יהודים לפגוע בחייהם של פלסטינים ברחבי יהודה ושומרון .  נילחם נגדם בחומרה ובכל הדרכים והכלים העומדים לרשותנו ,  ונפעל ביד קשה גם נגד שולחיהם וכלפי מי שמזין אותם ".  
יו"ר האופוזיציה ח"כ יצחק הרצוג גינה את הפיגוע בעמוד הפייסבוק שלו . " ימים נוראים .  אמש בירושלים והבוקר פשע שנאה מחריד בכפר דומא .  מותו של התינוק ושריפת הבתים הם אסון נורא ",  כתב הרצוג . " זה טרור לכל דבר מהסוג הגרוע ביותר ,  מקרה אבו חדיר שחוזר על עצמו ומחייב אותנו ללבוש שק ואפר  אבל לאומי ".  הרצוג קרא לרשויות החוק להגביר כוננות ולחקור את האירוע בכל העוצמה . " אני אומר לאחיי מצדה השני של הקשת הפוליטית :  'דרוש חשבון נפש גדול עת מתחדשת האלימות הנוראה' .  לא די בגינוי ולא די בהתנערות ",  הוסיף .
 יו"ר יש עתיד יאיר לפיד הגיב ומסר : " מי ששורף תינוק פלסטיני הכריז מלחמה על מדינת ישראל .  מי שתוקף בסכין צעירים במצעד הגאווה הכריז מלחמה על מדינת ישראל .  מי ששורף כנסיות הכריז מלחמה על מדינת ישראל .  מי שמאיים לתקוף את בית המשפט העליון ב- D9 הכריז מלחמה על מדינת ישראל .  מי שזורק אבנים על כוחות הביטחון ,  הכריז מלחמה על מדינת ישראל .  אנשי להב"ה הם בוגדים שעוזרים לאויב בזמן מלחמה ".  

ח"כ מגל צייץ : " מניח שהפיגוע בא כנקמה "  וספג ביקורת
בהתייחסו להצתה בדומא ציין הח"כ מהבית היהודי את הסמיכות לפיגוע בשבות רחל .  על כך הגיב דני דיין : " אל תסביר לנו את מניעיהם של הפושעים האלה ".  נתניהו גינה : " ישראל מאוחדת בהתנגדותה למעשים נוראיים שכאלה "
 
