היש צוהלת ושמחה כמוני מסיכה ?  נינט טייב ויהודה לוי מתחפשים לביונסה ובראד פיט
ראיתם פעם את נינט בדמותה של ביונסה ?  או את יהודה לוי בלוק של בראד פיט ?  לקראת החג הכי שמח בשנה - וואלה !  סלבס חיפשה את המפורסמים שלה למפורסמים אחרים .  התוצאה :  קורעת !  כנסו
בזמן שאתם מחפשים את הדרך הטובה ביותר להיראות כמו נינט טייב ,  להתלבש יפה כמו ניקול ראידמן או עובדים על המראה שלכם שיהיה סקסי כמו של יהודה לוי או בר רפאלי - וואלה !  סלבס החליטה לנצל את חג הפורים ולחפש את המפורסמים ,  אלו שכולם מנסים להתחפש אליהם כל השנה ,  למפורסמים אחרים .  אז למי התחפשו גלית גוטמן ,  ציון ברוך ויאנה יוסף ורותם סלע ?  
מי יכול להכנס לנעליהם של הזוג הפוליטי הראשון של ישראל ?  יש כמה זוגות שבטוחים שהם יכולים ויש כמה שנורא רוצים - אבל רק זוג אחד הוא המתאים ביותר למשימה של ניהול מדינה .  יש להם רזומה עשיר בתרבויות שונות  ( בכל זאת ,  הם עברו יותר יבשות ומדינות מהרבה שרים בממשלה )  ,  ובואו נודה -גם שם האישה היא זו שלובשת את המכנסיים בבית .  
אין ספק שנינט טייב ויוסי מזרחי הם הזוג המוזיקלי המלכותי של ישראל .  מצד אחד :  גברת טייב מגיעה עם תואר של הכוכבת הנולדת הראשונה ,  להיטים ,  הופעות ,  שיתופי פעולה ,  סדרות וסרטים .  מהצד השני :  מר מזרחי - הגבר שלצידה .  מוזיקאי מחונן ומפיק מוכשר ,  לכן השנה הם יתחפשו לזוג מוזיקלי מלכותי ומוכשר לא פחות ,  הלא הם ביונסה וג'יי זי .  גם נינט קמה בבוקר  " פלולס "  ולמזרחי יש  " 99 בעיות "   ( אבל הבחורה שלו היא לא אחת מהן )  .  אם חיפשתם עוד סיבה ,  עכשיו אתם יכולים לקבל אותה בדמותה של אמיליה שרה הקטנה ,  כל מה שהיא צריכה זה פיאת אפרו קטנה וקיבלתם את בלו אייבי - הגרסא המקומית .  
אין מנוס מלהשוות את הפאוור קאפל החדש של הביצה המקומית - יהודה לוי ושלומית מלכה ,  כאילו דא ?  לפאוור קאפל הכי לוהט של הוליווד ,  הלא הם בראד פיט ואנג'לינה ג'ולי .  אחרי הכל ,  לוי הוא אחד הגברים היותר לוהטים ,  אטרקטיביים ולוהטים בביצה ,  ומלכה ,  טוב נו מלכה היא ללא ספק הדוגמנית הכי יפה היום בתעשיית האופנה .  וביחד ?  הם יוצרים פאוור קאפל עתיר הורמונים וסקס אפיל .  להשלמת התחפושת השניים יאלצו לצרף אליהם כמה ילדים קטנים .  בעצם אנחל בונני וגיא אדלר תמיד פנויים .  
מי עוד יכול להיכנס לנעליהם של הזוג הכי אהוב על צהובוני ארצות הברית ,  קניה ווסט וקים קרדשיאן ?  אין ספק שאלו ציון ברוך ויאנה יוסף שבדיוק כמו קים וקניה התחתנו השנה .  אז אמנם שלום מיכאלשווילי ואסי ישראלוף הם לא בדיוק קלואי וקנדל ,  אבל היי ,  הם לוהטים לא פחות .  ובכלל ,  אולי כדאי לציון ויאנה להיכנס לנעליהם של הזוג האמריקאי ולהראות להם כמה הדשא של השכן לא ממש ירוק יותר .  בעיקר בכל הנוגע לצלמי הפפראצי ,  שמהם הם מנסים להתחמק באלגנטיות לא חיננית .  
טוב נו ,  תודו שזה הדבר הכי מתבקש !  אז נכון ,  הקרחון של יונית לוי הופשר לאחרונה - היא מפזרת חיוכים בלי הפסקה ומרשה לעצמה להשתעשע בשידור חי ,  מה שדי מעצבן .  אז לרגל החג ובעקבות הגעגועים לגוש הקרח שלה ,  וואלה !  סלבס החליטה לחפש את לוי לתחפושת הכי נדושה אך מתבקשת - אלזה מ"לשבור את הקרח ".  השאלה הנדרשת היא :  איזה גוש קרח ישבר קודם ?  
בדיוק כמו ג'סטין ביבר גם השנה האחרונה של אסי עזר היתה מלאה בהסתבכויות ,  פליטות פה ושערוריות לא קטנות .  ביבר יצא מהעניין בהתנצלות פלוס קמפיין הלבשה תחתונה סקסי במיוחד ,  בעוד שעזר מאז הספיק לבקש סליחה ,  אך עדיין לא פרסם תחתונים סקסיים .  עד שזה יגיע ,  וואלה !  סלבס תסתפק בתחפושת שגורמת להורמונים שלה להתפוצץ .  
חג פורים יכול להוות הזדמנות מצוינת עבור החצי של בר רפאלי להיכנס לנעליו של האקס המיתולוגי ,  ליאונרדו דיקפריו ולהבין על מה כל המהומה .  חוץ מזה ,  הוא יוכל להנות בחג ממסיבות שוות ,  מכסף רב ,  חברים שווים ,  בחורות יפות ובר רפאלי אחת והכל באנגלית !  רק כדי לקום ביום שאחרי החג ולגלות שהחיים שלו לא שונים יותר מדי .  מצד שני ,  ברבור יכולה להכנס לנעליה של כוכבת הפופ הגדולה ביותר ,  ריהאנה ,  להרגיש נחשקת ,  להיות מוערצת על ידי מיליוני גברים ונשים ברחבי העולם ,  להיות מוזמנת לשטיחים אדומים - והכל באנגלית !  רק כדי להתעורר בבוקר שאחרי ולגלות שגם החיים שלה לא שונים יותר מדי ,  ודיקפריו הוא לא הפסד יותר מדי גדול .  או שמא ,  היא עשתה את טעות חייה כשנפרדה ממנו .  
רותם סלע ואריאל רוטר הם הגירסה הכי קרובה של ישראל למשפחת האצולה ,  היא דוגמנית ,  שחקנית ומנחה מבוקשת והוא יורש עצר לאחת המשפחות העשירות בישראל .  טוב ,  אז אמנם לא מעורבים בעניין כתרים ,  שרביטים ומשרתים  ( עדיין )  אבל חג פורים זו הזדמנות מצוינת לשים את רוטר בנעליו של הנסיך ויליאם ואת סלע בנעלי העקב ושמלות המעצבים  ( שגם ככה היא מחבבת )  של הדוכסית מקיימברידג' .  אן ואורי הקטנות ?  הן  ,  מן הסתם ,  נכנסות לתמונה כיורשות העצר הטוענות לכתר המלכותי .  השתחוו נתינים !  
בעיקרון החיים של ניקול ראידמן הם סוג של סילאן תמרים מתוק וסנכרני - כסף ,  מותגים ,  עושר ,  פרסום ,  גבר אוהב ,  ילדים נהדרים .  אה כן ,  וכמובן מותגים .  רק דבר אחד חסר לניקול וזה החלום הגדול ביותר שלה לזכות באירויזון .  אז לכבוד חג הפורים ,  וואלה !  סלבס חיפשה את ראידמן לדנה אינטרנשיונל גירסת 1998 אז הביאה גאווה עולמית למדינה .  ראידמן נטמעת בטבעיות לתוך דמותה הצבעונית והססגונית של אינטרנשיונל ובעצמה מרימה גבה לגבי מה הולך לה מתחת לחגורה .  ראידמן ,  תרימי !  
זו לא חוכמה לשים את גלית גוטמן בנעלייה של קייט מוס .  הטופמודל הישראלית אמנם גדולה מגרסתה הבריטית בשנה אחת בלבד ,  אבל בין שתיהן קיימים לא מעט קווים מקבילים ,  כשבראשם העובדה ששתיהן הצליחו לפצח את נוסחת הזמן ולא משנה כמה זמן יעבור - הן יראו אותו דבר כפי שנראו לפני עשור ,  או שתיים .  חג פורים יהיה תירוץ טוב עבור גוטמן להיכנס לנעליה של מוס ולהנות מאותה קריירה אבל רק עם הצלחה בינלאומית .  

היש צוהלת ושמחה כמוני מסיכה ?  נינט טייב ויהודה לוי מתחפשים לביונסה ובראד פיט
ראיתם פעם את נינט בדמותה של ביונסה ?  או את יהודה לוי בלוק של בראד פיט ?  לקראת החג הכי שמח בשנה - וואלה !  סלבס חיפשה את המפורסמים שלה למפורסמים אחרים .  התוצאה :  קורעת !  כנסו

