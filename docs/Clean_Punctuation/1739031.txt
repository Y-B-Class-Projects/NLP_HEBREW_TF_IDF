רה"מ על ההקפאה :  לא הוגן לתקוף המתנחלים
נתניהו קרא לשרי הממשלה  " להתאזר בסבלנות ולפעול באחריות ובקור רוח "  כדי לאפשר את המשך המו"מ עם הפלסטינים ובמקביל  " לשמור על ההתיישבות ביו"ש ".  לדבריו ,  למתנחלים  " מגיע לחיות חיים נורמליים כמו לכל אזרח "
  ( צילום:רויטרס .  עריכה:גדי וינסטוק ) 
ראש הממשלה בנימין נתניהו התייחס הבוקר  ( שני )  למשבר אליו נקלע המו"מ הישיר בין ישראל לפלסטינים .  בפתח ישיבת הממשלה השבועית בירושלים אמר נתניהו לשרים ,  כי  " אנחנו בעיצומם של מגעים עם האמריקאים .  אין צורך להכריז הכרזות ,  לחולל סערות ולהכחיש כל ידיעת סרק המתפרסמת בתקשורת .  יש לנו עניין לקדם את התהליך המדיני .  אני מציע להתאזר בסבלנות ולפעול באחריות ,  בקור רוח ובשקט ,  וזה מה שאנחנו עושים ". 
לדברי ראש הממשלה , " לפני חודש הפלסטינים נכנסו לשיחות ישירות איתנו ,  לאחר ביצוע מחוות מצדנו וההחלטה הקשה מכל שקיבלנו - להשהות את הבנייה ביו"ש .  המתיישבים נמצאים תחת מתקפה לא צודקת .  מגיע להם לחיות חיים נורמליים כמו לכל אזרח במדינת ישראל ,  וזו מדיניותנו .  עמדנו במחויבות שלנו למרות כל הקשיים .  קיימנו במלואה את ההתחייבות הלא פשוטה הזו .  כעת יש לנו עניין להמשיך במו"מ לשלום ". 
בישיבת שרי הליכוד שהתקיימה לפני ישיבת הממשלה התייחס נתניהו לדיווחים ,  לפיהם בכוונתו לכנס את הקבינט המדיני-ביטחוני לצורך דיון בערבויות שהציע נשיא ארה"ב ברק אובמה בתמורה להארכת הקפאת הבנייה בשטחים בחודשיים .  נתניהו אמר לשרים כי בשלב זה אין מה להביא בפני הממשלה והקבינט ,  ו"כשיהיה מה להביא ,  נביא את זה .  יש לנו אינטרס לשמור גם על ההתיישבות וגם על קיום השיחות ,  ולכן יש לשמור על דיסקרטיות ". 

רה"מ על ההקפאה :  לא הוגן לתקוף המתנחלים
נתניהו קרא לשרי הממשלה  " להתאזר בסבלנות ולפעול באחריות ובקור רוח "  כדי לאפשר את המשך המו"מ עם הפלסטינים ובמקביל  " לשמור על ההתיישבות ביו"ש ".  לדבריו ,  למתנחלים  " מגיע לחיות חיים נורמליים כמו לכל אזרח "
 
