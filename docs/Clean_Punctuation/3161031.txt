שוב היא כאן :  בנט ידרוש לקדם את חקיקת פסקת ההתגברות
לאחר הפוגה קלה ,  יו"ר הבית היהודי מתכוון להעלות לדיון בישיבת ראשי המפלגות את הצעתו לקידום החוק שיגביל את כוחו של בית המשפט העליון .  לאור התנגדותם של כחלון ומנדלבליט לגרסת בנט ודרישתו של נתניהו להסכמה רחבה ,  מעריכים בכירים בקואליציה כי בשלב זה המהלך לא יקודם
אחרי שבועיים של הפסקה ,  פסקת ההתגברות חוזרת לשולחן הקואליציה :  יו"ר הבית היהודי נפתלי בנט מתכוון להעלות היום  ( ראשון )  לדיון בישיבת ראשי המפלגות את דרישתו לקדם חקיקה להגבלת כוחו של בית המשפט העליון ,  על רקע אוזלת ידה של הממשלה במציאת מענה לסוגיית המסתננים ומבקשי המקלט .  בעוד בבית היהודי דוחפים לקדם פסקת התגברות שתאפשר לכנסת לחוקק מחדש חוק שנפסל על ידי בג"ץ ברוב של 61 חברי כנסת ,  שר האוצר משה כחלון ,  כמו גם היועץ המשפטי לממשלה אביחי מנדלבליט ,  מתנגדים נחרצות לחקיקה בגרסה זו וכחלון אף הבהיר כי במידה והיא תקודם - סיעת כולנו תצביע נגד .
 בתווך ,  ראש הממשלה בנימין נתניהו ,  שלכאורה הצהיר שהוא תומך בפסקת ההתגברות ,  אך מבקש לקדם את המהלך בהסכמת כל סיעות הקואליציה ובהתייעצות עם בית המשפט והמערכת המשפטית .  שר האוצר כחלון ייעדר מהישיבה בשל ההלוויה של אמו ,  שהלכה לעולמה בסוף השבוע .  
עוד בוואלה !  NEWS:טראמפ וקים הביעו אופטימיות לקראת הפסגה : " התכנון לא השתנה "" אירוע קשה ואלים ":  הוארך מעצר החשודים מהמהומה ברהטלוחם דובדבן רונן לוברסקי נפגע בפעילות מבצעית ונהרג : " לב ענק "  
פסקת ההתגברות ,  אחד הנושאים הפוליטיים חשובים לימין ,  חזרה לסדר היום בשבועות האחרונים על רקע ניסיונות הממשלה להתמודד עם סוגיית גירוש מבקשי המקלט והרצון לעקוף את פסיקת בג"ץ שאסרה על כליאת מסתננים במתקני שהיה לתקופות סיום ארוכות .  המתיחות הפוליטית סביב הנושא הגיעה לשיא לפני כשבועיים ,  כשבנט התעקש להצביע בוועדת שרים לחקיקה על גרסה של הבית היהודי לחוק שיעקוף את בג"ץ ,  בניגוד לבקשת ראש הממשלה שרצה לדחות את ההצבעה עד להשגת  " נוסח מוסכם "  על כלל המפלגות בקואליציה .
 ההצעה עברה ברוב קולות בוועדה ,  אך מיד אחרי ההצבעה כחלון הודיע כי הוא מתנגד נחרצות לחוק ונוצר קושי בגיוס רוב לאישור החוק בכנסת .  הבית היהודי לא המשיכו בקידום החקיקה בקריאה טרומית בכנסת ,  ומאז לא התקיימו בכלל דיונים בקואליציה בנושא ,  והנושא הפוליטי החם נדחק לטובת המתיחות הביטחונית .  
בסוף השבוע שעבר בנט הודיע כי הוא מתכוון לחדש את המאבק על החוק . " מי שחשב שהמאבק על פסקת ההתגברות נגמר - שיחשוב שוב .  לא נוותר עד שהבעיה תיפתר ",  אמר בסיור בדרום תל אביב . " הממשלה לא יכולה שלא לטפל בבעיה על ידי טמינת הראש באדמה .  הזמן עובר ועובר ויש ניסיון למסמס את זה ,  אבל בפועל הסבל של תושבי דרום תל אביב נשאר כשהיה .  מדובר באחד המהלכים המשמעותיים שיחזק את המשילות ויעצים את אמון הציבור בבית המשפט שהולך ונשחק .  לפני כמה שבועות ראש הממשלה אמר שהוא ייקח על עצמו את הטיפול בפסקת ההתגברות .  זזנו הצידה ,  נתנו את הזמן ,  אבל בינתיים הדברים לא מתקדמים ".  
כחלון ,  מצד שני ,  מתנגד נחרצות להצעה של הבית היהודי ,  אותה הוא כינה  " ספין "  ו"מכירת אשליות לציבור "  שאינה נותנת מענה אמיתי לבעיית המסתננים לדבריו . " מדובר בצעד ברוטלי שמובל על ידי קיצוניים חסרי אחריות .  אותם קיצוניים הציגו מצג שווא שמשך את מדינת ישראל למקומות לא נורמליים ".  

שוב היא כאן :  בנט ידרוש לקדם את חקיקת פסקת ההתגברות
לאחר הפוגה קלה ,  יו"ר הבית היהודי מתכוון להעלות לדיון בישיבת ראשי המפלגות את הצעתו לקידום החוק שיגביל את כוחו של בית המשפט העליון .  לאור התנגדותם של כחלון ומנדלבליט לגרסת בנט ודרישתו של נתניהו להסכמה רחבה ,  מעריכים בכירים בקואליציה כי בשלב זה המהלך לא יקודם

