נתניהו ובנט סיכמו :  תושבי עמונה יפונו בהסכמה לקרקע חלופית בסמוך למאחז
בתום ישיבה בנושא גורלו של המאחז הלא חוקי בין ראש הממשלה ,  יו"ר הבית היהודי והיועץ המשפטי לממשלה ,  גובש מתווה נכסי נפקדים אחר שבמסגרתו יועברו התושבים לחלקות אחרות על ההר .  לאחר שהמתווה יוצג לתושבים תוגש בבג"ץ בקשה לדחיית הפינוי
ראש הממשלה בנימין נתניהו ויו"ר הבית היהודי ,  שר החינוך נפתלי בנט ,  סיכמו היום  ( שני )  על מתווה חדש לפינוי המאחז הלא חוקי עמונה ומציעים לתושבים להתפנות בהסכמה לקרקע חלופית על ההר .  השניים נועדו עם היועץ המשפטי לממשלה אביחי מנדלבליט והשלושה החליטו על המתווה נכסי נפקדים חדש .  בערב יוצג המתווה לתושבי עמונה ,  ואם יקבלו אותו תוגש לבג"ץ בקשה לדחיית תאריך הפינוי ,  שנקבע עד 25 בחודש . 
" לאחר מאמצים מרובים עם ראש הממשלה ומול היועץ המשפטי ,  הצלחנו לגבש מתווה נכסי נפקדים טוב ועמדנו ביעד שהצבנו לעצמנו והוא להשאיר את עמונה על ההר ",  אמר בנט בישיבת סיעת הבית היהודי .  הוא הסביר כי מדובר במתווה חדש  " שנותן אופק לתקופה ארוכה הרבה יותר ועל שטח גדול שמכיל את כל המשפחות ואף פוטנציאל התרחבות בהמשך .  אני מאמין שנקבל את הסכמת תושבי עמונה להעתקה לשטח החדש על גבעת עמונה בדרכי שלום ובכך נוכל לפנות לבג"ץ בבקשת ארכה ".  
בנט הוסיף : " העתקת יישוב כלשהו היא עוול ואנחנו כואבים אותו עם התושבים אבל בנסיבות שנוצרו הצלחנו להשאיר את תושבי עמונה על ההר יחד עם הצעד ההסדרה האסטרטגית שכבר התחוללה בשבוע שעבר ותגבר עם חוק ההסדרה ".  
יו"ר הבית היהודי קרא שלא להתנגד פיזית לפינוי . " אסור בשום מצב ובשום תנאי ולמען שום מטרה להפעיל אלימות ".  הוא הודה לראש הממשלה על שיתוף הפעולה : " עברנו כברת דרך כדי להגיע להישג הזה וגם ליועץ המשפטי שעושה כל שביכולתו לסייע בסיטואציה המורכבת הזו .  המאמצים המשותפים הביאו את ההישג הגדול ".  
בימים האחרונים החלה לתפוס תאוצה מחאת חיילים חדשה ,  כשמאות גולשים הצטרפו לעמוד הפייסבוק  " גם אני אסרב לפנות את עמונה ".  בתמונות שהעלו משתמשים לעמוד נראות כומתות ופריטים צבאיים לצד שלטי מחאה על הפינוי הצפוי עד 25 בחודש .  מדובר צה"ל נמסר כי צה"ל מגנה ואוסר על כל גילוי סרבנות באשר הוא ויטפל בו בחומרה . " מעצם היותו של צה"ל ,  צבא במדינה דמוקרטית אשר פועל ויפעל בכפיפות לדרג המדיני ויבצע כל משימה שתוטל עליו בכפוף לחוק ",  נאמר בהודעה .
 בסוף השבוע הופצה חרושת שמועות שלפיה הפינוי ייערך כבר במוצאי שבת .  בעקבות כך החלו חוגי הימין המתנחלי להיערך למאבק ,  ועשרות צעירים הגיעו למקום בימים האחרונים .  ביום שישי קראו רבני המגזר שלא לנקוט אלימות נגד כוחות הביטחון ואף ביקשו מנשים לא להגיע למאחז .  
בתוך כך ,  מערכת הביטחון ממשיכה להיערך לקראת הפינוי ובבסיס צה"ל בדרום כבר תרגלו הכוחות פינוי תושבים .  עיקר החשש של המשטרה הוא מהגעת פעילי ימין קיצוניים ,  וכן מכך שחלק מההערכות מדברות על כך שיידרש שימוש בכוח .  

נתניהו ובנט סיכמו :  תושבי עמונה יפונו בהסכמה לקרקע חלופית בסמוך למאחז
בתום ישיבה בנושא גורלו של המאחז הלא חוקי בין ראש הממשלה ,  יו"ר הבית היהודי והיועץ המשפטי לממשלה ,  גובש מתווה נכסי נפקדים אחר שבמסגרתו יועברו התושבים לחלקות אחרות על ההר .  לאחר שהמתווה יוצג לתושבים תוגש בבג"ץ בקשה לדחיית הפינוי

