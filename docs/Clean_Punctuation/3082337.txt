מסתמן פתרון למשבר בהר הבית ;  ממשלת ירדן : " המסגד ייפתח בקרוב "
 גורמים פלסטיניים וישראליים מסרו לוואלה !  NEWS כי פתרון הביניים ,  שהתקבל במגעים בין ארה"ב ,  ישראל וירדן ,  כולל את סילוק המגנומטרים ובדיקה סלקטיבית לחשודים .  הממשלה בעמאן קראה ל"רגיעה ",  והוסיפה : " ישראל מנסה לקבוע עובדות בשטח "
 גורמים ישראליים ,  אמריקניים וירדניים הגיעו יחד לפתרון ביניים לסוגיית הר הבית ,  שבמסגרתו יסולקו המגנומטרים ובמקומם יוצבו מאבטחים שיבדקו ידנית באמצעות גלאי בני אדם שמסתמנים כחשודים - כך מסרו היום  ( רביעי )  מקורות פלסטיניים וישראליים לוואלה !  NEWS .  לפי המקורות ,  אנשי הדת ייענו והשערים האלקטרוניים יוסרו ותחל בדיקה סלקטיבית ,  כמו בנמל התעופה בן גוריון .  על פי המקורות ,  דווקא הצד האמריקני הוא שעומד מאחורי הרעיון והוא נידון בשיחות בין לשכת ראש הממשלה וארמון המלך עבדאללה .  הרעיון ,  שנשקל כעת לחיוב במערכת הביטחון בישראל ,  אמור למנוע הסלמה אפשרית כבר ביום שישי הקרוב במהלך תפילות הצהריים .  זאת ,  לאחר שאנשי הדת המוסלמים הבכירים ביותר בירושלים ובהר הבית קראו לנעול את כל המסגדים ברחבי ירושלים וקראו לכל המאמינים להגיע לכניסות להר הבית .  אירוע שכזה עלול להוביל לעימותים אלימים קשים ומשם לגלישה להפגנות בכל רחבי הגדה .
 עוד בוואלה !  NEWS:עימותים אלימים בהר הבית :  עשרות פלסטינים ושני שוטרים נפצעודיווח :  מלך ערב הסעודית פנה לארה"ב כדי לפתור את משבר הר הביתפתח קראה ליום זעם עקב המגבלות בהר הבית : " עד שהכיבוש יתחרט "  
במקביל ,  ממשלת ירדן פרסמה הערב הודעה רשמית ,  שבה נמסר כי  " הממשלה מאשרת כי המאמצים שהוביל המלך עבדאללה השני במהלך הימים האחרונים נשאו פרי והובילו לפתיחו של מסגד אל-אקצא ".  עוד נמסר כי הממשלה  " קוראת להשבת הרגיעה "  למתחם ול"כיבוד המצב החוקי וההיסטורי ".  בנוסף לכך ,  נמסר כי  " הפעולות הישראליות מנסות לקבוע עובדות בשטח ונוגדות את התחייבויותיה החוקיות והדיפלומטיות של ישראל ". 
אנשי הדת שקיבלו את ההחלטה לגבי סגירת המסגדים ביום שישי הם שייח עבדאללה עבד אל-עזים סלהב ,  שייח וספי אל-בכרי וכן המופתי של ירושלים מוחמד חוסיין והמופתי לשעבר עיכרימה א-סברי ,  יחד עם מנהל הווקף ,  שייח עזאם אל-חטיב .  בימים האחרונים ניכרת עלייה במספר המתפללים בכניסה להר הבית בסמוך לשער האריות וביום שישי צפויים להגיע למקום עשרות אלפים .  
מוקדם יותר היום אמר ראש הממשלה בנימין נתניהו לכתבים המלווים אותו בביקורו בהונגריה כי ישראל נמצאת בקשר שוטף עם ירדן ועם מדינות ערביות נוספות בנושא הצבת המגנומטרים והשבת השקט להר הבית ,  ומסביר שלא מדובר בשינוי הסטטוס קוו . " אנחנו מצפים שכולם יתרמו להחזרת השקט ",  אמר . " צריך להתייחס לעובדות ולאמת - אין כאן שינוי בסטטוס קוו אלא ניסיון למנוע הישנות של תקיפה בנשק ואלימות בהר הבית ". 
חאתם עבד אל-קאדר ,  אחראי תיק ירושלים בתנועת פתח ,  אמר לסוכנות הידיעות הפלסטינית  " מען "  כי ישראל מנהלת מגעים  " אינטנסיביים "  עם ירדן ועם ערב הסעודית ,  במטרה להביא את המשבר בהר הבית לסיומו ,  לפני יום שישי הקרוב .  עבד אל-קאדר ,  שעל פי דיווחים פלסטיניים נעצר בהמשך הערב על ידי ישראל ,  הסביר כי המגעים מתנהלים ישירות בין נציגי ישראל לנציגים הירדניים ,  ובתיווך אמריקני בין ירושלים לריאד .  
מטרתם של הצדדים ,  לדברי עבד אל-קאדר ,  היא להגיע לפשרה בנוגע לצעדי הביטחון בכניסה למתחם הר הבית ולמסגד אל-אקצא מחר בערב לכל המאוחר ,  על מנת להימנע מהסלמה ומעימותים אלימים בעיר העתיקה בירושלים ביום שישי .  
הבכיר הפלסטיני הסביר כי הממשל בארצות הברית תומך בהסרת המגנומטרים ,  והציע להחליפם בבידוק ביטחוני באופן אחר על ידי כוחות הביטחון הישראליים המוצבים בהר הבית ,  בדומה להצעת הפשרה שתיארו הגורמים ששוחחו עם וואלה !  NEWS .  הפלסטינים ,  מצדם ,  דורשים להשיב את המצב לכפי שהיה לפני סוף השבוע האחרון  אז המתחם נסגר בעקבות פיגוע הירי שאירע בו ,  ונפתח מחדש עם אמצעי האבטחה החדשים .  
במקביל ,  דובר הרשות הפלסטינית נביל אבו רודיינה מסר כי היו"ר אבו מאזן קטע את ביקורו המדיני בסין בעקבות המשבר ,  והוא בדרכו לרמאללה .  אבו רודיינה ציין עם הגעתו ,  אבו מאזן יכנס פגישה דחופה עם בכירים פלסטינים בנוגע לתגובה ל"מתקפות על ירושלים ועל מסגד אל-אקצא ".  במקביל ,  הוסיף הדובר ,  אבו מאזן פועל מול גורמים ערביים ובינלאומיים על מנת לפתור את המשבר .
 נתניהו קיים הבוקר הערכת מצב בהשתתפות שר הביטחון אביגדור ליברמן ,  השר לביטחון הפנים גלעד ארדן ,  הרמטכ"ל רב-אלוף גדי איזנקוט ,  המפכ"ל רב-ניצב רוני אלשיך ,  ראש השב"כ נדב ארגמן ומתאם פעולות הממשלה בשטחים אלוף יואב מרדכי .  שב"כ תמך בדיון בהסרת המגנומטרים בכניסות למתחם ,  אך במשטרה מתנגדים לכך .  

מסתמן פתרון למשבר בהר הבית ;  ממשלת ירדן : " המסגד ייפתח בקרוב "
 גורמים פלסטיניים וישראליים מסרו לוואלה !  NEWS כי פתרון הביניים ,  שהתקבל במגעים בין ארה"ב ,  ישראל וירדן ,  כולל את סילוק המגנומטרים ובדיקה סלקטיבית לחשודים .  הממשלה בעמאן קראה ל"רגיעה ",  והוסיפה : " ישראל מנסה לקבוע עובדות בשטח "
 
