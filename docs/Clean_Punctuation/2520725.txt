נתניהו לקורזיץ : " אני וכל העם מחזיקים לך אצבעות "
 ראש הממשלה התקשר לברך את הגולשת שזכתה במדליית זהב באליפות העולם : " את צ'מפיונית ".  השרה לבנת : " אני מצדיעה לך "
 וידאו באדיבות לע"מ 
לי קורזיץ זכתה היום  ( רביעי )  בפעם השלישית בקריירה באליפות העולם לשייט ,  לאחר שיום השיוטים האחרון בוטל וכך היא שמרה על המקום הראשון בקאדיס ,  ספרד .  קורזיץ זכתה למענק של 100 אלף שקלים וזרם המברכים לא פסק לרגע .
 ראש הממשלה בנימין נתניהו שוחח בטלפון עם השייטת לי קורזיץ ואמר לה : " מזל טוב לי ,  את מייצגת את עצמך ואת המדינה שלנו בכבוד ובהצלחה .  את צ'מפיונית ,  את הטובה בעולם .  אני וכל עם ישראל מחזיקים לך אצבעות שתביאי מדליה גם באולימפיאדת לונדון ".  
שרת התרבות והספורט לימור לבנת התקשרה לברך את קורזיץ מיד לאחר זכייתה במדליה : " ברכות ,  קבעת היום הישג חסר תקדים בספורט הישראלי .  הוכחת שניחנת לא רק בכישרון נדיר ,  אלא גם בכושר התמדה ונחישות יוצאי דופן .  את ווינרית ופייטרית אמיתית שמביאה כבוד רב לספורט שלנו פעם אחר פעם .  אני גאה בך ומצדיעה לך .  עכשיו אנחנו עם הפנים ללונדון ,  ואני מחזיקה לך אצבעות שגם משם תשובי עם מדליה ". 
יושב ראש הוועד האולימפי ,  צבי ורשביאק : " לי הוכיחה שוב שהיא הגולשת הטובה ביותר בעולם ,  הישג ספורטיבי נדיר לכל הדעות וזאת למרות תקופה בריאותית לא נוחה שעברה עליה לאחרונה .  עכשיו המשימה הגדולה שלה היא המשחקים האולימפיים בלונדון ואנו משוכנעים שקורזיץ תחזור כמדליסטית אולימפית .  אנו שמחים שהקרנות הכספיות מוסיפות לחשבון הבנק שלה מענק של 100 אלף שקל ולמאמנה בן פינקלישטיין 50 אלף שקל ".  

נתניהו לקורזיץ : " אני וכל העם מחזיקים לך אצבעות "
 ראש הממשלה התקשר לברך את הגולשת שזכתה במדליית זהב באליפות העולם : " את צ'מפיונית ".  השרה לבנת : " אני מצדיעה לך "
 
