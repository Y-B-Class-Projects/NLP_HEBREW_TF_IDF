 " נתניהו יסייע למפעל פרי גליל אם יבוטלו הפיטורים "
 לדברי יו"ר ועד העובדים במפעל ש-58 מעובדיו קיבלו מכתבי פיטורין ,  רה"מ הורה להעניק סיוע למפעל  " בתנאי שבעליו יבטלו את גזירת הפיטורים ביום ראשון הקרוב "
  ( צילום :  ג'יליס ,  עריכה :  אמיר קוטיגרו ) 
ראש הממשלה בנימין נתניהו החליט להתערב במשבר הפיטורים במפעל  " פרי גליל "  שבחצור הגלילית ,  לאחר ש-58 עובדים במפעל קיבלו מכתבי פיטורים .  לטענת יו"ר ועד העובדים במפעל ,  מוטי חזיזה ,  הוא קיבל היום פנייה ממשרד ראש הממשלה בנוגע לפיטורי העובדים ונמסר לו כי  " נתניהו הנחה את כל הנוגעים בדבר לתת סיוע מלא ושוטף למפעל על מנת להגיע להבנות בין העובדים לבין הנהלת המפעל ,  כל זה בתנאי שבעלי המפעל יבטלו את גזירת הפיטורים ביום ראשון הקרוב ".  במקביל ,  בלשכת ראש הממשלה אומרים ,  שנתניהו ביקש היום משר התעשייה ,  המסחר והתעסוקה שלום שמחון  ( העצמאות )  ומשר הרווחה משה כחלון להתערב בנושא ולעדכן אותו בנעשה .  
עוד על הפיטורים במפעל  " פרי גליל ": תדהמה בפרי גליל :  58 עובדים קיבלו מכתב פיטוריםעובדי פרי גליל לנתניהו :  זהו חורבן הבית שלנוהשר פלד למפוטרי פרי גליל :  אעיר את נתניהו 
" אנחנו ממשיכים את השגרה היומית שלנו עם הרבה אופטימיות ",  סיפר חזיזה בשיחה עם וואלה !  חדשות , " כרגע אנחנו לא מעוניינים לצאת בהפגנות ,  כל עוד קיבלנו תמיכה ראשונית ממשרדי הממשלה .  כמובן נילחם על כך שלא יפטרו עובדים בכל מחיר ".  
נציג בעלי המפעל פרי גליל ,  שבחר להישאר בעילום שם ,  אמר כי  " נכון לעכשיו אנחנו מעוניינים לפעול בשיתוף פעולה על מנת להציל את המפעל ולמנוע את פיטורי העובדים ".  אושיק אפרים ,  מנכ"ל המפעל ,  אמר כי  " אם משרדי הממשלה יתנו לנו את מה שהם מבטיחים ,  אני לא אפטר את העובדים .  כרגע לא קיבלתי פנייה רשמית מטעם משרד ראש הממשלה ומכתבי הפיטורים כבר הועברו ליו"ר ועד העובדים .  רק אם יבואו לקראתנו ויתנו לנו את מה שאנחנו דורשים ,  נוכל לפתור את זה בדרך יצירתית ונעביר את העובדים למפעל החדש בזיכרון יעקב ". 
ביום ראשון בבוקר תיערך ישיבה אליה הוזמנו נציגים מהסתדרות העובדים בראשותו של עופר עיני ,  חברי הוועד המנהל ונציגי הסתדרות מרחב גליל .  מטרת הישיבה היא ליצור תכנית עבודה משותפת שתמנע פיטורים ותבטיח עבודה שוטפת בתוך המפעל .  
לפניות לכתב :  davidkobi@walla.com 

" נתניהו יסייע למפעל פרי גליל אם יבוטלו הפיטורים "
 לדברי יו"ר ועד העובדים במפעל ש-58 מעובדיו קיבלו מכתבי פיטורין ,  רה"מ הורה להעניק סיוע למפעל  " בתנאי שבעליו יבטלו את גזירת הפיטורים ביום ראשון הקרוב "
 
