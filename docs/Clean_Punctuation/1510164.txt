שטייניץ : " רוב שרי האוצר לא היו כלכלנים "
 שר האוצר : " אני שולט בחומר הכלכלי ".  על עיסקת החבילה : " בשבועות האחרונים אורי יוגב לא היה מעורב " 
 " רוב שרי האוצר של מדינת ישראל לא היו כלכלנים - במיוחד הטובים שבהם "  - כך אמר שר האוצר יובל שטייניץ בראיון לתוכנית  " פגוש את העיתונות ".  שטייניץ טען כי הוא  " שולט "  בחומר וכי הכלי העיקרי שהוא מביא מעולם הפילוסופיה - הטלת ספק - עוזר לו במשימות היומיומיות שלו .  
על כך שראש הממשלה בנימין נתניהו מינה עצמו לשר-על לעניינים כלכליים אמר שטייניץ : " ראש הממשלה הוא קברניט בכל התחומים ,  גם התחום הכלכלי .  המינוי הזה פוגע מעט במעמדי אך מה שחשוב לי זו הפעילות במשרדי ".  כדוגמא לפעילות המשרד בחר שטייניץ להדגיש דווקא את חוק בנק ישראל : " חוק בנק ישראל ממתין כבר 11 שנה והנה אנחנו השלמנו את החוק .  אני מברך את בנק ישראל על כך שהחוק החשוב הזה יצא לדרך ".  
על מאבקו מול סטנלי פישר בנושא הפיקוח על השכר בבנק ישראל אמר שטייניץ : " הדרישה העקרונית שלנו שהפיקוח על השכר יישאר בידי האוצר התקבלה בצורה מוחלטת .  אם הייתה מתרחשת פגיעה בסמכויות האוצר ,  היו יכולות להיות לזה השלכות חמורות על כל המגזר הציבורי ".  
בעניין הוויכוח האישי מול פישר אמר שטייניץ כי  " בנק ישראל פתח סיכומים קודמים שהושגו לפני שנה ושנתיים .  היה ויכוח חריף על דברים שנראו לשני הצדדים עקרוניים ,  והוא הסתיים בלחיצת ידיים .  טוב שנתניהו התערב בסוף ,  זה עזר לסגור את הדברים לשביעות רצונם של שני הצדדים ".  
על השאלה איך יעביר תקציב תוך שלושה שבועות עם אופוזיציה בתוך הקואליציה ענה שטייניץ :  הח"כים החדשים  ( ברומזו למירי רגב ממפלגתו - ד.ק .)  צריכים להבין שהם לא חיילים בודדים ,  אלא חלק מקואליציה ,  והם צריכים לגבות את הממשלה ".  
בנושא  " עסקת החבילה "  במשק התייחס שר האוצר לביקורת כאילו יו"ר ההסתדרות עופר עיני ניצח והאוצר בעצם לא קיבל כלום ,  בטענה כי  " בתקופה כזו יש חשיבות אדירה גם להיבטים הפסיכולוגיים שבשיתוף פעולה עם ההסתדרות .  הבטחנו שקט תעשייתי ,  הסכמה עקרונית לרפורמות ורוח גבית לתוכנית הכלכלית ".  בהתייחסו לביקורת על התערבותו של אורי יוגב בגיבוש העסקה הדגיש שטייניץ כי  " בשבועות האחרונים אורי יוגב לא היה מעורב במהלכים לגיבוש עסקת החבילה ".  
בנושא ביטול המע"מ על פירות וירקות אמר שר האוצר כי מדובר בביטול עיוות היסטורי שמזמן היה צריך לטפל בו : " מי שייפגעו מביטול המע"מ יהיו בעיקר מעלימי המס ,  ואחריהם העשירים .  את העניים אנחנו נפצה ".  
בנושא פסיקת בית המשפט בנוגע להכרה במטפלות בילדים לצורך מס אמר השר כי האחריות על המדיניות הכלכלית היא לא של בית המשפט העליון : " אנחנו באוצר צריכים לקבוע את סדרי העדיפויות .  טוב עשה בית המשפט העליון שדחה את יישום הפסיקה כדי שאנחנו נוכל לחוקק .  אנחנו החלטנו שבאופן מדורג - לא מיד ,  בשל במשבר הכלכלי - אמא עם שני ילדים קטנים תקבל 500 שקל לחודש ".  
על עדותה של שרי אריסון כאילו היא מתקשרת עם כוחות עליונים אמר שטייניץ : " אני מעריך רוחניות - עסקתי בפילוסופיה בעצמי - אבל אני גם בעד רציונאליות .  יש להדגיש כי בנק הפועלים מנוהל טוב על ידי דירקטוריון ,  מנכ"ל וסמנכ"ל .  אני לא אומר לבעלי שליטה מה הם יכולים להגיד ומה לא ".  
תחזית שר האוצר ליציאה מהמשבר היא כי  " בהנחה שהתקציב והתוכנית הכלכלית תתממש ,  נחזור לצמיחה משמעותית - כולל גידול בתעסוקה - לקראת אמצע-סוף 2010 ".    

שטייניץ : " רוב שרי האוצר לא היו כלכלנים "
 שר האוצר : " אני שולט בחומר הכלכלי ".  על עיסקת החבילה : " בשבועות האחרונים אורי יוגב לא היה מעורב "  

