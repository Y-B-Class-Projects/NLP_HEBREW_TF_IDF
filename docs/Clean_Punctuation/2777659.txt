נתניהו על ניסיון החיסול של דף : " אף אחד אינו חסין "
 ראש הממשלה מסר הצהרה מיוחדת בבסיס הקריה בתל אביב על רקע קריסתה של הפסקת האש ,  והבהיר : " ראשי ארגוני הטרור הם יעד לגיטימי ".  על הביקורת הפומבית מצד חברי קבינט : " צריך לתת כתף ולדבר פחות "
 - נתניהו על ניסיון חיסול דף : " ראשי ארגוני הטרור - יעד לגיטימי "-  על השרים שמתחו עליו ביקורת : " מציע לא לזרוק מלל "-  על יחסי ישראל-ארה"ב : " הקשר חזק ואיתן ממה שחושבים "-  יעלון : " אנו מוכנים למערכה ארוכה "-  יותר מ-150 רקטות שוגרו לעבר ישראל- מניין ההרוגים ברצועה ביממה האחרונה עומד על כ-20
ראש הממשלה ,  בנימין נתניהו ,  התייחס הערב  ( רביעי )  לראשונה לניסיון החיסול של ראש הזרוע הצבאית של חמאס ,  מוחמד דף ,  אמש בשכונת שיח רדואן בעזה . " ראשי ארגוני הטרור הם יעד לא רק לגיטימי ,  אלא ראשון במעלה - אף אחד אינו חסין ",  הבהיר נתניהו במהלך מסיבת עיתונאים בבסיס הקריה בתל אביב .
 נתניהו התייחס לתקיפות הנרחבות של כוחות צה"ל ברצועה במהלך השבועות האחרונים מאז החל מבצע  " צוק איתן ".   " כל המערכים שחמאס בנה לפגוע בנו סוכלו ",  אמר . " הרגנו מאות רבות של מחבלים ,  השמדנו אלפי רקטות ומשגרים ופירקנו את מערך המנהרות ההתקפיות שחמאס בנה במשך שנים כדי לפגוע ביישובינו .  סיכלנו את כל ניסיונותיו לפגוע בנו .  זו המכה הקשה ביותר שספג החמאס מאז הקמתו ".   " חמאס חושב שהוא יתיש אותנו ,  אך הוא טועה ",  הוסיף ,  בהתייחסו לחידוש הלחימה החל מאמש . " העם בישראל חזק .  מול ההתשה  חמאס יקבל הכתשה .  כתישה של התשתיות ושל המחבלים .  המדיניות שלנו כלפי חמאס היא פשוטה :  יירו  יחטפו ".   מלחמה בדרום || סיקור מיוחד בוואלה !  חדשות:גורם מדיני : " אין לנו מידע על מותו של מוחמד דף"2 רקטות יורטו בגוש דן ;  חמאס :  נירה ב-6 בבוקר לנתב"גאשתו ובנו של מוחמד דף נקברו : " ישראל נכשלה "  
לאחר מכן ,  תקף בחריפות ראש הממשלה את השרים בקבינט המדיני-ביטחוני שמתחו עליו ביקורת פומבית במהלך השבועות האחרונים . " התקיימו בקבינט 27 ישיבות .  בקבינט אפשר להשמיע כל דבר ,  ואני בהחלט מאפשר להעלות כל נושא .  הדיון הוא נוקב ,  וטוב שכך .  אבל בחוץ  צריך לתת כתף ולדבר פחות .  אני מציע לא לזרוק מלל ,  סיסמאות ודברים ריקים ונבובים .  אני מצפה מהשרים שינהגו באחריות ",  אמר נתניהו .  
בנוגע לפרסומים השונים על משבר מחריף ביחסי ישראל-ארצות הברית ,  אמר ראש הממשלה כי  " אני יודע שמתארים את זה כך ,  אבל זה לא נכון ".  לדברי נתניהו , " דיברתי עם שר החוץ קרי אתמול ,  וניהלנו שיחה טובה מאוד .  קיימתי גם כמה שיחות ,  ארבע במספר ,  עם הנשיא אובמה במהלך המבצע .  זה די הרבה .  הקשר הוא הרבה יותר חזק ואיתן ממה שחושבים .  ארצות הברית נתנה לנו גיבוי להגנה העצמית ולפעולות הלא פשוטות בזירה המדינית ".  ראש הממשלה ציין כי לאור השינויים הרבים המתרחשים באזור ,  ישראל פועלת בשיתוף עם כלל הגורמים האזוריים למען  " השגת אופק מדיני חדש למדינת ישראל ".  
את דבריו הערב פתח נתניהו בפנייה לתושבי ישראל ,  הנאלצים להתמודד עם מטחים בלתי פוסקים של רקטות מאז שעות הערב אתמול . " היעד שלנו הוא שתושבי כרם שלום ,  שדרות ושאר יישובי עוטף עזה ,  אשקלון ותל אביב -- כולם ילכו לישון בשקט ",  אמר נתניהו . " אנו רוצים שילדי אופקים ,  נתיבות ,  אשדוד ובאר שבע לא יצטרכו לרוץ למרחבים המוגנים בבתי הספר ".  הוא הדגיש כי  " שום אינטרס אחר לא מוביל אותי ואת שר הביטחון ,  אלא רק האחריות לביטחונם ולשלומם של כלל אזרחי ישראל .  בהתאם לכך אמשיך לפעול באחריות ובשיקול דעת ".  
גם שר הביטחון ,  משה יעלון ,  דיבר הערב במהלך מסיבת העיתונאים בקריה . " לא נתפשר על הביטחון ",  הדגיש יעלון . " חמאס שהפר אתמול את הפסקת האש טועה פעם אחר פעם בנוגע ליכולת העמידה של מדינת ישראל להשיב מלחמה .  חמאס חשב שיתיש אותנו באמצעות ירי לעבר ישראל ,  אך אני לא הייתי מציע לאיש להתחלף עם מי שנמצא היום ברצועה .  חמאס אחראי לכל אזרח שנפגע ולכל בניין שקורס שם .  הכיוון שלנו ברור וכך גם היעד להשיב את השקט והביטחון לישראל ".   
" אנו נרדוף את מחבלי חמאס ואת ראשי הארגון ובכל הזדמנות נתקוף אותם ",  הוסיף שר הביטחון . " עד כה פגענו בדרגי פיקוד שונים ונמשיך לעשות זאת .  התעלמו מדבריהם השקריים של דוברי חמאס .  היקף הפגיעות בחמאס עצום .  שללנו את יכולותיו ונכסיו ברצועה .  נמשיך בכך ככל שיידרש בכל ההיקף והעוצמה הנדרשים עד אשר ישובו השקט והביטחון .  תמונת המצב היא מורכבת ,  נדרשת אורך רוח וסבלנות ,  עמידה איתנה ונחישות של ההנהגה ושל האזרחים .  אנו מוכנים למערכה ארוכה ". 
יעלון גיבה את ראש הממשלה ותקף גם הוא את השרים שמעבירים עליו ביקורת פומבית מחו .  לחדר הדיונים של הקבינט . " מבצע 'צוק איתן' מתנהל ,  בהובלת ראש הממשלה ,  באחריות ובשיקול דעת ,  בתבונה ובשום שכל .  אנו מודעים לגודל האחריות המונחת על כתפינו .  אנו מגייסים את כל הניסיון הצבאי והמדיני שיש לנו ,  ופועלים לפי דרך ומצפן ,  לא לפי שבשבת הרוחות או על בסיס סיסמאות חסרות כיסוי וחסרות אחריות ". 
מלחמה בדרום - עדכונים שוטפים 
ראש הממשלה ושר הביטחון השתתפו מוקדם יותר בישיבה של הקבינט המדיני-ביטחוני ,  ודנו בהשלכות השונות של קריסתה של הפסקת האש אמש .  לטענת גורמים מדיניים ,  לא התקבלו בישיבה החלטות מיוחדות ,  אלא רק נמסרו בה עדכונים מודיעיניים על המתרחש ברצועת עזה ובגזרות נוספות ועל הדיאלוג מול מצרים .  
מאז שעות הערב אתמול שוגרו מרצועת עזה יותר מ-150 רקטות לעבר ישראל .  במקביל ,  כוחות צה"ל תוקפים מטרות רבות ברחבי הרצועה .  עד כה ,  הותקפו יותר מ-80 יעדים .  ממשרד הבריאות הפלסטיני נמסר כי מניין ההרוגים מאז הופרה הפסקת האש אתמול עומד על כ-20 בני אדם .  מספר הפצועים עומד על יותר מ-120 .  
השאלה המרכזית בה עסקו כל כלי התקשורת במהלך היום הייתה אם ראש הזרוע הצבאית של חמאס ,  מוחמד דף ,  אכן חוסל אמש בהפצצה של צה"ל .  אחר הצהריים הכחיש גורם מדיני ישראלי את הדיווח ברשת  " פוקס ניוז "  האמריקנית מפי גורמי מודיעין ישראליים ,  לפיו דף קיפח את חייו בתקיפה . " אין לנו מידע על מותו של דף .  מי שהתראיין לכלי תקשורת זרים פשוט לא יודע ",  טען הגורם המדיני . " הייתה הזדמנות ,  ופעלנו ",  הוסיף הגורם ,  והדגיש כי  " צריך להיזהר .  כבר ראינו בעבר איך הוא נחלץ ". 
במקביל ,  דובר חמאס ,  סאמי אבו זוהרי הבהיר היום כי דף לא שהה בבית שהותקף אמש .  נוסף על כך ,  בשעות הערב מסר דובר מטעם הזרוע הצבאית של חמאס הצהרה מיוחדת בערוץ  " אל-אקצא "  של הארגון . " ישראל הפרה את הפסקת האש ,  בייחוד ההפצצה שבה חשבו שבה נמצא מוחמד דף ",  אמר . " חמאס מבטיח לכם שדף יהיה בעזרת אללה המפקד הכללי של הצבא שייכנס לחצרות מסגד אל-אקצא וישחרר אותה .  אנחנו נטהר את ארצנו כולה מאחרון הכובשים .  דעו לכם שמוחמד דף ומאחוריו עיז א-דין אל-קסאם ושאר ארגוני ההתנגדות יוכלו עליכם ". 
הפלסטינים אישרו כי בתקיפה נהרגו אשתו של דף ,  ווידאד בת 28 ,  בנו עלי ,  בן שבעה חודשים ,  ואחמד א-דלו ,  בן 20 .  בצהריים השתתפו אלפי בני אדם בהלוויית ווידאד ועלי דף במחנה הפליטים ג'בליה .  אמה של ווידאד אמרה במהלך ההלוויה כי היא מצטערת שאין לה  " עוד מאה בנות להציע לדף על מנת שיוכל להתחתן עמן ".  מצטפא עצפורה ,  אחיה של ווידאד ,  אמר כי  " אני מקנא באחותי על מה שהיה לה ,  ועל כך שהיא הייתה אשתו של המפקד מוחמד דף ". 
 ( עדכון ראשון :  20:12 )  

נתניהו על ניסיון החיסול של דף : " אף אחד אינו חסין "
 ראש הממשלה מסר הצהרה מיוחדת בבסיס הקריה בתל אביב על רקע קריסתה של הפסקת האש ,  והבהיר : " ראשי ארגוני הטרור הם יעד לגיטימי ".  על הביקורת הפומבית מצד חברי קבינט : " צריך לתת כתף ולדבר פחות "
 
