מי הוא היועץ האמריקני הבכיר של הליכוד לבחירות ? 
ג'ון מקלוהלין יכול לזקוף לזכותו קמפיינים רבים בארצות הברית ,  קנדה ,  בריטניה וישראל ,  אך על הרקורד שלו מעיב כישלון צורב מהשנה האחרונה . " עדיף היה לשכור בוגר קולג' טרי במקומו "
 ג'ון מקלוהלין מונה לתפקיד היועץ האסטרטגי של קמפיין מפלגת הליכוד בבחירות 2015 .  היועץ הבכיר יכול להתגאות בשורת הישגים מרשימים במערכות בחירות בארצות הברית ,  קנדה ,  בריטניה ,  וגם בקמפיין של בנימין נתניהו לראשות הממשלה בבחירות 2009 ,  אולם 2014 היא שנה שמקלוהלין היה ככל הנראה מעדיף לשכוח .
 הוא מזוהה עם המפלגה הרפובליקנית בארצות הברית ,  ועובד כיועץ למפלגה במספר מדינות ,  בהן קליפורניה ,  אלבמה ,  קנטקי וניו יורק .  הוא ייעץ לשישה סנאטורים ול-22 חברי קונגרס מכהנים .  בין לקוחותיו בעבר ,  ניתן למצוא גם שמות מוכרים כמו מושל קליפורניה לשעבר ,  ארנולד שוורצנגר ,  ומושל ג'ורג'יה נתן דיל ,  שהשלים לאחרונה קמפיין מוצלח .
 לקראת בחירות - עוד בוואלה !  חדשות:סקר :  נתניהו והרצוג צמודים בראש ,  כחלון וליברמן יורדיםאתם הכרעתם :  הנושא החשוב בבחירות - חברה וכלכלההשב"כ הורה להרצוג לנסוע בכלי רכב משוריין 
עם זאת ,  השנה ייעץ מקלוהלין גם למנהיג הרוב הרפובליקני דאז בבית הנבחרים ,  אריק קנטור ,  במרוץ בבחירות המקדימות של המפלגה הרפובליקנית במדינת וירג'יניה .  על פי סקרים פנימיים שהפיק מקלוהלין ,  קנטור היה אמור לנצח בפער אסטרונומי של 30 עד 40 אחוזים .  למרבה המבוכה ,  תוצאות האמת חשפו כי קנטור הפסיד למועמד האלמוני דיוויד בראט ,  המזוהה עם תנועת  " מסיבת התה "  השמרנית .  
המפלה הדרמטית של קנטור סימנה את הפעם הראשונה זה יותר ממאה שנים שבה מנהיג הרוב בבית הנבחרים נוחל תבוסה בניסיון להיבחר שוב בפריימריז .  לאחר ההפסד הצורב ,  עזב קנטור את הקונגרס ,  ובעקבות כך כלי התקשורת האמריקניים מתחו ביקורת חריפה על הסקרים שביצע עבורו מקלוהלין .  נטען ,  בין היתר ,  כי  " עדיף היה לקנטור לשכור בוגר קולג' טרי במקומו של מקלוהלין ". 
פרשנים שונים טענו בזמנו כי קנטור איחר לתפוס את גודל האיום מצד יריבו מהתנועה השמרנית ,  וגם במטה של יריבו ,  התקשו להאמין . " ללא ספק ,  זהו הרגע המאושר בחיי ",  אמר בראט לתומכים הנלהבים , " זהו נס מאלוהים ". 
לפניות לכתב :  omri_n@walla.net.il 

מי הוא היועץ האמריקני הבכיר של הליכוד לבחירות ? 
ג'ון מקלוהלין יכול לזקוף לזכותו קמפיינים רבים בארצות הברית ,  קנדה ,  בריטניה וישראל ,  אך על הרקורד שלו מעיב כישלון צורב מהשנה האחרונה . " עדיף היה לשכור בוגר קולג' טרי במקומו "
 
