ברקע דיווח על ניסוי טילים נוסף :  נתניהו וטראמפ שוחחו על איראן
נשיא ארה"ב התקשר לראש הממשלה בשעה שנחקר ,  ודן עמו בצורך לשתף פעולה נגד  " הסכנות "  הנובעות מהסכם הגרעין .  ב"פוקס "  דווח כי טהראן ביצעה ניסוי בשני טילים בימים האחרונים .  מוקדם יותר הבהיר נתניהו כי ישוחח גם עם פוטין על איראן
נשיא ארצות הברית דונלד טראמפ שוחח הערב  ( שני )  עם ראש הממשלה בנימין נתניהו על הסכם הגרעין עם איראן ועל פעילותה באזור .  לפי הודעת לשכתו של נתניהו , " השניים שוחחו ארוכות על הסכנות שנובעות מההסכם ומהתוקפנות האיראנית באזור ,  ועל הצורך לעבוד ביחד כדי להתמודד עם הסכנות הללו ".  
השניים שוחחו במהלך חקירתו של נתניהו בתיקים 1000 ו-2000 .  מלשכת נתניהו עוד נמסר כי ראש הממשלה ניצל את ההזדמנות להודות לנשיא על האירוח החם בזמן ביקורו בוושינגטון והביע את הערכתו על האמירה התקיפה של הנשיא נגד אנטישמיות בנאום שנשא מול הקונגרס בשבוע שעבר .
 היום דווח ברשת  " פוקס ניוז "  כי טהראן ערכה בסוף השבוע האחרון ניסוי בטילים בליסטיים חרף הסנקציות שהטילה וושינגטון בחודש שעבר על ניסוי דומה .  ברויטרס נמסר מגורם אמריקני רשמי כי ספינות של משמרות המהפכה של איראן התקרבו למרחק של כ-600 מטרים מספינת חיל הים האמריקני ואילצו אותה לחזור על עקבותיה .  לדבריו ,  התקרית הייתה  " לא מקצועית ולא אחראית ". 
עוד ידיעות בוואלה !  NEWS:אחרי הכאוס והסערה :  טראמפ חתם על צו הגירה חדש ומרוכךנתניהו : " 80% מבעיותיה הביטחוניות של ישראל נובעות מאיראן"איראן : " מערכת הטילים S-300 מבצעית  השמיים שלנו בטוחים "  
מוקדם יותר היום אמר נתניהו כי  " למעלה מ-80% מבעיותיה של ישראל בתחום הביטחון נובעים מאיראן ".  בטקס במשרד החוץ בירושלים לציון 25 שנה לפיגוע בשגרירות בבואנוס איירס ,  התייחס נתניהו למעורבותה של איראן בפיגוע הקטלני ואמר כי  " התוקפנות האיראנית אינה יודעת מעצור .  הזהרנו אז ממפלצת הטרור שנקראת איראן ,  והמחלה הזו עודנה פה .  מאז הפיגוע איראן הקימה רשת עולמית של טרור המקיפה למעלה מ-30 מדינות וחמש יבשות .  איראן היא מחוללת הטרור הגדולה בתבל .  המשטר בטהרן שואף להציב את דגלו והוא ממשיך לאיים על ישראל בהשמדה ".  
" הכתובת הייתה ברורה לנו מהרגע הראשון ",  קבע נתניהו ,  המכהן גם כשר החוץ , " איראן היא שעומדת מאחורי הפיגוע הנפשע ,  היא יזמה ותכננה ובזכות עושה דברה חיזבאללה גם ביצעה .  מאז הפיגוע בארגנטינה ,  איראן טוותה בעזרת שלוחיה רשת של טרור .  איראן היא מחוללת הטרור הגדולה בתבל ,  ויש צורך להילחם בטרור הזה כי זו רק אחת מזרועות התוקפנות האיראנית ,  השואפת לקדם נשק גרעיני ,  מקדמת תכנית טילים בליסטיים וזורעת חוסר יציבות באזור ".  
נתניהו התייחס גם לפגישתו הקרובה עם הנשיא פוטין ביום חמישי ,  ואמר : " אבהיר לו שאנחנו נחושים למנוע מאיראן להדק אחיזתה בסוריה ונתנגד בתוקף להימצאות מיליצות שיעיות בקרבנו .  הקווים האדומים הם עבים וברורים ואין אנו מהססים לפעול כדי לקיים אותן .  באותה מידה ,  אני ממליץ לכל מדינה להבין שאף אחד אינו חסין מפני הטרור ",  אמר נתניהו .
 ראש הממשלה התייחס גם לאיומים ביטחוניים שעדיין נשקפים לחייהם של דיפלומטים ישראלים ברחבי העולם : " הם חיילים בחזית ,  אמנם בחליפות ובעניבות ולפעמים על שטיח אדום ,  ובכל זאת חיילים ואנשים שנמצאים בסיכון .  ברוב רובם של המקרים אנחנו מצליחים לסכל את הניסיונות לפגוע בהם אבל הם נמשכים כל הזמן ,  והסיכולים נמשכים כל הזמן גם בימים אלו ". 
בתוך כך ,  הלילה ימריא שר הביטחון אביגדור ליברמן לוושינגטון לפגישה עם סגן נשיא ארצות הברית מייק פנס ,  שר ההגנה ג'יימס מאטיס ושר החוץ רקס טילרסון .  ליברמן אמר כי בפגישתו עם מאטיס לפני שבועיים במינכן הוא  " מצא ידיד אמיתי ,  שמחויב לביטחון ישראל ".  הוא ידון עם הבכירים בנושאים ביטחוניים המשותפים לישראל ולארצות הברית .  

ברקע דיווח על ניסוי טילים נוסף :  נתניהו וטראמפ שוחחו על איראן
נשיא ארה"ב התקשר לראש הממשלה בשעה שנחקר ,  ודן עמו בצורך לשתף פעולה נגד  " הסכנות "  הנובעות מהסכם הגרעין .  ב"פוקס "  דווח כי טהראן ביצעה ניסוי בשני טילים בימים האחרונים .  מוקדם יותר הבהיר נתניהו כי ישוחח גם עם פוטין על איראן

