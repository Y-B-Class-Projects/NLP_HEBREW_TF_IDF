אחרי סקר וואלה !  NEWS ,  נתניהו בקבינט : " אי אפשר לשכנע את הציבור "
 ברקע נתוני הסקר שהראה כי 44% מהציבור סבור כי חמאס ניצח בסבב האחרון בעזה ראש הממשלה הביע בישיבת הקבינט המדיני ביטחוני מורת רוח מדעת הקהל השלילית כלפי מדיניותו והאשים : " כל התקשורת מגויסת "
 בעקבות סקר וואלה !  NEWS לפיו 44% מהציבור סבור שחמאס ניצח בסבב האחרון בעזה ו-61% מתנגדים להפסקת האש שהוכרזה אמש ,  ראש הממשלה בנימין נתניהו הביע היום  ( ראשון )  בישיבת הקבינט המדיני-ביטחוני מורת רוח מדעת הקהל השלילית כלפי התנהלות הממשלה לגבי רצועת עזה .  
לדברי גורמים שנכחו בישיבה ,  נתניהו סיפר כי צפה אתמול במשחק המונדיאל והמשיך למהדורות החדשות ,  שם ראה את כל ההתקפות נגד הממשלה .  שר האנרגיה יובל שטייניץ אמר ש"צריך להסביר לציבור שישראל לא נשרפת "  ובתגובה ,  נתניהו אמר כי  " אין סיכוי לשכנע את הציבור .  כל התקשורת מגויסת ".  עוד האשים כי  " התקשורת מעצימה את הנעשה בעזה ומלבה את המצב ".  
סקר וואלה !  NEWS פורסם תוך כדי ישיבת הקבינט שהתכנסה כדי לדון בהסלמה ברצועת עזה ,  ולדברי שרים בקבינט ,  ניכר היה שנתניהו מחזיק  " במודעות חזקה לדעת הקהל ותמך בקו המיליטנטי בצורה לא אופיינית ".  בסיום הישיבה ,  ראש הממשלה הוציא הודעה ישירה בה הודיע כי הנחה את צה"ל להפסיק את טרור העפיפונים .
 עוד עולה מהסקר שערך מכון  " פאנל פוליטיקס "  בראשות מנחם לזר עבור וואלה !  NEWS כי 58% מהציבור אינם תומכים במדיניות הממשלה לעומת 35% שהשיבו בחיוב .  7% מהמשיבים אמרו כי אין להם דעה בנוגע לשאלה זו .  משתתפי הסקר התבקשו להשיב גם על השאלה האם לדעתם על ישראל לצאת למבצע צבאי נרחב ברצועת עזה .  45% השיבו בחיוב ,  לעומת 37% שהשיבו בשלילה ו-18% שענו כי אינם יודעים לקבוע בסוגיה זו .
 שאלה נוספת שהוצגה למשיבים עסקה בהתנגדותו של השר נפתלי בנט להפסקת האש שהושגה עם חמאס .  62% סברו כי התנגדותו הייתה מוצדקת ,  20% ענו כי אינה מוצדקת ו-18% השיבו כי אינם יודעים להשיב על שאלה זו .  בנוסף לכך נשאלו המשתתפים בסקר אם לדעתם ראש הממשלה בנימין נתניהו צדק או טעה כשנמנע מלהיפגש עם תושבי עוטף עזה .  73% מהמשיבים ענו כי לדעתם נתניהו טעה ,  16% סברו כי הוא צדק ו-11% השיבו כי אינם יודעים להשיב על שאלה זו .  
במסגרת הדיון בקבינט ,  הוחלט כי יש להפסיק את טרור העפיפונים מעזה תוך הגברת העוצמה ככל שיידרש . " כל תקיפה ,  בכל צורה ,  תיענה בתגובה ",  אמר גורם מדיני לוואלה !  NEWS .  לדברי הגורם ,  המסר הועבר בימים האחרונים לחמאס גם דרך שליח האו"ם ניקולאי מלדנוב ומצרים .
 ישיבת הקבינט התכנסה ברקע ביקורת של חלק מהשרים על המדיניות ברצועת עזה והתנהלותה של ישראל בהתפתחויות האחרונות ודרישות להחרפת התגובה כלפי טרור העפיפונים .  כבר לפני כחודשיים דרש השר לביטחון פנים גלעד ארדן להתייחס למבצעי טרור העפיפונים כאל מחבלים וכיעד לסיכולים ממוקדים ,  ויו"ר הבית היהודי נפתלי בנט תקף היום בחריפות את הפסקת האש עם החמאס מאתמול . " זו שגיאה קשה ",  אמר . " הפסקת אש בלי הפסקת טרור האש זו לא הרתעה - זו כניעה ". 
גורם מדיני אמר בתגובה לדברים כי  " אנו עדים לאותה שיטה ידועה של בנט ושקד :  לוקחים החלטה של ראש הממשלה ,  הפעם נגד טרור העפיפונים ,  ומציגים אותה כאולטימטום פיקטיבי שלהם ".  כך ,  במהלך היום ראש הממשלה בנימין נתניהו ושר הביטחון הבהירו שניהם פומבית כי ישראל לא תבליג על שיגור עפיפוני תבערה ,  ובישיבת הקבינט הוחלט לחדד את ההנחיה לצה"ל ולהבהיר כי כל מקרה של שיגור עפיפוני או בלוני תבערה ייענה בתגובה .
 בעקבות המתיחות ,  צה"ל הרחיב את פריסת מערכת כיפת ברזל בגוש דן ובדרום הארץ .  כמו כן ,  התבצע גיוס מילואים נקודתי לתגבו מערך ההגנה האווירית .  בנוסף ,  צה"ל תקף סמוך לבית חאנון שבצפון הרצועה חוליות משגרי עפיפונים ,  הפלסטינים מדווחים כי שני בני אדם נפצעו בתקיפות .  מדובר בתקיפה שלישית שמבצע צה"ל ,  לאחר שבמהלך היום הוצתו שתי שריפות ביישובי עוטף עזה .  

אחרי סקר וואלה !  NEWS ,  נתניהו בקבינט : " אי אפשר לשכנע את הציבור "
 ברקע נתוני הסקר שהראה כי 44% מהציבור סבור כי חמאס ניצח בסבב האחרון בעזה ראש הממשלה הביע בישיבת הקבינט המדיני ביטחוני מורת רוח מדעת הקהל השלילית כלפי מדיניותו והאשים : " כל התקשורת מגויסת "
 
