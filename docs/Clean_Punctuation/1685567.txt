נתניהו לבלייר :  לא ניתן להכניס נשק לעזה
ראש הממשלה נועד עם שליח הקוורטט למזה"ת במטרה להפחית את הלחץ הבינלאומי המופעל על ישראל להסרת הסגר על הרצועה .  בשיחתם הדגיש נתניהו כי ישראל  " לא תאפשר הכנסת אמצעים תומכי לחימה לרצועה "
 ראש הממשלה בנימין נתניהו ממשיך לפעול לגיוס תמיכה בינלאומית בהמשך המצור על עזה ובמניעת העברת חומרי גלם לרצועה .  נתניהו נפגש היום  ( שישי )  עם שליח הקוורטט למזרח התיכון טוני בלייר במעון רה"מ בירושלים .  מלשכת נתניהו נמסר כי  " מטרת הפגישה היתה לגייס תמיכה בינלאומית בעיקרון שלפיו נשק ואמצעים תומכי לחימה לא ייכנסו לעזה ולחמאס ,  בעוד שמוצרים הומניטאריים ואזרחיים יוכלו להגיע לתושבי הרצועה בדרכים נוספות ".  הדברים נאמרו על רקע הדרישה הפלסטינית לאפשר את העברתם של חומרי גלם ,  מלט ובטון לתחומי רצועת עזה .
 חבר פורום השביעייה ,  השר בני בגין ,  טען שלשום במליאת הכנסת כי הסגר על עזה הוא חוקי .  לדברי בגין , " יש הסכמה רחבה בבית הזה שהסגר הימי בעזה מוצדק .  הישות הפוליטית בעזה הוכרה כישות עוינת על ידי ממשלת ישראל .  יש המערערים על כך ,  ואני חושב שסוגיה זו ראויה לבדיקה .  מובן מאליו שאין סגר יעיל ללא אכיפתו ". 
השבוע הודיעה ישראל כי רשויות הביטחון יאפשר להקל במצור על רצועת עזה ויתירו הכנסת מוצרי מזון ושתייה .  הן ברשות הפלסטינית והן בשלטון חמאס בעזה הודיעו בתגובה כי מצפים מישראל להסיר את המצור באופן מלא .  שר הכלכלה ברשות הפלסטינית חסן אבו ליבדה אמר כי ברשות  " מחכים למנה העיקרית ,  והיא סיום המצור הלא צודק על עזה ".  ובמקביל אמר שר הכלכלה והמסחר בממשלת חמאס ,  זיאד זאזא ,  כי ממשלתו מצפה להסרה  " אמיתית "  של המצור .  הוא דרש כי ישראל תתיר את העברתם של חומרי גלם ,  מלט ,  ובטון לשיפוץ המבנים שנהרסו ברצועה .  
נשיא ארצות הברית התייחס אף הוא לנושא המצור על עזה ואמר אתמול במהלך מסיבת עיתונאים משותפת שקיים עם יו"ר הרשות הפלסטינית אבו מאזן כי  " המצור על הרצועה לא יוכל להימשך עוד זמן רב ".  אובמה הוסיף כי  " יש למצוא דרך להתמקד במשלוחי נשק לרצועה מבלי לעטוף את עזה ב'שמיכה' שמונעת מהכל להיכנס .  הסטטוס קוו בעזה לא יציב באופן מובנה ".  הוא ציין כי הממשל החל בשיחות רציניות עם ישראל במטרה לפתור את הנושא .
 
נתניהו לבלייר :  לא ניתן להכניס נשק לעזה
ראש הממשלה נועד עם שליח הקוורטט למזה"ת במטרה להפחית את הלחץ הבינלאומי המופעל על ישראל להסרת הסגר על הרצועה .  בשיחתם הדגיש נתניהו כי ישראל  " לא תאפשר הכנסת אמצעים תומכי לחימה לרצועה "
 
