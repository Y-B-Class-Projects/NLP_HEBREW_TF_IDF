מנדלבליט רוצה להאיץ החקירות - ספק אם עדות הרו תפתח עוד פרשות
היועמ"ש מנסה לקדם את פרשות 1000 ו-2000 שמתעכבות זמן מה ,  אך ראש הסגל לשעבר שהפך עד מדינה לא בהכרח יוביל לניקוי אורוות .  שם מרכזי נוסף הוא המיליונר האמריקני ספנסר פרטרידג' ,  שכונה בעבר  " הרכבת האווירית "  של נתניהו
 ( הפגנה בשכונת מגוריו של היועץ המשפטי לממשלה במוצאי שבת )  
הפיכתו של ארי הרו ,  ראש הסגל לשעבר בלשכת ראש הממשלה ,  לעד מדינה בפרשות החקירה של בנימין נתניהו סימלה בעיני רבים את פתיחתה של תיבת פנדורה וניקוי אורוות משמעותי במסדרונות ההון והשלטון .  ואולם ,  לא בטוח שההבטחה הזו עתידה להתממש .  הרו יכול לפתוח צוהר ללא מעט פרשות שהעלו צחנה אבל לא עברו את הרף הפלילי בעיני רשויות אכיפת החוק ,  כמו  " ביביטורס "  שנסגרה ,  פרשת אגודת ידידי הליכוד והמשכורת ששולמה לאודליה כרמון ,  יועצתו של נתניהו - אך היועץ המשפטי לממשלה אביחי מנדלבליט דווקא רוצה להתמקד בפרשות 1000 ו-2000 .  
הנימוק ברור - הרצון לקדם כמה שיותר את החקירה שגם ככה מתמשכת כבר זמן רב ,  להביא שני תיקים סגורים ולא להשאיר קצוות .  הרו יכול לשפוך אור על יחסי נתניהו ובעלי בזק שאול אלוביץ' ,  אך לא בטוח שזה עומד לקרות .  תרומתו של הרו יכולה להגיע בכל הנוגע לאגודת ידידי הליכוד ,  שעל פי פרסומים מימנה לנתניהו דברים שונים ,  במסגרת תיק 1000 ,  שבוחן מתנות שקיבל נתניהו מאנשי עסקים שונים והטבות כספיות בשווה כסף .
 ראש ממשלה תחת חקירה | סיקור מיוחד בוואלה !  NEWS:האסטרטגיה של נתניהו מול החקירות - לשדר  " עסקים כרגיל"כ-2,000 הפגינו מול בית מנדלבליט : " לא נלך למרות חקירות נתניהו"לאחר החתימה על הסכם עד המדינה :  המשטרה אישרה להרו לצאת לחו"ל 
שם מרכזי נוסף בפרשה זו הוא ספנסר פרטרידג' - מי שכונה  " הרכבת האווירית "  של נתניהו ,  שהעיד ביאח"ה בפסח האחרון .  פרטרידג' הוא מולטי-מיליונר אמריקני ,  המקורב לראש הממשלה .  הוא העיד על טובות הנאה ומתנות שהעניק לכאורה לנתניהו בשנים האחרונות .
 בחודש דצמבר האחרון חשף  " הארץ "  שפרטרידג' רכש מאחיו הצעיר של ראש הממשלה ,  עדו נתניהו ,  מחצית מבית הוריהם המנוחים בירושלים ,  ובכך הפך לשותפו של ראש הממשלה בנכס .  פרטרידג' שילם על חלקו בבית 8.4 מיליון שקלים .  שני הצדדים - פרטרידג' ועדו נתניהו - יוצגו על ידי עורך הדין דוד שמרון ,  פרקליטו ואיש סודו של ראש הממשלה ,  שגם ניהל את עזבונו של האב ,  בנציון נתניהו .  מטעם האחים נתניהו ופרטרידג' נמסר אז כי ראש הממשלה לא היה צד לעסקה .
 פרטרידג' ,  המתגורר בפרבר יוקרתי של דטרויט ,  הוא הבעלים של חברות רבות בארצות הברית ,  בעיקר בתחום הנדל"ן .  הוא פעיל בקהילה היהודית בארצות הברית ומקורב למפלגה הרפובליקנית .  לא מן הנמנע שאנשי עסקם נוספים ייחקרו על מתנות שהעניקו לנתניהו - חלקם בישראל ,  חלקם בחו"ל .  ככל הידוע חלקם אף העידו לאחרונה במסגרת חיקור דין שנערך בארצות הברית .  

מנדלבליט רוצה להאיץ החקירות - ספק אם עדות הרו תפתח עוד פרשות
היועמ"ש מנסה לקדם את פרשות 1000 ו-2000 שמתעכבות זמן מה ,  אך ראש הסגל לשעבר שהפך עד מדינה לא בהכרח יוביל לניקוי אורוות .  שם מרכזי נוסף הוא המיליונר האמריקני ספנסר פרטרידג' ,  שכונה בעבר  " הרכבת האווירית "  של נתניהו

