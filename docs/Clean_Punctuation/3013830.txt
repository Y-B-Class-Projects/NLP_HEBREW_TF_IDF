בשמאל שוקלים לא לעתור נגד חוק ההסדרה : " שהממשלה תיקח אחריות "
 באופוזיציה מכנים את החוק  " חציית קו אדום "  אך אומרים כי עתירה לבג"ץ עלולה לתת כלי ניגוח לימין הקיצוני נגד בית המשפט .  גורמים בקואליציה הודו כי לא ברור אם יושג רוב הדרוש לאישור החוק
 ( אביחי בוארון ממטה המאבק על עמונה בריאיון לאולפן וואלה !  NEWS על חוק ההסדרה )  
סערת חוק ההסדרה ממשיכה לעורר הדים .  חברי כנסת מהאופוזיציה וארגוני שמאל שוקלים לא לסייע לראש הממשלה בנימין נתניהו ,  המעוניין שהחוק יפסל בבג"ץ ,  ולא להגיש נגדו עתירה במידה ויעבור את כל שלבי החקיקה .  החוק אמור לעלות היום  ( רביעי )  להצבעה בקריאה טרומית במליאת הכנסת ,  לאחר שאושר פה באחד ביום ראשון בוועדת השרים לענייני חקיקה .  עם זאת ,  גורמים בקואליציה הודו הערב כי ישנה בעיה בהשגת רוב לקראת ההצבעה על החוק יו"ר הקואליציה ,  ח"כ דוד ביטן  ( ליכוד )  ,  עובד בימים אלו לגיוס קולות כדי להבטיח את אישורו של החוק .
 על אף שניתן למסמס את החוק עוד קודם ההצבעה או במהלך שלבי החקיקה השונים ,  ההערכה היא שנתניהו יאפשר לחוק להתקדם ולהשלים את החקיקה ,  על אף שהוא מבין כי מדובר בחוק בעייתי העלול לגרום נזק בטווח הארוך .  נתניהו כבר סומן בעל כורחו כמי שמתנגד להסדרת המאחז עמונה ,  לאחר שיו"ר מפלגת הבית היהודי ,  נפתלי בנט ,  עמד כביכול לצד תושבי המאחז .  אם החוק יעבור בקריאה שלישית נתניהו בונה על עתירה לבג"ץ שעל פי הערכתו תבטל את החוק ,  כפי שהיה מעדיף שיקרה .
 עוד בוואלה !  NEWS:החרדים בלמו את  " חוק המואזין ":  לא יעלה להצבעה מחר בכנסת"מחלה "  וסירוב לעלות למטוס :  התשובות שקיבלה אל על מהטייסיםמדריך לשעבר בישיבה תורנית בת"א חשוד בעבירות מין בתלמידים 
ביממה האחרונה אמרו גורמים באופוזיציה כי הם אינם מוכנים לשמש כעלה תאנה של ראש הממשלה ובוחנים אפשרות שלא להגיש עתירה על החוק .  חברת הכנסת ציפי לבני  ( המחנה הציוני )  אמרה אתמול בכנס השנתי למימון ומיסוי תאגידי כי  " הגיע הזמן שהממשלה תהיה אחראית למעשיה ולא תסתתר מאחורי בג"ץ ושהציבור יבין לאיפה מובילים אותו ,  ובמקום להאשים את בית המשפט ,  יתנער מהממשלה ".  לבני הוסיפה כי  " במקום להתפרע ולפגוע באינטרסים שלה ,  ישראל צריכה לעגן מול האמריקאים את ההתחייבות שהשגתי מהנשיא לשעבר בוש לגבי הגושים ומניעת זכות השיבה ".  
לדבריה ,  יש צורך לפעול באחריות ולהבטיח את שמירת גושי ההתיישבות ואת מניעת זכות השיבה מול הממשל האמריקאי הבא . " נתניהו פגע בזה ועכשיו צריך לפעול מחדש .  אבל במקום זאת הממשלה בורחת מאחריות ,  פועלת ללא מצפן או אסטרטגיה ומקריבה את האינטרסים הגדולים שלנו בשביל 35 בתים על גבעה מבודדת ",  אמרה לבני .  
דבריה של לבני משקפים את הלך הרוח בקרב חברי הכנסת מהמחנה הציוני ומרצ . " אם השמאל ילך לבג"ץ ובג"ץ יגיד שחוק ההסדרה לא חוקי אז זה יפתור לנתניהו את הבעיה .  לא השמאל צריך להוציא לממשלה את הערמונים מהאש ,  שהם יפתרו לעצמם את הבעיה ",  אמר לוואלה !  NEWS ח"כ בכיר באופוזיציה .  לדבריו ,  עדיין לא מדובר בהחלטה גורפת אך זו בהחלט המגמה בקרב חברי הכנסת במפלגות אלה .  
גם בתנועת  " שלום עכשיו "  מתחבטים בנושא ,  אמר ליאור עמיחי מהמחלקה למעקב אחרי התנחלויות בתנועה : " אנחנו מתלבטים בעניין וטרם התקבלה החלטה בנושא .  מצד אחד להגיש באווירה הציבורית הנוכחית עתירה נגד החוק לבית המשפט העליון זה לתת בפועל כלי ניגוח נוסף לממשלה ולימין הקיצוני לתקוף את בג"ץ ואת ארגוני זכויות האדם ".  אולם ,  לדבריו ,  בתנועה לא מוכנים  " לשבת על הגדר "  בזמן שממשלת הימין מעבירה חוקים לא חוקתיים .
" במידה וחוק ההסדרה יעבור זו תהיה חציית קו אדום שיאפשר לממשלה לא רק להכשיר את כל גזל הקרקעות בחמישים השנה האחרונות אלא יאותת למתנחלים שאפשר לגזול עוד קרקעות פרטיות ולהיות חסינים בחסות החוק ",  הוסיף עמיחי .  לדבריו ,  חוק ההסדרה מבטל את החלטת בג"ץ בעניין היישוב אלון מורה ,  לפיה אי אפשר להפקיע קרקעות לצרכי התיישבות .
" לא יכול להיות שנחצה גם את הקו האדום האחרון של ההגנה על זכויות הקניין של הפלסטינים על ידי קבלת חוק שמתיר את הגזל כל עוד מדובר בהתנחלות ",  אמר . " לא סתם היועץ המשפטי לממשלה מתנגד לחוק ,  שבחיים לא היה עובר בתוך מדינת ישראל .  הצעת החוק מעבירה אדמות פרטיות מפלסטינים ,  ללא הסכמתם ,  למתנחלים ".  בארגונים אחרים שוקלים את עמדתם בנושא וטרם קיבלו החלטה בעניין החוק .  

בשמאל שוקלים לא לעתור נגד חוק ההסדרה : " שהממשלה תיקח אחריות "
 באופוזיציה מכנים את החוק  " חציית קו אדום "  אך אומרים כי עתירה לבג"ץ עלולה לתת כלי ניגוח לימין הקיצוני נגד בית המשפט .  גורמים בקואליציה הודו כי לא ברור אם יושג רוב הדרוש לאישור החוק

