הממשלה אישרה :  תקציב דו-שנתי וסיוע לעמותות
בישיבת הממשלה הראשונה הסכימו השרים להביא לאישור הכנסת הצעה שתאריך את התקופה המחייבת להגשת התקציב ,  ולהקים צוות שיגבש תוכנית סיוע להצלת ארגונים חברתיים
 ( צילום :  גדעון צנטנר ) 
הממשלה אישרה הבוקר  ( ראשון )  בישיבתה הראשונה את הצעת שר האוצר יובל שטייניץ להגיש מחר לכנסת הצעה לשינוי חוק התקציב הקיים ,  כך שהממשלה תוכל להגיש את התקציב בעוד 106 ימים במקום 45 הימים הקיימים היום .  התקציב יהיה דו שנתי לשנים 2009-2010 .  לדברי שטיייניץ , " החלטת הממשלה מבטאת את מצב החירום הכלכלי ואת הצורך לגבש תוכנית כלכלית מקיפה לבלימת המיתון והנחת יסודות לצמיחה עתידית ".  ראש הממשלה בנימין נתניהו אמר כי , " המטרה זה למנוע את דרך הייסורים שהולכים להביא תקציב בעוד חודשיים וחודשיים וחצי לאחר מכן מביאים תקציב נוסף .  כיוון שאיננו יודעים מה יהיה המצב הכלכלי בעולם בעוד חצי שנה או שנה ,  אנחנו שומרים לעצמנו את הזכות לשנות את התקציב על פי המצב ". 
בנוסף ,  אישרה הממשלה גם את הצעת שר הרווחה יצחק  ( בוז'י )  הרצוג למינוי צוות בינמשרדי שיגבש תוכנית סיוע להצלת הארגונים החברתיים .  בצוות יהיו חברים נציגי משרדי הרווחה ,  האוצר החינוך ,  הבריאות והקליטה ,  והוא צפוי להגיש את המלצותיו לממשלה בתוך חודש במסגרת דיוני התקציב .
 בפתח הישיבה נתניהו את הנושאים שיעמדו על הפרק . " נקים קבינט מדיני-ביטחוני לקידום השלום והביטחון וניתן עזרה ראשונה למשפחות נזקקות לקראת חג הפסח ",  אמר .  לדברי נתניהו , " אפעל עם שר האוצר ושר הרווחה לשיפור הביטחון התזונתי של אזרחי ישראל .  אמנה ראש למערכת הבריאות ונבטל את החלטת הממשלה בדבר בית ראש הממשלה ונביא הצעה חדשה ,  צנועה יותר .  אנחנו מפשילים שרוולים ומתחילים לעבוד ". 
בתוך כך ,  הממשלה החליטה לבטל את פרויקט בית ראש הממשלה שעלותו הגיעה ל-650 מליון שקל .  עם זאת ,  תימשך הבנייה התת קרקעית .  הממשלה החליטה גם לבצע רפורמה במינהל מקרקעי ישראל .  לדברי ראש הממשלה בנימין נתניהו , " זה כלי חשוב לצמצום הפערים החברתיים .  לא יתכן שמחירי הדירות כאן יהיו כמו בהונג קונג ,  כיוון שדירה זה הרכוש העיקרי של רוב האנשים .  הוזלה משמעותית שלהן תסייע לצמצום הפערים ". 

הממשלה אישרה :  תקציב דו-שנתי וסיוע לעמותות
בישיבת הממשלה הראשונה הסכימו השרים להביא לאישור הכנסת הצעה שתאריך את התקופה המחייבת להגשת התקציב ,  ולהקים צוות שיגבש תוכנית סיוע להצלת ארגונים חברתיים

