קלינטון בשארם :  יש להמשיך את ההקפאה
על רקע המתיחות בנושא תום הקפאת הבנייה בהתנחלויות ,  יייפתח סבב השיחות השני בין ישראל והפלסטינים בשארם א-שייח' בהשתתפות יו"ר הרשות אבו מאזן ,  רה"מ נתניהו ,  מזכירת המדינה האמריקאית קלינטון ונשיא מצרים מובארק .  קלינטון : " ההקפאה צריכה להימשך "
 מזכירת המדינה האמריקאית הילרי קלינטון אמרה אמש  ( שני )  כי על ישראל והפלסטינים לפתור את סוגיית המשך הקפאת הבנייה ,  המאיימת על קיום השיחות .  במהלך עצירה באירלנד בדרך למפגש הפסגה בשארם א-שייח' ,  הצהירה קלינטון כי על ישראל להמשיך את ההקפאה ,  אך על הפלסטינים לסייע לנתניהו לקיים את המהלך . " ארה"ב מאמינה שההקפאה צריכה להימשך ",  אמרה קלינטון .
 קלינטון התייחסה להקפאה ואמרה כי  " ראש הממשלה נתניהו ויו"ר הרשות חייבים לראות בכך מאמץ להתגבר על המכשול שנוצר עקב תום ההקפאה במטרה להמשיך במשא ומתן ".  
" עבורי ,  זו בחירה פשוטה :  ללא משא ומתן ישיר ,  לא תהיה מדינה ולא יהיה ביטחון ,  אין צפי להצלחה בהיעדר שיחות ישירות ",  אמרה מזכירת המדינה שנחתה במצרים בשעות הבוקר המוקדמות .  
סבב השיחות השני ייפתח היום בשארם א-שייח' בהשתתפות יו"ר הרשות אבו מאזן ,  ראש הממשלה בנימין נתניהו ,  מזכירת המדינה האמריקאית הילרי קלינטון ,  נשיא מצרים חוסני מובארק והשליח האמריקאי המיוחד ,  הסנאטור ג'ורג' מיטשל .  
גורמים מדיניים אמרו ביום שבת האחרון לוואלה !  חדשות כי ישנם חילוקי דעות בין הצדדים באשר לנושאים שידונו בסבב השיחות הנוכחי .  לדברי הגורמים ,  בעוד שהפלסטינים דורשים לפתוח את השיחות בנושא הגבולות ,  ישראל דורשת שהנושאים הראשונים עליהם ידברו במסגרת המו"מ יהיו סידורי ביטחון ,  הכרה במדינת ישראל כמדינת הלאום של העם היהודי וקץ הסכסוך .
 
קלינטון בשארם :  יש להמשיך את ההקפאה
על רקע המתיחות בנושא תום הקפאת הבנייה בהתנחלויות ,  יייפתח סבב השיחות השני בין ישראל והפלסטינים בשארם א-שייח' בהשתתפות יו"ר הרשות אבו מאזן ,  רה"מ נתניהו ,  מזכירת המדינה האמריקאית קלינטון ונשיא מצרים מובארק .  קלינטון : " ההקפאה צריכה להימשך "
 
