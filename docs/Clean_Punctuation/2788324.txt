פשרה בין נתניהו ללפיד :  14 מיליארד יועברו לביטחון
השניים הסכימו כי 7-8 מיליארד בגין הוצאות  " צוק איתן "  יועברו כבר השנה .  ההצעה לתקציב 2015 לא תכלול העלאת מסים ,  ויעד הגרעון יעמוד על 3.4% . " התוספת לא תספיק - ולאוצר זה ברור "
 שעות ספורות לפני כניסת ראש השנה ,  לשכת ראש הממשלה הודיעה אתמול  ( רביעי )  על הסכמות תקציביות בין בנימין נתניהו לשר האוצר יאיר לפיד .  בכך ,  באו לסופם חילוקי הדעות הקשים בין השניים בנוגע לתקציב המדינה לשנה הקרובה .  
נתניהו ולפיד סיכמו כי מערכת הביטחון תקבל עוד שישה מיליארד שקלים כתוספת לתקציב 2015 ,  ועוד שבעה או שמונה מיליארד שקלים לכיסוי הוצאות שנגרמו בעקבות מבצע  " צוק איתן "  - כבר בשנת 2014 .  בכך ,  תקציב הביטחון לשנת 2015 יעמוד על 57 מיליארד שקלים .  
כמו כן ,  סוכם כי יעד הגרעון לשנת 2015 בהצעת התקציב כפי שתובא בפני הממשלה יעמוד על 3.4% ולא יכלול העלאת מסים .
 עוד על תקציב המדינה בוואלה !  חדשות:כל הפרטים על פשרת התקציב הצפויהקרב התקציב :  פגישת נתניהו-לפיד הסתיימה ללא הסכםהספין של לפיד :  בוחן האפשרות להיות יו"ר אופוזיציה 
גורם ביטחוני בכיר אמר לוואלה !  חדשות : " מבחינתנו תוספת של שישה מיליארד שקלים לא תספיק .  חד משמעית .  זה מאלץ אותנו לעצור את הצבא כבר בחודשים הראשונים של השנה ,  לעצור אימונים .  תהיה פגיעה בהצטיידות ובהתעצמות ,  כולל ב"כיפת ברזל ",  החיילים הסדירים יבצעו הרבה יותר תעסוקה מבצעית ויתאמנו הרבה פחות ".  
הגורם הוסיף : " מבחינתנו מדובר ממש ב'ישראבלוף' .  שידור חוזר של שנה שעברה .  אם ברור לאוצר ולנו שמערכת הביטחון תזדקק  ותקבל  תוספת במהלך השנה הבאה ,  אז בשביל מה המשחק הזה ?  במקום לסגור את הכול עכשיו באופן מסודר שמכבד את כל הצדדים ,  אנחנו שוב נגררים לדיון מיותר שסופו ידוע מראש .  זה פשוט מיותר ,  וגם מאלץ את הצבא להתחיל את השנה הבאה בלי תכנית מסודרת ".   
" שיפסיקו עם סיסמאות ההתייעלות למיניהן ,  כי מערכת הביטחון מתייעלת כל הזמן ",  הטיח הגורם בנוגע לפקידי משרד האוצר . " הבעיות הן עיוותים בלתי נסבלים שבמחי החלטה אחת אפשר לבטל אותם ,  כמו למשל התשלום ההזוי של בלו על דלק לטנקים ,  סטי"לים ומטוסים ,  בזמן שהתחבורה הציבורית בישראל לא משלמת בלו על דלק ,  או תשלומי ארנונה על מתקנים ,  בסיסים או אפילו רמפות של טנקים ,  שלא מקבלים שום שירות מהרשויות המוניציפאליות ,  או תשלום מע"מ על כספי הסיוע האמריקני .  רק העיוותים הללו שווים מיליארדי שקלים שנסחטים ממערכת הביטחון ללא כל סיבה והיגיון מיוחדים ".  
שר הביטחון משה יעלון הנחה את מנכ"ל המשרד ,  אלוף  ( במיל' )  דן הראל ,  ואת צה"ל לנתח את המשמעויות של תקציב שכזה ולהציג אותן לראש הממשלה ,  לקבינט המדיני-ביטחוני ולוועדת החוץ והביטחון .  
ביום שני ,  התייחס נתניהו במהלך ישיבת פורום המטה הכללי במועצה אזורית אשכול ,  לתקציב הביטחון . " כדי לבנות את ארצנו אנחנו צריכים כלכלה חזקה וביטחון ,  זה קשור אחד בשני ",  אמר ראש הממשלה . " הכי קל זה לפזר הבטחות לכל אחד ,  הרבה יותר קשה לנהל מדיניות אחראית ".  
לדברי נתניהו , " במשך שנים ניהלנו מדיניות תקציבית אחראית ,  ניהלנו את הכלכלה נכון והתוצאות ניכרות לעין כי כלכלת ישראל קיבלה ציונים גבוהים מהשווקים הבינלאומיים .  אבל לצד זה האיומים הביטחוניים על מדינת ישראל מחייבים הגדלה ניכרת של תקציב הביטחון ".  נתניהו הוסיף כי שמירה על הכלכלה והביטחון ,  הם השיקולים שהנחו אותו בתקציבי המדינה שהעביר .
  ( עדכון ראשון :  16:54 )  

פשרה בין נתניהו ללפיד :  14 מיליארד יועברו לביטחון
השניים הסכימו כי 7-8 מיליארד בגין הוצאות  " צוק איתן "  יועברו כבר השנה .  ההצעה לתקציב 2015 לא תכלול העלאת מסים ,  ויעד הגרעון יעמוד על 3.4% . " התוספת לא תספיק - ולאוצר זה ברור "
 
