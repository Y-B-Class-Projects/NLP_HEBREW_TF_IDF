נתניהו :  ההתנגדות להסכם הגרעין עם איראן גוברת מיום ליום
ראש הממשלה אמר בשיחה עם תא הכתבים המדיניים שהתקיימה בלשכתו בירושלים כי  " ההסכם פותח לאיראן שני נתיבים לפצצה ".  הוא הדגיש כי חרף המחלוקת עם אובמה ,  היחסים עם ארה"ב איתנים . " קרי מוזמן לכאן תמיד "
" ככל שלומדים את הסכם הגרעין יותר ויורדים לעומק פרטיו ,  כך גדלה ההתנגדות אליו "   כך אמר היום  ( חמישי )  ראש הממשלה בנימין נתניהו . " היום הכי טוב להסכם היה יום חתימתו .  כל יום שעובר ,  ההתנגדות גדלה .  ככל שאדם יודע יותר ,  הוא מתנגד להסכם יותר ",  טען ראש הממשלה בשיחה עם תא הכתבים המדיניים שהתקיימה בלשכתו בירושלים .  
לדבריו , " כאשר בוחנים את ההסכם ,  ברור שהוא פותח לאיראן שני נתיבים לפצצה ,  בטווח של בין עשר ל-15 שנים ,  כשאז זמן הפריצה שלה יהיה אפס .  אם ההסכם לא יעבור בקונגרס זה ימנע את הסכנה הכי גדולה של הפיכת איראן למעצמת סף גרעינית עוד עשר שנים ,  ברשות ובסמכות ".  נתניהו סיפר עוד כי שוחח היום עם נשיא רוסיה ולדימיר פוטין על הסכם הגרעין ועל המצב הביטחוני-מדיני באזור .  
הוא התייחס גם לפרסומים על כך ששר החוץ האמריקני ,  ג'ון קרי ,  יערוך ביקור במזרח התיכון בלי לעצור בישראל ואמר כי  " אמרתי לקרי שהוא תמיד מוזמן לכאן ".  יש לציין כי מוקדם יותר השבוע התבטא נתניהו באופן מלגלג על החלטתו של קרי לא לבקר בישראל ואמר : " מה יש לו להגיע לפה ?  אנחנו לא חלק מההסכם הזה ולא מחויבים לו ". 
עוד על הסכם הגרעיןברקע הסכם הגרעין :  ארה"ב אישרה עסקת נשק גדולה עם סעודיהראש המל"ל :  ישראל לא עודכנה בכל הפרטים של הסכם הגרעין 
בשיחה שהתקיימה היום הדגיש נתניהו כי לראייתו , " היחסים עם ארצות הברית איתנים על אף חילוקי הדעות העמוקים "  שיש בינו לבין הנשיא ברק אובמה .  נתניהו הסתייג מהדברים שאמר בתחילת השבוע המועמד הרפובליקני לנשיאות ,  מייק האקבי ,  על כך ש"אובמה מצעיד את ישראל למשרפות ".  ראש הממשלה אמר כי  " אני לא הייתי משתמש במילים של האקבי ",  וגיבה את הגינוי לדברים שפרסם שגריר ישראל בוושינגטון ,  רון דרמר . " המילים לא ראויות ",  אמר ראש הממשלה .  
נתניהו הדגיש כי  " ההסכם הזה אינו נושא מפלגתי ",  לא בארצות הברית וגם לא בישראל . " מי שרוצה להפוך את זה לנושא מפלגתי ,  רוצה לחמוק מהנושא הענייני ",  הבהיר .  בתשובה לשאלות על הנזק שעשוי להיגרם ליחסי ישראל-ארצות הברית אם הקונגרס האמריקני יכשיל את ההסכם ,  בין השאר בשל פעילותה של ישראל ,  אמר נתניהו כי  " זה שאנחנו מזהים איום קיומי לא אומר שניכנע לו .  יש לנו אינטרס וצורך חיוני להאיר את הסכנות בהסכם הזה ".  נתניהו אמר כי הוא עדיין סבור ,  כפי שאמר בעבר ,  ש"ההסכם הזה הוא גרוע .  עדיף שלא יהיה הסכם כלל מאשר ההסכם הזה ".  
ראש הממשלה הדגיש כי ההסכם גרוע בעיניו הן בתחום הגרעיני ,  בדגש על הפיקוח הרופף וה"מחורר ",  לדבריו ,  שיוטל על איראן ,  והן בשל פעילות הטרור של איראן באזור ,  שתתעצם בעקבות הסרת הסנקציות .  על הטענה כי ההסכם נועד לטפל אך ורק בסכנה הגרעינית ,  ולכן אינו עוסק בסוגיית הטרור ,  השיב נתניהו : "  הטענה שההסכם לא אמור לטפל בבעיות הללו היא לא רלוונטית ,  כי הבעיה היא שההסכם כפי שהוא בנוי ,  מחמיר את הבעיות הללו ".  

נתניהו :  ההתנגדות להסכם הגרעין עם איראן גוברת מיום ליום
ראש הממשלה אמר בשיחה עם תא הכתבים המדיניים שהתקיימה בלשכתו בירושלים כי  " ההסכם פותח לאיראן שני נתיבים לפצצה ".  הוא הדגיש כי חרף המחלוקת עם אובמה ,  היחסים עם ארה"ב איתנים . " קרי מוזמן לכאן תמיד "
 
