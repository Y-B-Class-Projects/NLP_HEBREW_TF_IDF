נתניהו הוזמן על ידי טראמפ לפגישה : " אין בעלת ברית טובה מישראל "
 מלשכת ראש הממשלה נמסר כי הוא שוחח עם נשיא ארה"ב הנבחר ובירך אותו על ניצחונו .  עוד נמסר כי המיליארדר הזמין את נתניהו לפגישה בהזדמנות הראשונה .  נתניהו שוחח גם עם קלינטון והודה לה על תמיכתה בישראל
ראש הממשלה בנימין נתניהו שוחח אמש  ( רביעי )  עם נשיא ארצות הברית הנבחר דונלד טראמפ ,  שהזמין אותו לפגישה בהזדמנות הראשונה שבה יבקר בארצות הברית  כך נמסר מלשכת ראש הממשלה .  עוד נמסר כי נתניהו בירך אותו ואמר לו כי  " אין לארצות הברית בעלת ברית טובה יותר מישראל ".  
בלשכת ראש הממשלה תיארו את השיחה בין שני המנהיגים שמכירים אחד את השני שנים רבות  " חמה ולבבית ".  בשיחה ,  כך נמסר ,  עלו גם סוגיות אזוריות .  נתניהו אמר לנשיא הנבחר טראמפ כי גם  " רעייתו שרה מצפה לפגוש אותו ואת רעייתו מלניה ". 
במהלך הלילה שוחח נתניהו גם עם המועמדת הדמוקרטית לנשיאות ,  הילרי קלינטון .  נתניהו הודה לקלינטון על תמיכתה בישראל ואמר לה כי יש לה הזמנה פתוחה לבקר בישראל בכל עת .  
קודם לכן ,  פרסם נתניהו סרטון שבו בירך את טראמפ על זכייתו המפתיעה בבחירות ,  אחרי שגבר על הילרי קלינטון . " הנשיא הנבחר טראמפ ,  חברי ,  ברכות על בחירתך לנשיא ארצות הברית ",  אמר ראש הממשלה . " אתה ידיד אמת של ישראל .  לאורך השנים ,  הבעת את תמיכתך באופן עקבי ואני מעריך זאת עמוקות ". 
שר החינוך נפתלי בנט בירך גם הוא את טראמפ ואמר הבוקר : " אנו בטוחים שהקשר המיוחד בין ארצות הברית לבין ישראל יישמר ,  ואף יתחזק ".  הוא הוסיף כי ניצחונו של המועמד הרפובליקני מהווה  " ניצחון האינטרס של המדינה על פני אינטרסים של אליטות שהולכות וקורסות אל מול עינינו ".  לדבריו , " ניצחון טראמפ הוא הזדמנות אדירה לישראל להודיע מידית על חזרה מרעיון הקמת פלסטין בלב הארץ .  תם עידן המדינה הפלסטינית ". 
אליו הצטרף גם שר הביטחון אביגדור ליברמן . " אנו נמשיך ,  יחד עם הנשיא החדש ,  לשמור ולחזק את הקשר המיוחד והידידות האמיצה בין המדינות ונפעל לחזק את הערכים המשותפים לישראל ולארצות הברית ",  אמר .
  ( עדכון ראשון :  19:48 )  

נתניהו הוזמן על ידי טראמפ לפגישה : " אין בעלת ברית טובה מישראל "
 מלשכת ראש הממשלה נמסר כי הוא שוחח עם נשיא ארה"ב הנבחר ובירך אותו על ניצחונו .  עוד נמסר כי המיליארדר הזמין את נתניהו לפגישה בהזדמנות הראשונה .  נתניהו שוחח גם עם קלינטון והודה לה על תמיכתה בישראל

