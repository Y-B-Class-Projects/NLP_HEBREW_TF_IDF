הפרקליטים מיואשים מנאמן ?  יפנו לנתניהו
פרקליטי המדינה השובתים מזה כשלושה שבועות נפגשו עם שר המשפטים נאמן ,  אך לא הצליחו להגיע לפשרה .  כעת מתכוונים הפרקליטים לפנות לראש הממשלה בבקשה שיתערב במשבר
שביתת פרקליטי המדינה נכנסת לשבוע הרביעי ,  ופתרון לא נראה באופק :  פגישת שר המשפטים יעקב נאמן עם הפרקליטים השובתים השובתים הסתיימה אמש  ( רביעי )  ללא תוצאות .  נאמן הודיע לפרקליטים כי יסכים לתווך במשא ומתן בינם לבין האוצר רק אם יפסיקו את השביתה .  מנגד הודיעו הפרקליטים כי בכוונתם לפנות מחר לראש הממשלה בנימין נתניהו בבקשה שיתערב לפתרון המשבר .
 מוקדם יותר התייצב פרקליט המדינה ,  משה לדור ,  באופן פומבי לימין הפרקליטים השובתים .  במכתב ששלח לפרקליטים ,  כתב לדור כי  " נושא הליבה העומד על הפרק הוא המאבק על דמותה ומעמדה של הפרקליטות כיחידה מובילה ואיכותית במערכה על הבטחת שלטון החוק ".  הוא הבהיר כי יש להבטיח לפרקליטים סביבת עבודה ראויה ותגמול הולם בשכר .  
ביום שני בבוקר התקיים דיון בוועדת העבודה ,  הרווחה והבריאות של הכנסת ,  בנוגע לשביתה .  חברי הכנסת והפרקליטים תקפו את דבריו של נציג האוצר בדיון ,  סגן הממונה על השכר באוצר ,  אהרון עוזיאלי ,  וטענו כי הנתונים שהוא מציג על שכר הפרקליטים  " חסרי שחר ".   " העובדים כבר לא מקופחים ,  הם נרמסו עד עפר ",  אמר חבר הוועדה ח"כ משה  ( מוץ )  מטלון  ( ישראל ביתנו )  , " אם היו סוגרים שדות תעופה ונמלים ,  מזמן כבר היו יושבים ודנים איתם ומגיעים לסיום השביתה ".  יו"ר הוועדה ,  ח"כ חיים כץ מהליכוד ,  הודיע כי יתקיים דיון המשך בנושא בהשתתפות שר המשפטים ,  יעקב נאמן ,  בשבוע הבא .
 עדכון ראשון - 20:57

הפרקליטים מיואשים מנאמן ?  יפנו לנתניהו
פרקליטי המדינה השובתים מזה כשלושה שבועות נפגשו עם שר המשפטים נאמן ,  אך לא הצליחו להגיע לפשרה .  כעת מתכוונים הפרקליטים לפנות לראש הממשלה בבקשה שיתערב במשבר

