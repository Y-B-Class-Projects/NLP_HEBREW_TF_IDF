 " רוב הגידול במיסוי - בסוף חיי מאגרי הגז "  
הישורת האחרונה במאבק על הגז :  נתניהו אימץ אותן ,  וכעת נותר לממשלה לאשרן בחקיקה .  מבט לעבר הצעת המחליטים לאישור מסקנות ועדת ששינסקי לגובה המיסוי מתגליות הגז בישראל 
" המערכת המוצעת לענף חיפושי הנפט והגז הטבעי מורכבת ממכלול של צעדים ,  שיחד יבטיחו את המשך פיתוח משק האנרגיה בישראל ,  זאת על ידי מתן תמריצים נאותים להמשך חיפוש והפקה של שדות הנפט ,  תוך העמדת חלקו של הציבור במשאבים השייכים לו על שיעור ראוי "  - כך נפתחים דברי ההסבר בהצעת המחליטים שתונח ביום ראשון על שולחן הממשלה לאישור חקיקת מסקנות ועדת ששינסקי .  
לפי הצעת המחליטים ,  יונחה שר האוצר ,  יובל שטייניץ ,  להפיץ למשרדי הממשלה תזכיר חוק ליישום ההחלטה בתוך 12 יום ,  שלאחריהם יובא מיידית לאישור ועדת השרים לענייני חקיקה .  במקביל ,  תתבקש ועדת הכנסת לקצר את תקופת ההמתנה הנדרשת לקריאה הראשונה והשנייה ,  וכן יתבקש יו"ר הכנסת לקבוע דיונים מזורזים במטרה לסיים את הליך החקיקה עוד בכינוס החורף של הכנסת  ( עד אפריל )  . 
" למערכת השפעה נמוכה יחסית על החלטות ההשקעה של היזמים ,  שכן ההיטל יופעל לאחר החזר עלות ההשקעה בצירוף תשואה נאותה ",  נכתב עוד בהצעה . " בהשוואה למערכת המס הנוכחית על רכיביה השונים ,  לא צפוי שינוי משמעותי בהיקף התשלומים למדינה בשנים הראשונות להפעלתו של מאגר .  הגידול בחלקה של המדינה בהכנסות מצוי ברובו בשנים המאוחרות יותר לחיי המאגר ועל כן השפעת המערכת המוצעת על יכולת החזר החוב היא נמוכה ".  
בהצעת המחליטים יתבקשו שרי הממשלה  " לאמץ באופן מלא "  את מסקנות ועדת ששינסקי :  ביטול הטבת המס של ניכוי אזילה  ( הפחתה במס חברות )  בתוך 15 יום  ( תיקון תקנות מס הכנסה )  ;  קביעת היטל מגזרי פרוגרסיווי בטווח של 20%-50% שיוטל רק לאחר שהיזם יכסה 150% מן ההוצאות בפרויקט ויגיע לשיעורו המקסימלי רק לאחר כיסוי של 230% מן ההוצאות ;  וקביעת פחת מואץ וגמיש  ( שניתן לדחותו )  של 10% .  
באשר למאגר ים תטיס המופק מזה שש שנים ,  ייקבע כי שיעור ההיטל בשנתו הראשונה יגיע ל-20% בלבד ,  ומשנה זו ועד 2015 יהיה 25% בלבד  ( הנחה של 50% בגובה ההיטל שבו היה מחוייב )  .  באשר למאגר תמר ,  נקבע כי אם יפותח עד 1 בינואר 2014 ,  יזכה לדחייה בגביית ההיטל כך שזה יוטל לראשונה רק לאחר כיסוי 200% מהוצאות הפרויקט - ויגיעו לשיאו רק לאחר כיסוי 280% .  זאת ,  לצד הטבת מס נוספת בדמות פחת מואץ של 15% .  
בנוסף ,  בעקבות הנחיית ראש הממשלה ,  בנימין נתניהו ,  יתבקשו השרים לאשר כי המדינה תישא במחצית מהוצאות האבטחה של מתקני הפקת הנפט או הגז .  
לדעת הוועדה ,  חלקה של המדינה והציבור ברווח הנקי מהפקות הגז והנפט יעלה משיעור של כשליש כיום לשיעור של 52%-62% .  זאת ,  כאשר  " מסקנות הוועדה עולות בקנה אחד עם מערכת המיסוי המקובלת בעולם ואף במדינות המפותחות ,  הן מבחינת מנגנוני המיסוי והן בהיקפם ".  
בהצעה מצויין עוד ,  כי שיעורי המס ישתנו בהתאם לרווחיות הפרויקט ,  ויגיבו באופן דינמי לשינויים במחיר או בהיקף הגז המשווק .  כמו כן ,  מצויין כי  " גם תחת הנחות מחמירות יותר ביחס לשיעורי רווחיות המאגרים ותחת מבנה השותפויות הקיים בענף ,  לא ייפגע תזרים המזומנים של הפרויקטים בתקופת החזר החוב ,  ועל כן הלכה למעשה לא תהיה פגיעה ביכולת מימון המיזמים ".   

" רוב הגידול במיסוי - בסוף חיי מאגרי הגז "  
הישורת האחרונה במאבק על הגז :  נתניהו אימץ אותן ,  וכעת נותר לממשלה לאשרן בחקיקה .  מבט לעבר הצעת המחליטים לאישור מסקנות ועדת ששינסקי לגובה המיסוי מתגליות הגז בישראל

