הכותרות המרכזיות שעשו את סוף השבוע
מתנגד בולט לנשיא פוטין נורה למוות במוסקבה ,  דוח אמריקני חדש קובע כי ביכולתה של איראן לייצר נשק גרעיני ומצב הפצוע קשה מאוד מהמרתון בתל אביב השתפר .  הכותרות שעשו את השבת 
" לאיראן אין מגבלות טכניות לייצר נשק גרעיני ומדובר רק בהחלטה פוליטית "  - כך עולה מהדוח השנתי של המודיעין הלאומי האמריקני שפורסם אתמול  ( שישי )  על ידי הוועדה לשירותים מזוינים של הסנאט .  מהדוח עולה כי בהינתן ההחלטה ,  טהראן תוכל לפתוח בהליך מואץ של פיתוח נשק אטומי ,  אך יש לציין כי גם אם תיפול החלטה כזו היא תתעכב ,  משום שאיראן החלה בתהליך דילול האורניום המועשר שברשותה לרמה של 20% ,  בהתאם להסכם ההבנות עם המערב .  פרסום הדוח מגיע על רקע המשא ומתן בין ארצות הברית ואיראן על הסכם קבע סביב תכנית הגרעין שלה ונאומו הקרוב של ראש הממשלה בנימין נתניהו בקונגרס בשבוע הבא .
 הדוח קובע כי טהראן היא איום מתמשך על האינטרסים הלאומיים של ארצות הברית בשל תכנית הגרעין שלה ,  פיתוח יכולות צבאיות מתקדמות ,  מדיניות אנטי-ישראלית והתמיכה במשטרו של בשאר אסד בסוריה .  עוד העריכו גורמי המודיעין כי יוקרתה של איראן ,  השפעתה האזורית וניסיונה לבצר את ביטחונה הן אלו שהובילו אותה לשמר את יכולתה לבנות שישה טילים שמסוגלים לשאת נשק גרעיני ,  אך לא ברור לפי הדוח אם היא בחרה לעשות זאת .  
יו"ר המחנה הציוני ,  יצחק הרצוג ,  התייחס הבוקר ל"טיסת השוקולד "  של ישראייר ,  במסגרתה נוסעים התפרעו בטיסה וקיללו דייל שסירב למכור להם שוקולד ,  ואמר כי מדובר בתוצאה של הנהגתו של ראש הממשלה בנימין נתניהו . " מה שקרה בטיסת ישראייר ,  הוא תוצאה של הפילוג והשסעים שביבי מוביל אותנו אליהם ",  אמר הרצוג במהלך אירוע  " שבתרבות "  שנערך ברמת גן . " אני אפעל על מנת לאחד את העם .  יש לי את היכולת לאחד בין ימין לשמאל ,  בין העולם החילוני לעולם המסורתי-דתי .  ביחד ,  כל חלקי העם ,  נפעל למען חברה טובה ,  צודקת ושוויונית יותר ". 
בעניין העימות בין ראשי המפלגות ,  שנערך ביום חמישי בחדשות ערוץ 2 והרצוג ונתניהו נעדרו ממנו ,  אמר הרצוג כי הוא לא יכול היה להשתתף בעימות ,  משום שלדבריו הדבר היחיד החשוב הוא  " מי יחליף את ביבי ".   " אני לא יכול להשתתף בעימות שחלק מהאנשים בו רוצים לגרש ערבים ,  אחד רוצה להיות שר אוצר ואחד רוצה להיות שר אחר ,  אחד חושב רק על כמה מנדטים הוא יביא ,  וכולם נלחמים אחד בשני ",  אמר . " השאלה היחידה היא מי יחליף את ביבי ,  על זה הבחירות האלה ורק על זה ".  
לאחר שמשרד הביטחון הודה השבוע כי הניסוי במערכת ההגנה מפני טילים  " חץ 2 "  כשל ובעקבותיו בוטל הניסוי במערכת  " חץ 3 "  מטעמי בטיחות ,  ישראל ביקשה מהקונגרס האמריקני להקצות 317 מיליון דולרים מתקציב הסיוע השנתי לישראל עבור מימון מערכות  " שרביט קסמים "  ו"חץ 3 "  - כך דיווחה אמש סוכנות הידיעות האמריקנית  " בלומברג ".  מדובר בחריגה מתקציב הסיוע הביטחוני של 158 מיליון דולר שהוצע מטעם הפנטגון עבור שנת התקציב ,  שמתחילה ב-1 באוקטובר .
 על פי הדיווח ,  יאיר רמתי ,  ראש מנהלת חומה במשרד הביטחון אשר אחראית על מערכות ההגנה מפני טילים ,  הגיע בתחילת החודש להיפגש עם מחוקקים ועם עוזריהם על מנת להודות להם על הסיוע שניתן עד כה עבור מימון המערכות וכדי לבקש את הסיוע החריג .  זאת ,  על פי גורמים שבחרו להישאר אנונימיים בפני  " בלומברג ".  
שיפור משמעותי נרשם הבוקר במצבו של אחד מהנפגעים במרתון תל אביב ,  שאושפז אתמול בבוקר בבית החולים בילינסון בפתח תקווה במצב קשה מאוד .  מצבו מוגדר כעת קל ,  לאחר שמצבו השתפר אתמול במהלך הערב והוגדר בינוני עד קשה .
 בנוסף ,  מצבם של ארבעה מתוך חמשת הרצים שאושפזו בבית החולם איכילוב בתל אביב במצב קשה כשהם מונשמים התייצב והם נושמים הבוקר בכוחות עצמם .  נפגעת אחת עדיין מונשמת ומצבה מוסיף להיות קשה .
 כ-90 בני אדם שהשתתפו אתמול במרוץ נזקקו לטיפול רפואי שהוענק על ידי צוותי מגן דוד אדום .  הם סבלו בעיקר מחבלות קלות ומכאבי שרירים .  בנוסף לששת הנפגעים שאושפזו באיכילוב ובבילינסון ,  פונו 13 רצים לבתי החולים השונים באזור .  ארבעה מהם אושפזו במצב בינוני ותשעה נוספים פונו במצב קל .  מצבם לא השתנה .  
דובר הבית הלבן ג'וש ארנסט התייחס אמש לביקורו הקרוב של ראש הממשלה בנימין נתניהו בארצות הברית וטען כי וושינגטון לא רואה בביקור כדבר שעלול להזיק לשיחות הגרעין עם איראן .  דבריו דוחקים מעט לשוליים את חשיבות הנאום ,  לאחר שרק ביום רביעי פרסם הממשל הודעה תקיפה יותר ,  שהביעה תמיכה בדבריה של היועצת לביטחון לאומי סוזן רייס ,  שטענה כי נאומו של נתניהו  " הרסני ליחסי ארצות הברית-ישראל ". 
ארנסט הוסיף כי הוא מקווה ששש המעצמות - ארצות הברית ,  רוסיה ,  סין ,  צרפת ,  בריטניה וגרמניה - יצליחו להישאר מאוחדות במשא ומתן עם טהראן .  נתניהו ינאם בפני הקונגרס ביום שלישי הקרוב והוא צפוי להביע את התנגדותו להסכם המתגבש עם איראן סביב תכנית הגרעין שלה .  
בוריס נמצוב ,  איש אופוזיציה רוסי הידוע כמתנגד בולט לנשיא רוסיה ולדימיר פוטין ,  נורה אמש למוות בבירה במוסקבה .  נמצוב נורה ארבע פעמים בגבו ממכונית חולפת ,  כשהיה על הגשר הצופה על בניין הקרמלין שבמרכז העיר .  דובר משרד הפנים מסר : " נמצוב מת בשעה 23:40 כתוצאה מארבעה כדורים שנורו בגבו ".  בכמה ראיונות שהעניק לאחרונה לתקשורת אמר נמצוב כי הוא חושש שפוטין יהרוג אותו בגלל התנגדותו למלחמה באוקראינה .
 נמצוב בן ה-55 היה אחד מיושבי הראש של מפלגת  " החופש העממי "  של רוסיה ,  מפלגת אופוזיציה ליברל-דמוקרטית שהוקמה בתחילת שנות ה-90 .  הוא היה אמור להשתתף ביום ראשון הקרוב בהפגנת האופוזיציה הראשונה שנערכת במוסקבה מזה כמה חודשים .  מאז שנות ה-90 כיהן נמצוב בתפקידים רבים בממשלה ,  בין השאר כסגנו של ראש ממשלת רוסיה לשעבר בוריס ילצין .
 נשיא רוסיה ולדימיר פוטין גינה את הירי ואמר כי יתכן שבוצע על ידי רוצח שכיר .  עוד הוא ציין שפוטין קיבל דיווח מידי על הירי והורה לכוחות הביטחון לפתוח בחקירה .  
רשת  " סקיי ניוז "  הבריטית חשפה אתמול את תמונתו של מוחמד אמווזי ,  הידוע בכינויו  " ג'ון הג'יהאדיסט "  המשמש עורף הראשים של ארגון  " המדינה האיסלאמית "   ( דאעש )  .  מדובר בתמונה הראשונה של אמווזי מחייו הבוגרים המתפרסמת מאז נחשפה זהותו .  התמונה נמצאה ברישומי אוניברסיטת ווסטמיניסטר ,  שם למד אמווזי בן ה-27 מנהל עסקים וניהול מערכות מידע .
 ביום חמישי טען הגרדיאן הבריטי כי אמווזי התחיל להתחכך עם גורמי ג'יהאד כבר לפני כשבע שנים והיה תחת הכוונת של ה-MI5 הבריטי עוד בטרם הצטרף ל"מדינה האיסלאמית "  בסוריה .  באוגוסט 2009 טס אמווזי לטנזניה כחלק מטיול ספארי לכאורה ,  אך עם נחיתתו בעיר הבירה הוא נעצר על ידי הרשויות והוחזק במעצר במשך הלילה .  אמווזי החליף תכתובות בדואר האלקטרוני עם ארגון  " CAGE ",  העוקב אחרי קהילות שמושפעות מהמלחמה בטרור ,  שם טען כי הוא הוכה על ידי כוחות הביטחון של טנזניה שסירבו להכניסו לשטח המדינה .  
בית משפט במצרים הכריז היום  ( שבת )  על חמאס ארגון טרור .  בסוף ינואר הוכרזה הזרוע הצבאית של הארגון ,  גדודי עז א-דין אל-קסאם ,  ארגון טרור ,  והוחלט להוציאה מחוץ לחוק .  ואולם ,  הפעם מדובר בהכרזה שכוללת את הארגון כולו .
 חמאס גינה את החלטת בית המשפט המצרי ומסר כי מדובר בקביעה  " מזעזעת ומסוכנת הפועלת נגד העם הפלסטיני ופלגי ההתנגדות שלו ".  עוד מסר הארגון כי ההחלטה לא תשפיע על התנועה  " שנהנית מהכבוד של כל האומה ומנהיגיה ".  חבר הלשכה המדינית של חמאס ,  חוסאם בדראן ,  כתב בעמוד הפייסבוק שלו כי  " אם תמיכה בתנועות טרור היא פשע ,  על המשטר במצרים לעצור עשרות מיליונים שתומכים בחמאס 'הטרוריסטית' ".  

הכותרות המרכזיות שעשו את סוף השבוע
מתנגד בולט לנשיא פוטין נורה למוות במוסקבה ,  דוח אמריקני חדש קובע כי ביכולתה של איראן לייצר נשק גרעיני ומצב הפצוע קשה מאוד מהמרתון בתל אביב השתפר .  הכותרות שעשו את השבת

