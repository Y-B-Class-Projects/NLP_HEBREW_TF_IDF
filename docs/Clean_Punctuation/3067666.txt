ריבלין : " אי אפשר לשיר הלל לירושלים כשמזרחה הוא המרחב העני בישראל "
 ריבלין קרא בטקס הממלכתי שמתקיים בגבעת התחמושת ,  שבו ינאם גם נתניהו ,  להשקיע במזרח העיר .  במהלך האירוע התפרץ אחד הצופים וקרא לעבר הנשיא : " אתם כובשים כבר 50 שנה "
 נשיא המדינה ראובן ריבלין קרא היום  ( רביעי )  בטקס הממלכתי לציון יובל לשחרור ירושלים ואיחודה בגבעת התחמושת ,  להשקיע במזרח העיר . " אי אפשר לשיר שיר הלל לירושלים המאוחדת ,  בזמן שמזרח העיר הוא המרחב העירוני העני בישראל ",  אמר .  במהלך דבריו של הנשיא ,  התפרץ אחד הצופים מהקהל וקרא לו : " אתם כובשים כבר 50 שנה ". 
בדבריו ,  אמר הנשיא : " מחיר כבד שילם העם היהודי ומדינת ישראל במלחמתו על ירושלים .  כשליש מהנופלים במלחמת השחרור נפלו בירושלים ובסביבותיה .  בגוש עציון ,  בשיירה להר הצופים ,  בקרב על הדרך לירושלים מלטרון .  בעיר העתיקה ,  הל"ה וגוש עציון .  כרבע מהנופלים בששת הימים נפלו בקרב על ירושלים .  כאן ,  בגבעה הזו ,  המחיר היה כואב ונורא במיוחד .  לא לחינם הגבעה הזו סימלה ומסמלת בעינינו את מלחמת ששת הימים כולה .  את המסירות ,  הגבורה ,  החתירה לניצחון ואת ההקרבה ".  
ראש הממשלה בנימין נתניהו אמר במהלך הטקס ,  כי  " ניצחוננו המזהיר בששת הימים מבוסס על דבר אחד :  הצדק המוחלט של מאבקנו .  כאן ,  בגבעת התחמושת נצרבו ערכי בלחימה של צה"ל .  עדיין יש מי שהוגה ברעיון העיוועים להחזיר את הגלגל אחורה .  זה לא יקרה הרב הבית והכותל יישארו בידי ישראל .  איזו הצדקה יש לחזור לירושלים השסועה ?  אנו מושיטים יד של שלום לשכנינו ,  אבל ירושלים אינה מעכבת את השלום אלא הסירוב העקבי להכיר במדינת ישראל בגבולות כלשהם ". 
נתניהו התייחס גם להחלטת הפרלמנט בצ'כיה ,  ואמר : " אני מודה לפרלמנט הצ'כי שהתנגד לאי הכרה של אונסק"ו בריבונות ישראל בירושלים ".  גם שר הביטחון ליברמן התייחס להחלטה בחשבון הטוויטר שלו ,  וכתב : " צעד חשוב ומעורר הערכה .  צ'כיה היא ידידה גדולה של מדינת ישראל החולקת איתנו ערכים משותפים ועומדת לצידנו ,  ואין החלטות טבעיות ונכונות מאלו ".  
מוקדם יותר היום קיימה מליאת הכנסת ישיבה חגיגית לרגל 50 שנה לאיחוד העיר .  נתניהו הכריז בנאומו כי  " הר הבית והכותל המערבי יישארו לעד בריבונות ישראל .  יהודה לעולם תשב וירושלים לדור ודור ".  הוא הזכיר בדבריו את אמירותיו של מפקד חטיבת הצנחנים דאז ,  מוטה גור ,  שהכריז בשחרור הכותל : " הר הבית בידינו  ירושלים היא בירת ישראל לנצח ואתם עשיתם את זה .  אם יבוא מישהו וינסה לקחת ,  הוא לא יקח ,  לא יקח כי לא תתנו  לא תתנו כי אין צדק לתת .  כולה בצדק כי היא שלנו ". 
בטקס נפרד שהתקיים בהר הרצל לזכר חללי מלחמת ששת הימים אמר נתניהו : " יש לנו בית ,  יש לנו מדינה ,  וכדי לקיימם עלינו להיות מוכנים למסור את נפשנו .  אין זה אומר שאיננו מעונייינים בבריתות ובבעלות ברית .  המדינות מחפשות את קרבתנו כי הן מכירות בעוצמתנו .  ארה"ב התחייבה לשמור על היתרון האיכותי של ישראל במזה"ת .  לפני שלושה ימים היא הוסיפה לסיוע הביטחוני עוד 75 מיליון דולר להגנה מפני טילים ,  אך ההיסטוריה הוכיחה לנו שביטחון ישראל תלוי ביכולתנו להגן על עצמנו בכוחות עצמנו מול כל איום .  ידינו מושטות לשלום ,  אך אם תונף עלינו יד אויב לא נהסס לגבות מתוקפנו את מלוא המחיר ". 
 ( עדכון ראשון :  19:36 )  

ריבלין : " אי אפשר לשיר הלל לירושלים כשמזרחה הוא המרחב העני בישראל "
 ריבלין קרא בטקס הממלכתי שמתקיים בגבעת התחמושת ,  שבו ינאם גם נתניהו ,  להשקיע במזרח העיר .  במהלך האירוע התפרץ אחד הצופים וקרא לעבר הנשיא : " אתם כובשים כבר 50 שנה "
 
