פריז ממשיכה בקידום ועידת השלום :  השליח המיוחד מגיע לישראל
פייר וימון ,  הממונה על קידום המגעים לוועידה הבינלאומית ,  ייפגש היום עם בכירים בירושלים וברמאללה ,  למרות שהסיכויים לגיבוש תנאים מוסכמים נראים נמוכים מאוד .  בישראל ינסו להבין אם שר החוץ הצרפתי החדש אכן ויתר על ההכרה ה"אוטומטית "  בפלסטין
 ( גורם ישראלי : " האם צרפת תציע ועידה בינלאומית עם דאעש ?  ".  צפו בדיון באולפן וואלה !  NEWS )  
הדיפלומט הצרפתי פייר וימון ,  השליח המיוחד של ממשלת צרפת למגעים בנוגע לוועידת השלום הישראלית-פלסטינית המתוכננת ,  יגיע היום  ( ראשון )  לביקור של יומיים בירושלים וברמאללה .  וימון ייפגש עם בכירים ישראלים ופלסטינים ,  בניסיון לגבש תנאים מוסכמים לקיום הוועידה בהשתתפות ישראל ומדינות ערב ,  למרות שהסיכויים לכך ,  לפי שעה ,  נמוכים מאוד .  
נושא הוועידה הבינלאומית עלה בסוף השבוע גם בשיחת טלפון שערכו ראש הממשלה בנימין נתניהו ונשיא צרפת פרנסואה הולנד .  נתניהו הדגיש בפני נשיא צרפת כי ישראל מוכנה לפתוח במשא ומתן עם הרשות הפלסטינית ללא כל תנאים מוקדמים ,  וכי ירושלים תשמח למעורבותן של מדינות ערביות נוספות בתהליך .  
עוד בוואלה !  NEWS:הצלחת טראמפ מחזקת את המסר של ביידן לנתניהו :  קבל את הסיוע הביטחוניאובמה : " אמרתי לנתניהו - 'הגעתי לבית הלבן ,  אני יודע מה אני עושה'"הידידה של ישראל שהפסיקה לשתוק בנושא ההתנחלויות 
עם זאת ,  ראש הממשלה הביע את התנגדותו לעמדה הצרפתית ,  שלפיה אם הוועידה תיכשל ,  פריז תכיר באופן מיידי בפלסטין כמדינה עצמאית ,  על בסיס גבולות 67' .  אלא שבשבוע שעבר ביקר במצרים שר החוץ הצרפתי ז'אן-מארק איירו ,  שנכנס לתפקיד רק לפני כחודש ,  והצהיר כי אין לצרפת כל כוונה להכיר  " אוטומטית "  בפלסטין אם הוועידה תיכשל .  
בירושלים עדיין לא בטוחים כיצד לפרש את דבריו של איירו ,  אם מדובר בנסיגה מהעמדה שהביע קודמו לורן פביוס ,  או שמא ההבדל הוא אך ורק בניסוח - ולא במהות .  סוגיה זו צפויה להיות אחד מהנושאים שיעלו בפגישות שיערוך וימון עם מנכ"ל משרד החוץ דורי גולד ועם שליחו המיוחד של ראש הממשלה ,  עו"ד יצחק מולכו .  
בשיחה בין נתניהו להולנד בסוף השבוע נידונה לא רק הוועידה הבינלאומית ,  אלא גם נושא ההסתה הפלסטינית .  ראש הממשלה ביקש מהנשיא לפעול לכך שחברת הלוויין  " יוטלסאט ",  שבסיסה בפריז ,  תפסיק להעביר של שידוריה של רשת  " אל-אקצא "  של חמאס .  החברה הצרפתית נענתה לבקשה ,  אולם שידורי הרשת עברו לשדר דרך שתי חברות לוויין אחרות ,  שבסיסיהן בערב הסעודית ובמצרים .
 המהלך שמובילה צרפת זוכה לתמיכתן של רוב המדינות הערביות ,  כולל מצרים וירדן ,  שמעוניינות לראות התקדמות בנושא הפלסטיני .  הנשיא המצרי עבד אל-פתאח א-סיסי הצהיר בכמה הזדמנויות בשבועות האחרונים כי התקדמות לעבר פתרון הסכסוך תסייע במאבק בקיצוניות הדתית ובטרור במזרח התיכון .  מצרים מכהנת כיום כנציגת מדינות ערב במועצת הביטחון של האו"ם ,  ושותפה למאמץ מקביל להגיש הצעת החלטה בנושא הפלסטיני להצבעה במועצת הביטחון ,  תרחיש שממנו חוששים מאוד בירושלים .  

פריז ממשיכה בקידום ועידת השלום :  השליח המיוחד מגיע לישראל
פייר וימון ,  הממונה על קידום המגעים לוועידה הבינלאומית ,  ייפגש היום עם בכירים בירושלים וברמאללה ,  למרות שהסיכויים לגיבוש תנאים מוסכמים נראים נמוכים מאוד .  בישראל ינסו להבין אם שר החוץ הצרפתי החדש אכן ויתר על ההכרה ה"אוטומטית "  בפלסטין

