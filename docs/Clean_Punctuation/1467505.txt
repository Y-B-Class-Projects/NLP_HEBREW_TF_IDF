נתניהו לאבו מאזן : " נשוב לקדם את השלום "
 בשיחה הראשונה לאחר בחירתו של נתניהו לתפקיד רה"מ ,  אמר ראש הרשות הפלסטינית כי שני הצדדים צריכים לפעול למען השלום
יו"ר הרשות הפלסטינית אבו מאזן ,  התקשר בצהרים  ( ראשון )  לראש הממשלה בנימין נתניהו ובירך אותו לרגל חג הפסח .  נתניהו הזכיר לאבו מאזן את שיתוף הפעולה ואת השיחות שהיו ביניהם בעבר וציין כי בכוונתנו לשוב ולעשות זאת גם בעתיד ,  למען קידום השלום בין ישראל לרשות הפלסטינית .  אבו מאזן ציין כי שני הצדדים צריכים לפעול למען השלום .  מלשכת ראש הממשלה נמסר כי השיחה בין השניים היתה חמה וידידותית .
 ראש הרשות הפלסטינית אבו מאזן התנה ביום שישי את המשך שיחות השלום ,  בכך שישראל תכבד את ההסכמים הקודמים ותקפיא את ההתנחלויות ,  כך מסר בכיר בצוות המשא ומתן הפלסטיני סאיב עריקאת לצוות הקוורטט .
" המסר הזה הועבר לקוורטט ,  ישראל חייבת לקבל את פיתרון שתי המדינות לשני העמים וכן לכבד הסכמים שנחתמו ,  כולל הבנות אנאפוליס ,  וכן להקפיא את הפעילויות בהתנחלויות ,  על מנת שנוכל לקיים משא ומתן .  לא ניתן לקיים משא ומתן בשיחות השלום ללא קיום תנאים אלו ",  אמר עריקאת .  אם ישראל תסכים לתנאים הללו ,  הדגיש עריקאת ,  אבו מאזן יסכים לחדש את שיחות השלום באופן מיידי .
 
נתניהו לאבו מאזן : " נשוב לקדם את השלום "
 בשיחה הראשונה לאחר בחירתו של נתניהו לתפקיד רה"מ ,  אמר ראש הרשות הפלסטינית כי שני הצדדים צריכים לפעול למען השלום

