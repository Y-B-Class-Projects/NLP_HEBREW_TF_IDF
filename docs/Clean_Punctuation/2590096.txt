אחרי התקלות :  ההצבעה בפריימריז בליכוד תימשך הבוקר
בעקבות תקלות המחשוב ייפתחו מחדש 39 קלפיות ברחבי הארץ בין השעות 11:00 ל-21:00 .  נתניהו : " מבקש מחברי הליכוד להגיע לקלפיות "
 מועד ב' :  ההצבעה בבחירות המוקדמות בליכוד תתחדש היום  ( שני )  ב-39 קלפיות ברחבי הארץ ,  נוכח תקלות שהיו אתמול במערכת המחשוב .  ההצבעה בקלפיות אלה תחל בשעה 11:00 וצפויה להסתיים ב-21:00 .  אמש נסגרו הקלפיות בשעה 24:00 ,  לאחר ש-51.6% מבעלי זכות ההצבעה הספיקו לממש את זכותם .  תוצאות ההצבעה אתמול הועלו על שני תקליטורים - אחד מהם הועבר ליו"ר ועדת הבחירות והשני למבקר המפלגה בניסיון למנוע זיופים .
 כל הדיווחים ,  הניתוחים והדעות - בוואלה !  בחירות 2013
הבוקר פנה ראש הממשלה ,  בנימין נתניהו ,  למתפקדי הליכוד שלא הצביעו אתמול ,  לעשות זאת היום . " בוקר טוב מתפקדי הליכוד ,  מדבר בנימין נתניהו .  אני פונה אליכם ,  אלה מכם שלא הצביעו אתמול בפריימריז לעשות זאת היום .  בשל התקלות במחשבים ,  החליטה ועדת הבחירות של הליכוד להאריך את הבחירות לפריימריז ביום נוסף ",  אמר נתניהו , " ולכן היום ,  יום שני ,  מתקיימות בחירות לפריימריס בליכוד .  יש לכם את הזכות המלאה להצביע ולהכריע ,  אני מבקש מכם לבוא לקלפיות ,  הן פתוחות משעה 11:00 בבוקר ועד השעה 21:00 בערב ותוכלו למצוא את מקומות ההצבעה באתר הליכוד באינטרנט .  לכו להצביע ,  לכו להכריע ,  להתראות בקלפיות ". 
בכירים בליכוד תהו אמש על שיעור ההצבעה הגבוה ,  דווקא במערכת בחירות בה אירעו תקלות טכניות כה רבות : " עוד תהיה כאן חקירה ארוכה ,  לא ברור איך בזמן קצר אחוזי ההצבעה זינקו מ-8% ,  כפי שהיו לפני שהודיעו על כך שההצבעה לא תבוטל ,  עד למספרים הגבוהים אפילו מאלו שהיו בפריימריז הקודמים ".  עוד אמרו גורמים בליכוד כי בעוד אתמול ככל הנראה הוכרעה העשירייה הראשונה - היום הקרב הוא על העשיריה השנייה .  
השר מיכאל איתן אמר בתגובה להחלטה לקיים יום הצבעה נוסף ,  כי  " החלטה נכונה המכבדת את הזכות הבסיסית של חברי הליכוד להשפיע על דמותה של רשימת הליכוד לכנסת .  אני מקווה כי רבבות חברי הליכוד ינצלו את ההארכה שניתנה ויממשו את זכותם להצביע למרות העובדה שנבצר מהם לעשות זאת במועד שנקבע לכך ". 
אמש אמר השר יולי אדלשטיין ,  כי אם  " יוחלט על קביעת מועד נוסף לבחירות המקדימות ,  על ועדת הבחירות העליונה של הליכוד לאסור החל ממחר בבוקר ,  כל תעמולה בפרסום בכלל ובאזורי הקלפיות ביום עצמו בפרט כדי למנוע עבירות כספיות וליצור שיוויון בין כלל המועמדים ".  אדלשטיין הוסיף ,  כי  " יש למנוע בכל מחיר הדלפה של תוצאות ההצבעה שכבר התקיימה מחשש שהן תשפענה על מועד ב ". 
אתמול אחר הצהריים פנו שני ראשי ערים מטעם המפלגה לנתניהו וקראו לו לבטל את הפריימריז ולקיים את הבחירות המקדימות לרשימת המפלגה לכנסת באופן ידני ,  במועד המוקדם ביותר האפשרי .  ראש העיר בית שאן ,  ג'קי לוי ,  וראש העיר מעלה אדומים ,  בני קשריאל ,  שיגרו לראש הממשלה מכתב בו טענו השניים כי  " עקב תקלות רבות בשיטת הבחירה הממוחשבת בפריימריז ובעקבות התורים הארוכים שנוצרו ולאחר שמספר רב של בוחרים עזבו את הקלפיות שחלקן כלל לא נפתחו ,  אנו דורשים לבטל את הבחירות ".  לוואלה !  חדשות הגיעו עדויות לפיהן גם בחלק מהמקומות שהמערכת הממוחשבת פעלה לא ניתן היה להצביע לנציג המחוז ,  כך שבכל מקרה ההצבעה הייתה חלקית .  

אחרי התקלות :  ההצבעה בפריימריז בליכוד תימשך הבוקר
בעקבות תקלות המחשוב ייפתחו מחדש 39 קלפיות ברחבי הארץ בין השעות 11:00 ל-21:00 .  נתניהו : " מבקש מחברי הליכוד להגיע לקלפיות "
 
