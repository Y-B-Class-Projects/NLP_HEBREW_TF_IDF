למען המדע :  נתניהו נוטה לפשרה עם אירופה
בדיון שרים דחוף שכינס ראש הממשלה ,  נטה לקבל את דעתו של השר פרי בעניין הצטרפות ישראל לתכנית  " אופק 2020 "  - והורה לקדם מו"מ ולרכך את חרם ההתנחלויות האירופי
ויכוח לילי קשה בממשלה :  ראש הממשלה בנימין נתניהו כינס אמש  ( ש ? ני )  ישיבת חירום עם מספר שרים בכירים ,  בנושא מאמציה של ישראל להצטרף לתכנית המחקר והפיתוח האירופית  " אופק 2020 ".  הישיבה כונסה לאחר שהמשא ומתן בין ישראל לבין האיחוד האירופי בנושא ,  שחייב להסתיים עוד השבוע ,  נקלע לקשיים בשל התעקשות הצד האירופי שישראל תחיל את ההסכם אך ורק על גבולות 1967 ,  וזאת על רקע המדיניות האירופית להחרמת ההתנחלויות .
 ישיבת חירום : " סכנה אסטרטגית למדע בישראל "
 בתום הישיבה החליט נתניהו שישראל תמשיך במאמציה להתקבל לתכנית היוקרתית ,  שכן אי-הצטרפות לתכנית תוביל להפסד של יותר משני מיליארד שקלים לטובת המחקר המדעי בישראל .  נתניהו אימץ בכך את עמדתם של שרת המשפטים ציפי לבני ,  שר המדע והטכנולוגיה יעקב פרי ,  ויועצו לביטחון לאומי יוסי כהן - ודחה את עמדתם הנוקשה של שר החוץ אביגדור ליברמן ושל סגנו זאב אלקין .  שני האחרונים דרשו שישראל לא  " תיכנע "  לדרישה האירופית להכיר בגבולות 1967 .  אלקין הבהיר בדיון כי הוא תומך בכך שישראל תצטרף להסכם ,  אך  " לא בכל מחיר ".  אלקין סבור שהמחיר המדיני שאירופה דורשת מישראל גבוה מדי .  
בתום הישיבה הורה נתניהו לשרה לבני לשוחח טלפונית בנושא עם שרת החוץ של האיחוד האירופי ,  קתרין אשטון ,  ולנסות לשכנעה לרכך את העמדה האירופית בנושא ההתנחלויות .  בירושלים הסכימו כבר לפני כמה שבועות להתחייב שההסכם לקבלת ישראל ל"אופק 2020 "  יחול בגבולות 1967 בלבד - אך דורשים מהאירופים ,  בתמורה ,  להוסיף להסכם סעיף שמגביל את ההסכמה הזו להסכם הנוכחי בלבד .  האיחוד האירופי מסרב לכך ,  בטענה שבעקבות ההנחיות החדשות להחרמת ההתנחלויות ,  שהתקבלו על-ידי כל מדינות אירופה בקיץ ,  כל הסכם עתידי עם ישראל ,  בכל נושא ,  יכלול התייחסות לגבולות 1967 .  
לצד ההנחיה ללבני לשוחח עם אשטון ,  נתניהו הורה לשר פרי לשוחח עם שרים מקבילים בבירות אירופה ולגייסם למאמץ חירום בנושא .  פרי ממריא הבוקר ללונדון ,  לביקור שתוכנן מראש .  הוא ייפגש שם עם מקבילו הבריטי וגם עם ראש ממשלת בריטניה ,  דייויד קמרון ,  וינסה לשכנע את שניהם להפעיל לחץ על האיחוד האירופי כדי שיתגמש .  פרי יאמר להם שישראל כבר הפגינה גמישות רבה בעצם הסכמתה להתחייב לגבולות 1967 ,  וכעת על הצד האירופי להתפשר גם הוא על חלק מתביעותיו הנוקשות .  
הדיון אמש היה סוער ,  ובעיקר ארוך - הוא נמשך יותר מארבע שעות והסתיים ב-2:00 בלילה .  עוד לפני שכונס הדיון ,  התחוללה אתמול דרמה פוליטית בנושא ,  החל משעות הבוקר המוקדמות .  בשעה 7:00 בבוקר אתמול ,  גילה השר פרי שאלקין מתכנן לשלוח מכתב מחאה חריף במיוחד לבכירי האיחוד האירופי ,  במחאה על כך שהאיחוד מסרב להתפשר עם ישראל במשא ומתן .  המכתב ,  כפי שהבין זאת פרי ,  היה עשוי להוביל לפיצוץ המגעים בנושא .  
פרי יצר קשר בבהילות עם נתניהו ,  ודרש ממנו לעצור את המהלך של אלקין .  הוא הבהיר לנתניהו כי המשמעות תהיה הכרזה על כישלון במשא ומתן מול האירופים - ובכך ,  אובדן מענקים בגובה יותר משני מיליארד שקלים לטובת המחקר המדעי בישראל .  פרי דרש מנתניהו לעצור את שליחת המכתב ,  ולהורות במקום זאת על  " בליץ דיפלומטי "  מול בירות אירופה ,  בניסיון להגמיש את עמדות האיחוד האירופי .  בשעות הצהריים נערכה התייעצות דחופה בלשכתו של נתניהו בכנסת ,  בהשתתפות פרי ,  אלקין וגורמים בכירים בלשכתו של נתניהו .  
הישיבה בצהריים לא הסתיימה בהחלטה חד-משמעית ,  ולכן בשעות הערב כינס נתניהו דיון נוסף ,  בהשתתפות פורום שרים נרחב יותר .  בדיון הלילי השתתפו גם השרים לבני ,  שטייניץ ולפיד .  שר החוץ ליברמן הצטרף לדיון רק באמצעו ,  והפגין גישה נוקשה ,  בדומה לזו של סגנו .  ליברמן אמר לנתניהו כי אם ישראל תצטרף ל"אופק 2020 "  בתנאים שמציב האיחוד האירופי ,  הדבר יהווה  " כניעה לסחטנות ".  אלא שאל מול גישתו של ליברמן התייצבו לא רק השרים לבני ופרי ,  אלא גם יועצו של נתניהו לביטחון לאומי ,  יוסי כהן ,  וגם הפרופ' מנואל טרכטנברג ,  שייצג בדיון את האקדמיה והפציר בנתניהו להתעקש על הצטרפות לתכנית .  טרכטנברג הבהיר כי אם ישראל לא תצטרף ל"אופק 2020 ",  ייגרם  " נזק אסטרטגי "  למחקר המדעי בישראל .  
עמדתו של טרכטנברג מקובלת על כל ראשי האקדמיה בישראל ,  שמזהירים מזה חודשים שאם ישראל לא תצטרף ל"אופק 2020 ",  המחקר המדעי בישראל יתקשה למצוא מקורות מימון חלופיים .  בנוסף ,  אי-הצטרפות להסכם תמנע ממאות מדענים וחוקרים ישראלים גישה לרשתות המחקר האיכותיות בעולם ,  ותוביל ל"בידוד מדעי "  של ישראל .  גורם בכיר באקדמיה ,  שהיה שותף לדיונים מול שרי הממשלה בנושא ,  אמר אמש במרירות כי  " כאשר מדען ישראלי שחי באמריקה זוכה בפרס נובל ,  כולם שותפים להצלחה .  כאשר צריך לקבל החלטות קשות כדי להבטיח את עתיד המדע בישראל ,  פתאום המדע כבר לא כל כך חשוב לפוליטיקאים ".  הגורם הביע תקווה שראש הממשלה יתעקש על מציאת  " פתרון יצירתי "  שיאפשר לישראל להצטרף לתכנית .  

למען המדע :  נתניהו נוטה לפשרה עם אירופה
בדיון שרים דחוף שכינס ראש הממשלה ,  נטה לקבל את דעתו של השר פרי בעניין הצטרפות ישראל לתכנית  " אופק 2020 "  - והורה לקדם מו"מ ולרכך את חרם ההתנחלויות האירופי

