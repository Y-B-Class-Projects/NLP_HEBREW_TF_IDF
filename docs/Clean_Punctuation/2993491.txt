להתיש את בנט ,  הרצוג על אש קטנה :  נתניהו מושך בחוטים ונערך לנובמבר
ההצהרות התקיפות סביב הפיכת בית ספר שבח מופת ל"מוסד לימודי לילדי מסתננים ",  היו קרב נוסף בין ראש הממשלה לשר החינוך .  נתניהו יודע שמול הלחץ שעשוי להפעיל אובמה ,  יו"ר האופוזיציה רק מחכה להישלף מהכובע .  בינתיים ,  מאחורי הקלעים ,  פועלים גם שחקנים זרים רמי דרג
הטון הגבוה של חילופי הדברים בין ראש הממשלה בנימין נתניהו לראש עיריית תל אביב רון חולדאי שלשום  ( רביעי )  על בית הספר שבח מופת ,  הסיטו במעט את הזרקור מכך שנפתח הפרק המי-יודע-כמה בעלילות היחסים המתוחים בין נתניהו לשר החינוך נפתלי בנט .  ערב פתיחת שנת הלימודים ,  ודקות לפני שבנט התייצב מול המצלמות לראיונות המסורתיים בחדר המצב ,  נתניהו הוציא הודעה תוקפנית על ההחלטה להסב את בית הספר ל"מוסד לימודי עבור ילדי מסתננים ",  כלשונו .  
הנושא התברר כנושא פוליטי חם כבר בישיבת הממשלה השבועית ,  ובלשכת נתניהו היה מי שזיהה את ההזדמנות לאמץ את תושבי דרום תל אביב וקהילת חבר העמים אל חיקו ,  ועל הדרך ,  כפי שלימד תזמון ההודעה ,  לנסות ולהרוס ליריבו המר בנט את החגיגה .  
בחסות המתקפה החריפה של חולדאי על ראש הממשלה ,  הצליח שלשום בנט לחמוק באלגנטיות מההתרסה של נתניהו .  אך זה לא הסיבוב הראשון בין השניים ,  וגם לא האחרון .  לשכת נתניהו הקפידה לא להפיץ לתקשורת אף תמונה משותפת מהביקור של השניים בפתיחת שנת הלימודים בטמרה . " ראש הממשלה לא חדל להתקיף אותי ",  התלונן בנט השבוע על מה שכינה  " מרתון "  התדרוכים של נתניהו לתקשורת בשבועות האחרונים ,  שבו הראשון ,  ובעיקר הביקורת הקולנית שלו על מבצע  " צוק איתן ",  הפכו למוטיב מרכזי .  לשכת ראש הממשלה היא המקור העיקרי של אספקת הדלק ,  אומר בנט ,  כשהמטרה הסופית היא להתיש אותו ולהכניס את יו"ר האופוזיציה יצחק הרצוג לממשלה .
 עוד ידיעות בוואלה !  NEWS:פסיקת בג"ץ לפינוי המאחז מעוררת שדים ישנים בקואליציהסגירת תיק הרצוג מפיחה תקווה אצל מקורבי דרעי : " העננה תתפזר בקרוב"אחרי העימות בישיבת הממשלה :  נתניהו מתנגד לפתיחת  " בי"ס למסתננים "  
הפגישה שהייתה או לא הייתה בקיסריה ,  שעליה דווח בחודש שעבר בערוץ 2 ,  העלתה שוב על פני השטח את המגעים בין נתניהו להרצוג ,  שלמעשה מעולם לא הופסקו - גם לאחר שהרצוג נזרק או זרק את עצמו מכל המדרגות ונרקמה כניסת ישראל ביתנו במאי האחרון .  לא השתנה שום דבר ברצון הבסיסי של שני הצדדים לקדם את המהלך :  נתניהו ,  שמעוניין לדלל את נוכחות הימין בממשלתו ולשחרר קצת לחץ בינלאומי ,  ממשיך לנופף במשרד החוץ הפנוי כנדוניה ,  ביודעו שהתיק היוקרתי הוא הקלף הכי חזק שהרצוג יכול לייחל לו במאבק על שמירת המפלגה בידיו .  
בעוד הרצוג ,  שזכה באחרונה באמון ועידת העבודה ,  האריך את כהונתו בשנה נוספת ,  נוקה אתמול מתשתית ראייתית נגדו ,  וזכה לשקט תעשייתי ומרחב פוליטי רחב יותר לבחון את האופציות השונות שבהן הוא יכול להביא את מפלגתו ,  או חלק ממנה ,  לתוך הממשלה .  הוא מתעקש שזה לא עניין של תיקים ,  ושנדרשת כאן החלטה הרבה יותר כבדה .  כדי להביא את מפלגתו ,  או לפחות חלקים ממנה ,  הרצוג צריך שנתניהו יוכיח שהוא אכן מתכוון לשנות את ההגה שלפיו הוא מנווט את המדינה ,  מעין הצהרת התנתקות מממשלת הימין .  עזיבה של בנט  בהחלט יכולה להטות את הכף .  
הרצוג לא לבד .  רבים בזירה הבינלאומית היו שמחים לראות שינוי במרחב התמרון הפוליטי של נתניהו ,  כזה שיאפשר להתניע מחדש את המגעים בין ישראל והפלסטינים .  כפי שהתגלה בשלל האירועים הפוליטיים המסעירים של החודשים האחרונים ,  מאחורי הקלעים פועלים שחקנים זרים רמי דרג ,  והאירועים הפוליטיים והמדיניים נשזרים זה בזה ומייצרים מגוון תסריטי  " לכשכש בכלב ".  
על הפרק ,  מה שנראה כהזדמנות אזורית נדירה לייצר הבנות ארוכות טווח עם שורה של מדינות ערביות מתונות ,  שייקחו חסות על המהלך הישראלי-פלסטיני .  כך רקחו ראש ממשלת בריטניה לשעבר טוני בלייר והשליח המיוחד של נתניהו יצחק מולכו את נאומו הידידותי של נשיא מצרים עבד אל-פתאח א-סיסי לפני כארבעה חודשים .  במאי האחרון ,  בישורת האחרונה של המשא ומתן בין נתניהו להרצוג ,  א-סיסי פנה ללבבות הישראלים והושיט יד לשלום .  צעד זה היה אמור להשיק מהלך מדיני ולייצר להרצוג מטריית הגנה מדינית שתצדיק את הצטרפותו לנתניהו .  בלחץ שרי הימין במפלגתו ,  ביצע נתניהו פניית פרסה מטורפת וסירב לחתום על נספח מדיני להסכם הקואליציוני שיראה את מחויבותו לשתי המדינות ;  במילים אחרות ,  הוא הבריז להרצוג ,  בלייר וא-סיסי ,  ובחר בסופו של דבר בליברמן .  
אותם שחקנים בינלאומיים עדיין בוחשים בזירה ,  מנסים לבשל מרקחת .  המאמץ האזורי שנתניהו מהלל בפי כל שומעיו אכן מרשים ,  כפי שהעידו התמונות הנדירות אתמול מקהיר ומאנקרה של נציגים ישראלים מתקבלים בחיוך אצל א-סיסי וארדואן .  למרות פניית הפרסה ימינה עם צירופו של ליברמן ,  החזון האזורי שנתניהו מוביל קיבל ביטוי חזק בחודש שעבר ,  בביקוריהם בארץ של שר החוץ המצרי סאמח שוכרי ,  ומשלחת סעודית נדירה בראשות גנרל סעודי בדימוס שביקרה בישראל .  
בשבועיים האחרונים ,  על רקע הדיווחים על סבב המגעים האחרון בין נתניהו להרצוג ,  שוב ניכרה פעילות אזורית מוגברת .  כיומיים לאחר פרסום הפגישה ,  הודיע הנשיא א-סיסי על פסגה ישראלית-פלסטינית במוסקבה ,  שלוותה בשיחת טלפון בין נתניהו לקרמלין ובביקור של ח"כים ממפלגת העבודה ברמאללה שבמהלכו קראו לאמץ את היוזמה הרוסית .  במקביל ,  א-סיסי נפגש עם המלך עבדאללה וקרא יחד עמו לחידוש תהליך השלום בין ישראל לפלסטינים .  גם שר החוץ האמריקני ג'ון קרי ,  שנחוש להצטרף למושכים בחוטים ולמחוק את כתם הכישלון בנושא הישראלי-פלסטיני מקורות חייו ,  ביקר בסעודיה בשבוע שעבר ונמצא במגעים בלתי פוסקים עם כל הצדדים .  
ציר מולכו-בלייר-קרי עובד חזק מאוד ,  אמר השבוע גורם בכיר בירושלים ,  השאלה היא אם ניתן לתרגם את זה להתקדמות גם בזירה הפלסטינית ,  שם כולם פחות או יותר מסכימים שאין כרגע שום סיכוי לכלום .  אפילו הנפנוף בחיבוק הדוב החזק מהקרמלין לא עזר במאומה להתקדמות ;  הפלסטינים הבהירו לכל מי שרק מוכן לשמוע כי לא יגיעו לשום פסגה מבלי שנתניהו יבצע מהלכים קונקרטיים כמו שחרור אסירים והקפאת הבנייה בהתנחלויות .  
ההערכה בקהילה הבינלאומית היא שבשביל לשחק את המשחק האזורי צריך שני שחקנים  ישראלי ופלסטיני - בעלי הון פוליטי ,  שיאפשרו לבצע לעשות ויתורים כדי להגיע להבנות .  כרגע השחקנים פשוט לא על המגרש .  ברמאללה יש מנהיג שכבר על כולם מוסכם שהוא מקרטע ,  במיוחד כשהוא מוטרד על מעל לראש מהבחירות המקומיות המתקרבות ;  ולגבי זה שבירושלים - הדרישה למהלכים קונקרטיים שיעידו על רצינותו נושאת עמה מחיר פוליטי יקר .  
כל ניסיון של נתניהו להעניק סוכריות לפלסטינים בשנה האחרונה נתקל בחומה בצורה מימין .  על הפרק נמצאת חבילת הטבות שעליהן ממליץ מתאם פעולות הממשלה בשטחים .  זו כוללת בין היתר את העברת השליטה הביטחונית על חלק מהערים באזור A ,  הטבות כלכליות לפלסטינים ,  שחרור אישורי בנייה באזור C ,  כפי שנכלל בתכנית המקלות והגזרים של ליברמן ,  או דרישה להצהרה רשמית על הקפאת בנייה .  בקואליציה הנוכחית ,  כל צעד כזה מיד יגרום התבצרות של שרים ,  שרי הבית היהודי בנט ואריאל יעוררו מהומות בקבינט וישמיעו איומי התפטרות ,  ובתוך הליכוד זאב אלקין ויריב לוין יאיימו במרד .  
למורת רוחם של הרצוג ואנשי הצללים במרחב האזורי ,  שמשוכנעים שיש כאן הזדמנות היסטורית ולוחצים על נתניהו לעשות מעשה שירחיב את מרחב התמרון ,  ראש הממשלה עדיין מהסס ללכת על גט כריתות עם הימין . " הכול קצף על פני המים ",  אמר השבוע בכיר אחר ,  שביטא את ההערכה הרווחת לפיה מה שהיה הוא שיהיה ,  וכרגע לא מתרקם שום מהלך מדיני  או פוליטי - קונקרטי .  למרות ההכרזה הדרמטית שלו בנאום בר אילן ,  בתשע השנים האחרונות נתניהו בנה את כל ההצלחה הפוליטית שלו על שימור המצב הקיים בנושא הפלסטיני ,  ועם קואליציה יציבה פחות או יותר  אין שום סיבה שישנה כיוון .  כמו כן ,  למרות העימותים הבלתי פוסקים  בינתיים בנט לא זז לשום מקום . " אפילו עם די-9 לא יוכלו להזיז אותו מהקואליציה ",  אמר השבוע בכיר במערכת הפוליטית .  
אבל לא לעולם חוסן .  הממשק הקרוב בין המתרחש בזירה המדינית לפוליטית עשוי לייצר חפיפה גם בלוחות הזמנים של שתי הזירות .  בחודש הקרוב ,  לקראת עצרת האו"ם בניו יורק ,  הנושא המדיני ישוב וישתלט על סדר היום של נתניהו ,  כשמעל הכול עומדת ומרחפת שאלת נובמבר  אם וכיצד יבחר הנשיא אובמה לסמן את מורשתו בנושא הישראלי-פלסטיני כשהוא משוחרר מכבלי שיקולי הבחירות .  
אף אחד לא יודע עדיין כיצד הנשיא יבחר לפעול ,  אמרו השבוע בכירים ישראלים ואמריקנים ,  אך בשבועות האחרונים החלו בבית הלבן דיונים ערים בשני מסלולים עיקריים העומדים על הפרק :  נאום נשיאותי שיכלול את עקרונות ההסדר העתידי ;  החלטה או הימנעות מווטו במועצת הביטחון .  בשבועות האחרונים החלה מחלקת המדינה האמריקנית להחריף את הטון משמעותית בכל הנוגע להודעות ישראליות על בנייה בהתנחלויות ,  מה שמחזק את החשש כי ממשל אובמה טרם אמר את המילה האחרונה .  מגמה זו קיבלה חיזוק מדברים קשים שהטיח בישראל שליח האו"ם למזרח התיכון השבוע בפני מועצת הביטחון .  יש שסבורים ,  ויש שמקווים ,  שנתניהו מבין את זה ,  ושהלחץ הבינלאומי עשוי להכריע את התמונה ,  כך שעד נובמבר ,  היד עוד נטויה ,  ורצוי שבנט ימשיך לתפוס מחסה .  

להתיש את בנט ,  הרצוג על אש קטנה :  נתניהו מושך בחוטים ונערך לנובמבר
ההצהרות התקיפות סביב הפיכת בית ספר שבח מופת ל"מוסד לימודי לילדי מסתננים ",  היו קרב נוסף בין ראש הממשלה לשר החינוך .  נתניהו יודע שמול הלחץ שעשוי להפעיל אובמה ,  יו"ר האופוזיציה רק מחכה להישלף מהכובע .  בינתיים ,  מאחורי הקלעים ,  פועלים גם שחקנים זרים רמי דרג

