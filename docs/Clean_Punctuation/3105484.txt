אחרי המאבק :  אושר אתר הנצחה לפלמ"ח בשער הגיא ב-10 מיליון שקל
הממשלה אישרה את התכנית להנצחת לוחמי הפלמ"ח וחטיבת הראל שפרצו את הדרך לירושלים במלחמת העצמאות .  ותיקי הפלמ"ח והראל דרשו להעביר משער הגיא את אתר ההנצחה שאמור היה לקום לזכר רחבעם זאבי  והצליחו .  ח"כ בר-לב : " זו ההצלחה של כולנו "
 אחרי חודשים של מאבק ציבורי ,  הממשלה אישרה היום  ( ראשון )  תכנית בעשרה מיליון שקלים להקמת אתר הנצחה בשער הגיא ללוחמי הפלמ"ח וחטיבת הראל פורצי הדרך לירושלים במלחמת העצמאות .  בכך בא לסיומו קמפיין של חודשים של ותיקי הפלמ"ח והראל ,  שדרשו - והצליחו - להעביר משער הגיא את אתר ההנצחה שהיה אמור לקום לזכר האלוף במיל' רחבעם זאבי  ( גנדי )  .  
בשנה האחרונה מנהלת עמותת ותיקי דור הפלמ"ח ,  המייצגת מפקדים ולוחמים לשעבר ובני משפחות של פורצי הדרך לירושלים מאבק ציבורי נרחב להנצחת מורשתם בשער הגיא  ולבטל את החלטת הממשלה מ-2011 שקבעה כי באתר יונצח השר לשעבר זאבי .  
המאבק כלל עצומות ,  מכתבים ,  הפגנות ,  ואיומים בצעדים משפטיים ,  בטענה שהחלטת הממשלה להקדיש את שער הגיא לזכר גנדי הייתה החלטה פוליטית לא עניינית ,  והפרה הבטחות שלטוניות לייעד את האתר למורשת הקרב של פורצי הדרך לירושלים .  תחקיר  " עובדה "  בשנה שעברה ,  שחשף טענות על הטרדות מיניות לכאורה של גנדי ,  נתן רוח גבית נוספת למחאה .  
עוד בוואלה !  NEWS :" הסכם הגרעין טוב - אסור לישראל להילחם לבד נגד איראן"הלך לעולמו אליהו סלע ,  ממפקדי הפלמ"ח הבולטים במלחמת העצמאותותיקי הפלמ"ח ממשיכים במאבק :  דורשים תקצוב זהה להנצחת גנדי 
באפריל הודיע ראש הממשלה בנימין נתניהו כי הוסכם להזיז את אתר ההנצחה לגנדי לאתר חלופי באזור התעשייה ברקן בשומרון ,  ולעגן את הנצחת לוחמי הפלמ"ח וחטיבת הראל בשער הגיא בהחלטת ממשלה נוספת .  כמה ימים לאחר מכן ,  אישרה הממשלה הצעת החלטה הנוגעת לאתר ההנצחה של גנדי בשומרון  עם הקצאה של ארבעים מיליון שקלים לחמש השנים הקרובות .  
בחודשים האחרונים המשיכו ותיקי הפלמ"ח ,  המיוצגים על ידי עורך דין גלעד שר ,  בשיחות עם ראש הסגל יואב הורביץ ומזכירות הממשלה ,  לדון על נוסח הצעת ההחלטה לגבי שער הגיא .  כעת הממשלה אישרה את חלקו השני של ההסכם ,  ולפי הצעת ההחלטה יוקם באתר שער הגיא מרכז לימודי להנחלת מורשתם ולהנצחת זכרם של פורצי הדרך לירושלים .  הפרויקט ילווה על ידי ועדת היגוי משותפת למשרד ראש הממשלה ,  נציגים של ותיקי הפלמ"ח ,  ורשות הטבע והגנים .  
באפריל הודיע ראש הממשלה בנימין נתניהו כי הוסכם להזיז את אתר ההנצחה לגנדי לאתר חלופי באזור התעשייה ברקן בשומרון ,  ולעגן את הנצחת לוחמי הפלמ"ח וחטיבת הראל בשער הגיא בהחלטת ממשלה נוספת .  כמה ימים לאחר מכן ,  אישרה הממשלה הצעת החלטה הנוגעת לאתר ההנצחה של גנדי בשומרון  עם הקצאה של ארבעים מיליון שקלים לחמש השנים הקרובות .  
בחודשים האחרונים המשיכו ותיקי הפלמ"ח ,  המיוצגים על ידי עורך דין גלעד שר ,  בשיחות עם ראש הסגל יואב הורביץ ומזכירות הממשלה ,  לדון על נוסח הצעת ההחלטה לגבי שער הגיא .  כעת הממשלה אישרה את חלקו השני של ההסכם ,  ולפי הצעת ההחלטה יוקם באתר שער הגיא מרכז לימודי להנחלת מורשתם ולהנצחת זכרם של פורצי הדרך לירושלים .  הפרויקט ילווה על ידי ועדת היגוי משותפת למשרד ראש הממשלה ,  נציגים של ותיקי הפלמ"ח ,  ורשות הטבע והגנים . 
" לאחר שנים של עמידה איתנה ועיקשת מול כל הגורמים ,  ניתן להכריז כי הדרך נפרצה בשנית ,  ויוחזר הכבוד הראוי להנצחת פורצי הדרך ומלווי השיירות לירושלים ,  תוך הקצאת המשאבים לפעילות בתחומי ידיעת הארץ והמורשת באתר ",  אמר בר-לב .
 חברת הכנסת איילת נחמיאס ורבין  ( המחנה הציוני )  ,  שליוותה את המאבק אמרה כי  " מדובר בצדק היסטורי שנעשה למי שבזכותם הדרך לירושלים נפרצה בראשית ימיה של המדינה .  מדובר בלוחמים ללא חת שהוכיחו כי הם בני בלי גיל ,  באופן בו הובילו את המאבק ".  
" אני מודה לממשלה שהשכילה לשנות את החלטתה וגם אם זה הצריך מאבק מורכב הרי שטוב מאוחר מאשר לעולם לא ",  הוסיפה . " חשוב לזכור את מי שמסרו נפשם בדרך לירושלים אבל במיוחד את אליהו 'רעננה' סלע ,  ממובילי המאבק ,  שנפטר לפני כחודש ". 
 ( עדכון ראשון 12:18 )  

אחרי המאבק :  אושר אתר הנצחה לפלמ"ח בשער הגיא ב-10 מיליון שקל
הממשלה אישרה את התכנית להנצחת לוחמי הפלמ"ח וחטיבת הראל שפרצו את הדרך לירושלים במלחמת העצמאות .  ותיקי הפלמ"ח והראל דרשו להעביר משער הגיא את אתר ההנצחה שאמור היה לקום לזכר רחבעם זאבי  והצליחו .  ח"כ בר-לב : " זו ההצלחה של כולנו "
 
