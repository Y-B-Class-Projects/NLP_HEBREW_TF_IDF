רכילות עסקית :  שרה נתניהו מפרגנת לעסק של סנדרה רינגלר
וגם :  מנכ"ל הבורסה לניירות ערך ספורטיבי ,  בעלי ארקיע לא שובר צלחות במסיבה יוונית ,  מנכ"ל סוזוקי חוגג בכספת ואיילת שקד מתארחת
חולמים על טיול שופינג או ביקור בשבוע האופנה במילנו ?  אמש הושק שיתוף פעולה עסקי בין  " תלמה נסיעות ותיירות "  - מחברת התיירות הגדולות בארץ ,  המתמחה בתיירות סקי לעסקים .  לסנדרה רינגלר ,  שתשווק טיולי אופנה וסטיילינג בבירות אופנה בעולם תחת השם Travelista  .  קרן שמול ,  מבעלי תלמה נסיעות ,  אמרה כי תמיד היה לה חלום לחבר בין תיירות ואופנה והשם הראשון שעלה לה היה סנדרה .  הן היו אמורות לקבוע פגישת עבודה אך רצה הגורל והן נפגשנו במקרה במלדיביים ,  ושם על החול סגרנו הכל .  את השם בחרה משילוב המילים טרוולר ופאשיוניסטה וסיפרה על מסלולי הטיולים השונים .  
סנדרה אמרה שעבורה זו סגירת מעגל והרגישה שזה נכון לה כי תמיד חלמה לפרוץ את גבולות הארץ ואחרי פינה קולדה במלדיביים הבינה שצריך לצאת לדרך והיא מאושרת כי לראשונה בחיים יש לה משרד .  
נהנו מקייטרינג של  " רביבה וסיליה ":  אשת ראש הממשלה ,  שרה נתניהו ,  פסיכולוגית חינוכית וחברתה האישית של רינגלר ,  הבעלים של השתיים ,  השף משה שגב וארז שמול ,  מבעלי תלמה נסיעות ;  דנה אונגר ,  בעלת AMOR ;  מלי לוי ושמעון גרשון .  
שלום זיידלר ,  מבעלי תה ויסוצקי ,  הסתובב אתמול בשוק הפשפשים ולא כדי לחפש מציאות .  זיידלר השיק במקום את wissotzky tea bar-בר  " פופ-אפ "  המגיש תה בגרסה אחרת - מקוקטיילים על בסיס תה ,  תה נייטרו בשילוב בירה ,  חליטות תה קרות ,  freeze tea ועוד .  בבר ישולבו פלייליסטים ייחודיים ,  D.J בהופעות חיות והרכבים מוזיקליים צמודים והוא יפעל עד ה-9 באוגוסט .  
בטועמים - נילי צור ,  מנכ"לית ויסוצקי ומובילי דעה שביניהם :  טניה טל ,  אירה סימנוב ,  קסניה טרנטול ושי מיקה .  
האמניות ראלי סמית ואסנת יפה-צימרמן ,  בעלות סטודיו לעיצוב R+O Design ,  פתחו בגלריית 5 B Y תערוכת יחיד ראשונה בשם LA DOLCE VITA המתמקדת בתחושת החום והקיץ הישראליים .  בתערוכה מוצגים שלגונים ססגוניים ,  גלידות צבעוניות ,  בלונים בשלל גוונים ,  כולם עשויים קרמיקה שחלקם עברו עישון במדורה ובלהבות והפכו לסימבוליים למצב הביטחוני ההפכפך - החיץ והגבול ההזוי בין בלונים צבעוניים ושמחים לבלוני תבערה .  המוזמנים נהנו משלל שלגוני פירות .  
במשיקים :  עו"ד ג'ק סמית ,  בעלה של ראלי ותומר צימרמן ,  בעלה של אסנת ,  מוסיקאי שיעלה ביום ראשון הבא מופע שהכנסותיו לטובת תמיכה בפרויקט  " זיו ווקר "  במרכז הרפאי זיו בצפת ;  חדוה וגיל שרון ,  מנכ"ל גולן טלקום ;  יפית גרינברג ,  מבעלי סטימצקי ובעלה ד"ר בני ארד ;  עו"ד אורית מור-סיניבר ועו"ד אילנית יוגב-לנדסמן ;  היזמית קארן גילרמן ובן זוגה דודו אסרף ;  בן ינובר ,  מנכ"ל מלון דן בוטיק ירושלים ;  רוי דינר ,  יזם חברתי ופעיל פוליטי ;  האדריכלית אירמה אורנשטיין ;  שולמית נוס ,  אוצרת בנק דיסקונט .  
אחרי שסגרה עשור - עגול על השעון בקבוצת פוקס ,  עברה עינת פורטוגלי לתפקיד מנכ"לית ענקית העיצוב היפנית MINISO שתפתח בשבוע הבא את החנות הראשונה בישראל שבהקמתה יושקעו כ-2 מיליון שקלים .  פורטוגלי נשארה על הקו למזרח הרחוק ואת סינגפור אליה טסה במסגרת תפקידה כמנכ"לית  " צ'ארלס & קיט "  החליפה ביפן .  יפנית היא עוד לא למדה ,  אבל רכשה חברים ביניהם זאק ליו ,  נציג מיניסו שילווה את הקמת האופרציה בישראל בשנה הקרובה .  
מסיבת ההשקה נערכה במסעדת  " יאקימונו "  בתל אביב ,  ועל סושי סיפרה פורטוגלי כי אמורים להיפתח 7 סניפים נוספים עד סוף 2018 ועוד כ-20 סניפים במהלך 2019 ,  כשהסניף הבא ייפתח בקניון עיר ימים בנתניה .  
הקולקציה ,  למתעניינים ,  תתעדכן מדי כשבועיים עם מוצרים שהותאמו לצרכן הישראלי ,  כולל מוצרים זוכי פרסים בתחרויות הבינלאומיות Red Dot ו-iF וקולקציות ייחודיות של מותגים מוכרים ואהובים כגון הפנתר הוורוד ובהמשך MARVEL  ,  Disney  ,  Cartoon Network  ,  מומינים ,  הלו קיטי ,  בוב ספוג ורחוב סומסום .  
בחוגגים :  השותפים ניר יעקובוב וגונן כהן - יזמים ואנשי עסקים המתגוררים בסין ופעילים בקידום שיתופי פעולה עסקיים באסיה ;  איציק ושרון ניסנוב ,  אנשי עסקים בתחום היהלומים ומבעלי הפועל תל אביב בכדורגל .  
איתי בן-זאב ,  מנכ"ל הבורסה לני"ע ,  פתח את המסחר בבורסה לרגל הכנס הבינלאומי לספורט והייטק .  ספורטאי העבר ,  ביניהם יוסי זאנה ,  בלם הפועל תל אביב ;  הג'ודאית יעל ארד ;  וטל ברודי ,  כדורסלן מכבי תל אביב לשעבר הצטרפו לחגיגה .  
עומר כצמן ותומר שפלר ,  מבעלי מסעדת  " יאסו ",  חגגו יום הולדת 6 למסעדה .  
בתוכנית :  טברנה יוונית ,  לא כולל שבירת צלחות כי זה פאסה ,  אבל עם אוכל ,  אוזו ,  הופעה של סטאלוס ואורן חן .  
במתיוונים :  אבי נקש ,  יו"ר ובעלים ארקיע קווי תעופה ;  ליאת מוליוב ,  מבעלי אדידס ישראל וחברתה האמנית ורד רוזן ,  מבעלי קנדה ישראל ;  הניה ומשה נור ,  מבעלי קבוצת נור ;  עופר שביט ,  מנכ"ל עזריאלי חיפה ;  האדריכל מיכאל אזולאי ;  חיה וד"ר ג'קי אשכנזי ,  בנם מור ,  מבעלי המסעדה ששר עם חן ,  ואשתו ,  איה ,  שרקדה עם נטלי דדון .  
סגלית גוסטר ,  ד"ר לרפואה משלימה וקרמה תרפיסטית ,  ערכה ביום שישי קבלת שבת בסגנון יווני לרגל יום הולדתה .  הניה ומשה נור ,  מבעלי קבוצת נור ;  תרצה וטל ברודי ועוד חגגו על ארוחה יוונית ,  אוזו שנשפך כמים וריקודים עליזים .  
חברת ההייטק Soluto ,  שנרכשה ב-2013 על-ידי Asurion האמריקנית ,  משרתת מעל 300 מיליון משתמשים בעולם ועובדת עם מפעילות הסלולר והקמעונאיות הגדולות בעולם ,  השיקה חדר מוזיקה חדש במשרדי החברה בתל אביב .  מאז רכישתה מובילה סולוטו שירות המסייע למשתמשים ליהנות ממוצרים טכנולוגיים שברשותם ,  כשהשירות מספק תכנים ,  המלצות אישיות ומענה אנושי ממומחים טכנולוגיים לכל בעיה ושאלה .  
תומר דביר ,  מנכ"ל ומייסד החברה ,  ודורון בשן ,  מנהלת משאבי האנוש ,  נהנו מהופעות של עובדי החברה ששרו וניגנו שירים מקוריים וקאברים .  דביר הצטרף בנגינה על תופים ואמר שהוא שמח להשיק את חדר המוזיקה לרווחת העובדים .  הוא הזמין מוזיקאים צעירים להופיע בחדר המוזיקה הכולל בר מפנק ,  ברז בירות ,  במה ,  מערכת הגברה ,  מיקרופונים וכלי נגינה שונים .  
חברת רגבה ,  השיקה בגלריית Lumas בתל אביב קולקציית גוני עץ חדשה .  דרורית קפלן ,  סמנכ"לית הפיתוח ,  אמרה כי קולקציית גוני העץ The 37 הושלמה לאחר מחקר ופיתוח של חודשים רבים ,  בהשראת מגמות כלל עולמיות בתחום מטבחי הבוטיק .  בקולקציה החדשה 37 גוני עץ מקוריים ,  כיצירת אמנות הנושאת את חותמת האיכות של רגבה .  המוזמנים נהנו ממיצג יצירתי של אמנית הקינוחים  " מיס פטל ",  שיצרה קינוחים מעוצבים בהשראת קולקציית גוני העץ .  
באמנותיים :  רן שקד ,  בעל הגלריה ;  ערן בן-בסט ,  סמנכ"ל מכירות רגבה ;  אדריכל יואב מסר ;  רן ינוב ומוריס אלגזי בעלי רן ומוריס אדריכלים .  
מיכל אלבז ,  מבעלי ומנכ"לית אתר הביוטי GUILTY ,  השיקה בבית אנדרומדה ביפו מיתוג מחדש למוצרים מובילים באתר .  שרגא זליג ,  מבעלי האתר ;  גליה תורן-חן ,  היועצת האסטרטגית של האתר וג'יין קופר ,  מומחית שיזוף של חברת סאן טרופה העולמית ,  שהגיעה במיוחד לישראל ,  נהנו מארוחת בוקר לאחריה קופר העניקה טיפים למראה שזוף ,  וסיפרה כי היא אחראית על המראה השזוף של הדוגמניות בתצוגות האופנה הנחשקות בשבועות האופנה בלונדון ,  ועל זה של הסלבס המובילים .  
אלינור אנג'ל ,  בעלת LUCK וטלי סבג ,  בעלת  " טלי'ס "  - אקססוריז לבית ולחופשה וקו ריחות ואביזרים לעיצוב והלבשת הבית ,  השיקו בצמוד ל-LUCK בתל אביב ,  חנות פופ-אפ בה הן מוכרות אביזרי אופנה יבוא מפריז ,  פריטי עיצוב לבית ,  בגדים לחופשה ועוד .  השתיים ערכו מסיבה ברחבה שלפני החנויות עם בר משקאות ונישנושים של  " ארז וחנן ".  
במשיקים :  טלי ואבי אנג'ל ,  מבעלי מסעדת  " פסטל "  והוריה של אלינור ואחותה דניה אנג'ל ;  איש העסקים אודי אנג'ל ,  אחיו של אבי ,  בנו אורי ;  איש העסקים אבנר רוזנטליס ,  בעלה של טלי שדאג שכולם ישתו ולא יתייבשו ;  דליה שאימה ,  חברה של הזוג ;  מיכאלה ברקו ובעלה איש העסקים רון צוקרמן ;  חברותיה של אלינור ,  מאיה זאנה ,  אלכס קלינשטיין והאחיות לי ונועה מנחם .  
עו"ד דביר אינדיג ,  מנכ"ל ומבעלי מתחם בריקסטון - מתחם הכספות הפרטי הראשון בישראל ,  חגג שנתיים לפתיחת המתחם וסיפר כי המקום הורחב ונוספו כ-600 כספות חדשות .  
בחוגגים :  גיל גזית ,  מנכ"ל  " שרונה ";  אורן אוחנה ,  מנכ"ל  " סוזוקי ";  גיל רובינשטיין ,  מנכ"ל  " רובינשטיין ";  עו"ד אילן בומבך ;  ד"ר אהוד שפירא ,  לשעבר מנכ"ל  " פסגות ";  דנה הירשברג ,  מנכ"לית  " הירשברג אחזקות ";  יהושע הזנפרץ ,  מבעלי  " שיף הזנפרץ ";  אסף בלנק ,  מנכ"ל  " מילקט ".  
אורית קאופמן ואילן כרבאסי ,  בעלי חברת  " אלפאמדיקס ",  השיקו במסעדת קוואטרו ליין מזרקי BI-SOFT של סטילאג' - בשורה מהפכנית בתחום ההזרקות האסתטיות ,  המציב בידי הרופא והמטופל סטנדרטים חדשים של דיוק ,  נוחות ,  בטיחות ושליטה .  מזרקי BI-SOFT פותחו במעבדות VIVACY צרפת ,  והם מהווים פריצת דרך בתחום האסתטיקה .  
קאופמן ,  סמנכ"לית השיווק ,  אמרה כי מעכשיו ניתנת לרופאים העוסקים באסתטיקה יכולת להיות מקצועיים ומדויקים ולמטופלים לקבל תוצאה אופטימלית ,  ובעולם בו יש התפתחות מתמדת ,  מזרק ה-Bi Soft מהווה בשורה .  
ד"ר להבית אקרמן ,  מומחית ברפואת עור ובעלת רשת מרפאות אנטי אייג'ינג ,  אסתטיקה ולייזר ,  הדגימה טכניקת הזרקה ואמרה כי מדובר בפיתוח מהפכני והמזרק הארגונומי מאפשר שליטה ודיוק מקסימליים בהזרקה וההשפעה על התוצאה ישירה .  דפנה וולפמן ,  מנהלת מכירות אלפאמדיקס אישרה שמדובר במהפכה .  
רשת הבישום והקוסמטיקה אפריל השיקה במסעדת קלארו במתחם שרונה ,  את Cartier Carat - בושם חדש לאישה מבית היוקרה הצרפתי  " קרטייה ".  ניקולא גודל ,  מנהל מכירות אזור אירופה של  " קרטייה ",  וכריסטוף בלאנק ,  מנהל מכירות אזור אפריקה והמזרח התיכון ,  הגיעו במיוחד לישראל וסיפרו כי ניצלו את שהותם לטייל ברחבי הארץ .  במקום פגשו השניים את ארז חלבי ,  מנכ"ל רשת אפריל ;  מירב אליהו ,  סמנכ"לית השיווק והסחר ;  יערה בנבנישתי ,  הפרזנטורית של הרשת ורינת אביבי ,  מומחית לבישום שהרצתה על הניחוח .  את הבוקר סיימו עם בראנץ' של השף רן שמואלי .  
פיליס גלזר ,  כוהנת הבישול הבריא ,  ומיכה מורן ,  מנכ"ל חברת מורינגה ערבה ,  השיקו במלון נורמן בתל אביב ,  סרום חדש על בסיס עץ המורינגה .  גלזר שחוגגת קרוב ל-4 עשורים בתחום המזון ,  חודרת לראשונה לתחום הטיפוח ומשיקה סרום אנטי-אייג'ינג להזנה ,  שיקום וטיפוח עור הפנים ,  הצוואר והידיים .  הסרום מבוסס על שמן המורינגה האקזוטי - רכיב טבעי ומהפכני הזוכה לעניין רב בתעשיית הקוסמטיקה ,  הודות לתכונותיו המזינות ,  מרפאות ומשקמות הידועות בתורת האיורוודה ובתרבויות רבות ברחבי העולם .  
הסרום הוא פרי פיתוח משותף לגלזר ולחברת מורינגה ערבה המגדלת את צמח המורינגה באזור הערבה על שפת ים המלח .  מורן סיפר כי צמח המורינגה גדל באדמה עשירה במינרלים ,  מה שמקנה לו תכונות משופרות .  
האחים דודו ובן-צבי יפרח ,  בעלי סטודיו  " יפרח בן-צבי "  ברמת השרון ,  אירחו את אירוע השקת מותג החיפויים הצרפתי NOVELIO המיובא ארצה על ידי שלום פלוריאן בן-זקן ,  מבעלי WALL DESIGN .  
המוזמנים נהנו מסושי ,  קאווה ,  והרצאה של הטרנדולוג גיל רויטר ,  על עולם העיצוב של היזם ,  הצבעונית השולטת בעולם העיצוב ,  טרנד מלונות הבוטיק ועוד .  
בנוכחים :  מיכל נוף ,  בעלת  " האוס אוף מרקטינג ";  מעצבים ואדריכלים ,  ביניהם :  נירית ברנר ,  עירית לוינסקי ,  יעל זיתוני ,  דנה יקל ,  יפעת טופול ,  ענת מור אבי ,  מיטל וייס ,  אורלי דקטר ;  עו"ד אודליה שינדורף ממשרד DTKGG .  
חיים זר ,  סמנכ"לGIGI מעבדות קוסמטיקה ,  הזמין למשרדי החברה את נועם גרשוני - האלוף הפאראלימפי בטניס כסאות גלגלים ומרצה  " סיפורו של אלוף ",  לאחר שנחשף לסיפורו והתרשם מגבורתו והתמודדותו .  זר ערך לו סיור וולריה פרידמן ,  העניקה לו טיפול פנים מקצועי .  
סגן שר הבריאות יעקב ליצמן סייר בחברת  " איפארמה "  שתשווק קנביס באופן מקוון באספקה ישירה עד לבית הלקוח תחת המותג GREEN PHARMA BY EPHARMA .  לסיור הצטרפו יובל לנדשפט ,  מנהל היק"ר-יחידת קנאביס רפואי וירון ברגר ,  מנכ"ל החברה .  
במסגרת סדרת ביקורים שמקיימת שרת המשפטים איילת שקד ,  היא התארחה במשרד עורכי הדין מיתר ,  ליקוורניק ,  גבע ,  לשם ,  טל ושות' ,  יחד עם עו"ד אפי נווה ,  ראש לשכת עוה"ד .  הביקור הוקדש למפגש עם צמרת המשרד וסקירה של עו"ד דני גבע .  בפני שקד הוצגו שאלות בנושא הביקורת על חוק הלאום ,  חוק הפונדקאות ופסקת ההתגברות .  גבע בירך את שקד על יוזמתה להיפגש עורכי הדין למרות המחלוקת הקשה בנושא פסקת ההתגברות ועל רקע הביקורת וחילוקי הדעות .  

רכילות עסקית :  שרה נתניהו מפרגנת לעסק של סנדרה רינגלר
וגם :  מנכ"ל הבורסה לניירות ערך ספורטיבי ,  בעלי ארקיע לא שובר צלחות במסיבה יוונית ,  מנכ"ל סוזוקי חוגג בכספת ואיילת שקד מתארחת

