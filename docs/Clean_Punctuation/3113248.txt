ברקע המתיחות סביב החקירות :  נתניהו ואלשיך חנכו תחנת משטרה
ראש הממשלה והמפכ"ל השתתפו בטקס לפתיחת תחנה בג'יסר א-זרקא ,  בזמן הביקורת בין הצדדים על התנהלות החקירה . " זו מהפכה ,  לא נאפשר מערב פרוע ",  אמר נתניהו .  ארדן : " רגע שיא בשליחות הציבורית "
 ראש הממשלה בנימין נתניהו והמפכ"ל רוני אלשיך חנכו היום  ( שלישי )  תחנת משטרה ראשונה בג'יסר א-זרקא ,  ברקע המתיחות בין השניים סביב חקירות ראש הממשלה .  בהמשך תיחנך גם תחנת משטרה בכפר כנא ,  כחלק מניסיונות המשטרה להגביר את נוכחותה ביישובים הערביים .  
נתניהו אמר כי  " זהו יום חג לג'יסר א-זרקא ויום חג לשלטון החוק .  זמן קצר אחרי שנכנסו השר והמפכל לתפקידם אמרתי להם דגש על חוק וסדר בחברה הערבית .  לא יכול להיות פה מדינה אחת ומדינה אחרת ,  מערב פרוע עם אי-אכיפת חוק ,  עם רצח עם תאונות דרכים .  
לקריאה נוספת בנושאנתניהו נחקר בפעם השישית ;  שמרון קיבל הצעה להיות עד מדינהעדות העוזרת של מילצ'ן : " שרה ביקשה בקבוקים ,  ביבי ביקש סיגרים "  
לדבריו , " בעיני זה נראה כמשימה לאומית ממדרגה ראשונה .  המשטרה היא לא אויב אלא הידיד הגדול ביותר .  השוטרים כאן מצטרפים למהפכה הגדולה הזו .  המבחן האמתי יהיה הורדה בשיעור הפשיעה העלאת הבטיחות כמובן בתאונות דרכים והרגשת הביטחון .  אנחנו פועלים לטובת כל האזרחים ,  יהודים ולא יהודים .  
השר לביטחון הפנים גלעד ארדן אמר כי  " זה רגע שיא בשליחות הציבורית שלקחתי על עצמי - לא פחות מכך ".  ארדן הוסיף כי  " הדרך לא הייתה קלה והיו גם איומים .  אנחנו חונכים היום מתוך תחושת אחריות וגם גאווה שתי תחנות בתוך ישובים ערביים .  בשנים האחרונות נפל דבר בממשלה וחל שינוי דרמטי ביחסים בין המשטרה לחברה הערבית ,  מהפכה שבסופו של דבר ירוויחו ממנה כל תושבי ישראל .  התחנות נמצאות בתוך הישובים ולא בפאתיהם .  אכיפת החוק היא הבסיס לפני הכול ".   
" האזרחים הנורמטיבים משוועים לשירותי משטרה ",  אמר בטקס המפכ"ל אלשיך . " בפועל אנו עדים לבלימה של אירועי הירי ואף הוחזרו שני כלי נשק .  נכון ,  להכנסת שיטור יש מחיר .  חשוב לנו לקדם קצינים מהמגזר .  אני מזמין את הטובים והמוכשרים להצטרף אלינו .  לתושבי ג'יסר א-זרקא מגיע שירות כמו לזה בראשון לציון או פתח תקווה ".  

ברקע המתיחות סביב החקירות :  נתניהו ואלשיך חנכו תחנת משטרה
ראש הממשלה והמפכ"ל השתתפו בטקס לפתיחת תחנה בג'יסר א-זרקא ,  בזמן הביקורת בין הצדדים על התנהלות החקירה . " זו מהפכה ,  לא נאפשר מערב פרוע ",  אמר נתניהו .  ארדן : " רגע שיא בשליחות הציבורית "
 
