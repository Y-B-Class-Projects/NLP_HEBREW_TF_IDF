מחאה מול בית רה"מ : " אל תפקיר את שליט "
 כ-50 פעילים מ"צבא החברים של גלעד "  ערכו משמרת מחאה מול בית ראש הממשלה בירושלים . " נתניהו צריך להחליט עכשיו אם הוא מציל את גלעד ,  או מפקיר חייל חי "
  (  צילום :  גדעון צנטנר ,  עריכת וידיאו :  דורון שטיין ) 
כחמישים פעילים מ"צבא החברים של גלעד "  התאספו היום  ( שישי )  למשמרת מחאה מול בית ראש הממשלה בירושלים .  בימות השבוע נמצאים אנשים בודדים במאהל המחאה ולרוב מספרם אינו עולה על 10 .  היום החליטו הפעילים לערוך משמרת מחאה מחוזקת ,  לאחר זמן רב בו לא הופיעו במספרים אלו .  
הפעילים השמיעו את הקלטת של גלעד בלופ והציבו דמויות של גלעד מחזיק שלט עליו נכתב : " קר לי ,  אני רעב ,  אני צריך תמיכה ".  בנוסף הניפו הפעילים שלטים רבים עליהם נכתב : " נו ביבי ,  מתי גלעד מוחזר ?   ( אולי שרה תעזור ?  )  "  ו-"השליט שלנו הולך ונעלם ".  
הדר מילר מצבא החברים של גלעד מסרה לוואלה !  חדשות כי  " באנו לעזור לגלעד להשמיע את קולו .  אנחנו מאוד כועסים ומודאגים מהמצב .  אנחנו לא מתכוונים לוותר על גלעד .  ראש הממשלה צריך להחליט עכשיו אם הוא מציל את גלעד או מפקיר חייל חי .  נגמר הזמן כבר ממזמן ".  מילר הוסיפה כי הפעילים מתכוונים להפתיע את ראש הממשלה ולהגיע למחות במקומות שונים בו יהיה .  היא סיפרה כי בשבוע שעבר הגיעו שני פעילים לביתו של ראש הממשלה בקיסריה וכי כל יום שישי יעשו משהו אחר .
 
מחאה מול בית רה"מ : " אל תפקיר את שליט "
 כ-50 פעילים מ"צבא החברים של גלעד "  ערכו משמרת מחאה מול בית ראש הממשלה בירושלים . " נתניהו צריך להחליט עכשיו אם הוא מציל את גלעד ,  או מפקיר חייל חי "
 
