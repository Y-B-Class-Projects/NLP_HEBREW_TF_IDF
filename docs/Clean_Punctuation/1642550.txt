דיווח :  המו"מ עם הרשות יחודש בקרוב
לעיתון  " א-נהאר "  נמסר כי המו"מ העקיף בין ישראל לפלסטינים יחודש במהלך החודשים הקרובים ,  זאת לאחר שארה"ב העבירה לרשות ערבויות שהבנייה בהתנחלויות תופסק לחלוטין
האם הרשות הפלסטינית וממשלו של בנימין נתניהו נמצאים לקראת חידוש המשא ומתן ?  מקורות דיפלומטיים מסרו הבוקר  ( שישי )  לעיתון הלבנוני  " א-נהאר "  כי המשא ומתן העקיף בין ישראל לפלסטינים צפוי להתחדש במהלך החודשים הקרובים  " בתנאי שראש הממשלה בנימין נתניהו לא יסכל את המהלך ".  המקורות מסרו עוד כי לביירות הגיעו מספר דיווחים לפיהם ארה"ב תעניק לפלסטינים ערבויות על כך שהבנייה הישראלית בהתנחלויות תופסק ,  יוגדרו תנאים למשא ומתן ותוגדר מסגרת זמן .
 העיתון דיווח כי גורמים בכירים ציינו שבמהלך פגישותיו האחרונות עם בכירים ערבים ,  גילה להם אבו מאזן שקיבל בעת האחרונה מספר איומים שישנה את עמדתו לפיה הוא מוכן לחדש את המשא ומתן עם ישראל אם זו תפסיק את הבנייה בהתנחלויות .  על פי הדיווח ,  אבו מאזן סיפר זאת לשגרירים ערבים בבירות אירופאיות אך סרב למסור פרטים אודות אופי האיום ומי עומד מאחוריו .
 אתמול מסר גורם פלסטיני בכיר כי מדינות ערביות רבות תומכות ברעיון האמריקאי לחדש את המשא ומתן העקיף בין ישראל לרשות הפלסטינית .  הגורם אמר לאתר חדשות פלסטיני כי יו"ר הרשות הפלסטינית אבו מאזן הביע את הסכמתו לנהל משא ומתן עקיף עם ישראל לאור התמיכה הערבית הנרחבת שקיבל . " אבו מאזן הבהיר לשליח האמריקאי ג'ורג' מיטשל כי יסכים לחדש את המגעים אם ישראל תפסיק לגמרי את הבנייה בהתנחלויות ל-3 חודשים ",  מסר .
 
דיווח :  המו"מ עם הרשות יחודש בקרוב
לעיתון  " א-נהאר "  נמסר כי המו"מ העקיף בין ישראל לפלסטינים יחודש במהלך החודשים הקרובים ,  זאת לאחר שארה"ב העבירה לרשות ערבויות שהבנייה בהתנחלויות תופסק לחלוטין

