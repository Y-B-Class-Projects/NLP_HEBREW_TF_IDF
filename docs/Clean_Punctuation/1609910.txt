ארדואן :  נתניהו לא סומך עלינו כמתווכים
סימן נוסף להידרדרות היחסים בין ישראל לטורקיה .  ראש ממשלת טורקיה רגיפ' טייפ ארדואן טוען שבנימין נתניהו לא בוטח בטורקיה כמתווכת במשא ומתן עם סוריה
ישראל לא סומכת יותר על טורקיה לתווך בשיחות השלום עם סוריה ,  כך אמר היום  ( רביעי )  ראש ממשלת טורקיה רג'יפ טייפ ארדואן .  דבריו של ארדואן מהווים סימן נוסף להידרדרות היחסים בין ישראל לטורקיה בחודשים האחרונים .  
ארדואן ציין כי ראש הממשלה בנימין נתניהו ,  בניגוד לקודמו אהוד אולמרט ,  אינו בוטח בטורקיה .  ארדואן הוסיף שהוא לא חושב שנשיא סוריה בשאר אסד יאפשר לצרפת לתווך בין המדינות .  בשנה שעברה טורקיה קידמה מגעים שנסובו סביב דרישתה של סוריה לנסיגה מלאה מהגולן וטענותיה של ישראל כי סוריה מחמשת ארגונים בלבנון וברצועת עזה .  המגעים הללו לא הניבו שיחות רשמיות ,  כמו גם ניסיונותיה של טורקיה לחדש את השיחות .  מאז כניסתו של נתניהו לתפקיד ,  ישראל שללה את חידושן של שיחות עם סוריה בתיווכה של טורקיה ,  ודרשה שהמגעים יהיו ישירים . 
" בנושא הזה ,  העמדה של ישראל היא שהיא לא בוטחת בנו ,"  אמר ארדואן במסיבת עיתונאים ברומא ,  שם הוא נמצא לרגל כינוס המזון של האו"ם . " ראש הממשלה הישראלי בעבר אהוד אולמרט בטח בטורקיה ,  אבל נתניהו לא בוטח בנו .  זאת הבחירה שלו ."  
נתניהו ואסד נפגשו בנפרד בשבוע שעבר עם נשיא צרפת ניקולא סרקוזי ,  ונתניהו אמר שהוא מעדיף לקיים משא ומתן ישיר . " עכשיו צרפת מנסה לקחת את התפקיד שהיה לנו ",  אמר ארדואן . " אני לא בטוח איזו עמדה בשאר אסד ייקח ,  אבל ממה ששמעתי ממנו ,  הם לא הולכים לאשר משהו כזה ". 

ארדואן :  נתניהו לא סומך עלינו כמתווכים
סימן נוסף להידרדרות היחסים בין ישראל לטורקיה .  ראש ממשלת טורקיה רגיפ' טייפ ארדואן טוען שבנימין נתניהו לא בוטח בטורקיה כמתווכת במשא ומתן עם סוריה

