חילופי אש בגבול מצרים :  שניים נהרגו מאש מצרית
שני מצרים חדרו לישראל ונורו על ידי צה"ל ברגליהם ,  הם הצליחו לחזור לארצם ביחד עם חברי החוליה - שני אזרחי ישראל רכובים על טרקטרונים .  לפי דיווחים ,  אחד ההרוגים ישראלי
שתי תקריות ירי אירעו היום  ( שלישי )  בגבול המצרי בשעה שראש הממשלה בנימין נתניהו סייר באזור ושמע מבכירים על יעילות הגדר :  שני בני אדם חדרו ממצרים לישראל וצה"ל ירה לכיוונם ופגע בהם ברגליהם .  מספר שעות מאוחר יותר ,  לאחר שהשניים חצו בחזרה את הגבול למצרים ,  התקיימו חילופי אש בין הכוחות המצריים לבין המסתננים המצרים ,  אותם ליוו שני אזרחים ישראלים שהצליחו לחדור למצרים .  בחילופי האש נהרגו שני בני אדם שזהותם איננה ודאית בשלב הזה .  
זמן קצר לאחר שעזב בצהריים ראש הממשלה בנימין נתניהו את גבול מצרים ,  זיהה כוח של צה"ל שני מסתננים ממצרים אשר חדרו לשטח ישראל באזור שבין ניצנה לכרם שלום .  השניים לא נענו לקריאות החיילים לעצור ולהזדהות ואלו פתחו לעברם באש ופגעו ברגליהם .  בעקבות התקרית ,  נמלטו השניים ,  יחד עם שני ערבים ישראלים שהמתינו להם בצד הישראלי ,  אל תוך שטח מצרים ,  שם פתחו כוחות מצריים באש לעברם והרגו שניים .  גורמים רשמיים במצרים דיווחו כי הרגו אזרח מצרי בדואי וערבי ישראלי וכי השלטונות מחזיקים בגופות ההרוגים שנהרגו בתקרית .  החוליה עוסקת ,  ככל הנראה ,  בהברחות .
 גורם צבאי מסר כי  " שני החודרים שהסתננו לשטח ישראל חזרו לשטח המצרי כשהם פצועים והחלו לנהל חילופי אש עם כוחות הביטחון המצריים ".  לדבריו ,  הישראלים שחדרו לשטח מצרים היו רכובים על טרקטורונים  - " ואחד מהם הצליח לחמוק מאש השוטרים המצרים וחזר לשטח הישראלי תוך כדי שהוא מצליח לחמוק גם מכוחות צה"ל בשטח ".  בעקבות האירוע הנחה מפקד אוגדת עזה תא"ל יוסי בכר להקים חסמים בצירים מרכזיים והכוחות פתחו בסריקות במרחב לאתר את נהג הטרקטורון אך הוא הצליח להימלט .  
אתר החדשות המצרי  " אל-יום א-סאבע "  דיווח מפי גורם ביטחוני מצרי בצפון סיני כי לאחר קרבות קשים שהתנהלו בין מבריחים לבין כוחות הביטחון המצרים בגבול ,  השקט שב למקום .  הוא סיפר עוד כי ההרוג הוא מצרי שלבש מדי צבא ישראלים  " ולא חייל ישראלי "  כפי שנטען בהתחלה .  בנוסף אישר הגורם כי נהרג אדם נוסף .  
עוד באותו נושאנתניהו : " בקרוב נסיים להקיף את ישראל במכשולים"גדרות ההפרדה חצו את הקילומטר ה-1,000החדירות מגבול מצרים גברו ;  צה"ל : " הגדר אפקטיבית "
 לפניות לכתבים :  ניר - nir_yah@walla.com אמיר - amirbohbot@walla.co.il 

חילופי אש בגבול מצרים :  שניים נהרגו מאש מצרית
שני מצרים חדרו לישראל ונורו על ידי צה"ל ברגליהם ,  הם הצליחו לחזור לארצם ביחד עם חברי החוליה - שני אזרחי ישראל רכובים על טרקטרונים .  לפי דיווחים ,  אחד ההרוגים ישראלי

