טראמפ מכחיש את דברי נתניהו :  השגרירות לא תעבור השנה לירושלים
נשיא ארצות הברית סתר את דבריו של ראש הממשלה שאמר מוקדם יותר כי  " ההערכה שלי היא שהשגרירות תעבור הרבה יותר מהר ממה שאנחנו חושבים .  בטווח של שנה - זו הערכה מוצקה ".  טראמפ הכחיש ואמר  " אנחנו מדברים על תרחישים שונים לגמרי "
 נשיא ארצות הברית דונלד טראמפ אמר אמש  ( רביעי )  כי העברת השגרירות לירושלים לא תתרחש השנה ,  למרות דבריו של ראש הממשלה בנימין נתניהו על מעבר קרוב .  מוקדם יותר אתמול העריך נתניהו כי שגרירות ארצות הברית תעבור מתל אביב לירושלים בתוך שנה .  בדברים שאמר בעקבות הודעת ארצות הברית על הקפאה של מחצית מהתקציב השנתי לאונר"א ,  טען כי  " קורים בארצות הברית דברים שלא קרו מעולם .  ההערכה שלי היא שהשגרירות תעבור הרבה יותר מהר ממה שאנחנו חושבים .  בטווח של שנה - זו הערכה מוצקה שלי ". 
כשנשאל טראמפ בריאיון על דבריו של נתניהו תהה הנשיא  " עד לסוף השנה ?  אנחנו מדברים על תרחישים אחרים .  אנחנו לא מסתכלים על זה כעת ".  עם זאת ,  הבטיח טראמפ כי  " זו תהייה שגרירות יפיפיה ,  אך לא כזו שעולה 1.2 מיליארד דולר ".  הנשיא התייחס להערותיו הקודמות על המחיר בגבוה שעלתה בניית השגרירות בלונדון .
 טראמפ הצהיר בחודש שעבר כי ארצו מכירה בירושלים כבירתה הרשמית של מדינת ישראל ,  הצעד שגרר ביקורת גדולה ברחבי העולם .  החלטתו של טראמפ התקבלה בהתנגדות נחרצת בקרב העולם הערבי והמוסלמי ,  ובקרב מרבית הקהילה הבינלאומית .  הצעת גינוי להחלטה עברה בעצרת הכללית של האו"ם ,  על אף אזהרות הממשל האמריקני מפני המהלך ואחרי שהצעה דומה נפלה במועצת הביטחון בעקבות וטו שהטילה וושינגטון .  
עוד בוואלה !  NEWS:בעקבות הכרת טראמפ בירושלים :  הרשות תחזיר את השגריר מארה"בדיוק ותמרון מרביים :  הטיל הישראלי שהפך ללהיט בעולם - ומושך את ההודיםבגלל סכסוך שכנים :  בן 40 נדקר למוות בחדר מדרגות באשדוד 
טראמפ הצהיר בחודש שעבר כי ארצות מכירה בירושלים כבירתה הרשמית של מדינת ישראל ,  הצעד שגרר ביקורת גדולה ברחבי העולם .  החלטתו של טראמפ התקבלה בהתנגדות נחרצת בקרב העולם הערבי והמוסלמי ,  ובקרב מרבית הקהילה הבינלאומית .  הצעת גינוי להחלטה עברה בעצרת הכללית של האו"ם ,  על אף אזהרות הממשל האמריקני מפני המהלך ואחרי שהצעה דומה נפלה במועצת הביטחון בעקבות וטו שהטילה וושינגטון .
 הרשות הפלסטינית אף דחתה פגישה מתוכננת עם סגן נשיא ארצות הברית מייק פנס ,  שהיה אמור לבקר באזור בחודש שעבר ,  אך דחה את מסעו בטענה כי הוא צריך להישאר בוושינגטון לפני הצבעה חשובה על רפורמת המס שמקדם טראמפ.בשבועות שחלפו מאז ההכרה בירושלים ,  אירעו הפגנות  " זעם "  של הפלסטינים בגדה המערבית וברצועת עזה ,  ובמהלכן נהרגו יותר מעשרה מפגינים בעימותים עם צה"ל .  בנוסף לכך ,  שוגרו רקטות מהרצועה לעבר ישובי עוטף עזה ,  וכמה מהן נחתו בשטחה של ישראל .  
שלשום הודיעה מחלקת המדינה של ארצות הברית כי הוקפאו 65 מיליון דולר שהיו אמורים לעבור לסוכנות הסעד והתעסוקה של האו"ם לפליטים פלסטינים במזרח התיכון ,  ויועברו רק 60 מיליון .  המהלך מגיע לאחר איומיו של נשיא ארצות הברית דונלד טראמפ ,  ולפיהם יקצץ מתקציב הסוכנות אם הפלסטינים לא ישובו לשולחן המשא ומתן .  בתגובה להודעה הזהירו באונר"א כי המהלך יפגע ביציבות האזורית וכי ימנע ממנה למלא את משימתה במזרח התיכון .  
דוברת מחלקת המדינה נשאלה שלשום אם המצרים והירדנים עודכנו ,  והשיבה : " שר החוץ עשה שורה של שיחות בעשרת הימים האחרונים בנושאים רבים .  הוא דיבר עם הירדנים ועם אחרים באזור .  ראיתי דיווחים שנבטל את כל המימון אבל בסופו של דבר חשבנו שלצעד כזה יהיו השלכות שליליות .  לכן בתור התחלה קיצצנו 65 מיליון ,  ולגבי העתיד - זה יישקל ". 
 ( עדכון ראשון :  23:05 )  

טראמפ מכחיש את דברי נתניהו :  השגרירות לא תעבור השנה לירושלים
נשיא ארצות הברית סתר את דבריו של ראש הממשלה שאמר מוקדם יותר כי  " ההערכה שלי היא שהשגרירות תעבור הרבה יותר מהר ממה שאנחנו חושבים .  בטווח של שנה - זו הערכה מוצקה ".  טראמפ הכחיש ואמר  " אנחנו מדברים על תרחישים שונים לגמרי "
 
