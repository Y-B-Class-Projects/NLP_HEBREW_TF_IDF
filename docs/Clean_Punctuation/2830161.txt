נאום נתניהו בקונגרס ישודר בהשהיה מחשש לתעמולה
ועדת הבחירות המרכזית לכנסת קבעה כי נאום הסערה של ראש הממשלה בוושינגטון ,  שבועיים בלבד לפני הבחירות לכנסת ,  ישודר בהשהיה של חמש דקות ,  במהלכן יוודאו עורכי החדשות כי לא יפורסמו דברי תעמולה בניגוד לחוק
יו"ר ועדת הבחירות המרכזית של הכנסת ,  שופט בית המשפט העליון סלים ג'ובראן ,  קבע היום  ( שני )  כי נאומו המתוכנן של ראש הממשלה בנימין נתניהו בקונגרס האמריקני ישודר בהשהיה של חמש דקות ,  במטרה למנוע פרסום תעמולת בחירות .
 בהחלטתו כותב השופט ג'ובראן כי גופי השידור יוכלו לשדר את הנאום בהשהיה ,  שבמהלכה יצפו בו עורכי החדשות ויוודאו כי אין בדברי ראש הממשלה תעמולת בחירות בניגוד לחוק .  כמו כן ,  קבע השופט כי הרשות השנייה לטלוויזיה ולרדיו והמועצה לשידורי כבלים ולשידורי לוויין יפעלו כך שגופי השידור שתחת פיקוחם יפעלו בהתאם לצו זה .
 העתירה הוגשה על ידי עורך הדין אלדד יניב וחברת הכנסת זהבה גלאון .  לאחר קביעתה של ועדת הבחירות ,  צייץ יניב בחשבון הטוויטר שלו כי  " השופט ג'ובראן קיבל את בקשתנו שנאום ביבי בקונגרס לא ישודר בשידור חי מחשש לתעמולה .  עמדתו של וינשטיין-ביבי-שמרון ,  נדחתה ". 
לקריאה נוספת:ריבלין נגד נאום נתניהו בקונגרס : " דבר בעברית לבוחר הישראלי"נתניהו צפוי לסייר במערת המכפלה ;  חמאס : " לא יעבור בשתיקה"ועדת הבחירות פסלה את מועמדותם של זועבי ומרזל לכנסת 
מלבד עניין זה ,  מלווה נאום נתניהו בסערה בפוליטיקה הפנימית בארצות הברית .  רבים מחברי הקונגרס ,  הן דמוקרטים והן רפובליקנים ,  הודיעו כי יחרימו את הנאום המתוכנן להיערך ב-3 במרץ - שבועיים בלבד לפני הבחירות בישראל .
 עד כה ,  שלושה סנאטורים דמוקרטים הודיעו כי בכוונתם להחרים את הנאום ,  בהם פטריק ליהי ,  החבר הוותיק ביותר בסנאט ,  שכינה את התנהלותם של נתניהו והרפובליקנים  " ביזיון ".  נוסף על כך ,  קבוצה הולכת וגדלה של חברי קונגרס דמוקרטים מתכוונת להחרים את הנאום ,  כאשר את המגמה מובילים חברי הקונגרס השחורים ,  שרואים בהתנהלותו של נתניהו עלבון אישי כלפי הנשיא ברק אובמה .
 לפניות לכתבת גלי גינת :  gali.gnt@walla.com 

נאום נתניהו בקונגרס ישודר בהשהיה מחשש לתעמולה
ועדת הבחירות המרכזית לכנסת קבעה כי נאום הסערה של ראש הממשלה בוושינגטון ,  שבועיים בלבד לפני הבחירות לכנסת ,  ישודר בהשהיה של חמש דקות ,  במהלכן יוודאו עורכי החדשות כי לא יפורסמו דברי תעמולה בניגוד לחוק

