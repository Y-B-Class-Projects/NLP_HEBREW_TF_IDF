טראמפ תחילה :  נתניהו עשוי לבטל את ביקורו באוסטרליה בחודש הבא
בעקבות תעדוף הפגישה עם נשיא ארצות הברית הנכנס דונלד טראמפ ,  ראש הממשלה עשוי לדחות את ביקורו ביבשת המרוחקת ,  שתוכנן להימשך כשבוע .  מבוכה דיפלומטית עשויה להיווצר בין המדינות ,  שכן שני ביקורים כבר נדחו בעבר
ראש הממשלה בנימין נתניהו עשוי לדחות את ביקורו לאוסטרליה ,  המתוכנן לסוף החודש הבא ,  כך נודע לוואלה !  NEWS .  זאת ,  לנוכח הפגישה המתוכננת עם נשיא ארצות הברית דונלד טראמפ במהלך חודש פברואר ועל רקע החקירות הפליליות המתנהלות נגד נתניהו בימים אלו .  
גורמים בלשכת ראש הממשלה מסרו בתגובה כי  " טרם התקבלה שום החלטה ,  וזו תתקבל כשנדע באופן סופי את מועד פגישה עם הנשיא טראמפ ".  כמו כן ,  הגורמים הכחישו את הקשר בין דחיית הביקור לחקירות המתנהלות נגד ראש הממשלה .  אם הביקור יידחה ,  עשויה להיווצר מבוכה דיפלומטית מול אוסטרליה ,  שנחשבת לאחת מידידותיה הקרובות של ישראל בזירה הבינלאומית ,  אך מאז 2005 לא ביקר בה אף ראש מדינה .  אמש שוחח ראש הממשלה עם הנשיא טראמפ לראשונה מאז נכנס לתפקידו .  במהלך השיחה הזמין טראמפ את נתניהו לביקור בבית הלבן במהלך החודש הבא .  בלשכת ראש הממשלה נעשים מאמצים לתאם את הפגישה עם טראמפ לשבוע הראשון של פברואר כך ששתי הנסיעות יתאפשרו ,  גם לוושינגטון וגם לאוסטרליה ,  אך מועד סופי לפגישה צפוי להיקבע בימים הקרובים ,  וייתכן שלוחות הזמנים יצריכו את דחיית הנסיעה לאוסטרליה .
 עוד בוואלה !  NEWS :  מיישם את ההבטחות :  טראמפ נסוג מהסכם הסחר הענק של אובמהברק : " אם ימליצו על אישום נגד נתניהו  הוא צריך להודיע על נבצרות"בעקבות עתירת פלסטינים :  בג"ץ הורה לעכב את העתקת המאחז עמונה 
אם ביקורו של נתניהו אכן לא יצא לפועל ,  זו תהיה הפעם השלישית בשלוש השנים האחרונות בה נערכים בירושלים וקנברה לקיום ביקור ביבשת המרוחקת  שבסופו של דבר מבוטל .  ביולי 2014 נתניהו נאלץ לדחות ביקור קודם בעקבות חטיפת שלושת החיילים ומבצע צוק איתן .  בשנה שעברה ביטל נשיא המדינה ראובן ריבלין ביקור מתוכנן לאוסטרליה ,  שבועיים לפני המועד ,  לטובת פגישה עם נשיא רוסיה ולדימיר פוטין במוסקבה .  המהלך עורר זעם בממשלת אוסטרליה ,  והנשיא נאלץ ליישר את ההדורים בשיחת טלפון לראש ממשלת אוסטרליה ,  מלקולם טרנבול .
 בספטמבר האחרון הודיע נתניהו על ביקורו המתוכנן באוסטרליה ,  שיחל ב-18 בפברואר ויימשך כשבוע .  הביקור היה אמור לכלול גם ביקור בסינגפור ,  שם הוא היה צפוי להיות ראש המדינה הישראלי הראשון המגיע לביקור רשמי במדינה .  נתניהו הודיע גם כי יבקר במהלך המסע גם באיי פיג'י אך אפשרות זו ירדה מן הפרק בחודשים האחרונים .  

טראמפ תחילה :  נתניהו עשוי לבטל את ביקורו באוסטרליה בחודש הבא
בעקבות תעדוף הפגישה עם נשיא ארצות הברית הנכנס דונלד טראמפ ,  ראש הממשלה עשוי לדחות את ביקורו ביבשת המרוחקת ,  שתוכנן להימשך כשבוע .  מבוכה דיפלומטית עשויה להיווצר בין המדינות ,  שכן שני ביקורים כבר נדחו בעבר

