הצעת החוק למען ערוץ 10 תידחה
ראש הממשלה הורה לשר המשפטים לדחות הדיון בוועדת החוקה בהצעת החוק להצלת ערוץ 10 .  השר יעלון :  סגירת הערוץ תיזכר לדיראון עולם
ראש הממשלה בנימין נתניהו הורה היום  ( ראשון )  לשר המשפטים יעקב נאמן לדחות את הדיון בהצעת החוק של חברי הכנסת נחמן שי ואיתן כבל ,  שביקשה להמיר את חובות ערוץ 10 בהפניית הכסף להפקות מקור מסוגה עילית .  דחיית הדיון בהצעת החוק הופכת אותה ללא רלוונטית ,  שכן מועד החשכת הערוץ הוא 27 בינואר ,  עוד שבוע וחצי .  
ועדת השרים לענייני חקיקה היתה אמורה לדון היום בהצעה להמיר את חובותיו של הערוץ העומדים על סך של 45 מיליון שקלים וכך לאפשר לערוץ לקבל את הרישיון אותו הוא מבקש ולהמשיך ולשדר גם אחרי תום תקופת הזכיון שלו בסוף החודש .  בישיבת שרי הליכוד שהתקיימה היום לא הורה נתניהו לשרי מפלגתו להתנגד להצעה ,  וכך השרים לימור לבנת ,  דן מרידור ומיכאל איתן מהליכוד ,  השר דניאל הרשקוביץ מהבית היהודי ושרי מפלגות העצמאות וש"ס התכוונו לתמוך בהצעת החוק .  
מוקדם יותר ,  השר משה  ( בוגי )  יעלון התבטא בעניין הערוץ ואמר כי פגיעה בערוץ מנוגדת לרוח התנועה הפלורליסטית עליה מושתת מפלגת הליכוד . " לא אוכל לתת את ידי לצעדים שיובילו לסגירתו של ערוץ 10 ",  אמר יעלון . " מחובתנו כממשלה להוביל לפיתרון הסוגיה על מנת שהערוץ יוכל להמשיך לשדר ,  ולא לפעול לסגירתו .  הפסקת פעילותו של ערוץ שידור כל כך מרכזי בתקופת שלטונה של ממשלת הליכוד ,  תיזכר לדיראון עולם ותיחשב לאקט פוליטי בוטה ובלתי ראוי ".   
" עלינו לזכור שבמידה וייסגר הערוץ יפוטרו מאות עובדים ,  בעלי משפחות ,  שזו פרנסתם וזה מטה לחמם ",  הוסיף יעלון . " זו עלולה להיות פגיעה קשה גם באלפי משפחות באופן עקיף וזו מציאות שאיש מאיתנו ,  מן הסתם ,  אינו מעוניין בה .  לכן עלינו להפעיל היגיון ושכל ישר ,  ולמצוא ביחד עם בעלי הערוץ וראשיו פיתרון הולם לטובת המשך פעילותו של ערוץ 10 .  יעלון ציין כי  " יש למצוא דרך כדי לאפשר את המשך קיומו של הערוץ ",  אולם לא אמר האם הוא תומך בהצעתם של חברי הכנסת כבל ושי להמרת חובות הערוץ .  

הצעת החוק למען ערוץ 10 תידחה
ראש הממשלה הורה לשר המשפטים לדחות הדיון בוועדת החוקה בהצעת החוק להצלת ערוץ 10 .  השר יעלון :  סגירת הערוץ תיזכר לדיראון עולם

