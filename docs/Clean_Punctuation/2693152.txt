אובמה לנתניהו :  מחויבים למנוע מאיראן גרעין
על רקע הדיווחים על הסכם הנרקם בשיחות הגרעין בז'נבה ,  הנשיא האמריקני הדגיש בפני ראש הממשלה את מחויבותו והם סיכמו  " להיות בקשר ".  שר החוץ הרוסי צפוי להצטרף היום לדיונים
שיחת הרגעה :  נשיא ארצות הברית ברק אובמה טלפן אמש  ( שישי )  לראש הממשלה בנימין נתניהו ושוחח עמו על האיום האיראני ועל המאמצים להגיע להסכם עם הרפובליקה האיסלאמית .  מהבית הלבן נמסר כי אובמה עדכן את נתניהו על המשא ומתן בין איראן למעצמות ,  המתנהל מאז אתמול בז'נבה ,  והדגיש את מחויבותו העמוקה למנוע מאיראן להשיג נשק גרעיני .  עוד נמסר כי שני המנהיגים  " סיכמו להיות בקשר בנושא ". 
דובר האיחוד האירופי מסר כי הדיונים אמש בז'נבה בהשתתפות שר החוץ האיראני מוחמד ג'וואז זריף ,  שר החוץ האמריקני ג'ון קרי ושרת החוץ של האיחוד האירופי קתרין אשטון הסתיימו לאחר כשש שעות ויתחדשו היום בבוקר .  הדובר אמר כי השיחות היו  " טובות ".  קרי מסר לעיתונאים בסיום הדיונים : " אנחנו עובדים קשה ",  וסגן שר החוץ האיראני אמר כי השיחות היו פרודוקטיביות ,  אך  " יש לנו הרבה עבודה לעשות ".  למרות ההערכות כי איראן והמערב יגבשו הסכם בנוגע לתכניתה הגרעינית של הרפובליקה האיסאלמית במהלך היום ,  הדיונים ננעלו ללא הכרעה .
 שר החוץ הרוסי ,  סרגיי לברוב ,  צפוי לנחות במהלך היום בז'נבה ולהצטרף לשרי החוץ של ארצות הברית ,  בריטניה ,  צרפת וגרמניה בדיונים לקראת הסכם הגרעין המתגבש ,  לפי דיווחים של מקורות דיפלומטיים לסוכנות הידיעות הרוסית איטר-טאס .  לדברי אותם גורמים , " זהו סימן נוסף להתקדמות בין הצדדים לקראת חתימה על הבנות בנושא ".  
בתוך כך ,  סגן שר החוץ של רוסיה ,  סרגיי ריבקוב ,  אמר אתמול כי ארצו מקווה שההבנות בנוגע לתכנית הגרעין של איראן  " יחזיקו מעמד זמן רב ".   " יש נושאים רבים המשפיעים על האינטרסים העמוקים של כמה מדינות ",  צוטט ריבקוב בסוכנות הידיעות הרוסית ריה-נובוסטי . " אנחנו מקווים שכבר מחר נוכל להשיג תוצאה שהעולם כולו מחכה לה ",  הוסיף .
 שר החוץ הצרפתי ,  לורן פביוס ,  המשתתף גם הוא בשיחות הגרעין בז'נבה ,  התייחס אמש לדיונים ואמר כי עדיין נותרו  " סוגיות לא פתורות "  בין המעצמות לטהראן .  עם זאת ,  לדבריו  " נעשית עבודה רבה בז'נבה על מנת להגיע להסכם אמין שפריז מעוניינת בו ".  
בשעה שהשיחות בז'נבה בעיצומן ,  מתברר כי ארצות הברית החלה להקל בסנקציות על איראן חודשים ארוכים לפני תחילתן של השיחות .  העיתון  " דיילי ביסט "  דיווח אמש כי הקלה בסנקציות החלה כבר לאחר בחירתו של הנשיא חסן רוחאני בחודש יוני ,  וזאת בהסתמך על מסמכים של משרד האוצר בוושינגטון .  לפי הדיווח ,  המשרד הפסיק כמעט לחלוטין להכניס גורמים חדשים ל"רשימה השחורה "  שלו ,  הכוללת ישויות המסייעות לרפובליקה האיסלאמית להתגבר על הסנקציות הכלכליות שהטיל עליה המערב .
 ישראל מצדה מתנגדת לחלוטין להקלה בסנקציות על איראן .  ראש הממשלה בנימין נתניהו חזר על עמדתו בנושא פעמים רבות ,  והבוקר ,  לאחר פגישתו עם שר החוץ האמריקני ג'ון קרי בנמל התעופה בן גוריון ,  אמר : " שמעתי שהאיראנים ממשיכים לחייך בז'נבה ,  יש להם סיבה טובה ".  הוא הזהיר כי ההסכם המתהווה  " קובר את האפשרות לפתרון של שלום "  בסוגיית הגרעין האיראני ,  והדגיש כי ישראל  " תעשה כל מה שנדרש כדי להגן על עצמה ".  דובר הבית הלבן ג'וש ארנסט אמר הערב כי הביקורת הישראלית על ההסכם המתגבש היא  " מוקדמת מדי ",  וציין כי  " עדיין אין שום סיכום ". 
הערב דיווחה סוכנות הידיעות האיראנית  " מהר "  מפי חבר המשלחת האיראנית לז'נבה כי ארצו ביקשה ממדינות המערב לשקול הקלה בסנקציות הנוגעות לנפט ולבנקים של איראן כבר בשלב ראשוני של כל הסכם ביניים הנוגע לתכניתה הגרעינית .  לפי הדיווח ,  מג'יד טאחט-רוואנצ'י אמר : " הודענו למערב כי בשלב הראשון ,  סוגיית הסנקציות על הבנקים והנפט חייבת להישקל ". 

אובמה לנתניהו :  מחויבים למנוע מאיראן גרעין
על רקע הדיווחים על הסכם הנרקם בשיחות הגרעין בז'נבה ,  הנשיא האמריקני הדגיש בפני ראש הממשלה את מחויבותו והם סיכמו  " להיות בקשר ".  שר החוץ הרוסי צפוי להצטרף היום לדיונים

