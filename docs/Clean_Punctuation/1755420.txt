תומס פרידמן :  ביבי משחק עם הנשיא אובמה
עיתונאי ה"ניו יורק טיימס "  תקף פעם נוספת את רה"מ נתניהו וכתב : " אם תקפוץ מהקומה ה-80 ,  לאורך 79 קומות תחשוב שאתה עף .  כך זה אצל ביבי ,  שמסרב להקפיא את הבנייה ומתעלם מהנפילה הפתאומית "
 דווקא ביום בו נראה שראש הממשלה בנימין נתניהו מנסה לפייס את הממשל האמריקאי ופועל לחדש את הקפאת הבנייה בהתנחלויות ,  הוא מותקף הבוקר  ( ראשון )  בחריפות על ידי העיתונאי תומס פרידמן ,  בעל טור דעה ב"ניו יורק טיימס ",  ומי שנחשב לאחד מהעיתונאים החשובים והמשפיעים בעולם .  רק לפני פחות מחודש טען פרידמן כי ישראל  " מתנהגת כיום כמו ילד מפונק "  בכך שהיא מסרבת להאריך את הקפאת הבנייה בהתנחלויות - והיום הוא כותב כי נתניהו משחק עם הנשיא ברק אובמה ,  וגורם לישראל להיראות כאילו היא מעוניינת בשטחים יותר מאשר בשלום .
" לנוכח כותרות החדשות בימים האחרונים ,  איני יכול שלא לחזור על האמיתה :  אם תקפוץ מהקומה ה-80 של בניין ,  לאורך 79 קומות תוכל לחשוב שאתה עף .  זו החבטה הפתאומית בסוף הנפילה שמלמדת אותך שאתה לא עף .  מדהים אותי כמה מנהיגים ומדינות כיום מתנהגים כאילו הם סבורים שהם יכולים לעוף ומתעלמים מהעצירה הפתאומית שללא ספק תגיע בסוף הנפילה ",  כותב פרידמן .
 לאחר המשל הוא עובר לנמשל וכותב : " ישנו ראש ממשלת ישראל ,  ביבי נתניהו ,  שאומר לכולם עד כמה הוא מחויב לשלום עם הפלסטינים ,  בה בעת שהוא מסרב להקפיא את הבנייה בהתנחלויות כתנאי מוקדם לכל משא ומתן .  ישראל כבר מחזיקה 300 אלף מתנחלים בגדה המערבית ,  וביבי אומר שאין כל אפשרות שיורה על הפסקה נוספת בבנייה כדי לבדוק אם הממשלה הפלסטינית של אבו מאזן ,  שלדברי הישראלים הוא השותף הטוב ביותר שהיה מעולם בסוגיות ביטחוניות ,  יכולה לגבש הסכם בטוח של שתי מדינות עבור ישראל ".  
פרידמן ממשיך וכתוב כי  " כעת ,  למעשה ,  ארצות הברית מנסה לשחד את ביבי להפוך את עמדתו .  אולי הוא יעשה כן ,  אולם התנהלות זו אינה נאותה ואינה מבשרת טובות .  במקום ליטול יוזמה ולומר לערבים ולפלסטינים , " אתם רוצים הקפאה של ההתנחלויות ?  בבקשה ,  עכשיו נראה למה אתם מוכנים להסכים ",  נתניהו משחק עם הנשיא אובמה ,  גורם לישראל להיראות כמי שרוצה אדמה יותר משלום ,  ומסתכן בכך שלעולם לא יושג הסכם בגדה המערבית - מצב שיוביל להטמעת 2.5 מיליון פלסטינים החיים שם בתוך מדינת ישראל לתמיד ואובדן הרוב היהודי .  זאת הנחיתה הפתאומית בסוף הנפילה אלא אם כן תתרחש לפני כן המלחמה הבאה .  אולם לעת עתה נראה שביבי חושב שהוא יכול לעוף ". 

תומס פרידמן :  ביבי משחק עם הנשיא אובמה
עיתונאי ה"ניו יורק טיימס "  תקף פעם נוספת את רה"מ נתניהו וכתב : " אם תקפוץ מהקומה ה-80 ,  לאורך 79 קומות תחשוב שאתה עף .  כך זה אצל ביבי ,  שמסרב להקפיא את הבנייה ומתעלם מהנפילה הפתאומית "
 
