רה"מ :  החיילים הותקפו ונאלצו להגן על עצמם
רה"מ נתניהו ביטל את פגישתו עם הנשיא אובמה וישוב בהקדם לישראל ,  בעקבות פעולת לוחמי השייטת במהלכה נהרגו כעשרה ממשתתפי המשט לעזה .  לדבריו , " ישראל מביעה צער על ההרוגים ,  אך הלוחמים הותקפו והיו חייבים להגן על עצמם "
 ראש הממשלה בנימין נתניהו התייחס הערב  ( שני )  לראשונה להשתלטות צה"ל על ספינות המשט לעזה ,  במהלכה נהרגו כעשרה ממשתתפיו .  במהלך פגישה באוטווה עם ראש ממשלת קנדה סטפן הארפר ,  אמר נתניהו כי  " ישראל מביעה צער על ההרוגים ",  אך הבהיר : " חיילי צה"ל הותקפו ,  נדקרו ,  והיו אפילו קולות של ירי .  הם היו חייבים להגן על עצמם ". 
עוד אמר ראש הממשלה ,  כי ישראל הציעה למשתתפי המשט להעביר בעצמה לרצועת עזה את הציוד ההומניטרי שהיה בספינות ,  אולם ההצעה נדחתה . " הודענו לספינות במשט :  הביאו את כל הציוד ,  נערוך בדיקות ביטחוניות ונעביר את המטען לעזה ",  אמר נתניהו ,  אולם לדבריו ,  לא זו בלבד שפעילי המשט לא שיתפו פעולה .  הם גם תקפו את החיילים .  עוד אמר ראש הממשלה ,  כי  " זו היתה פעולה של חמאס שנתמך על ידי אירן ".  הוא הוסיף ,  כי על ישראל לשמר את המצב שבו נמנעת כניסת חומרי גלם חבלניים לתוך הרצועה .  
נתניהו החליט סופית לקצר את ביקורו בצפון אמריקה ולשוב לישראל בהקדם בעקבות השתלטות לוחמי השייטת על ספינות המשט לעזה .  לפני הפגישה עם ראש ממשלת קנדה ,  נמסר מלשכת ראש הממשלה כי , " ראש המשלה החליט לקצר את ביקורו בקנדה ולהקדים את חזרתו לישראל .  ראש הממשלה יקיים בשעה הקרובה את פגישת העבודה המתוכננת עם ראש ממשלת קנדה ,  הארפר ,  במהלכה יעדכן אותו באירועים האחרונים ,  ולאחר מכן ימריא מקנדה ". 
מאוחר יותר שוחח נתניהו בטלפון עם נשיא ארה"ב ברק אובמה וסיפר לו על הנסיבות שבגינן נאלץ להקדים את שובו לישראל .  מלשכת ראש הממשלה נמסר כי השניים קבעו לתאם פגישה חדשה במועד מאוחר יותר ושהצוותים המקצועיים יעמדו בקשר הדוק לגבי האירועים וההתפתחויות האחרונות באזור .
 מוקדם יותר התייחס שר הביטחון אהוד ברק לפעולה .  השר ברק אמר במסיבת עיתונאים מיוחדת שכינס בקריה בתל אביב כי  " המשתתפים יזמו התנגשות אלימה ,  אנו מצרים על הנפגעים אך האחריות לכך היא על משתתפי המשט ועל מארגניו .  קראנו להם להגיע לנמל אשדוד ולהעביר את הסיוע לעזה לאחר בדיקות ביטחוניות ,  כל הקריאות הללו נדחו על ידם .  החיילים שעלו על הספינות הותקפו מצד המשתתפים במשט .
 
רה"מ :  החיילים הותקפו ונאלצו להגן על עצמם
רה"מ נתניהו ביטל את פגישתו עם הנשיא אובמה וישוב בהקדם לישראל ,  בעקבות פעולת לוחמי השייטת במהלכה נהרגו כעשרה ממשתתפי המשט לעזה .  לדבריו , " ישראל מביעה צער על ההרוגים ,  אך הלוחמים הותקפו והיו חייבים להגן על עצמם "
 
