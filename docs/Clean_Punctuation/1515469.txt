 " המע"מ על הפירות והירקות יוטל עם ש"ס או בלעדיה "
 לאחר ההערכות הבוקר כי רוה"מ נסוג מהההחלטה להטיל מע"מ על הפירות והירקות ,  שר האוצר הביע נחישות בסיעת הליכוד 
" המע"מ על הפירות והירקות יוטל עם ש"ס או בלי ש"ס "  - כך אמר שר האוצר יובל שטייניץ היום בסיעת הליכוד .  הדברים נאמרו על רקע התנגדותו של יו"ר ש"ס ,  שר הפנים אלי ישי ,  להצעת הפשרה שלפיה יוטל מע"מ מדורג על הפירות והירקות .
  ישי אמר כי הטלת מע"מ על פירות וירקות תהווה הפרה של ההסכם בין הממשלה לבין העם ,  מאחר שהצעד פוגע במיוחד בשכבות החלשות .  לדבריו ,  הטלת מע"מ על פירות וירקות היא  " קו אדום ". ישי ,  השוהה בצרפת ,  הורה לשני נציגיו בוועדת הכספים להצביע נגד ההצעה .  
בתוך זאת ,  במהלך הבוקר התחוללה דרמה במשרד ראש הממשלה :  ממקורות באוצר נודע כי ראש הממשלה החליט לחזור מהחלטת הממשלה לבטל את הפטור ממע"מ על פירות וירקות .  החלטה זו היתה מפתיעה לאחר שנראה כי הושגה פשרה לפרישת תוספת המס למספר שנים .  אך למרות הנחיית ראש הממשלה ,  הצוותים העוסקים בנושא המשיכו בדיונים עם חברי הקואליציה בדיונים .  
ביטול המס היה פותח חור בתקציב בסך של 1.8 מיליארד שקל ,  שבעטיו הממשלה היתה נאלצת למצוא מקור הכנסה נוסף עד ל-15 בחודש יולי .  
על פי המתכונת שנסתמנה ,  המע"מ על פירות וירקות ועל מוצרי תיירות היה אמור לעלות בשלוש פעימות עד לרמה של 15.5% בעוד שנתיים .  נתניהו הינחה את משרדו ואת האוצר לפעול בעקשנות להטלת מע"מ על פירות וירקות ועל שירותי תיירות .  בעניין המע"מ על פירות וירקות היתה הנחיה לפעול חרף ההתנגדות הנמרצת של ש"ס .  
לליכוד אין רוב בכנסת בעד הטלת מע"מ על פירות וירקות ,  לנוכח התנגדותן של סיעות העבודה וש"ס למהלך .  ש"ס מונה 11 ח"כים והעבודה 12 ח"כים ,  מתוך קואליציה בת 74 ח"כים .  בשל כך ,  מעריכים בכנסת שרה"מ נתניהו יודיע רשמית על ביטול הכוונה להטיל מע"מ על פירות וירקות .  היעדר הרוב גרם לדחיית ההצבעה בוועדת הכספים על הצעד הזה מיום ג' ליום ד' .  
שרי העבודה החליטו להתנגד להטלת המע"מ על ירקות ופירות .  שר החקלאות שלום שמחון ,  המתאם בין סיעת העבודה לקואליציה בנושא התקציב ,  יודיע הערב לשר האוצר שטייניץ כי העבודה מתנגדת גם לפרישת העלאת המע"מ על פני שלוש שנים ,  כמוצע בהצעת הפשרה .  לדברי שמחון ,  העבודה מציעה חלופות ראויות בהן הקפאת הרפורמה במס והעלאת המע"מ על שאר המוצרים בתוספת חצי אחוז  ( סה"כ מע"מ 17% )  .  
שמחון הזהיר כי הטלת מע"מ על פירות וירקות תחזיר את ענף החקלאות 20 שנה לאחור ותביא חקלאים למכור תוצרתם מ"דלת לדלת "  ובשולי הדרכים .  עוד אמר שמחון ,  כי אם תאושר תוכנית האוצר ,  תביא הממשלה במו ידיה להגדלת השוק השחור ולהעברת ענף החקלאות לידי העולם התחתון . " התוצרת החקלאית היא תוצרת מתכלה העוברת מספר ידיים בין החקלאי לצרכן .  יהיה דרוש צבא פקחים לפקח על גביית מע"מ בכל שלב ומכיוון שיתגלגל בתחום הרבה כסף ,  גורמים עבריינים ימהרו להשתלט עליו ,  כפי שהם משתלטים בכל תחום בו מסתובבים סכומים נכבדים ",  אמר שמחון .
" הדחתי מוועדת הכספים בשל התנגדותי להטלת מע"מ על פירות וירקות מהווה פגיעה בבוחרי הליכוד .  אינני מתכוונת לוותר ,  ולא אתמוך בהטלת מע"מ על פירות וירקות .  אעזוב את ועדת הכספים רק בהדחה "  - כך אמרה היום חברת ועדת הכספים ח"כ מירי רגב  ( ליכוד )  לנוכח האולטימטום שקיבלה לפיו אם לא תודיע היום על תמיכתה בהטלת מע"מ על פירות וירקות תודח מוועדת הכספים .  
רגב ציינה כי קיבלה בימים האחרונים איומים ממקורביהם של רה"מ בנימין נתניהו ושר האוצר יובל שטייניץ שלפיהם אם תתמיד בהתנגדותה נגד הטלת המע"מ על הפירות והירקות אזי ימליצו לחברים במפלגה לא לבחור בה ,  וכי לא תקבל תפקידים בכנסת .  עוד אמרה כי  " אמרו עלי שאני מסוממת ".  לדבריה ,  לא תפנה למשטרה בעקבות האיומים הללו כי אינה עוסקת בכיפופי ידיים .  
אתמול כינסה רגב באור יהודה כנס שבו השתתפו 180 ראשי סניפים בליכוד ,  שנועד להיות כנס תמיכה בה ונגד הטלת מע"מ על פירות וירקות .  בכנס השתתפו גם הח"כים ציון פיניאן ,  מרכז הקואליציה בוועדת הכספים וכן דני דנון ויריב לוין .  רגב דרשה לכנס את מרכז הליכוד או את מזכירות הליכוד לקבלת החלטה בעניין הטלת מע"מ על פירות וירקות .

" המע"מ על הפירות והירקות יוטל עם ש"ס או בלעדיה "
 לאחר ההערכות הבוקר כי רוה"מ נסוג מהההחלטה להטיל מע"מ על הפירות והירקות ,  שר האוצר הביע נחישות בסיעת הליכוד

