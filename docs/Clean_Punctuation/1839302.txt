ראש הממשלה יכריע בנוגע להוזלת מחירי החלב
לאחר סיום עבודתה של ועדת קדמי לבחינת מחיר מוצרי החלב התגלעה מחלוקת בין שר התמ"ת שלום שמחון לבין שר האוצר יובל שטייניץ בנוגע להורדת המעם .  המלצות הוועדה לא יפורסמו
ראש הממשלה ,  בנימין נתניהו ,  יכריע במחלוקת בין שר האוצר ,  יובל שטייניץ ,  לשר התמ"ת ,  שלום שמחון ,  על דרכי הורדת המחירים של מוצרי חלב חיוניים .  המחלוקת העיקרית בין השרים היא על הורדת המע"מ .  שמחון תומך בהצעת נשיא התאחדות התעשיינים ,  שרגא ברוש ,  להוריד את המע"מ כל סל מוצרים חיוניים ב-50% ל-8% .  שטייניץ מתנגד לכל כרסום במע"מ .  
היום  ( א' )  פירסם משרד התמ"ת ,  כי ועדת קדמי לעניין משק החלב סיימה את עבודתה ,  אולם המלצותיה לא יפורסמו .  
הסיבה ,  לטענת משרד התמ"ת ,  נובעת מהדיון שיתקיים אצל ראש הממשלה בהשתתפות שרי האוצר ,  החקלאות והתמ"ת ,  לתיאום עמדת הממשלה .  במשרד התמ"ת מציינים כי  " אין זה ראוי לפרסם ההמלצות בטרם התקיים דיון של גורמי הממשלה הנוגעים בנושא ".  
מקורבים לדיוני הוועדה ציינו ,  כי היא תמליץ על החזרת כמה מוצרים לפיקוח ,  אולם מחיריהם יירדו בשיעור נמוך ,  של כ-10% בלבד ,  וספק אם זה יספק את הצרכנים .  שמחון סבור כי הורדה במע"מ תביא את המוצרים המפוקחים לרמת מחירים שתהיה מקובלת יותר על הצרכנים .
 
ראש הממשלה יכריע בנוגע להוזלת מחירי החלב
לאחר סיום עבודתה של ועדת קדמי לבחינת מחיר מוצרי החלב התגלעה מחלוקת בין שר התמ"ת שלום שמחון לבין שר האוצר יובל שטייניץ בנוגע להורדת המעם .  המלצות הוועדה לא יפורסמו

