מבחן הר הבית של נתניהו :  האם השקט היחסי ישרוד את פסח ? 
שב"כ עדכן את הממשלה כי הטרור בשטחים נמצא בדעיכה ,  אבל דוח חדש של ארגון שחזה מראש את ההתלקחות שהחלה בספטמבר האחרון ,  מתריע מפני התחדשות האלימות .  הסיבה :  מתיחות דתית סביב האתר הדתי הנפיץ בחג הקרוב .  מה אפשר לעשות כדי למנוע זאת ?  דיווח לאולפן וואלה !  NEWS
 ( בכיר שב"כ לשעבר ירון בלום באולפן וואלה !  NEWS : " הסיבה לירידה בפיגועים  מעצרים ועבודת מודיעין ")  
ראש הממשלה בנימין נתניהו יצא מרוצה מישיבת הממשלה שהתקיימה אתמול  ( ראשון )  בירושלים .  לפגישה השבועית של השרים הגיע הפעם גורם בכיר בשב"כ ,  והציג סקירה על מה שגורמי הביטחון מתארים כדעיכה הדרגתית של  " אינתיפאדת הבודדים ".  אחרי חצי שנה של פיגועי דקירה ,  דריסה וירי ,  שגבו את חייהם של כ-30 ישראלים ושל כמה אזרחים זרים ,  נראה שהמצב מתחיל להירגע .  
בכיר בשב"כ אמר לשרי הממשלה כי במהלך מרץ הוצאו לפועל 20 פיגועים משמעותיים ,  זאת בהשוואה ל-78 באוקטובר האחרון ,  כאשר אירועי הדמים היו בתחילתם .  במהלך אפריל ,  שהחל לפני 11 יום ,  נספרו עד כה שלושה פיגועים משמעותיים .  הבכיר מנה כמה סיבות לדעיכה הזו :  פעילות סיכול מוצלחת של צה"ל ושב"כ ,  הימנעות מפגיעה נרחבת באוכלוסייה הפלסטינית בשטחים ,  שיתוף פעולה מוצלח עם מנגנוני הביטחון של הרשות הפלסטינית ,  שממשיכים לסכל פיגועים נגד ישראל ,  וירידה בהסתה לפיגועים .  
אלה חדשות טובות ,  אבל נתניהו התייחס אליהן בזהירות הראויה ,  ואמר כי  " המגמה הזו עוד יכולה להתהפך ".  לראש הממשלה יש סיבות טובות לדאוג בהקשר הזה .  במערכת הביטחון מודאגים מחידוש ההסלמה לקראת חג הפסח ,  אשר יחול בעוד שבועיים .  גם משום שחגים ומועדים דתיים בדרך כלל מלווים בדריכות ובמתיחות ביטחונית ,  אבל גם בגלל הפוטנציאל להתלקחות חדשה סביב המצב בהר הבית .
 
מבחן הר הבית של נתניהו :  האם השקט היחסי ישרוד את פסח ? 
שב"כ עדכן את הממשלה כי הטרור בשטחים נמצא בדעיכה ,  אבל דוח חדש של ארגון שחזה מראש את ההתלקחות שהחלה בספטמבר האחרון ,  מתריע מפני התחדשות האלימות .  הסיבה :  מתיחות דתית סביב האתר הדתי הנפיץ בחג הקרוב .  מה אפשר לעשות כדי למנוע זאת ?  דיווח לאולפן וואלה !  NEWS

