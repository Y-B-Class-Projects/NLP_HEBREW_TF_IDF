נתניהו על הסכם הגרעין : " אובמה עושה מה שטוב לארצו "
 בריאיון לרשת CNN ,  פנה נתניהו למחוקקים בוושינגטון : " אל תתנו לאיראן מסלול ישיר לפצצה ".  מסמך פנימי מלשכת ראש הממשלה שהגיע לידי סוכנות הידיעות אי-פי חושף קמפיין דיפלומטי ,  שיקרא לקהילה הבינלאומית לפעול נגד  " מכונת הטרור האיראנית "
 בריאיון לתכנית  " מצב האומה "  ברשת האמריקנית CNN ,  אמר היום  ( ראשון )  ראש הממשלה כי ההבנות בין איראן למעצמות יובילו ל"הסכם גרוע מאוד ,  שיאפשר תכנית גרעין נרחבת ".  בריאיון ראשון בסדרת ריאיונות שהוא העניק היום לכלי התקשורת בארצות הברית ,  נתניהו אמר כי הוא יקרא למחוקקים האמריקנים שלא לאפשר לטהראן  " מסלול ישיר לפצצה ",  והוסיף כי כבר שוחח עם חברים רבים בקונגרס ובסנאט .
 עם זאת ,  הבהיר נתניהו : " אני בטוח שהנשיא אובמה עושה מה שהוא חושב לטוב עבור ארצות הברית ".  יחסיו של ראש הממשלה עם הנשיא ברק אובמה עמדו במרכז הפעילות המדינית של נתניהו בחודשים האחרונים ,  כולל נאומו של נתניהו בקונגרס ,  שנקבע ללא תיאום עם הבית הלבן .  כשנשאל אם הוא סומך על אובמה ,  טען נתניהו : " זה לא עניין של אמון אישי ". 
בתגובה לכך ,  אמרה הסנאטורית הדמוקרטית דיאן פיינשטיין ,  שהשתתפה אף היא בתכנית : " עדיף שנתניהו ישלוט על עצמו ".  כמו כן ,  היא הבהירה שהסכם הגרעין  " לא מאיים "  על קיומה של ישראל .  נתניהו הכחיש כי הוא פועל בתיאום עם יו"ר בית הנבחרים ג'ון ביינר ,  שהיה בביקור בישראל בשבוע שעבר ,  ועם נציגים רפובליקנים נוספים . " עדיין יש זמן להשיג הסכם טוב ,  ולהפעיל לחץ על איראן להשיב לאחור את תכנית הגרעין שלה ",  סיכם .
 עוד בוואלה חדשות:איראן סותרת את ארה"ב :  הסנקציות יוסרו מידית - ולא בהדרגההסכם היסטורי ?  תתפלאו ,  אבל גם באיראן יש מי שמתנגד להסכםבזמן השיחות עם איראן : " ארה"ב שדרגה את הפצצה מפצחת הבונקרים " 
" לא הייתי שם כסף על הפיקוח הבינלאומי ",  הוסיף נתניהו בריאיון ,  וטען כי הסכם הגרעין יעניק לאיראן מיליארדי דולרים  " שיתדלקו את מכונת הטרור העולמית שלה ".  לטענתו , " לא מדובר בעניין ישראלי בלבד ,  אלא בסוגיה עולמית .  כולם יהיו תחת איום המדינה הטרוריסטית הגדולה של זמננו ,  שתשמור על התשתית להפקת לא פצצה גרעינית אחת ,  אלא פצצות רבות ".  
בתוך כך ,  על פי מסמך פנימי של לשכת ראש הממשלה ,  שהגיע לידי סוכנות הידיעות האמריקנית אי-פי ,  בכירי לשכתו של נתניהו סימנו כמה חסרונות מרכזיים בהבנות שהושגו בשבוע שעבר בתום סבב שיחות אינטנסיבי בין איראן למעצמות בלוזאן ,  שוויץ .  המסמך מציין את הפיקוח הבינלאומי ,  שלטענת ירושלים לא יהיה פולשני כפי שטענו נציגי המעצמות ,  את הניסוח המעומעם בנוגע למאגר האורניום המועשר שבידי טהראן ואת מדיניות ההטלה המחודשת של הסנקציות במקרה של הפרת ההסכם הסופי .
 המסמך עוד קורא לקמפיין בינלאומי עד לתאריך היעד להסכם קבע ,  30 ביוני ,  שיקרא לקהילה הבינלאומית לפעול גם נגד היבטים נוספים של הפעילות האיראנית ,  בראשם תכנית הטילים הבליסטיים של איראן ותמיכתה בארגונים חמושים ברחבי המזרח התיכון .  
בריאיון לתכנית  " פגוש את העיתונות "  ברשת NBC ,  המשיך נתניהו את סבב הראיונות שלו ,  וחזר על קריאתו למחוקקים האמריקנים להתנגד להסכם הגרעין . " אני לא מנסה לחסל כל עסקה שהיא ",  אמר . " אני מנסה לחסל עסקה רעה ".  לדבריו ,  בניגוד לטענת מחלקת המדינה האמריקנית , " אף לא צנטריפוגה אחת תושמד ". 
לטענתו של נתניהו ,  הסרת הסנקציות  " תצית מרוץ נשק בקרב המדינות הסוניות - מרוץ גרעיני במזרח התיכון - ומזרח תיכון גרעיני הוא סיוט לעולם .  אני חושב שמדובר בהסכם חלומי עבור איראן ,  אולם בסיוט עבור העולם ".  בנוגע לדיווחים הזרים על הנשק הגרעיני שבידי ישראל ,  הוסיף : " במצב אידאלי ,  מדינות לא היו קוראות להשמיד את מדינת ישראל .  לכן ,  הבעיה האמיתית במזרח התיכון היא לא הדמוקרטיה הישראלית ,  אלא מדינות כמו איראן ".  

נתניהו על הסכם הגרעין : " אובמה עושה מה שטוב לארצו "
 בריאיון לרשת CNN ,  פנה נתניהו למחוקקים בוושינגטון : " אל תתנו לאיראן מסלול ישיר לפצצה ".  מסמך פנימי מלשכת ראש הממשלה שהגיע לידי סוכנות הידיעות אי-פי חושף קמפיין דיפלומטי ,  שיקרא לקהילה הבינלאומית לפעול נגד  " מכונת הטרור האיראנית "
 
