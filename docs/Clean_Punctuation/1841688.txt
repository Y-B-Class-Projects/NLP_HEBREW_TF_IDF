בסביבת רה"מ מרוצים : " טייסת הכיבוי הצדיקה קיומה "
 לאחר שהושגה שליטה מלאה על האש שפרצה ביער ירושלים ,  הביעו בסביבתו של ראש הממשלה שביעות רצון מתפקודה של הטייסת שנחנכה לפני כחודשיים . " הופקו לקחים מהשריפה בכרמל "
  ( צילום :  גדעון צנטנר ,  עריכה :  יותם בן דוד ) 
בסביבתו של ראש הממשלה ,  בנימין נתניהו ,  הביעו אמש  ( ראשון )  סיפוק מההשתלטות המהירה על האש ביער ירושלים ומהפקות הלקחים מאירועי השריפה בכרמל . " בסך הכל לא נדרשה התערבות של ראש הממשלה ,  אם כי הוא עודכן כל העת במצב ההשתלטות על השריפה ",  מסרו מקרובים לנתניהו בשיחה עם וואלה !  חדשות , " המערכת עצמה עובדת טוב יותר מבעבר ,  כולל העובדה שטייסת 'אלעד' שותפה למאמצי הכיבוי ,  הביאה להשתלטות מהירה והצדיקה את קיומה ".  
עוד על השריפה בירושלים:מדוע מהווים יערות ירושלים מוקד לשריפות ? השריפה בי-ם :  מטוסי הכיבוי הגיעו בתוך 40 דקותאש בתמונות :  השריפה שהפחידה את תושבי ירושלים 
" ראש הממשלה טען כל הזמן שהטייסת מסוגלת להוות כוח רציני בהשתלטות על האש ,  והוכח שיש דברים בגו ",  הוסיפו המקורבים , " למעשה ,  זה אחד מהלקחים מהשריפה בכרמל .  כמובן ,  אף אחד לא זחוח ומכל שריפה מפיקים לקחים ,  אך הוכח פעם אחר פעם ביותר מ- 200 גיחות ב-30 שריפות שהטייסת עובדת בצורה טובה באמצעים שבעבר היו ברמה מוגבלת בידי ישראל .  יש סיפוק והערכה גם לכבאים ". 
ארבעה מטוסים של טייסת הכיבוי של חיל האוויר ,  שנחנכה לפני כחודשיים ,  ונקראה על שם אלעד ריבן ,  הנער שנהרג במהלך התנדבותו בכיבוי השריפה בכרמל בחודש דצמבר האחרון ,  השתתפו בכיבוי השריפה .  מפקד טייסת הכיבוי ,  סא"ל רמי ,  סיפר כי סייר של קק"ל ,  הזעיק את צוותי הכיבוי לאחר שהבחין במספר מוקדי אש ביערות . " תוך 40 דקות הגיעו ארבעה מטוסים שלנו לאזור ,  והחלו לפזר חומרים מעכבי בערה כדי להתמודד עם האש .  אני טסתי באזור במסגרת חפ"ק אווירי שסייע בהכוונת הכוחות על הקרקע .  השטח ממש נצבע באדום ",  אמר מפקד הטייסת ,  והוסיף כי  " למרות החשש שפעולות הכיבוי ימשכו אל תוך הלילה ,  הצלחנו להשתלט על האש כבר בשעה 19:00 ,  למרות שהעשן שנוצר פגע ביכולת של הכוחות על הקרקע לפעול ביעילות ". 
לפניות לכתב :  pinhas_wolf@walla.com

בסביבת רה"מ מרוצים : " טייסת הכיבוי הצדיקה קיומה "
 לאחר שהושגה שליטה מלאה על האש שפרצה ביער ירושלים ,  הביעו בסביבתו של ראש הממשלה שביעות רצון מתפקודה של הטייסת שנחנכה לפני כחודשיים . " הופקו לקחים מהשריפה בכרמל "
 
