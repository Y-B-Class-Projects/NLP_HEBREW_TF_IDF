מפורר הגושים מחכה : " מבצע גבי "  יכריע את בחירות 2019 ? 
המבוקש מספר 1 במערכת הפוליטית לא הותיר רושם רב בסקרים פנימיים שבחנו את תרחיש הצטרפותו לליכוד .  בצד השני של המפה ,  עם זאת ,  רעדו המנדטים ,  וגרמו ל"חצי מטכ"ל לעבוד בזה "
 יותר מחודשיים לפני פרסום התוצאות הרשמיות בקלפי ,  ניתן להכריז כעת לפחות על זוכה ברור בתואר האיש הכי מחוזר של בחירות 2019 - הרמטכ"ל לשעבר גבי אשכנזי .  בשבועות האחרונים אין כמעט מפלגה ששמו לא הוזכר בה - מהימין החדש דרך הליכוד וכולנו ,  ועד יש עתיד ,  העבודה ,  וכמובן עמיתיו לשעבר בני גנץ ומשה יעלון ,  שמפעילים בימים אלה מכבש לחצים במטרה לגייס לצדם חיזוק גולנצ'יקי .  עד כה ,  עם זאת ,  כל הכותרות שבישרו על כך שאשכנזי החליט להצטרף התבררו כבדיות או משאלות לב ,  אבל זאת אמת לשעתה :  בשבועיים וחצי הקרובים ,  עד סגירת הרשימות ב-21 בפברואר ,  הלחץ עליו רק יילך ויגבר ,  והרבה מאוד אנשים ,  ובהם אלופים לשעבר בצה"ל ,  אנשי עסקים ולא מעט עיתונאים בכירים ,  היו רוצים לראות את זה קורה . " חצי מטכ"ל עובד במבצע גבי ",  אמר גורם המעורה במגעים .  
החיזורים והכרכורים סביב אשכנזי נמשכים כבר למעלה משנה ,  אך בשלב זה הגנרל לשעבר מתלבט ועדיין מתחמם על הקווים .  הוא לא מתבטא ,  אינו מתראיין ומסרב להגיב ,  אבל שורה של סיסמאות חוזרות ומהדהדות ממקורביו וכאלה שמשוחחים איתו : " טרם בשלו התנאים ",   " הוא רוצה להיות הגרוש ללירה ",   " הם מתעסקים במלוכה והוא בממלכה ".  
לפיד הציע לו להיות מספר 2 ואפילו הסכים לפתוח בהמשך את המירוץ על  " יש עתיד ".  בעבודה הפעילו ניסיונות שכנוע ממושכים ,  אך הוא סירב לבוא ל"בית המטבחיים ",  כפי שהוא מכנה את המפלגה ,  וצפוי לקפוץ לזירה הפוליטית ,  אם בכלל ,  רק אם ישתכנע שיש סיכוי ממשי להחלפת השלטון .  משיחות עם שורה של מקורבים עולה כי אשכנזי עקבי בעקרונותיו - הוא לא מתעקש על המקום הראשון  ( או אפילו השני )  ,  לא מעוניין להצטרף כדי להיות ח"כ באופוזיציה או שר בקואליציה של נתניהו ,  אבל כן דורש חבירת כוחות שתביא לשינוי - חיבור משמעותי עם סיכוי לעקוף את הליכוד בתור המפלגה הגדולה ,  לשנות את החלוקה בין גוש הימין ושמאל ,  ולהחליף את שלטון נתניהו .
 בחירות 2019 - סיקור מיוחד בוואלה !  NEWS:הבית היהודי חוזרת לימי המפד"ל - ומתכוננת לקרב עם סמוטריץ'גורם בסביבת נתניהו :  פועל לכך שסער לא יוביל את רשימת הליכודמאבק נגד המספרים :  פעילי כולנו מתגעגעים לאבק הכוכבים 
בעבר דובר על ציר משותף לו ,  ללפיד ולשר האוצר משה כחלון ,  וכעת הפרטנר המרכזי הוא יו"ר  " יש עתיד ".  מקורב לאשכנזי סיפר לוואלה !  NEWS כי הוא  " פועל במרץ "  לגשר על הפערים בינו ובין בני גנץ ,  והסביר כי קודמו בתפקיד מוכן להיות מספר 3 או 4 ברשימה ,  אם הברית הזו אכן תרקום עור וגידים .  ממילא ,  הבהיר ,  הוא מעדיף תיק חברתי כמו משרד החינוך ,  כך שהוויכוח הכה-מתבקש עם יעלון על תפקיד שר הביטחון מתייתר מאליו .
 ההצלחה המסחררת של  " חוסן לישראל "  בסקרים שנערכו אחרי השקתה הובילה את גנץ לרכז מאמץ בניסיון לגייס את אשכנזי ,  גם בלי החיבור ללפיד .  מדוע זקוקה מפלגה עטורת דרגות גנרלים לרמטכ"ל שלישי ברשימה ?  התשובה ,  על פי גורמים פוליטיים ,  היא כי אשכנזי פופולרי במיוחד בקרב אנשי ימין ,  ולמעשה היחיד שיכול להעביר מנדטים לגוש המרכז .  סקרים פנימיים שנערכו לפני מספר חודשים בליכוד בחנו את השפעת הצטרפותו של אשכנזי למפלגת השלטון וגילו שאין בו כל ערך מוסף ,  אך נחיתתו בצד השני של המפה הפוליטית עשויה להיות דרמטית .  למרות שמו ,  נהנה אשכנזי מאהדה עצומה בקרב עדות המזרח ,  ויכול לגוון משמעותית כל שילוב בין גנץ ,  יעלון ולפיד .  בדיקות שונות ומחקרי עומק של פעילי האיחוד בגוש המרכז-שמאל אף העלו כי הוא עשוי להעביר 4-5 מנדטים למפלגתו של גנץ או לרשימה משותפת שלו ושל לפיד ,  וכן לבסס מצביעים מתלבטים שכרגע רק  " חונים "  אצל גנץ כאלקטורט יציב וקבוע יותר .  
ואולי ,  כפי שמציעים חלק מהמקורבים וגורמים פוליטיים אחרים ,  אשכנזי נהנה מהחיזור ,  אבל לא שש לקפוץ למים העכורים של הפוליטיקה הישראלית ,  במהלך שעלול לחדש קרבות גנרלים מהעבר ,  דוגמת פרשת הרפז ולגרום לאויביו לשלוף סכינים ,  קלטות ולכלוכים .  הוא מבקש ,  על פי אחד ממקורביו ,  ללכת על בטוח ,  לוודא קודם שיש  " אפס סיכונים ",  ושהכניסה שלו למערכת היא אכן בעלת משמעות .  כך או כך ,  ותוך שקלול דברי המקורבים והדוברים מטעם ,  הספוקלציות וההערכות ,  תובנה אחת אינה מוטלת בספק - אם הוא ייכנס ,  זה יהיה רק ברגע האחרון .
 סוגיה נוספת קשורה לפוליטיקה של התזמון :  אשכנזי ,  על פי אחד הגורמים המעורים בשיחות , " לא מאוד מעריך את גנץ ,  וצריך להשלים עם העובדה שהוא כרגע ברירת המחדל להובלת הניצחון ".  רבים ממכריהם המשותפים סבורים כי הרמטכ"ל ש"ארץ נהדרת "  נטעה סכין קבוע בין שיניו מתאים הרבה יותר לכבוש את עמדת ההנהגה ,  אבל מחליפו בתפקיד תפס את הבכורה ,  התבסס כרמטכ"ל המוביל של בחירות 2019 ויהיה גם ראש הממשלה הבא של ישראל אם יצליח לממש את ההבטחה ולנצח בבחירות .  הפסד של גנץ ,  לעומת זאת ,  שילווה בהצטרפות פוטנציאלית שלו לממשלה בראשות נתניהו ,  עשוי ליצור הזדמנות חדשה עבור אשכנזי - קרב מחודש על ההנהגה ,  במערכת בחירות נוספת ,  קרובה מאוד .  

מפורר הגושים מחכה : " מבצע גבי "  יכריע את בחירות 2019 ? 
המבוקש מספר 1 במערכת הפוליטית לא הותיר רושם רב בסקרים פנימיים שבחנו את תרחיש הצטרפותו לליכוד .  בצד השני של המפה ,  עם זאת ,  רעדו המנדטים ,  וגרמו ל"חצי מטכ"ל לעבוד בזה "
 
