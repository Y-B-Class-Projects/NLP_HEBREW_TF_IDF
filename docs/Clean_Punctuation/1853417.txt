עתירה :  למנוע התפטרות חברי ועדת הריכוזיות
בעתירה שהוגשה על ידי התנועה לאיכות השלטון מבקשים העותרים לחייב את ראש הממשלה ושר האוצר לנמק מדוע לא יערכו בירור מעמיק כיצד רוב חברי הוועדה נמנעים מלהישאר חברים בה
התנועה לאיכות השלטון עתרה היום לבג"ץ בבקשה למנוע את התפטרותם של חברי ועדת הריכוזיות .  בתנועה ביקשו להוציא צו על תנאי כנגד ראש הממשלה ושר האוצר המורה להם לנמק מדוע לא יערכו בירור מעמיק כיצד רוב חברי הוועדה להגברת התחרותיות במשק נמנעים מלהישאר חברים בוועדה עד לפרסום המסקנות הסופיות .  בנוסף ,  מבקשת התנועה צו ביניים המורה להם להימנע מכל שינוי בהרכב הוועדה עד לדיון והכרעה סופית בעתירה .  
בעתירה נכתב כי  " על אף חשיבות הוועדה וההשלכות הצפויות מהמלצותיה על החברה בכללותה ,  במהלך כתשעת החודשים בהם פועלת הוועדה ,  הוחלפו ועתידים להתחלף כ- 70% מחבריה.עד כה ,  3 מחברי הוועדה סיימו את תפקידם ברשויות הרגולטוריות השונות ,  וכפועל יוצא מכך ,  סיימו גם את חברותם בוועדה בתקופה האחרונה התבשרנו כי לא רק שהוחלפו חברים תוך כדי פעילות הוועדה כי אם כעת - רגע אחד ממש לפני הגשת המלצות הביניים ומרחק חודש-חודשיים מהגשת ההמלצות הסופיות מבקשים 3  ( וככל-הנראה 4 )  חברי וועדה נוספים לנטוש את הספינה ולסיים את תפקידם בה . 
" אייל גבאי ראש הוועדה עתיד לסיים את תפקידו ב-1 בספטמבר 2011 ,  חיים שני ראש הוועדה סיים את תפקידו כמנכ"ל משרד האוצר ולא ברור האם ועד מתי בכוונתו להישאר כראש ו/או חבר בועדת הריכוזיות .  אודי ניסן סיים את תפקידו כממונה על אגף התקציבים במשרד האוצר ,  ולא ברור האם ועד מתי בכוונתו להישאר כחבר בוועדת הריכוזיות .  בהתאם לפרסומי הוועדה ,  גם קרנית פולג מסיימת את תפקידה בראש חטיבת המחקר בבנק ישראל ותתמנה לתפקיד משנה נגיד בנק ישראל ,  ועל כן עתידה לסיים את תפקידה בוועדת הריכוזיות ".   
" נוכח חשיבות עבודת העבודה וחיוניותה ולאור השפעות ארוכת הטווח של עבודת הוועדה על המשק הישראלי ועל גופים עתירי ממון וכוח - נדרש ,  כי הוועדה לא תוחלש ותפורר וכי תוכל לעמוד מול האתגרים שנכונו לה . 
" בידי ראש הממשלה ושר האוצר להגיע להסדר מידתי שיאזן בין האינטרסים השונים וימזער את הפגיעה בעבודת הוועדה - מחד וברצונות חבריה המבקשים לפרוש - מאידך ",  נכתב בעתירת התנועה לאיכות השלטון .
 
עתירה :  למנוע התפטרות חברי ועדת הריכוזיות
בעתירה שהוגשה על ידי התנועה לאיכות השלטון מבקשים העותרים לחייב את ראש הממשלה ושר האוצר לנמק מדוע לא יערכו בירור מעמיק כיצד רוב חברי הוועדה נמנעים מלהישאר חברים בה

