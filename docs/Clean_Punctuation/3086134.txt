היועמ"ש על הפיכת הרו לעד מדינה :  מתקדמים ועובדים עם המשטרה
בהתייחסות ראשונה למגעים עם ראש הסגל לשעבר של ראש הממשלה ,  אמר מנדלבליט : " תנו לנו לעבוד בשקט ולהגיע לחקר האמת ".  הרו מסר בימים האחרונים עדות בראשי פרקים ,  שמטרתה להציג את המידע שיוכל לספק כעד מדינה
היועץ המשפטי לממשלה אביחי מנדלבליט התייחס הבוקר לראשונה למגעים לחתימת הסכם עד מדינה עם ארי הרו ,  ראש הסגל בלשכת ראש הממשלה לשעבר ,  ואמר : " אנחנו מתקדמים ועובדים בשיתוף פעולה עם המשטרה .  תנו לנו לעבוד בשקט ולהגיע לחקר האמת ".  מנדלבליט אמר את הדברים בכניסה לטקס הפרישה של השופט סלים ג'ובראן .
 בימים האחרונים מסר הרו לחוקרי המשטרה עדות בראשי פרקים ,  שמטרתה להציג את המידע שהוא יכול לספק כעד מדינה ,  במסגרת חקירות תיקים 1000 ו-2000 - המוכרות כפרשת המתנות ופרשת נתניהו-מוזס שבהן מעורב ראש הממשלה .  העדות נועדה לקדם את המגעים בינו לבין המשטרה והפרקליטות ,  והיא מהווה תנאי בסיסי לחתימה על ההסכם .  אתמול דווח בערוצי הטלוויזיה כי הרו ימסור מידע גם על פרשת הצוללות .  
עוד בוואלה !  NEWS:שומר הסף והמושך בחוטים :  מה עושה ראש הסגל בלשכת ראש הממשלהבדרך להפיכתו לעד מדינה : " ארי הרו ימסור מידע גם בתיק הצוללות"חיקור דין בארה"ב בעניינו של הרו ;   " עדויות חדשות מסבכות אותו " 
" אני מניח שעדות כזו תימשך בין שבועיים לכל הפחות ועד חודש ימים ",  אמר גורם המעורה בחקירה .  לדברי הגורם ,  במסגרת עדות ניקיון מחויב העד למסור את כל המידע שיש ברשותו ואת כל העבירות שביצע בעבר  בין אם קשורות בתיק ,  ובין אם אחרות .  עדות ניקיון אינה יכולה לשמש נגדו ,  אלא אמורה לשמש נגד אחרים שהיו מעורבים בפשעים האמורים .  יחד עם זאת ,  עד המדינה מחויב לספק מידע תומך בנוסף לעדות שהוא מוסר .
 המגעים להסכם עם הרו ,  שפורסמו לראשונה בוואלה !  NEWS ,  החלו בעקבות תוצאותיו של חיקור דין שנערך להרו בארצות הברית בחודש שעבר בעקבות החשדות נגדו בפרשת מכירת חברת ייעוץ שהייתה בבעלותו ,  בשנת 2013 .  הרו חשוד בהפרת אמונים ובקבלת דבר במרמה בשל מכירת החברה שבמשטרה נבדק האם התבצעה במסגרת עסקה פיקטיבית .  טרם ברור מה יכלול הסכם עד המדינה עמו ,  שנערך במסגרת השלמת החקירה ,  ביחידת להב 433 .
 במקביל ,  פועלים חוקרי יאח"ה בימים האחרונים לגיוסו של ראש הסגל לשעבר בלשכת נתניהו ,  גיל שפר ,  כעד מדינה בפרשות 1000 ו-2000 .  לוואלה !  NEWS נודע כי בחודשים האחרונים זומן שפר עשרות פעמים ללהב 433 .  

היועמ"ש על הפיכת הרו לעד מדינה :  מתקדמים ועובדים עם המשטרה
בהתייחסות ראשונה למגעים עם ראש הסגל לשעבר של ראש הממשלה ,  אמר מנדלבליט : " תנו לנו לעבוד בשקט ולהגיע לחקר האמת ".  הרו מסר בימים האחרונים עדות בראשי פרקים ,  שמטרתה להציג את המידע שיוכל לספק כעד מדינה

