נתניהו :  תיק השיכון יהיה בידי הליכוד ביתנו
ראש הממשלה הבהיר כי התיק יילקח מידי ש"ס כדי  " לעשות למחירי הדיור מה שעשינו בשוק הסלולר ".  באשר לשאלה אם ליברמן יכהן כשר הביטחון אמר נתניהו : " לא ,  דיברנו על תיק החוץ "
 מש"ס לליכוד ביתנו :  ראש הממשלה בנימין נתניהו הבהיר הערב  ( שבת )  באופן פומבי כי תיק השיכון יהיה בממשלה הבאה בידי הליכוד-ישראל ביתנו ולא בידי ש"ס .  בראיונות שהעניק לשלושת ערוצי הטלוויזיה הסביר נתניהו כי יש לו  " חשבון פתוח "  עם הביורוקרטיה של הדיור ,  ולכן  " אני מתכוון להשאיר אצלי את משרד השיכון ומינהל מקרקעי ישראל ,  כי אני מתכוון לעשות למחירי הדיור את מה שעשינו בשוק הסלולר ". 
נתניהו גם אישר שהשר לשעבר אביגדור ליברמן מעוניין לשמור בידי הליכוד-ישראל ביתנו את תיק הפנים . " ליברמן דיבר איתי על הפנים .  שמעתי את זה .  אני שוקל את הדבר ",  אמר נתניהו בראיון לערוץ הראשון .  
כל הדיווחים ,  הניתוחים והסקרים - בוואלה !  בחירות 2013 
נתניהו סירב להתייחס לחומרת כתב האישום הצפוי נגד ליברמן - ושב והעניק לו גיבוי .  לדברי ראש הממשלה , " לכל אדם יש זכות להוכיח חפותו .  אני מאחל לו שיסיים עם זה מהר .  הוא עשה דבר נכון כשהוא התפטר ,  כדי שיוכל בהזדמנות הקרובה לחזור לתפקיד שר בכיר בממשלה ".  ראש הממשלה השיב בשלילה לשאלה אם ליברמן צפוי לכהן כשר הביטחון : " לא .  דיברנו ספציפית על תיק החוץ .  כרגע ,  תיק החוץ בידיי ". 
אתמול בבוקר זימן אליו נתניהו בבהילות את המגישים הבכירים בשלושת ערוצי הטלוויזיה לסדרת ראיונות שהוקדשו ברובם לתגובה על דברי יו"ר הבית היהודי נפתלי בנט ,  שאמר כי אינו מסוגל לפנות יהודים מבתיהם . " סרבנות לא תהיה בממשלה שלי .  לא יהיה דבר כזה ",  אמר נתניהו בחלקים מהראיון ששודרו כבר אמש .  
בראיון לערוץ הראשון נשאל נתניהו בהקשר זה על תכנית ההתנתקות ואמר : " התנגדתי והתפטרתי מהממשלה ".  זאת אף שבעת שכיהן כשר האוצר בממשלת אריאל שרון ,  הצביע נתניהו בעד התכנית במשאל מתפקדי הליכוד שקיים שרון במאי 2004 ,  בהצבעה שהתקיימה בהמשך בממשלה וכן בכנסת באוקטובר 2004 .  לאורך כל הדרך נתניהו אמנם השמיע הסתייגויות מפינוי ההתנחלויות ,  דרש משאל עם ואיים בהתפטרות ,  אך הוא נקט צעד ממשי והתפטר מהממשלה רק ב-7 באוגוסט 2005 ,  שבוע לפני מימוש ההתנתקות ,  כשהתפטרותו הייתה חסרת כל משמעות בכל הקשור לפינוי עצמו .  
על רקע התחזקותו האחרונה של בנט בסקרים ,  נתניהו התמקד בראיונות במסר העיקרי של קמפיין הבחירות של הליכוד ,  שיושק בשבוע הבא ,  במטרה למשוך את מצביעי הימין בחזרה לליכוד . " כאשר ייסגרו הקלפיות - אחמדינג'ד ,  נסראללה ומשעל ירצו לדעת רק דבר אחד :  ראש הממשלה התחזק או נחלש ?  הם מבינים שזה ישראל התחזקה או נחלשה ",  אמר נתניהו ,  שבמאמץ לשמור על סדר יום מדיני-ביטחוני שב וחזר בראיונות על החשש מ"טלטלה אזורית "  והצורך ב"ישראל חזקה ".  נתניהו הדגיש כי  " התגרענותה של אירן היא המטרה המרכזית שיש לי בקדנציה הבאה .  אין יום שאני לא מדבר עם מנהיגים זרים על אירן .  זה היה ונשאר ".  לדברי נתניהו , " כדי להשיג את זה ,  אני צריך את ישראל חזקה ,  וישראל חזקה זה ראש ממשלה שמנווט נושאת מטוסים ולא סירת גומי ,  יושב על מפקדה חזקה ". 
בראיונות נשאל נתניהו בהרחבה לגבי הביקורת הבינלאומית על גל הבנייה האחרון במזרח ירושלים ובהתנחלויות ודחה את הטענה כי הוא מונע משיקולים פוליטיים . " מה שקרה זה הפנייה הפלסטינית לאו"ם - לא בחירות .  אנחנו לא נשב בחיבוק ידיים ",  אמר נתניהו בראיון לערוץ 2 .  לדבריו , " יש כאן עמדה עקרונית .  אנחנו חיים במדינה יהודית וירושלים היא בירת ישראל .  הכותל הוא לא שטח כבוש .  אנחנו נבנה בירושלים כי זו זכותנו .  לא מעניין אותי מה האו"ם יגיד ".  
יו"ר מפלגת העבודה שלי יחימוביץ' מיהרה להגיב על דברי נתניהו בראיונות הטלוויזיוניים .  לדבריה , " נתניהו מדמה עצמו למי שיושב בנושאת מטוסים ,  אבל מהראיונות אתו עולה שבפועל הוא יושב בצוללת אטומה ואינו מחובר כלל לצרכיו של הציבור בישראל ולרחשי לבו ".  לדברי יחימוביץ ,  נתניהו  " מוסר נתונים שגויים במתכוון על יצירת מקומות עבודה שלא הייתה ולא נבראה - ולראשונה הוא מודה בכשלונו המוחלט בתחום הדיור ,  אבל גם כאן הוא מטיל את האחריות על ש"ס .  זאת אף שבראשית כהונתו הציב את הורדת מחירי הדיור כיעד ראשון של ממשלתו ". 
יחימוביץ' הוסיפה ,  כי  " כל משפחה רגילה שואלת את עצמה בסוף הראיונות איזו תקווה מציע לה נתניהו - ונשארת עם קלישאות חבוטות על נסראללה ואחמדינג'ד ,  המבטאות זלזול באינטליגנציה של הציבור אשר אינו מוכן יותר לקנות קלישאות כאלה ". 
לקריאה נוספת:נתניהו :  מי שידבק בסרבנות לא יכהן בממשלה שליבנט בעקבות הביקורת : " לא קורא לסירוב פקודה"בנט :  להוציא מידי ש"ס את תיקי השיכון והפנים 

נתניהו :  תיק השיכון יהיה בידי הליכוד ביתנו
ראש הממשלה הבהיר כי התיק יילקח מידי ש"ס כדי  " לעשות למחירי הדיור מה שעשינו בשוק הסלולר ".  באשר לשאלה אם ליברמן יכהן כשר הביטחון אמר נתניהו : " לא ,  דיברנו על תיק החוץ "
 
