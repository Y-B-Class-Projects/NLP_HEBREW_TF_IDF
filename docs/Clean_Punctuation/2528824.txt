ריבלין : " פרופ' נתניהו - אחד הציונים הגדולים "
 במערכת הפוליטית נפרדו מבן-ציון נתניהו ,  אביו של ראש הממשלה שהלך לעולמו .  יו"ר הכנסת ריבלין : " בנו למד שאין להתפשר מהר ".  מופז : " הכרתי אדם יקר ,  איש ספר משכמו ומעלה "
  ( צילום :  גדעון צנטנר ,  עריכה :  גדי וינסטוק )  
בימין ובשמאל הפוליטי מסרו תנחומים למשפחת נתניהו ,  בעקבות מותו של פרופ' בן-ציון נתניהו ,  אביו של ראש הממשלה ,  שהלך לפנות בוקר  ( שני )  לעולמו כשהוא בן 102 .  יו"ר הכנסת ראובן ריבלין אמר בעקבות מותו כי  " הוא היה אחד מגדולי החוקרים ,  אחד מהציונים הגדולים ואחד מהרביזיוניסטים שנשארו ".  
בראיון לרשת ב' סיפר ריבלין : " הכרתי אותו דרך משפחתו וגם כאדם שקשר את חייו לירושלים .  בנו של בן-ציון למד כי אין להתפשר יותר מדי מהר ",  והוסיף כי בנימין נתניהו  " חונך בבית שלימדו בו הרצל ,  אם כי הריאל פוליטיק אצל ביבי הרבה יותר מפותח ".  עוד סיפר ריבלין כי הוא ראה את פרופ' נתניהו בשבועות האחרונים וכי  " הוא כבר היה במצב רע ". 
נשיא המדינה ,  שמעון פרס ,  ייחד הבוקר דברים לבן-ציון נתניהו ,  במהלך טקס הנחת אבן פינה למכללה טכנולוגית של חיל האוויר בכרמיאל . " הלך לעולמו יהודי גדול והיסטוריון גדול ",  אמר הנשיא וביקש מהקהל לעמוד דקה דומייה לזכרו .  הנשיא פרס : " הלך לעולמו יהודי גדול והיסטוריון גדול "
 בנוסף ,  הודיעה יו"ר מרצ ,  ח"כ זהבה גלאון ,  כי סיעת מרצ תסיר מסדר היום של הכנסת את הצעת האי אמון שמליאת הכנסת אמורה לדון בה היום אחר הצהריים ,  בשל פטירתו של בן ציון נתניהו .  גלאון הודיעה עוד כי היא תדחה את העלאת הצעת החוק לפיזור הכנסת עד לאחר השבעה .  היא הביעה את תנחומיה ואמרה כי היא משתתפת באבלו של נתניהו .
 יו"ר סיעת העבודה בכנסת ,  ח"כ יצחק הרצוג ,  הודיע אף הוא כי סיעתו לא תעלה את החוק לפיזור הכנסת השבוע ,  עליו חתומים כל חברי הסיעה ,  והדיון יידחה לשבוע הבא . " סיעת העבודה משתתפת באבלו של ראש הממשלה ומשפחת נתניהו על פטירת אבי המשפחה ,  פרופ' בן-ציון נתניהו ז"ל ",  מסר הרצוג .  
יו"ר קדימה ,  ח"כ שאול מופז סיפר כי  " היה לי הכבוד והזכות ללוות את בן-ציון נתניהו בתחנות חייו של בנו ,  יוני ,  לאחר שנפל במבצע אנטבה .  הכרתי אדם יקר ,  עניו וחד מחשבה .  בן-ציון היה איש ספר משכמו ומעלה ,  ציוני שהאמין בתקומת ישראל ובזכותה להתקיים ,  ואף שילם את המחיר היקר מכל - נפילת בנו יוני .  אני חש צער עמוק על לכתו ,  משתתף בצער המשפחה ושולח לה תנחומים ",  אמר מופז שכיהן בשנים 1975-1976 כסגנו של יוני נתניהו ,  בעת שפיקד על סיירת מטכ"ל .  לאחר מבצע אנטבה ,  אביו של יוני ,  בן-ציון ,  ביקש ממופז להתלוות אליו לתחנות חייו של יוני ,  מאז נקשר קשר הדוק בין השניים .  
מתן וילנאי ,  השר להגנת העורף ,  שאביו אף הוא הכיר את נתניהו מלימודיהם המשותפים ,  אמר : " זה דור שלם שהולך ונעלם והוא היה אחד האחרונים - אם לא האחרון שבהם .  דור ששייך למקימי המדינה ,  מתחומי האקדמיה .  בראיון לרשת ב' הוא הוסיף כי כאשר צפה בסרט  " הערת שוליים "  הוא חשב על הסוגיות אלה  - " הם היו אנשים עם עקרונות ,  הם שייכים לדור המופלא הזה ". 
ממועצת יש"ע נמסר כי המועצה  " משתתפת בצערו של ראש הממשלה על פטירת אביו פרופ' בן-ציון נתניהו ,  איש ארץ ישראל השלמה ,  ציוני של ציון ,  אשר היה מקור השראה לרבים בנאמנותו לדרך הציונות הלאומית ". 
גם משה פייגלין ,  ראש חטיבת מנהיגות יהודית בליכוד ,  מסר את תנחומיו לראש הממשלה בנימין נתניהו ומשפחתו  " בהילקח ממנו אביו היקר פרופ' בן ציון נתניהו ".  הוסיף כי : " בצער רב שמעתי על פטירתו של איש האשכולות ורב הפעלים אשר כל ימיו נאמן ומגויס היה לעם ישראל ולרעיון הציוני .  תהה נשמתו צרורה בצרור החיים ." 

ריבלין : " פרופ' נתניהו - אחד הציונים הגדולים "
 במערכת הפוליטית נפרדו מבן-ציון נתניהו ,  אביו של ראש הממשלה שהלך לעולמו .  יו"ר הכנסת ריבלין : " בנו למד שאין להתפשר מהר ".  מופז : " הכרתי אדם יקר ,  איש ספר משכמו ומעלה "
 
