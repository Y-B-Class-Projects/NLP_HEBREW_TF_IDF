בתוך הכאוס של וושינגטון ,  נתניהו זכה לקבלת פנים של מנצחים
הרשתות החברתיות הכתירו את ביקורו של ראש הממשלה בארצות הברית כהילולה .  המוזיקה הבוקעת מהבית הלבן אכן התחלפה ,  אך נתניהו ,  שמשמש חותמת הכשר לטראמפ בנוגע לביקורת של הקהילה היהודית ,  יודע כי החיבוק החם יכול להשתנות במהרה
בעידן שבו הטוויטפלומטיה מחליפה בהדרגה את הדיפלומטיה ,  ראש הממשלה בנימין נתניהו בהחלט יכול לסכם ביקור מוצלח בארצות הברית .  בתוך פחות מ-72 שעות ,  הוא העלה יותר מ-25 ציוצים בטוויטר ,  15 פוסטים בפייסבוק ועשרות תמונות .  הוא שידר לייב ועשה סנאפצ'ט מהמפגשים שלו ברחבי וושינגטון ,  וצייץ מחדש כל ציוץ של כל אחד ממארחיו .  במהלך הביקור ,  חצה נתניהו את קו שני מיליון עוקבים בפייסבוק ,  ואם לשפוט לפי הרשתות החברתיות - ביקורו של ראש הממשלה היה לא פחות מהילולה .
 בלשכת נתניהו יכולים לכאורה לסמן וי גדול .  במשך שלושה ימים לא ירד החיוך מפניהם של ראש הממשלה ורעייתו .  ובינתיים ,  בישראל ,  מהדורות החדשות לא עסקו בבקבוקי שמפניה ותכשיטים ,  אלא בניתוח המסרים ושפת הגוף בין שני המנהיגים ,  כמו גם המחוות והידידות שבין נשותיהם .
 לקריאה נוספת:נתניהו בריאיון בארה"ב :  השליטה הביטחונית - תנאי הכרחי להסכםנתניהו לסגן הנשיא פנס :  מבקשים הכרה אמריקנית בריבונותנו בגולןנתניהו :  אבחן ריסון הבנייה בהתנחלויות ,  ביקשתי הכרה בגולן  
" העתיד טומן בתוכו שדרוג שיטתי ודרמטי של כל התחומים המרכזיים ביחסים בין בעלות הברית ",  הודיע נתניהו בגאווה ,  מתענג שוב על העובדה שהנשיא החדש חולק איתו שנאה וסלידה משותפת מהסכם הגרעין השנוא עליו כל כך .  גם בנושא הפלסטיני העניק הנשיא לראש הממשלה מתנה - מטריית הגנה פוליטית .  לא הוא ולא נתניהו הזכירו את המלים  " מדינה פלסטינית ",  כדרישתו של נפתלי בנט ואנשי הימין ,  והדרישה הפומבית לבלום את הבנייה בהתנחלויות תסייע לראש הממשלה לרסן גם את שאיפות הסיפוח של שותפיו מימין .
 במהלך הביקור ,  לא רק טראמפ ומלניה קיבלו את פניו של נתניהו בחיוך רחב .  גם סגן הנשיא מייק פנס ,  ראשי הסנאט ובית הנבחרים ,  ואפילו שר החוץ רקס טילרסון  שבניגוד לכל אלה לא מגיע מהקהילה הפרו ישראלית בוושינגטון ,  שמחו מהמפגש עם ראש הממשלה .
 טראמפ ומשפחתו העניקו לראש הממשלה ולרעייתו קבלת פנים של מנצחים ,  מה ששינה את הטון של אותן  " שמונה השנים הרעות "  שנתניהו עבר תחת ממשל אובמה .  זו אולי הבשורה העיקרית שנתניהו חוזר איתה מוושינגטון :  מוזיקה אחרת לרעיונות די דומים .  
בפגישתם הראשונה ,  טראמפ ,  כמו אובמה ,  הבטיח שאיראן לא תהפוך לגרעינית בתקופת כהונתו .  כמו כן ,  טראמפ ,  כמו אובמה ,  דרש  " לשים ברקס "  על הבנייה בהתנחלויות .  ואולם ,  לא חלפו 24 שעות ממסיבת העיתונאים שבה טראמפ הצהיר  " מדינה אחת ,  שתי מדינות ,  מה שהצדדים רוצים ",  ושגרירת ארצות הברית באו"ם ניקי היילי הדגישה שהם עדיין מחויבים לפתרון שתי המדינות .  אפילו השגריר המיועד לישראל ,  דיוויד פרידמן ,  הידוע כחסיד גדול של ריבונות וסיפוח ,  נאלץ ליישר קו עם העמדות האמריקניות המסורתיות .  בשימוע שנערך לו בסנאט אתמול הוא הודה ששתי מדינות זו עדיין האפשרות הטובה ביותר על השולחן .  

אין להמעיט בחשיבותה של הכימיה האישית בין המנהיגים .  במקרה של נתניהו ואובמה הייתה לכך השפעה מכרעת על התנהלות היחסים .  בשונה מהגישה הנוקשה של הנשיא הקודם כלפי ראש הממשלה ,  כבר מיומו הראשון ,  מעדיף טראמפ גישה אחרת  ללטף ,  ללטף ,  ללטף .  דווקא בגלל שהוא אוהד ישראל - או במילותיו של נתניהו , " מעולם לא היה לנו ידיד גדול יותר "  - ייתכן כי הוא יוכל להוציא יותר מנתניהו ושהעתיד מבשר רק טובות .
 ואולם ,  בתוך הכאוס ששורה כעת בוושינגטון ,  בין התפטרות היועץ לביטחון לאומי מייקל פלין ומאבקיו הבלתי נגמרים של הנשיא בכלי התקשורת ,  בבתי המשפט ,  בסוכנויות המודיעין ובעצם בכמעט כל מה שזז ,  גם נתניהו יודע שההווה מעולם לא היה כל כך נזיל .  זו תחילתה של ידידות מופלאה ,  כזו שיש בה הרבה יתרונות וסיכויים ,  אבל גם לא מעט סיכונים ומגבלות .  
בוושינגטון עצמה ,  הביקור של נתניהו היה אפיזודה חולפת .  מהדורות החדשות הקדישו אמנם זמן לדיון בעמדה החדשה לכאורה של הממשל החדש ,  שהחליט שלא חייבים להיצמד לנוסחה הקבועה של שתי מדינות לשני עמים ,  אך כעבור יממה בלבד ,  כאמור ,  כמעט לא נותר זכר לנושא .  במסיבת עיתונאים נדירה של יותר משעה ,  טראמפ לא נשאל פעם אחת על הנושא ,  ואפילו לא על פגישותיו עם נתניהו .  שמו של ראש הממשלה אמנם עלה ,  אך בהקשר לגמרי אחר ובהגייה לא לגמרי נכונה ,  כשטראמפ איבד עשתונות על הכתב החרדי שהעז לשאול אותו על העלייה בתקריות אנטישמיות ברחבי ארצות הברית ,  והשתמש בנתניהו כחותמת ההכשר .  
רבים תוהים מה טראמפ מבקש או מקבל בתמורה להפגנת החום והידידות כלפי נתניהו ,  וייתכן שזו התשובה .  ראש הממשלה מעניק לטראמפ גיבוי מלא בנושא זה מול הביקורת והחרדה הגוברת בקהילה היהודית .  הוא הדף את הטענות על השמטת היהודים מהודעת יום השואה הבינלאומי כ"לא במקום ",  והצהיר שוב ושוב שטראמפ הוא ידיד גדול לעם היהודי .  
האיש שבמשך שנים התריע מפני אנטישמיות בכל פינה בעולם ,  פתאום נאלם דום ,  לטובת החיבוק החם של הממשל החדש .  ככל שנתניהו יחגוג יותר את חברו החדש בבית הלבן ,  זה יהפוך את חייהם של היהודים האמריקנים ליותר מורכבים .  אבל אל תפריעו לנתניהו ,  הוא בעיצומה של החגיגה .  

בתוך הכאוס של וושינגטון ,  נתניהו זכה לקבלת פנים של מנצחים
הרשתות החברתיות הכתירו את ביקורו של ראש הממשלה בארצות הברית כהילולה .  המוזיקה הבוקעת מהבית הלבן אכן התחלפה ,  אך נתניהו ,  שמשמש חותמת הכשר לטראמפ בנוגע לביקורת של הקהילה היהודית ,  יודע כי החיבוק החם יכול להשתנות במהרה

