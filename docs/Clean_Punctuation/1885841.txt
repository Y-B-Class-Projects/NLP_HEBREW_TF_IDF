מסתמן :  סילבן שלום לא יתמודד בפריימריז בליכוד 
" הנסיבות שנוצרו לא מאפשרות התמודדות הוגנת ",  כך אמר שלום למקורביו .  ההחלטה שעשוי לקבל נובעת כנראה מהקדמת הפריימריז .  משה פייגלין אישר שיתמודד .  במצב כזה ,  ניצחון נתניהו מובטח
המשנה לראש הממשלה ,  סילבן שלום ,  ככל הנראה לא יתמודד בפריימריז לראשות הליכוד - כך עולה מדברים שאמר בהתייעצויות עם מקורביו בימים האחרונים . " הנסיבות שנוצרו לא מאפשרות התמודדות הוגנת ",  הסביר שלום בשיחות .  החלטתו המסתמנת נובעת מהחלטת ראש הממשלה ,  בנימין נתניהו ,  שאושרה אמש  ( חמישי )  במרכז הליכוד ,  להקדים את הפריימריז ל-31 בינואר 2012 .  אך יחד עם זאת ,  שלום טרם החליט באופן סופי והוא צפוי להמשיך התייעצויותיו בנושא בימים הקרובים .  במידה ושלום לא יתמודד על התפקיד ,  החלטתו תיצור מצב שמלבד משה פייגלין איש לא יתמודד מול בנימין נתניהו ,  ועל כן הניצחון יובטח לו .
 כבר אתמול שלום הביע את מחאתו על החלטת נתניהו והחרים את ישיבת המרכז שהתכנסה בתל אביב .  ביום ראשון שעבר ,  כאשר נתניהו הודיע לשלום על ההחלטה ,  כפי שהודיע גם ליתר חברי סיעת הליכוד ,  תגובת שלום הייתה צוננת . " יש כללים ברורים לליכוד ",  אמר , " החוקה אומרת שהבחירות לראשות המפלגה יתקיימו עד שישה חודשים לפני הבחירות הכלליות לכנסת .  זה יכול להיות קצת יותר מוקדם מכך ,  אך לא שנתיים לפני .  המהלך לא חוקי ".  נתניהו מצידו ,  הבהיר למקורביו כי הוא רוצה שנתיים יציבות עד הבחירות לכנסת ,  והוא מבקש לקבל חופש פעולה באמצעות הקדמת הפריימריז .
 מקורבי שלום הבהירו אז כי  " לפי החוק ,  הבחירות לכנסת יתקיימו בנובמבר 2013 ,  ואין סיבה אמיתית לבחור את המועמד לראשות הממשלה שנתיים לפני ,  משום שהמטרה היא לבחור את המועמד בעל הסיכויים הטובים ביותר לנצח בבחירות .  הדבר יכניס את כולם למערבולת פוליטית ,  כאשר שרים יעסקו בפוליטיקה ולא בעשייה .  בכל מקרה ,  לא נאמרה עדיין המילה האחרונה בעניין ". 
עוד באותו נושא:הפריימריז בליכוד הוקדמו ,  שלום החרים את הכנסשלום לנתניהו : " הקדמת הפריימריז בליכוד ?  לא חוקי "  

מסתמן :  סילבן שלום לא יתמודד בפריימריז בליכוד 
" הנסיבות שנוצרו לא מאפשרות התמודדות הוגנת ",  כך אמר שלום למקורביו .  ההחלטה שעשוי לקבל נובעת כנראה מהקדמת הפריימריז .  משה פייגלין אישר שיתמודד .  במצב כזה ,  ניצחון נתניהו מובטח

