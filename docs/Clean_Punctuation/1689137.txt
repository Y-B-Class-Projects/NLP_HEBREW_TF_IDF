ההקלות :  הכנסת חומרי בנייה ופתיחת מעברים
ראש הממשלה בנימין נתניהו פרסם שורה של הקלות בסגר על רצועת עזה .  כחלק מההקלות תפורסם רשימה של פריטים אשר כניסתם לרצועה אסורה ,  ויהיה ניתן להכניס לעזה את כל הפריטים שאינם מופיעים ברשימה .  משרד ראש הממשלה : " צה"ל ימשיך למנוע כניסת ויציאת פעילי טרור ונשק "
 ראש הממשלה בנימין נתניהו הודיע בעבר על כוונתו לבצע הקלות בסגר על הרצועה ,  הערב  ( ראשון )  ההודעה הזו קורמת עור וגידים .  
בתום פגישתו עם שליח הקוורטט למזרח התיכון טוני בלייר פורסמה שורה של הקלות בסגר על רצועת עזה עליהן החליט נתניהו .  כחלק מההקלות ,  תפורסם רשימה של פריטים אשר כניסתם לרצועה אסורה ,  אולם כל הפריטים שלא מופיעים ברשימה זו ניתן יהיה להכניסם אל הרצועה .  זאת במקום המצב כיום לפיו קיימת רשימה של פריטים המותרים לכניסה וכניסתם של כי היתר אסורה .  הרשימה של הפריטים האסורים תכלול רק נשק ,  אמצעים תומכי לחימה ופריטים שניתן להשתמש בהם גם ללחימה וגם כמוצר אזרחי .  
עם זאת ,  תותר כניסתם של חומרי בנייה  " דו שימושיים ",  שניתן להשתמש בהם בשתי הצורות  ( לחימה ואזרחי )  ,  לביצוע פרויקטים של בנייה ציבורית שאושרה על ידי הרשות הפלסטינית  ( בתי ספר ,  מוסדות בריאות ,  מים ותברואה )  ,  או כדי לבצע בנייה למגורים  " כגון זה שמבצע האו"ם בחאן יונס ",  נכתב בהודעת משרד ראש הממשלה .  ראש מערך ההסברה הלאומי מסר כי , " ישראל מתכוונת לזרז את אישורם של פרויקטים מסוג זה תוך שימוש בהליכים ובנהלים המקובלים ". 
מלבד שתי ההחלטות שהוזכרו ,  ראש הממשלה החליט על צעדים נוספים להקלת הסגר :  הרחבת היקף הפעילות במעברים היבשתיים כיום כדי להגדיל משמעותית את נפח הסחורות שיעברו בהם וכדי להרחיב את הפעילות הכלכלית .  במידת הצורך ,  ראש הממשלה התחייב שישראל תפתח מעברים יבשתיים נוספים ,  בתנאי שיתמלאו דרישותיה הביטחוניות ;  ייעול מדיניות הכניסה והיציאה של תושבי עזה מסיבות הומניטריות ורפואיות ושל ארגוני סיוע בינלאומיים המוכרים על יד ממשלת ישראל .  בהודעה נמסר עוד כי , " ככל שישתפרו התנאים ,  ישראל תשקול דרכים נוספות להקל על תנועת אנשים אל ומתוך עזה ".  במקביל ,  ישראל תמשיך לבדוק בנמל אשדוד את הסחורות המיועדות לעזה.כניסת ספינות לרצועת עזה עדיין לא תותר .  
בהודעה יש גם קריאה לקהילה הבינלאומית לפעול להפסקת הברחות נשק לרצועה ולהעצים את המאמצים לשחרור החייל החטוף גלעד שליט : " חמאס השתלט על רצועת עזה והפך אותה לשטח עוין המשמש לתכנון ולביצוע התקפות נגד מדינת ישראל ואזרחיה .  צה"ל ימשיך למנוע כניסת ויציאת פעילי טרור ,  נשק ,  חומרי לחימה ,  ואמצעים דו-שימושיים שמעצימים את היכולת הצבאית של חמאס וארגוני טרור אחרים בעזה .  ישראל קוראת לקהילה הבינלאומית לפעול להפסקת ההברחות של נשק וחומרים תומכי לחימה לעזה .  גלעד שליט נמצא כמעט ארבע שנים בשבי החמאס .  על הקהילה הבינלאומית להצטרף לישראל בגינוי חריף של שוביו ,  ועליה להעצים מאוד את המאמצים לשחרורו המיידי ". 
בתוך כך נציגי מתאם פעולות הממשלה בשטחים הודיעו הערב לרשות הפלסטינית כי החל ממחר תגדיל ישראל את מכסת המשאיות שיעבירו סחורות לרצועת עזה דרך מעבר כרם שלום ל-140 משאיות .  זאת בהתאם להחלטת ראש הממשלה .  בהודעה אמרו נציגי מתאם פעולות הממשלה בשטחים כי ישראל ערוכה להעברת הסחורות ,  כולל כאלה שכניסתם לרצועה לא הותרה עד כה ,  ובהם בין היתר גם כלי מטבח ,  פריטי מזון ורהיטים .
 
ההקלות :  הכנסת חומרי בנייה ופתיחת מעברים
ראש הממשלה בנימין נתניהו פרסם שורה של הקלות בסגר על רצועת עזה .  כחלק מההקלות תפורסם רשימה של פריטים אשר כניסתם לרצועה אסורה ,  ויהיה ניתן להכניס לעזה את כל הפריטים שאינם מופיעים ברשימה .  משרד ראש הממשלה : " צה"ל ימשיך למנוע כניסת ויציאת פעילי טרור ונשק "
 
