ארדן יושבע עוד היום לשר לביטחון הפנים ,  אסטרטגיה והסברה
חבר הכנסת הבכיר מהליכוד ,  שסירב עד כה להצטרף לממשלה לאחר שלא קיבל גם את תיק הפנים ,  יקבל בנוסף את משרד ההסברה .  אלקין ,  שעמד בראש המשרד לנושאים אסטרטגיים ,  זועם : " אתנהג כמי שפיטרו אותו "
  ( צפו ביו"ר המחנה הציוני יצחק הרצוג תוקף את מינוי ארדן )  
פחות משבועיים לאחר השבעתה ,  גלעד ארדן מצטרף לממשלה :  לאחר משאל טלפוני בין שרי הליכוד ,  אושר מינויו של חבר הכנסת הבכיר לשר לביטחון הפנים ,  ולקבל נוסף על כך את האחריות על המשרד לנושאים אסטרטגיים ולמשרד ההסברה .  עם הצטרפותו לממשלה ,  קיימת האפשרות שהשר בני בגין ,  המכהן כשר בלי תיק ,  ייאלץ להתפטר על מנת שהממשלה לא תעבור את מכסת 20 השרים שעליה התחייב נתניהו .
 שר הקליטה ,  זאב אלקין ,  שכיום המשרד לנושאים אסטרטגיים מצוי בידיו ,  זועם על העברתו לארדן .  בשיחות סגורות הוא אמר : " אתנהג כמו שמתנהג שר שפיטרו אותו ".  מוקדם יותר הצביע אלקין בוועדת השרים לחקיקה בניגוד לעמדת נתניהו על קביעת תקציב דו-שנתי לשנים 2015 ו-2016 .  
עוד באותו נושא:מה הסיכוי של גלעד ארדן לחזור לממשלת נתניהו ? גלעד ארדן נשאר מחוץ לממשלה : " יום מורכב מאוד עבורי"ארדן : " אצטרך להחליט על המשך דרכי - בכנסת או בממשלה "  
במסגרת המינוי יורחבו סמכויות השר לביטחון הפנים ויינתנו למשרד תוספת תקציבים של מאות מיליוני שקלים .  מהליכוד נמסר כי ארדן אף צפוי לקבל בחודשים הקרובים אחריות לייצוג המדינה בעניינים הקשורים למאבק בניסיונות של איראן להתחמש בנשק גרעיני .  עוד נמסר כי  " במסגרת תחום הנושאים האסטרטגיים וההסברה ,  יקים ארדן מערך בעל תקציבים משמעותיים ,  שיפעל מול ניסיונות הדה-לגיטימציה לישראל וניסיונות החרם נגדה ,  ובכלל זה ייזום אירועי הסברה בינלאומיים ".  
עד כה עמד ארדן עיקש בסירובו להצטרף לממשלה לאחר שדרישתו לקבל הן את תיק הפנים והן את תיק ביטחון הפנים נדחתה .  מאז הושבעה הממשלה ה-34 התקיימו בין נתניהו לארדן מגעים לצירופו המידי של האחרון .  השניים אף נועדו ביום רביעי האחרון לאחר נתק של כמה ימים ,  ובפגישה הציע ראש הממשלה לשר הפנים לשעבר כמה חלופות ,  אולם השניים לא הגיעו לסיכום .  
טוב ,  אז כפי ששמעתם ,  יש התפתחויות וחשוב לי שתשמעו ממני את הפרטים המלאים ובעיקר ,  המהותיים .  1 .  החלטתי להצטרף לממשלה ולהיע ..  .
 לאחר הפגישה ,  נמסר מהליכוד כי נתניהו  " רואה בגלעד ארדן שותף בכיר ושר מוביל שחייב להיות בממשלה בשל יכולותיו ,  הישגיו ומנהיגותו .  ראש הממשלה ימשיך לפעול על מנת להגיע להבנה עם ארדן על הצטרפותו לממשלה ". 
בשבוע שעבר נפרד ארדן ממשרד הפנים ,  שבראשו עמד בחודשים שלפני הבחירות אחרי התפטרות גדעון סער . " זה לא סוד שרציתי להישאר כאן ולאחד את המשרד הזה עם המשרד לביטחון הפנים בגלל שיש פה אתגרים אדירים ",  אמר .  הוא העביר את השרביט לחברו מהליכוד סילבן שלום והביע צער על כך שנתניהו לא קיבל את עמדתו בנוגע לאיחוד המשרדים : " אצטרך להחליט על המשך דרכי הציבורית .  הכוונה היא אך ורק לכנסת או לממשלה ".  
 ( עדכון ראשון :  12:30 ) 
לפניות לכתב עמרי נחמיאס :  omri_n@walla.net.il 

ארדן יושבע עוד היום לשר לביטחון הפנים ,  אסטרטגיה והסברה
חבר הכנסת הבכיר מהליכוד ,  שסירב עד כה להצטרף לממשלה לאחר שלא קיבל גם את תיק הפנים ,  יקבל בנוסף את משרד ההסברה .  אלקין ,  שעמד בראש המשרד לנושאים אסטרטגיים ,  זועם : " אתנהג כמי שפיטרו אותו "
 
