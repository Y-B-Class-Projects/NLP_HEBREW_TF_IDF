בסביבת גנץ זועמים על נתניהו : " פוגע ישירות ברמטכ"ל "
 המתיחות בין לשכת הרמטכ"ל לזו של ראש הממשלה גואה ,  על רקע כוונת נתניהו למנות למזכירו הצבאי את תא"ל הרצי הלוי ,  בניגוד להמלצת גנץ .  מקורבים לנתניהו נחושים לכפות המהלך
 ( צפו בנתניהו נפרד מהמזכיר הצבאי היוצא ,  אלוף יוחנן לוקר )  
המתיחות בין ראש הממשלה ,  בנימין נתניהו ,  לרמטכ"ל ,  רב-אלוף בני גנץ ,  על רקע כוונתו של הראשון למנות לתפקיד מזכירו הצבאי את תת-אלוף הרצי הלוי ,  כיום מפקד עוצבת הגליל ,  בניגוד להמלצתו של גנץ .  הכוונה של נתניהו התקבלה בתדהמה ביום רביעי בלשכת הרמטכ"ל .  גורמים בסביבתו הקרובה של גנץ הביעו את מורת רוחם מהכוונה להפוך את החלטת הרמטכ"ל שבחר בתא"ל הרצי הלוי למפקד המכללה לפיקוד ומטה .  קצין המקורב מאוד לרמטכ"ל תהה בפורום סגור : " למה הם עושים לנו את זה ?  מהלך כזה פוגע ישירות ברמטכ"ל .  זה שיבוש של דיון השיבוצים ".  
לדברי קצין בכיר בצה"ל , " לא מדובר רק בפגיעה במעמדו של הרמטכ"ל שקבע רשימה שממנה אמורים להיבחר אחד מבין תת-אלוף גיא צור ,  ראש חטיבת התכנון באגף התכנון ,  ותת-אלוף אייל זמיר ,  ראש מטה זרוע היבשה .  שניהם קצינים מוערכים מאוד .  יתרה מזו ,  מדובר גם בפגיעה בשר הביטחון ברק .  יש סדר ,  וככה דברים צריכים לעבוד .  מבקר המדינה הרי כבר העיר על התהליך של מינוי בכירים ".  
ככל שחולפים הימים ,  מעריכים בסביבה הקרובה לרמטכ"ל כי מקורבי נתניהו מתעקשים לממש את ההחלטה .  בסביבה הקרובה של ראש הממשלה לא נשארו חייבים והסבירו כי תהליך בחירת מזכיר צבאי נשען לא רק על יכולותיו של הקצין אלא בעיקר על מידת האמון שנרכשת בין הצדדים . " מדובר בתפקיד משמעותי מאוד ,  קריטי ובעל חשיבות .  אם ראש הממשלה מסמן קצין תקופה ארוכה ,  והקצינים המדוברים מעודכנים בנושא ,  יש לגלות הבנה ".  בסביבת גנץ העריכו כי עם חזרתו של שר הביטחון ברק מחו"ל ינסו הצדדים להגיע לפשרה .  במסגרת הפשרה ,  הלוי ימונה אמנם לתפקיד המזכיר הצבאי ,  אך ישאר בדרגת תת-אלוף ,  בניגוד למקובל ,  ויקבל את דרגות האלוף רק בתום שנה .  במקומו של תא"ל הלוי ,  ימנה גנץ קצין אחר לפיקוד על פו"ם .
 גורם המקורב לראש הממשלה התייחס להלוי ולכוונתו של נתניהו לקדם אותו ,  ובין היתר התייחס גם לרקע המשפחתי שלו . " הרצי הוא מהמשפחה הלוחמת ,  כמו משפחתו של אלוף לוקר .  בני משפחת חירות ",  אמר הגורם המקורב לראש הממשלה והתכוון לאילן היוחסין של תא"ל הלוי ואף לדודו הרצל ,  שנפל בקרב על ירושלים במלחמת ששת הימים ,  ועל שמו הוא נקרא .  
לא מדובר בדרמה היחידה שפוקדת את לשכת הרטמכ"ל בהקשר מינויים באחרונה .  מתיחות נוספת בין הלשכות של נתניהו וגנץ התעוררה בעת בחירת מפקד חיל האוויר .  גנץ התעקש שאלוף אמיר אשל יהיה זה שיחליף את אלוף עידו נחושתן ,  והגדיר זאת כקו אדום ,  בעוד אנשי ראש הממשלה סימנו את תת-אלוף יוחנן לוקר ,  המזכיר הצבאי הנוכחי ,  כמפקד חיל האוויר .  ההתעקשות של גנץ הכריעה .  בצמרת צה"ל מעריכים ,  עם זאת ,  שהפעם התוצאה תהיה הפוכה .
 נתניהו הקדיש היום חלק ניכר מדברי הפתיחה בישיבת הממשלה לפרידה מלוקר ,  שמסיים היום את תפקידו . " אם יש אדם שסייע לי יותר מכל בהקמת הגדר זהו יוחנן .  הוא סייע גם בשחרור גלעד שליט ובתחומים רבים אחרים שאת רובם איני יכול לפרט .  ביקשתי ממנו לבוא אחרי שהתרשמתי ממנו בביקוריי בחיל האוויר ",  אמר נתניהו .  בהמשך היום צפוי להתקיים אירוע פרידה נוסף מלוקר בלשכת ראש הממשלה .  

בסביבת גנץ זועמים על נתניהו : " פוגע ישירות ברמטכ"ל "
 המתיחות בין לשכת הרמטכ"ל לזו של ראש הממשלה גואה ,  על רקע כוונת נתניהו למנות למזכירו הצבאי את תא"ל הרצי הלוי ,  בניגוד להמלצת גנץ .  מקורבים לנתניהו נחושים לכפות המהלך

