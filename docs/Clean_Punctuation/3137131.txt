דרמה בתיק 4000 :  שלמה פילבר מקורבו של נתניהו חתם על הסכם עד מדינה
בתום מרתון שיחות אל תוך הלילה ,  חתם מנכ"ל משרד התקשורת עם הפרקליטות על הסכם עד מדינה בתיק 4000 .  לפי ההסכם ,  הוא לא ירצה עונש מאסר בפועל .  בעדותו הוא יפליל את נתניהו ויסייע לבסס את החשד לתמורה של ראש הממשלה בעד סיקור מוטה
מנכ"ל משרד התקשורת שלמה פילבר חתם הלילה  ( רביעי )  על הסכם שיהפוך אותו לעד מדינה בתיק 4000 ,  המכונה פרשת בזק .  על פי ההסכם ,  הוא לא ירצה עונש מאסר בפועל .  מוקדם יותר פורסם בחדשות 2 על מגעים מתקדמים שהתנהלו לקראת חתימת ההסכם שעשוי להפליל את ראש הממשלה בנימין נתניהו ,  מקורבו של פילבר .
 עיקר הפרשה עוסק בחשד המשטרה כי נתניהו פעל בתקופה שבה החזיק בתיק התקשורת בתחילת כהונת הממשלה הנוכחית להטות החלטות רגולטוריות לטובת בזק .  בתמורה ,  כך על פי החשד ,  פעל בעלי החברה אלוביץ' להבטיח לנתניהו סיקור אוהד באתר וואלה !  NEWS ,  שהוא חלק מקבוצת בזק .
 עוד בנושא:התפתחות נוספת בפרשת בזק :  נעצר יועץ אסטרטגי בכיר שעבד עם החברהפרשת בזק :  שאול אלוביץ' ,  ניר חפץ ושלמה פילבר הם החשודים שנעצרותיק 4000 :  הוארך מעצר בכירים בבזק ומקורבים לרה"מ ;  נתניהו ייחקר 
אתמול הוארך בשישה ימים מעצרו של אלי קמיר ,  יועץ בכיר שהעניק שירותי ייעוץ לבזק .  הוא נחשד במעורבות בפרשה אחרת ,  שבמסגרתה נחקרים חשדות לגבי עסקה שהוצעה לשופט הילה גרסטל .  במסגרת העסקה ,  בתמורה לסגירת תיק המעונות שבו נחשדה רעיית ראש הממשלה שרה נתניהו ,  היא תמונה ליועץ המשפטית לממשלה .
 שלשום הוסרו צווי איסור הפרסום על פרטי פרשת בזק ועל שמות העצורים ,  בהם ,  בנוסף לפילבר ,  בעל השליטה בחברה שאול אלוביץ' ,  אשתו איריס ובנו אור ,  מנכ"לית החברה סטלה הנדלר ,  מנהל הפיתוח העסקי בחברה עמיקם שורר ,  ויועץ התקשורת לשעבר של משפחת נתניהו ניר חפץ .  
לאחר הסרת צו איסור הפרסום בפרשה הודיעו אתמול המשטרה ורשות ניירות ערך כי  " במסגרת החקירה הצטברו חשדות ביחס לעבירות מתחום טוהר המידות ,  המרמה ,  חוק איסור הלבנת הון וחוק ניירות ערך ,  אשר התבצעו לאורך זמן ,  בתכיפות ובשיטתיות במסגרת מערכות יחסים שהתקיימו בין נושאי משרה בקבוצת בזק לבין עובדי ציבור ומקורביהם וכן חשודים נוספים ". 
בהודעה צוין עוד כי מחומר הראיות עולה חשד לפיו  " כמה מן החשודים המעורבים פעלו באופן בוטה על מנת לשבש הליכי חקירה ולהקשות על מלאכת איסוף הראיות בחקירה ".  בנוסף לכך ,  על פי ההודעה  " נחקרו ברשות ניירות ערך ובלהב 433 במשותף שורה של עדים נוספים ,  עובדי ציבור בעבר ובהווה ,  אנשי תקשורת וגורמים מן המגזר הפרטי והעסקי ". 
בחודש יולי בשנה שעברה הורחק פילבר ממשרד התקשורת .  בדיון בבית משפט השלום בתל אביב ביקשה הרשות לניירות ערך כי פילבר יורחק מהמשרד מחשש לשיבוש הליכי חקירה .  
נתניהו פרסם הערב הצהרה מצולמת ובה התייחס לפרשת בזק . " כל ההחלטות בבזק מתקבלות על ידי ועדות מקצועיות ,  על ידי גורמי המקצוע ,  בפיקוח משפטי צמוד .  אין פה מערב פרוע ,  אין פה החלטות פרטיות .  כל ההחלטות שקופות ומבוקרות ,  ולכן הטענה שפעלתי לטובת בזק על חשבון שיקולים ענייניים היא פשוט מופרכת מיסודה ".  
נתניהו הוסיף כי  " כבר אי אפשר להתעלם מהמסע המתוזמר .  כשהאוויר יוצא מ-1000 ומ-2000 ,  כשמתברר שב-3000 בכלל לא היה אוויר ,  אז מייצרים תיקים חדשים .  מייצרים תיק חדש כל שעתיים .  מביאים מקורבים ,  חוקרים אותם ,  כל מקורב נחקר ,  מיד מבול של הדלפות כוזבות ". 
 ( עדכון ראשון :  20:00 )  

דרמה בתיק 4000 :  שלמה פילבר מקורבו של נתניהו חתם על הסכם עד מדינה
בתום מרתון שיחות אל תוך הלילה ,  חתם מנכ"ל משרד התקשורת עם הפרקליטות על הסכם עד מדינה בתיק 4000 .  לפי ההסכם ,  הוא לא ירצה עונש מאסר בפועל .  בעדותו הוא יפליל את נתניהו ויסייע לבסס את החשד לתמורה של ראש הממשלה בעד סיקור מוטה

