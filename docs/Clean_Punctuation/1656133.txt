השיחות בוושינגטון :  מרעננים את היחסים ? 
רק תמימים או מיתממים מקצועיים האמינו שההצטננות הזמנית ביחסי ארה"ב ? ישראל באמת נבעה מהתוכנית לבניית 1,600 דירות בשכונה היהודית רמת שלמה .  אם לא היתה זו רמת שלמה ,  היה זה עניין אחר .  הממשל האמריקני חיפש עילה כדי להכשיר את הקרקע ל"שיחות הקירבה "  וכדי להפגין תמיכה בדרישות הפלסטיניות בעניין הבנייה בירושלים - והוועדה המחוזית בירושלים ,  ברוב אדיבותה ,  סיפקה לו אותה .  
ראש הממשלה נתניהו התלבט תחילה אם לנסוע לארה"ב כדי להשתתף בוועידת השדולה הפרו ? ישראלית איפא"ק ,  אך בדיעבד אין כל ספק שצדק כשהחליט בחיוב .  בשעת כתיבת שורות אלה איננו יודעים מה בדיוק נאמר בפגישות המתוכננות עם הנשיא אובמה ,  עם מזכירת המדינה קלינטון ועם בכירים אחרים בממשל - אבל בעצם קיום הפגישות יש לראות התפתחות חיובית לאור האווירה הקפואה של הימים האחרונים .
 יתרה מזאת ,  ניתנה לראש הממשלה הזדמנות לומר לנשיא אובמה בשיחת פנים אל פנים מה הם הקווים האולטימטיביים של ישראל בכל הסדר אפשרי עם הפלסטינים - וזאת כדי למנוע אי הבנות בהמשך הדרך .  יש להניח שביסוס הקווים האלה יתייחס במידה רבה על שיקולים ביטחוניים ,  שכן בלי להמעיט בחשיבותם של הנימוקים האידיאולוגיים וההיסטוריים - ההצדקה הביטחונית משכנעת יותר ,  לפחות את האמריקנים .
 ראש הממשלה אולי ירצה גם למחות בפני הנשיא על ההתבטאויות הבלתי אחראיות של כמה מדובריו ועוזריו על כך שמעשי ישראל מסכנים כביכול את חייהם של החיילים האמריקנים באפגניסטן ובמקומות אחרים .  לא זו בלבד שלדברי הבלע האלה יש פוטנציאל מסוכן לעורר תגובות אנטישמיות בציבור האמריקני ,  אלא שהם עלולים גם להוסיף שמן למדורה של ניסיונות הדה ? לגיטימציה כלפי ישראל .
 מובן מאליו שלפגישות הנ"ל לא יהיה רק אופי של מונולוג ישראלי - תהיה זו גם הזדמנות לשמוע מהאמריקנים ,  ובמיוחד מהנשיא עצמו ,  מתאר רחב יותר לגבי כוונותיו בתחום מדיניות החוץ בכלל ולגבי הסכסוך הישראלי ? ערבי בפרט .  ראש המוסד לשעבר אפרים הלוי אמר שלנשיא אובמה יש  " סדר יום איסלמי "  - אולי בנימין נתניהו יוכל ללמוד משיחותיו עם הנשיא האמריקני מה אמורים להיות מקומה ותפקידה של ישראל ב"סדר היום "  הזה ? 
ישראל רמזה שהיא תהיה מוכנה שב"שיחות הקירבה "  ימופו  " נושאי הליבה ",  הצעה שגם בצורתה זו איננה חסרת סיכונים .  אך ראש הממשלה יעמוד על כך שסיכומים בנדון יתקבלו רק במו"מ ישיר בין הצדדים .  לעמדה ישראלית זו יש משנה חשיבות לנוכח ההצהרות האבסורדיות האחרונות של מזכ"ל האו"ם ו"הרביעייה הבינלאומית ",  הצהרות שלפיהן יש לפתור את כל הסוגיות השנויות במחלוקת בין ישראל לפלסטינים ולגשת להקמת המדינה הפלסטינית  " בתוך שנתיים ".  אם אי פעם היתה הצדקה לפתגם על רתימת העגלה לפני הסוס ,  הרי שזו ניכרת ביומרה להקים מהיום למחר מדינה פלסטינית נעדרת מנהיגות ,  נעדרת תשתית שלטונית וכלכלית ,  נעדרת גיבוש לאומי וציבורי - מדינה שלפחות מחצית מאוכלוסייתה נשלטת בידי גורם פונדמנטליסטי וטרוריסטי כמו החמאס .
 ישראל הסכימה אמנם לעקרון שתי המדינות ,  אבל גם היא וגם הקהילה הבינלאומית צריכות להיות משוכנעות שלא מדובר בהקמת מדינת טרור שאין לה כוונה  " לחיות בשלום לצד ישראל ",  כפי שגרסה האמרה האמריקנית הידועה עוד מתקופת הנשיא בוש .
 בכל מקרה ,  כפי שהמשברון בין וושינגטון לישראל לא היה בעל ממדים  " היסטוריים ",  גם השיחות השבוע בוושינגטון אינן בעלות ממדים  " גורליים "  - אך יש לקוות שהן תעגנה מחדש את המערכת הכה חשובה של יחסי אמריקה וישראל .  זו ,  אגב ,  מערכת יחסים חשובה בעיקר לישראל ,  אך לא בלתי חשובה גם לאמריקה .  לפי מה שנמסר בתקשורת ,  וכפי שגם ההיגיון מצדיק ,  ישראל הסכימה למחוות מסוימות כלפי הפלסטינים אך לא לשינוי מוצהר בנוגע לבנייה מעבר ל"קו הירוק ",  ובוודאי לא בירושלים .
 מנהיג נבון ,  כמו נתניהו ,  יודע להחליט מתי הצהרות קודמות למעשים ומתי מעשים קודמים להצהרות - וזה בוודאי חל על ירושלים .  אך נראה שגם האמריקנים אינם ערים תמיד לנזק שיכול להיגרם כתוצאה מהצהרות פומביות .  האמון של הציבור הישראלי בעמדות האמריקניות נפגע בחודשים הראשונים לממשל אובמה ושוקם חלקית רק בעמל רב .  יש לקוות שהפגישות בוושינגטון תתרומנה לתיקון המצב .
 
השיחות בוושינגטון :  מרעננים את היחסים ? 
nan
