שרה נתניהו צפויה להיחקר השבוע בפרשת המעונות
רעיית ראש הממשלה צפויה להיחקר בכמה תיקים ,  שעיקרם הוצאות פרטיות שנרשמו תחת מעון ראש הממשלה ,  ובהן התשלומים לחשמלאי אבי פחימה  בן למשפחה של חברי מרכז ליכוד .  זאת ,  לאחר שפרקליטה עו"ד יעקב וינרוט ניסה למנוע זאת בפגישה עם היועץ המשפטי לממשלה
 ( שרה נתניהו מעידה בבית המשפט בפרשת המעונות ,  אוקטובר השנה )  
רעיית ראש הממשלה שרה נתניהו צפויה להיחקר השבוע בפרשת מעונות ראש הממשלה .  החלטה סופית בעניין התקבלה בשבוע שעבר על ידי היועץ המשפטי לממשלה יהודה וינשטיין ,  לאחר ניסיונות מצד סנגורה של נתניהו ,  יעקב וינרוט ,  למנוע חקירה תחת אזהרה .  מועד החקירה סופי טרם סוכם .  נתניהו צפויה להיחקר בחשד לכמה פרשות הקשורות למעונות ,  שחלקן נחשפו על ידי מבקר המדינה .  במרכז הפרשות :  הוצאות פרטיות שנרשמו כהוצאות של המעון עצמו ,  ובהן התשלומים לחשמלאי אבי פחימה  בן למשפחה של חברי מרכז ליכוד שנקרא לבית נתניהו לעבודות דחופות בסופי שבוע ,  לרבות ביום כיפור ,  במהלך שנת 2009 .  כמו כן ,  נתניהו צפויה להיחקר בעניין תשלומים שהוצאו עבור מטפלות זרות שסייעו לאביה בעת שהיה חולה וכן בענייני הוצאות כספיות נוספות .  
לקריאה נוספת:משרד המשפטים מכחיש :  היועמ"ש לא יערוך שימוע בכתב לשרה נתניהושרה נתניהו בבית הדין : " הטענות נגדי מתואמות ומתועבות"עובדת לשעבר במעון ראש הממשלה : " שרה נתניהו נתנה לי בומבה ביד "  
החשוד המרכזי בפרשת מעונות ראש הממשלה הוא סמנכ"ל המשרד ,  עזרא סיידוף .  הוא נחקר במשרדי להב 433 ושוחרר בתנאים מגבילים ,  הכוללים הרחקה מהמעון מחשש לשיבוש הליכי חקירה .  סיידוף עצמו אמר בחקירותיו כי כל צעדיו מתואמים על רעיית ראש הממשלה ,  אולם הדגיש כי אין במעשים אלו משום עבירה פלילית .  עובדים נוספים במעון ,  שעבדו לצדו של סיידוף ונתניהו ,  נחקרו גם הם .  בפרשה העיד גם אב הבית מני נפתלי ,  שמסר עדות על אודות ההתנהלות הכספית במעון .
 בשבוע שעבר דווח כי וינרוט ניסה למנוע את חקירתה תחת אזהרה בשיחה פרטית עם וינשטיין .  לאחר שיחה קצרה ,  ביקש היועץ המשפטי מפרקליטה של רעיית הממשלה כי יעביר את בקשתו להיפגש עמו בעניין נתניהו בכתב ,  אולם בפועל לא התקיימה פגישה שעסקה כולה בנושא פרשת המעונות .
 ממשפחת נתניהו נמסר בתגובה : " הטענות כלפי רעיית ראש הממשלה שרה נתניהו הן עורבא פרח ,  לא היו ולא נבראו ,  ודבר זה יוכח באופן ברור וחד משמעי ".  

שרה נתניהו צפויה להיחקר השבוע בפרשת המעונות
רעיית ראש הממשלה צפויה להיחקר בכמה תיקים ,  שעיקרם הוצאות פרטיות שנרשמו תחת מעון ראש הממשלה ,  ובהן התשלומים לחשמלאי אבי פחימה  בן למשפחה של חברי מרכז ליכוד .  זאת ,  לאחר שפרקליטה עו"ד יעקב וינרוט ניסה למנוע זאת בפגישה עם היועץ המשפטי לממשלה

