שרים בשירות התביעה :  ארדן ,  לוין ואלקין צפויים להעיד נגד נתניהו
ראש הממשלה עשוי למצוא עצמו במצב מאתגר מבית ,  כששלושה משרי הליכוד עשויים לעלות על דוכן העדים ולמסור את גרסתם בתיקים שבהם יואשם .  בכתב החשדות של מנדלבליט מופיעים בכירי הליכוד במקומות מרכזיים בתיקים 2000 ו-4000
אם בנימין נתניהו ייבחר שוב לראשות הממשלה ,  ואף יצליח להמשיך ולכהן לאחר הגשת כתב האישום ,  צפויה לו בעיה לא קטנה :  לפחות שלושה מבחירי הליכוד - יריב לוין ,  זאב אלקין וגלעד ארדן - צפויים להיקרא להעיד נגדו מטעם התביעה בתיקים השונים .  לא מדובר בבעיה פוליטית ,  אלא דווקא משפטית - שכן לנאשם אסור ליצור קשר עם עדי תביעה .  בכתב החשדות החמור ששלח היועץ המשפטי לממשלה אביחי מנדלבליט לנתניהו ביום חמישי - ובו הוא קובע כי נשקלת העמדתו לדין בעבירות של שוחד ומרמה והפרת אמונים - מופיעים בכירי הליכוד במקומות מרכזיים .  כך ,  האישום בכפוף לשימוע בתיק 2000 במרמה והפרת אמונים ,  נסמך בצורה משמעותית על פגישה שקיים נתניהו עם אלקין ולוין לאחר שמוזס הציע לו את הצעת השוחד .
 על פי היועמ"ש ,  נתניהו לא התכוון להיענות להצעת של נוני מוזס - הטיית הסיקור לטובת ראש הממשלה בקבוצת  " ידיעות אחרונות "  תמורת הטלת מגבלות על  " ישראל היום "  - ולכן אינו נאשם בשוחד .  עם זאת ,  מנדלבליט כותב כי נתניהו נקט פעולות מסוימות כדי ליצור בפני מוזס מצג כאילו הוא שוקל את ההצעה ומנסה לקדם חקיקה נגד העיתון המתחרה ,  זאת כדי לשפר את סיקורו לפחות בזמן שהמגעים נמשכו ,  בתקופת בחירות 2014 .
 לקריאה נוספת:המחלוקות בדרך לשימוע של נתניהו :  הצצה לדיונים בצמרת משרד המשפטיםכתב אישום לא צפוי לפני סוף השנה :  הדרך הארוכה שנותרה לתיקי נתניהורמז על שוחד בפגישות ,  מודעות לקשר פלילי :  הקרב של מוזס ואלוביץ' 
אחת מאותן פעולות היא פגישה שקיים ב-12 בדצמבר 2014 עם שני בכירי הקואליציה ,  אלקין ולוין .  באותה פגישה בירר איתם אם ניתן יהיה לקדם את החוק להגבלת  " ישראל היום "  בתקופת הבחירות ,  וזאת מבלי שגילה להם על השיח שניהל מול מוזס ,  ועל הצעת השוחד ממנו .  נתניהו גם יזם פגישה בין לוין לבין ראש לשכתו דאז ועד המדינה כיום ,  ארי הרו ,  שבה דנו במתווים שונים לחקיקה שתגביל את תפוצת העיתון .
" במעשיך המתוארים לעיל אך עירבת את נבחרי הציבור הבכירים אלקין ולוין ממפלגתך ,  כדי לטעת במוזס את התחושה כי אתה בוחן את היתכנות הצעת השוחד שלו ",  כתב היועמ"ש לנתניהו בכתב החשדות . " זאת ,  מבלי שגילית להם שאתה פונה אליהם אגב הצעת שוחד שמוזס העלה בפניך ".  אלקין ולוין העידו במשטרה במסגרת חקירת הפרשה ,  ואם תיק 2000 לא ייסגר לאחר השימוע ,  הם צפויים להיקרא כעדי תביעה .  השר לוין התייחס היום בבוקר בגלי צה"ל לאפשרות זו ,  ואמר : " בוודאי שאעיד אם אדרש לכך ,  ואומר את האמת כפי שאני זוכר ומכיר אותה .  אבל צריך לומר דבר אחד חשוב - ראש הממשלה קיבל החלטה להקדים את הבחירות באותה עת ,  ובהתאם להחלטה הזאת הוא גם החליט לא לקדם בשום דרך את החוק ".  בהמשך נשאל שוב לגבי עדותו המסתמנת מטעם התביעה ,  והשיב : " אם אדרש לעלות על דוכן העדים ,  אעיד את מה שהיה כפי שהיה .  אין פה עניין של בעד או נגד ".  
אלקין התראיין גם הוא בגלי צה"ל .  הוא לא נשאל מפורשות על אפשרות שיעיד ,  וגם סירב להתייחס לפרטי בכתב החשדות ,  אך ציין : " יש לי הרבה מה להגיד על מה שאמר מנדלבליט ,  ויש לי מחלוקת על חלק מהתיאור העובדתי שיש שם ".  באופן כללי אמר על תיק 2000 : " מי שנמצא הרבה שנים בזירה הציבורית ,  אני חושב שזו טעות חמורה ביותר להפוך את זה לסיפור פלילי .  כל התיק הזה נראה לי הזוי לחלוטין ". 
באשר לארדן ,  הוא צפוי להיקרא להעיד בתיק 4000 .  בכתב החשדות מתואר כי בין מרץ 2013 לנובמבר 2014 ,  כאשר ארדן היה שר התקשורת ,  פנה אליו נתניהו ושאל אותו  " אם הוא קשוב לטענות קבוצת בזק בכל הנוגע לקידום רפורמת השוק הסיטונאי ".  ארדן קידם באותו זמן במרץ את הרפורמה ,  מול התנגדות עזה של בזק ,  שהייתה צפויה להיפגע ממנה .  
בנובמבר 2014 ,  לפי החשד ,  החליט נתניהו להעביר את ארדן מתפקידו ,  אף שהשר ביקש להישאר בו לפחות עד שיוכל להשלים את הוצאת הרפורמה לדרכה .  ראש הממשלה עשה זאת לאחר שניר חפץ העביר לו תלונות מאלוביץ' לגבי תפקודו של ארדן ,  ואת התנגדותו כי ימשיך לכהן כשר התקשורת .
 ארדן הגיב לדברים בסוף השבוע ,  כשצייץ בטוויטר כי  " ראש הממשלה לא ביקש ממני להיות 'קשוב' לטענות בזק ולא רמז או ניסה להשפיע על עמדתי בנוגע לרפורמת השוק הסיטונאי .  כך העדתי במפורש ברשות לניירות ערך כאשר זומנתי .  השאלה היחידה שנשאלתי על ידי ראש הממשלה הייתה אם אפשרו לבזק להשמיע את עמדתה בפני משרד התקשורת במהלך גיבוש הרפורמה ,  וזאת כיוון שבזק טענה בפני מספר רב של גורמים שכלל לא אפשרו לה זאת ".  

שרים בשירות התביעה :  ארדן ,  לוין ואלקין צפויים להעיד נגד נתניהו
ראש הממשלה עשוי למצוא עצמו במצב מאתגר מבית ,  כששלושה משרי הליכוד עשויים לעלות על דוכן העדים ולמסור את גרסתם בתיקים שבהם יואשם .  בכתב החשדות של מנדלבליט מופיעים בכירי הליכוד במקומות מרכזיים בתיקים 2000 ו-4000

