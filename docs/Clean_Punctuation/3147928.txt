בכירים בקואליציה :  בנט ושקד מתנהגים בצורה ילדותית ופופוליסטית
היוזמה שמבקשים לקדם שר החינוך ושרת המשפטים לפתרון סוגיית המסתננים מעוררת זעם בקרב חברי הממשלה . " זו התנהגות ילדותית שנועדה רק להביך את נתניהו ",  אמר גורם בכיר .  גם באופוזיציה תקפו את ההצעה ונושאים מבט לכחלון כדי שישמור על בית המשפט מחקיקה שתפגע בסמכותו
בכירים בקואליציה תוקפים הערב  ( רביעי )  בחריפות את ראשי הבית היהודי שר החינוך נפתלי בנט ושרת המשפטים איילת שקד על רקע הודעתם כי יקדמו כבר בשבוע הבא חקיקה עוקפת בג"ץ לפתרון סוגיית המסתננים . " זו התנהגות ילדותית שנועדה רק להביך את נתניהו ,  ויוזמה פופוליסטית שפוגעת בממשלה כדי לגנוב קרדיטים ולתפוס כותרות על הראש של השותפות בקואליציה באמצע החג .  זה יביא אפס תוצאות ",  אמר לוואלה !  NEWS גורם בכיר בקואליציה .  
במהלך הלילה אמורה להתקבל תשובה משליח מיוחד של ראש הממשלה שיצא למדינה שלישית בנוגע להיתכנות הגירוש מרצון למדינה זו .  במקביל ,  ראש הממשלה החל לבחון את האפשרות לפתוח מחדש את מתקן חולות .  לדברי הבכיר ,  בהתאם להתפתחויות המדיניות ,  בשבוע הבא יקיימו ראשי הקואליציה התייעצות לגבי תיקוני חקיקה שיידרשו ,  אם בכלל ,  שכן במידה והמדינה השלישית תסכים לקלוט מגורשים לא תידרש חקיקה מחודשת שתעקוף את בג"ץ .  
עוד בוואלה !  NEWS:המדינה לבג"ץ :  שליח מטעמנו יצא למדינה שלישית לבחון הסדר לגירוש הזריםנתניהו מקדם פתרון עוקף בג"ץ - ומבקש לפתוח מחדש את מתקן חולותנתניהו התקפל וביטל את מתווה מבקשי המקלט : " נמצא פתרונות אחרים "  
בכירים בקואליציה הביעו זעם על שקד ,  שלטענתם היתה מעורבת ומעודכנת בפרטי ההסכם שהושג עם נציבות האו"ם לענייני פליטים ,  שבוטל כעבור פחות מיממה בעקבות הביקורת מימין  " שקד הכירה את הפרטים היטב ",  אמר הבכיר ,  בהמשך לפרסום לפיו בבית היהודי ידעו על ההסכם עם נציבות האו"ם לפליטים ושתקו .  שקד עצמה הכחישה הערב בראיון לערוץ 20 את הפרסום ואמרה כי  " לא ניהלתי שום מו"מ .  את המו"מ ניהל ראש המל"ל ,  גם לא ידעתי בכלל שנחתם הסכם המתווה .  כן ידעתי על קיומו של המו"מ וידעתי על הרעיון .  אנשי משרדי נותנים שירות ייעוץ משפטי לממשלה לכל משרדי הממשלה ולכל שר בתחומו וכך הם פעלו אבל זה לא היה חלק מהעבודה מולי ". 
בנט ושקד הודיעו הערב ,  על רקע סערת גירוש מבקשי המקלט ,  כי יקדמו חקיקה עוקפת בג"ץ שתכלול את פסקת ההתגברות כבר בשבוע הבא ,  על מנת שהכנסת תוכל לחוקק מחדש את החוק למניעת הסתננות ,  שנפסל בעבר על ידי בג"ץ .  לפי המתווה של בנט ושקד ,  הם ידרשו להוסיף פסקת התגברות כללית לחוק יסוד : " כבוד האדם וחירותו ",  ולקדם זאת כבר במהלך פגרת הכנסת על מנת לאפשר חקיקה מחדש של החוק למניעת הסתננות בצורה אפקטיבית .  לחילופין ,  בנט מתכוון לדרוש לתקן את חוק הכניסה לישראל ולהוסיף לה פסקת התגברות מבלי להסתכן בפסילה של בג"ץ .  במקביל ,  שקד אמרה כי היא מתכוונת לכנס את ועדת השרים לענייני חקיקה כבר בשבוע הבא על מנת להעביר את החוק ולהתחיל בהליך החקיקה .  
היוזמה של בנט ושקד זכתה לגינוי חריף גם באופוזיציה .  ח"כ עפר שלח ,  יו"ר סיעת יש עתיד ,  אמר כי"תחת מסך העשן של ראש ממשלה מזגזג ומסית ,  מתכננים השרים בנט ושקד להגשים את חלומם הישן ולפגוע פגיעה קשה בבית המשפט העליון ,  שומר הסף האחרון של הדמוקרטיה ".  ח"כ רויטל סויד  ( המחנה הציוני )  אמרה כי  " בנט ושקד מדגימים ניצול הזדמנויות מהו .  באיצטלה של חוק המסתננים הם מקדמים את משאת ליבם - חוק שיחליש את בית המשפט העליון ואת שלטון החוק ".  באופוזיציה הפנו את תשומת הלב בעיקר לשר האוצר משה כחלון ,  שבעבר הביע התנגדות נחרצת לחקיקה שתפגע בבג"ץ .  מקורבים לכחלון אמרו הערב כי כולנו תתמוך בכל חוק שהממשלה תביא לטיפול בנושא המסתננים ,  אך לא הגיבו לתוכניות הבית היהודי לקדם פסקת התגברות כללית כחלק מחוק יסוד :  כבוד האדם וחרותו . " הממשלה תתכנס בשבוע הבא ונתקדם משם .  הפופוליזם נגמר .  מתחילים לעבוד ",  אמרו מקורבי כחלון .  

בכירים בקואליציה :  בנט ושקד מתנהגים בצורה ילדותית ופופוליסטית
היוזמה שמבקשים לקדם שר החינוך ושרת המשפטים לפתרון סוגיית המסתננים מעוררת זעם בקרב חברי הממשלה . " זו התנהגות ילדותית שנועדה רק להביך את נתניהו ",  אמר גורם בכיר .  גם באופוזיציה תקפו את ההצעה ונושאים מבט לכחלון כדי שישמור על בית המשפט מחקיקה שתפגע בסמכותו

