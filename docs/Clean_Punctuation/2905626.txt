נתניהו בכנס בארה"ב : " מקווה שחזון שתי המדינות יושג בעתיד "
 ראש הממשלה שב על הדברים שאמר בפגישתו עם אובמה והצהיר בכנס השנתי של הפדרציות היהודיות : " כשתהיה הנהגה פלסטינית שמוכנה להכיר בישראל כמדינה יהודית - יכון שלום ".  כמו כן ,  אמר כי הוא פועל לחיזוק קהילות רפורמיות וקונסרבטיביות בארץ
ראש הממשלה בנימין נתניהו ,  המבקר בארצות הברית ,  נאם הערב  ( שלישי )  בכנס השנתי של הפדרציות היהודיות של צפון אמריקה .  בנושא הפלסטיני חזר נתניהו על הדברים שאמר לנשיא ברק אובמה בפגישתם - לפיהם הוא נשאר מחויב לחזון שתי המדינות . " גם אם הרעיון לא ניתן להשגה היום ,  אני מקווה שאפשר יהיה להשיג אותו בעתיד ",  הצהיר .
 ראש הממשלה הוסיף שישראל מקיימת בימים אלה מגעים שקטים עם מדינות ערביות ,  ש"מבינות כי ישראל אינה האויב האמיתי שלהן ".  לדבריו , " כאשר תהיה הנהגה פלסטינית שמוכנה להכיר בישראל כמדינה יהודית - יכון שלום ".  בתגובה לאמירה זו ,  שגריר צרפת בארה"ב ,  ג'ראר ארו ,  כתב : " כאשר נראה מנהיג ישראלי שמוכן להכיר בירושלים כבירת שתי המדינות - יהיה שלום ".  
עוד על ביקור נתניהו בארצות הבריתניצחון בנקודות :  נתניהו לא הזכיר את איראן ,  אבל הרוויח את ההתנחלויותנתניהו נפגש עם אובמה : " נשארתי מחויב לפתרון שתי המדינות"שדולת ארץ ישראל לנתניהו : " תאמר לאובמה - יש לנו זכות חוקית לבנות "  
במסגרת נאומו הבהיר שהידידות בין ארצות הברית לישראל חזקה מתמיד ,  ושזו רק תלך ותתחזק .  הוא הודה לנשיא ברק אובמה על תמיכתו בישראל ואמר כי למרות חוסר ההסכמה בין השניים לגבי הסכם הגרעין , " על הצדדים לשתף פעולה נגד האיומים השונים במזרח התיכון ".  
נתניהו מצא לנכון לבקר את האמירות השנויות במחלוקת שנשמעו לאחרונה בנוגע לזרמים השונים ביהדות ,  בהן זו של ראש מערך ההסברה המיועד ,  רן ברץ ,  שכינה את הרפורמים  " האויב ",  ואמר : " אני מתחייב שכל היהודים - רפורמים ,  קונסרבטיבים ואורתודוקסים - ירגישו תמיד בבית בישראל ". 
ראש הממשלה הוסיף כי יקיים דיונים בדאגות ובבעיות של כלל זרמי היהדות בישראל ,  וכי ממשלת ישראל עובדת עם הסוכנות היהודית לחיזוק קהילות רפורמיות וקונסרבטיביות בארץ .  לדבריו , " אני מקווה שנגיע להבנה שהכותל הוא מקור לאחדות ולא מקור לפילוג בקרב העם שלנו .  ואנחנו נגיע לשם ".   
" השנה החולפת לא הייתה פשוטה ,  היו ויכוחים על נושאים כבדים ,  היה להט ,  והסיכונים היו גדולים .  אבל עלינו לזכור תמיד שתי אמיתות פשוטות :  הראשונה היא שלא משנה אילו אי-הסכמות יהיו בין ישראל לארצות הברית ,  לישראל אין חברה טובה יותר מאמריקה ,  ולאמריקה אין חברה טובה יותר מישראל ",  אמר נתניהו .  הוא הוסיף : " הנה אמת שנייה :  לא משנה אילו אי-הסכמות היו בקהילה היהודית ,  חיזוק האחדות של עמנו הוא חשוב מאין כמותו .  יש רק עם יהודי אחד ,  יש רק מדינה יהודית אחת ". 
בהמשך ,  הודה נתניהו לחברי הקהילות היהודיות על תמיכתן בישראל ,  שכן הוצאותיה הביטחוניות הולכות וגדלות והמענה לכך הוא הצמחת כלכלתה .  
יהדות ארצות הברית סבלה בחודשים האחרונים ממשבר פוליטי כאשר ישראל וארצות הברית נקלעו למאבק קשה ביניהן על הסכם הגרעין .  סקרי דעת קהל הראו שרוב היהודים תמכו בהסכם ,  אבל מצאו את עצמם בסיטואציה קשה ,  שכן גורמים מסוימים בימין היהודי-אמריקני תיארו כל תמיכה בהסכם כפגיעה בישראל .  
בנוסף ,  נתניהו עצמו עורר גם ביקורת בקרב ההנהגה היהודית ,  לאחר שקרא ליהודי ארצות הברית באופן פומבי לצאת נגד הסכם הגרעין שעליו חתם הממשל .  קריאה של ראש ממשלת ישראל ליהודי ארצות הברית להתערב בצורה אקטיבית בנושא פוליטי כלשהו ,  היא אירוע חריג בתולדות היחסים בין הצדדים .  הנאום הבוקר הפך ההזדמנות של נתניהו לתקן ,  בהמשך למגמה החיובית שהחלה אתמול בפגישתו המוצלחת עם הנשיא אובמה .
 בהמשך יתארח ראש הממשלה במכון מחקר חשוב המזוהה עם המפלגה הדמוקרטית .  השתתפותו של נתניהו באירועים פומביים ומסקרנים אלה בוושינגטון היא חלק מהניסיון שלו לתקן את הנזקים שנגרמו ליחסי ישראל-ארצות הברית בעקבות המאבק על הסכם הגרעין עם איראן .  
מדובר במכון המחקר The Center for American Progress ,  המזוהה עם המפלגה הדמוקרטית בארצות הברית  ( מנהל המכון הקודם הוא כיום ראש הקמפיין לנשיאות של הילארי קלינטון )  .  גם במקרה הזה ,  לשיחה שנתניהו יקיים עם בכירי המכון יש חשיבות בהקשר הרחב של יחסי ישראל והמפלגה הדמוקרטית ,  שנפגעו גם הם מהמאבק מול הנשיא אובמה .  נאומו של נתניהו בקונגרס בחודש מרץ האחרון נועד בראש ובראשונה לשכנע מחוקקים דמוקרטים להצביע נגד ההסכם ,  אבל בסופו של דבר ,  פחות מעשרה אחוז מהסנטורים הדמוקרטים עשו זאת .  

אתמול בלילה נתניהו הופיע בפני מכון מחקר המזוהה דווקא עם הימין הרפובליקני ,  The American Enterprise Institute ,  שם הוענק לו פרס על עידוד כלכלה חופשית .  נתניהו דיבר במהלך הערב על הכלכלה הישראלית ועל הערכים המשותפים לישראל וארצות הברית .  באירוע השתתפו שופטי בית המשפט העליון האמריקני ,  סנטורים ומנהלים של חברות בינלאומיות גדולות .  הקהל היה אוהד מאוד לנתניהו ,  שהמאבק עם אובמה דווקא העלה את הפופולריות שלו בחוגים הרפובליקניים .  
ההזמנה לקבל את הפרס מהמכון ה"ימני "  התקבלה כבר לפני כמה חודשים ,  וההחלטה לקיים גם שיחה של ראש הממשלה עם חוקרי מכון המזוהה עם הדמוקרטים ,  התקבלה בין השאר כדי להגביר ולאזן את החשיפה של נתניהו במהלך הביקור הנוכחי בוושינגטון .  נתניהו מעוניין להדוף את הטענות שעלו בתקשורת האמריקנית  ( כולל הבוקר בעיתון  " וושינגטון פוסט ")  על כך שהוא כביכול מזוהה עם צד אחד במפה הפוליטית האמריקנית .  
בהמשך היום צפויה לנתניהו פגישה עם הנהגת הסנאט ,  שגם במהלכה נתניהו ינסה להדגיש את התמיכה הדו-מפלגתית שישראל זוכה לה בוושינגטון ,  ולשדר תמונה של אחדות בין הדמוקרטים לרפובליקנים בכל הנוגע לישראל .  

נתניהו בכנס בארה"ב : " מקווה שחזון שתי המדינות יושג בעתיד "
 ראש הממשלה שב על הדברים שאמר בפגישתו עם אובמה והצהיר בכנס השנתי של הפדרציות היהודיות : " כשתהיה הנהגה פלסטינית שמוכנה להכיר בישראל כמדינה יהודית - יכון שלום ".  כמו כן ,  אמר כי הוא פועל לחיזוק קהילות רפורמיות וקונסרבטיביות בארץ

