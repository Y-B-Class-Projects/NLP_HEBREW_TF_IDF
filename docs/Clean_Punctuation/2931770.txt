נתניהו גינה את ההערות נגד היהדות הרפורמית  אבל רק באנגלית
ראש הממשלה דחה את הדברים שאמרו הח"כים החרדים ,  בניסיון לתקן את הנזק מול יהודי ארצות הברית : " הערות פלגניות ומזלזלות ".  בכיר בקהילה היהודית לאולפן וואלה !  NEWS : " אמירות החרדים הרסניות ליחסי ישראל-ארה"ב "
 אחרי ששרים מטעם הליכוד וחברי כנסת נוספים מהקואליציה תקפו השבוע בחריפות את היהדות הרפורמית ,  ראש הממשלה בנימין נתניהו פרסם אתמול  ( רביעי )  הודעת הבהרה בנושא ,  בניסיון לתקן את הנזק החמור שגרמו דבריהם בקרב יהדות ארצות הברית .  אלא שההודעה יצאה רק לתקשורת הזרה ובאנגלית . " אני דוחה את ההערות הפלגניות והמזלזלות של שרים וחברי כנסת לגבי היהודים הרפורמים ",  נכתב . " היהודים הרפורמים והקונסרבטיבים הם חלק מהעם היהודי ויש לנהוג בהם בכבוד ". 
דבריו של נתניהו מגיעים לאחר שבתחילת השבוע התבטאו שני שרי ליכוד - יריב לוין וזאב אלקין - כנגד היהדות הרפורמית במהלך ישיבת הממשלה ,  שדנה בהסדרת רחבת התפילה המעורבת בסמוך לכותל המערבי .  לוין הטיל על הרפורמים את האחריות להתבוללות ,  ואילן אלקין אמר כי זו שגיאה לתת להם הכרה רשמית מטעם המדינה .  בהמשך תקפו גם חברי כנסת מהסיעות החרדיות בקואליציה את הרפורמים ואת נשות הכותל ,  הזוכות לתמיכה רבה בקרב היהדות הרפורמית והקונסרבטיבית .  
נשיא קרן רודרמן לחיזוק הקשר בין ישראל ליהדות ארצות הברית ומראשי היהדות האמריקנית ,  ג'יי רודרמן ,  אמר כי הוא חושב שמדובר באמירות  " הרסניות "  מטעמם של חברי הכנסת החרדים ,  לאחר שגפני קרא לרפורמים ליצנים . " יש מיליון וחצי יהודים רפורמים באמריקה ,  הם מנהלים את מערכת היחסים הפוליטית המבטיחה את התמיכה החזקה של ארצות הברית בישראל ולהצהרות האלה יש השפעה קשה מאוד ופוגענית על הקהילה הזאת ",  אמר . " ההצהרות הללו ,  שנועדו ככל הנראה לפוליטיקה פנימית ,  היו פוגעות מאוד והרסניות מאוד ליחסים בין ארצות הברית לישראל ". 
הוא הוסיף : " אני חושב שזאת האחריות של ראש הממשלה לבקש מהשר לוין ומשה גפני .  להתנצל על הצהרות האלה ולחזור בהם מהן .  לומר שההצהרות הללו אינן מייצגות את עמדת ממשלתו ,  משום שאם הן מייצגות ,  אי אפשר לקבל את שני הצדדים .  אי אפשר לנסות לבנות מערכת יחסים עם הגולה ובו זמנית להעליב אותה ".  
לפי ההסדר ,  בתמורה לדרישה להתפלל ברחבת הנשים ,  תוכשר רחבה בחלקו הדרומי של הכותל ,  מצפון לקשת רובינסון ומדרום לשער המוגרבים .  ברחבה ,  על פי המתווה ,  יתקיימו תפילות מעורבות של גברים ונשים ללא מחיצה ,  והיא תהווה את המשכה של רחבת הכותל ,  אך לא תחובר אליה .
 במשך שבועות ארוכים התנהלו מגעים בין החרדים לנציגי הזרמים הליברליים ,  בהם ארגון נשות הכותל .  עם זאת ,  השיחות לא התנהלו באופן ישיר ,  ומי שריכז את המאמצים לפשרה הוא מזכיר הממשלה אביחי מנדלבליט שעמד בראש ועדה שנועדה להסדיר את היריבות בין הזרם האורתודוקסי לזרמים אחרים בכל הנוגע לכותל המערבי .
  ( עדכון ראשון :  22:55 )  

נתניהו גינה את ההערות נגד היהדות הרפורמית  אבל רק באנגלית
ראש הממשלה דחה את הדברים שאמרו הח"כים החרדים ,  בניסיון לתקן את הנזק מול יהודי ארצות הברית : " הערות פלגניות ומזלזלות ".  בכיר בקהילה היהודית לאולפן וואלה !  NEWS : " אמירות החרדים הרסניות ליחסי ישראל-ארה"ב "
 
