ארה"ב לא מתקפלת : " לא מציבים דד-ליין לאירן "
 מזכירת המדינה הילרי קלינטון הבהירה כי חרף הלחצים מירושלים להציב  " קו אדום "  ברור לאירנים ,  וושינגטון עדיין דוגלת במשא ומתן עם טהרן . " זו גישה נכונה בהרבה ",  הוסיפה
מזכירת המדינה האמריקאית ,  הילרי קלינטון ,  הודיעה הלילה  ( שני )  כי חרף הלחצים המגיעים מכיוון ירושלים ,  ארצות הברית  " לא מציבה דד-ליין לאירן ",  וכי הממשל האמריקאי סבור עדיין שמשא ומתן הוא  " הגישה הנכונה בהרבה "  במטרה למנוע מטהרן מלהשיג נשק גרעיני .  בראיון לסוכנות  " בלומברג "  הוסיפה מזכירת המדינה האמריקאית כי ארצות הברית עוקבת אחרי הפעולות שנוקטת טהרן , " מאחר ותמיד העניין היה המעשים שלהם ולא הדיבורים ".  קלינטון התראיינה בתום סבב פגישות שקיימה בפורום אסיה והפסיפיק בולדיווסטוק שברוסיה .
 מזכירת המדינה חזרה על עמדת הממשל לפיה וושינגטון וירושלים חלוקות בניתוח מסגרות הזמן לגבי התקדמות האירנים בפרויקט הגרעין . " הם דוחפים לפעולה מהירה מאחר והם מרגישים במרכז המטרה ",  הסבירה קלינטון , " אולם אנחנו בטוחים שיש עוד זמן להתמקד בסנקציות ולעשות כל מה שאפשר כדי להביא את אירן לקיים שיחות כנות "  עם המערב .  
דבריה של קלינטון מחדדים את ההבדלים בין הגישות של ישראל וארה"ב ,  כפי שבאים לידי ביטוי בראיון של ראש הממשלה בנימין נתניהו ששודר הלילה בטלוויזיה הקנדית . " אירן לא תעצור אלא אם היא תעמוד מול מחויבות מלאה של המדינות הדמוקרטיות בעולם ו'קו אדום' ברור ,  ואני סבור שעדיין אין קו אדום ברור וכי אם יהיה כזה  יפחתו הסיכויים שנצטרך לנקוט בפעולות אחרות ",  אמר ראש הממשלה לרשת הקנדית CBC ,  לאחר שבמהלך סוף השבוע הודיע אוטווה על ניתוק יחסיה הדיפלומטים עם טהרן .  
נתניהו הוסיף כי הוא מקווה שמדינות נוספות ינתקו יחסיהן הדיפלומטים עם טהרן ,  והגדיר את המהלך הקנדי כ"קריאה ברורה לפעולה ".   " אנחנו חייבים להציב חומה ,  לא חומה של שתיקה ,  אלא של גינוי ונחישות ",  הדגיש נתניהו , " קנדה הציבה לבנה בחומה הזאת שתתרום לשלום העולמי ". 

ארה"ב לא מתקפלת : " לא מציבים דד-ליין לאירן "
 מזכירת המדינה הילרי קלינטון הבהירה כי חרף הלחצים מירושלים להציב  " קו אדום "  ברור לאירנים ,  וושינגטון עדיין דוגלת במשא ומתן עם טהרן . " זו גישה נכונה בהרבה ",  הוסיפה

