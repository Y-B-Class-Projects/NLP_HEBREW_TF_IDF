לשכת רה"מ : " דחיית הנסיעה לא קשורה לשליט "
 דחיית נסיעתו של נתניהו לגרמניה עקב מחלה עוררה גל שמועות שמא הדחייה קשורה לגיבוש עסקת שליט .  בלשכתו דחו את הטענות ומסרו כי אין אמת בדבר .  היום ישהה נתניהו בביתו
ראש הממשלה בנימין נתניהו דחה אמש את נסיעתו המתוכננת לגרמניה עקב מחלה  מה שעורר גל שמועות וספקולציות שמא דחיית הנסיעה קשורה לגיבוש העסקה לשחרור החייל החטוף גלעד שליט .  בלשכת ראש הממשלה דחו הבוקר  ( שני )  את הסברה ומסרו לוואלה !  חדשות כי אין קשר בין דחיית הנסיעה לעסקת שליט .  כמו כן נמסר כי נתניהו ישהה היום בביתו ויישמע להוראות רופאיו לגבי המשך העבודה מחר .
 זמן קצר לאחר שנאם בפני עיתונאים בכינוס אגודת העיתונאים באילת מסרה לשכת נתניהו על דחיית הביקור עקב מחלתו . " ראש הממשלה חש שלא בטוב .  בבדיקה של רופאו ד"ר צבי הרמן ברקוביץ ,  אובחנו דלקת ויראלית וחום קל ",  נמסר . " ד"ר ברקוביץ המליץ לנתניהו על מנוחה בביתו .  בהתייעצות בין לשכת ראש הממשלה וקנצלרית גרמניה אנגלה מרקל הוחלט לדחות את המפגש המשותף לשתי הממשלות לחודש ינואר הקרוב ". 
כבר בישיבת הממשלה אתמול ,  התייחס נתניהו לביקור ואמר כי  " בכוונתו לדון בשורה של נושאים ,  עם שני נושאים בראש סדר העדיפויות .  הראשון שבהם הוא הנושא המדיני-ביטחוני ,  עם השלכות חשובות ליכולת המגן של ישראל .  גרמניה שותפה נאמנה במאמצים לקדם את השלום ולחזק את הביטחון ". 
זו לא הפעם הראשונה בה דווח על בעיות רפואיות מהן סובל ראש הממשלה .  לפני כחודש ,  עבר נתניהו בהצלחה בדיקת קולונוסקופיה ,  שהיא בדיקה של מערכת העיכול התחתונה .  את הבדיקה ביצע פרופסור ערן גולדין בבית החולים הדסה עין כרם בירושלים .  צבי הרמן ברקוביץ מסר אז כי הבדיקות הרפואיות שבוצעו לראש הממשלה בנימין נתניהו ,  הסתיימו בהצלחה והתגלו כתקינות ללא שום ממצאים .  בנוסף ,  בחודש שעבר סבל נתניהו מדלקת בלחמית העין .  הוא עבר בדיקות בבית החולים הדסה עין כרם ושב לאחר זמן קצר לעבודתו .
 
לשכת רה"מ : " דחיית הנסיעה לא קשורה לשליט "
 דחיית נסיעתו של נתניהו לגרמניה עקב מחלה עוררה גל שמועות שמא הדחייה קשורה לגיבוש עסקת שליט .  בלשכתו דחו את הטענות ומסרו כי אין אמת בדבר .  היום ישהה נתניהו בביתו

