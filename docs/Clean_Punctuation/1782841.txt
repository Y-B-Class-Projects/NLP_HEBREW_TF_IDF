נתניהו ספד : " סוניה פרס הייתה סמל לצניעות "
 בנימין נתניהו ורעייתו שרה התקשרו לנשיא פרס והביעו תנחומים על מות רעייתו . " בחייה הצנועים והשקטים ,  סוניה ייצגה את טוב הלב ",  אמר ראש הממשלה לנשיא
ראש הממשלה ,  בנימין נתניהו ,  ורעייתו שרה התקשרו אחר הצהרים  ( חמישי )  לנשיא המדינה ,  שמעון פרס ,  והביעו את צערם על מות רעייתו סוניה .  ראש הממשלה אמר לנשיא כי  " בחייה הצנועים והשקטים ,  סוניה ייצגה את טוב הלב והפכה לסמל ולדוגמא לצניעות ואהבת האדם ".  
סוניה פרס ,  מתה היום בגיל 87 .  צוות מגן דוד אדום שהגיע לדירתה בשכונת רמת אביב בתל אביב ,  מצא אותה ללא רוח חיים וקבע את מותה .  בשנת 2007 אושפזה בבית החולים שיבא בתל השומר במצב קשה בעקבות החמרה של אי-ספיקת הלב ממנה סבלה .  פרס התאוששה מהאירוע ,  אך בתקופה האחרונה חלה הרעה במצבה .  מועד הלוויתה עדיין לא פורסם .  עם היוודע דבר מותה של רעיית הנשיא ,  החלו לזרום הודעות השתתפות בצער רבות לנשיא שאיבד את אשתו ,  לאחר 55 שנות נישואין .  שר הביטחון ,  אהוד ברק ,  ספד לרעיית הנשיא ואמר כי  " סוניה הייתה אישה ואדם מיוחד .  סמל לצניעות ולפשטות ולאהבת האדם ".  ברק הביע צער כבד על מותה של פרס וסיפר כי  " היא הקפידה כל השנים להתרחק מאור הזרקורים ולשמור על חייה הפרטיים ,  ופעלה ללא לאות למען נזקקים .  כל מי שהכירה העריך והוקיר אותה ".   
" מאחורי כל איש גדול עומדת אישה גדולה וסוניה הייתה אישה מיוחדת מתוקף אישיותה ",  מסר יו"ר ש"ס שר הפנים אלי ישי , " עלינו ללמוד מהצניעות שלה ומהפשטות שלה ,  היא ברחה כל חייה ממנעמי השלטון ".  גם יו"ר סיעת קדימה ,  ח"כ דליה איציק ,  שעברה יחד עם פרס ממפלגת העבודה לקדימה ,  ספדה לסוניה פרס ומסרה כי היא  " היתה אישה מקסימה ומאוד חמה ומיוחדת .  היא מסוג האנשים שאומרים עליהם דברים טובים אחרי מותם ומתכוונים לכך ". 

נתניהו ספד : " סוניה פרס הייתה סמל לצניעות "
 בנימין נתניהו ורעייתו שרה התקשרו לנשיא פרס והביעו תנחומים על מות רעייתו . " בחייה הצנועים והשקטים ,  סוניה ייצגה את טוב הלב ",  אמר ראש הממשלה לנשיא

