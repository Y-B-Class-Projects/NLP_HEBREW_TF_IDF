בתגובה לשדרוג באו"ם :  ייבנו 3,000 יחידות דיור בהתנחלויות
יממה לאחר שזכו הפלסטינים בשדרוג מעמדם למדינה משקיפה באו"ם ,  הוחלט על הרחבת הבנייה ביהודה ושומרון ובירושלים . " מתוכננות אלפי יחידות נוספות ,  בהתאם לאינטרס הישראלי "
 ביום שאחרי שדרוג מעמד הרשות הפלסטינית באו"ם ,  החליטה ממשלת ישראל לאשר בנייה של 3,000 יחידות דיור בירושלים וביהודה ושומרון .  גורם מדיני בכיר אמר היום  ( שישי )  כי בנוסף לכך ,  יקודמו הליכי תכנון של עוד אלפי יחידות דיור בירושלים ובגושי ההתיישבות ,  לרבות בקטע המחבר בין מעלה אדומים לירושלים  ( E1 )  . " המשך הבנייה נעשית בהתאם למפת האינטרסים האסטרטגיים של ישראל ",  אמר הגורם ,  והוסיף כי  " בישראל שוקלים צעדים נוספים ". 
בירושלים הבהירו בימים האחרונים כי ישראל אינה מתכוונת לקדם צעדי תגובה חריפים נגד אבו מאזן ,  כפי שנשקל בתחילה בדרג המדיני ,  אלא להגיב בצורה  " מתונה ומדודה "  למהלך .  עם זאת ,  גורמים מדיניים הדגישו השבוע כי הפנייה של אבו מאזן לאו"ם היא הפרה מוחלטת של כל ההסכמים עם ישראל ,  וכי  " אם אבו מאזן שובר את הכלים גם לישראל עומדת הזכות לעשות זאת ".  
בלשכת ראש הממשלה הבהירו אמש כי  " בהליכתם לאו"ם הפרו הפלסטינים את ההסכמים עם ישראל ,  וישראל תפעל בהתאם ".  בירושלים שבו והדגישו כי אישור ההצעה הפלסטינית הוא  " החלטה חסרת משמעות שלא תשנה דבר בשטח ".  בהודעה שפירסמה לשכת נתניהו לקראת ההצבעה בעצרת נמסר כי  " ראש הממשלה הבהיר שלא תקום מדינה פלסטינית ללא הסדר שיבטיח את ביטחונם של אזרחי ישראל .  הוא לא ייתן שביהודה ושומרון יקום בסיס טרור אירני ,  נוסף על אלה שהוקמו בעזה ובלבנון .  הדרך לשלום בין ירושלים לרמאללה עוברת במשא ומתן ישיר ללא תנאים מוקדמים ,  ולא בהחלטות חד צדדיות באו"ם ".  
במפלגת העבודה תקפו היום את החלטת הממשלה . " אין עוררין על זכותה של ישראל לבנות בירושלים ,  אך בעיתוי הזה ,  בעקבות ההחלטה הקשה שהתקבלה אמש באו"ם ,  רצוי להוריד להבות ולנסות להגיע להידברות מפוקחת ואחראית ",  נמסר מהמפלגה . " הכרזות מן הסוג הזה לא מקדמות דבר ובסופו של דבר עלולות לפגוע באינטרסים הלגיטימיים של ישראל בירושלים ובגושי ההתיישבות ". 
יושבת ראש מרצ ,  חברת הכנסת זהבה גלאון ,  הביעה זעם על ההחלטה . " נתניהו הגיב להצבעה באו"ם ,  שהעמידה את ישראל על פי תהום ,  בהחלטה ללכת צעד קדימה וליפול ",  אמרה גלאון . " בנייתן של יחידות הדיור בהתנחלויות ,  שנועדה להעניש את הפלסטינים ,  תעניש רק אותנו .  לנתניהו וליברמן לא מספיק להיות מבודדים בעולם ,  הם מתעקשים להיות מצורעים ".  
לקריאה נוספת:יחימוביץ' :  נתניהו וליברמן הביאו את ההכרזה באו"םלאחר ההכרה ,  אירופה מפצירה : " לחדש את המשא ומתן"היסטוריה באו"ם :  העצרת הכללית הכירה במדינת פלסטין
לפניות לכתבת :  tal_sh@walla.net.il
בהכנת הידיעה השתתפה מיכל רשף 

בתגובה לשדרוג באו"ם :  ייבנו 3,000 יחידות דיור בהתנחלויות
יממה לאחר שזכו הפלסטינים בשדרוג מעמדם למדינה משקיפה באו"ם ,  הוחלט על הרחבת הבנייה ביהודה ושומרון ובירושלים . " מתוכננות אלפי יחידות נוספות ,  בהתאם לאינטרס הישראלי "
 
