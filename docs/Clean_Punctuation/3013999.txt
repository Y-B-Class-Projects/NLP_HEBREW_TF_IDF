המבקר :  הבדיקה בעניינה של סוויד לא קשורה למשפחת נתניהו
משרד המבקר פרסם הבהרה ולפיה הבדיקה החלה לפני שידור תחקיר  " עובדה ",  וכי הטענות שנבדקות לא קשורות לנושאים שהועלו בתכנית .  הבדיקה עוסקת במינוי משרת אמון וכן במינוי נציג ציבור במשרד ממשלתי אחר
 ( בווידאו :  התביעה נגד מני נפתלי בגין הטרדה מינית )  
מבקר המדינה יוסף שפירא מבהיר היום  ( רביעי )  כי בניגוד לפרסומים שלפיהם נבדקות טענות שהעלתה בתכנית  " עובדה "  ורד סוויד ,  לשעבר ראשת הרשות לקידום מעמד האישה במשרד ראש הממשלה ,  מדובר בבדיקה בנושא אחר לחלוטין שאינו קשור לטענות שהועלו בתכנית .  סוויד טענה בראיון לתכנית כי במהלך פרשת אב הבית מני נפתלי ,  כאשר הוגשה נגדו תלונה על הטרדה מינית ,  פנתה אליה מקורבת שלא עובדת בלשכה בדרישה שתגייס את ארגוני האנשים למאבק בנושא . 
" היא לא הבינה איך אני לא מגייסת את גדודי ארגוני הנשים למאבק סביב כל פרשת מני נפתלי ",  אמרה סוויד בתכנית .  היא הוסיפה כי המקורבת תהתה בפניה  " למה את לא מגייסת ,  למה את לא עוזרת ?  ".  
אתמול פורסם כי מבקר המדינה פתח בבדיקה בעניינה של סוויד בעקבות התחקיר .  עם זאת ,  היום המבקר יצא בהבהרה כי הבדיקה החלה לפני שידור התכנית ואינה קשורה למשפחת נתניהו .  משרד המבקר הדגיש כי הבדיקה  " עוסקת בנושאים אחרים שאינם קשורים כלל ועיקר לטענות שנשמעו בתכנית ".  בהודעת המשרד נמסר עוד כי  " מדובר בבדיקה בקשר למינוי משרת אמון ,  וכן במינוי נציג ציבור במשרד ממשלתי אחר ". 
עוד בוואלה !  NEWS:תרגיל של האופוזיציה :  הוקדמה ההצבעה על חוק ההסדרהטיסות אל על נוספות בוטלו בשל עיצומי הטייסים : " יום שלם נשרף"11 שנות מאסר לנהג שהרג והפקיר את חברו ;  אחיו התאום נידון לשנה 
עוד נמסר כי לאחר שידור התכנית  " עובדה ",  פנתה תנועת אומ"ץ למשרד מבקר המדינה בבקשה שיבדוק את הטענות שהועלו בה .  אתמול השיג יועץ המבקר ניצב  ( בדימוס )  עמיחי שי לעמותה וציין כי מדובר בבדיקה בנושא נוסף שאינו קשור לטענות שהועלו בתכנית עצמה .  
לשכת ראש הממשלה יצאה נגד הפרסומים וטענה כי  " השיטה האבסורדית נמשכת :  בתקשורת טענות סרק על התעמרות  ומיד אחר כך מפעילים לחץ תקשורתי על הרשויות כדי לפתוח ב'בדיקה' ,  והכול כדי לנגח את ראש הממשלה ".   
" בניגוד גמור לטענות השקריות של ורד סוויד ",  נכתב בתגובת הלשכה , " היא הרעיפה שבחים על רעיית ראש הממשלה ,  ויש לכך עדויות רבות .  הגברת סוויד גם טרחה לשלוח מכתבים אישיים מרגשים בכתב ידה לרעיית ראש הממשלה .  'לגברת נתניהו היקרה' ,  כתבה באחד מהם .  'יום האישה שמח .  אני רוצה להודות לך מעומק הלב על תמיכתך וסיועך הרב' ".  

המבקר :  הבדיקה בעניינה של סוויד לא קשורה למשפחת נתניהו
משרד המבקר פרסם הבהרה ולפיה הבדיקה החלה לפני שידור תחקיר  " עובדה ",  וכי הטענות שנבדקות לא קשורות לנושאים שהועלו בתכנית .  הבדיקה עוסקת במינוי משרת אמון וכן במינוי נציג ציבור במשרד ממשלתי אחר

