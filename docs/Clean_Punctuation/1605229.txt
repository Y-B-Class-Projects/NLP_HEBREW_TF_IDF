האם נתניהו מתחמק מחגיגת הירוקים בדנמרק ? 
בארגון גרינפיס ישראל פתחו בקמפיין הקורא לראש הממשלה נתניהו לייצג את ישראל בוועידת האקלים הבינלאומית בקופנהאגן . " בינתיים הוא רק מדבר ולא עושה "
 פחות מחודש ימים לפני ועידת האקלים בקופנהאגן יוצאים היום  ( שלישי )  בארגון גרינפיס-ישראל בקמפיין הקורא לראש הממשלה בנימין נתניהו לצאת לקופנהאגן ולייצג את ישראל בוועידת האקלים .  בחודש שעבר דווח כי נתניהו טרם החליט סופית אם ייסע ,  אך ביקש מיועציו לבחון אם יש מקום לנסיעה בלוח הזמנים .  אם נתניהו לא ייצא לוועידה ,  ייצג את ישראל באירוע השר להגנת הסביבה גלעד ארדן .
 בגרינפיס אומרים כי מטרת הסרטון היא  " לעודד את ראש הממשלה לדאוג גם למלחמות האחרות העומדות בפתח ,  מלחמה שבה הפעם העולם בצד שלנו .  לדבריהם , " נתניהו התבטא לפני מספר שבועות באו"ם בדבר משבר האקלים והצורך למצוא אנרגיה נקייה ומתחדשת שתהיה תחליף לדלקים המאובנים ,  אבל הוא רק מדבר ולא עושה ובינתיים התחנה הפחמית הנוספת באשקלון מתקרבת אלינו בצעדי ענק  .  מדובר בתחנה שעתידה להגדיל את פליטות הפחמן של ישראל ב-10% לפחות ,  בעוד שאר העולם הולך ומצמצם את פליטות הפחמן שלו ".  בגרינפיס קוראים לציבור לחתום על העצומה הקוראת לנתניהו לנסוע לקופנהאגן המופיעה באתר הארגון .
 בסוף השנה עתיד להיחתם במסגרת הוועידה בקופנהאגן הסכם עולמי חדש שיקבע הסדרים והתחייבויות של המדינות להפחית את פליטות גזי החממה שלהן ,  כדי לצמצם את השפעותיו של משבר שינויי האקלים .  ההסכם אמור להחליף את אמנת קיוטו שתפוג ב-2012 .  במסגרת ההסכם צפוי האו"ם לקבוע גם לישראל יעד להפחתת פליטות גזי החממה .  ישראל חתומה על אמנת קיוטו אך לא חוייבה עד כה להפחתה מתוקף הגדרתה כמדינה מתפתחת .  היעד המקובל היום בעולם הוא הפחתה של 20% מכמות הפליטות שהיתה ב-1990 עד שנת 2020 ,  ומדינות במערב אף קובעות לעצמן יעדים שאפתניים יותר ומשקיעות בכך משאבים כלכליים ניכרים .
 
האם נתניהו מתחמק מחגיגת הירוקים בדנמרק ? 
בארגון גרינפיס ישראל פתחו בקמפיין הקורא לראש הממשלה נתניהו לייצג את ישראל בוועידת האקלים הבינלאומית בקופנהאגן . " בינתיים הוא רק מדבר ולא עושה "
 
