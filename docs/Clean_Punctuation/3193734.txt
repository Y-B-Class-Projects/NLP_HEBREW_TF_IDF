נתניהו לאישה שביקרה אותו באירוע : " את לא מעניינת ,  את משעממת "
 באירוע בקריית שמונה אמר ראש הממשלה כי  " לכל אזרחי ישראל מגיע הטיפול הטוב ביותר ",  ואז אמרה לו תושבת העיר : " אז למה העברתם את חדר המיון ?  ".  הוא השיב בתגובה מזלזלת והיא אמרה : " אני בוחרת בך ,  וככה אתה עונה ".  האישה שננזפה : " איימו עליי ,  נתניהו צריך להתנצל "
 ראש הממשלה בנימין נתניהו דחה היום  ( שלישי )  את דבריה של תושבת קריית שמונה ,  שביקרה אותו על העברת חדר המיון מהעיר ,  ואמר לה : " את לא מעניינת ,  את משעממת אותנו ".  
באירוע שהתקיים בעיר לחניכת מרפאה חדשה אמר נתניהו כי  " לכל אזרחי ישראל ,  בכל מקום ,  מגיע הטיפול הטוב ביותר .  פתחנו עשרות מרכזים כאלה בפריפריה ,  כדי לתת טיפול שוויוני לכל אזרחי ישראל ".  
נתניהו פתח את דבריו ואמר שזהו  " יום שמח ".  בשלב זה ,  התפרצה לדבריו אורנה פרץ ,  תושבת העיר וצעקה  " זה יום עצוב ".  ראש הממשלה השיב לה , " נכון זה יום עצוב "  והתחיל לדבר על עורך דין יעקב וינרוט שהלך הבוקר לעולמו .
 כמה דקות אחר כך ,  כשדיבר על כמה חשובה המרפאה החדשה ,  התפרצה פרץ בשנית ושאלה : " אז למה לקחתם את המיון ?  ".  נתניהו השיב לה  " את לא מעניינת ,  את משמעממת אותנו ",  והיא ענתה בחזרה : " אני בוחרת בך וככה אתה עונה .  זה זלזול ".  
עוד בוואלה !  NEWS התקציב קוצץ והחוק להגנתן תקוע :  מחדל הטיפול ברצח נשים בישראל חוק הגיוס ,  הבחירות והחקירות :  נתניהו ענה לשאלות כתבים במזנון הכנסת תקלות ללא הפסקה :  קווי רכבת בין ירושלים לנתב"ג בוטלו בשל בעיה במסילה 
אורנה פרץ ,  האישה שהתעמתה עם ראש הממשלה באירוע בקריית שמונה הסבירה כי היא לא פעילה פוליטית ,  כמו שמנסים להציג אותה . " איך אנשים אומרים שאני שמאלנית ?  כל השנים הצבעתי לנתניהו ואני אוהבת אותו ,  אבל אחרי מה שקרה היום ,  לא אצביע עבורם יותר ",  אמרה פרץ . " נתניהו אמר עלי שאני 'משמעממת' .  מעניין ,  כשעבדתי עבור הליכוד בבחירות לא הייתי משעממת ".   
" אני עדיין נסערת אחרי מה שעברתי היום ",  סיפרה פרץ . " רציתי לבכות שם בעקבות הקללות והאיומים שאנשים הפנו אלי ,  אבל החזקתי את עצמי .  אני יודעת שעכשיו מחכה לי תקופה לא קלה בעיר ",  הוסיפה .
 פרץ ראה לנתניהו להתנצל בפניה על דבריו : " זה לא הוגן להגיד שאני הפרעתי לדברי נתניהו על וינרוט ,  ההפך .  הייתי אישה יחידה מול גברים רבים שדיברו אלי בצורה מכוערת .  אני נלחמת למען זכויות תושבי קריית שמונה ,  שיפסיקו לראות אותנו כמובן מאליו .  מנחם בגין מתהפך בקברו היום ".   
" אנחנו רוצים שיהיה לנו חדר מיון קדמי ,  שבגליל תהיה רפואה מתקדמת כמו במרכז הארץ ושלא נאלץ לחכות בתור לרופא מומחה מעל לחצי שנה ",  קראה פרץ .  
לשכת ראש הממשלה אמרו בתגובה כי  " לא מציגים את התמונה המלאה ",  והוסיפו שהאישה שהפריעה לראש הממשלה כולל כשביקש לדבר על יעקב וינרוט . " האישה צעקה 'יום עצוב' וראש הממשלה ענה ש'נכון ,  זהו יום עצוב עקב פטירתו של יעקב וינרוט' אך לצערנו היא בחרה בכל זאת להפריע ".  
גורמים בסביבתו של ראש הממשלה מוסיפים כי נתניהו לא נוטה להשיב כך לאלה המפריעים בזמן נאומו אך זו חצתה  " כל נורמה מוסרית ואנושית "  כשבחרה להפריע כשדיבר על לכתו של וינרוט . " הפרעה זו בזמן שביקש לדבר על ידידו ,  הכאיבה מאוד לראש הממשלה ",  הוסיפו .
 ח"כ מאיר כהן  ( יש עתיד )  תקף את נתניהו בעקבות דבריו . " זהו ביבי האמיתי ,  מילא לזלזל בחברי הכנסת בנאום זחוח ,  אבל לזלזל בתושבת קריית שמונה ,  אזרחית שמצביעה עבורך ?  ",  אמר חבר הכנסת . " ביבי ,  אתה נודד עם הפלגנות שלך גם לפריפריה הרחוקה מליבך ובאופן אינסטיקטיבי ,  מזלזל באזרחית שבאה לראות את ראש הממשלה עבורו היא מצביעה .  בושה וחרפה ".  

נתניהו לאישה שביקרה אותו באירוע : " את לא מעניינת ,  את משעממת "
 באירוע בקריית שמונה אמר ראש הממשלה כי  " לכל אזרחי ישראל מגיע הטיפול הטוב ביותר ",  ואז אמרה לו תושבת העיר : " אז למה העברתם את חדר המיון ?  ".  הוא השיב בתגובה מזלזלת והיא אמרה : " אני בוחרת בך ,  וככה אתה עונה ".  האישה שננזפה : " איימו עליי ,  נתניהו צריך להתנצל "
 
