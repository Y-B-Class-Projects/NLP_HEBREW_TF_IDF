משפחת גולדין פנתה לנתניהו : " תמשיכו להחזיק בגופות המחבלים מג'נין "
 בפנייתם לראש הממשלה ולשר הביטחון דרשו הורי קצין צה"ל שגופתו מוחזקת בידי חמאס כי גופות המחבלים שתכננו את הפיגוע בחוות גלעד לא ישוחררו . " מסר ברור כי מדיניות ישראל השתנתה "
 משפחתו של קצין צה"ל סגן הדר גולדין שגופתו מוחזקת בידי חמאס ברצועת עזה פנתה היום  ( שישי )  באמצעות יועציה פרופ' אביעד הכהן ועורך דין עודד סבוראי ,  לראש הממשלה בנימין נתניהו ולשר הביטחון אביגדור ליברמן ,  בדרישה שמדינת ישראל תמשיך להחזיק בגופות המחבלים מג'נין שתכננו וביצעו את הפיגוע בו נרצח הרב רזיאל שבח ולא תשחרר את הגופות לקבורה .
 בפנייה ציינה המשפחה את החלטת הקבינט ב-17 בינואר 2017 ,  שבה נקבע כי  " ישראל תמשיך להחזיק בגופות אנשי חמאס שביצעו פיגועים ובגופות מחבלים אשר ביצעו פיגוע טרור חריג במיוחד ".  לדברי משפחת גולדין , " ארגון חמאס לא פועל על פי הדין הבינלאומי ומחזיק בחללי צה"ל באופן פיראטי ולא הומניטרי .  אי שחרור גופות המחבלים הוא מסר ברור להנהגת חמאס כי המדיניות הישראלית השתנתה ,  והמחוות ההומניטריות מצדנו הסתיימו עד להשבתם של הדר ואורון ". 
עוד בוואלה !  NEWS:בחסות החשכה :  כך נראתה הפעילות נגד המחבלים בג'נין מעין הלוחמיםנסראללה :  ישראל אחראית לניסיון החיסול של פעיל חמאס בלבנוןהפסקות חשמל ,  זרמי נחלים וחסימות כבישים :  הסערה כבר מאחורינו 
בתחילת השבוע הזרוע הצבאית של חמאס ,  גדודי עז א-דין אל-קאסם ,  העבירה מסר ללאה גולדין כי אם היא רוצה  " לראות את בנה "  היא צריכה לפנות לממשלה ,  שאותה האשימה ב"שקרים ".  בחשבון הטוויטר בשפה העברית של הזרוע הצבאית ,  צוטטו דברי משפחת גולדין ,  לפיהם  " חטיפת גופות זה דבר לא קביל ,  לא אנושי ולא הומניטרי ".  הודעתם נכתבה לאחר החלטת שר האנרגיה יובל שטייניץ לחדש את אספקת החשמל הסדירה לרצועה בהתאם לבקשת הרשות הפלסטינית .
 גופתו של סגן גולדין ,  שנהרג בתקרית ברפיח במהלך מבצע  " צוק איתן "  ב-2014 ,  שעות לאחר תחילת הפסקת אש ,  מוחזקת יחד עם גופתו של סמל ראשון אורון שאול ,  שנהרג בקרב בשג'אעיה במהלך המבצע .  בידי חמאס מוחזקים גם האזרחים אברה מנגיסטו והישאם שעבאן א-סייד ,  שחצו את הגדר ב-2014 וב-2015 .  

משפחת גולדין פנתה לנתניהו : " תמשיכו להחזיק בגופות המחבלים מג'נין "
 בפנייתם לראש הממשלה ולשר הביטחון דרשו הורי קצין צה"ל שגופתו מוחזקת בידי חמאס כי גופות המחבלים שתכננו את הפיגוע בחוות גלעד לא ישוחררו . " מסר ברור כי מדיניות ישראל השתנתה "
 
