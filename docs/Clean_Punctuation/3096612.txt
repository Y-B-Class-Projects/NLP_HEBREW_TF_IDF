אתר ניאו נאצי : " אנחנו אתר המעריצים  # 1 של יאיר נתניהו "
 אחרי הסערה שחולל בעקבות הקריקטורה בעמוד הפייסבוק שלו ,  האתר הניאו-נאצי ה"דיילי סטורמר "  התהדר בתמונתו של בנו של ראש הממשלה .  הצבת התמונה באה לאחר שבאתר שיבחו את הקריקטורה : " כשיהודים חיים בינם לבין עצמם הם טפילים טבעיים "
 - האתר הניאו-נאצי  " דיילי סטורמר "  הציב את תמונתו של יאיר נתניהו בראש עמוד הבית : " אתר המעריצים  # 1 של יאיר נתניהו "-  בסוף השבוע שיבחו באתר את הקריקטורה שהעלה נתניהו בעמוד הפייסבוק שלו- לפני יומיים הסיר יאיר נתניהו את הפוסט מעורר המחלוקת- בקריקטורה אותה כינה נתניהו  " שרשרת המזון "  נראים ציור בין היתר המיליארדר סורוס ,  איש לטאה ,  דמות שמזכירה ציורי יהודים בתקופה הנאצית ,  אהוד ברק ,  אלדד יניב ומני נפתלי 
האתר הניאו-נאצי הבולט בארצות הברית ,  ה"דיילי סטורמר ",  הציב את תמונת בנו של ראש הממשלה ,  יאיר נתניהו ,  בבאנר מיוחד בעמוד הראשי של האתר .  מתחת לתמונתו של נתניהו הוצב הכיתוב  " אתר המעריצים מספר 1 בעולם של יאיר נתניהו ".  
ה"דיילי סטורמר "  מוכר בארצות הברית כאתר המזוהה בעיקר עם חוגי הימין הקיצוני במדינה ,  המקדשים את ה"עליונות הלבנה ".  הצבת תמונתו של נתניהו בעמוד הראשי של האתר ,  באה לאחר שבשבת האחרונה שיבחו אנשיו את הקריקטורה שהעלה נתניהו בסוף השבוע האחרון לעמוד הפייסבוק שלו והגדירו אותה כ"מם עצום ".  
לקריאה נוספת:בעקבות ההתקפות :  יאיר נתניהו הסיר את הפוסט שעורר סערהלא רק ניחוח אנטישמי :  הקריקטורה עלולה לסבך את יאיר נתניהוהקשר האנטישמי ההדוק לעמוד הפייסבוק שיאיר נתניהו ממליץ עליו  
" זה אחד מהדברים שהם פשוט כל כך כיפיים ,  אתה מרגיש ממש שמח שזה קרה ",  אמרו באתר . " זה מסוג הדברים שאתה זוכר עד כמה אתה אסיר תודה שנולדת ".  אחר כך ציטטו באתר מאמר שפורסם בעניין הקריקטורה ב"הארץ ",  וכתבו : " וואו ,  פשוט וואו ,  הם מאשימים זה את זה באנטישמיות .  זה פשוט קיצוני ".   
" זו תמיד היתה הבעיה בקונספט של ישראל ",  ציינו ב"סטורמר ".   " כשיהודים חיים בינם לבין עצמם הם טפילים טבעיים .  הם מלוכדים כשהם זרים ,  אבל כשהם ביחד ,  עם הטבע המרושע למציצת דם ,  הם מתחילים למצוץ את הדם זה לזה ".  
פוליטיקאים ואישים גינו ביומיים האחרונים את הפוסט שפרסם בנו של ראש הממשלה ,  ובו מוצגת  " שרשרת "  שבה המיליארדר היהודי-אמריקני ג'ורג' סורוס מוביל בחכה לטאה ,  שמובילה דמות המזכירה איורי יהודים בביטאונים נאצים-אנטישמיים ,  שמובילה את ראש הממשלה לשעבר אהוד ברק ,  את מוביל ההפגנות בפתח תקווה אלדד יניב ואת אב הבית לשעבר במעון ראש הממשלה מני נפתלי .
 בעקבות הסערה ,  נתניהו הסיר אתמול את הפוסט מעמוד הפייסבוק שלו .  עם זאת ,  הוא הותיר בעמוד את הפוסטים שכתב לאחר מכן ,  ובהם התגאה בתגובות שגרר .  אתמול התייחס לראשונה חבר כנסת מהליכוד לסערה ,  כשאורן חזן צייץ בטוויטר כי  " יאיר נתניהו היקר ,  תקשיב לסחבק וקח איזו חופשה קצרה לצרכי התאווררות .  אם צריך  אני יכול להמליץ על כמה יעדים שיעזרו לנקות את הראש ". 
מקורב ליאיר נתניהו מסר בתגובה לפרסום כי  " המניפולציה שלכם שקופה אך מכוערת .  לא שאלתם את עורך האתר הקיצוני מדוע שיתף עשרות פעמים ,  כמעט מדי שבוע ,  כתבות מעיתון  " הארץ ".  האם העובדה ששיתף את דבריו של האלוף יאיר גולן הופכת את האלוף גולן לאנטישמי ?  התשובה היא לא - והיא נכונה גם לגבי יאיר נתניהו .  יאיר נתניהו הוא ציוני נלהב ויהודי גאה ,  נכד לניצולי שואה .  הניסיון ההזוי שלכם להציג אותו כאנטישמי מעורר שאט נפש ". 
 ( עדכון ראשון ,  12.9 ,  20:25 )  

אתר ניאו נאצי : " אנחנו אתר המעריצים  # 1 של יאיר נתניהו "
 אחרי הסערה שחולל בעקבות הקריקטורה בעמוד הפייסבוק שלו ,  האתר הניאו-נאצי ה"דיילי סטורמר "  התהדר בתמונתו של בנו של ראש הממשלה .  הצבת התמונה באה לאחר שבאתר שיבחו את הקריקטורה : " כשיהודים חיים בינם לבין עצמם הם טפילים טבעיים "
 
