אחרי ההקלטה המביכה ,  גנץ טוען : " הדברים נאמרו לפני שנחשפו פרטי האישום "
 בתגובה לפרסום הקלטות משיחות סגורות שבהן הוא לא שולל ישיבה בממשלת נתניהו ,  הבהיר יו"ר כחול לבן כי הדברים נאמרו לפני חשיפת פרטי האישום .  למרות טענתו ,  בהקלטה הוא מתייחס לדבריו על כך שלא ישב עם נתניהו  " בסיטואציה שנוצרה "  - שנאמרו אחרי הודעתו של מנדלבליט
אחרי חשיפת ההקלטות בחדשות 13 שבהן הוא מודה שאינו פוסל ישיבה בממשלתו של בנימין נתניהו ,  הבהיר היום  ( שלישי )  יו"ר כחול לבן בני גנץ כי  " הדברים בהקלטה נאמרו לפני שנחשפו במלואם פרטי כתבי האישום החמורים נגד נתניהו ובוודאי לפני שהתברר שקיבל 16 מיליון שקל בעסקה סיבובית על הצוללות ושיקר לציבור בנושאים ביטחוניים חמורים ".   
" אני אומר ,  לא בהקלטה אנונימית ,  אלא בגלוי ובקולי :  לא אשב עם נתניהו בממשלה ",  הוסיף גנץ .  לפני שלושה שבועות ,  עם פרסום החלטת היועץ המשפטי לממשלה אביחי מנדלבליט בנוגע לכוונה להגיש נגד נתניהו כתבי אישום בכפוף לשימוע ,  הכריז גנץ כי בסיטואציה שנוצרה מפלגתו לא תשב בממשלה .
 בהקלטות שנחשפו אמש נשמע גנץ כשהוא אומר בשיחות סגורות : " בחרתי את צמד המילים 'בסיטואציה שנוצרה' ,  בשביל לא עד הסוף לסגור את הדלת ולנעול אותה ,  היא תהיה סגורה ,  לא נעולה .  עכשיו כמו שראינו ,  החיים דינמיים ,  הסיטואציה יכולה להשתנות ,  טראמפ יגיש תוכנית ,  אני אנצח ,  טראמפ יגיש תכנית .  טוב ,  מה עכשיו ?  ". 
בחירות 2019 - סיקור מיוחד בוואלה !  NEWS:גנץ על פרשת הצוללות : " יש שבר שלא ניתן לאיחוי - נתניהו שיקר "" מי שחונה כחול לבן - עלול להיגרר לימין ":  גבאי משיק קמפייןפרדו :  הדלפת הפריצה לטלפון של בני גנץ - פיגוע בתהליך הדמוקרטי 
למרות טענתו של גנץ שלפיה הוקלט לפני חשיפת פרטי כתב האישום ,  הוא מתייחס בהקלטה לדבריו על כך שלא ישב עם נתניהו  " בסיטאוציה שנוצרה "  - שאותם אמר במסיבת העיתונאים בערב פרסום כתבי האישום .  גם כתב ערוץ 13 שפרסם את ההקלטות ,  ספי עובדיה ,  צייץ בטוויטר כי הדברים נאמרו אחרי החלטתו של מנדלבליט : " אומר רק כך :  הדברים של גנץ בהקלטה נאמרו אחרי מסיבת העיתונאים שקיים בערב פרסום כתב החשדות נגד נתניהו ב-28 בפברואר בהקלטה אף שומעים את יו"ר כחלון לבן מסביר את המשפט שאמר ביחס לכך שלא ישב יחד עם נתניהו ". 
בהקלטות נחשף גם כי גנץ בונה בין היתר על שותפות משמעותית עם החרדים ,  זאת בניגוד לעמדותיו של שותפו יאיר לפיד . " על מה אנחנו מדברים ?  הוא  ( נתניהו )  פשוט מכר את המדינה !  ",  טען גנץ . " עכשיו הוא יעשה חוק צרפתי ,  אז אני עכשיו אשאר אדיש לסיפור הזה ואני לא אמכור את נשמתי ולא אעשה קואליציה עם החרדים ,  אני שולח לכם  ( למפלגות החרדיות )  דף ריק ,  חתום למטה בני גנץ ,  שני שליש דף שלכם תמלאו למטה מה שאתם רוצים ,  תשאירו לי שליש ,  אני אמלא מה שאני רוצה ".  
במפלגת העבודה מתכוונים לנצל את ההקלטות של גנץ כדי לתקוף אותו ולבדל עצמם כמי שמתחייבים לא לשבת עם נתניהו .  יו"ר המפלגה אבי גבאי כינס היום בצהריים מסיבת עיתונאים יחד עם יו"ר האופוזיציה שלי יחימוביץ וח"כ עמיר פרץ זבה הם מתכוונים להגיב לחשיפת עמדותיו של גנץ בנוגע לישיבה עם נתניהו . " כפי שנחשף אמש ,  גנץ אומר בקולו בצורה ברורה שהוא מתכוון לשבת בממשלה של נתניהו ",  מסרו במפלגת העבודה . " כחול לבן זו מפלגת ימין שלוקחת את קולות מחנה המרכז-שמאל ותיתן אותם לממשלת נתניהו .  בני ,  באנו להחליף את נתניהו - לא לשבת בממשלה של נתניהו ".  

אחרי ההקלטה המביכה ,  גנץ טוען : " הדברים נאמרו לפני שנחשפו פרטי האישום "
 בתגובה לפרסום הקלטות משיחות סגורות שבהן הוא לא שולל ישיבה בממשלת נתניהו ,  הבהיר יו"ר כחול לבן כי הדברים נאמרו לפני חשיפת פרטי האישום .  למרות טענתו ,  בהקלטה הוא מתייחס לדבריו על כך שלא ישב עם נתניהו  " בסיטואציה שנוצרה "  - שנאמרו אחרי הודעתו של מנדלבליט

