נתניהו על פינוי נתיב האבות : " תקלה ,  לא ייעקרו עוד יישובים "
 ראש הממשלה ביקר בגוש עציון במקום שבו עתידה להיבנות שכונה למפוני ההתנחלות שפונתה בהוראת בג"ץ ואמר כי  " לא חזרנו אחרי מסע של אלפי שנים כדי שיעקרו אותנו מכאן - אף אחד לא יעקור אותנו ".  על הציונות הדתית אמר : " חשוב שיצטרפו אלינו להובלת המדינה "
 ראש הממשלה בנימין נתניהו ביקר היום  ( שני )  בגוש עציון וביקר במקום שבו עתיד להיבנות היישוב למפוני נתיב האבות בהתנחלות אלעזר .  נתניהו אמר כי  " ככל שהדבר תלוי בי ,  לא תהיה עוד עקירת יישובים או הפסקת יישובים - אלא ההפך הגמור .  ארץ ישראל שלנו ,  ותישאר שלנו .  מה שנפל יקום ,  זה שלנו ,  אנחנו בונים כאן ,  ואתם חיים כאן ".  
נתניהו אמר על פינוי נתיב האבות כי  " קרתה לנו תקלה ,  אנחנו מדינת חוק ,  כפופים להחלטות בג"ץ ונקבע מה שנקבע .  הבית שהילד הזה גדל בו נחרב ,  אבל אנחנו לא מוכנים יותר ולכן אנחנו בונים את השכונה החדשה הזו .  לילדים האלה יהיו בתים כאן .  לא חזרנו אחרי מסע של אלפי שנים כדי שיעקרו אותנו מכאן- אף אחד לא יעקור אותנו ".  נתניהו אמר בהתייחס לציונות הדתית כי  " חשוב שהציונות הדתית ,  שיודעת היטב שזו הארץ שלנו ,  תהיה עכשיו נהג ראשי ולא נהג משני ,  ותצטרף אלינו לעשייה המרכזית בהובלת המדינה ". 
עוד בוואלה !  NEWS:יום אחד של חורף - וחוזרים לשגרה :  מעונן עם עלייה קלה בטמפרטורות"אם ידרדר - נפעל ":  המשטרה נערכת להפגנת הענק של יוצאי אתיופיהאדומים מול צהובים : " הצעיפים "  יוצאים נגד אלימות  " האפודים "  בצרפת 
ראש המועצה האזורית גוש עציון שלמה נאמן אמר כי הוא  " מברך את ראש הממשלה שנענה לבקשתנו והגיע לבקר בגוש עציון שהיא לב התיישבות ביהודה ושומרון .  אנו מתמודדים עם אתגרים רבים בתחום המדיני וההתיישבותי ואנו מודים לראש הממשלה על קידום כביש המנהרות וכביש  " לב יהודה "  שכולל את הסדרת צומת הגוש .
 בחודש יוני פונו 13 משפחות מנתיב באבות בעקבות פסיקת בג"ץ .  את העתירה לפינוי המאחז הגישו ב-2015 תושבי מועצת הכפר יאסוף ,  שטוענים כי יש להם זכויות בקרקע ,  באמצעות ארגון  " יש דין ".  העותרים ביקשו לפנות את כל המאחז ,  שכלל אז 39 מבנים .  בג"ץ קיבל חלקית את העתירה והורה להרוס 17 מבנים ,  שהמדינה אמרה כי אינה יכולה להסדיר מאחר והוקמו על קרקע פרטית .  לגבי 18 מבנים שנבנו ללא היתרים ועל קרקעות מדינה ,  בג"ץ דחה את העתירה מאחר והמדינה מסרה כי תסדיר אותם .  

נתניהו על פינוי נתיב האבות : " תקלה ,  לא ייעקרו עוד יישובים "
 ראש הממשלה ביקר בגוש עציון במקום שבו עתידה להיבנות שכונה למפוני ההתנחלות שפונתה בהוראת בג"ץ ואמר כי  " לא חזרנו אחרי מסע של אלפי שנים כדי שיעקרו אותנו מכאן - אף אחד לא יעקור אותנו ".  על הציונות הדתית אמר : " חשוב שיצטרפו אלינו להובלת המדינה "
 
