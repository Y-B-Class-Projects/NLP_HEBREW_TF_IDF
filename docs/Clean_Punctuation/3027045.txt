ייחקר בימים הקרובים :  במשטרה כבר מתרגלים את חקירת נתניהו
במשרדי היחידה הארצית לחקירות הונאה כבר מכינים שאלות ועורכים סימולציות לקראת הרגע שבו יגיעו החוקרים למעון בבלפור כדי לחקור את ראש הממשלה .  את החקירה ינהלו ארבעה שוטרים בכירים ,  בהם מפקד יאח"ה
 ( נתניהו בחודש יולי האחרון : " אין כלום ,  אל תמהרו לתפור חליפות ")  
חוקרי היחידה הארצית לחקירות הונאה  ( יאח"ה )  שעתידים לחקור את ראש הממשלה בנימין נתניהו בגין שתי פרשות בשבוע הבא עורכים בימים האחרונים סימולציות חקירה .  החקירה ,  שתיערך במעון ראש הממשלה ברחוב בלפור בירושלים ,  תיעשה בידי מפקד יאח"ה ,  תת-ניצב כורש ברנור ,  לצד צוות שלושה חוקרים ומקליט שיעביר בשידור חי לפיקוד ,  שבו יישבו חוקרים נוספים והפרקליטים המלווים את התיק .  
אמש אישר היועץ המשפטי לממשלה ,  אביחי מנדלבליט ,  לפתוח בחקירה פלילית ,  בתום סיום הליך הבדיקה .  לוואלה !  NEWS נודע כי ביאח"ה כבר תיאמו את מועד החקירה במעון ראש הממשלה בירושלים ,  אולם ככל הנראה המועד ישונה .
 כחלק מהסימולציות ,  דימה אחד מהחוקרים את ראש הממשלה בעודו לבוש בבגדים אזרחיים ,  כשמולו ,  מעבר לשולחן המשרדים במטה להב 433 בלוד ,  ישב תנ"צ ברנור .  מטרת הסימולציות שנערכו בימים האחרונים ביאח"ה היא להתכונן לכל תשובה שתתקבל מהנחקר ולכל מהלך בהתנהלותו .
 לקריאה נוספת:באישור היועמ"ש :  המשטרה נערכת לחקור את נתניהו בשתי פרשותנתניהו הגיב בכנסת על הבדיקה בעניינו : " אין כלום ולא היה כלום"מנדלבליט מאשר :  נפתחה בדיקה בעניינו של ראש הממשלה 
צוות החוקרים שיצטרף לברנור בזמן אמת כולל שלושה קצינים בדרגת רב-פקד ,  המכירים היטב את חומרי החקירה .  הקצינים ותיקים בשירות ובעלי הכשרה אקדמית מתחום המשפט וכלכלה .  החקירה האמיתית תתנהל במתכונת של מכלול שאלות ,  ובהן גם תתי-שאלות .
 ראש הממשלה המכהן האחרון שנחקר היה אהוד אולמרט ,  ומי שעמד אז בראש החקירה היה תת-ניצב שלומי אילון ,  ששימש אז ראש יאח"ה .  בחקירה זו נקבע הנוהל הלא כתוב כי ראש ממשלה ונשיא מכהן נחקרים במשרדיהם כשראש יאח"ה הוא הקצין שמקריא את הודעת האזהרה בתחילת החקירה והוא הדמות שתיתן גיבוי לחוקרים בחדר .
 הפעם האחרונה שבה נחקר נתניהו כחשוד בעודו מכהן כראש הממשלה היה בפרשת עמדי .  אלא שאז נחקר ראש הממשלה על ידי ראש אגף החקירות דאז ,  ניצב בדימוס סנדו מזור .  
תנ"צ ברנור ,  מפקד במילואים בגדוד 890 של הצנחנים בעבר ,  השתתף בלא מעט קרבות בעברו ואף נתקל במחבלים בלבנון .  כשהגיע למשטרה הוא נלחם בעוצמה בארגון הפשע של איציק אברג'יל עד שהביא לפירוקו ולהסגרתו לרשויות האמריקניות .  ברנור קיבל את הפיקוד על יאח"ה לפני כמה חודשים .  
כאמור ,  במקביל לצוות החוקרים שיהיה בבלפור ,  בפיקוד המשטרה ישהה צוות נוסף שיורכב מקצינים אחרים בראשותו של תת-ניצב ערן קמין ,  ראש חטיבת החקירות .  קמין ,  שנתפס כאימת הפוליטיקאים ,  גדל ביאח"ה והפך לסגנו של תת-ניצב אפרים ברכה המנוח .  לאחר מותו שימש כממלא מקום מפקד יאח"ה והוא בקיא מאוד בפרשות נתניהו .  
בחדר זה ישבו גם מפקד להב 433 ,  ניצב רוני ריטמן ,  וראש אגף החקירות ,  ניצב מני יצחקי ,  שיקבלו כמעט בזמן אמת מסרים על התקדמות החקירה ויהיו אחראים לעדכן את היועץ המשפטי לממשלה .  החוקרים והנחקר צפויים להיפגש עוד כמה פעמים ומרבית ה"דרמות "  עשויות להתרחש דווקא במפגש השני והשלישי ,  אז ייתכן שלכולם כבר יופיעו אגלי זיעה על בגדיהם והטונים יעלו .
 ממשטרת ישראל נמסר בתגובה : " מטבע הדברים ,  בשל כך שהבדיקה תלויה ועומדת ולצורך ניהולה ,  איננו יכולים להתייחס לפרסומים הרבים העולים כל העת בכלי התקשורת השונים .  אנו עדים לכך שהפרסומים רוויים בהערכות ,  ספקולציות ודיס-אינפורמציה .  נבהיר לציבור כי כלל הפרסומים הם על דעת המפרסמים ובאחריותם הבלעדית .  הציבור יעודכן ,  בבוא העת ,  באמצעות הודעה מוסמכת מטעם המשטרה ומשרד המשפטים כמקובל ".  

ייחקר בימים הקרובים :  במשטרה כבר מתרגלים את חקירת נתניהו
במשרדי היחידה הארצית לחקירות הונאה כבר מכינים שאלות ועורכים סימולציות לקראת הרגע שבו יגיעו החוקרים למעון בבלפור כדי לחקור את ראש הממשלה .  את החקירה ינהלו ארבעה שוטרים בכירים ,  בהם מפקד יאח"ה

