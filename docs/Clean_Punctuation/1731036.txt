 " עבדאללה אמר לאסד שסוריה יכולה להצטרף למו"מ "
 עבדאללה מלך ירדן נפגש עם נשיא סוריה אסד והעביר לו מסר מארה"ב כי סוריה יכולה להצטרף למו"מ עם ישראל .  לפי עיתון לבנוני ,  דמשק מעוניינת בערבויות אמריקאית לפני שתכנס למו"מ 
" עבדאללה מלך ירדן נפגש השבוע בדמשק עם נשיא סוריה בשאר אסד כדי להעביר לו מסר ערבי ואמריקאי ,  לפיו לסוריה נשמר מקום על שולחן המשא ומתן אם היא רצינית בכוונתה לשלום "  - כך מסרו  ( רביעי )  מקורות ערבים לעיתון הלבנוני 'א-ליווא' .  על פי העיתון ,  המלך עבדאללה שוכנע שנשיא ארה"ב מגלה רצינות  " חסרת תקדים "  בכוונתו לקדם את תהליך השלום .
 המקורות מסרו כי רצינותו של אובמה וכן נאומו של ראש הממשלה בנימין נתניהו , " במהלכו הודה שקיים פרטנר פלסטיני לשלום ,  מהווים בעיני המלך עבדאללה הזדמנות רצינית בפני הערבים ,  שניתן להפיק ממנה תועלת ".  עוד מסרו המקורות כי  " סוריה מעוניינת בערבויות אמריקאיות לפני כניסה למשא ומתן כלשהו עם ישראל ",  שכן היא אינה רואה בכוונות של ארה"ב  תהיינה רציניות אשר תהיינה   " ערבויות מספיקות לשלום ". 
עבדאללה מלך ירדן נועד ביום שני בדמשק עם נשיא סוריה ודן עימו בחידוש המשא ומתן הישיר בין ישראל לפלסטינים .  סוכנות הידיעות הסורית הרשמית דיווחה כי המלך עבדאללה עדכן את אסד בתוצאות הפסגה בוושינגטון שבה הושקו השיחות הישירות בין ישראל לפלסטינים ואמר לו כי הממשל האמריקאי  " נחוש לגבש הסכם שלום ".  עוד הוסיף כי השלום לא יהיה שלום של קבע אם לא יהיה כולל ,  ויכלול את כל מדינות האזור .
 אסד אמר למלך ירדן כי ארצו מעוניינת בשלום צודק וכולל וציין כי  " המשך מדיניות ההתנחלות והתוקפנות של ישראל מהווה מכשול אמיתי בפני השגת שלום ".  נשיא סוריה הדגיש את הצורך בהשתתפות נציגים  " מכל הפלגים הפלסטינים בכל משא ומתן בין הפלסטינים לישראל ".  שני האישים הדגישו עוד את הצורך בשיתוף פעולה ותיאום בין מדינותיהם .

" עבדאללה אמר לאסד שסוריה יכולה להצטרף למו"מ "
 עבדאללה מלך ירדן נפגש עם נשיא סוריה אסד והעביר לו מסר מארה"ב כי סוריה יכולה להצטרף למו"מ עם ישראל .  לפי עיתון לבנוני ,  דמשק מעוניינת בערבויות אמריקאית לפני שתכנס למו"מ

