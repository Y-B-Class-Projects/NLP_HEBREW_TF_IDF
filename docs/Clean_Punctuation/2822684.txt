 " ביקור נתניהו - ניסיון עוין ללחוץ על הקונגרס בנושא איראן "
 מאמר המערכת של הניו יורק טיימס תוקף את הזמנת ראש הממשלה לנאום בוושינגטון ,  שבועיים לפני הבחירות . " סבור שמחיאות כפיים בקונגרס ישפרו את תדמיתו .  הוא באמת יכול להרשות לעצמו לאבד כאלו בעלי ברית ?  "
 מאמר המערכת של העיתון  " ניו יורק טיימס "  שפורסם הבוקר  ( שבת )  תקף את ביקורו הקרוב של ראש הממשלה ,  בנימין נתניהו ,  בוושינגטון וכינה אותו  " ניסיון עוין "  להפעיל לחץ על הקונגרס במטרה שיטיל סנקציות נוספות על איראן .  נתניהו הוזמן על ידי יו"ר בית הנבחרים ,  ג'ון ביינר ,  לנאום בפני חברי הקונגרס והדבר נעשה ללא ידיעת הבית הלבן .  נאומו נקבע ל-3 במרץ  שבועיים בלבד לפני הבחירות בישראל .
" לרוב ,  ביקור של מנהיג מדינה זרה בארצות הברית מאורגן על ידי הבית הלבן ",  נכתב . " עם זאת ,  בהפרת עקרונות ההיגיון והדיפלומטיה ,  יו"ר בית הנבחרים ורון דרמר ,  שגריר ישראל ,  החליטו על דעת עצמם להזמין את נתניהו לקונגרס כדי שהוא יערער על גישתו של הנשיא אובמה כלפי הסכם גרעיני עם איראן ".  עוד נכתב כי  " נתניהו ,  שעומד בפני בחירות ב-17 במרץ ,  ככל הנראה סבור שמחיאות כפיים שישיג בקונגרס אחרי שיתקוף את אובמה ישפר את תדמיתו כמי שמסוגל לשמור על ביטחון ישראל .  ביינר נראה נחוש להשתמש בכל אמצעי אפשרי כדי לתקוף את אובמה סביב מדיניות הביטחון שלו .  למחוקקים ולמנהיגים זרים יש את הזכות לא להסכים עם נשיאי ארצות הברית ,  אבל האירוע הזה הוא ניסיון עוין לשדל את הקונגרס להטיל סנקציות נוספות נגד איראן ,  צעד שעליו אובמה איים להטיל וטו ".  
בהמשך התייחס המאמר גם לדיווחים שלפיהם המוסד הישראלי הזהיר מפני ההשלכות של עיצומים נוספים על טהראן . " לפי דבריו של ג'ון קרי ,  אפילו המוסד הזהיר את הקונגרס שסנקציות חדשות יחבלו במשא ומתן ,  וטען כי 'הדבר משול להשלכת רימון על התהליך' .  נתניהו מגדיר את איראן תקופה ארוכה כאיום הגדול ביותר על ישראל והבהיר את עמדותיו כלפי המשא ומתן .  עם זאת ,  כמו בעלי בריתו בקונגרס ,  הוא מעולם לא הציע חלופה אמתית ,  פרט לסנקציות נוספות  שלא יכולות לעבוד אם שאר העולם מקל על טהראן  או פעולה צבאית ".  
בסוף המאמר נכתב כי  " קשה לראות כיצד חוסר כבוד כלפי נשיא אמריקני ,  שאפילו נתניהו עצמו טען כי סייע לקידום ביטחון ישראל ,  יכול להועיל למדינה שלו .  אין ספק שאובמה ימשיך למלא את התחייבויותיה של ארצות הברית כלפי ישראל ,  ללא קשר למתיחות סביב הנושא האיראני .  עם זאת ,  הנושא יפגע ביחסים בין המדינות ,  שסבלו ממורדות רבות בשש השנים האחרונות .  פרט לכך שאובמה לא ייפגש עם נתניהו ,  אפילו קרי ,  שלאחרונה קרא לכ-50 מנהיגים מרחבי העולם לחסום את הניסיון הפלסטיני להצטרף לבית הדין הבינלאומי בהאג ,  מאבד את סבלנותו כלפי החלטת נתניהו 'לשחק בפוליטיקה' .  האם נתניהו באמת יכול להרשות לעצמו לאבד כאלו בעלי ברית ?  ".   

" ביקור נתניהו - ניסיון עוין ללחוץ על הקונגרס בנושא איראן "
 מאמר המערכת של הניו יורק טיימס תוקף את הזמנת ראש הממשלה לנאום בוושינגטון ,  שבועיים לפני הבחירות . " סבור שמחיאות כפיים בקונגרס ישפרו את תדמיתו .  הוא באמת יכול להרשות לעצמו לאבד כאלו בעלי ברית ?  "
 
