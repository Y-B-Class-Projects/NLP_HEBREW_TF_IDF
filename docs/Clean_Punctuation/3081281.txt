נתניהו נגד הסכם המעצמות בסוריה : " ינציח נוכחות איראן מעבר לגבול "
 ראש הממשלה התייחס במהלך ביקורו בפריז לכתבים גם להצבת אמצעי הבטיחות בהר הבית ,  והבהיר כי המגנומטרים לא יוסרו . " שינוי הסטטוס קוו יפגע ביחסים עם מדינות ערב ",  אמר . " הוא ייפתח בהדרגה  ולכולם "
 ראש הממשלה בנימין נתניהו אמר היום  ( ראשון )  כי הוא מתנגד להסכם בין רוסיה וארצות הברית בנוגע להפסקת אש בסוריה .  זאת ,  לדבריו ,  מאחר שהסכם אמנם אמור להרחיק את איראן מגבול ישראל למרחק של כ-20 קילומטר - אך ינציח את נוכחותה בסוריה . " איראן מעוניינת לא רק לשלוח יועצים לסוריה ,  אלא צבא איראני כולל בסיס ימי ואווירי ",  אמרו היום גורמים מדיניים ,  על רקע חשש גובר בישראל מהתעצמותה של איראן במרחב הסורי . " זה כבר משנה את תמונת המצב באזור כפי שהיתה עד כה ". 
בדבריו לכתבים במהלך ביקורו בפריז ,  אמר גם ראש הממשלה כי המגנומטרים שהוצבו בכניסות להר הבית לאחר הפיגוע ביום שישי ,  שבו נהרגו שני שוטרים ,  יישארו במקומם ולא יוסרו .  זאת ,  חרף התנגדותם התקיפה של אנשי הווקף . " אני מבין שיש חיכוך בעניין המגנומטרים ,  סביר שיהיה ,  אבל אנחנו מבינים שאנחנו יכולים למצוא את עצמנו בפיגוע כזה נוסף ,  והאמצעים הללו הם מתבקשים כמו גם המצלמות שאנחנו מתכוונים להציב על התרנים מחוץ להר ".  
בתדרוך לכתבים הישראלים המלווים אותו בביקורו בצרפת ,  הדגיש נתניהו כי  " שינוי בסטטוס קוו בהר הבית לא נכון ,  הוא יביא לתוצאות לא צפויות במערך העולמי ".  לדבריו , " בודדנו את נושא מלחמות הדת כמיטב יכולתנו באזור ואנחנו מצליחים לייצר קשרים מתעצמים עם גורמים באזור ,  לא רק עם ממשלות ,  גם עם דעת הקהל ועם חלקים בעולם הערבי .  רואים תזוזות .  לכן ,  שיקולים ביטחוניים ברורים מחייבים את המשך שמירת הסטטוס קוו .  הר הבית ייפתח בהדרגה בהתאם לכל השיקולים שנדרש ,  וכשפותחים - פותחים לכולם ". 
עוד בוואלה !  NEWS :" יוצא למשמרת ,  תזכרי שאני אוהב אותך ":  המסרון האחרון של כמילהר הבית נפתח תחת אבטחה כבדה  אנשי הווקף מסרבים להיכנס"משלמים מחיר בגלל הקיצוניים ":  אום אל-פחם ריקה ממבלים אחרי הפיגוע 
 
נתניהו אמר היום לנשיא צרפת עמנואל מקרון כי חמאס מנסה להתבסס בדרום לבנון ולייצר  " מציאות חדשה ",  זאת על רקע מעבר של בכירי חמאס ללבנון בחודשים האחרונים וגירושו של בכיר חמאס סלאח ערורי מקטאר ללבנון .  בתדרוך שערך לכתבים ישראלים בתום פגישתו עם מקרון נתניהו אמר כי הנושא של התבססות חיזבאללה וחמאס בלבנון היה במוקד הפגישה . 
" לצרפת יש באופן היסטורי ועדכני יחסים מיוחדים עם ממשלת לבנון ,  לפחות מהצד הלא חיזבאללי שלה והעברנו מסרים מאוד ברורים ותקיפים מול הניסיון לייצר מציאות חדשה או מאחז חדש של חמאס בלבנון והתבססות חיזבאללה בנשק מתוחכם ונשק שהם רוצים לייצר על אדמת לבנון ",  נתניהו אמר . " אנחנו כל הזמן אומרים להם שמה שנזרע כאן זה זרעים של סכסוך קשה מאוד ללבנון וממשלת לבנון לא צריכה לקדם את זה ".  

נתניהו נגד הסכם המעצמות בסוריה : " ינציח נוכחות איראן מעבר לגבול "
 ראש הממשלה התייחס במהלך ביקורו בפריז לכתבים גם להצבת אמצעי הבטיחות בהר הבית ,  והבהיר כי המגנומטרים לא יוסרו . " שינוי הסטטוס קוו יפגע ביחסים עם מדינות ערב ",  אמר . " הוא ייפתח בהדרגה  ולכולם "
 
