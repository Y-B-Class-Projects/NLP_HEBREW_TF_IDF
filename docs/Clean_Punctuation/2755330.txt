נתניהו אישר : " הנערים נחטפו ,  פועלים למנוע העברתם לעזה "
 ראש הממשלה אישר כי השלושה נחטפו על ידי ארגון טרור והטיל את האחריות על הרשות הפלסטינית והעומד בראשה ,  אבו מאזן .  יעלון הבטיח : " נניח ידינו על החוטפים ".  גנץ : " נעשה כל שנדרש "
 ראש הממשלה בנימין נתניהו אישר אמש  ( שבת )  כי שלושת הנערים שנעדרים מאז ערב יום חמישי  " נחטפו על ידי ארגון טרור ".  במסיבת עיתונאים שכינס לצד שר הביטחון משה  ( בוגי )  יעלון והרמטכ"ל רב-אלוף בני גנץ מחוץ לקריה בתל אביב ,  אמר נתניהו כי הרשות הפלסטינית והעומד בראשה ,  אבו מאזן ,  אחראים לחטיפתם של השלושה ואמר כי ישראל עושה כל שביכולתה למנוע את העברתם של הנערים לרצועת עזה או למקום אחר .
 עוד בפרשה:יעלון : " הנחת העבודה שלנו היא כי הנעדרים בחיים"צפו :  כוחות מיוחדים של צה"ל מחפשים אחר החטופיםעמוס גלעד : " מערכת הביטחון כמו קפיץ דרוך "
 נתניהו ,  יעלון וגנץ כינסו את מסיבת העיתונאים בתום הערכת מצב ביטחונית ובפתח ישיבה דחופה של הקבינט המדיני-ביטחוני . " אנו נמצאים בעיצומה של פעולה נרחבת לאתר ולהחזיר את שלושת הנערים הנעדרים ",  אמר נתניהו בפתח דבריו . " שלושה תלמידים צעירים שהיו בדרכם הביתה ".  הוא סיפר כי שוחח אתמול עם משפחות החטופים ואמר להם  " שאנחנו עושים כל מה שהמדינה יכולה לעשות ויותר מזה ,  כדי להחזיר הביתה את ילדיהם  שהם ילדינו .  ההורים גילו איפוק ותעצומות נפש שמעוררים הערצה ובשעות קשות אלה לב האומה כולה עם הנערים ומשפחותיהם ".  
ראש הממשלה הוסיף כי כוחות הביטחון  " עסוקים בפעילות אינטנסיבית כדי לאתר את הנערים .  הם עושים אותה לילות כימים ".  הוא הבהיר כי יש בידיו מידע שאינו יכול למסור ,  אך הדגיש : " הנערים שלנו נחטפו על ידי ארגון טרור .  חד וחלק ,  אין שום ספק בזה ".  
הוא סיפר כי בהתייעצות עם שר הבטחון ,  השר לביטחון הפנים ,  הרמטכ"ל וראש השב"כ ,  הנחה  " להפעיל את כל הכלים שברשותנו כדי לאתר את החטופים ;  למנוע אפשרות של העברתם לרצועת עזה או לכל מקום אחר ;  להכין את כל הכוחות לכל תרחיש אפשרי ;  לדרוש מהרשות ומהעומד בראשה אבו מאזן  שמתחומה יצאו החוטפים  לעשות כל הנדרש כדי להחזיר את החטופים בשלום ".  
ראש הממשלה הטיל את האחריות לחטיפה על הרשות הפלסטינית . " האירוע הזה ממחיש את מה שאנו אומרים חודשים ארוכים  הברית עם חמאס מביאה לתוצאות קשות ביותר ,  תוצאות שהפוכות לחלוטין מקידום השלום בינינו לפלסטינים ",  אמר . " ארגוני הטרור כולם ,  חמאס הג'יהאד ואחרים ,  מחויבים להשמדת ישראל ושואבים עידוד מהברית הזו .  הברית של אבו מאזן עם חמאס פותחת את הדלת להשתלטות אפשרית של חמאס על שטחי הרשות הפלסטינית ביהודה ושומרון ". 
לסיכום ,  אמר נתניהו : " אמרתי ואומר זאת גם הערב  אין אפשרות לדבר על שלום עם ישראל ובא בעת להקים ממשלת אחדות עם חמאס ,  ארגון טרור ששואף להשמיד את ישראל .  אותם גורמים שאמרו שההסכם עם חמאס יקדם את השלום  הם רואים עכשיו את התוצאות האמיתיות של החיבור הזה .  שוב ושוב אנו מגלים שאנו יכולים לסמוך רק על עצמנו  כוחות הביטחון ועוז הרוח של אזרחי ישראל ".  
שר הביטחון יעלון הבהיר ש"לא ננוח ולא נשקוט עד שנגיע "  אל החוטפים .  לדבריו , " ביומיים האחרונים עסוקים כוחות הביטחון במאמץ מודיעיני רחב היקף כדי להגיע אל החטופים .  זו משימה מורכבת המצריכה אחריות ,  אורך רוח ושיקול דעת .  זהו אירוע חמור שלא נשלים איתו .  נניח את ידינו על מבצעי החטיפה ומתכנניה ".  
הוא סיפר כי בשנה וחצי האחרונות  " סיכלו כוחות הביטחוןעשרות נסיונות לחטוף ישראלים או לבצע פיגועי תופת ,  תוצאה ברורה של הסתה חסרת תקדים נגד ישראל ואזרחיה ".  לסיכום ,  אמר : " לא נסבול ניסיונות לפגוע באזרחי ישראל .  נפעל בכל דרך ונשתמש בכל האמצעים כדי להגן עליהם ".  
הרמטכ"ל גנץ שב ואמר שמדובר באירוע חמור . " נעשה כל שנדרש כדי להביא את הפרשה לסיומה מהר ככל שניתן .  נפתח עין על המתרחש בזירות האחרונות  עזה ,  הזירה הצפונית .  כפי שהיינו נחושים עד עכשיו כדי להגיע להישג המבצעי ,  כך נעשה עכשיו ".  
אחר הצהריים הותר לפרסום כי הנעדרים הם נפתלי פרנקל ,  בן 16 וחצי מנוף איילון ,  גיל-עד שאער ,  בן 16 וחצי מטלמון שבבנימין ואייל יפרח ,  בן 19 מאלעד .  פרנקל הוא הנעדר שלו גם אזרחות אמריקנית ,  בנוסף לזו הישראלית .
 במקביל לחיפושים הקדחתניים אחר השלושה ,  הודיעה המשטרה כי תגביר את הכוננות ותפעל במתכונת מתוגברת על מנת למנוע הפרות סדר ואירועי הסתה .  כמו כן ,  יידחה תרגיל ארצי בנושא  " ביטחון לאומי "  שתוכנן להיפתח מחר ,  כדי לאפשר לה לסייע לכוחות הביטחון במאמצים לאיתורם .
 גם הערב ,  48 שעות מאז יצאו השלושה מהישיבה שבה הם לומדים בהתנחלות כפר עציון ,  לא ברור מי עומד מאחורי חטיפתם .  היום פרסם ארגון לא מוכר בשם  " גדודי בני החורין של חברון "  הודעה ובה קיבל אחריות על החטיפה .  בהודעה ,  שפורסמה ברשת הטוויטר ,  נכתב : " אנו מודיעים על אחריותנו על לקיחתם בשבי של שלושה ציונים .  נמשיך לפעול למען שחרור כל אסירינו האמיצים מבית הסוהר ".  זאת ,  לאחר שאתמול קיבל אחריות על חטיפתם לכאורה ארגון המסונף לארגון הג'יהאד העולמי , " המדינה האיסלאמית בעיראק ובסוריה ". 
לפניות לכתב אמיר תיבון :  amir.tibon@walla.co.il 

נתניהו אישר : " הנערים נחטפו ,  פועלים למנוע העברתם לעזה "
 ראש הממשלה אישר כי השלושה נחטפו על ידי ארגון טרור והטיל את האחריות על הרשות הפלסטינית והעומד בראשה ,  אבו מאזן .  יעלון הבטיח : " נניח ידינו על החוטפים ".  גנץ : " נעשה כל שנדרש "
 
