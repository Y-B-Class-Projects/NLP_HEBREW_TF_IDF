אחרי האכזבה :  נתניהו ישנה את שיטת הבחירה בליכוד ? 
לוואלה !  חדשות נודע כי ראש הממשלה שוקל לבטל את הפריימריז ולהחליפם בוועדה מסדרת או בהגבלת ההשפעה לפי שיעור ההצבעה האזורי . " צריך שידוד מערכות ,  המפלגה עלולה להתרסק "
 ראש הממשלה בנימין נתניהו שוקל לשנות את שיטת בחירתם של מועמדי הליכוד לכנסת  כך נודע לוואלה !  חדשות .  הסיבה לכך נעוצה מצד אחד באכזבה שנחלה המפלגה מתוצאות הבחירות והטלת האשמה על קבוצות מתיישבים מיהודה ושומרון שהתפקדו לליכוד ,  ומצד שני  ביותר מ-10,000 המתפקדים של חבר הכנסת חיים כץ ,  שהפך לאחד מבעלי ההשפעה הגדולים בפריימריז האחרונים . " התחושה היא שגנבו לנו את המפלגה בין הידיים ",  אמרו אמש  ( ראשון )  בכירים בליכוד בשיחה עם וואלה !  חדשות .  
ההערכה היא כי זמן קצר לאחר כינון הממשלה יתפנה נתניהו לעסוק בשינוי שיטת הבחירות הפנימיות .  המאבק שאליו ייצא צפוי להיות לא קל .  בוועידת הליכוד יש כוח רב לשלוש קבוצות מיהודה ושומרון  זו של משה פייגלין ,  זו של יוסי דגן וזו של שבח שטרן יחד עם נתן אנגלסמן .  עם זאת ,  בכוונתו להפעיל את כל כובד משקלו לשינוי השיטה ,  בדומה לפעולתו בשנת 2007 להוצאת כוח הבחירות מהמרכז והעברתו לכלל המתפקדים .  אגב ,  אחת האופציות שעלתה  ונשללה מיד  היא החזרת הכוח למרכז המפלגה .  
כעת נבחנות שתי אופציות עיקריות לשיטה החדשה :  הראשונה היא ועדה מסדרת ,  שיטה שנדמה ששבה לזירה הפוליטית במערכת הבחירות שזה עתה הסתיימה ,  כאשר יותר ויותר סיעות השתמשו בה .  למעשה ,  שלוש מפלגות גדולות בלבד נותרו עם שיטת הפריימריז הפתוחים  הליכוד ,  העבודה והבית היהודי .  האפשרות השנייה היא הגבלת כוח ההשפעה באזורי ההצבעה לפי אחוזי ההצבעה לליכוד בבחירות  היכן שיש אחוזי הצבעה גבוהים לליכוד בבחירות ,  כל קול בפריימריז יהיה שווה יותר ממקומות עם אחוזי הצבעה נמוכים .
 בליכוד יש כעס גדול על כך שבהתנחלויות שונות היו פחות מצביעי ליכוד ממתפקדים ,  אם כי היו גם יישובים אחרים ביהודה ושומרון בהם היה המצב שונה בתכלית ,  והמפלגה קיבלה מספר קולות לא מבוטל .  אך כרגע בליכוד מדברים בכעס . " לא יכול להיות שמרבית המצביעים באים מהפריפריה ,  ובסוף מי שקובע את הרכב הרשימה הם המתנחלים ",  אמרו גורמים במפלגה . " צריך לעשות שידוד מערכות .  הפריימריז גורמים לכך שגורמים קטנים משתלטים ומייצרים פער בין הבוחרים לנבחרים ,  והפער צריך להיעלם .  אם לא ייקחו את העסק בידיים ,  הליכוד יתרסק בבחירות הבאות ".  
לקריאה נוספת:השר ישראל כץ על ניצחון הליכוד : " זה לא ההישג ששאפנו לו"הליכוד נאבק להרכיב ממשלה : " כישלון הקמפיין גובה מחיר"בכירים בליכוד ביתנו מאשימים : " כישלון ידוע מראש"כ-99% מתוצאות האמת :  שוויון בגושים ,  קדימה בפנים
לפניות לכתב פנחס וולף :  pinhas_wolf@walla.co.il 

אחרי האכזבה :  נתניהו ישנה את שיטת הבחירה בליכוד ? 
לוואלה !  חדשות נודע כי ראש הממשלה שוקל לבטל את הפריימריז ולהחליפם בוועדה מסדרת או בהגבלת ההשפעה לפי שיעור ההצבעה האזורי . " צריך שידוד מערכות ,  המפלגה עלולה להתרסק "
 
