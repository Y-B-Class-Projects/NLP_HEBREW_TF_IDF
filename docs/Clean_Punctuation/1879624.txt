נתניהו בכנסת :  משטרת מחשבות ?  מחזקים את הדמוקרטיה
במסגרת דיון ביוזמת האופוזיציה במליאת הכנסת ,  התייחס ראש הממשלה לחוק לשון הרע .  עוד אמר : " נגיע להסדר גם עם המתמחים ",  ועל אירן : " יש להטיל עליה סנקציות חריפות יותר "
  ( קרדיט :  ערוץ הכנסת ) 
מליאת הכנסת מכונסת בשעה זו  ( רביעי )  לדיון ביוזמת האופוזיציה על כישלון ממשלת נתניהו ,  ובנוכחותו של ראש הממשלה ,  עקב חתימתם של 40 חברי כנסת על הבקשה .  על נתניהו לנכוח בכל הדיון ,  והוא אף נשא נאום במהלכו .  בדבריו התייחס ראש הממשלה ,  בנימין נתניהו ,  לתיקון לחוק לשון הרע ,  שעבר השבוע בכנסת . " כביכול ,  מדברים על חוק לשון הרע .  אולי קוראים לזה חוק לשון הרע ,  אני קורא לזה החוק לפרסום האמת .  החוק הזה מיועד למי שחוטא בעיוות העובדות ,  לפי קביעת בית המשפט .  לכל אחד יש את הזכות לשדר ,  לכתוב ,  לחקור .  לאף אחד אין הזכות להוציא דיבה .  אדם שנפגע על לא עוול בכפו ראוי להגנה ולפיצוי .  אני פותח את העיתונים והרדיו ,  מפחדים מאיתנו ?  הפסיקו לדבר על ראש הממשלה ?  ברור שלא תהיה כאן משטרת מחשבות .  הרי ההפך קורה פה :  אם כבר יש איזה חוק חריג שמעז לצאת מתוך האורתודוכסיה של הביקורת האוטומטית על ראש הממשלה ,  אז אומרים שהוא פוגע בדמוקרטיה .  לא ,  רבותיי .  ייצוג הולם לרבים מאזרחים ישראל בתקשורת זה לא פגיעה בדמוקרטיה ,  זה מהות הדמוקרטיה ,  והדבר הזה חסר .  ולכן צריך לעשות תיקון מדוד ,  אחראי ,  שיגן על הדמוקרטיה .
 בדבריו התייחס נתניהו גם לפרסום דו"ח הסוכנות הבינלאומית לאנרגיה אטומית  ( סבא"א )  ,  הגורס כי אירן ממשיכה להתקדם לעבר נשק גרעיני ,  ואמר כי  " אנחנו צריכים לנסות ולעצב את המדיניות שלנו ,  אבל אסור לנו להתעלם מהמציאות :  אירן מפתחת נשק גרעיני - ומי שניסה להתעלם מזה ,  סבא"א הפריחה את האפשרות הזו .  יש להטיל סנקציות חריפות עליה ,  חריפות מאלה שהוטלו בתקופה האחרונה ".  בהתייחסו למהומות במצרים ולנעשה באזור ,  אמר ראש הממשלה כי  " כשפרצו המהומות בקהיר אמרתי שעם כל התקוות ,  נראה שגל אנטי-מערבי ,  אנטי-ליברלי ואנטי-ישראלי ,  איסלמיסטי ישטוף את מדינות ערב .  כרגע נראה שהדברים אכן הולכים אחורה .  אני בחרתי להתאים את המדיניות שלנו למציאות ולא למשאלות הלב .  היו שקראו לי ואמרו שזה דווקא הזמן לוויתורים מדיניים נרחבים - אני אמרתי שאנחנו רוצים להגיע להסדר ,  איננו רוצים מדינה דו-לאומית ,  אבל איני מוכן להתעלם מהסכנות ,  מההיסטוריה ומהווה .  צרכי הביטחון שלנו גדלו כתוצאה מהמשבר ,  לא קטנו .  זה הזמן להיות מאוד זהיר ". 
בתחילת דברים אמר נתניהו כי בתקופה הקרובה יובאו חלק מהחלטות דו"ח טרכטנברג לחקיקה במליאת הכנסת . " יש מחסור של אלפי דירות ,  יש מחסור של גנים ציבוריים שנצבר לאורך השנים ,  ואנחנו נתקן את זה ,  כדי שיהיו נגישים גם לאנשים עם אמצעים פחותים .  זה ישפר משמעותית את רמת החיים .  אני חושב שזו אחת המהפכות הגדולות ביותר שידע הבית הזה ",  אמר נתניהו , " אני גאה שממשלתי שיפרה את שכר הרופאים ,  את שכר המורים ,  את שכר השוטרים .  אני בטוח שגם נדע למצוא ברצון טוב את הדרך להסדר עם המתמחים ".  עוד אמר ראש הממשלה כי  " הצלחנו לחסוך את האבטלה הענקית במדינות העולם ,  אבל אנחנו עוברים משבר כלכלי שכמוהו לא ידע העולם שני דורות .  אני לא אומר לכם שהכל ורוד ,  אנחנו הולכים לעבור תקופה מאוד קשה ".  
את הדיון פתח ח"כ שאול מופז  ( קדימה )  ,  שאמר כי  " יש שלושה עקרונות איומים ומסוכנים לאורם פועלת הממשלה המסוכנת הזו :  מלחמה היא שלום ,  חירות היא עבדות ,  בערות היא כוח ".  הוא פנה לראש הממשלה ,  ואמר , " לתפיסתך ,  קפיטליזם חזירי הוא האלוהים ,  ומחאה חברתית זה משהו שמשודר בטלוויזיה בערב שבת .  העם משווע לחלוקה צודקת יותר של המשאבים ושל פירות הייצור ,  ואתה וממשלתך כל כולכם עסוקים בסטטיסטיקה של נתוני ייצור ,  כאילו היינו מפעל ולא מדינה ". 
מופז המשיך לתקוף את נתניהו ,  ואמר כי  " מסך הטלוויזיה יוכל לפעול ,  העיתון לרדת לדפוס ,  והרדיו לשדר ,  אבל רק תחת עינו הפקוחה של האח הגדול .  ועינו תמיד פקוחה .  '1984' כבר כאן .  וזה נורא .  מציון תצא תורה ודבר רשעות מירושלים .  לאחר שנכשלה בכל מבחן אפשרי ,  רוצה הממשלה הזו ,  משטרת המחשבות של נתניהו ,  עם אחיו הגדול ליברמן ,  ואחיו הקטן ברק ,  לכרסם בשלטון החוק .  מתערבת הרשות המבצעת התערבות גסה ,  כמעט חבלנית ,  בלב ליבה של הרשות השופטת ומאיימת לנתק את החמצן מ'הרשות הרביעית'  היא התקשורת .  בשם הדרישה לרצות את המפלגה ,  את הממשלה והקואליציה הכל מותר ,  הכל ניתן לשינוי ,  כמו הייתה המדינה ,  שלטון החוק ועקרונות היסוד שלנו מטבע העובר לסוחר ".  
" אנחנו לא צוחקים .  אנחנו מודאגים ",  המשיך מופז . " ממשלתך אינה שבויה בידי קיצוניים סהרוריים  ממשלתך היא-היא הקיצון הסהרורי ,  החותר מתחת רגלינו וקם עלינו לשנות את דמותנו וצביוננו כמדינה דמוקרטית ,  ליברלית ששוחרת וחותרת ללא לאות לשלום ולביטחון .  אתה ראש ממשלה חלש חסר עמוד שדרה ,  אתה ראש ממשלה סחיט .  אתה מסוכן ,  חבריך לשולחן הממשלה מסוכנים .  מאיימים אתם עלינו יותר מהאיומים הנשקפים עלינו מבחוץ ". 
גם יו"ר מפלגת העבודה ,  שלי יחימוביץ' ,  פנתה לנתניהו במהלך דבריה במליאה . " יצחק תשובה ואילן בן דב ,  שעושים תספורות לציבור החוסכים ,  לא אשמים  אתה אשם .  אתה זה שב-2003 העביר 70% מכספי החוסכים לקזינו של הבורסה ,  ומאז אתה מפקיר אותם שוב ושוב לתעלולים הפיננסים של בעלי ההון .  ביום ראשון ,  כתוצאה מדו"ח טרכטנברג ,  תחליט הממשלה על הפרטה בפועל של מכון התקנים ,  מה שיוביל לפיטוריהם של יותר מ-1000 עובדי המכון .  גם ייבוא הטונה בעקבות דוח טרכטנברג יביא לסגירת שני מפעלים בארץ .  זה התרגום ההרסני ביותר למחאה החברתית :  פיטורים של אלפי עובדים והמשך ההתפרעות בשוק ההון .  רק חילופי שלטון יביאו לכך קץ .  רק ממשלה סוציאל-דמוקרטית תוכל להציל את תושבי המדינה ממדיניותך ההרסנית ". 
יו"ר האופוזיציה ,  ציפי לבני ,  חמתה את הדיון ,  ואמרה כי  " הממשלה מזייפת את הציונות ,  היהדות והדמוקרטיה .  על זה אנחנו נאבקים כאן .  אנחנו ,  זה הרוב הציוני .  אנחנו אוהבים את ישראל ,  מוכנים לשלם את מחיר החיים כאן ולעתים המחיר קשה .  אנחנו משרתים בצבא ,  אנחנו וילדינו ,  משלמים מסים וגאים במדינת ישראל .  בציניות רבה הממשלה הזאת הופכת את ישראל למדינה קטנה מוקפת אויבים ,  והיא דואגת שנשאר כך ,  כי זה משרת את האינטרסים של ראש הממשלה.המזרח התיכון איננו מקום לפוליטיקאים קטנים שעוסקים בהישרדות ופוחדים לקבל החלטות .  הרי אם לראש הממשלה היה חשוב מדינת ישראל הוא יה המנהל מומ רציני עם הגורמים הפרגמטיים .  ראיתי מה היה בקבינט כשרהמ ושהבט ביקשו מהשמינייה להעביר כספים ,  אבל שרים מתנגדים ,  אז הכסף לא עבר ". 
עוד בנושאשטרית על חוק לשון הרע :  בקדימה מפחדים מהעיתונותמשפטנים :  העיתונות איננה עבריין מין שצריך לסרסדורנר לחכים בימין :  אינכם רשאים לעשות כרצונכם
לפניות לכתב :  pinhas_wolf@walla.com

נתניהו בכנסת :  משטרת מחשבות ?  מחזקים את הדמוקרטיה
במסגרת דיון ביוזמת האופוזיציה במליאת הכנסת ,  התייחס ראש הממשלה לחוק לשון הרע .  עוד אמר : " נגיע להסדר גם עם המתמחים ",  ועל אירן : " יש להטיל עליה סנקציות חריפות יותר "
 
