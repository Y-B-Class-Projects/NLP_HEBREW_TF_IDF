עצמאים בשטח :  המוני בית ישראל יצאו לחגוג
עם ישראל בחופש ,  אך הצמרת המדינית עובדת קשה ונודדת בין טקסים וחגיגות .  מחידון התנ"ך ועד פרס ישראל ,  מהמנגלים והפקקים עד מזג האוויר השרבי ,  זה מה שמחכה לכם שם בחוץ
יום עצמאות עמוס אירועים צפוי היום  ( שלישי )  לעם ישראל ולנבחריו .  מזג אוויר חם ועליה בטמפרטורות ממתינים לאלפי הממנגלים ,  כאשר יעשה שרבי בהרים ובפנים הארץ  ,  וחם מהרגיל במישור החוף .  על פי השרות המטאורולוגי ,  לקראת הלילה השרב ישבר ,  ויתכן גשם מקומי קל בעיקר בצפון הארץ .  עקב מזג האוויר השרבי הצפוי נדרש הציבור להקפיד על כללי בטיחות אש .  
ברשות הטבע והגנים ובקק"ל נערכים לקלוט מאות אלפי מטיילים .  בצפון נמל תל אביב ייערך אירוע  " קק"ל בנמל "  - מדובר במיצג קופסאות כחולות ענקיות והפעלות לילדים ברוח החג .  מדריכי הקרן יפעילו את המשפחות בפינות הדרכה ,  במשחק וביצירה ,  ליד תערוכת הקופסה הכחולה שתוצג היום .
 ומה קורה בכבישים ?  כביש מס 1 עמוס ממזרח מבן שמן למחלף שער הגיא .  כביש 443 עמוס מצומת גינתון לכיוון מחלף בן שמן .  כביש 4 עמוס מצומת רעננה לצפון ,  ובהמשך צומת דרור עמוס לצפון ממחלף הדרים עד קדימה-פרסיהומצומת השרון לרופין .  
ביש 4 עמוס מגן רווה למחלף חולות .  כביש 441 עמוס מבית אלעזרי למזכרת בתיה .  כביש 2 עמוס לכיוון צפון מגשר השלום למחלף ינאי .  בכביש 40 ,  צומת להבים עמוס לבאים מכל הכיוונים ומתבצעת הכוונת תנועה .  כביש שלוש עמוס באזור לטרון כולל היציאות מכביש 1 למחלף לטרון בשני הכיוונים .  הכביש לרמת דוד נפתח לתנועה ובמקום מתבצעת הכוונה וקיימים עמוסים .  
בנוסף ,  חוף לבנון בכנרת התמלא הבוקר עד אפס מקום .  במשטרה מציינים כי כל חופי הכנרת נמצאים כעת בתפוסה כמעט מלאה .
 בתוך כך ,  נמשכות גם החגיגות הממלכתיות :  נשיא המדינה שמעון פרס קיים הבוקר חגיגת עצמאות מרכזית בהשתתפות כל הצמרת המדינית-בטחונית בבית הנשיא בירושלים .  באירוע השתתפו ראש הממשלה בנימין נתניהו ,  שר הביטחון אהוד ברק ,  הרמטכ"ל גבי אשכנזי וכל אלופי המטה הכללי בהווה ובעבר .  
האירוע נפתח בשעה 9:15 כשמטס כבוד חגיגי של מטוסי ומסוקי קרב ומייד בסיומו יחל המופע המרכזי על מדשאת בית הנשיא .  במסגרת המופע  " שרים עצמאות עם הנשיא "  יבחרו המנהיגים את שירי העצמאות האהובים עליהם .  אחר כך העניק הנשיא תעודות הצטיינות למאה ועשרים חיילים וקצינים מכלל יחידות צה"ל .
 ב-10:00 יצא משט הראווה מחופי הכרמל בחיפה וישוט לאורך חופי ישראל .  המשט כולל 12 כלי שיט מסוגים שונים ,  ביניהם ספינות טילים של חיל הים ,  אוניית פיקוד ימי ,  דבורות ,  כלי שיט לביטחון ימי ועוד .  בשעה 12:00 עתיד המשט לעבור מול חוף הרצליה .  ומשם ימשיך וינוע לאורך חופי תל אביב .  בשעה 15:00 יסתיים המשט מול חופי אשקלון .  
ב-11:00 החל במרכז הארץ מטס מסוקים ,  המורכב משלושה מסוקי יסעור ,  והוא יעבור במרכז הארץ ,  בין היתר מעל שמי ירושלים ,  רחובות ,  תל אביב וחדרה .  מטס הקרנפים  ( הכולל שלושה מטוסי הרקולס )  ומטס מטוסי הקרב  ( הכולל מטוס בואינג ,  F-16 ,  F-16 ,  יעברו מעל באר שבע ,  ירוחם ,  דימונה ,  ערד ,  קרית גת ,  בסיס תל נוף ,  בית שמש ,  ירושלים ,  פצאל ,  ובית שאן .  ב-11:30 נערך מופע אווירובטי מעל בית הנשיא בירושלים ,  וב-11:50 מעל בנייני האופרה בתל אביב .
 ב-11:00 נפתח בתיאטרון ירושלים חידון התנ"ך העולמי לנוער יהודי .  בחידון משתתפים 47 בני נוער מ-22 מדינות ,  ביניהם גם בנו של רה"מ ,  אבנר נתניהו .  לחידון קדם מחנה הכנה בו השתתפו המתמודדים הסופיים ,  שנבחרו מתוך עשרות אלפי מתמודדים שניסו את כוחם בידיעת התנ"ך במדינות השונות בעולם .  בישראל לבדה התמודדו כ- 12 אלף תלמידים .
 ב-17:00 ייפגש הנשיא פרס עם נציגי הסגל הדיפלומטי והקונסולרי המוצבים בארץ ,  שיגיעו לברך את נשיא המדינה ביום העצמאות ה-62 למדינת ישראל .  באירוע ישתתף גם שר החוץ אביגדור ליברמן ,  שגרירים ,  נספחים צבאיים ,  מפקדי כוחות השלום במזרח התיכון ,  ראשי העדות ,  ראשי ערים ומוזמנים נוספים .
 ב19:30 יוענק פרס ישראל בטקס המסורתי שייערך בבנייני האומה בירושלים .
 עדכון ראשון :  0740

עצמאים בשטח :  המוני בית ישראל יצאו לחגוג
עם ישראל בחופש ,  אך הצמרת המדינית עובדת קשה ונודדת בין טקסים וחגיגות .  מחידון התנ"ך ועד פרס ישראל ,  מהמנגלים והפקקים עד מזג האוויר השרבי ,  זה מה שמחכה לכם שם בחוץ

