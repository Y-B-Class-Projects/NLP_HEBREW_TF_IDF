נתניהו : " המאיימים להשמידנו - לא הצלחתם ולא תצליחו "
 ברחבת יד ושם התקיים הטקס הממלכתי לציון יום הזיכרון לשואה ולגבורה במעמד ראשי המדינה ,  ניצולים ובני משפחות . " ישראל היא ההרתעה בפני כל ניסיון לשואה נוספת ",  אמר הנשיא
הטקס הממלכתי לציון יום הזיכרון לשואה ולגבורה נפתח אמש  ( ראשון )  ברחבת  " יד ושם "  שבירושלים .  בטקס לקחו חלק ראשי המדינה בהם הנשיא שמעון פרס וראש הממשלה בנימין נתניהו לצד ניצולי שואה ובני משפחותיהם .  כמדי שנה ,  הדליקו ניצולי שואה שש משואות לזכר ששת מיליון היהודים שנספו בשואה .  השנה הדליקו את המשואות :  אשר אוד ,  צבי מיכאלי ,  דיטה קראוס ,  חיים הרצל ,  הינדה טסמן ויצחק בירן .
 יום השואה תשע"ד - כתבות נוספותאחרי 70 שנה :  זיהתה את עצמה ואת משפחתה בתצלום מאושוויץדעה :  כך נולדו ארבעה ימי שואהברלוסקוני : " גם הגרמנים מכחישים שהיו מחנות " 
" כל אחד מאתנו נושא בלבו את היגון של אחינו שהושמדו ,  כמו את הגאון שבתקומת ישראל ",  אמר פרס בנאומו בכיכר גטו ורשה ב"יד ושם ".   " ישראל היא מצבת יגון על מותם ,  שהייתה גם למצבת גאון לזכרם כאן ,  בארץ האבות .  בראשנו מהדהדת עדיין השאלה ,  שאין לה ,  וספק אם תהיה לה תשובה :  היכן נולדו המרצחים האלה ?  היכן הם חונכו ?  כיצד הפך הנוף של אירופה התרבותית לג'ונגל פראי שהילכו בו חיות טרף ?  התשובה הגאוגרפית ידועה .  התשובה האנושית לא קיימת ". 
הנשיא התייחס בדבריו גם לתופעות האנטישמיות שעדיין מתרחשות בכל העולם ,  שבעים שנים אחרי תום מלחמת העולם השנייה . " מדינת ישראל של היום אינה רק המצבה היחידה האפשרית הניצבת על קברם של אחינו ואחיותינו שהושמדו .  מדינת ישראל היא ההרתעה בפני כל ניסיון לשואה נוספת .  ישראל חזקה היא התשובה שלנו לאימת האנטישמיות ,  אבל היא אינה פוטרת את כל העמים למנוע שהמחלה הארורה הזו לא תשוב לביתם .  תרשו לי לומר מניסיון של תשעים שנות חיי ,  שללא מדינה היינו נאלצים להוסיף לחיות על חולשתנו במקום להיות עם ,  כפי שאנו כיום ,  היכול לחיות על כישוריו ההיסטוריים והעכשוויים ".  
את דבריו סיכם פרס בנימה אופטימית ובתקווה לשלום . " ישראל שואפת לשלום .  בין אנשים ובין עמים .  לשלום עם קרובים ולשלום עם רחוקים .  אנו רודפים שלום מפני שאנו רודפים צדק לכל אדם .  יהיה מוצאו אשר יהיה .  תהיה דתו אשר תהיה .  כי הזכות לשלום היא הזכות לחיים .  אני אומר בביטחון מלא - אנו חזקים להדוף סכנות .  אין להיבהל מאיומים ואין להתייאש מהשלום .  כבן העם היהודי אינני רשאי ואיני מסוגל לשכוח את זוועת השואה .  כאזרח מדינת ישראל אעשה כל אשר לאל ידי שלנאצים לא תהא תקומה .  כאדם אעשה כל הניתן להשכנת שלום בין עמים .  בין גזעים .  בין דתות ובין לאומים .  רוחנו באמונותינו לא פחות מאשר ביטחוננו בחרבותינו ".   
" היו בימים ההם יהודים שחששו להזעיק את אומות מחשש שהמאבק בנאצים ייתפס כבעיה יהודית .  היו שחשבו שהסכנה תחלוף .  הם שתקו והאסון הגיע ",  אמר ראש הממשלה נתניהו . " כיצד רבים כל כך לא ראו את הסכנה ?  האמת המרה היא שלא שהם לא ראו ,  הם לא רצו לראות .  הם לא רצו לראות את האמת ,  כי הם לא רצו להתמודד עם ההשלכות של האמת .  שנים לפני כן חווה העולם מלחמה נוראה ,  ולכן מנהיגי העולם רצו להימנע בכל מחיר ממלחמה נוספת .  בכך ,  הם הכשירו את הקרקע למלחמה הנוראה בתולדות המין האנושי ".  
" היום איננו חוששים להשמיע את הדברים בפני נגידי עולם .  בניגוד למצבנו בשואה כשהיינו עלה נידף ,  חסרי ישע ,  יש לנו כוח רב מאוד להגן על עצמנו ,  עם צה"ל וזרועות הביטחון מוכנים לכל משימה .  שבעה עשורים אחרי החורבן ,  מדינת ישראל היא פלא עולמי .  ביום הזה אני אומר בשם העם היהודי לכל אלה שרצו ורוצים להשמידנו ,  לא הצלחתם ולא תצליחו .  מדינת ישראל חזקה מתמיד - שוחרת שלום שבקרבה מפעם רצון להבטיח את עתידה ". 
נתניהו העמיד את האיום האיראני בתור הסכנה המידית והחמורה ביותר למדינת ישראל ולעולם . " כמו אז עם הנאצים ,  גם היום יש כאלה שמבטלים את הרטוריקה הקיצונית של איראן .  כמו אז גם היום יש כאלה שתופסים את השאיפות הגרעיניות של איראן כנובעות מרצון טבעי של עם .  כמו אז גם היום ,  אלה שחושבים כך  הם טועים טעות היסטורית .  בימים אלה מתקיימות שיחות בין המעצמות לאיראן ,  גם הפעם האמת נהירה לכל .  איראן רוצה הסכם שיסיר הסנקציות וישאיר אותה מדינה סף גרעינית .  איראן רוצה עסקה שבה הסנקציות יוסרו והיכולות יישארו .  עסקה כזו שתאפשר לה להיות סף גרעינית תביא את העולם לסף התהום .  אני מקווה שלקחי העבר הופקו ,  ושלא יימשך הרצון להימנע מעימות בכל מחיר .  אני קורא למנהיגים לעמוד על כך שהיא תתפרק לחלוטין מיכולתה ולא לוותר עד שיעד זה יושג . 
" בכל מקרה .  עם ישראל עומד איתן מול סכנה קיומית .  מצבו של עמנו שונה בתכלית ממה שהיה בשואה .  יש לנו מדינה יהודית ריבונית .  כראש ממשלה אינני חושש לומר את האמת לעולם ,  גם מול אזניים אטומות .  זו לא רק זכותי אלא גם חובתי .  אני חש אותה במיוחד היום ,  במקום הזה ",  אמר . " החובה העליונה שלי כראש ממשלת ישראל היא להבטיח שלא יהיו עוד אתרי זיכרון כאלה ,  שלא תהיה עוד שואה נוספת ".  נתניהו הוסיף כי  " במקום הזה אמרתי פעמים רבות שעלינו לזהות סכנה קיומית בזמן ,  ולפעול נגדה ".  
בתום הטקס בשעה 21:30 התקיים בתיאטרון הבימה בתל אביב ערב עיון וזיכרון של בית הספר הבינלאומי להוראת השואה של יד ושם ,  בשיתוף עיריית תל אביב ותאטרון הבימה  - " למען יידע דור אחרון "  - בין זיכרון וזהות בשיח הישראלי .
 אירועי יום הזיכרון לשואה ולגבורה יימשכו היום ,  וב-10:00 בבוקר תישמע צפירת דומייה בת שתי דקות .  מיד לאחר מכן יתקיים מעמד הנחת הזרים למרגלות האנדרטה למרד גטו ורשה .  בשעה 10:30 ייפתח טקס  " לכל איש יש שם "  - מעמד הקראת שמות קרבנות השואה .  ב-13:00 ייערך טקס האזכרה המרכזי באוהל יזכור .  ב-19:00 תהיה העצרת הרשמית לנעילת אירועי יום הזיכרון בקיבוץ יד מרדכי וב-19:30 זו שבקיבוץ לוחמי הגיטאות .  במחנה ההשמדה אושוויץ-בירקנאו שבפולין יתקיים היום ב-16:00 מצעד החיים המסורתי בהשתתפות אלפי בני נוער ואחרים .  
בימים אלה קורא  " יד ושם "  לציבור הרחב למלא דפי עד ולהנציח את שמות קרבנות השואה .  בנוסף ,  נמשך המבצע הלאומי לאיסוף מסמכים ,  תעודות ,  יומנים ,  תצלומים ,  חפצים ויצירות אמנות מתקופת השואה הנמצאים בידיהם של אנשים פרטיים בארץ . " לאסוף את השברים "  הוא מבצע הצלה ,  כנגד השעון ,  במאמץ לאסוף את החפץ והמסמך ביחד עם סיפורם ,  כדי שלא יאבדו .  לפרטים על ימי האיסוף של יד ושם בטלפון :  1-800-25-777 .
  ( עדכון ראשון :  20:00 )  

נתניהו : " המאיימים להשמידנו - לא הצלחתם ולא תצליחו "
 ברחבת יד ושם התקיים הטקס הממלכתי לציון יום הזיכרון לשואה ולגבורה במעמד ראשי המדינה ,  ניצולים ובני משפחות . " ישראל היא ההרתעה בפני כל ניסיון לשואה נוספת ",  אמר הנשיא

