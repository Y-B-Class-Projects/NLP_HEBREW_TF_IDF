הוצאות המזון והאירוח של נתניהו הוכפלו בתוך שנתיים
סך ההוצאה על מזון ואירוח במעון הרשמי של ראש הממשלה ,  בנימין נתניהו ,  ברחוב בלפור בירושלים ,  וכן בבתים הפרטיים שלו בירושלים ובקיסריה עמד ב-2012 על 480 אלף שקלים  כך עולה מנתונים שחשף הערב  ( שני )  משרד ראש הממשלה בהוראת בג"ץ .  זאת בעקבות פניית התנועה לחופש המידע בעניין .  מהפרסום עולה כי הציבור שילם מכיסו על המזון למשפחת נתניהו ולאורחיהם 40 אלף שקלים בכל חודש .  לשם הבהרה ,  ב-2011 עמדה ההוצאה על מזון על 460 אלף שקל ,  בעוד שבשנים 2010 ו-2009 היא הייתה נמוכה כמעט בחצי  267 אלף שקלים ו-214 אלף שקלים .  כמו כן ,  על ניקיון הוציאו בבתים השונים 1.2 מיליון שקלים ,  לעומת 848 אלף שקלים ב-2011 ,  ו-772 אלף שקלים ב-2010 .  על הוצאות גינון הוציא משלם המסים 142 אלף שקלים ב-2012 .  במעון ראש הממשלה נרכש ריהוט ב-108 אלף שקלים בשנה החולפת ,  ובסך הכל ,  כולל הוצאות אחרות ,  עלה סך הוצאות בית ראש הממשלה 3.3 מיליון שקלים ב-2012 ,  לעומת 2.6 ב-2011 ,  ו-2.3 מיליון שקלים ב-2010 .  

הוצאות המזון והאירוח של נתניהו הוכפלו בתוך שנתיים
nan
