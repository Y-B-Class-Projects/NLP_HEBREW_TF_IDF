שרה נתניהו תערער על פסק הדין : " החלטה מוטעית ורחוקה מהמציאות "
 עורכי הדין של משפחת נתניהו הודיעו כי המליצו על הגשת ערעור מצד רעיית ראש הממשלה נגד החלטת בית הדין בעניינו של אב הבית לשעבר מני נפתלי . " נוכיח כי ההחלטה בכל הנוגע לגברת נתניהו שגויה "
 רעיית ראש הממשלה שרה נתניהו תגיש ערעור על פסק הדין שניתן אתמול  ( רביעי )  בבית הדין האזורי לעבודה בירושלים בעניינו של אב הבית לשעבר מני נפתלי .  מטעמה של משפחת נתניהו נמסר כי  " גברת נתניהו לא הייתה נתבעת בתיק ,  ולפיכך לא התאפשר לה להביא עדים וראיות מטעמה שיוכיחו את אמיתות דבריה .  למרות זאת ,  בית הדין לעבודה קבע ממצאים הפוגעים בה קשות ודמה נשפך על לא עוול בכפה בכלי התקשורת ". 
פסק הדין קבע כי נפתלי  " נחשף לתנאי העסקה פוגעניים "  ונפסקו לו פיצויים על סך 170 אלף שקלים . " עובדים חסרי אונים נאלצים לעבוד שעות רבות מאוד תוך שהם חשופים לדרישות מוגזמות ,  להעלבות ולהתפרצויות זעם ",  נכתב בהחלטה .  
פסק הדין נלמד ביממה האחרונה על ידי עורכי הדין של משפחת נתניהו ,  והם המליצו על הגשת ערעור מצד רעיית ראש הממשלה , " כולל הגשת בקשות מתאימות על מנת שיתאפשר לה להביא את מכלול העדים והראיות המוכיחים כי החלטת בית הדין בכל הנוגע לגברת נתניהו שגויה ,  מוטעית ורחוקה מהמציאות ". 
עוד בוואלה !  NEWS:לא רק חמאס :  ארגון נוסף ברצועה פרסם תיעוד לוחמיו במנהרה התקפיתארדואן מזהיר :  הסבלנות שלנו לגבי סוריה הולכת ואוזלת
בית הדין קבע אתמול כי טענותיה של אשת ראש הממשלה ,  שלפיהן אב הבית לשעבר נהג ביחס גרוע לעובדים לא זכו לביסוס ראייתי , " לא הובא בדל ראיה התומך בהם ".   " יש להצטער על כך שגברת נתניהו בחרה להכפיש באופן חמור כל כך עובדים לשעבר במעון ראש הממשלה מבלי שנמצא לטענות אלה בסיס ראייתי מינימלי בחומר הראיות שהוצג בפנינו ",  נכתב במסמך המשפטי .  
אתמול נמסר ממשפחת נתניהו בתגובה לפסק הדין כי  " עובדים רבים במעון מעידים על יחס חם ,  מצוין ואנושי מצד רעיית ראש הממשלה ".  במשפחה מתעקשים כי  " התמונה המצטיירת בפסק הדין רחוקה מן המציאות במעון ראש הממשלה ",  אף שבית המשפט פסק בצורה נחרצת כי תנאי ההעסקה במעון פוגעניים וכי לא נמצא  " בדל של ראיה "  הנוגע לטענות לפיהן יחסו של נפתלי עצמו לעובדים היה גרוע .
 בתגובה לפסק הדין ,  אמר נפתלי כי  " ראש הממשלה מנע ממני להתפרנס עד לתקופה הזאת ".  הוא רמז כי יש נושאים אחרים שראויים לביקורת ציבורית ,  אולם הוא לא חשף אותם . " רואים פה שאדם כמוני ,  אזרח מהשורה ,  פגעו בו בעבודה בצורה הכי קשה ,  ואחר כך אשתו טוענת שאני נהייתי סלב .  עברתי דברים מאוד קשים בחיים על מנת להתפרנס בכבוד .  ראש הממשלה מנע ממני להתפרנס עד לתקופה הזאת ועדיין שמרתי על קור רוח ולא הוצאתי דברים פרט לאלה שעניינו את המשטרה ואת בית המשפט לענייני עבודה .  יש הרבה דברים שלא הוצאתי על תפקודו ושהפריעו לי בתפקודו ".  

שרה נתניהו תערער על פסק הדין : " החלטה מוטעית ורחוקה מהמציאות "
 עורכי הדין של משפחת נתניהו הודיעו כי המליצו על הגשת ערעור מצד רעיית ראש הממשלה נגד החלטת בית הדין בעניינו של אב הבית לשעבר מני נפתלי . " נוכיח כי ההחלטה בכל הנוגע לגברת נתניהו שגויה "
 
