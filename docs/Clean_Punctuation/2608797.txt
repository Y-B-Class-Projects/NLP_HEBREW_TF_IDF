מחטף בחירות ?  כחלון ימונה ליו"ר מועצת מנהל מקרקעי ישראל
יממה וחצי לפתיחת הקלפיות הודיע נתניהו על המינוי ,  במטרה  " להפחית את מחירי הדיור ".  יחימוביץ' : " עדות לפאניקה של נתניהו ".  מסיבת העיתונאים נאסרה לשידור בשל חשש לתעמולה
 ( משה כחלון מודיע כי לא ימונה לשר ,  בשבוע שעבר )  
מחטף בחירות ?  ראש הממשלה בנימין נתניהו סיכם עם שר הרווחה והתקשורת ,  משה כחלון ,  על מינויו לתפקיד יו"ר מועצת מנהל מקרקעי ישראל - תפקיד שמצוי היום בידי שר השיכון ,  אריאל אטיאס .  ממטה ההסברה של מפלגת הליכוד נמסר הערב  ( ראשון )  כי המינוי נועד  " להפחית משמעותית את מחירי הדיור לכלל אזרחי ישראל ,  בדגש על זוגות צעירים וחיילים משוחררים .  הערב ימסרו נתניהו וכחלון הודעה משותפת בנושא .  יצוין כי היועץ המשפטי לממשלה מתנגד למינויים בכירים בשירות המדינה בתקופה שלפני בחירות .
 השר כחלון מסר בתגובה להודעה כי  " הרפורמה שאוביל בשוק הדיור תוביל לירידת מחירי הדיור ,  באותו האופן שבו הוזלו מחירי השיחות בטלפונים הניידים ".   
" אני מברך את השר כחלון שלקח על עצמו את המשימה החשובה הזו ואני מבטיח לתת לו את כל הגיבוי כפי שעשיתי ברפורמות בתקשורת ",  הודיע נתניהו . " כך אני מתחייב שנוריד את מחיר הדיור ולכן אני מברך את השר כחלון על החלטתו לקבל את תפקיד יו"ר מועצת מנהל מקרקעי ישראל ,  שיועבר לאחריות משרד ראש הממשלה לאחר הבחירות .  משה כחלון הוא האיש הנכון בזמן הנכון להובלת הוזלת מחירי הדיור ",  הוסיף נתניהו .
 נתניהו וכחלון הודיעו כי ימסור הודעה משותפת בנושא במסיבת עיתונאים שתיערך בשעה 20:10 .  מספר דקות לפני המועד הודיע יו"ר ועדת הבחירות השופט אליקים רובינשטיין כי מסיבת העיתונאים הינה תעמולת בחירות ועל כן אסר לשדר אותה באמצעי התקשורת ,  שכן יהיה זה עבירה על חוק הבחירות - דרכי תעמולה .  
מפלגת העבודה מיהרה להגיב להחלטה המפתיעה ,  ובהודעה שנמסרה מטעמה של יושבת הראש שלי יחימוביץ' נטען כי  " מינוי כחלון לתפקיד סרק במנהל מקרקעי ישראל ,  הוא תשלום על הזעקתו כעלה תאנה לגיהינום החברתי שמכין לנו נתניהו בעוד 48 שעות אם חלילה ייבחר ".  עוד אמרה יחימוביץ' כי כולם ידעו שכחלון פרש כמחאה על מדיניותו הכלכלית והחברתית של נתניהו . " אפילו בתשדיר הבחירות לליכוד לא הצליח כחלון להוציא מפיו מלה טובה אחת על נתניהו בתחום זה ,  ומינויו כעת הוא עדות לפאניקה שנתניהו נתון בה בגלל החלשותו ",  תקפה .  
מאז הודיע כחלון על פרישתו מהחיים הפוליטיים ,  הצהיר ראש הממשלה מספר פעמים כי ישמח לשובו של כחלון לליכוד ,  וכי הוא יוכל להיות שר בממשלה הבאה - אם רק ירצה בכך .  מנגד ,  שר התקשורת והרווחה דבק בהחלטתו ליטול פסק זמן ,  ובשבוע שעבר הצהיר : " אני הודעתי שאני לוקח פסק זמן ,  ואני נאמן להחלטה שלי ". 
למרות החלטתו ליטול פסק זמן מהפוליטיקה ,  כחלון מופיע בתשדיר תעמולה של הליכוד בנוגע להפחתת מחירי הסלולר .  הופעתו גררה ביקורת חריפה .  
לקריאה נוספת:רני רהב :  כחלון הביא לפיטורי מאות עובדיםכחלון :  נאמן להחלטתי ,  לא אהיה שר בממשלה הבאה 

מחטף בחירות ?  כחלון ימונה ליו"ר מועצת מנהל מקרקעי ישראל
יממה וחצי לפתיחת הקלפיות הודיע נתניהו על המינוי ,  במטרה  " להפחית את מחירי הדיור ".  יחימוביץ' : " עדות לפאניקה של נתניהו ".  מסיבת העיתונאים נאסרה לשידור בשל חשש לתעמולה

