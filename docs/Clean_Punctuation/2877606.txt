גינויים לפשע השנאה במצעד מימין ומשמאל : " לא מוסרי ולא נסלח "
 נבחרי ציבור מכל הקשת הפוליטית הביעו זעזוע מדקירתם של שישה משתתפים במצעד הגאווה בירושלים .  ראש הממשלה אמר כי  " נמצה הדין עם האחראים ",  הרצוג הוסיף כי  " צריך להוקיע ".  יעלון : " נרדוף את המיעוט האלים והקיצוני "
 פוליטיקאים רבים מימין ומשמאל הביעו זעזוע מפשע השנאה שאירע היום  ( חמישי )  במהלך מצעד הגאווה בירושלים ,  שבו פרץ את מעגל האבטחה ישי שליסל  שדקר לפני עשור בדיוק משתתפים במצעד הגאווה ,  ודקר ופצע שישה בני אדם ,  בהם שניים במצב קשה .  
ראש הממשלה ,  בנימין נתניהו ,  אמר כי  " מדובר באירוע חמור ביותר ,  ונמצה את הדין עם האחראים למעשה .  במדינת ישראל חופש הבחירה של הפרט הוא אחד הערכים הבסיסיים .  עלינו להבטיח שבישראל כל איש ואישה יחיו בביטחון בכל דרך שבה בחרו .  כך פעלנו וכך נמשיך לפעול .  אני מבקש לאחל החלמה מהירה לפצועים ".  ראש הממשלה שוחח על האירוע עם השר לביטחון הפנים גלעד ארדן וקיבל עדכון על מעצר הדוקר .
 יו"ר האופוזיציה ,  יצחק הרצוג ,  הביע אף הוא זעזוע מהאירוע . " הדקירות במצעד הגאווה בירושלים הן פשע שנאה מתועב ",  כתב בעמוד הפייסבוק שלו . " צריך להקיא ,  להוקיע ולהעניש בכל החומרה והכוח את מי שביצע אותן .  אני קורא למשטרה לאפשר את המשך האירועים ולא להיכנע לאויבים של כל מה שטוב ויפה בישראל .  זה מאבק עקרוני וחשוב על דמותה של המדינה .  אני מחזק את הצועדים ומתפלל להחלמה מהירה של הפצועים "
 עוד בכתבות בנושא :  6 פצועים מדקירות במצעד הגאווה בי-ם ;  החשוד - אותו דוקר מ-2005עדי ראייה מפשע השנאה במצעד הגאווה : " הפצועים דיממו ,  הדוקר שתק"אחרי עשור :  הדוקר החרדי במצעד הגאווה בירושלים שוחרר מהכלא 
שר הביטחון משה יעלון התייחס לאירוע ואמר כי יש להיאבק בגורמים הקיצוניים בחברה . " במאמץ משותף של כל הגורמים השפויים בחברה הישראלית ,  אנו נרדוף וננצח את המיעוט האלים והקיצוני שמאיים על שלומם של אזרחינו ,  על ערכינו ועל הדמוקרטיה הישראלית ",  אמר יעלון והוסיף : " גם ניסיון הרצח במצעד הגאווה בירושלים לא יעצור את חתירתנו לחנך לקבלת האחר והשונה באשר הוא או היא ,  ללא הבדל דת ,  גזע ,  מין או נטייה מינית ". 
יעלון הדגיש כי הרצח  " לא ירפה את ידינו בחתירה למען שוויון זכויות לבני ובנות הקהילה הגאה ,  הראויים לחיות את חייהם בשלווה ולקיים חיים זוגיים ככל האדם .  במאמץ משותף של כל הגורמים השפויים בחברה הישראלית ,  אנו נרדוף וננצח את המיעוט האלים והקיצוני שמאיים על שלומם של אזרחינו ,  על ערכינו ועל הדמוקרטיה הישראלית ".  
שר החינוך נפתלי בנט גינה את פשע השנאה ואמר כי  " מדובר בפשע מוסרי ללא סליחה .  מי שעשה זאת פגע בערכים יהודיים ומוסריים וצריך לבוא על עונשו בחומרה המירבית .  כשהארועים יתבררו ,  על החברה הישראלית לעשות חשבון נפש כיצד הגענו לכך ". 
יו"ר יש עתיד ,  יאיר לפיד ,  אמר כי  " לא יכול להיות שאירוע שכל כולו מבוסס על רוח של ערכי השוויון וחופש הביטוי במדינת ישראל ,  נגמר בדקירתם של המשתתפים שכל חטאם הוא בכך שביקשו להביע את זכותם המלאה לבחור את מי לאהוב .  מדינת ישראל קמה על ערכים של שיווין וכיבוד החופש של כל אדם לבחור את הדרך שבה הוא מבקש לחיות את חייו ללא הבדל ,  גזע מין ודת .  גורמי אכיפת החוק חייבים לנקוט ביד קשה ובלתי מתפשרת נגד מי שמנסה לערער על הערכים הללו .  אם אנחנו רוצים להמשיך ולקיים מדינה שמבוססת על ערכי הדמוקרטיה ,  מדינה שאזרחיה יודעים לקבל גם את מי שאינו חושב בדיוק כמו שכנו ועדיין לחיות לצידו בשלום ,  צריך לנקוט ביד קשה נגד כל מי שמנסה לפגוע בכך ."  
שר הכלכלה אריה דרעי גינה את אירוע הדקירה ואמר כי  " יש להוקיע כל גילוי של אלימות וצריך לנהל מלחמת חורמה נגד כל מי שנוהג באלימות נגד כל אדם באשר הוא אדם ". 
ח"כ ציפי לבני אמרה כי האירוע הדקירה מבטא את  " שנאת החינם בעם ישראל ,  רק שבוע לאחר תשעה באב ".  לדבריה , " זהו פשע טהור של חוסר סובלנות כלפי האחר ,  שנובע מזרעי הסתה לאורך כל השנה שחייבים להילחם בהם ברמה הממשלתית והחינוכית .  אני מאחלת החלמה מלאה לכל הפצועים ובטוחה שמערכת המשפט תמצה עם הדוקר את הדין "  
נשיא המדינה ראובן ריבלין התייחס לאירוע במהלך טקס לציון 30 שנה לאופרה הישראלית ,  הנערך בבית הנשיא . " התכנסנו היום לאירוע משמח ,  אך השמחה נפגמה כאשר פשע שנאה נוראי התרחש כאן בירושלים בירת ישראל ,  ונדקרו אנשים שחגגו את החופש שלהם להביע את זהותם ותפיסת עולמם ".  לדבריו , " אסור לנו לחיות באשליות ,  חוסר הסבלנות יוביל אותנו לאסון .  אם יש מי שיכול לפורר אותנו מבפנים הרי זה רק אנחנו .  אסור לנו להשלים עם פשעים שכאלה ועלינו להוקיע את המבצעים אותם והתומכים בהם ". 
יו"ר הכנסת יולי אדלשטיין התייחס אף הוא לאירוע הדקירה . " מדובר במעשה מביש שיש להוקיע ללא כחל וסרק ",  אמר . " השסעים בחברה שלנו הולכים ומתרחבים ,  ומעשים כאלו מביאים אותנו כחברה לסף תהום .  חובתנו להעניק לכל מגזר את חופש הביטוי אך לעולם לא לנקוט באלימות .  אני קורא לרשויות החוק למצות את הדין עם המפגע עד תום ".  
יו"ר מרצ זהבה גלאון האשימה באירוע את הגורמים הקיצוניים בימין . " דמם של חפים מפשע על ידיהם של מסיתי הימין הקיצוני ",  אמרה גלאון . " זהו מחדל של הרשויות והמשטרה שנתנו להסתה הפרועה להתממש לתוצאות כה מחרידות .  אם אכן מדובר באותו תוקף מלפני עשור ,  מדובר במחדל מבצעי לא יאמן ויש לחקור איך ביזיון שכזה מתרחש ." 
יו"ר סיעת מרצ ,  אילן גילאון ,  אמר כי  " הסכין שדקרה הערב את ששת הצועדים במצעד הגאווה בירושלים ,  מופנית נגד כל אחד ואחת מאתנו .  הטרור ההומופובי החליט לחגוג היום עשור לאירוע הדקירה הקודם באירוע דקירה חדש ,  וההסתה שקדמה לו הוצתה ולובתה באין מפריע על-ידי ארגון הטרור להב"ה ."  
" תמוה בעיניי איך חרף כל אירועי העבר ,  איש לא למד את הלקח ודאג להבטיח את שלומם של הצועדים ",  הוסיף גילאון . " עם זאת ,  שום דבר לא יעצור את המצעד בירושלים מהלמשיך ולצעוד בגאווה .  הגאווה תנצח את ההומופוביה ,  הסובלנות תנצח את הסכינים ".  

גינויים לפשע השנאה במצעד מימין ומשמאל : " לא מוסרי ולא נסלח "
 נבחרי ציבור מכל הקשת הפוליטית הביעו זעזוע מדקירתם של שישה משתתפים במצעד הגאווה בירושלים .  ראש הממשלה אמר כי  " נמצה הדין עם האחראים ",  הרצוג הוסיף כי  " צריך להוקיע ".  יעלון : " נרדוף את המיעוט האלים והקיצוני "
 
