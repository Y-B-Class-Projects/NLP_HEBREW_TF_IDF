נתניהו מנסה להבטיח וטו אמריקני על הכרה בפלסטין באו"ם
ראש הממשלה יקיים פגישה דחופה עם קרי בתחילת השבוע הבא ברומא ,  על רקע התגברות הקולות בארצות הברית הקוראים שלא להטיל וטו על הצעה מרוככת של הפלסטינים לקבל הכרה במועצת הביטחון
ראש הממשלה ,  בנימין נתניהו ,  ייצא בתחילת השבוע הבא לביקור קצר ברומא ,  שם ישתתף בפגישה דחופה עם שר החוץ של ארצות הברית ג'ון קרי .  זאת ,  במטרה לנסות ולהגיע להבנות בין ישראל וארצות הברית בנושא הפנייה הפלסטינית למועצת הביטחון של האו"ם בדרישה להכיר במדינה פלסטינית בגבולות 1967 .  בירושלים חוששים כי וושינגטון תחליט שלא להשתמש בזכות הווטו השמורה לה ובכך לאפשר להצעה לעבור במועצת הביטחון .  
נתניהו ינסה במהלך הפגישה לשכנע את קרי להטיל וטו על כל הצעה שתעלה במועצת הביטחון בנושא ,  גם אם מדובר בהצעה  " מרוככת "  שאותה יגבשו מדינות אירופה .  עם זאת ,  בירושלים מודעים לכך שכמעט כל הדרג המקצועי הבכיר בוושינגטון סבור שאם הפלסטינים ירככו את נוסח ההצעה שלהם ,  או אם יוגש נוסח מרוכך על ידי מדינות אירופה ,  ארצות הברית צריכה לתת להחלטה לעבור .  
עוד כתבות בנושא הפנייה הפלסטינית למועצת הביטחון:ירדן דורשת :  החלטת האו"ם על סיום הכיבוש - עוד החודשהפלסטינים דחו את הפניה למועצת הביטחון של האו"םאבו מאזן :  נפנה למועצת הביטחון שתכיר בפלסטין כבר החודש 
בכיר ברשות הפלסטינית ,  סאיב עריקאת ,  אמר הבוקר  ( רביעי )  כי הרשות תפנה למועצת הביטחון עוד לפני חופשת חג המולד ,  כלומר בשבועיים הקרובים .  כמו כן ,  מדינות אירופה ,  ובראשן צרפת ,  מגבשות במקביל הצעה שלהן .  
רוב הפקידים הבכירים בממשל אובמה שעוסקים בנושא הישראלי-פלסטיני סבורים שאלא אם ההצעות שיוגשו לבסוף למועצה יהיו קיצוניות בניסוחן ,  הטלת הווטו תפגע באמינותה של ארצות הברית בזירה הבינלאומית .  הממשל מוטרד גם מכך שמדינות ערב ,  שעמן הוא מעוניין לשתף פעולה נגד ארגון  " המדינה האיסלאמית "   ( דאעש )  ,  יגיבו בזעם להטלת הווטו .  
עמדתם של הנשיא אובמה ושל קרי בסוגיה הזו אינה ברורה עדיין .  נתניהו מקווה לשכנע אותם להמשיך בקו האמריקני המסורתי של הגנה על ישראל במועצת הביטחון ,  אולם גם הוא מבין שאם הצעות ההחלטה שיוגשו למועצה יתבססו על אותם ניסוחים בדיוק שמופיעים ב"מסמך המסגרת "  של קרי ,  האמריקנים יתקשו להטיל וטו .  עד לפני כמה שבועות ,  קרי קיווה לנצל את המשבר כדי להוביל למהלך דיפלומטי חדש שידחה את דיונים במועצת הביטחון ,  אולם הבחירות בישראל והזעם ברחוב הפלסטיני הפכו את האפשרות הזו לבלתי-ריאלית .  
בתוך כך ,  הפלסטינים מתכוננים גם לאפשרות שהאמריקנים יחליטו להטיל וטו על ההחלטה .  בחודש שעבר התייחס אבו מאזן לאפשרות ואמר כי במקרה כזה הרשות תבקש להצטרף לשלל הארגונים והאמנות הבינלאומיות ,  ובכלל זאת תחתום על אמנת רומא ,  כך שתוכל להצטרף לבית הדין הפלילי הבינלאומי .
 לפניות לכתב אמיר תיבון :  amir.tibon@walla.co.il 

נתניהו מנסה להבטיח וטו אמריקני על הכרה בפלסטין באו"ם
ראש הממשלה יקיים פגישה דחופה עם קרי בתחילת השבוע הבא ברומא ,  על רקע התגברות הקולות בארצות הברית הקוראים שלא להטיל וטו על הצעה מרוככת של הפלסטינים לקבל הכרה במועצת הביטחון

