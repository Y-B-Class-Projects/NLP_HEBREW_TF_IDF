רה"מ : " מצרים דמוקרטית לא תאיים על השלום "
 ראש הממשלה בנימין נתניהו מעריך שהממשל הבא שיעלה במצרים יהיה בעל אופי דמוקרטי ,  ושהסיכויים להפרת השלום על ידו נמוכים . " מצפים שכל ממשלה במצרים תכבד ההסכם "
  ( באדיבות ערוץ הכנסת ) 
ראש הממשלה בנימין נתניהו התייחס הערב  ( רביעי )  בדיון במליאת הכנסת לאירועים במצרים ואמר שהמהומות מוכיחות ששכנתנו מדרום מאמצת לחיקה את המאה ה-21 ,  על ידי החלת רפורמות דמוקרטיות ולדבריו הממשל הבא במצרים לא יפר את הסכם השלום עם ישראל . " אני מעריך את הערך של מדינה חופשית ,  ומובן מאליו שמצרים נשענת על המוסדות הללו ,  שמעוגנים בערכים דמוקרטיים ,  לא תהווה שום איום לשלום ",  אמר ראש הממשלה . 
" בוושינגטון ,  בלונדון ,  בפריז ,  בכל רחבי העולם הדמוקרטי ,  דיברו מנהיגים ופרשנים על ההזדמנויות שגלומות בשינוי המתחולל במצרים ",  הוסיף , " דיברו על שחר של יום חדש ,  והתקוות הללו מובנות .  כל אלו שחרויות האדם יקרות לליבם ,  כולל הציבור בישראל ,  שואבים השראה מהקריאות ומהאפשרות לדמוקרטיה ". 
בהתייחס ליציבות השלום בין ישראל למצרים ,  הביע נתניהו ביטחון כי גם המשטר החדש לא יפר את ההסכם בין המדינות . " השמירה על השלום הקיים הוא יעד חיוני ,  ואנחנו מצפים שכל ממשלה במצרים תכבד אותו ",  הסביר ראש הממשלה והוסיף : " יותר מכך ,  אנחנו מצפים שהקהילה הבינלאומית תצפה שכל ממשלה במצרים תכבד את השלום ".  עם זאת ,  הזהיר נתניהו כי יש להסתכל ב"עיניים מפוקחות "  על המצב ה"בלתי יציב "  שנובע מהמהומות במצרים . " התרחיש האופטימי הוא ,  שהתקוות הללו לדמוקרטיה בהליך מודרג ויציב ,  תתגשמנה במצרים ",  אמר וסייג : " צריך להכיר שמתחולל כאן שינוי עצום .  הבסיס ליציבות שלנו ולעתיד שלנו ולשימור השלום ,  הוא ביצור כוחה של מדינת ישראל ,  וזה מחייב להיות כנים עם עצמנו ולא לעסוק בהלקאה עצמית על הבעיות שמסביב ",  סיכם .
 
רה"מ : " מצרים דמוקרטית לא תאיים על השלום "
 ראש הממשלה בנימין נתניהו מעריך שהממשל הבא שיעלה במצרים יהיה בעל אופי דמוקרטי ,  ושהסיכויים להפרת השלום על ידו נמוכים . " מצפים שכל ממשלה במצרים תכבד ההסכם "
 
