תגובה לפייגלין ?  נתניהו על לגליזציה של קנאביס :  ייבדק ,  תשובה בקרוב
במסגרת שידורי התעמולה של הליכוד התבקש נתניהו להתייחס לסוגיית הלגליזציה ,  אותה מקדמת בין השאר מפלגתו של משה פייגלין .  נתניהו הציג את מדיניות הממשלה בסוגיית הקנאביס הרפואי ולאחר מכן ,  בנוגע ללגליזציה ,  השיב : " אתן תשובה בקרוב "
 ראש הממשלה בנימין נתניהו אמר הערב  ( שני )  כי הוא בוחן לגליזציה של שימוש בקנאביס ,  שלא למטרות רפואיות .  נתניהו ,  שהתבקש במהלך שידורי התעמולה של  " הליכוד TV "  להתייחס לסוגיית  " הקנאביס והלגליזציה ",  תיאר את מדיניות הממשלה בנוגע לקנאביס רפואי ,  ולאחר מכן ציין כי  " אני בודק את השאלה שהעלית ,  אתן לך תשובה בקרוב .  ההמשך ייבדק ,  ייתכן שיבוא גם ". 
הרקע להצהרה של נתניהו הוא המאמץ לבלום את התחזקות מפלגת  " זהות "  של משה פייגלין ומצע הלגליזציה שהיא מקדמת .  לפי חלק מהסקרים האחרונים ,  זהות עשויה לעבור את אחוז החסימה ובליכוד חוששים כי כניסתו של פייגלין לכנסת תשנה את מאזן הגושים ותקשה על נתניהו להרכיב גוש חוסם של מפלגות הימין .
 בחירות 2019 - סיקור מיוחד בוואלה !  NEWS:יאיר נתניהו יצא נגד ריבלין ;  בכחול לבן תקפו את רה"מ :  שלוט בפיו5.8 מיליון בעלי זכות בחירה ,  16% מתוכם ערבים :  כל הנתוניםהתלונה של שפיר ,  יאיר נתניהו מתכסח עם כחול לבן | עדכוני הבחירות 
כל התוכנית של הליכוד TV הייתה מורכבת משאלות שנשאלו מטעם מהגולשים .  הפעם ,  במקרה ,  כמעט כל השאלות עסקו בנושאים שאותם מקדם יו"ר פייגלין .  בין השאר נתניהו נשאל על כלכלה חופשית וועדי עובדים ,  זכויות בעלי חיים ,  ולגליזציה של קנאביס .  
נתניהו מצדו ,  הציג את פעילות הממשלה בנוגע לשימות בקנאביס רפואי ומקומו בתעשייה הישראלית . " אני הובלתי כמה שינויים בתחום הזה ",  אמר . " הגדלנו את השימוש של הקנאביס הרפואי ,  הבאנו את ישראל לאחת הרמות הגבוהות בעולם .  שנית ,  אמרו לי שיש שוק עולמי אז אפשרתי למגדלים לגדל את זה ולהפוך את זה לענף ייצוא משמעותי של מדינת ישראל ". 
מפלגת זהות ברכה על הודעת ראש הממשלה ונמסר כי  " הכיוון שאליו צועדת המערכת הפוליטית כולה בעקבות עמדתה הנחרצת של מפלגת זהות בסוגיית הלגליזציה של קנאביס בהחלט מחזק את ביטחוננו בכך שמפלגת זהות גדולה וחזקה ,  תוכל להביא ללגליזציה כבר במושב הראשון של הכנסת ה- 21 .  לגליזציה בישראל תציל חיים של אלפי חולים ותפטור אזרחים רבים מרדיפה מיותרת ". 
 ( עדכון ראשון :  19:17 )  

תגובה לפייגלין ?  נתניהו על לגליזציה של קנאביס :  ייבדק ,  תשובה בקרוב
במסגרת שידורי התעמולה של הליכוד התבקש נתניהו להתייחס לסוגיית הלגליזציה ,  אותה מקדמת בין השאר מפלגתו של משה פייגלין .  נתניהו הציג את מדיניות הממשלה בסוגיית הקנאביס הרפואי ולאחר מכן ,  בנוגע ללגליזציה ,  השיב : " אתן תשובה בקרוב "
 
