ברק מתגונן : " פועל לחיזוק היחסים עם ארה"ב "
 בעקבות הביקורת החריפה מצד מקורבי נתניהו ,  ניסו בלשכת שר הביטחון להפיג את המתיחות : " ברק פועל בישראל ובארה"ב על פי עמדות הממשלה על מנת לחזק את התמיכה האמריקאית "
 שר הביטחון אהוד ברק מגיב היום  ( רביעי )  לראשונה למתקפה חסרת התקדים מצד מקורבי נתניהו ,  כפי שדיווחו ערוצי הטלוויזיה אתמול ,  ושל בכירים בליכוד כלפיו .  בעוד אנשי נתניהו זועמים על פגישתו של ברק בארצות הברית עם רם עמנואל ,  מקורבו של הנשיא אובמה ,  ועל רקע הטענה כי הוא  " מלבה את הסכסוך עם ארה"ב ",  אמרו בלשכת ברק כי  " שר הביטחון פועל לחיזוק היחסים עם ארה"ב ובמרכזם היחסים הביטחוניים .  השר ברק פועל הן בישראל והן בארה"ב על פי עמדות הממשלה על מנת להוריד מתחים ולחזק את התמיכה האמריקנית בביטחון ישראל ועמדותיה ".  
ברק ,  שלא הזכיר בהודעתו את נתניהו באופן ישיר ,  הודיע כי אין בכוונתו להירתע מהמתקפה כלפיו ולהפסיק עם התנהלותו . " ידוע ברבים כי לפעולה זו של שר הביטחון יש תוצאות חיוביות ובכוונת שר הביטחון ברק להמשיך בה לצד כל הגורמים המדיניים והביטחוניים האחרים ",  הבהירו בלשכתו .
 עוד נמסר בהודעת לשכת ברק כי  " ישראל חייבת לשמור בכל מצב על זכותה לפעול על פי החלטותיה בנושאים חיוניים לביטחונה ועתידה .  עם זאת ,  אין לשכוח את חשיבות יחסי הביטחון והמודיעין הייחודיים שנתגבשו בחמש השנים האחרונות בהן מכהן ברק כשר ביטחון .  יחסים מיוחדים אלה תורמים ישירות לביטחון ולאינטרסים של ישראל ". 
למרות המתקפה חסרת הרסן של אנשי נתניהו כלפי ברק ,  הוא החליט לפרסם תגובה שעל פניה נראית ממלכתית .  הוא לא פונה בדבריו לנתניהו ,  לא תוקף את אנשיו ,  וגם לא  " נכנס "  בשטייניץ ,  ש"דם רע "  זורם ביניהם כבר מתחילת הקדנציה .  תגובתו מאוד פוזיטיבית ,  מסבירה מה הוא עושה ,  לא מה אחרים לא עושים .  אך בין השורות המסר ברור :  אני מחזק את הקשרים עם האמריקאים .  בלעדיי ,  עדיף לא לחשוב מה היה קורה .  צריך לציין - ברק מנסה להצטייר כ"ממלכתי ",   " מעל למריבות קטנוניות ",  אבל מקורביו לא נוצרים את מחרצובות לשונם .  כך ,  למשל ,  שר התמ"ת שלום שמחון תקף בראיון לגלי צה"ל את שר האוצר שטייניץ ,  בחריפות ,  וכינה אותו  " פודל ".  
במקביל ,  מתחו בכירים בליכוד ביקורת על המתקפה כלפי ברק . " המשכנע הראשי ,  מי שמלבה את הסכסוך ,  זה שר האוצר ,  כי יש לו סכסוך היסטורי עם ברק ",  אמרו הבכירים בליכוד . " יש להם יחסים גרועים במשך כל הקדנציה .  הוא הצליח לטפטף את התזה שלו לראש הממשלה נתניהו במשך שלושת החודשים האחרונים ".  
לדבריהם ,  קצפו של נתניהו יצא בעקבות מספר אירועים :  הראיון של ברק ל"ישראל היום "  על נסיגה חד צדדית ,  כאשר הוא יודע שזה לא מקובל על נתניהו ומעורר סערה בליכוד ,  הפגישה עם רם עמנואל ועוד .  עם זאת ,  אותם בכירים מתחו ביקורת על ברק ואמרו כי  " התנהלותו העצמאית התחילה כשהוא הבין שלא ישוריין בליכוד ".  יש לציין כי אנשי ברק מכחישים את העובדה שדובר אי פעם על שריון או על דרישה מצדו להבטיח לו שימשיך לכהן כשר הביטחון גם בממשלה הבאה .  
במקביל ,  התייחסו בכירים במערכת הביטחון ל"יחסי הביטחון היחודיים "  שהזכירו אנשי ברק .  בהתייחסם למערכת היחסים עם האמריקאים . " כשנדרש לישראל סיוע מיוחד נוסף לכיפת ברזל או לשרביט קסמים  ( מעבר ל- 3 מיליארד דולר לשנה .  פ"ו )  ישראל ושר הביטחון פונים לארה"ב ",  הסבירו .
 אותם גורמים הוסיפו כי  " כאשר בחורים ישראלים נמצאים בשגרירות בקהיר וההמון הזועם בחוץ מאיים לפגוע בהם ,  ישראל פונה לארה"ב לסייע .  כאשר צריך להדוף באו"ם או להטיל וטו על החלטות אנטי ישראליות במועצת הביטחון ,  ישראל פונה לארה"ב .  כאשר יידרש לנו חידוש מלאים בעקבות עימות רחב - נפנה לארה"ב ". 
בחודש הבא יתקיים בישראל תרגיל משותף ישראלי אמריקני להגנת המדינה מפני התקפת טילים ממעגלים רחוקים . " המאמץ להבטחת יתרונה הייחודי של ישראל בתחום הצבאי נשען על היחסים המיוחדים עם הפנטגון ,  הממשל והתמיכה הדו מפלגתית בישראל בקונגרס ",  אמרו הגורמים , " תמיכה שאסור לנו לפגוע בה ,  על ידי צעדים שמציגים את ישראל כמעורבת לצד אחד בפוליטיקה האמריקנית ". 
לדבריהם , " כאשר נדרש לבחון מצבי דרדור שעלולים להיווצר בסוריה על רקע נפילת משטר אסד ,  אנו בשיח אינטימי עם ארה"ב .  יודגש שוב כי ישראל שומרת בכל מצב על אחריותה הכוללת לביטחונה ולהחלטותיה בעת מבחן .  אולם כדי שלא נמצא עצמנו מבודדים יחסית ב'יום שאחרי' ,  יש להכין תשתית יחסים ,  אמון ושיתוף פעולה עם הממשל ,  הפנטגון ושני חלקי הקונגרס וזה בדיוק מה ששר הביטחון ברק עושה ופועל עוד מתקופת הממשלה הקודמת ובשנים האחרונות בממשלת נתניהו ".  
לקריאה נוספתבליכוד מעריכים :  בחירות ב-5 או ב-12 בפברוארנתניהו :  תוך שבועיים אחליט אם להקדים את הבחירותהליכוד נגד ברק : " הוא היה ונשאר איש שמאל "
 לפניות לכתב :  pinhas_wolf@walla.co.il 

ברק מתגונן : " פועל לחיזוק היחסים עם ארה"ב "
 בעקבות הביקורת החריפה מצד מקורבי נתניהו ,  ניסו בלשכת שר הביטחון להפיג את המתיחות : " ברק פועל בישראל ובארה"ב על פי עמדות הממשלה על מנת לחזק את התמיכה האמריקאית "
 
