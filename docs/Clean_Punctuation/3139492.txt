נתניהו במעון ,  רעייתו בלהב :  המשטרה נערכת לחקירת הזוג במקביל
ראש הממשלה ייחקר מחר באזהרה בפרשת בזק ,  וימסור עדות בפרשת הצוללות - במה שעשוי להפוך לחקירה באזהרה .  חקירתה של רעייתו שרה תתחיל באותו הזמן בדיוק ,  וגם היא צפויה להיחקר תחת אזהרה
ראש הממשלה בנימין נתניהו ורעייתו שרה ייחקרו מחר  ( שישי )  במקביל בתיק 4000 .  שרה נתניהו תיחקר במשרדי להב 433 שבלוד ,  כשלפי ההערכות היא צפויה להיחקר תחת אזהרה ,  בשעה שראש הממשלה ייחקר במעונו .  החקירה תחל בדיוק באותו הזמן ,  כנראה סביב השעה 08:00 .  במשטרה מסרבים למסור אם נתניהו ייחקר גם בפרשת הצוללות ,  ואם כן האם ייחקר באזהרה . " אנחנו לא מתכוונים למסור על אילו תיקים יישאל ,  כדי שהוא לא ייערך ",  אמר גורם במשטרה .
 למעון ראש הממשלה יגיע לצורך החקירה מפקד היחידה הארצית לאכיפה כלכלית  ( יאל"כ )  תת-ניצב אלי אסייג ונציגי צוותי החקירה בשלושת התיקים שבהם נקשר שמו של בנימין נתניהו :  פרשת בזק  ( תיק 4000 )  ,  פרשת הצוללות  ( 3000 )  ,  ופרשת השופטת גרסטל .
 במקביל לחקירתו של ראש הממשלה צפויים איש סודו ודוברו לשעבר של נתניהו ניר חפץ וחברו הקרוב ובעל השליטה בבזק שאול אלוביץ' להיות מעומתים עם התשובות שימסור נתניהו .  בתוך כך דווח הערב ב"חברת החדשות "  בערוצים 12 ו-13 כי בהקלטות של מנכ"ל אתר וואלה !  NEWS אילן ישועה נשמע קולה של שרה נתניהו בלבד ,  ולא של ראש הממשלה .
 עוד בוואלה !  NEWS:למרות החקירות :  נתניהו ממשיך לשמור על כוחו ,  לפיד מתחזק | סקריישאל על שלוש פרשות :  המשטרה רוצה לחקור את נתניהו בתחילת השבוענתניהו יפגוש את החוקר עם הפתיל הקצר - וינסה להפיל את פילבר 
למרות שנתניהו יישאל על שלוש פרשות ,  חלק מרכזי ומשמעותי בחקירה יתרכז בפרשת בזק .  חפץ ואלוביץ' ,  שניים ממקורביו ,  נתונים במעצר .  חשוד נוסף שעמד כאיש קשר להוצאתן לפועל של החלטות בציר שבין משרד התקשורת לבזק הוא היועץ האסטרטגי אלי קמיר ,  ששוחרר אתמול למעצר בית .
 שלשום חשף נתניהו את קו ההגנה שאותו יציג לחוקרים בפרשה ,  שבמרכזה חשד למתן הטבות לחברת התקשורת בתמורה לסיקור אוהב באתר וואלה !  NEWS - הפלת כל האחריות לפעולות שנעשו בצורה לא חוקית ,  אם היו כאלה ,  על מנכ"ל משרדו שלמה פילבר ,  שהפך לפני כעשרה ימים לעד מדינה בפרשה .
 נתניהו יודע שבשל היותו שר אוצר לשעבר הוא יתקשה לטעון כי לא ידע לעומק את ההשלכות הכלכליות הכוללות של הרפורמות וההקלות שניתנו לבזק .  חוקרי המשטרה מתכוונים למשוך אותו לעניין הזה כבר בתחילת החקירה ,  ולכן בהודעה שהוציא שלשום הוא כבר פרס את כל קו ההגנה שלו .  לטענת ראש הממשלה היקף ההטבות לבזק לא עומד על מיליארד שקלים כפי שהמשטרה ואנשי רשות ניירות ערך טוענים .
 מטעמו של נתניהו נמסר : " פייק ניוז .  לא היו דברים מעולם .  המשך ההדלפות המגמתיות והשקריות כנגד הגברת נתניהו ,  שמטרתן לפגוע בראש הממשלה ובשלטון הליכוד .  ועוד ממשיכים לטעון שאין הדלפות ,  נכון ?  ". 
גילוי נאות :  אתר וואלה !  NEWS הוא חלק מקבוצת בזק
 ( עדכון ראשון :  19:48 )  

נתניהו במעון ,  רעייתו בלהב :  המשטרה נערכת לחקירת הזוג במקביל
ראש הממשלה ייחקר מחר באזהרה בפרשת בזק ,  וימסור עדות בפרשת הצוללות - במה שעשוי להפוך לחקירה באזהרה .  חקירתה של רעייתו שרה תתחיל באותו הזמן בדיוק ,  וגם היא צפויה להיחקר תחת אזהרה

