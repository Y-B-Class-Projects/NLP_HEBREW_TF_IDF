מנכ"ל משרד ראש הממשלה יעזוב ב-1 באוגוסט
אייל גבאי יעזוב את התפקיד לאחר שנתיים במשרד ראש הממשלה .  ראש הממשלה נתניהו הודה לגבאי ואמר : " אני מאמין שעוד נשוב לעבוד יחד "
 ראש הממשלה בנימין נתניהו ומנכ"ל משרדו ,  אייל גבאי ,  סיכמו היום  ( שני )  על סיום תפקידו של גבאי ב-1 באוגוסט השנה .  מלשכת ראש הממשלה נמסר כי ראש הממשלה הודה לגבאי על  " תרומתו הרבה בשנתיים האחרונות ".  הוא אמר לגבאי : " יש לך חלק גדול בהישגי הממשלה בשנים הללו .  לאחר 14 שנה של היכרות ועבודה משותפת בתפקידים שונים ,  אני מאמין שעוד נשוב ונעבוד יחדיו ".  גבאי הודה לראש הממשלה ואמר כי , " אני חש סיפוק וגאווה על חלקי בהישגים הרבים של הממשלה ". 
לוואלה !  חדשות נודע כי באחרונה נרשמה מתיחות בין נתניהו לגבאי על רקע מינוי עו"ד משה דיין לתפקיד נציב שירות המדינה .  דיין שזכה לתמיכת נתניהו ,  לא נהנה מתמיכתו של גבאי ,  וזה סירב להמליץ עליו בוועדה לבדיקת מינויים בראשות השופט בדימוס דן ארבל .
 גבאי ,  בן 44 ,  החל את תפקידו במאי 2009 ,  כחודש לאחר כינון הממשלה .  בעבר הוא כיהן כמנהל רשות החברות הממשלתיות וכמנהל הסניף הישראלי של קרן ההשקעות  " בבקוק ובראון ".  בתקופתו כמנכ"ל משרד ראש הממשלה הוא היה אחראי מטעם נתניהו בעיקר על התחום החברתי-כלכלי .  נתניהו גם ביקש ממנו להקים מספר רב של ועדות כדי לפתור סוגיות שונות ,  דבר שגרר מתיחת ביקורת על ריבוי הוועדות תחתיו .  
גבאי הוא לא הראשון בלשכת שנוטש את הספינה של נתניהו .  קדמו לו יועץ התקשורת יוסי לוי שליווה אותו בתקופת הבחירות ועזב בהרגשה צורמת .  גם יועץ התקשורת שהחליף את לוי ,  ניר חפץ ,  עזב לפני מספר חודשים .  בין שתי הפרישות ,  גם מנהל הלשכה ,  ארי הרו ,  עזב מסיבות בריאותיות .  הפרישה האחרונה מהלשכה ,  שלוותה ברעש תקשורתי גדול ,  הייתה של מקורבו של נתניהו ,  ראש המל"ל לשעבר ,  עוזי ארד .
 עוד בנושא:עוד מכה לנתניהו :  גם מנכ"ל משרדו החליט לעזוב
לפניות לכתב:pinhhas_wolf@walla.com

מנכ"ל משרד ראש הממשלה יעזוב ב-1 באוגוסט
אייל גבאי יעזוב את התפקיד לאחר שנתיים במשרד ראש הממשלה .  ראש הממשלה נתניהו הודה לגבאי ואמר : " אני מאמין שעוד נשוב לעבוד יחד "
 
