דנינו :  יש מקום לבדיקה בעניין מעון ראש הממשלה
חומר החקירה שמסר מני נפתלי בעניין מעון ראש הממשלה יועבר היום מהמשטרה לפרקליטות ,  והיועץ המשפטי לממשלה צפוי להחליט לקראת סוף השבוע אם לפתוח בחקירה .  הערכה :  בני הזוג נתניהו יידרשו למסור את גרסתם
האם תיפתח חקירה פלילית בעניין פרשות מעון ראש הממשלה ,  בעקבות עדותו של מני נפתלי ?  מפכ"ל המשטרה ,  רב-ניצב יוחנן דנינו ,  אמר הבוקר  ( ראשון )  כי  " על פניו יש מקום לבדיקה בעניין נפתלי ,  אך יש לאפשר ליועץ המשפטי לממשלה לבדוק את כלל החומרים ".  בהמשך דבריו ,  שנאמרו בטקס הענקת דרגות שנערך במשרד הפנים ,  אמר דנינו : " זו לא בדיקה .  גבינו עדות שלו במשך שעות ארוכות ורבות ,  עד אור בוקר יום שישי .  הבוקר ,  יועבר החומר ליועץ המשפטי לממשלה .  בסופו של דבר ,  המונחים של בדיקה או חקירה הם למעשה זהים ,  כי חלק גדול מהחקירות התחילו בבדיקות .  על פניו יש מקום כאן לבדיקה ,  אך צריך שהיועץ המשפטי לממשלה יקבל את ההחלטה ". 
גורמים משפטיים מעריכים כי אם תפתח חקירה פלילית ,  בני הזוג נתניהו יצטרכו למסור עדות בעניין הדברים .  היועץ המשפטי לממשלה ,  יהודה וינשטיין ,  יכריע לקראת סוף השבוע האם אכן תיפתח חקירה .  בשלב זה ,  החשדות הם למעשים פליליים בדרג הניהולי של מעון ראש הממשלה .
 המבקר נגד ראש הממשלה - כל הכותרותעדות אב הבית :  איש אמונו של נתניהו ש"מצפצף על הנהלים"מני נפתלי מאיים בתביעת דיבה נגד הזוג נתניהו : " עברו כל גבול"נתניהו : " העיסוק בדוח המבקר נועד להסיח את דעתכם מהבחירות "  
בסוף השבוע פורסם בוואלה חדשות כי עזרא סיידוף ,  סמנכ"ל נכסים ומשאבי אנוש במשרד ראש הממשלה ,  הוא מי שצפוי לעמוד במרכז החקירה .  סיידוף הוא מקורבם של בני הזוג נתניהו ,  ובתצהיר שהגיש נפתלי בתביעתו לבית הדין לענייני עבודה בירושלים ,  טען כי סיידוף ידע  " לסייע ולעגל פינות כשנתבקש לעשות זאת ",  ואף הורה ,  לטענתו ,  להוציא חשבוניות פיקטיביות .  בתמלילים מאחת השיחות של נפתלי עם סיידוף ,  שפורסמו בוואלה חדשות ,  הסביר סיידוף לנפתלי ,  לכאורה ,  כיצד ניתן לעקוף בעורמה את הנהלים המקובלים .  גם בחקירתו האחרונה במשטרה העביר נפתלי חומרים על סיידוף ,  וככל הנראה הוא יהיה בין הראשונים שיוזמנו לחקירה באזהרה .  
הבדיקה בנושא מעון ראש הממשלה מתמקדת בשלוש פרשות :  ראשית ,  הבדיקה אם ניתנה הוראה מצד שרה נתניהו להעברת מתנות רשמיות מהמעון הרשמי לבית נתניהו ,  כפי שטען נפתלי בעדותו ביום חמישי האחרון .  שתי הפרשות האחרות הן פרשת רהיטי הגן ,  ופרשת הבקבוקים .  באשר לאחרונה ,  ההערכה היא כי ישנם היבטים פלילים בלקיחתהפיקדון הבקבוקים על ידי שרה נתניהו ,  לאחר שהעובדים במעון אספו עבורה את הבקבוקים .  עם זאת ,  משום שכספי הפיקדון כבר הוחזרו ,  קיימת בעייתיות בקביעה שמדובר בעבירה פלילית .  
באשר למעורבותו של ראש הממשלה עצמו ,  נראה כי הסיבה המרכזית בגללה תידרש עדותו היא סביב שאלת העסקתו של החשמלאי אבי פחימה .  גורמים משפטיים מעריכים כי תידרש בחינה אם אכן היה קשר כלשהו בין היותו פעיל מרכז ליכוד ,  לבין העסקתו בביתו של נתניהו .  שמו של פחימה לא עלה במסגרת עדותו של מני נפתלי במשטרה ,  אלא בעיקר במסגרת בדיקת מבקר המדינה .  חומרי הבדיקה ,  טרם הועברו לידי המשטרה .
 לפניות לכתבת גלי גינת :  gali.gnt@walla.com 

דנינו :  יש מקום לבדיקה בעניין מעון ראש הממשלה
חומר החקירה שמסר מני נפתלי בעניין מעון ראש הממשלה יועבר היום מהמשטרה לפרקליטות ,  והיועץ המשפטי לממשלה צפוי להחליט לקראת סוף השבוע אם לפתוח בחקירה .  הערכה :  בני הזוג נתניהו יידרשו למסור את גרסתם

