אובמה : " דברי נתניהו נגד הערבים ישפיעו על מדיניות ארה"ב "
 הנשיא האמריקני התייחס בריאיון ל"אטלנטיק "  לסוגיות המרכזיות במדיניות החוץ של וושינגטון במזרח התיכון . " ההתבטאויות מיום הבחירות שתיארו את האזרחים הערבים כדבר שיש להיזהר ממנו מנוגדות לחלוטין להכרזת העצמאות "
  ( נתניהו ,  אתמול : " הברית עם ארה"ב חזקה מכל חילוקי דעות ")  
נשיא ארצות הברית ברק אובמה אמר בריאיון לכתב  " אטלנטיק "  ג'פרי גולדברג ,  שפורסם אתמול  ( חמישי )  ,  כי להתבטאויות של ראש הממשלה בנימין נתניהו לקראת הבחירות נגד הקמת מדינה פלסטינית ונגד אזרחי ישראל הערבים  " יהיו השלכות על מדיניות החוץ שלנו ".  לדברי אובמה , " ההתבטאויות שתיארו את אזרחי ישראל הערבים ככוח פולש שעלול להצביע ומשהו שיש להיזהר ממנו ,  מנוגדות לחלוטין לניסוח הכרזת העצמאות של ישראל ".  
" כשדבר כזה קורה ,  יהיו לכך השלכות על מדיניות החוץ ",  הוסיף הנשיא האמריקני . " בדיוק מאחר שאנחנו כל כך קרובים לישראל ,  לא לומר דבר ,  משמעו יהיה שהבית הלבן יאבד כל אמינות בנוגע לנושאים האלה ".  אובמה הדגיש כי הוא זכה במהלך כהונתו לתמיכת הקהילה היהודית בארצות הברית ,  והבהיר : " יש קו ישר בין תמיכה בזכותו של העם היהודי למדינה בטוחה וחפה מרדיפה לזכויותיהם של האפרו-אמריקנים להצביע ולזכות להגנה שווה במסגרת החוק ". 
עוד בוואלה חדשות:אינדיק :  הצבעה באו"ם על פלסטין - רק אחרי הסכם הגרעיןאובמה בקמפ דייויד : " הממשלה החדשה לא תומכת בפתרון שתי המדינות"נפתחה פסגת מדינות המפרץ בארה"ב ;   " לעצור את שאיפות איראן " 

" אני חושב שאותו עיקרון תקף גם לעמים נוספים ",  הוסיף אובמה . " אני חושב שהדאגה לפלסטינים היא נאמנה למסורת ולערכים שעל בסיסם ישראל נוסדה .  אם זה לא מקבל ביטוי במדיניות ,  אם אנחנו לא מוכנים להסתכן למען אותם הערכים  אז הם הופכים למלים ריקות ,  ולדעתי זה מקשה עלינו הרבה יותר להמשיך ולהגן עליהם בכל הנוגע להגנה על ישראל בזירה הבינלאומית ". 
ביום הבחירות פרסם נתניהו סרטון וידאו ובו הוא נראה דוחק בתומכיו לצאת ולהצביע . " שלטון הימין בסכנה ,  המצביעים הערבים נעים בכמויות אדירות אל הקלפי .  עמותות השמאל מביאות אותם באוטובוסים ",  אמר אז .  בעקבות זאת הוא ספג ביקורת חריפה מצד גורמים רבים ,  בהם בממשל האמריקני .  נתניהו ניסה למזער את הנזק לאחר בחירתו מחדש ,  אולם רבים לא השתכנעו מהתנצלותו .
 אובמה התייחס להתרבות אירועי האנטישמיות ברחבי העולם ,  וטען : " אין ספק שהאווירה ברחבי העולם היא מפחידה למדי עבור משפחות יהודיות ".  עם זאת ,  הוא הוסיף : " גורמים פוליטיים מנסים להשוות בין תמיכה בישראל ובעם היהודי לחותמת גומי למדיניות שיוצאת מהממשלה הישראלית .  כך שאם אתה מפקפק במדיניות ההתנחלויות ,  אתה מיד הופך לאנטי-ישראלי או אנטי-יהודי ".   
" אם אתה מביע חמלה או אמפתיה כלפי הנוער הפלסטיני ,  שמתמודד עם מחסומים והגבלות על יכולת התנועה שלהם ,  אתה נחשד ברמת התמיכה שלך כלפי ישראל ",  אמר . " אם אתה מוכן להתעמת עם הממשלה הישראלית בפומבי ,  אז מיד תופשים אותך כאנטי-ישראלי וכאנטי-יהודי .  אני מתנגד לכך באופן מוחלט ".   
" אם אתה יושב בבית קפה בתל אביב או בירושלים ,  תשמע ויכוחים סוערים ,  וזה בריא ",  אמר . " זה חלק מהסיבה לכך שהאמריקנים אוהבים את ישראל ולכך שאני אוהב את ישראל  כי זו דמוקרטיה אמיתית ,  ואתה יכול להביע את דעותיך .  אבל הדבר החשוב ביותר ,  לדעתי ,  שניתן לעשות כעת לטובת חיזוק עמדתה של ישראל ,  הוא להסביר מדוע פיתרון שתי המדינות הוא התכנית הביטחונית הטובה ביותר עבור ישראל בטווח הרחוק ".  
" השאלה שיש לשאול היא מהם הסיכונים בפתרון שתי המדינות ,  ומה משקלם ביחס לסיכונים שבלא לעשות דבר ולהמשיך את הסטטוס קוו ",  הוסיף אובמה . " הסיכונים שבלא לעשות דבר הם גדולים בהרבה ,  לדעתי ,  אבל בסופו של דבר ,  חשוב שהעם הישראלי והממשלה הישראלית יחליטו בעצמם בנוגע למה שיש לעשות על מנת לשמור על ביטחונה של המדינה ".  

אובמה התייחס בריאיון לסוגיות נוספות בנוגע למדיניות ארצות הברית במזרח התיכון ,  בהן שיחות הגרעין עם איראן ,  המאבק בארגון  " המדינה האיסלאמית "   ( דאעש )  ומלחמת האזרחים בסוריה .  בנוגע לחששות שעלו בקרב מדינות רבות ,  בהן ישראל ומדינות המפרץ ,  בעקבות שיחות הגרעין ,  הבהיר אובמה : " בעוד 20 שנים מעתה ,  אני עדיין הולך להיות בסביבה ,  אם אלוהים ירצה .  אם איראן תשיג נשק גרעיני ,  זה יהיה על שמי .  אני חושב שזה הוגן להגיד שבנוסף לאינטרסים הביטחוניים הבסיסיים שלנו ,  יש לי עניין אישי בפתרון הסוגיה זאת ". 
אובמה נשאל גם לגבי האפשרות שערב הסעודית תנסה לפתח נשק גרעיני אם ייחתם הסכם עם איראן . " אין אינדיקציות לכך שהסעודים או מדינות אחרות יבחרו במסלול של פיתוח תכנית גרעין משלהן .  חלק מהסיבות לכך  בהנחה שנצליח למנוע מאיראן להיות קרובים להשגת נשק גרעיני  הן העובדה שההגנה שנספק להן בתור בעלת בריתן מהווה הרתעה גדולה יותר מאשר שהן ישיגו באמצעות פיתוח תכנית גרעין או בהגעה לסף יכולת גרעינית ",  הוסיף אובמה . " הן מבינות שבסופו של דבר ,  ביטחונן האישי וההגנה שלהן טובים יותר אם הן ישתפו פעולה איתנו ". 
אובמה ניסה להפיג גם את החשש מכך שהכסף שיוזרם לקופה של איראן לאחר שיוסרו הסנקציות מעליה ילך רובו ככולו להתחמשות ולהגדלת כוחה הצבאי . " רוחאני וגם המנהיג העליון הבטיחו לשפר את הכלכלה האיראנית והציפיות לכך הן עצומות ",  אמר . " ראית את התגובה של האנשים ברחובות של טהראן אחרי החתימה על הסכם .  הם מצפים לכך שהכלכלה שלם תשתפר באופן משמעותי ".  הנשיא האמריקני גם טען שהפעילות של איראן בסוריה ,  בתימן ובלבנון לא דורשת משאבים רבים וכי היא המשיכה במדיניות זאת בלי קשר לעיצומים שהוטלו עליה .
 לדבריו ,  נפילת העיר העיראקית רמאדי לידי ארגון  " המדינה האיסלאמית "  הייתה  " נסיגה טקטית ".  עם זאת ,  אובמה הדגיש כי הוא  " לא חושב שאנחנו מפסידים בקרב מול דאעש ".  בשבוע האחרון כבשו הלוחמים האיסאלמיסטיים את רמאדי ,  בירת מחוז אנבאר ,  ואת העיר העתיקה תדמור שבסוריה .
  ( עדכון ראשון :  19:49 )  

אובמה : " דברי נתניהו נגד הערבים ישפיעו על מדיניות ארה"ב "
 הנשיא האמריקני התייחס בריאיון ל"אטלנטיק "  לסוגיות המרכזיות במדיניות החוץ של וושינגטון במזרח התיכון . " ההתבטאויות מיום הבחירות שתיארו את האזרחים הערבים כדבר שיש להיזהר ממנו מנוגדות לחלוטין להכרזת העצמאות "
 
