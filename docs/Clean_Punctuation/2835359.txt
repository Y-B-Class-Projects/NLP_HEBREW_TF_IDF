מדוע הושמט בחדשות הלילה ציטוט על אדלסון ? 
אחרי נאום נתניהו בקונגרס רואיין בחדשות הלילה הפרשן הבכיר של הניו יורק טיימס תומאס פרידמן .  בין היתר אמר שנתניהו  " דיבר בעולמו של שלדון אלדסון ,  ומחוץ לקונגרס זו אמריקה האמיתית "  - אך הדברים לא שודרו .  עורך התוכנית : " הסיבות להשמטת הציטוט הן טכניות "
 ראיון עם תומאס פרידמן ,  הפרשן הבכיר של עיתון הניו יורק טיימס ,  ששוחח עם מערכת  " חדשות הלילה "  של ערוץ 2 על נאום נתניהו בקונגרס - שודר בטלוויזיה רק בחלקו ,  והושמטו ממנו חלקים שבו הוזכר איל ההון ותומכו של נתניהו שלדון אדלסון - כך נודע לוואלה !  ברנז'ה .  
בחלק שלא שודר בערוץ 2 אמר פרידמן : " נתניהו מגיע לוושינגטון ,  זוכה לתרועות באיפא"ק ובקונגרס .  הלוואי והיה לוקח יום נוסף על מנת לנאום באוניברסיטת ויסקונסין ,  שם היינו רואים את התגובה האמיתית מאמריקה הממוצעת ",  והוסיף : " נתניהו דיבר בעולמו של שלדון אדלסון בקונגרס האמריקני .  מחוץ לקונגרס זה כבר לא עולמו של שלדון ,  זו אמריקה האמיתית ".  לאתר חדשות 2 במאקו ,  לעומת זאת ,  הראיון המלא עלה במלואו - כולל הדברים על אדלסון .  הציטוט הספציפי היה גם זה שהחליט אחד מעורכי הראיון ,  ליאור פרידמן ,  להדגיש בחשבון הטוויטר שלו .  הנה :  
פרשן הניו יורק טיימס תומאס פרידמן  ( אין קשר משפחתי )  בריאיון לחדשות הלילה : " נתניהו דיבר בעולם של שלדון ,  יש ארה"ב מחוץ לעולם של שלדון "
 מדוע אם כך ,  נוצר הבדל בין הגרסה ששודרה לבין זו שהוקלטה ?  לשלדון אדלסון היסטוריה של מגעים מול כלי תקשורת שעושים לו עוול ,  לתפיסתו .  רק לאחרונה נאלצו אנשי עיתון הארץ להוריד מהאוויר אייטם שעסק בנתניהו ואדלסון לאחר איום בתביעה שקיבלו .  
עורך  " חדשות הלילה "  אסף וייס אומר כי לא הייתה כל התערבות בעבודת התכנית על הראיון עם פרידמן ,  וכי הסיבות להשמטת הציטוט הן דווקא טכניות . " הראיון עם תומאס פרידמן התקיים זמן קצר לפני השידור ,  ומיד נשלח לתרגום .  לצערי ,  הספקנו לתרגם את רובו אך לא את כולו ,  וכך ברגע העלייה לאוויר נאלצתי להסתפק במה שיש ",  הוא אומר לוואלה !  ברנז'ה . 
" דווקא בגלל שהיה לי חבל שהחלק האחרון של הראיון לא נכנס לתוכנית עצמה - היה לי חשוב מאוד שהראיון במלואו יעלה לאתר .  כל מחשבה על התערבות מבחוץ להשמטת חלקים מהראיון היא מופרכת .  אף אחד מלבד צוות התוכנית לא צפה בו לפני השידור ,  וברור מאיליו שאילו היינו רוצים להשמיט במתכוון חלק מהראיון - לא היינו מעלים אותו בשלמותו לרשת .  נוסף על כך ,  המשפט של פרידמן על אדלסון שודר למחרת במבזקי הבוקר של חדשות 2 ",  דברי וייס .  

מדוע הושמט בחדשות הלילה ציטוט על אדלסון ? 
אחרי נאום נתניהו בקונגרס רואיין בחדשות הלילה הפרשן הבכיר של הניו יורק טיימס תומאס פרידמן .  בין היתר אמר שנתניהו  " דיבר בעולמו של שלדון אלדסון ,  ומחוץ לקונגרס זו אמריקה האמיתית "  - אך הדברים לא שודרו .  עורך התוכנית : " הסיבות להשמטת הציטוט הן טכניות "
 
