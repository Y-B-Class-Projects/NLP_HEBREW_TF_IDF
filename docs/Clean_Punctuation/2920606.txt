הממשלה אישרה :  15 מיליארד שקלים יוקצו לצמצום פערים במגזר הערבי
תכנית החומש לצמצום פערים אושרה פה אחד ובמסגרתה יוקצו כספים לתחומי הרווחה ,  השיטור התשתיות והתחבורה .  איימן עודה : " תוצאה של מאבק ציבורי ארוך שנים שעוד רחוק מלהיגמר "
 הממשלה אישרה אמש  ( רביעי )  פה אחד את תכנית החומש לצמצום פערים במגזר הערבי .  במסגרת התכנית יוקצו למגזר 15 מיליארד שקלים בחמש שנים לתחומי הרווחה ,  השיטור ,  התשתיות והתחבורה .  התכנית ,  שאותה יזם שר האוצר ,  משה כחלון ,  בשיתוף עם ראש אגף תקציבים באוצר ,  אמיר לוי ,  והשרה לשוויון חברתי ,  גילה גמליאל ,  אושרה לאחר שלוש ישיבות ממשלה שנערכו השבוע - אחת ביום ראשון ושתיים נוספות היום .
 לאחר אישור התכנית אמר ראש הממשלה ,  בנימין נתניהו ,  כי  " מדובר בתוספת משמעותית שנועדה לסייע לאוכלוסיית המיעוטים ולצמצם פערים .  התכנית תוביל להפסקת בניית צמודי קרקע ומעבר לבנייה לגובה כפי שקיים בכל חלקי הארץ .  במקביל התכנית תחזק את אכיפת החוק בקרב אוכלוסיית המיעוטים בדגש על בנייה בלתי חוקית ". 
עוד בוואלה !  NEWS:סערה בשב"ס :  הקצין האחראי למחדל בריחת אסיר העולם - יקודםמלחמות השליטה החדשות :  כך הולידה פרשה 512 את דור הפשע הבאמבוכה לקואליציה :  נדחתה ההצעה להורדת גיל העבודה לילדים 
השרה גמליאל ,  האמונה על הפיתוח הכלכלי במגזרי המיעוטים בישראל ,  אמרה כי מדובר ביום היסטורי . " התכנית שאושרה היום בממשלה היא מקיפה מאוד ומתייחסת לכלל התחומים הנוגעים לחיי הרשויות המקומיות ולאזרחי ישראל הערבים .  יש כאן בשורה דרמטית :  לראשונה ממשלת ישראל משנה את מנגנוני ההקצאה במשרדי הממשלה באופן כזה שאזרחי ישראל הערבים יקבלו את חלקם היחסי בתקציב המדינה .  זו תכנית רחבה ומאוזנת המספקת מענה מידי לרשויות המקומיות לשיפור חיי התושבים ,  ובמקביל תורמת משמעותית לתשתיות חינוך ,  תחבורה ,  תעסוקה ודיור ,  שיהוו כר נרחב לצמיחה כלכלית ולצמצום פערים אמיתי ". 
יו"ר הרשימה המשותפת ,  ח"כ איימן עודה ,  בירך על אישור התכנית . " זו תוצאה של מאבק ציבורי ארוך שנים שעוד רחוק מלהיגמר .  התכנית נבנתה תוך שיתוף פעולה הדוק בין הרשימה המשותפת לוועד ראשי הרשויות המקומיות הערביות .  העובדה שהתכנית כוללת תקציב תוספתי משמעותי יחד עם שינוי מהותי בחלק ממנגנוני ההקצאות של המשרדים השונים ,  יכולה להוות צעד ראשון לצמצום הפערים הכלכליים והחברתיים של האוכלוסייה הערבית במדינה ".  
ח"כ עודה הוסיף כי  " עלינו להמשיך להיאבק ולעקוב אחרי יישום התכנית .  על אף שאנחנו למודי אכזבות מהעבר ואין לנו אשליות לגבי המדיניות הגזענית של הממשלה הנוכחית ,  אנחנו מקווים שהדרג המקצועי באוצר ימשיך לתת את הטון ושנראה יישום מלא של התכנית .  אנחנו נמשיך במאבקנו למען שוויון מלא לכלל האזרחים במדינה ".  
נשיא המדינה ,  ראובן ריבלין ,  בירך אמש את נתניהו וכחלון על אישור התכנית .  בשיחה שקיים עם ראש הממשלה אמר ריבלין כי זהו מהלך בעל משמעות היסטורית שאין להקל ראש בכוחו להניע שינוי שנדרש זה שנים . " אני מברך אותך ואת הממשלה על קבלת החלטה אמיצה ומשמעותית .  זהו צעד משמעותי ,  יסודי ומעמיק במטרה להתחיל ולצמצם פערים של שנים .  מובן שהדרך עוד ארוכה אבל החלטת הממשלה מהווה תפנית וצעד בונה אמון ותקדימי בהשוואה לעבר והיא עברה בהנהגתך ".  
ריבלין הוסיף כי  " בחרתם להישיר מבט לפערים שבין החברות ולצורך בתיקון מנגנוני התקצוב מתוך מטרה לתקן את הדרוש תיקון מתוך מבט צופה פני עתיד .  צריך להאמין בתכנית הזאת ,  צריך להתמיד בה ולקיים את סעיפיה .  החלטת הממשלה הזאת תחזק את החוסן של החברה הישראלית כולה ,  תחזק את הכלכלה הישראלית ותתרום לשיפור האמון בין כלל אזרחי ישראל לבין מדינתם ".  
עמותת  " סיכוי לקידום שוויון חברתי "  מסרה בתגובה לאישור התכנית כי  " ההחלטה כוללת תיקון של כ-15 מנגנוני הקצאה מרכזיים ,  שיבטיח כי האזרחים הערבים יקבלו לפחות 20% מהתקציב הממשלתי בתחומים משמעותיים כמו תשתיות כבישים ותשתיות נוספות ,  תעסוקה ותעשייה ,  תקציבי רשויות מקומיות ,  תחבורה ציבורית ,  חלק מתקציב החינוך ,  דיור וביטחון פנים .  בחלק מהמקרים התכנית אף כוללת העדפה מתקנת של עד 40% כדי לפצות על עשרות שנים של תקצוב לא שוויוני ופערים ". 
לצד הברכות על קבלת ההחלטה ,  ציינו בעמותה כי  " התכנית פותחה ללא התייעצות מספקת עם הנהגת החברה הערבית ,  היא לא מתקנת את כל מנגנוני ההקצאה המפלים והיא לא כוללת הקצאה מספקת של משאבים ישירים ומידיים לרשויות הערביות .  אנו קוראים לממשלה לספק תוספת תקציבית זו באופן מידי ,  על מנת לוודא כי הן יוכלו להתקיים עד שההחלטה תיתן את פירותיה ,  ונעמוד לצד הרשויות במאבקן הצודק למען תוספת זו ". 
 ( עדכון ראשון :  20:01 )  

הממשלה אישרה :  15 מיליארד שקלים יוקצו לצמצום פערים במגזר הערבי
תכנית החומש לצמצום פערים אושרה פה אחד ובמסגרתה יוקצו כספים לתחומי הרווחה ,  השיטור התשתיות והתחבורה .  איימן עודה : " תוצאה של מאבק ציבורי ארוך שנים שעוד רחוק מלהיגמר "
 
