נתניהו : " זהו תקציב של צמיחה ויצירת עבודה "
 ראש הממשלה התייחס לתקציב המדינה שיעלה הערב להצבעה ראשונה בכנסת .  לדבריו ,  מדובר ב"בשורה חשובה לעם ישראל ".  לפי נתניהו התקציב ידאג לחינוך וכן לתשתיות כמו הכבישים
ראש הממשלה בנימין נתניהו ,  התייחס בצהריים  ( שני )  לתקציב המדינה שיעלה הערב להצבעה ראשונה ובירך על האיזון שהוא מהווה בין הכלכלה ,  החברה והביטחון . " היום אנחנו הולכים להעביר את התקציב הדו שנתי בקריאה ראשונה ",  אמר ראש הממשלה בפתח ישיבת סיעת הליכוד שהתקיימה במשכן הכנסת . " זהו התקציב הדו שנתי השני בתולדות המדינה ולמיטב ידיעתי גם בתולדות העולם ",  אמר .  
לדברי נתניהו , " זהו תקציב של צמיחה ויצירת מקומות עבודה ,  ויש בו שתי בשורות :  חיזוק תשתיות פיזיות ,  במסגרתו אנו משקיעים מיליארד וחצי שקל בסלילת כבישים ,  וחיזוק תשתיות אנושיות ,  הכולל שנת לימודים חינם בצפון ובדרום ,  ואנחנו מגבים את מרכזי המצוינות ונשיב לארץ את המדענים המוכשרים ביותר .  זו בשורה חשובה לעם ישראל ". 
נתניהו הוסיף והתייחס לתיקון שביקש חוק ההסדרים לעשות בחוק המלגות לאברכים .  לדברי ראש הממשלה , " אנחנו גם הולכים להעביר את תוכנית ויסקונסין ונעודד את כל אוכלוסיות מדינת ישראל להיכנס למעגל העבודה .  אנחנו מפגרים בתשתיות ואנחנו פותרים זאת .  אנחנו מפגרים בהשתתפות אוכלוסיות שלמות בשוק העבודה וגם את זה אנחנו הולכים לפתור ". 

נתניהו : " זהו תקציב של צמיחה ויצירת עבודה "
 ראש הממשלה התייחס לתקציב המדינה שיעלה הערב להצבעה ראשונה בכנסת .  לדבריו ,  מדובר ב"בשורה חשובה לעם ישראל ".  לפי נתניהו התקציב ידאג לחינוך וכן לתשתיות כמו הכבישים

