מקורבי רה"מ : " אובמה החליט סוף סוף לפעול נגד אירן "
 בפמליית נתניהו הביעו שביעות רצון מנאומו של אובמה בפתח ועידת האו"ם . " אנו מעודדים מכך שנשיא ארצות הברית הגיע להבנה שצריך לפעול באופן עיקש נגד הגרעין האירני "
  ( צילום :  רויטרס ,  עריכת וידאו :  ענת ברק ) 
תגובות מעורבות במערכת הפוליטית לנאומו של אובמה :  בפמליית ראש הממשלה בנימין נתניהו הביעו שביעות רצון מנאומו של נשיא ארצות הברית ברק אובמה בפתח ועידת האו"ם בניו יורק .  לדברי גורמים בלשכה , " אנו מעודדים מכך שעתה נראה שאובמה סוף סוף החליט לפעול באופן עיקש נגד הגרעין האירני ".  בנוסף נמסר מלשכת נתניהו כי הוא  " מברך על תמיכתו החד משמעית של אובמה בישראל כמדינת הלאום היהודית .  מדובר בנאום חשוב בו קרא אובמה להתחיל את המשא ומתן ללא כל תנאים מוקדמים ". 
במשרד החוץ הביעו שביעות רצון מנאום אובמה .  גורמים במשרד החוץ אמרו לוואלה !  חדשות כי  " אנחנו מברכים על דברי הנשיא אובמה ורואים בהם משום תמיכה פומבית של ארצות הברית בביטחון ישראל .  זהו נאום מאוזן וטוב לישראל ",  אמרו .  עוד אמרו כי "  אובמה חזר על עמדתו בזכות ההכרה בישראל כמדינה יהודית ושב והדגיש את החומרה בה רואה ארצות הברית ,  כמנהיגת העולם המערבי ,  בכל הנוגע לשאיפות הגרעין של אירן וצפון קוריאה .  כמו כן אנחנו רואים בחיוב רב את הקריאה לחידוש השיחות הרב צדדיות ובייחוד את קריאתו של הנשיא אובמה לכך שמנהיגים ערביים יאמרו בפומבי מה שהם אומרים בחדרי חדרים ". 
לעומת זאת ,  גורמים במפלגתו של נתניהו אהבו  " קצת פחות "  את נאום אובמה .  סגן השר איוב קרא  ( ליכוד )  אמר כי  " ההתבטאויות של אובמה הן אקמול לעולם ולסביבה .  צריך לשמוע אותם אבל לא חייבים לעמוד דום בפניהן .  צריך לקבל אותם בפרופורציה נכונה והממשלה תעשה את מה שנכון לישראל ".  לדבריו , " לא ייתכן מצב ששוב נברח להסכמים שלא קיימים כמו ההתנתקות ושירדפו אותנו בתוך ישראל ולא יכירו בה כמדינת היהודים ". 
השר עוזי לנדאו הגיב גם הוא לנאומו של אובמה .  לנדאו הביע דרישה לבנות  " בכל רחבי ארץ ישראל ".  בטקס הרמת כוסית בשדרות אמר לנדאו כי , " אנחנו נמצאים במקום שבו מי ששם ידו על תנור צריך לדעת שהיד יכולה להישרף .  אין רחמים במזה"ת לחלש .  צריך להיות חזקים כדי שלא יהיו קסאמים בשדרות ,  אסור לוותר על הבנייה בכל רחבי ארץ ישראל ואסור שתקום מדינה פלסטינית .  צריך שיהיה ברור שמי שמשתמש בטרור אין לו שום סיכוי ואין לו שום מילוט ". 
בוועד מתיישבי שומרון הגיבו בחריפות לדברים של אובמה .  לטענתם , " אובמה ממשיך בדרכו הנלוזה ליצור סימטריה בין הטרור הערבי לפעולות ההגנה של ישראל .  גם המתיישבים היהודים בנחלת אבותיהם אינם זקוקים לאישור מנהיג של מדינה שהוקמה על אדמות זרים תוך גירושם ונישולם ".  
בנאומו מוקדם יותר היום אמר אובמה בהתייחסו למזרח התיכון כי  " נעשה הכל כדי להגיע ולממש את חזון שתי המדינות לשני עמים .  אתמול שוחחתי עם נשיא הרשות אבו מאזן ,  ועם ראש הממשלה בנימין נתניהו .  הפגישות היו מועילות מאוד .  הגיע כעת הזמן לפתוח את המשא ומתן בין שתי המדינות ללא תנאים מוקדמים .  היעד ברור - שתי מדינות שנמצאות זו לצד זו בשלום ,  ללא טרור וללא כיבוש .  אנו לא ניתן לגיטמציה להמשך מדיניות ההתנחלויות ". 

מקורבי רה"מ : " אובמה החליט סוף סוף לפעול נגד אירן "
 בפמליית נתניהו הביעו שביעות רצון מנאומו של אובמה בפתח ועידת האו"ם . " אנו מעודדים מכך שנשיא ארצות הברית הגיע להבנה שצריך לפעול באופן עיקש נגד הגרעין האירני "
 
