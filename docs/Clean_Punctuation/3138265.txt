 " התפתחויות חדשות בתיק בזק ":  מעצרו של אלי קמיר הוארך ב-5 ימים
היועץ האסטרטגי ,  שנעצר בפרשת השופטת גרסטל ושוחרר ,  נחקר באזהרה בתיק 4000 .  המשטרה ביקשה להאריך את מעצרו בשמונה ימים ,  אך השופטת קבעה כי יישאר במעצר עד סוף השבוע .  במקביל ,  ממשיכים חוקרי המשטרה ללחוץ על ניר חפץ לחתום על הסכם עד מדינה
בית משפט השלום בתל אביב האריך הערב  ( ראשון )  בחמישה ימים את מעצרו של היועץ האסטרטגי אלי קמיר במסגרת חקירת תיק 4000 .  קמיר נעצר קודם לכן על ידי המשטרה בפרשת הניסיון להשפיע על מינוי השופטת בדימוס הילה גרסטל לתפקיד היועץ המשפטי לממשלה ,  והמשטרה החליטה שלא לבקש להאריך את מעצרו .  
ואולם ,  בטרם הספיק קמיר לצאת ממשרדי החקירות הודיעו לו השוטרים שהוא עצור בתיק 4000 ,  המוכר כפרשת בזק .  השוטרים הביאו את קמיר בשעות הערב בפני שופטת בית משפט השלום בתל אביב רונית פוזננסקי-כץ וביקשו להאריך את מעצרו בשמונה ימים .  בדיון בהארכת מעצרו של קמיר אמרה השופטת כי קיימות התפתחויות חדשות בפרשה .
" מעצרו של החשוד מתקיים בחקירה רחבה ,  שעניינה שחיתות בחברת בזק ובמערכת השלטון ",  אמר השופטת . " בחקירה זו שבעה חשודים שעניינים הובא בפני מעת לעת ",  הוסיפה .  בהתייחס לקמיר אמרה כי  " הוא נעצר היום בפרשה לאור התפתחות חקירתית ".  
עוד על תיק 4000 בוואלה !  NEWS:יישאל על שלוש פרשות :  המשטרה רוצה לחקור את נתניהו בתחילת השבוע"הייתה לו אובססיה לתיעוד ":  מרוץ המשטרה למציאת  " יומני ניר חפץ"כשמעמד העד פוחת ,  הדרישות עולות :  ראיית הזהב שנדרשת משלמה פילבר 
השופטת התייחסה בהחלטתה גם לתלונות על תנאי המעצר של קמיר . " אין זו הפעם הראשונה שטענה זו מובאת בפני ,  ובמיוחד בפרשה זו ",  אמרה . " אני מורה את המובין מאליו כי כל זמן שהחשוד עצור ידאגו בשירות בתי הסוהר כי הוא ישן שעות שינה מספיקות וכאלה אשר לא יפגעו ביכולתו להשיב לשאלות בעת החקירה ולתפקד באופן כללי ".  
עורכת דינו של קמיר ,  שרון קליינמן ,  אמרה כי החשוד כבר נחקר בפרשה לפני שנתיים .  לדבריה , " כל המעצר הוא ניסיון לגרום לו לשנות את גרסתו בעניין ספציפי ".  
בתוך כך מנסה המשטרה לגייס את יועץ התקשורת ניר חפץ כעד מדינה בפרשה .  חפץ אמור להיות מובא מחר להארכת מעצר ,  לאחר שהיום נדחתה הגעתו לבית המשפט לדיון הארכת מעצר במסגרת פרשת גרסטל .  לדברי סנגורו ,  עו"ד ירון קוסטליץ , " החוקרים לוחצים עליו שישתף פעולה וימסור מידע ,  אך הוא מפנה אותם לעדות הראשונית שמסר וטוען כי הוא לא יכול למסור מידע על דברים שלא עשה ". 
חפץ נחשב לעד מפתח בתיק 4000 ובפרשת גרסטל ,  המכונה תיק 1270 .  גורם בכיר במערכת אכיפת החוק ,  אמר היום כי חפץ ניהל יומני פגישות העשויים לשפוך אור על עניינים בלתי פתורים בפרשה ולסייע לחוקרים להבין את התמונה המלאה .
 מוקדם יותר היום ,  הודיעו בעל השליטה בבזק ,  שאול אלוביץ' ,  בנו אור וכלתו אורנה על כוונתם להתפטר מדירקטוריון בזק .  זאת ,  על רקע החקירה נגדם בתיק 4000 .  כמו כן ,  הודיע הדירקטוריון כי בשלב זה לא ימונה מחליף למנכ"לית החברה ,  סטלה הנדלר - החשודה גם היא בפרשה .  
במקביל להתפתחויות בתיק ,  המשטרה פנתה למשרד ראש הממשלה על מנת לתאם חקירה של נתניהו בהמשך השבוע .  אמש אמר גורם במשטרה כי הוא צפוי להישאל על שלושה תיקים שונים :  פרשת הצוללות  ( תיק 3000 )  ,  פרשת גרסטל וכן תיק 4000 .  כלל החקירות מתנהלות ביחידה הארצית למאבק בפשעים כלכליים  ( יאל"כ )  ביחידת להב 433 .  על פי ההערכה נתניהו צפוי להיחקר תחת אזהרה בחלק מן הפרשות .
 חקירת פרשת בזק נערכת בשיתוף הרשות לניירות ערך ואנשיה צפויים לקחת חלק אף הם בחקירתו של נתניהו .  בנוסף לכך קצינים בכירים בלהב 433 צפויים להשתתף בחקירה ,  בהם מפקד היאל"כ תת-ניצב אלי אסייג ,  ניצב-משנה יואב תלם וחוקרים נוספים המרכזים את הפרשות השונות .
 גילוי נאות :  אתר וואלה !  NEWS הוא חלק מקבוצת בזק
 ( עדכון ראשון :  15:45 )   

" התפתחויות חדשות בתיק בזק ":  מעצרו של אלי קמיר הוארך ב-5 ימים
היועץ האסטרטגי ,  שנעצר בפרשת השופטת גרסטל ושוחרר ,  נחקר באזהרה בתיק 4000 .  המשטרה ביקשה להאריך את מעצרו בשמונה ימים ,  אך השופטת קבעה כי יישאר במעצר עד סוף השבוע .  במקביל ,  ממשיכים חוקרי המשטרה ללחוץ על ניר חפץ לחתום על הסכם עד מדינה

