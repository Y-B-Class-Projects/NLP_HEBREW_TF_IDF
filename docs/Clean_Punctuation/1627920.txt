נתניהו אחרי הרצח : " נפעל למען ביטחון ילדינו "
 ראש הממשלה הביע זעזוע מרצח הילד לאון קלנטרוב בבני עי"ש ומהכאתה למוות של הפעוטה פרומה אנשין בירושלים .  לדבריו ,  יוקם צוות שרים מיוחד שיבחן צעדים  " להבטיח את ביטחון הילדים מזוועות כאלה "
 ראש הממשלה בנימין נתניהו התייחס הבוקר  ( ראשון )  לאירועים האלימים שהתרחשו במהלך סוף השבוע ,  במסגרתם נרצחו הילד לאון קלנטרוב מבני עי"ש והפעוטה פרומה אנשין בירושלים . " אני מבקש להביע זעזוע על רצח הילד והפעוטה ",  אמר נתניהו בפתח ישיבת הממשלה . " אנחנו נקים היום צוות שרים בראשות שר המשפטים יעקב נאמן בהשתתפות השר לביטחון הפנים יצחק אהרונוביץ ושר הרווחה יצחק הרצוג ונבחן צעדים נוספים בנוסף לקיימים על מנת להבטיח את ביטחון הילדים מזוועות כאלה ",  אמר .  
גם חלק משרי הממשלה התייחסו למקרי הרצח .  לדברי שר הפנים ויו"ר ש"ס אלי ישי ,  מדובר במקרים  " נוראיים ואיומים ,  מזעזעים ומחרידים ,  מסוג העבירות שצריך לתת את העונש המקסימלי בחוק ".  שר האוצר יובל שטייניץ התייחס בדבריו לתאומים אדיר ונאור סודמי ,  שלפי החשד מעורבים ברצח קלטרוב . " הסיפור של הפדופילים נורא ",  אמר . " משנה לשנה אנו נכשלים בהגנה על ילדי ישראל .  שר המשפטים יגבש חקיקה שאחת ולתמיד תילחם בפדופיליה ". 
ליאון קלנטרוב בן ה-7 שנרצח ביום שישי יובא למנוחות בשעה 12:00 בבית העלמין באשדוד .  סבתו סופיה אמרה הבוקר בראיון לגלי צה"ל כי  " מנסים לומר שהרוצחים שהרגו את הנכד שלי לא אשמים ,  זה לא ייאמן .  אני מאמינה שהם פושעים של ממש .  מנסים לשכנע אותנו שהם לא נורמלים אבל הם נורמלים לחלוטין ".  היא סיפרה על רגע הבשורה הקשה ,  ביום שישי האחרון . " יאנה ,  אמא של לאון ,  התקשרה אליי כבר ביום חמישי ואמרה שלאון נעלם .  בחמש בבוקר יאנה וארתור הגיע אליי וסיפר לי שמצאו את הילד כשהוא מת ". 
בית משפט השלום בקריית גת יתבקש להורות על ביצוע בדיקה פסיכיאטרית לתאומים אדיר ונאור סודמי ,  החשודים במעורבות ברצח הילד .  בעקבות המקרה ,  הרחיבה משטרת קרית מלאכי את הסיורים ליד בית משפחת התאומים החשודים ,  במטרה למנוע ניסיונות פגיעה בבית .
 
נתניהו אחרי הרצח : " נפעל למען ביטחון ילדינו "
 ראש הממשלה הביע זעזוע מרצח הילד לאון קלנטרוב בבני עי"ש ומהכאתה למוות של הפעוטה פרומה אנשין בירושלים .  לדבריו ,  יוקם צוות שרים מיוחד שיבחן צעדים  " להבטיח את ביטחון הילדים מזוועות כאלה "
 
