התמונה שמסגירה את המתווך הסודי של ממשלת האחדות
שבועות אחרי שהודה שהטריד עובדת בלשכת ראש הממשלה והודח מתפקידו ,  נתן אשל עדיין מושך בחוטים .  צלם וואלה !  חדשות תיעד רגע אינטימי ,  בזמן שסיעות הכנסת עוד התכוננו לבחירות
מאחורי המפץ הפוליטי שהתחולל לפנות בוקר בכנסת עמדו כמה גורמים עלומים .  אחד מהם הוא נתן אשל ,  שעמד בראש לשכת ראש הממשלה ,  ונאלץ לפרוש מתפקידו לפני כמה שבועות אחרי שהודה בהטרדה של עובדת במשרד .  
לפי הערכות גורמים פוליטיים ,  אשל ,  הנחשב לאחד האישים המקורבים ביותר לראש הממשלה ,  בנימין נתניהו ,  ולרעייתו ,  שרה ,  היה בין המתווכים המרכזיים במשא-ומתן החשאי בין הליכוד לסיעות הכנסת עוד בזמן המגעים להקדמת הבחירות .  הוא גם לקח גם חלק משמעותי בעסקה ,  שהובילה בדקה ה-90 לביטול ההחלטה על פיזור הכנסת ולחתימת ההסכם הקואליציוני מול קדימה .  
כלשון האמרה הידועה ,  תמונה אחת שווה אלף מלים .  לפניכם ,  אחת העדויות המשכנעת ביותר לתפקיד המרכזי שאשל - שבועות אחרי שהודח מתפקידו ,  אחרי שחתם על הסדר טיעון מול שירות המדינה ,  ונקבע כי פעל שלא כשורה  עדיין ממלא .
 צלם וואלה !  חדשות ,  עומר מירון ,  תיעד אתמול  ( שני )  את ראש הממשלה נתניהו בישיבת סיעת הליכוד בכנסת ,  בזמן שהמגעים להקמת ממשלת האחדות עוד נשמרו בסוד ,  ובעת שסיעות הבית סברו כי המשכן עומד להתפזר .
 בתום מסיבת העיתונאים ,  חזר מירון לחדר ,  וצילם עוד כמה תמונות ,  הוא הבחין בפרח לרנר ,  יועצת ראש הממשלה לעניינים פרלמנטריים ,  מגישה לנתניהו טלפון נייד .  על הקו היה אשל .
 הסכם האחדות בין הליכוד וקדימה 

התמונה שמסגירה את המתווך הסודי של ממשלת האחדות
שבועות אחרי שהודה שהטריד עובדת בלשכת ראש הממשלה והודח מתפקידו ,  נתן אשל עדיין מושך בחוטים .  צלם וואלה !  חדשות תיעד רגע אינטימי ,  בזמן שסיעות הכנסת עוד התכוננו לבחירות

