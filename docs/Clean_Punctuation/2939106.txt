 " נתניהו מנסה להשמיד את שירות החוץ ":  הכנס שמאתגר את ראש הממשלה
יו"ר ישראל ביתנו ויו"ר יש עתיד מקיימים  " כנס חירום בעקבות המשבר ביחסי החוץ "  כדי לאותת לראש הממשלה וליו"ר האופוזיציה הרצוג ,  שלא הוזמן .  ליברמן : " לממשלה אין מדיניות ".  הליכוד : " כנס הכנה לפורים - ראש מפלגת שמאל מתחפש למרכז ,  ואופורטוניסט שבגד בימין "
 יו"ר יש עתיד ,  חבר הכנסת יאיר לפיד ,  ויו"ר ישראל ביתנו ,  אביגדור ליברמן ,  מקיימים היום  ( שני )  בצהריים במשכן הכנסת כנס משותף תחת הכותרת  " נלחמים על מעמדה הבינלאומי של ישראל בעולם ".  השניים הסבירו בהודעה משותפת שפרסמו ,  כי  " כנס החירום נערך בעקבות המשבר ההולך וגובר ביחסי החוץ של מדינת ישראל ,  ההחלטה לסגור נציגויות של משרד החוץ ברחבי העולם ופיצול המשרד לשישה משרדים שונים מסיבות פוליטיות ,  ללא שר חוץ במשרה מלאה - דבר המהווה פגיעה קשה ביכולת לנהל מערך חוץ אפקטיבי ומתואם כפי שנדרש במדינת ישראל בעת הזו ". 
ח"כ ליברמן : " משרד החוץ זה לא רכוש פרטי של אף אחד ,  כולל לא של משפחת נתניהו - אי אפשר לקחת ולהרוס עד היסוד .  נתניהו מנסה לקחת את שירות החוץ הישראלי ולהשמיד אותו בכוח .  ‏סגירת נציגויות ישראליות בעולם בעת הזו היא טירוף הדעת .  ‏אין לממשלה מדיניות חוץ - זו הפקרות מוחלטת .  ‏הבוקר ,  השר אלקין יוצא חוצץ נגד הרשות הפלסטינית ,  יואב גלנט בעד הרשות הפלסטינית - אי אפשר שלממשלה יהיו שלוש-ארבע עמדות מנוגדות .  ‏ראש הממשלה כאילו מוביל התפייסות עם טורקיה ,  אבל שרת המשפטים מובילה הקמת מדינה כורדית .  איך זה מסתדר אחד עם השני - לא ברור לי .  ‏ראש הממשלה לא מכניס שגרירים למפגשים עם ראשי מדינות - מה המעמד של השגרירים ?  איך הם צריכים להרגיש ?  איך מסתכלים עליהם אחר כך ?  ". 
באירוע השתתף גם חבר הכנסת חיליק בר  ( המחנה הציוני )  ,  שהצהיר : " לעולם לא נהיה אופוזיציה לעם ישראל או למדינת ישראל .  כל אימת שמישהו ינסה לפגוע בישראל או בכלכלתה ,  אנחנו נהיה שם כדי להגן עליה - גם אם הממשלה ,  שאמורה לעשות את העבודה הזאת ,  כמעט לא קיימת בזירת ההסברה ".  הוא הבהיר בנוסף כי  " באופן אבסורדי ,  הגורמים באופוזיציה הם אלו הנושאים במרבית הנטל ההסברתי בעולם ". 
לקריאה נוספת בוואלה !  NEWS:ליברמן :  גם בעתיד לא נתחייב מראש לתמוך בנתניהו ;  הליכוד :  בגד בימיןברית האחים הבאה ?  שיתוף הפעולה המפתיע בין לפיד לליברמן"שבוע האפרטהייד הישראלי ":  כרזות בלונדון ,  הרצאות באוניברסיטאות 
לפיד הצטרף לדברי עמיתו לאופוזיציה . " הכנס הזה נוצר ונבנה על ידי חבר הכנסת ליברמן ועל ידי מפני שאנחנו נמצאים במצב שיש פגיעה חמורה לא רק בשירות החוץ וביחסי החוץ של מדינת ישראל ,  אלא גם בביטחון הלאומי .  ההירדרות היא דרמטית .  תנועת ה-BDS צוברת כוח והמוסדות הבינלאומיים וגם האו"ם מובילים קו אנטי ישראלי . 
" יש משבר עם הממשל האמריקני ,  יש משבר עם האיחוד האירופי .  התקשורת העולמית מובילה קו אנטי ישראלי חריף ומכפיש בסיוע ארגונים אנטי ישראליים .  מצבנו הבינלאומי מעולם ,  מעולם ,  בכל תולדות המדינה מאז 1948 ועד היום ,  לא היה גרוע כל כך .  מה שמחמיר את המצב זה שממשלת ישראל לא מודה בו .  לא מודים שמצבנו גרוע ,  אלא מנסים להעמיד פנים שהכל בסדר .  הכול לא בסדר ".  
חנן גודר ,  יו"ר ועד העובדים במשרד החוץ ,  התייחס במהלך הכנס לקשיים הכלכליים של עובדי משרד החוץ . " יש נפילה של 50% במספר המועמדים לקורס צוערים .  לא כי אין אתגרים ,  אלא כי עובד משרד החוץ לא יכול לכלכל את משפחתו .  מי שהולך לקורס צוערים הוא או מטומטם או אידיאליסט ,  וכנראה אין לנו מספיק אידיאליסטים .  סגירה של חמש נציגויות ישראל בעולם משולה לסגירה של חמישה מוצבים בעוטף עזה .  הגיע הזמן לממש את הסכם השכר ,  הגענו למצב שלהיות שליח של המדינה זה נחות מהשכר של שליח פיצה .  ואני לא מזלזל בשליחי פיצה ",  אמר .  
באירוע השתתפו נשיא הקהילה היהודית במרסיי צבי עמר ,  יו"ר התאחדות הסטודנטים היהודים יוסף תרשיש ,  מנכ"לית ארגון AJC אביטל ליבוביץ' ,  שדיברה על ההשלכות של סגירת הנציגות בסן סלבדור ,  וטליה לידר מהפדרציה היהודית בפילדלפיה ,  שדיברה על סגירת הנציגות בעיר .
 האירוע ,  שנראה כי נועד לאתגר את ראש הממשלה ושר החוץ בנימין נתניהו מחד ,  ומאידך לאותת ליו"ר המחנה הציוני יצחק הרצוג כי לפיד וליברמן לא מקבלים את מרותו כראש האופוזיציה ,  מתקיים שבוע לאחר הקרב על הקרדיטים בין נתניהו ללפיד .  כל אחד מהם ביקש לקחת לעצמו את הקרדיט כמוביל להורדת כרזות של תנועת BDS שנתלו בלונדון בשבוע שעבר .  בעוד לפיד טען כי הכרזות הורדו הודות לשיחת טלפון שלו עם ראש עיריית לונדון בוריס ג'ונסון ,  מיהר נתניהו להבהיר כי מנכ"ל משרד החוץ דורי גולד טיפל בנושא באופן אישי , " ומי שאומר אחרת לא אומר אמת ".  
בליכוד וגם במחנה הציוני הגיבו בזלזול לציר הפוליטי הנרקם בין לפיד וליברמן זה כמה חודשים . " נראה שמדובר בכנס הכנה לחג פורים ,  שבו ראש מפלגת שמאל מתחפש למרכז ואופורטוניסט שבגד במצביעי הימין מתחפש דווקא לימין ",  נמסר מהליכוד בשבוע שעבר ,  לאחר ההודעה על הכנס .
 מסביבתו של הרצוג ,  שלא הוזמן להשתתף בכנס ,  מסרו לוואלה !  NEWS בסוף השבוע האחרון : " משמח שלפיד יגיע קצת לכנסת ,  וזה עיקר השינוי שהכנס הזה ייצר .  האמת ?  טוב שהם נאבקים על תפקיד שר החוץ בממשלה שנקים .  את תפקיד שר האוצר ברור שלפיד לא יקבל שוב אחרי שהשבוע הבנו מה מסיבת מע"מ 0 שלו עשתה למחירי הדיור ".  
סגנית שר החוץ ,  ציפי חוטובלי ,  אמרה בתגובה למסיבת העיתונאים המשותפת כי מדובר במהלך פופוליסטי של השניים . " שירות החוץ של מדינת ישראל לא מעניין את ליברמן ולפיד ,  מה שמעניין אותם זה לנגח את שירות החוץ הישראלי תוך ניצול ציני של עובדי משרד החוץ ". 
לדבריה , " החיבור בין ליברמן ללפיד הוא חיבור בין 'פוליטיקה חדשה' לפוליטיקה ישנה על בסיס ציני ,  כנסים מעין אלה שמנגחים את משרד החוץ לא יתרמו למעמד הבינלאומי של מדינת ישראל ". 
השר נפתלי בנט אמר בישיבת סיעה : " אנחנו מתוודעים לכל מיני קמפיינים של הסברה .  אני רוצה לומר לליברמן ולפיד :  כלום לא יעזור כל עוד מסתובבים בעולם ואומרים שצריך לחלק את הארץ .  העולם מכבד עם ששומר על עצמו ועל אדמתו .  כשאומרים בואו נחלק את הארץ זה משרת את הקו ההפוך .  העולם יהיה איתנו כשנהיה עם עצמנו .  הגיע הזמן להחיל את החוק הישראלי על מעלה אדומים ,  גוש עציון ואריאל ,  ולהמשיך לכל שטחי C ".   

" נתניהו מנסה להשמיד את שירות החוץ ":  הכנס שמאתגר את ראש הממשלה
יו"ר ישראל ביתנו ויו"ר יש עתיד מקיימים  " כנס חירום בעקבות המשבר ביחסי החוץ "  כדי לאותת לראש הממשלה וליו"ר האופוזיציה הרצוג ,  שלא הוזמן .  ליברמן : " לממשלה אין מדיניות ".  הליכוד : " כנס הכנה לפורים - ראש מפלגת שמאל מתחפש למרכז ,  ואופורטוניסט שבגד בימין "
 
