 " השפעת איראן רעילה ":  לשכת רה"מ פרסמה שיחה סגורה של בכירים ערביים
תיעוד מארוחת ערב למשתתפי הוועידה הבינלאומית בוורשה חושף התבטאויות חריגות של שרי מדינות ערב בנושא איראן .  שר החוץ של בחריין טען כי טהראן  " מונעת מאיתנו התקדמות ",  ואילו השר הסעודי אמר כי  " איראן היא זו שמונעת את פתרון כל הסכסוכים במזרח התיכון "
 לשכת ראש הממשלה פרסמה הערב  ( חמישי )  סרטון מתוך ארוחת ערב סגורה למשתתפי הוועידה הבינלאומית בוורשה שהתקיימה אתמול .  בחשבון היוטיוב של ראש הממשלה עלה תיעוד של פאנל מהחלק הסגור של האירוע בהשתתפות שר החוץ הבחרייני ,  שייח חאלד בן מוחמד בן אחמד אל-חליפה ,  הבכיר הסעודי שמשמש שר לענייני יחסי חוץ עאדל אל-גובייר ושר החוץ של איחוד האמירויות עבדאללה בן זייד .  בתיעוד הושמעו התבטאויות חריגות בנוגע לישראל והפלסטינים והיחס עם מדינות ערב .  
מכל ההתבטאויות עולה מגמה של שינוי סדר העדיפויות ואחדות אינטרסים עם ישראל במאבק מול איראן .  הלשכה ערכה את הסרטון כך שדבריו של הבחרייני ,  שהיו החיוביים ביותר כלפי ישראל ,  מופיעים פעמיים .  לאחר פרסום הידיעות בנושא לשכת ראש הממשלה הסירה את הסרטון מעמוד היוטיוב .
 לקריאה נוספת בנושאפנס תוקף את מדינות אירופה בוורשה :  לא משתפות פעולה נגד איראןפרסום ראשון :  הפגישה החשאית של נתניהו עם שר החוץ של עומאןנתניהו על התקיפה בסוריה :  פועלים כל הזמן נגד איראן כולל בשני 
שר החוץ של בחריין אמר כי האתגר מכיוון טהראן גדול יותר מזה שבין ישראל ושכנותיה ,  וכי התנהגותה של איראן מונעת התקדמות בפתרון הסכסוך הישראלי פלסטיני . " כתושבי האזור גדלנו על כך שהסכסוך הישראלי פלסטיני הוא הכי חשוב ,  אבל אז ראינו שיש אחד רעיל יותר .  הכי רעיל בהיסטוריה המודרנית .  איזו מדינה הרגה ופצעה הכי הרבה מאזרחינו ?  זו איראן ",  אמר אל-חליפה .  
לדבריו , " בנושא פלסטין-ישראל היו תהליכים - היה קמפ דיוויד ,  מדריד והזדמנויות רבות לפתור את העניין .  אם לא הכסף הרעיל ,  נשקים וחיילים של איראן היינו קרובים יותר לפתור את המצב של פלסטין-ישראל .  זה נושא שמונע מאיתנו התקדמות ".  
השר הסעודי אל-גובייר אמר כי איראן היא זו שמונעת את פתרון כל הסכסוכים במזרח התיכון כולל הסכסוך הישראלי פלסטיני . " בכל מקום באזור איראן משחקת תפקיד הרסני .  תסתכלו על הפלסטינים :  מי תומך בחמאס ובג'יהאד האסלאמי שפוגעים ברשות הפלסטינית ?  איראן .  מי עושה בלגאן בסוריה ?  איראן .  מי מנסה להבריח נשק כימי לכווית ובחריין ?  איראן .  מי מעביר נשק לארגוני טרור ?  איראן .  מי בונה מפעלי נשק בסודאן ?  איראן .  מי מנסה לעשות בלגאן באפריקה ,  אינדונזיה ,  תאילנד ?  איראן בכל מקום ". 
עוד הוסיף השר כי  " כשמסתכלים על כל האזור רואים את איראן בכל מקום שיש התנהגות רעה .  אי אפשר לייצב את האזור בלי שלום בין ישראל והפלסטינים .  אי אפשר לייצב את האזור בלי שלום בלבנון וסוריה ,  ובכל פעם שהולכים לאזור הזה רואים את ההתנהגות הרעה של איראן ".  לטענתו , " אם רוצים שלום ויציבות במזרח התיכון ,  חייבים להבהיר לאיראנים שאם הם רוצים שיתייחסו אליהם כמדינה נורמלית הם חייבים להתנהג כך ". 
אחרי פרסום הסרטון של ארוחת הערב הסגורה צייץ אל-גובייר בחשבון הטוויטר שלו כי  " השתתפתי בועידת ורשה על עתיד השלום והביטחון של המזרח התיכון .  כולם הסכימו שהאתגר הכי חשוב הוא תפקידה של איראן בערעור היציבות והביטחון באזור .  בוועידת ורשה הממלכה הבהירה את עמדתה הקשוחה ביחס לסוגיה הפלסטינית שמבוססת על יוזמת השלום הערבית ".  
נתניהו ניסה היום בכל מאודו לרמוז על תוכן השיחות בארוחת הערב .  בתדרוך לכתבים המתלווים לפמליה בוורשה הוא אמר כמה פעמים כי  " מה שהיה שם אתמול היה מדהים .  איך יכול ששום דבר מזה לא יצא החוצה ?  ".  ראש הממשלה עודד שוב ושוב את הכתבים  " להשיג סרטונים "  מהאירוע .  בסופו של דבר לשכתו הפיצה את הקישור לתיעוד בתוך הודעה לתקשורת על מפגש עם סגן נשיא ארצות הברית מייק פנס .
 יו"ר התנועה ציפי לבני אמרה הערב כי  " המפגש בוורשה חשוב וקשרים בין מדינות מבוססים גם על אמון בין מנהיגים .  צילום והדלפה על ידי ביבי של דברים שנאמרו בחדר סגור ,  לצרכי פוליטיקת פנים של בחירות - מעשה שלא יעשה .  שנים שאני בקשר שקט עם מנהיגים ערבים ממדינות שאין לנו יחסים איתם ולא הוצאתי דבר מהפגישות .  מדינאות חוץ ולא פוליטיקת פנים ". 
 ( עדכון ראשון :  20:30 )   

" השפעת איראן רעילה ":  לשכת רה"מ פרסמה שיחה סגורה של בכירים ערביים
תיעוד מארוחת ערב למשתתפי הוועידה הבינלאומית בוורשה חושף התבטאויות חריגות של שרי מדינות ערב בנושא איראן .  שר החוץ של בחריין טען כי טהראן  " מונעת מאיתנו התקדמות ",  ואילו השר הסעודי אמר כי  " איראן היא זו שמונעת את פתרון כל הסכסוכים במזרח התיכון "
 
