מתכוני הסבתא של נתניהו
נתניהו לא מצא ,  לא מוצא ואולי גם אינו מחפש תשובה למחאה החברתית .  רינו צרור סבור שהוועדה שהקים רה"מ לא תביא תועלת ,  אך מאמין כי רוח אלוהים חזרה לעם ,  והיא לא צפויה לנוח בקרוב
1 .  המעשים מלמדים .  כלום .  ראש הממשלה נתניהו לא מצא ,  לא מוצא ,  ואולי גם אינו מחפש ,  תשובה של אמת למחאה החברתית .  המעשים מלמדים ,  ורק על פי המעשה נבחן את הדברים .  שני דברים נעשו אתמול ,  ייקור החשמל בכ-10 אחוזים ,  מחיר הנחה ,  והקמת ועדת בדיקה לענייני המחאה בגודל הפוליטברו הקומוניסטי .  18 שרים .  שניים שלושה משקיפים לפחות .  עוד מספר מומחים לענייני כלכלה וחברה מפה ומשם ,  חלוקה לוועדות משנה ,  ים של שולחנות עגולים ,  פרופסור טרכטנברג כיו"ר צוות המומחים ,  ועוד ועוד ככל שהלוחצים דרשו וידרשו .  כל הקומפלקס הזה ,  שלא תהיה טעות ,  בראשות ובאחריות שר האוצר שטייניץ .  על שטייניץ למדנו ,  בין היתר ,  שכל בכירי פקידיו ברחו מפיקודו בזה אחר זה בשנה האחרונה .  שטויות ,  הוא שיהיה אחראי על המולת הוועדה ומסקנותיה ,  וזה ,  בסיכומן של שלושת שבועות המחאה ,  המעשה היחיד שעשה ראש הממשלה בתשובה לדרישות המפגינים .  זה כלום .  בולען .  בור שחור בולע כל .  
מחאת האוהלים - כותרות אחרונותקרוואן הוצב ופונה במאהל המחאה ברוטשילדשטייניץ : " בעד דיאלוג ,  בלי לשפוך התינוק עם המים"רה"מ יכריז על צוות ההידברות ,  סער :  לא נהרוס הכלכלהמאות אלפים הפגינו : " עכשיו זו שעת הזעקה"השרים נאבקים על מקומם בצוות ההידברות עם המוחים
2 .  וכדי שלא יהיה לנו ספק במסקנה הזו ,  ראש הממשלה נתניהו גם קבע את זמן העבודה לוועדה ,  שמונה שבועות ,  שמונה שבתות מעכשיו ,  עד שתגיע למסקנות בסוף ספטמבר ,  אם תגיע .  אחרי שתגיע ,  אם ירצה השם ,  יחוקקו גם החוקים המתאימים ,  שאחריהם ,  אנחנו נראה כבר .  כל זה שווה ערך לבלוף .  אחיזת עיניים .  עוד מתכון משומש ,  מסדרת מתכוני סבתא של פוליטיקאים ,  למסמוס כל דרישה שבעולם .  זו הייתה תגובתו המחושבת של נתניהו למחאה ,  הקמת מפלצת שלא תוכל לסגור על מעבר חציה .  או במילים אחרות ,  ראש הממשלה בחר במלחמת נגד .  התשה .  ייבוש המוחים עד מיאוס .  עד סוף ספטמבר באוהלים ,  תוך כדי פתיחת שנת הלימודים והפגנות הפלסטינים ,  המחאה תתקשה מאוד לעמוד בכך .
 3 .  פחחח ,  אומרים במאהל בשדרות רוטשילד .  נתניהו הופך את עצמו לאויב המחאה .  קודם העביר את החוק הוו"דלים בכוח ,  עכשיו הוא מורח וועדה .  אם הוא נגדנו ,  שיגיד .  אם הוא חושב שאנחנו סתם נודניקים ,  עוד צל עובר ,  שיגיד .  העם ישמח לענות לו .
 4 .  העם ,  זו מילת המפתח בשלושת השבועות האחרונים ,  וזו גם ההגדרה החדשה .  העם יוצא לרחוב ,  העם דורש ,  העם חושב ,  העם רוצה .  יש עם .  מלא עם .  והוא פוגש את עצמו כבר שלושה שבועות ,  נהנה מאוד מן המפגשים ,  אפילו גא ,  ומחייך ,  והולך ומתגבש בהם לכדי יחידה אחת .  זה אמנם עדיין לא כל כולו של העם .  החרדים חסרים בפאזל ,  חובשי הכיפות מתגנבים רק אחד אחד ובאין רואה ,  מוחים בעיקר בפריפריה ,  ואולי גם לא נראה אותם במחאה הזו עד תומה ,  אבל גם את היחידה המתגבשת היום איש לא יוכל לעצור .  לא עוד .  בהפגנה השלישית ,  זו של מוצ"ש האחרון ,  בתוך המפגינים ,  ניתן היה לחוש בבעירה ,  בלהבות ממוקדות של יחידה אחת .  עם .
 5 .  האם נתניהו הולך להפיל את המחאה על ראש הליכוד למרות שהמחאה לא התכוונה לכך ?  אפשר גם אפשר ,  ובעוד שבועיים שלושה נדע זאת בברור .  על יכולתו של נתניהו לאבד את מצביעיו במהירות שיא למדנו בקדנציה הראשונה שלו כראש ממשלה ועוד יותר בתקופת כהונתו כשר אוצר .  אז ,  בצוק העיתים ,  קרע לקשישי ישראל את הצורה באמצעות קיצוץ אגרסיבי מדי של תקציבי הפנסיה ,  חיתוך שהסתבר כגדול בהרבה מן הצורך .  ערב בחירות 2006 הוא גם התנצל על כך ,  בפומבי ,  צילמתי את התנצלות ההיא במלואה ,  אבל אף אחד כבר לא רצה לשמוע אותו והליכוד נשאר עם 12 מנדטים .  עכשיו נתניהו ושטייניץ הולכים להתיש את המחאה על ראש הליכוד וה"ה גדעון סער ,  סילבן שלום ,  משה כחלון וגלעד ארדן ,  לא פוצים פה .  הם אוהדים את המחאה ,  את אנשיה ואת סיבותיה ,  בני משפחתם פוקדים את המאהל וגם צעדו ברוב ההפגנות ,  אבל השרים הצעירים ,  תקוות הליכוד לשנים הבאות ,  לא יצאו נגד .  והם גם יקחו חלק בשולחן העגול .  6 .  אלי ישי ,  הרודף ,  בוועדה ?  כן ,  עד שיפורסם דו"ח המבקר על השריפה בכרמל .  וגם ישראל כץ ,  מן הרפורמה והרכבת והמינוי הנגוע ?  כן .  למה לא ?  ואורית נוקד ?  וואלה .  וגם יעקב נאמן ?  יש .  צריך אחריות שקטה .  ואפילו יולי אדלשטיין ?  איך הוא הסכים לכך עם כל העיסוקים שיש לו על הראש ?  ולימור לבנת משקיפה ?  פנטסטי ,  שום דבר לא יברח מעיניה .  ומי עוד ?  סטס ,  סטס מהתיירות ?  זה חתיכת כוח חברתי ,  תשמעו ,  מי יעצור אותם ?   7 .  ארבעים ושמונה שעות לפני תשעה באב ,  לפני הבכי והצום והזיכרון ,  איכה הייתה לזונה קריה ,  הדור דיבר ברבבותיו .  הוא בחר במחאה ,  באחדות ,  בחיבור בין כל השבטים ,  במכנה המשותף ,  בצמיחה ,  לא בחורבן .  בחורבן היינו .  שנים הפרידו בינינו ,  זעקה המפגינה מאשקלון ,  מאשדוד ,  מרעננה או משכונת התקווה ,  שנים הפרידו בינינו בגלל דעה פוליטית ,  מחנה או צבע ,  ולא עוד .  והנה עיניהן בורקות משמחה .  ועיני המקשיבים זולגות דמעות .  זה אומר שיערי סומר וזה עונה כולי צמרמורת .  וזה משקה את זו במעט המים שנותרו בבקבוקו ,  חמישה שקל לבקבוק ,  הכי זול בארץ .  ופתאום נדמה שכל המחאה הזו אינה אלא כור היתוך אחד גדול ,  תושב בתושב ,  מגזר במגזר ,  ברגע האחרון ממש .  העם עצמו דורש צדק ולא נביא אחד פה ושם .  העם מבקש את חזון הנביאים ,  בקולו ,  במצעדו ,  ישעיהו חוזר ,  וירמיהו חוזר ,  ועמוס היקר והראשון חוזר ,  פתאום רוח אלוהים נושבת על העם הזה מכלום ,  מגבינת קוטג' .  זה הנס .  רוח אלוהים חזרה .
 מסכימים עם רינו צרור ?  בואו לדבר על זה בפייסבוק

מתכוני הסבתא של נתניהו
נתניהו לא מצא ,  לא מוצא ואולי גם אינו מחפש תשובה למחאה החברתית .  רינו צרור סבור שהוועדה שהקים רה"מ לא תביא תועלת ,  אך מאמין כי רוח אלוהים חזרה לעם ,  והיא לא צפויה לנוח בקרוב

