נתניהו :  לדחות את הקמת התאגיד ;  מקורבי כחלון :  ספין על גבי העובדים
ראש הממשלה פנה בערב גיבוש הקואליציה לשר האוצר - שלא ישב לצדו ועזב לפני נאומו של נתניהו - וקרא לו לדחות בחצי שנה את הקמת תאגיד השידור הציבורי : " טעות שלי ,  עוד לא מאוחר לתקן ".  ח"כ פולקמן : " לנתניהו לא אכפת מהעובדים ".  באוצר תקפו :  נתניהו שכח למי קרא חמאסניקים
ראש הממשלה בנימין נתניהו קרא הערב  ( רביעי )  לשר האוצר משה כחלון לדחות את הקמת תאגיד השידור הציבורי בחצי שנה במהלך ערב גיבוש לקואליציה שנערך במלון בחדרה .  דבריו התקבלו בכעס רב בקרב מקורבי יו"ר כולנו ,  שעזב דקות לפני נאומו של נתניהו .  
נתניהו קרא לכחלון לדחות את עליית שידורי התאגיד עד עד להשגת פתרון מוסכם עם עובדי רשות השידור . " אני אומר לידידי משה .  ההחלטה להקים את התאגיד היתה בממשלה הקודמת ואני נושא באחריות .  בסוף זו החלטה שגויה ,  לא מאוחר מדי לתקן .  צריך לקחת הפוגה של חצי שנה .  זה ראוי וזה הכרחי ,  עם ישראל מייחל לזה ".  על תקצוב התאגיד אמר : " 700 מיליון מכספי משלמי המסים ללא פיקוח ציבורי ". 
בתגובה ,  תקפו בכירים במשרד האוצר את דברי נתניהו . " הוא ממשיך לשחק ברגשות של עובדי רשות השידור .  הוא כנראה שכח מי קרא להם חמאסניקים בקמפיין הבחירות וחוקק חוק שהגביל את קליטתם בתאגיד ".  ח"כ רועי פולקמן  ( כולנו )  צייץ בטוויטר לאחר האירוע :  ‏"כמה מביך .  נתניהו שלא היה אכפת לו לשנייה מרשות השידור ועובדיה שנים ,  עושה עכשיו ספין נוסף על גב העובדים בערב גיבוש הקואליציה ". 
עוד בוואלה !  NEWS :" אלף עובדים נזרקים הביתה ":  עובדי רשות השידור פרצו למהדורת  " מבט"הקואליציה מתכנסת למסיבה ,  ונתניהו ובנט מתחרים על תפקיד מסמר הערבהקרב על הבחירות במחנה הציוני : " די עם השיימינג למפקדי הארגזים "  
בדבריו באירוע ,  התייחס נתניהו להצעת חוק שצפויה להיות מוגשת מחר בידי משרד התקשורת : " צחי  ( הנגבי ,  ט"ש )  הבין ומחר יגיש הצעת חוק שמאזנת את התקשורת ".  מדובר בהצעת חוק שתזכיר שלה הופץ בשבוע שעבר ,  שלפיה תוקם רשות אחת שתפקח על כלל השידורים בישראל - הן הפרטיים והן הציבוריים .  ההצעה זכתה לביקורת רבה במערכת הפוליטית ,  משום שמשמעותה הוא צמצום משמעותי של עצמאות התאגיד מהדרג הפוליטי ,  נדבך מרכזי ברפורמת השידור הציבורי .
 הצעת החוק נותנת לדרג הפוליטי שליטה במינויים של המועצה המנהלת את התאגיד ,  וכן מקצרת את תקופת כהונתו של מנכ"ל התאגיד ,  אלדד קובלנץ .  משרד התקשורת שאף לקדם אותה עוד לפני סיום מושב החורף ,  אך בשל התנגדות משרד המשפטים היא תקודם רק לאחר שובה של הכנסת מפגרה .  לפי הצעת החוק התאגיד יקום ב-30 באפריל ,  כפי שנקבע .  
כחלון עזב את ערב הגיבוש של הקואליציה עוד לפני נאומו של נתניהו ,  והמתיחות בין השניים היתה ניכרת עוד קודם לכן .  כחלון בחר לשבת בשולחן של סיעתו כולנו ולא במקום שנשמר לו בגיבושון בשולחן ראש הממשלה ,  ובדברי הברכה שנשא חלק שבחים ליו"ר הקואליציה דוד ביטן ,  מארגן האירוע ,  אך לא הזכיר את נתניהו .  כחלון אמר לביטן : " אני שמח שאתה חלק מהקואליציה ,  שיודע לקבל החלטות ולא מפחד .  זו תכונה שלא נמצאת אצל הרבה וכשאתה מקבל החלטה את הולך איתה עד הסוף ולא שולח לאחרים ".  
ח"כ עמיר פרץ הגיב גם הוא לדברי נתניהו ,  ואמר כי  " נתניהו מריח בחירות ולכן עוסק בהסתה ובחיפוש אשמים .  אם לנתניהו יש טענות בענין התאגיד שיבדוק אותן עם ארדן שהיה אחראי להקמתו ".  לדבריו של ח"כ פרץ , " מלכתחילה היה צריך לעסוק בשיקום רשות השידור ולא לזרוק מאות מיליונים על הקמת גוף חדש ,  תוך פיטוריהם של מאות עובדים .  זו דרכו של נתניהו - בזבוז ביד קלה של כספי ציבור וזריקת בוץ על אחרים ". 
כחלון התייחס אתמול למחאת עובדי רשות השידור והבטיח : " נסייע למפוטרי הרשות ונתערב במקרים הומניטריים ".  בכנס המדדים של כלכליסט ,  הוסיף שר האוצר : " לבי עם מאות עובדי רשות השידור ,  כל מפוטר הוא עולם ומלואו .  החוק חוקק כשאני הייתי אזרח .  עשו דה לגיטימציה לרשות השידור ואני קיבלתי את המצב הזה מוכן .  בסופו של דבר מדובר היה מדובר כאן בכסף ציבורי ואני הייתי צריך לשמור על הקופה .  בכל אופן ,  נתערב במקרים הומניטריים ,  לא ניתן לזוג עובדים ,  לחד הוריות או לאדם נכה להיזרק לרחוב ערב החג .  נמצא דרך לסייע להם להיקלט בתאגיד או כעובדי מדינה ".  
כחלון התייחס גם לחוק הפיקוח על התקשורת ,  וחזר על הבטחתו כי  " חופש הביטוי וחופש העיתונות יישמרו .  לא תהיה כפיפות לדרג פוליטי .  יהיה פיקוח מקצועי ולא פוליטי .  מדובר בכסף ציבורי גדול ופיקוח הוא לא מילה גסה .  גם ערוץ 2 וערוץ 10 מפוקחים ". 
בחודש שעבר הבהיר כחלון בכנס קבוצת  " בשבע "  שנערך בירושלים : " לא אתן יד לדחיית התאגיד ".  לאחר שנשאל על הסוגיה ,  ענה כחלון כי  " התאגיד אמור לעלות לשידור .  הדחייה האחרונה עלתה 250 מיליון שקלים ,  לא אתן יד לדחייה נוספת ". 
בתחילת חודש ינואר האחרון אישרה מליאת הכנסת את החוק לדחיית שידורי התאגיד לסוף חודש אפריל ברוב של 32 תומכים ו-17 מתנגדים .  לפני אישורו קיימה האופוזיציה  " פיליבסטר "  שנמשך יותר מ-12 שעות ,  במטרה לעכב את אישור החוק .  

נתניהו :  לדחות את הקמת התאגיד ;  מקורבי כחלון :  ספין על גבי העובדים
ראש הממשלה פנה בערב גיבוש הקואליציה לשר האוצר - שלא ישב לצדו ועזב לפני נאומו של נתניהו - וקרא לו לדחות בחצי שנה את הקמת תאגיד השידור הציבורי : " טעות שלי ,  עוד לא מאוחר לתקן ".  ח"כ פולקמן : " לנתניהו לא אכפת מהעובדים ".  באוצר תקפו :  נתניהו שכח למי קרא חמאסניקים

