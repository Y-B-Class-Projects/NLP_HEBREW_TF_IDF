נתניהו למשפחות השכולות :  מזדהה עם הכאב ומחבק אתכם
ראש הממשלה כתב למשפחות השכולות כי ההחלטה לחתום על עסקת שליט הייתה מהקשות שקיבל .  הוא כתב כי הוא מבין את כאבן ויודע כי מדובר במחיר כבד עבורן : " עם ישראל כולו משתתף בכאבכם "
 ראש הממשלה בנימין נתניהו שלח היום  ( שני )  מכתב לבני המשפחות השכולות בו הביע את הזדהותו עם כאבן לנוכח ביצוע עסקת שליט במסגרתה ישוחררו למעלה מ-1,000 מחבלים . " ברגעים אלה אני מקווה שתמצאו נחמה ,  בכך שאני ועם ישראל כולו מחבקים אתכם ומשתתפים בכאבכם .  יקיריכם נצורים בליבי לעד ",  כתב נתניהו .
" משפחות יקרות ,  אני כותב אליכם בלב כבד ",  כתב נתניהו . " אני מבין ומכיר את כאבכם .  אני שייך למשפחת השכול של נפגעי ונופלי הטרור ,  אחי נפל במבצע לחילוץ בני ערובה באנטבה .  אני יודע שאתם מצויים בתחושה קשה ,  שפצע השכול נפער שוב בימים אלה ,  שהמחשבות אינן מרפות .  בלבטים הרבים שליוו אותי לאורך כל המשא ומתן להסכם להחזרתו של החייל השבוי גלעד שליט ,  הייתם במחשבותיי כל הזמן .  ההחלטה בעניין שחרור גלעד שליט היא מן הקשות שקיבלתי .  היא קשה לי מן הטעם שהיא קשה לכם ,  בני המשפחות היקרים ".  
נתניהו המשיך והסביר את ההחלטה לחתימת העסקה : " בהחלטה להחזיר את גלעד הביתה עמדה לנגד עיניי המחויבות של ראש ממשלת ישראל להחזרת חייל שנשלח בשמה של המדינה להגן על אזרחיה .  גם אני ,  כשיצאתי להילחם בשם מדינת ישראל ,  ידעתי תמיד :  מדינת ישראל לא מפקירה את חייליה ואזרחיה .  מול הרצון העז להחזיר חייל שבוי הביתה ,  עמד לנגד עיניי הצורך לצמצם את המחיר הכבד שמדינת ישראל נדרשה לשלם עם חטיפתו של גלעד שליט לפני למעלה מחמש שנים .  עם זאת ,  אני יודע שהמחיר הוא כבד במיוחד עבורכם .  אני מבין את הקושי לעכל שבני העוולה שביצעו את הפשע הנפשע נגד יקיריכם לא ישלמו את מלוא המחיר המגיע להם ". 
את המכתב חתם נתניהו במילים : " שלכם בכאב ובצער עמוק על קורבנכם ,  בנימין נתניהו ". 
לפניות לכתבת :  tal_sh@walla.net.il

נתניהו למשפחות השכולות :  מזדהה עם הכאב ומחבק אתכם
ראש הממשלה כתב למשפחות השכולות כי ההחלטה לחתום על עסקת שליט הייתה מהקשות שקיבל .  הוא כתב כי הוא מבין את כאבן ויודע כי מדובר במחיר כבד עבורן : " עם ישראל כולו משתתף בכאבכם "
 
