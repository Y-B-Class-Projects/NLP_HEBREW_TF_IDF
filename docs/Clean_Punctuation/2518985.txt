נתניהו ניחם משפחות הנרצחים : " השכול כואב כמו גדיעת חלק מהגוף "
 ראש הממשלה הגיע יחד עם שגריר צרפת בישראל לנחם את משפחות הרוגי הפיגוע בטולוז . " אם לרוצחים הייתה יכולת ,  הם היו רוצחים את כל היהודים ",  אמר למשפחת הילדה מרים מונסונגרו
 ( צילום :  גדעון צנטנר ;  עריכה :  יאיר דניאל )  
ראש הממשלה ,  בנימין נתניהו ,  ערך היום  ( חמישי )  יחד עם שגריר צרפת בישראל ,  כריסטוף ביגו ,  ביקור ניחומים אצל משפחות הקורבנות של הטבח בטולוז . " אם לרוצחים האלה הייתה יכולת ,  הם היו רוצחים את כל היהודים ",  אמר נתניהו להוריה ואחיה של הילדה שנרצחה ,  מרים מונסונגו . 
" לחשוב על מרים הקטנה נרצחת בצורה כה אכזרית ,  זה נורא ",  הוסיף ראש הממשלה . " שכול זה כמו נכות ,  זה כואב ומייסר כאילו גדעו חלק מגופך .  כולנו מתפללים שתמצאו את הכוחות להתמודד ".  ראש הממשלה הציע לאביה של הילדה ,  אשר משמש כמנהל בית הספר  " אוצר התורה "  בו אירע הירי ,  לקרוא לו על שמם של הקורבנות .  
בפגישתו עם אווה סנדלר ,  ששכלה את בעלה יונתן ושניים מילדיה ,  אריה וגבריאל ,  אמר נתניהו  " כי כל שטח שיהודים דורכים עליו ,  הרוצחים האלה מתייחסים אליו כאל שטח כבוש .  מדינת ישראל קמה כדי להיות מגן לעם היהודי ".  נתניהו הוסיף בפגישתו עם האלמנה והאם השכולה ,  כי מדינת ישראל תסייע לה ככל האפשר .  
נרצחי הפיגוע הובאו אתמול למנוחות בבית העלמין בגבעת שאול בירושלים .  בהלוויה השתתפו אלפי בני אדם בהם ,  חברי הקהילה הצרפתית בטולוז ,  תלמידי ישיבה ,  חברי כנסת ,  שר החוץ הצרפתי אלן ז'ופה ,  וכן שרים בממשלה . 
" אנו שותפים לאבל והכאב שאתם חווים ,  הרצח המזוויע זיעזע רבים בצרפת כולה ,  שנמצאת היום בהלם ",  אמר ז'ופה .  שר החוץ הצרפתי הוסיף כי  " כל האומה הצרפתית חושבת עליכם ,  על הילדים והמשפחות ההרוסות .  כל העם וכל הפוליטיקאים ". 
עוד כותרות מהפיגוע בטולוזצרפת : " המשטרה פרצה לבית בטולוז ,  המחבל מת"פיצוצים מחוץ לבית המחבל בטולוז : " מנסים לשבור אותו "  

נתניהו ניחם משפחות הנרצחים : " השכול כואב כמו גדיעת חלק מהגוף "
 ראש הממשלה הגיע יחד עם שגריר צרפת בישראל לנחם את משפחות הרוגי הפיגוע בטולוז . " אם לרוצחים הייתה יכולת ,  הם היו רוצחים את כל היהודים ",  אמר למשפחת הילדה מרים מונסונגרו

