וינשטיין נתן  " אור ירוק "  לפינוי שכונת האולפנה
האיום של נתניהו ,  לפטר כל שר או סגן שר שיצביע בעד חוק ההסדרה פעל גם על השר ליברמן וחברי ישראל ביתנו .  בלילה אישר וינשטיין את התכנית ל"ניסור "  הבתים והעתקתם לשטח צבאי
 ( צילום :  גדעון צנטנר ,  עריכה :  גדי וינסטוק )  
שעות ספורות לפני ההצבעה הדרמטית במליאת הכנסת על  " חוק ההסדרה ",  שנועד לעקוף את הוראת בג"ץ לפנות את בתי שכונת האולפנה ,  היועץ המשפטי לממשלה העביר לראש הממשלה ,  בנימין נתניהו ,  את חוות דעתו בנושא .  בלשכת ראש הממשלה אומרים כי היועץ יהודה וינשטיין העביר לנתניהו במהלך הלילה  ( רביעי )  חוות דעת שעונה על הדרישות שהוצבו לו ,  ובכך למעשה אישר את מתווה פינוי חמשת הבתים בגבעת האולפנה שנבנו על קרקע פלסטינית פרטית ,  על ידי  " ניסורם "  והעתקתם לשטח צבאי סמוך .  זאת ,  תוך התחשבות בהגנה משפטית מפני תביעות בעתיד .  במקביל ,  החליט נתניהו להקים ועדת שרים נוספת לענייני התיישבות ,  ולעמוד בראשה .  
אתמול ,  איים נתניהו לפטר כל שר או סגן שר שיצביע בעד  " חוק ההסדרה "  שיעלה היום לאישור הכנסת בקריאה טרומית . " הפתרון שמצאנו מחזק את ההתיישבות ,  ושומר על שלטון החוק ",  הודיע .  ואמנם ,  הבוקר ,  יו"ר ישראל ביתנו ,  אביגדור ליברמן ,  אמר כי המתווה לפינוי מקובל עליו ,  ומשום כך כל חברי הסיעה יצביעו נגד הצעת  " חוק ההסדרה ".  בפתח ישיבת ועדת חוץ וביטחון ,  הסביר ליברמן את הצעד : " אני רוצה לברך את כל מי שנטל חלק בגיבוש אותה חבילה שבאה לפתור את בעיית המתיישבים .  ההחלטות שהתקבלו מספקות כל ברדק ,  הן באות לפתח את ההתיישבות ביהודה ושומרון ,  גם לבנות בתים ,  גם לתת פיצויים ,  גם הקמת ועדת שרים להתיישבות ,  וגם קביעה חד משמעית של היועץ המשפטי לממשלה שהמקרה לא יהווה תקדים ".  לדבריו , " הכל יחד ,  זה משהו שישראל ביתנו יכולה לחיות אתו .  לכן החלטתי להצביע נגד 'חוק ההסדרה' ,  ולהערכתי כ-70% אחוזים מתושבי יהודה ושומרון תומכים במהלך ". 
מסתמן שגם רובם המוחלט של חברי הקואליציה יצביעו נגד החוק או ייעדרו מההצבעה .  לפי שעה ,  ה"מורדים "  שהודיעו כי ידבקו בעמדתם ויצביעו בעד החוק הם השרים יולי אדלשטיין ודניאל הרשקוביץ ,  וסגני השרים גילה גמליאל ואיוב קרא .
 השר אדלשטיין :  מרגיש נבגד שמאיימים לפטר אותי 
בין חברי הכנסת שיצביעו בעד  " חוק הסדרה "  ניתן למנות את חברי סיעות האיחוד הלאומי והבית היהודי ,  ושלושת חברי הכנסת של יהדות התורה שאינם סגני שרים  ישראל אייכלר ,  משה גפני ואורי מקלב .  יצטרפו אליהם שישה חברי כנסת מש"ס שאינם שרים וסגני שרים ו-13 חברי סיעת הליכוד ,  בהם אדלשטיין גמליאל ,  קרא ויו"ר הכנסת ,  ראובן ריבלין .  
באשר למתנגדים ,  ניתן למנות עליהם את 28 חברי הכנסת של קדימה  ( מלבד ח"כ עתניאל שנלר השוהה בחו"ל )  ולפחות שבעה חברי כנסת מהליכוד ,  בהם רה"מ נתניהו עצמו והשרים יעלון ,  בגין ,  מרידור ,  איתן וכנראה גם גדעון סער ויוסי פלד .
 יצטרפו אליהם השרים וחברי הכנסת מישראל ביתנו ,  ואלה של סיעות העבודה ,  העצמאות ,  מרצ והסיעות הערביות  ( מלבד שני ח"כים שהתקזזו עם השרים ישראל כץ וסילבן שלום ,  השוהים בחו"ל ותומכים בהצעת החוק )  .  הרכב המתנגדים מבטיח גוש חוסם מוצק שצפוי להפיל את החוק .
 גורמים בליכוד תקפו את החלטת ראש הממשלה להטיל משמעת סיעתית ,  בעוד אחרים העדיפו לתקוף את מערכת המשפט . " אני מאוד מצר על החלטת ראש הממשלה ",  אמר יו"ר הקואליציה ,  זאב אלקין ,  בשיחה עם וואלה !  חדשות . " בשאלה מצפונית כזאת ,  היה צריך לאפשר לשרים וסגני שרים להצביע על פי מצפונם ,  במיוחד שהממשלה לא סיימה את הדיון על ההצעה ". 
עוד על פינוי האולפנההשר בגין : " הכל רע ,  אנחנו בוחרים את הרע פחות"אנשי המאחזים לתושבי האולפנה : " להיערך למאבק "
 לפניות לכתביםtal_sh@walla.net.ilpinhas_wolf@walla.co.il 

וינשטיין נתן  " אור ירוק "  לפינוי שכונת האולפנה
האיום של נתניהו ,  לפטר כל שר או סגן שר שיצביע בעד חוק ההסדרה פעל גם על השר ליברמן וחברי ישראל ביתנו .  בלילה אישר וינשטיין את התכנית ל"ניסור "  הבתים והעתקתם לשטח צבאי

