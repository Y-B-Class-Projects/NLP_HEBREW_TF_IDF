חמאס נגד הרעת תנאי האסירים : " הפרת החוק הבינ"ל "
 הודעת ראש הממשלה נתניהו בדבר שינוי המדיניות כלפי  " הטרוריסטים שיושבים בכלא הישראלי "  התקבלה במורת רוח בקרב שוביו של גלעד שליט . " ניסיון להסתיר את כישלון ישראל "
 בחמאס תקפו בחריפות את דבריו של ראש הממשלה בנימין נתניהו ,  לפיהם יוחמרו הצעדים נגד אסירי הארגון בכלא הישראלי .  בחמאס אמרו כי צעדים אלו הם ניסיון להסתיר את הכישלון הביטחוני של ישראל בהגעה לגלעד שליט ובהשגת הסכם לשחרורו .  דובר חמאס סאמי אבו זוהרי אמר הבוקר  ( שישי )  כי הצעדים שישראל מתכוונת לנקוט בהם נגד האסירים הפלסטינים הם  " הפרה של החוק הבינלאומי ".  אבו זוהרי אף קרא לקהילה הבינלאומית לפעול נגד  " פשעי הכיבוש ".  
דובר חמאס אבו זוהרי הוסיף בהתייחסותו לדבריו של ראש הממשלה כי  " המסר שלנו לקהילה הבינלאומית ולמשפחת שליט הוא שנתניהו אחראי לכך שלא הצלחנו להגיע להסכם לשחרור שליט בתמורה לאסירים הפלסטינים .  הדרך היחידה לסיים את פרשת שליט היא לשחרר את האסירים הפלסטינים ".  עד לשעה זו לא נמסרה תגובת לשכת ראש הממשלה .  
באירוע הנעילה של ועידת הנשיא שהתקיים אמש ,  אמר ראש הממשלה נתניהו כי  " חמאס הודיע שהוא דחה את בקשת הצלב האדום לבקר את גלעד שליט .  החלטתי לשנות את מדיניות ישראל כלפי הטרוריסטים שיושבים בכלא הישראלי .  אנו מחויבים לכבד את החוק הישראלי ,  את החוק הבינלאומי ואת האמנות הבינלאומיות ,  אבל איננו מחויבים למעבר לכך .  לכן ,  התנאים המפליגים של הטרוריסטים בתוך הכלא הישראלי ייפסקו ". 
נתניהו הוסיף כי  " אנחנו נוקטים בשורה של צעדים לשינוי התנאים בכלא .  אני מבקש לתת דוגמה אחת :  עצרתי את הנוהל האבסורדי שלפיו טרוריסטים שיושבים בכלא הישראלי על רצח נרשמים ללימודים אקדמיים .  לא יהיו יותר דוקטורנטים לטרור ,  מאסטרנטים לרצח .  החגיגה הזאת נגמרת .  ואני מבקש לברך את מנהיגי ארה"ב ,  אנגליה ,  צרפת שתבעו מחמאס לשחרר את שליט ודרשו לאפשר לצלב האדום לבקר אותו .  ואם כולנו בארץ ובחו"ל נאחד כוחות ונמשיך להפעיל לחץ מוסרי ,  פוליטי והסברתי על חמאס באופן יומיומי ,  נקדם את שחרורו של גלעד עד שובו הביתה בשלום ". 
 בכיר חמאס ד"ר סלאח ברדוויל אמר אתמול כי גלעד שליט לא יראה אור יום  " אלא לאחר ביצוע עסקה לשחרורו ".  לדבריו ,  ישראל מנצלת את הארגונים הבינלאומיים ,  כגון הצלב האדום , " כדי להטעות את דעת הקהל העולמית ולהסתיר את הפשעים שהיא מבצעת נגד האסירים הפלסטינים ".  לדבריו ,  מה שנדרש כעת הוא למלא אחר סעיפי ההסכם לשחרור שליט : " ישראל קיבלה מספר מסרים משליט .  כעת היא מנסה לברר היכן הוא נמצא דרך קריאה לצלב האדום לבקרו ". 
חמש שנים לחטיפת שליט - סיקור מיוחד
ארגוני זכויות אדם : " על חמאס לשים קץ ליחס הלא אנושי לשליט"תמי ארד :  מעטים יקבלו הקרבת בנם בחיים כצורך ביטחוניחמש שנים לחטיפת שליט :  כתבו לגלעד מסר
לפניות לכתב :  nir_yah@walla.com

חמאס נגד הרעת תנאי האסירים : " הפרת החוק הבינ"ל "
 הודעת ראש הממשלה נתניהו בדבר שינוי המדיניות כלפי  " הטרוריסטים שיושבים בכלא הישראלי "  התקבלה במורת רוח בקרב שוביו של גלעד שליט . " ניסיון להסתיר את כישלון ישראל "
 
