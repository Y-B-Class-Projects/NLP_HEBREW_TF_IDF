סערה בממשלה בעקבות פיזור הדיון על  " חוק הלאום "
 קרב סמכויות :  לבני החליטה להפסיק את הדיון בוועדת השרים ,  שבראשה היא עומדת ,  בחוק השנוי במחלוקת שעלה לאישורה .  נתניהו : " אעלה את ההצעה להצבעה בממשלה ".  בנט : " הפרה בוטה של ההסכמים הקואליציוניים "
 שרת המשפטים ,  ציפי לבני ,  פיזרה בצהריים  ( ראשון )  את הדיון ב"חוק הלאום "  רגע לפני שעלה להצבעה בוועדת השרים לענייני חקיקה ,  זאת שעות ספורות בלבד לאחר שראש הממשלה בנימין נתניהו הביע את תמיכתו בחוק .  לבני אמרה לשרים : " בסמכותי להחליט אם להצביע או לדחות את הדיון .  החלטתי לדחות את הדיון בשבוע ",  וקמה מהשולחן .  מאוחר יותר הוסיפה : " לא אוותר על הדמוקרטיה .  אמשיך להילחם שישראל תהיה גם מדינת העם היהודי וגם דמוקרטית .  זה הבסיס של הציונות ,  כך נקבע במגילת העצמאות וכך יהיה ". 
בתגובה לצעד של לבני ,  הודיע ראש הממשלה כי ישתמש בסמכותו על מנת לעקוף את לבני ,  העומדת בראשות הוועדה .  נתניהו החליט כי הצעת החוק תעלה לדיון במליאת הממשלה בשבוע הבא ,  ולא בוועדה של לבני ,  כך ששרת המשפטים לא תוכל יותר לעכב את החוק .  לדברי נתניהו , " מדינת ישראל היא מדינת הלאום של העם היהודי .  זהו נושא עקרוני וחשוב לעתידו של העם היהודי במדינת ישראל ". 
השר נפתלי בנט אמר לוואלה !  חדשות כי  " זו הפרה בוטה של ההסכמים הקואליציונים וכל עוד זה לא עובד אנחנו לא מחויבים לקואליציה .  נחסום את החקיקה של לבני ולפיד ".  בכירים בקואליציה האשימו כי  " היה כאן תרגיל מסריח של לבני ולפיד ". 

סערה בממשלה בעקבות פיזור הדיון על  " חוק הלאום "
 קרב סמכויות :  לבני החליטה להפסיק את הדיון בוועדת השרים ,  שבראשה היא עומדת ,  בחוק השנוי במחלוקת שעלה לאישורה .  נתניהו : " אעלה את ההצעה להצבעה בממשלה ".  בנט : " הפרה בוטה של ההסכמים הקואליציוניים "
 
