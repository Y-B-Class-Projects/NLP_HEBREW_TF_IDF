כדי להימנע מהטלת וטו :  אובמה ירכך את הצעת הפלסטינים ? 
גורם פלסטיני בכיר מסר לוואלה !  חדשות כי האמריקנים לוחצים על הפלסטינים לרכך את נוסח הפנייה בעניין הקמת מדינה פלסטינית ,  כך שארצות הברית תתקשה להטיל עליה וטו .  עמדת אובמה בנושא טרם ידועה
ממשל אובמה לוחץ על הפלסטינים לרכך את נוסח פנייתם למועצת הביטחון של האו"ם ,  כדי שארה"ב תוכל להימנע מהטלת וטו - כך אמר לוואלה !  חדשות גורם פלסטיני בכיר המעורב במגעים בנושא .  לדברי אותו גורם ,  פקידים בכירים במחלקת המדינה האמריקנית ובבית הלבן תומכים בהימנעות מהטלת וטו על החלטה שתקרא להקמת מדינה פלסטינית על בסיס גבולות 1967 ,  אולם עמדתו של הנשיא אובמה בנושא טרם ידועה ,  ולכן בצד הפלסטיני לא ממהרים לרכך את הנוסח שבכוונתם להגיש .
 ריכוך נוסח ההצעה כפי שהאמריקנים מבקשים מהפלסטינים לעשות ,  יהפוך אותו למעשה לדומה יותר לנוסח שהתווה שר החוץ האמריקני ג'ון קרי .  באופן הזה ,  יתקשה ממשל אובמה להטיל וטו על ההצעה שהוא עצמו סייע בניסוחה .  שיקול מרכזי נוסף שמנחה את הממשל בסוגיה זו הוא שיתוף הפעולה בין צבא ארה"ב לצבאותיהן של כמה ממדינות ערב במסגרת המאבק נגד ארגון  " המדינה האיסלאמית "   ( דאעש )  .  הפנייה הפלסטינית למועצת הביטחון זכתה לתמיכת הליגה הערבית ותוגש רשמית על ידי ירדן ,  שלוקחת חלק פעיל בלחימה נגד הארגון האיסלאמיסטי הקיצוני .  האמריקנים לא מעוניינים לפגוע ביחסים הללו דווקא בתקופה שבה הם זקוקים לגיבוי הערבי נגד דאעש .
 עוד ידיעות בוואלה !  חדשות:תיעוד :  פיגוע הדקירה בסניף  " רמי לוי "  במישור אדומיםלא רק חברתי :  מה משה כחלון באמת חושב על השלום ? אהרונוביץ' : " חמאס מכווין גורמים במזרח ירושלים לבצע פיגועים " 
" לאבו מאזן אין אמון בנשיא אובמה ,  והוא חושש להיקלע למצב שאחרי שהוא ירכך את השפה ,  אובמה ייכנע ללחצים של ישראל ויטיל וטו בכל זאת ",  הסביר הבכיר הפלסטיני .  כמו כן ,  הוא הדגיש כי  " בדרג המקצועי בממשל ,  כמעט כל הפקידים המשפיעים חושבים שזו תהיה טעות להטיל וטו על הצעה שתתבסס על מסמך המסגרת של שר החוץ קרי .  אבל כל עוד לא ברור שזו עמדת הנשיא ,  זה לא מחייב אותנו לדבר ". 
כחלק מהניסיונות לרכך את ההצעה הפלסטינית ,  שאמורה להיות מוגשת למועצת הביטחון בתוך כשבועיים ,  מתגבשת גם הצעה חלופית של מדינות אירופה בראשות צרפת .  אמש דווח ב"הארץ "  כי גרמניה ובריטניה הצטרפו לצרפתים בניסוח ההצעה ,  שכעת מתקיים משא ומתן על הנוסח שלה בין רמאללה ,  פאריז ,  וושינגטון וברלין .  בממשל האמריקני מקווים כי תמורת הימנעות אמריקנית בהצבעה ,  הפלסטינים יסכימו להצטרף להצעה האירופאית המרוככת ולזנוח את תכניתם להגשת הצעה נפרדת ,  שתנוסח באופן נחרץ יותר נגד ישראל .  
פקיד בכיר נוסף באחד ממשרדי החוץ הגדולים באירופה סיפר כי בביקור עבודה שערך לפני כשבועיים בוושינגטון ,  התרשם כי  " כל הדרג המקצועי הבכיר שם מעוניין להימנע מהטלת וטו לטובת ישראל ".  על אף שהביקור התקיים לפני שהוכרזו בחירות חדשות בישראל ,  הפקיד הבכיר העריך כי המצב לא השתנה : " אם הצעת ההחלטה שתוגש למועצת הביטחון תהיה דומה בנוסח שלה למסמך של קרי ,  לאמריקנים יהיה קשה מאוד להטיל עליה וטו ". 
מנקודת מבטו של ראש הממשלה בנימין נתניהו ,  הימנעות אמריקנית מהטלת וטו תהיה התפתחות בעייתית ,  שכן במצב כזה תתקבל החלטה רשמית של מועצת הביטחון הקוראת להקמת מדינה פלסטינית על בסיס גבולות 1967 .  מעבר להשלכות המדיניות המדאיגות ,  החלטה כזו תציב את הבידוד הבינלאומי של ישראל ואת כישלונות מדיניות החוץ של הממשלה הנוכחית במוקד מערכת הבחירות .
 לפניות לכתב אמיר תיבון :  amir.tibon@walla.co.il 

כדי להימנע מהטלת וטו :  אובמה ירכך את הצעת הפלסטינים ? 
גורם פלסטיני בכיר מסר לוואלה !  חדשות כי האמריקנים לוחצים על הפלסטינים לרכך את נוסח הפנייה בעניין הקמת מדינה פלסטינית ,  כך שארצות הברית תתקשה להטיל עליה וטו .  עמדת אובמה בנושא טרם ידועה

