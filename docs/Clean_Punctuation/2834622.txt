את הגרעין האיראני לא עוצרים באמצעות נאום
הצלחה של ראש הממשלה בהשגת מטרותיו המוצהרות של הנאום בקונגרס האמריקאי תהייה הצלחה של כולנו .  אמנון רשף מטיל ספק ביכולת הנאום להשיג מטרה זו
ראש הממשלה בנימין נתניהו מייצג בחו"ל את כל אזרחי ישראל ובסופו של דבר הצלחה שלו היא הצלחה שלנו ,  אני באמת מאחל לו שהנאום בקונגרס יביא את התוצאה שנתניהו מצהיר שיביא .  יחד עם זאת ,  מתוקף ניסיוני וניסיונם של חברי לתנועת  " מפקדים למען ביטחון ישראל ",  אני לא מאמין שנאומים עוצרים פצצות אטום .  יותר חמור מכך ,  במקום להרחיק את איראן מיכולת גרעינית צבאית ,  הנאום מקרב את איראן לפצצה ומחליש את ישראל .  כשמדובר על נושאים רגישים  קמפיין יחצ"ני במקום פעולה שקטה היא הפקרות ואסור להשלים עם כך .
 כשראש ממשלת ישראל מייצר מצג שווא שכאילו הנאום הוא מה שיעצור את איראן מלהגיע לגרעין  הוא פוגע בהרתעה הישראלית .  הנאום פוגע בהרתעה כי כיום הגורם היחיד שירוויח מהנאום בקונגרס היא לא ישראל אלא איראן .  האיראנים רוצים את נאום נתניהו בקונגרס ושמחים עליו כי הם מבינים מה המשמעות האסטרטגית שלו עבורם :  ישראל חלשה מדינית וללא תמיכה בלתי מסויגת מבעלת בריתה האסטרטגית .  
מצב בו ישראל נמצאת ללא תמיכה בלתי מסויגת של ארה"ב ובעלות בריתה ,  הוא סכנה קיומית לא פחות מפצצה איראנית .  הגרעין האיראני מסכן את כל העולם ולא רק את ישראל ,  זו בעיה עולמית וכך צריך לפתור אותה ,  עם אירופה וארה"ב .  ישראל חזקה ,  צה"ל חזק ומתקדם ויוכל להכריע כל אויב ,  אבל יש משימות שיכולות להתבצע רק כחלק מקואליציה בינ"ל .  המאבק למניעת גרעין מאיראן הוא משימה שכזו .
 ישראל נהנית מזרוע אסטרטגית מהטובות בעולם .  רבים ממרכיביה הנם כחול לבן ומובילים טכנולוגית ,  אך במקביל היא מכילה גם מערכות לחימה רבות וטכנולוגיה אמריקאית ,  אשר אספקה צבאית בשגרה ובחירום מארה"ב מהווים חלק נכבד מהעוצמה הישראלית ומיכולתה של ישראל להישאר במצב לוחמה לאורך זמן .  
בריתות אסטרטגיות ומדיניות ביטחונית-מדינית שקולה זה מה שישראל זקוקה לו בכדי לעמוד באתגרים העומדים מולה .  גם במאבק הצודק לעצירת הגרעין האיראני  לא מספיק לישראל להיות רק  " צודקת ",  היא צריכה להיות גם  " חכמה ".  
אלוף אמנון רשף  ( מיל )  חבר בתנועת  " מפקדים למען ביטחון ישראל "
  ( תוכן שיווקי )  

את הגרעין האיראני לא עוצרים באמצעות נאום
הצלחה של ראש הממשלה בהשגת מטרותיו המוצהרות של הנאום בקונגרס האמריקאי תהייה הצלחה של כולנו .  אמנון רשף מטיל ספק ביכולת הנאום להשיג מטרה זו

