אב שכול מאסון הכרמל : " נתניהו פחדן ושקרן ,  שיתפטר "
 אביה של טופז אבן חן שנהרגה בכרמל ,  ניצב בדימוס זאב אבן חן ,  קרא להתפטרותו של בנימין נתניהו . " העם צריך להחליט אם ימשיך בתפקידו ".  לשכת רה"מ : " מבין את כאב השכול "
 ניצב  ( בדימוס )  זאב אבן חן ,  אביה של טופז אבן חן שנהרגה באסון האוטובוס בכרמל תקף הערב  ( שישי )  בראיון בערוץ 2 בחריפות את ראש הממשלה בנימין נתניהו בעקבות האסון בכרמל . " מדינת ישראל נחשפה במערומיה וזה פגע גם בהרתעה כל מי שאכפת לו צריך לקום ולצעוק ".  לדבריו , " ראש הממשלה צריך להתפטר .  העם צריך לקבוע אם ימשיך .  אם הוא לא יעשה זאת צריכה לקום מחאה ". 
לדברי אבן חן ,  משפחות הנספים באסון נהפכו למוקצות מחמת מיאוס . " אף אחד לא בא אלינו .  מי שבא זה נשיא המדינה שמעון פרס וכמה שרים שהם חברים שלי שבאו באופן פרטי .  נציג רשמי לא היה בהלוויה ולא היה בשבעה .  איפה נשמע דבר כזה ?  "  לדברי אבן חן , " זה לא רק שאני כועס על ראש הממשלה ,  אני חרד למדינה .  אם ראש הממשלה לא בא לדבר איתי ולהסתכל לי בעיניים אז הוא פחדן ".  אבן חן גם הזכיר כי נתניהו הודיע בהתחלה על כך שיש להכריז על יום אבל לאומי בעקבות האסון . " אתה אחר כך הופך את זה להתנכרות מוחלטת .  לקח להם יומיים עד שהם הוציאו הודעה בעיתונים ,  בטח הם דיברו עם יועצים משפטיים ,  עם יחצ"נים .  אם אתה מבטיח ולא מקיים ,  אני אמרתי קודם שהוא פחדן ,  עכשיו אני אומר שהוא שקרן גם ". 
אבן חן אמר עוד כי הוא דורש מהיועץ המשפטי לממשלה יהודה וינשטיין לפתוח בחקירה פלילית נגד ראש הממשלה . " הוא לא חסין ,  אני מבקש לראות בדברי כאן תלונה רשמית ",  אמר אבן חן .  בהתייחסו לשאלה האם ינהיג תנועת מחאה אמר אבן חן כי אין בכוונתו לעשות כן . " אם אני לא אעמוד בראש תנועה כזו ,  אז לא יקרה שום דבר ?  אם זה מה שקורה ,  אז צריך לסגור את המדינה .  אני צריך לטפל במשפחה שלי ,  אבל אנשים צריכים לקום ,  ולתקשורת אסור לעזוב את זה - לא להוריד את זה מסדר היום ". 
מלשכת ראש הממשלה נמסר בתגובה : " ראש הממשלה בנימין נתניהו מבין את כאב השכול ומחבק את כל משפחות הנספים .  מאז פרוץ השריפה התמקדו כל פעולותיו של ראש הממשלה בשתי מטרות :  למנוע שכול נוסף ולהביא כוחות מוטסים לסיוע בכיבוי האש .  כעת ,  לאחר שהאש כובתה ,  מתמקד ראש הממשלה בשיקום היישובים והאזרחים שפונו וביישום הלקחים .  כבר בימים הקרובים יובאו לאישור הממשלה תוכניות להקמת רשות לאומית לכבאות ומערך כיבוי מוט .  כמו כן החליטה ועדת השרים לטקסים לקיים אירועי זיכרון והוקרה לאומיים לזכר הנספים במלאת שלושים יום לאסון ". 
ביום רביעי קראה יו"ר האופוזיציה ציפי לבני  ( קדימה )  לנתניהו לקחת אחריות על אירועי אסון הכרמל ולהתפטר מתפקידו .  בדברים שנשאה בוועידת השלטון המקומי הנערכת במרכז הבינתחומי בהרצליה ,  אמרה לבני כי  " במדינה מתוקנת ,  כזאת שישראל צריכה להיות ,  דו"ח המבקר היה מספיק כדי שהאחראים ישלמו מחיר .  קוראים לזה התפטרות ,  והאחריות מתחילה מהראש .  זה רק חלק מתהליך תיקון דרמטי שכל מערכת צריכה לעבור ". 
בדו"ח שפרסם מבקר המדינה מיכה לינדנשטראוס ,  מצביע המבקר על שורה של ליקויים חמורים בדרג מקבלי ההחלטות .  השופט לינדנשטראוס לא משאיר סימני שאלה וכבר בתחילת המסמך קובע כי מחדל הכיבוי  " רובץ בראש ובראשונה לפתחם של משרד הפנים והשר העומד בראשו ".  אבל אלי ישי אינו לבד . " דוח חמור מאוד המעיד כמאה עדים על מנהל בלתי תקין לחלוטין ,  בעיקר אצל מקבלי ההחלטות בממשל הישראלי ",  כותב מבקר המדינה ויורה חצים מנומקים היטב לראש הממשלה ,  שרי הביטחון והאוצר ולאחראים על תפיסת העורף במערכת הביטחון .
 
אב שכול מאסון הכרמל : " נתניהו פחדן ושקרן ,  שיתפטר "
 אביה של טופז אבן חן שנהרגה בכרמל ,  ניצב בדימוס זאב אבן חן ,  קרא להתפטרותו של בנימין נתניהו . " העם צריך להחליט אם ימשיך בתפקידו ".  לשכת רה"מ : " מבין את כאב השכול "
 
