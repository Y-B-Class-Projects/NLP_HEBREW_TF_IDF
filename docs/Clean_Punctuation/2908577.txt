הבית הלבן :  אובמה לא יתערב בתנאי שחרורו של פולארד
על פי גורמים אמריקניים ,  למרות בקשתו האישית של נתניהו ,  הנשיא האמריקני לא יסייע בביטול התנאים המגבילים המונעים מפולארד להגיע לישראל .  גם משרד המשפטים לא מתכנן לשקול את העניין .  צפו בדיווח של שליחת וואלה !  NEWS לארה"ב
גורמים בבית הלבן אמרו אמש  ( שישי )  כי נשיא ארצות הברית ,  ברק אובמה ,  לא יתערב בתנאי שחרורו של המרגל היהודי-האמריקני ג'ונתן פולארד ,  ששוחרר אתמול לאחר 30 שנות מאסר בארצות הברית - כך דווח בעיתון הניו יורק טיימס .  זאת ,  לאחר שגורמים רשמיים אישרו כי ראש הממשלה ,  בנימין נתניהו ,  ביקש מאובמה לוותר על התנאים המגבילים בשחרורו של פולארד ולאפשר לו להגיע לישראל .  תנאי השחרור של פולארד כוללים ענידת צמיד אלקטרוני בעל התקן GPS שימסור את מיקומו בכל זמן ,  וכן מעקב אחר הפעילות במחשבים שברשותו או ברשות מעסיקיו .
" לנשיא אין תכניות להתערב בתנאי השחרור של פולארד ",  אמר בן רודס ,  סגן היועץ לביטחון לאומי של הנשיא אובמה .  גורמים נוספים בממשל האמריקני אמרו אמש כי גם משרד המשפטים אינו שוקל את בקשתו של פולארד ,  וכי אין כרגע תכנון לשקול אותה .  
לקריאה נוספת:רפי איתן ,  מפעילו לשעבר של פולארד : " אין שנה שלא עסקנו בשחרורו"נתניהו על שחרור פולארד : " ייחלתי ליום הזה ";  יעלון : " דרך חדשה "  
אליוט לאור וג'ק סמלמן ,  עורכי דינו של פולארד ,  הגישו עתירה נגד תנאי שחרורו של מרשם . " אנו דורשים מבית המשפט לבטל את התנאים המגבילים ",  הבהירו .  לטענתם ,  ניתן להעביר אסיר משוחרר שריצה עונש מאסר עולם לוועדת מבחן רק אם הוא הפר את נהלי כליאתו ,  או אם יש חשש שהוא יבצע פשעים נוספים  תנאים שלדבריהם לא חלים על פולארד .  עוד הוסיפו עורכי הדין כי  " הבסיס היחיד לתנאים המגבילים הוא טענת משרד המשפטים כי פולארד יחשוף מידע מסווג  אולם זה הנמצא כביכול בידיו בן יותר מ-30 שנים ,  וספק אם הוא בכלל זוכר אותו ".  
המרגל היהודי-אמריקני שנאסר לפני 30 שנים בארצות הברית ,  השתחרר אתמול מבית הכלא באטנר שבקרוליינה הצפונית ,  לאחר שסיים לרצות את עונשו במלואו .  פולארד ,  כיום בן 61 ,  נעצר ב-21 בנובמבר 1985 בוושינגטון ,  לאחר שנתפס מעביר אלפי מסמכים מסווגים ממחלקת המודיעין של הצי האמריקני לידי מפעילו הישראלי .  פולארד נשפט למאסר עולם ,  ועל אף פניותיה הרבות של ממשלות ישראל לדורותיה לארצות הברית ,  מעולם לא זכה לחנינה .  יתרה מזאת ,  מאסרו הממושך העכיר באופן משמעותי את היחסים בין ישראל וארצות הברית ,  ולפרקים היה נדמה שיביא לעימות של ממש .
 אן פולארד ,  אשתו לשעבר של פולארד ,  שנמצאת כעת בניו יורק ,  סיפרה : " חיכיתי לרגע הזה 30 שנים .  הייתי ברגע הראשון שזה קרה וראיתי את חוסר הצדק ,  וכעת אני מתפללת שג'ונתן יקבל חופש מהתנאים המקבילים ויחזור לישראל כדי להחלים במהרה ".  היא הוסיפה : " חשוב לי להדגיש שאף אחד מהמדינה לא עשה דבר בשביל ג'ונתן ,  הוא עשה הכל למען עצמו ". 
 ( פרסום ראשון :  22:20 )  

הבית הלבן :  אובמה לא יתערב בתנאי שחרורו של פולארד
על פי גורמים אמריקניים ,  למרות בקשתו האישית של נתניהו ,  הנשיא האמריקני לא יסייע בביטול התנאים המגבילים המונעים מפולארד להגיע לישראל .  גם משרד המשפטים לא מתכנן לשקול את העניין .  צפו בדיווח של שליחת וואלה !  NEWS לארה"ב

