פיצוץ המו"מ - עוד כישלון למדיניות החוץ של אובמה
הנשק הכימי בסוריה ,  המשבר באוקראינה - לסל הריק של הישגי הממשל האמריקני בעולם מצטרף כעת תהליך השלום ,  שבו הושקע מאמץ רב .  הטלת האחריות על הצדדים לא חוסכת מהנשיא את המבוכה
במסיבת העיתונאים שנערכה אתמול  ( שישי )  בבית הכחול בסיאול ,  מעונה הרשמי של נשיאת קוריאה הדרומית ,  פארק גון-הייה ,  דיבר נשיא ארצות הברית ,  ברק אובמה ,  על תהליך השלום - והשליך בין רגע לפח את כל לוחות הזמנים ותאריכי היעד שעליהם עמל צוותו בתשעת החודשים האחרונים . " זו בעיה שנמשכת 60 ,  70 ,  80 שנה ",  אמר . " לא ציפינו שנפתור את זה במהלך משא ומתן שנמשך שישה או תשעה חודשים ".  לפי התבטאויות העבר של שר החוץ האמריקני ג'ון קרי ,  הוא דווקא כן האמין שזה אפשרי ,  אבל למה להיות קטנוניים ?  
" זה עדיין האינטרס האמריקני ,  הישראלי והפלסטיני לפתור את הסכסוך הנפיץ הזה ",  אמר אובמה . " עד כה ,  לפחות ראינו איזושהי תנועה בשני הצדדים להודות שהמשבר הממושך הזה דורש פתרון .  מה שלא ראינו ,  למען האמת ,  זה את הרצון הפוליטי לקבל החלטות קשות .  וזה נכון לגבי שני הצדדים ". 
תהליך השלום - כל הידיעות האחרונותלפני הפיצוץ במו"מ :  ישראל הציעה לרשות לבנות בשטחי C"חמאס יודע :  ממשלת האחדות הפלסטינית תכיר בישראל"במקום להודות לאבו מאזן ,  נתניהו החליט לנתק מגע .  פרשנות 
" החלטתו של אבו מאזן לקיים שיחות עם חמאס היא רק צעד אחד בסדרה של החלטות שקיבלו גם הישראלים וגם הפלסטינים ,  שאינן עוזרות לנסות לפתור את המשבר ",  הוסיף אובמה . " ואני לא מתנצל על התמיכה במאמציו הבלתי נלאים של קרי ,  למרות הסיכויים הנמוכים ,  להמשיך ולנסות לגשר בין הצדדים ".  אף אחד במסיבת העיתונאים בבית הכחול לא ביקש מהנשיא האמריקני להתנצל - הוא אמר את זה על דעת עצמו ,  כשהוא מודע היטב לביקורות ואף לגיחוך שעוררו לאחרונה מאמציו של קרי לנהל שיחות על המשך השיחות ,  שלבסוף נחלו כישלון  
" ייתכן שמגיעה נקודה שבה צריך פשוט לקחת הפוגה ושני הצדדים יוכלו לבחון את האלטרנטיבות ",  הרהר אובמה בקול . " אף אחד לא הציע לי תסריט רציני ,  שבמסגרתו הישראלים והפלסטינים אינם חותמים על הסכם שלום ,  אך בכל זאת יש לנו מדינה יהודית בטוחה ודמוקרטית ,  ולפלסטינים יש מדינה משלהם .  החבר'ה יכולים לעשות הצגות ,  לאמץ עמדות קיצוניות ,  אך באופן מציאותי ,  יש אפשרות אחת - ששני הצדדים יתכנסו יחד ויעשו פשרות פוליטיות קשות כדי להבטיח את עתידם לדורות הבאים .  טרם ראינו אותם מגיעים לשלב הזה ,  אולם נמשיך לעודד אותם ".   
" האם אני מצפה מהם להגיע לשלב הזה בשבוע הבא ,  בחודש הבא או אפילו בששת החודשים הבאים ?  לא .  האם נמשיך לנסות להשתדל להציע גישות קונסטרוקטיביות שיכולות להוביל אותם קדימה ולעשות את הצעדים האלה ?  בהחלט .  ואני לא מתנצל על כך .  זה הדבר הנכון לעשות .  זה האינטרס הלאומי של אמריקה ,  וגם האינטרסים של האזור ושל ישראל ". 
לנוכח ההשקעה של ממשל אובמה בניסיונות לקדם את תהליך השלום ,  אחריות הצדדים עצמם לכישלון הנוכחי אינה חוסכת מהנשיא את מחיר המבוכה .  בכהונתו הנוכחית של אובמה סל הישגי מדיניות החוץ שלו נותר די ריק - מרבית הנשק הכימי אמנם פונה מסוריה ,  אך משטר אסד ממשיך על פי דיווחים שונים להפציץ את תושבי חלב בחביות נפץ המלאות בכלור ,  השיחות עם איראן על תכנית הגרעין שלה טרם הוכתרו בהצלחה ואסור לשכוח את המשבר באוקראינה .  
באותה מסיבת עיתונאים בסיאול ,  אמר אובמה שנשיא רוסיה ,  ולדימיר פוטין ,  הוא אמנם  " לא אדם טיפש "  - הוא מבין מה המחיר שרוסיה תשלם על הבחירה באופציה הצבאית באוקראינה  אולם הודה כי העיצומים שהוטלו על מוסקבה לא יפתרו בהכרח את המשבר או יגרמו לפוטין לשנות את דעתו בעניין . " זה רק יכול להפוך את ההחלטה לקשה יותר עבורו ",  אמר אובמה .  הסכסוך במזרח התיכון זה לא משהו שאובמה ,  ככל שמאס בו ,  יוכל להתנער ממנו .  אולם ,  הוא בהחלט יוכל להוריד את ההילוך ולהתמקד בשפע האתגרים האחרים שעומדים בפניו .  
בינתיים ,  ממשל אובמה אינו ממהר לשבור את הכלים ולהכריז על מות התהליך ,  אלא להיפך  מבחינת הממשל ,  עתה נמצא הכדור במגרש הפלסטיני .  לנוכח ההכרזות הקודמות על האחדות ,  האמריקנים ספקנים לגבי סיכויי הצלחת פיוס בין הפלגים הפלסטיניים .  אם אכן תוקם ממשלת אחדות פלסטינית ,  שתכיר בישראל ובהסכמים הקודמים איתה ,  ייתכן שהלחץ יופעל על ישראל ועל בנימין נתניהו ,  שאף מסתכן בכך שיופנו אצבעות מאשימות כלפי הקואליציה שלו ,  שלא כל חבריה קשובים למאווייהם הלאומיים של השכנים שמעבר לגדר הביטחון .  
למרות האכזבה ,  האמריקנים היו רחוקים מלטרוק את הדלת לאבו מאזן .  השליח האמריקני מרטין אינדיק נפגש עמו ,  וקרי אירח ביום חמישי בערב במשרד החוץ ארוחת ערב חגיגית שמטרתה למשוך השקעות בכלכלה הפלסטינית .  דוברת משרד החוץ ,  ג'ן סאקי ,  כינתה את הקיפאון הנוכחי  " רגע מעבר שהוא חלק מהתהליך ".  היא אמרה כי  " תהליך השלום ורדיפה אחר השלום וההסכם הסופי זה לא משהו שאנחנו מוותרים עליו ,  אולם איננו יכולים לכפות על הצדדים לעשות צעדים שאינם רוצים לעשות ".  קרי ,  הדגישה סאקי ,  עדיין חושב שהסכם השלום הוא  " אינו משימה בלתי אפשרית ".  
האם הקמת הממשלה הפלסטינית החדשה ,  שעתידה לכלול את ארגון חמאס ,  שאותו ארה"ב מגדירה ארגון טרור ,  תביא בהכרח להפסקת הסיוע האמריקני לרשות הפלסטינית ?  כמה חברי קונגרס כבר איימו לנקוט צעד מסוג זה ,  וכמה ארגונים יהודיים אמריקניים משפיעים ,  כולל שדולת איפא"ק ,  הזהירו שהפיוס הפלסטיני פוגע בסיכוי לקדם את השלום .  
יחד עם זאת ,  נשמעו גם קולות אחרים .  ראש השב"כ לשעבר עמי איילון ,  הנמנה על מייסדי הארגון  " עתיד כחול לבן "  המקדם את פתרון שתי המדינות ,  כתב ב"ניו יורק טיימס "  השבוע כי פיוס בין הפלגים הפלסטיניים  " הוא צעד משמעותי לקראת הסכם כולל בין ישראל לפלסטינים ".  נשיאת הארגון  " אמריקנים למען שלום עכשיו ",  דברה דה לי ,  הגדירה את הפיוס הפלסטיני  " חדשות טובות ,  שגם ממשל אובמה וגם ממשלת ישראל צריכים לראות אותן ככאלה - פרטנר פלסטיני ,  שמייצג את כל העם הפלסטיני ,  מסוגל לקבל החלטות קשות ליד שולחן המשא ומתן ,  ולספק תוצאות כשמגיע הזמן ליישם את הסכם השלום ".  

פיצוץ המו"מ - עוד כישלון למדיניות החוץ של אובמה
הנשק הכימי בסוריה ,  המשבר באוקראינה - לסל הריק של הישגי הממשל האמריקני בעולם מצטרף כעת תהליך השלום ,  שבו הושקע מאמץ רב .  הטלת האחריות על הצדדים לא חוסכת מהנשיא את המבוכה

