נתניהו : " טליק היה מעמודי התווך של ישראל "
 ראש הממשלה ספד לאלוף שהלך לעולמו בערב החג : " היה מפקד ולוחם למופת ועשה זאת בתחושת אחריות ציונית ,  יהודית ולאומית ".  האלוף טל יובא למנוחות בשעה 16:00 ברחובות
 ( צילום :  גדעון צנטנר .  עריכה :  גדי וינסטוק ) 
ראש הממשלה בנימין נתניהו ספד הבוקר  ( ראשון )  בפתח ישיבת הממשלה לאלוף ישראל טל  ( טליק )  שהלך לעולמו בערב החג . " אנו מלווים היום את האלוף ישראל טל  ( טליק )  ,  לצערי לא אשתתף בהלוויה מפאת סידורי ביטחון אך יהיה שם קהל רב ,  כולל שר הביטחון והרמטכ"ל ",  אמר נתניהו . 
" הוא היה מעמודי התווך של צה"ל ושל ביטחון ישראל "  ספד ראש הממשלה , " זכורות לי שיחות איתו במרוצת השנים בהן היה מדבר על מה צריך לעשות למען ביטחון ישראל .  בשנים האחרונות הוא לא היה בריא אך התקשר אליי כמה פעמים .  הוא רצה לבטא את הדאגה מהאיומים המשתנים .  הוא היה מפקד ולוחם למופת ועשה זאת בתחושת אחריות ציונית ,  יהודית ולאומית .  אני מצדיע לו יחד עם כל עם ישראל ". 
הלווייתו של האלוף במיל' ישראל טל  ( טליק )  תיערך היום בשעה 16:00 בבית העלמין ברחובות .  טל יובא למנוחות בטקס צבאי מלא ,  וארונו יינשא על כתפיהם של שישה קצינים בדרגת אלוף .  בטקס ישתתפו שר הביטחון אהוד ברק והרמטכ"ל רב אלוף גבי אשכנזי .
 
נתניהו : " טליק היה מעמודי התווך של ישראל "
 ראש הממשלה ספד לאלוף שהלך לעולמו בערב החג : " היה מפקד ולוחם למופת ועשה זאת בתחושת אחריות ציונית ,  יהודית ולאומית ".  האלוף טל יובא למנוחות בשעה 16:00 ברחובות

