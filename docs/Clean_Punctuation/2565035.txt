השרים מאחורי נתניהו : " פוליגרף לחברי הקבינט "
 שרי הקבינט המדיני-ביטחוני תמכו בהחלטת ראש הממשלה לפזר את הישיבה בעקבות ההדלפות מהדיון אמש .  לנדאו : " ההדלפות פוגעות בביטחון ישראל ".  איתן : " להתכנס בפורום מצומצם יותר "
  ( צפו בנתניהו מתייחס לאיום האירני ביום שני )  
שרי הקבינט המדיני-ביטחוני גיבו במהלך היום  ( רביעי )  את החלטתו של ראש הממשלה ,  בנימין נתניהו ,  לפזר את ישיבת ההמשך של הקבינט בעקבות הדלפות מדיון הקבינט שנערך אתמול .  שר האנרגיה ,  עוזי לנדאו אמר כי  " ראש הממשלה צדק בהחלטתו "  וכי ההדלפות ,  החוזרת ונשנות לדבריו , " הן דבר שפוגע בביטחונה של מדינת ישראל .  ככה אי אפשר להמשיך ".  
השר לנדאו קרא לחייב את כל משתתפי הדיון ,  כולל שרים ואנשי מערכת הביטחון והמודיעין ,  לעבור בדיקת פוליגרף . " עד שלא יימצא המדליף ,  אי אפשר יהיה לכנס שוב את הפורום הזה ",  הדגיש .  
השר מיכאל איתן קרא להסמיך פורום מצומצם לטיפול בנושא האיום האירני . " אסור שמכת ההדלפות תבטל את חובת ההתייעצות .  הכישלון של פורום הקבינט המדיני-בטחוני בשמירת הסודיות מוכיח שגם הממשלה ,  שבה מכהנים 29 שרים ,  לא תצליח לקיים התייעצויות ללא הדלפות ",  אמר . " הפשרה הראויה היא פורום קטן שיוכל לקיים דיונים ולהחליט ,  ללא זליגות מידע מיותרות ומסוכנות ".  
השר איתן פנה כבר בחודש שעבר לראש הממשלה בבקשה להסמיך את השמינייה לקבלת החלטות בנושא האירני ,  והתריע כי  " לא ניתן לדון ולהחליט בפורום של 29 שרים ,  בנושאים המחייבים סודיות מרבית כגון הסוגיה האירנית מבלי שידלפו החוצה לאוויר העולם ". 
בסביבת שר החוץ אביגדור ליברמן גיבו גם כן את הצעדים של ראש הממשלה נגד ההדלפות ,  אך הדגישו כי שר החוץ סבור שיש לשנות את חוק יסוד :  הממשלה ,  ולהתאים את גוף קבלת ההחלטות לנושאים רגישים .  בסביבת ליברמן אמרו כי במסגרת ההצעות השונות שמעלה השר לשינוי שיטת הממשל ,  הוא סבור שיש להקים גוף מצומצם לקבת החלטות רגישות על מנת לשפר את יכולת המשילות של הדרג המדיני וכדי לצמצם מתופעת ההדלפות .  
הערב דווח בחדשות ערוץ 2 כי נתניהו שוחח עם ראש השב"כ ,  יורם כהן ,  בנוגע לבדיקת ההדלפות .  בלשכת ראש הממשלה סירבו להתייחס לדיווח .  
אמש שוחחו שרים בכירים בקבינט עם עיתונאים וסיפקו להם פרטים מתוך הערכת המודיעין השנתית שהחלה אתמול ,  ועסקה בעיקרה באירן ,  סוריה ומצרים .  בעקבות כך ,  כאמור ,  הודיע הבוקר נתניהו על פיזור ישיבת ההמשך ונזף בשרים על ההדלפות .  נתניהו פתח את הישיבה והטיח בשומעים כי  " זמן קצר לאחר סיום הישיבה אתמול קרה דבר חמור - הדלפה מתוך דיוני הקבינט ".  לדבריו , " ביטחון המדינה ואזרחיה תלוי ביכולת לקיים דיונים חסויים ומעמיקים בקבינט המדיני-ביטחוני ,  שם מוצגות כל העובדות ,  הדעות וההשלכות .  זהו כלי עבודה בסיסי לניהול ביטחון המדינה ".  
" מישהו פגע אתמול בצורה קשה באמון שנותנים אזרחי ישראל בפורום הזה ",  המשיך נתניהו בזעם , " הוא הפר את הכללים הבסיסיים ביותר לניהול דיונים בקבינט ,  ובנוסף הוא פגע בשמם הטוב של הנוכחים בישיבה שלא הדליפו מתוכה ".  נתניהו אמר כי אין לו כל טענה לכלי התקשורת : " הם עושים את מלאכתם ,  יש לי טענה נגד מי שהפר את האמון הבסיסי בו ,  שנדרש לצורך קיום דיוני הקבינט בענייני ביטחון ישראל ופגע ביכולת לקיים דיונים חסויים .  יש לי אחריות כלפי אזרחי ישראל וביטחון המדינה ועל כן אני מפזר את הישיבה הזו ".  
 ( עדכון ראשון :  18:42 ) 
נתניהו פיזר את דיון הקבינט הביטחוני וזעם :  יש כאן מדליףלראשונה זה כמה חודשים :  הקבינט דן בהרחבה באירן
לפניות לכתבת :  tal_sh@walla.net.il 

השרים מאחורי נתניהו : " פוליגרף לחברי הקבינט "
 שרי הקבינט המדיני-ביטחוני תמכו בהחלטת ראש הממשלה לפזר את הישיבה בעקבות ההדלפות מהדיון אמש .  לנדאו : " ההדלפות פוגעות בביטחון ישראל ".  איתן : " להתכנס בפורום מצומצם יותר "
 
