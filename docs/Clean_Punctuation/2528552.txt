נתניהו :  בשבוע הבא יוכרע מתי יתקיימו הבחירות
בישיבת שרי הליכוד אמר ראש הממשלה כי בימים אלה מתקיימים מגעים עם הקואליציה לקראת קביעת מועד לבחירות .  השר גדעון סער התייחס להתבטאותו של דיסקין : " במילה אחת - מאכזב "
  ( צילום :  מערכת וואלה ,  עריכה :  גדי וינסטוק )  
ראש הממשלה ,  בנימין נתניהו ,  הכריז היום  ( ראשון )  בישיבת שרי הליכוד כי בשבוע הבא יוכרע מתי יתקיימו הבחירות הקרובות ,  וציין כי בימים אלה מתקיימים מגעים עם סיעות הקואליציה בנושא . 
" אם לא במרץ ,  אז באוקטובר או ספטמבר לפני החגים ,  זו לא דרמה גדולה ",  אמרה בישיבה שרת הספורט ,  לימור לבנת ,  בהתייחסה למועד הצפוי . " ראש הממשלה אמר באופן ברור שהוא לא ייכנע לסחטנות ,  סיעות שונות מתחילות לצוץ עם דרישות שונות ואולטימטומים ,  אלה דברים שהוא לא ייכנע אליהם .  מוטב בעת הזו להקדים את הבחירות ". 
במקביל ,  בקואליציה של נתניהו הדגישו כי הם מוכנים למהלך .  בפתח ישיבת הממשלה הבהיר שר הפנים ויו"ר ש"ס ,  אלי ישי כי  " אם ראש הממשלה ושר החוץ ירצו בחירות אנחנו ערוכים ואין לנו בעיה עם זה .  בחירות זו לא המטרה ,  המטרה היא הציבור .  אין מפלגה שערוכה טוב ומהר יותר לבחירות מש"ס .  קמפיין הבחירות התחיל לפני למעלה משנה על גב החרדים ,  והוא רדוף בשנאת חרדים ",  האשים ישי .
 גם שר האנרגיה והמים ,  עוזי לנדאו מישראל ביתנו ,  התייחס להקדמת הבחירות בפתח ישיבת הממשלה . " בחירות מקיימים בזמן .  בכל הקדנציה הזו מילאנו את ההסכם .  אנחנו רק מצטערים על כך שנושאים כמו גיור רבני ערים ,  חוק טל וכושר ההשתכרות לא קוימו ואלה דברים שעליהם נעמוד .  על פי השיח הציבורי רואים שמפלגות דוהרות לבחירות ,  אנחנו נאבקים על העקרונות שלנו ואם נצטרך נעמוד בזה ".  
סוגייה נוספת שהעסיקה היום את השרים הייתה ההתבטאות של ראש השב"כ לשעבר ,  יובל דיסקין . " אם לתאר במילה אחת את מה שחשבתי כששמעתי את הדברים :  מאכזב ",  אמר בישיבת שרי הליכוד שר החינוך ,  גדעון סער . " מאכזב ,  כי הציפייה ממי ששירת בתפקיד כל כך בכיר ורגיש היא לגישה קצת יותר ממלכתית ,  קצת יותר מרוסנת - גם בתוכן וגם בסגנון ,  גם אם יש לו דעה אחרת ".  על דברי דיסקין בנושא הפלסטיני אמר סער כי הם  " מופרכים וחסרי יסוד ".  סער טען כי הדברים מגיעים ממקום פוליטי , " מצד מישהו שלפי תפיסת עולמו רף הוויתורים של הממשלה הזאת לפלסטינים אינו מספיק .  זאת תחמושת מצוינת לפלסטינים וגם לאחרים שנאבקו נגדנו בזירה המדינית ". 
בפתח ישיבת הממשלה מתח שר האוצר ,  יובל שטייניץ ,  ביקורת חריפה על האמירות . " הדברים מאוד לא ראויים לא מבחינה מהותית ולא מבחינה סגנונית .  מבחינה מהותית ,  הדברים גורמים נזק למאמץ של ישראל בזירה הבינלאומית וגם במאמץ מול ההסתה הפלסטינית ,  הטלת האשמה על ישראל אינה נכונה .  מבחינה סגנונית ,  משום מה בכירי מערכת הביטחון פעם אחר פעם חושבים שיש להם זכות להכתיב לדרג מהמדיני הנבחר כיצד להתנהל ".  
שרת החקלאות ,  אורית נוקד ,  גיבתה את ראש הממשלה ושר הביטחון וטענה כי דיסקין חצה קווים אדומים ונהג שלא באחריות שעשויה להזיק לכולם . " אני סומכת מאוד על ראש הממשלה ושר הביטחון .  אזרחי מדינת ישראל יודעים שהם יכולים לישון בשקט ",  אמרה נוקד .
 באופן חריג התייחס לאמירות גם מזכיר הממשלה ,  צבי האוזר ,  ואמר לכתבים כי  " ראש הממשלה עומל ימים כלילות לגבש חזית בינלאומית נגד המאבק באירן .  זהו המאבק המרכזי היום במדינת ישראל .  לדעתי יש כאלה שאמירות מופללות ובלתי אחראיות שלהם מפוררות את החזית הזו ". 

נתניהו :  בשבוע הבא יוכרע מתי יתקיימו הבחירות
בישיבת שרי הליכוד אמר ראש הממשלה כי בימים אלה מתקיימים מגעים עם הקואליציה לקראת קביעת מועד לבחירות .  השר גדעון סער התייחס להתבטאותו של דיסקין : " במילה אחת - מאכזב "
 
