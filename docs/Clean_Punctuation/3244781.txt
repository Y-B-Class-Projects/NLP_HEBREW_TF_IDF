לא ייסגר ?  מסתמנת דחייה של כמה חודשים בסגירת שדה דב
בדיון שנערך בין ראש הממשלה ,  שר התחבורה וראש העיר אילת ,  עלתה האפשרות לדחות בכמה חודשים את סגירתו של שדה דב שהייתה מתוכננת להתקיים מחר .  בתום הפגישה בין השלושה עשוי נתניהו להכריע האם לקבל את מתווה סמוטריץ' בנושא
מסתמן כי שדה התעופה שדה דב בתל אביב לא ייסגר מחר והמהלך יידחה בכמה חודשים ,  כך עולה בדיון שנערך היום  ( ראשון )  בנושא בין ראש הממשלה בנימין נתניהו ,  שר התחבורה בצלאל סמוטריץ' וראש עיריית אילת ,  מאיר יצחק הלוי .
 הדיון בין השלושה מתקיים בהמשך לפגישתם הלילית אמש בנושא סגירתו של שדה התעופה התל אביבי .  בתום הדיון יכריע נתניהו אם לקבל את המתווה שהציע סמוטריץ' או לפעול למציאת חלופה אחרת הכוללת חבילת הטבות לתושבי אילת .  זאת בעקבות מחאתם של התושבים ובעלי עסקים על המהלך .  
המתווה שהציע שר התחבורה מבקש לעגן בחקיקת בזק את דחיית פינוי שדה דב בשלוש שנים .  בזמן זה מסלול המטוסים יישאר ותוכניות הבנייה במקום יובאו לאישור מנהל מקרקעי ישראל .  במקביל ,  יבוצעו העבודות לבדיקת השטח ושיווק הקרקעות .
 עוד בוואלה !  NEWS:סמוטריץ' :  אי אפשר למנוע את סגירת שדה דב ,  אפעל לדחות המועד"לסגור בסוף החודש זו חלמאות ":  מאמץ אחרון למנוע את פינוי שדה דב 
יו"ר ההסתדרות ארנון בר-דוד קרא אתמול לראש הממשלה לדחות את סגירת שדה התעופה שדה דב ואיים : " ככל שתתקבל החלטה לסגירה ,  אשקול בכובד ראש להפעיל צעדים ארגוניים נרחבים במשק ".  בתום התייעצות חירום לילית פנה בר-דוד לנתניהו וביקש ממנו  " לקבל את ההחלטה הנכונה ,  המושכלת והטובה ביותר למען תושבי אילת ,  מדינת ישראל וכל העובדים בענפי המלונאות ,  התיירות והתעופה שעתידים להיפגע ממהלך סגירת שדה דב ". 
במסגרת המאבק השביתה חיפה את קבלת הקהל כך שבין השעות 9 ל-11 בבוקר לא נתנו שירותי קבלת קהל בכל מוקדי השירות העירוניים .  
תושבי אילת פנו גם כן לראש הממשלה וביקשו לדחות את המהלך עד לקבלת היתרי הבניה בשטחו . " שבוע חדש בפתח ועבורנו הוא מסתמן כשחור משחור ",  כתבו . " כעת ,  אלו הן השעות בהן עליך לבחור בין מחויבותך למדינה ,  לאזרחים ולפריפריה לבין מחויבות לטייקוני הנדל"ן ואילי ההון ". 
חקיקת הבזק שמציע שר התחבורה עוסקת בדחיית הפינוי של שדה דב עד שתכניות הבינוי יאושרו בוועדות התכנון והבנייה .  לטענתו מדובר במתווה במחיר וסיכון אפסיים ועם יתרונות רבים . " השדה כרגע לא מפונה ,  ושטח מאוד קטן של טרמינל שיישאר לידו לא יפונה כרגע .  בנוסף יקבעו שני דברים משמעותיים ,  שכל הליכי התכנון ביחס לשטח ימשכו ".  לדבריו ,  עיקרי המתווה הוא לעכב חלקית את הפינוי ,  כשהטרמינל ומסלול המטוסים הקטנים יפונו ואז יהיה אפשר להתחיל את בדיקות הקרקע .  

לא ייסגר ?  מסתמנת דחייה של כמה חודשים בסגירת שדה דב
בדיון שנערך בין ראש הממשלה ,  שר התחבורה וראש העיר אילת ,  עלתה האפשרות לדחות בכמה חודשים את סגירתו של שדה דב שהייתה מתוכננת להתקיים מחר .  בתום הפגישה בין השלושה עשוי נתניהו להכריע האם לקבל את מתווה סמוטריץ' בנושא

