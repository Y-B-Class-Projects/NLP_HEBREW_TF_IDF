כבל  " משבח "  את נתניהו : " יותר טוב ממסי ,  שרירי וחזק "
 בנאום סרקסטי במליאת הכנסת ,  התייחס ח"כ איתן כבל לשבחים שחולקו אתמול לראש הממשלה בטקס לזכר נספי אסון הכרמל ,  והוסיף : " אתה מכדרר מהר יותר ממסי ,  אתה קופץ גבוה יותר מג'ורדן "
  ( צילום :  באדיבות ערוץ הכנסת )   
" אני עומד כאן לפניכם ,  בחיל ורעדה ,  אוחזת בי התרגשות רבה ואם יורשה לי גם צמרמורת קלה ,  ולכן ברשותכם מכובדיי אקרא את דבריי מן הכתב "  - כך פתח את דבריו היום  ( שלישי )  ח"כ איתן כבל  ( העבודה )  במליאת הכנסת ,  במסגרת  " נאומים בני דקה ",  כהכנה לנאום ציני שנשא על טקס האזכרה לאסון הכרמל אתמול .
" אתמול ,  בטקס האזכרה לקורבנות האסון בשריפת הכרמל ,  כששמעתי את הסופרלטיבים האדירים ,  דברי השבח וההלל המדהימים שנאמרו על ראש הממשלה ,  נפקחו אוזניי ואורו עיניי ,  לפתע פתאום הבנתי שכל אשר אמרתי עד היום בגנותו של ראש הממשלה - הינם דברי שטות והבל ",  אמר כבל במליצה . " אדוני ראש הממשלה ,  אני מתנצל בפניך .  סלח לי ,  מחל לי ,  כפר על חטאיי .  בהמשך לכך ,  חשוב לי להוסיף על הדברים שנאמרו אתמול ולומר לך ,  אדוני הרם :  הבנתי שאין כמוך ,  אתה גדול ,  אתה גיבור ,  אתה מדהים ,  שרירי ,  חזק ,  רגיש ,  אתה רחום וחנון ,  נושא חסד לאלפים ",  הוסיף . 
" שיערך שחור ושופע ,  אתה מכדרר מהר יותר ממסי ,  אתה קופץ גבוה יותר מג'ורדן ,  אתה מאמן מבריק מגוארדיולה ,  אתה חוזה המדינה ,  אתה מקים המדינה ,  אתה שמש העמים ",  החמיא כבל בסרקזם . " ובתוך ההתרגשות הזו ,  אני מתכוון להניח עוד היום הצעת חוק על שולחנה של הכנסת ,  לפיה מעתה ועד לדיראון עולם יוכרז יום ה-1 באפריל כיום הודיה לפאר את שמך ,  להלל ולקלס את הוד מעלתך .  אוהבים אותך ראש ממשלתנו ,  אוהבים אותך ראש ממשלתנו ,  אוהבים אותך ראש ממשלתנו ",  חתם כבל את נאומו .
 
כבל  " משבח "  את נתניהו : " יותר טוב ממסי ,  שרירי וחזק "
 בנאום סרקסטי במליאת הכנסת ,  התייחס ח"כ איתן כבל לשבחים שחולקו אתמול לראש הממשלה בטקס לזכר נספי אסון הכרמל ,  והוסיף : " אתה מכדרר מהר יותר ממסי ,  אתה קופץ גבוה יותר מג'ורדן "
 
