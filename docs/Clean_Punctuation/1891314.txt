נתניהו התקפל :  הקפיא חוק הוועדה לבחירת שופטים
ראש הממשלה נכנע ללחץ של האופוזיציה ושל חברי מפלגתו ,  ובתום התייעצות עם שר המשפטים החליט להסיר מסדר היום ,  בינתיים ,  את החוק שנועד להבטיח לימין רוב בבחירת שופטים בישראל
 ( צילום :  באדיבות הערוץ הראשון )  
הלחץ עשה את שלו :  ראש הממשלה ,  בנימין נתניהו ,  החליט הערב  ( רביעי )  בתום פגישה עם שר המשפטים ,  יעקב נאמן ,  ועם היועץ המשפטי לממשלה ,  יהודה וינשטיין ,  כי הוא מבקש להקפיא את חוק שינוי הרכב הוועדה לבחירת שופטים ,  עד שהנושא ייבחן מחדש .  הפגישה בין השלושה נערכה בתום יום סוער במשכן הכנסת .  קדימה הצליחה להשיג דיון נוסף בהצעת החוק השנויה במחלוקת בפני ועדת החוקה של הכנסת ,  שעד שיושלם ,  לא יוכל החוק להגיע לאישור בקריאה שנייה ושלישית במליאה .  תחילה אישר ממלא מקום יו"ר הוועדה ,  ח"כ כרמל שאמה-הכהן  ( הליכוד )  את הבקשה ,  אלא שבהמשך היו"ר הקבוע ,  ח"כ דוד רותם  ( ישראל ביתנו )  ,  ביקש לבטלה .  יו"ר הכנסת ראובן ריבלין אמר כי אין אפשרות לבטל את הדיון משאושר ,  והחוק ,  למעשה ,  הוקפא עד לדיון בעניין .  בעקבות זאת ,  ועל רקע הלחץ מצד ש"ס וחברי מפלגתו ,  החליט נתניהו לקבוע את הישיבה הבהולה  ובסיומה ההודעה על הקפאת החוק .  
הצעת החוק מבקשת לשנות את מבנה הוועדה לבחירת שופטים ,  באמצעות שינוי הליך בחירת שני הנציגים של לשכת עורכי הדין בה .  על פי הנוהג הקיים כיום ,  שני הנציגים נבחרים על ידי המועצה הארצית של הלשכה ,  שבחרה כבר לתפקיד את רחל בן ארי וחאלד זועבי ,  שני נציגי האופוזיציה ,  הנחשבים קרובים בדעותיהם לנשיאת בית המשפט העליון ,  דורית ביניש .  ההצעה מבקשת לקבוע כי שני נציגי הלשכה יהיו יו"ר הלשכה ,  דורון ברזילי ,  המקורב בעמדתו לשר המשפטים נאמן ,  ונציג מטעם האופוזיציה שלו .  בכך יובטח לנאמן רוב מוחלט בלשכה ,  בניגוד לעמדת מרבית חברי הלשכה .  
ההצעה קובעת גם כי ראש לשכת עורכי הדין יבחר את שני חברי הוועדה למינוי דיינים מטעם לשכת עורכי הדין .  הכוונה היא שראש הלשכה ,  המזוהה עם הימין ,  ימנה מועמדים שמוסכמים גם על החרדים ,  ומכאן ההסבר ללחץ של ש"ס .  ההצעה קובעת כי רק אם יהיה רוב של שני שלישים מכלל חברי לשכת עורכי הדין נגד המועמד של ראש הלשכה ,  הוא ייאלץ לוותר על בחירתו ,  ובמקום המועמד שלו יתמנה מועמד הרוב .  הליך דומה לבחירה למינוי דיינים יהיה גם בבחירת נציגי לשכת עורכי הדין בוועדה למינוי קאדים מוסלמים ,  כאשר אחד מהנציגים יהיה חייב להיות מוסלמי .  
מקדימה נמסר בתגובה כי  " נתניהו הרים דגל לבן כשהבין שפרצופו נחשף וגם גבו של יענקל'ה  ( שר המשפטים יעקב נאמן - פ"ו )  לא יוכל עוד להסתיר את כוונותיו המסוכנות להתערב פוליטית בבחירת שופטי ישראל .  הפארסה הפוליטית התורנית אומנם הגיעה לסופה ,  אך השאלה שצריכה להטריד את הציבור הישראלי נותרה פתוחה - מיהו נתניהו ומהו הליכוד - זה שמקדם חוקים מסוכנים שתכליתם שינוי פניה של ישראל או זה שבולם אותם כשהבין שעלו עליו .  הצלחתה של קדימה לגבש רוב בוועדת החוקה והסרתו מסדר היום מהווה ניצחון גדול לאופוזיציה בראשות קדימה ותבוסה מהדהדת לקואליציה שלמדה שלא הכל עובר ". 

נתניהו התקפל :  הקפיא חוק הוועדה לבחירת שופטים
ראש הממשלה נכנע ללחץ של האופוזיציה ושל חברי מפלגתו ,  ובתום התייעצות עם שר המשפטים החליט להסיר מסדר היום ,  בינתיים ,  את החוק שנועד להבטיח לימין רוב בבחירת שופטים בישראל

