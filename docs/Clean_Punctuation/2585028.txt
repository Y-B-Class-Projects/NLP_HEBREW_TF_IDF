ההסלמה בדרום :  דיונים במטכ"ל ;  מצרים מנסה למנוע תקיפה
בעוד המצרים לוחצים על ישראל להימנע מהחרפת הלחימה ,  אוזנו של הרמטכ"ל קשובה לבכירים בפיקוד דרום שקוראים להשיב לירי לעבר הדרום בעוצמה . " חמאס חש תמיכה מטורקיה ומצרים "
 שעות גורליות במערכת הביטחון :  הרמטכ"ל בני גנץ דן הבוקר  ( שני )  באופן התגובה להמשך שיגורי הרקטות מרצועת עזה ,  ברקע קריאות בפיקוד הדרום להחריף באופן משמעותי את תגובת צה"ל לירי לעבר יישובי הגזרה . " הפלסטינים מפרשים את האיפוק הישראלי כחולשה ",  הסביר קצין בכיר בשיחה עם וואלה !  חדשות את התחושות בקרב הקצונה הבכירה בצבא .  עם זאת ,  במקביל להתייעצויות אותן מקיים הרמטכ"ל ,  פועלים המצרים ללחוץ על ישראל להימנע מתקיפה רחבה ברצועת עזה .
 הסלמה בדרום - כותרות אחרונותהבוקר :  רקטה פגעה בחנות בנתיבות ,  מטח לעבר חוף אשקלוןישראל :  אין הפסקת אש ,  מוכנים להכות בחמאסאמש :  שתי פגיעות ישירות בבתים ;  נתניהו מכין העולם לתקיפה רחבהבת המצווה של רומי נדחתה : " רקטות נחתו באולם "  
כבר בשעות הבוקר המוקדמות קיים גנץ שורת דיונים עם ראש אגף המבצעים אלוף יואב הר אבן ,  ראש אמ"ן אביב כוכבי ועם אלוף פיקוד דרום טל רוסו ,  באשר להתפתחויות האחרונות ברצועת עזה ,  המשך שיגורי הרקטות לעבר שטח ישראל ומגוון התגובות שעומדות על הפרק .  קצין בכיר אמר הבוקר כי הפרשי הזמן בין סבבי האלימות ברצועת עזה התקצרו באופן משמעותי בחודשים האחרונים ,  וכי  " ארגוני הטרור בעזה מעריכים שיש להם רוח גבית מטורקיה ומצרים ".  
בתוך כך ,  ביטל הרמטכ"ל את השתתפותו הערב במפגש לקצינים פורשים בדרגות אלוף משנה ותת אלוף .  על פי המסורת הצה"לית ,  מדי שנה מקיים הרמטכ"ל ערב עבור קצינים פורשים משירות צבאי ,  אך בשל ההתפתחויות ברצועת עזה החליט לבטל את השתתפותו .
 גורם ביטחוני ציין הבוקר כי הצטברות האירועים ,  בנוסף למטעני החבלה שהופעלו לאורך גדר המערכת ,  חשיפת מנהרת התופת ואירועים שפרסומם טרם הותר ,  מחייבים תגובה ברורה שתרתיע את הצד שני .  בתוך כך ,  נשמעת ביקורת בתוך מערכת הביטחון לפיה שני סבבי הלחימה האחרונים בדרום החלו בתגובת צה"ל לפגיעה בחיילים ,  ומי ששילם את המחיר היו תושבי הדרום . " הגיע הזמן לשנות את המשוואה .  למרות הלחץ שמפעילים המצרים להבליג על הירי ,  רק בגלל שאין הרוגים בצד הישראלי ".  
ראש הממשלה בנימין נתניהו ייפגש היום עם שורה של שגרירים זרים וידון עמם בהערכות המצב כפי שהן נתפסות בישראל .  גורמים בסביבת ראש הממשלה מסרו כי  " אבו מאזן טוען שהוא הנציג הבלעדי של העם הפלסטיני אבל הוא מסרב לקחת אחריות על המתרחש בעזה ". 
בעוד הירי נמשך ,  קיים אתמול ראש הממשלה הערכות מצב ביטחוניות עם ראשי מערכת הביטחון בנוגע למתרחש בדרום ובגבול סוריה ,  ואף נפגש עם הרמטכ"ל ,  בני גנץ .  בהמשך לדבריו בישיבת הממשלה ,  לפיהם העולם צריך להבין שישראל לא תוכל לשבת בחיבוק ידיים ,  עסקו גורמים בסביבתו ובלשכתו בהכנת דעת הקהל העולמית לפעולה ישראלית רחבה בעזה ובמהלך היום אף הוצגו בפניו תכניות הסברה בנושא .  
לפניות לכתבים:אמיר בוחבוט - amirbohbot@walla.comטל שלו - tal_sh@walla.net.il 

ההסלמה בדרום :  דיונים במטכ"ל ;  מצרים מנסה למנוע תקיפה
בעוד המצרים לוחצים על ישראל להימנע מהחרפת הלחימה ,  אוזנו של הרמטכ"ל קשובה לבכירים בפיקוד דרום שקוראים להשיב לירי לעבר הדרום בעוצמה . " חמאס חש תמיכה מטורקיה ומצרים "
 
