נתניהו הודה למנחמים על מות אביו : " נגעתם לליבי "
 במכתב תודה שפרסם ביקש ראש הממשלה להודות לאלפים שהגיעו לביתו ולרבבות ששלחו מכתבים והביעו תנחומים על מות אביו בן ציון נתניהו .  מחר תעלה המשפחה לקברו עם תום השבעה
ראש הממשלה ,  בנימין נתניהו ,  פרסם הערב  ( שבת )  מכתב תודה לציבור הישראלי ,  בעקבות התנחומים הרבים שקיבל במהלך השבוע לאחר מות אביו ,  פרופ' בן ציון נתניהו . " אני מבקש להודות מעומק לבי לאלפים הרבים מכם שבאתם לבית אבי לנחם אותי ואת משפחתי .  לרבבות מכם ששלחתם דברי תנחומים ותמיכה .  נגעתם ללבי ברגעי יגוני ",  כתב נתניהו במכתב שצילומו הועלה לדף הפייסבוק האישי והרשמי שלו .  נתניהו הוסיף וחתם את המכתב במילים  " מירושלים תודתי שלוחה לכם ".  
מחר יעלו בני משפחת נתניהו לקברו של בן ציון נתניהו ,  שהלך לעולמו בתחילת השבוע בגיל 102 .  במהלך השבוע ביקרו אלפי בני אדם ,  בהם נשיא המדינה ,  שרים ובכירים נוספים ,  בביתו של בן ציון בירושלים ,  שם ישבו ראש הממשלה ואחיו עידו שבעה על מות אביהם .  כמו כן ,  איגרות ופניות תנחומים התקבלו ממנהיגים רבים בעולם ,  בהם נשיא ארצות הברית ברק אובמה ,  נשיא רוסיה ולדימיר פוטין ,  יו"ר הרשות הפלסטינית אבו מאזן ,  ויו"ר המועצה הצבאית העליונה במצרים ,  הגנרל מוחמד חוסיין טנטאווי .  
הנשיא אובמה התקשר ביום רביעי לנתניהו כדי להביע תנחומיו . " מישל ואני מבקשים להביע את צערנו העמוק על פטירתו של אביך ",  אמר לנתניהו , " אני רק יכול לדמיין כמה הוא היה גאה לראות שאתה מנהיג את מדינת ישראל .  זאת הייתה מתנה גדולה עבורו .  אני רוצה שתדע שאנחנו חושבים עלייך ושמשפחתך בסדר .  אביך היה דמות גדולה מהחיים ".  עוד אמר אובמה על בן ציון נתניהו כי  " הוא היה אדם יוצא דופן שהקדיש את חייו לעם היהודי ,  ושירת כגשר בין ישראל לארצות הברית'' .
 גם מועמד המפלגה הרפובליקנית לנשיאות ארצות הברית ,  מיט רומני ,  שלח את תנחומיו למשפחת נתניהו . " לא רק שהוא היה אביו של חברי בנימין ,  ראש ממשלת ישראל ,  ואביו של גיבור מבצע אנטבה יונתן נתניהו - אלא שהיה גם היסטוריון מכובד ומנהיג בזכות עצמו ",  כתב רומני בהודעה .  לפי כתבה שהתפרסמה בחודש שעבר בעיתון  " הניו יורק טיימס "  בין רומני ונתניהו מתקיימים יחסים קרובים והשניים מכירים אחד את השני עוד מסוף שנות השבעים .
 לקריאה נוספת:אובמה ניחם את נתניהו : " אביך הקדיש חייו לעמו"אבו מאזן שיגר איגרת תנחומים לנתניהו על מות אביובן-ציון נתניהו ,  אביו של ראש הממשלה ,  מת בגיל 102
לפניות לכתבת :  tal_sh@walla.net.il 

נתניהו הודה למנחמים על מות אביו : " נגעתם לליבי "
 במכתב תודה שפרסם ביקש ראש הממשלה להודות לאלפים שהגיעו לביתו ולרבבות ששלחו מכתבים והביעו תנחומים על מות אביו בן ציון נתניהו .  מחר תעלה המשפחה לקברו עם תום השבעה

