נתניהו לא שלף אקדח מעשן ,  אך ההישג המודיעיני יניב פירות בלחץ על איראן
המסמכים שהציג ראש הממשלה בנאומו בקריה מוכיחים את עליונות המודיעין הישראלי וצפויים לחזק את ההרתעה ,  על אף שלא הציגו כל הוכחה להפרת הסכם הגרעין עם המערב .  נתניהו חייב את טראמפ להגיב לדברים ,  לקראת ההכרעה על הישארות ארה"ב בהסכם או נסיגה ממנו
ראש הממשלה בנימין נתניהו חשף הערב  ( שני )  הישג מודיעיני כביר לקהילת המודיעין הישראלית וחיזק את ההרתעה של מדינת ישראל ,  אך לא חשף בנאומו  " אקדח מעשן ".  בשום שלב בנאומו המפורט נתניהו לא הוכיח שאיראן ממשיכה לחתור ולקדם פרויקט גרעין בניגוד להסכם עם המערב .  מנגד ,  יש בחשיפה זו יכולת להשפיע על תהליך קבלת ההחלטות בבית הלבן ולהפעיל לחץ על איראן .  
בשעה 16:23 יצאה הודעה לתקשורת ,  שלפיה ראש הממשלה ימסור הודעה בשעה 20:00 על התפתחות משמעותית בעניין הסכם הגרעין עם איראן .  ברור היה לפי ההודעה כי ההצהרה לא תעסוק בפרסומים הזרים על אודות תקיפת יעדים איראניים שמיוחסת לישראל בסוריה .  לכן ,  גברו הערכות כי נתניהו יציג את האקדח המעשן שלפיו איראן חותרת לפרויקט גרעיני צבאי מתחת לאפן של ארצות הברית ומדינות המערב .
 לקריאה נוספת :" תיאטרון פוליטי ":  כך סיקרו בעולם את נאום  " הארכיון האטומי"טראמפ על נאום נתניהו :  ההסכם עם איראן גרוע ;  מעשיה לא מקובליםמקרון ופוטין שוחחו : " יש לשמור על הסכם הגרעין עם איראן "  
המתח יצר ציפיות גבוהות ,  במיוחד בהתחשב בעובדה שעד 12 במאי אמור נשיא ארצות הברית דונלד טראמפ להחליט כיצד הוא מתייחס להסכם הגרעין עם איראן - האם הוא מפרק ומרכיב אותו מחדש ,  מטיל סנקציות חדשות או חושב על נוסחה חדשה שתמנע מאיראן נשק גרעיני .
 ראוי לציין בהקשר זה ,  כי גורמים בכירים במערכת הביטחון המליצו לאמריקנים לייצר משבר עם איראן ואז להרחיב את הסנקציות גם על תכנית הנשק ,  ולא לפסול את ההסכם כולו .  במערכת הביטחון הזהירו כי לשוב ולהתחיל משא ומתן עם האיראנים מנקודת אפס ,  יהיה מאוד קשה עד כדי בלתי אפשרי .  
אז מה בעצם כללה הצהרת נתניהו ?  ראשית הוא עיצב את סדר היום העולמי וחייב את נשיא ארצות הברית להגיב להצהרה .  נתניהו טען באמצעות המסמכים שנגנבו מהארכיון הסודי אי שם באיראן כי משטר האייתולות משקר וכבר בראשית פרויקט הגרעין פעל לפיתוח נשק גרעיני .  שוב ושוב הוא הזכיר שבידי ישראל ארגזי מסמכים במשקל חצי טון שנמצאים בידי קהילת המודיעין כבר כמה שבועות .  רמז לכך שעוד עשויים להתגלות חומרים נוספים .  
מרבית הפרטים שהציג נתניהו היו ידועים לקהילת המודיעין בישראל אך באמצעות המסמכים הוצגה אסמכתה ,  שמחייבת את איראן להגיב את המערב להתייחס לסוגיה ,  על בסיס ההבנה שמי ששיקר בעבר משקר גם היום .  במונחים אירופאיים זה לא מספיק .  נתניהו הצביע על שמות המעורבים ,  חברות שקמו והחליפו שם כדי לפעול הרחק מעיני ארגוני הביון וארגוני הפיקוח .  תהליך מעניין למדי המסייע להבין כיצד הערימו האיראנים על קהילת המודיעין העולמית .  
נתניהו דיבר על מתקנים תת-קרקעיים ,  תיאר ארכיון סודי שפעל במבנה תמים ,  הציג סימולציות של פצצות וניסויים על גבי מצגות ,  מסמכים לפעילות סמויה וגלויה ותרשימים המתארים ראשי נפץ קרביים שניתן להרכיב על גבי טילים כמו  " שיהאב-3 "  ואחרים בעלי טווח גדול יותר .  נתניהו אף מיקד בדבריו את תשומת הלב סביב ד"ר מוחסן פריחזדה והפעילות המיוחדת שהוביל לפיתוח נשק גרעיני . " איראן תכננה נשק גרעיני ברמות הגבוהות ביותר ",  אמר נתניהו והצביע על המתקן להעשרת אורניום בפורדו ,  שמלכתחילה תוכנן כחלק מהפרויקט הסודי .  
עתה נותר לראות כיצד יפעל נשיא ארצות הברית ,  באיזו גישה יינקטו מנהיגים באירופה לקראת רגע ההכרעה בסוגיה ומה יעשו האיראנים עצמם .  סביר להניח שבטהראן יהיו מי שישלמו בראשם על חשיפת המסמכים .  לצד זאת ,  תעלה ודאי השאלה :  אם זה מה שביצעו אנשי המודיעין של ישראל מה עוד יש ברשותם ?  חשוב לציין כי יש בהישג המודיעיני הכביר של חשיפת  " הארכיון האטומי "  יצירת הרתעה עצומה בקרב אויבי ישראל וחיזוק המעמד היוקרתי שממנו נהנה המודיעין הישראלי ,  באמצעותו כורתת ירושלים בריתות ומרכיבה קואליציות אזוריות .  
במערכת הביטחון לא הציגו בשנים האחרונות מידע שלפיו איראן ממשיכה בפרויקט הגרעין מתחת לאפו של המערב אך בהחלט העלו חשש מהרגע שבו יפוג תוקפו של ההסכם ואיראן תרוץ בכל כוחה להעשרת אורניום וייצור פצצות באופן שכבר לא יהיה ניתן לעצור אותה .  עד אז ישראל חוששת מאוד מהמשך פיתוח תכנית הנשק שכולל ייצור טילים בליסטיים שיכולים להגיע לטווח של אלפי קילומטרים ,  ייצוא אמצעי לחימה למזרח התיכון וניהול מאמץ עיקש לערער את היציבות במזרח התיכון .  גם על אלו רוצה ישראל להטיל חסמים ,  סנקציות ומגבלות .
 נתניהו הוסיף בנאומו כי באמצעות חשיפת המסמכים ישראל עושה שירות גדול למדינות נוספות .  יש לא מעט כאלו במזרח התיכון שלא מובילות את המאבק בגלוי אבל בהחלט מנהלות מאחורי הקלעים מאבק איתנים נגד איראן ,  פרויקט הגרעין שלה ומימון הטרור הבלתי פוסק - כמו :  תימן ,  לבנון ,  עיראק ,  סוריה ואחרות .  נתניהו אמנם לא הציג את  " האקדח המעשן "  אבל בדבריו יש בהחלט עובדות שהמערב התקשה לקבל בתחילת המשא ומתן עם איראן ,  כשבחר להתבשם מ"מתקפת החיוכים "  של חסן רוחאני וצמרת השלטון בטהראן .  לכן יש בנאום כדי להשפיע מאוד על תהליך קבלת ההחלטות של הבית הלבן ולהפעיל לחץ על איראן .  

נתניהו לא שלף אקדח מעשן ,  אך ההישג המודיעיני יניב פירות בלחץ על איראן
המסמכים שהציג ראש הממשלה בנאומו בקריה מוכיחים את עליונות המודיעין הישראלי וצפויים לחזק את ההרתעה ,  על אף שלא הציגו כל הוכחה להפרת הסכם הגרעין עם המערב .  נתניהו חייב את טראמפ להגיב לדברים ,  לקראת ההכרעה על הישארות ארה"ב בהסכם או נסיגה ממנו

