נתניהו מקדם פתרון עוקף בג"ץ - ומבקש לפתוח מחדש את מתקן חולות
ראש הממשלה מתכוון לפנות לראשי הקואליציה על מנת לקדם את חקיקת  " פסקת ההתגברות "  שנועדה לאפשר כליאת שוהים בלתי חוקיים והוצאתם מישראל .  גורמים בסביבת כחלון ,  שהתנגד בעבר למהלך ,  מסרו כי יתמוך בכל הצעה .  מבקש מקלט :  חידוש פעילות חולות - התעללות בחיי אדם
ראש הממשלה בנימין נתניהו מתכוון לפנות בימים הקרובים לראשי סיעות הקואליציה ובראשם לשר האוצר משה כחלון בדרישה לפתוח מחדש את מתקן  " חולות "  לשוהים בלתי חוקיים ולקדם את חקיקת  " פסקת ההתגברות "  שנועדה לאפשר כליאת מסתננים בלתי חוקיים והוצאתם מישראל - בניגוד לעמדת בג"ץ .  זאת ,  בעקבות הודעתו על ביטול ההסכם עם נציבות האו"ם לפליטים שנועד להחליף את המתווה לגירוש מבקשי המקלט .
 גורמים בסביבתו של השר כחלון אמרו שהוא יתמוך בכל הצעה שתבוא לטיפול בנושא המסתננים ,  כולל חקיקתה של פסקת התגברות ,  שלה התנגד נחרצות עד כה . " כל מה שצריך נעשה ",  אמרו הגורמים .  אתמול אמר שר הפנים אריה דרעי במסיבת העיתונאים שבה הוצג ההסכם עם האו"ם כי מתקן  " חולות "  לא הביא כל תועלת וכי הפעלתו עלתה 250 מיליון שקל מדי שנה .
 יו"ר הבית היהודי נפתלי בנט הביע תמיכה בדרישה של נתניהו .  לדבריו , " ‏כפי שאמרנו פעמים רבות ,  אנחנו תומכים בחקיקה מחדש של החוק למניעת הסתננות עם פסקת התגברות על מנת למנוע שוב מבג"ץ לפסול אותו .  ‏כך יווצר תמריץ עבור המסתננים לעזוב את ישראל .  ‏אנו מגבים את ראש הממשלה גיבוי מלא בקידום פסקת ההתגברות ומצפים להשלמה מהירה של החקיקה ". 
לקריאה נוספת:הקרן החדשה לישראל : " נתניהו חצה קו אדום ,  לא היה כל מגע עם רואנדה"נתניהו התקפל וביטל את מתווה מבקשי המקלט : " נמצא פתרונות אחרים"ביקור חשאי ונסיגת המדינה השלישית :  כך נולד מתווה מבקשי המקלט 
מונים הרון ,  מבקש מקלט מירושלים ,  כינה את כוונתו של נתניהו לחדש את פעילות מתקן חולות  " התעללות בחיי אדם "  והוסיף כי אין מילים לתארה מלבד  " גזענית ".  לדבריו , " אין שום סיבה לא להסכים לתוכנית של האו"ם ולעשות לנו רילוקיישן למדינות בטוחות .  עכשיו רוצים לעשות תוכנית שתתעלל בנו ותוציא אותנו מכאן .  אתמול היינו מבקשי מקלט ופליטים והיום אנחנו חוזרים להיות מסתננים ". 
סוזי כהן ,  חברת מועצת העיר תל אביב ופעילה בשכונות בדרום העיר בירכה על הודעתו של נתניהו הערב  " אחרי 24 שעות של רכבת הרים רגשית ".  כהן ביקשה לחזק את ידיו של ראש הממשלה על ביטול ההסכם עם האו"ם והוסיפה כי בפגישתו עם תושבי העיר הוא היה  " קשוב לדברים ".  היא הוסיפה כי היא  " בוטחת בראש הממשלה ב-200% ומשוכנעת שימשיך לחזק את מדינת ישראל בכלל ואת תושבי דרום תל אביב בפרט במאבקם נגד המסתננים .  אני שמחה שגם שר האוצר כחלון הצטרף לתמיכה בראש הממשלה ובמאבקנו הצודק נגד המסתננים .  היום הצדק וההיגיון נצחו ".  
מובילי יוזמת  " דרום תל אביב נגד הגירוש "  ערכו אחר הצהריים מסיבת עיתונאים בעקבות הודעתו של נתניהו על ביטול ההסכם ,  לצד תושבי ותושבות העיר ונציגי קהילת מבקשי המקלט .  מנכ"לית ארגון  " אחותי "  שולה קשת אמרה לכתבים כי היא מרגישה  " נבגדת "  בידי ממשלת ישראל פעם נוספת - כפי שעשו לדבריה ממשלות ישראל לדורותיהן .  
לדבריה , " השכונות שלנו הופקרו כבר עשרות שנים ,  הייתה מדיניות של מירור חיינו ואז תהליך של גטואיזציה של השכונות שלנו .  אתמול שמחנו מאוד ,  לרגע אחד באמת האמנו ,  אך לצערנו התבדנו .  בנימין נתניהו ושאר השרים שבאופן ציני באים ומדברים על כך שהם דואגים לנו ולמצוקה שלנו ,  הרי הם במו ידיהם יצרו את המצוקה כאן ".  
הערב האשים נתניהו בחשבון הפייסבוק שלו את הקרן החדשה לישראל באחריות לכך שממשלת רואנדה חזרה בה מההסכם שנועד לאפשר את מתווה גירוש מבקשי המקלט . " הקרן החדשה היא ארגון זר שמקבל מימון מממשלות זרות ומגורמים עוינים לישראל ",  כתב נתניהו ,  שכינה את הארגון המסייע לפעילותם של שורת ארגוני חברה אזרחית  " הגורם המרכזי שהפעיל לחץ אירופי על ממשלת רואנדה לסגת מההסכם להוצאת המסתננים מישראל ". 
בתגובה מסרו בקרן החדשה לישראל כי דבריו של נתניהו חצו  " כל קו אדום "  בהסתה כלפיה ,  וכי לא היו  " כל מגעים עם ממשלת רואנדה ".  על פי ההודעה  " כל המידע על הפעילות של הקרן החדשה לישראל וארגוניה חשוף ,  שקוף ומדווח ".  
בפוסט שהעלה הוסיף נתניהו כי הנחה את יו"ר הקואליציה דוד אמסלם להקים ועדת חקירה פרלמנטרית בנושא פעילות הקרן .  זאת ,  חרף קביעתו של היועץ המשפטי של הכנסת איל ינון מחודש אוקטובר האחרון ,  לפיה לכנסת אין סמכות להקים ועדת חקירה בנושא פעילות ארגוני חברה אזרחית מכיוון שזו  " עומדת בניגוד לעקרונות משטריים בסיסיים ".  
יו"ר מפלגת העבודה אבי גבאי כינה את מתקפתו של נתניהו נגד הקרן החדשה לישראל  " עלובה ועצובה "  והוסיף כי ראש הממשלה  " איבד את הבושה כשתהליך קבלת ההחלטות והבריחה שלו מאחריות נחשפו ברבים ".  
בדברים שכתב בחשבון הפייסבוק שלו הוסיף גבאי כי  " הציבור לא יקנה את הניסיון הפתטי והמסוכן לשסות ולהסית נגד אזרחים ,  הפעם נגד הקרן החדשה לישראל .  הקרן החדשה לא אחראית למצב בדרום תל אביב ,  לא ליוקר המחיה ,  לא למשבר הדיור ולא לתהליך הקיטוב המסוכן בין חלקי החברה הישראלית ". 
יו"ר מרצ ח"כ תמר זנדברג תקפה את קריאתו של נתניהו להקים ועדת חקירה פרלמנטרית נגד הקרן החדשה לישראל ומסרה כי  " הדמוניזציה המדומיינת של ראש הממשלה עולה שלב "  וכי הדבר  " מעלה חשש אמיתי לשלומם של אנשי הקרן החדשה וארגוני החברה האזרחית ".  
הבוקר הודיע נתניהו על ביטול ההסכם שהציג אתמול בפתח פגישה עם תושבים בדרום תל אביב המוחים נגד השארת מבקשי מקלט בישראל .  בהסכם שנחתם עם האו"ם היו אמורים להישאר 16 אלף אזרחי מדינות מאפריקה בתחומי המדינה ,  לצד הקמת מנהלת שיקום לשכונות בעיר וכן פיזורם של 6,000 מבקשי מקלט בערים נוספות . " שמעתי בקשב רב הערות רבות ",  אמר נתניהו בפגישה . " בעקבות ההתייעצויות ,  ולאחר שערכתי מאזן מחודש של היתרונות והחסרונות ,  החלטתי לבטל את ההסכם ". 
הוא הוסיף כי הוא  " מקבל מדי שנה אלפי החלטות שמיטיבות עם מדינת ישראל ועם אזרחי ישראל "  וכי  " מעת לעת מתקבלת החלטה שיש צורך לשקול אותה מחדש ".  לדבריו ,  ההחלטה הסופית התקבלה בתום התייעצויות עם שר הפנים דרעי ,  גורמי מקצוע ונציגי תושבי השכונות . 
" למרות המגבלות המשפטיות והקשיים הבינלאומיים שהולכים ונערמים ,  אנחנו נמשיך לפעול בנחישות למצות את כל האפשרויות העומדות לרשותנו להוצאת המסתננים .  במקביל נמשיך לחפש פתרונות נוספים ",  הוסיף נתניהו .  לדברי גורמים שנכחו בפגישה ,  ההחלטה לבטל את ההסכם הייתה של ראש הממשלה לבדו ,  וכעת כוונת המדינה היא לשוב למתווה הגירוש המקורי .  לצד זאת הזכירו הגורמים כי על המדינה להשיב לבג"ץ בנושא המתווה ,  בעתירה שבעניינה הוצא צו ביניים שתוקפו פג בשבוע הבא .
  ( עדכון ראשון :  21:03 )  

נתניהו מקדם פתרון עוקף בג"ץ - ומבקש לפתוח מחדש את מתקן חולות
ראש הממשלה מתכוון לפנות לראשי הקואליציה על מנת לקדם את חקיקת  " פסקת ההתגברות "  שנועדה לאפשר כליאת שוהים בלתי חוקיים והוצאתם מישראל .  גורמים בסביבת כחלון ,  שהתנגד בעבר למהלך ,  מסרו כי יתמוך בכל הצעה .  מבקש מקלט :  חידוש פעילות חולות - התעללות בחיי אדם

