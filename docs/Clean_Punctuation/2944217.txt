פוטין לריבלין : " אפגש עם נתניהו ונדון במצב הביטחוני במזרח התיכון "
 נשיא המדינה הגיע למוסקבה ונועד עם מקבילו הרוסי במסגרת ביקור שיימשך שלושה ימים .  פוטין אמר לריבלין כי הוא הסכים להיפגש עם ראש הממשלה בנימין נתניהו בקרוב ולדון עמו בסוגיות ביטחוניות . " ליחסי ישראל-רוסיה היסטוריה ארוכה ",  הוסיף .  דיווח לאולפן וואלה !  NEWS
נשיא המדינה ראובן ריבלין ונשיא רוסיה ולדימיר פוטין נפגשו היום  ( רביעי )  במסגרת הביקור הממלכתי של ריבלין במוסקבה ,  שיארך שלושה ימים .  פוטין אמר לריבלין כי הוא שוחח טלפונית עם ראש הממשלה בנימין נתניהו והסכים להיפגש עמו בקרוב כדי לדון במצב הביטחוני במזרח התיכון .
 פוטין אמר בתחילת פגישתם של שני הנשיאים כי  " ליחסי ישראל-רוסיה היסטוריה ארוכה .  בישראל חיים יותר ממיליון וחצי יוצאי ברית המועצות לשעבר ,  דוברי השפה הרוסית בעלי תרבות ומנטליות רוסית .  הם שומרים על קשרים עם ידידים ובני משפחה שנותרו ברוסיה וזה מעניק טעם מיוחד ליחסים .  אנחנו מודים לישראל המחזירה לנו מקומות קדושים שפעם היו בידינו ". 
הנשיא ריבלין הודה לפוטין על קבלת הפנים החמה בביקורו . " זהו כבוד עבורי להיות כאן איתך בארצך היפה .  לרוסיה ולישראל היסטוריה ארוכת שנים .  אנו יודעים שיתוף פעולה במגוון תחומים ואנו יודעים גם מהי התמודדות עם טרור ופונדמנטליזם .  כיהודי ,  אני רוצה לומר ,  שאנו לא נשכח אף פעם את העם הרוסי ואת הצבא האדום בניצחונו על הנאצים .  רבים מניצולי השואה בעולם כולו זוכרים תמיד כי החייל הראשון שפגשו בשחרור היה חייל של הצבא האדום ". 
עוד וואלה !  NEWS:הנסיגה מסוריה והיום שלאחר המלחמה :  פוטין וריבלין ייפגשו היוםכשהשלד של אסד קם לתחייה :  כישלון המודיעין - וההזדמנות הישראליתאיראן או דאעש :  פוטין פורש מסוריה ובישראל תוהים מי ימלא את החלל 
ריבלין הוזמן למוסקבה על ידי הקרמלין בחודש שעבר ,  וביטל לצורך הגעתו ביקור מתוכנן לאוסטרליה שהיה אמור להתקיים השבוע .  אמש אמר גורם ישראלי בכיר כי  " המטרה המרכזית בשיחה עם פוטין תהיה דיון ביום שאחרי מלחמת האזרחים בסוריה ובמשא ומתן הבינלאומי שיתקיים בז'נבה לגבי הסדר לסיום הקרבות ולמציאת פתרון פוליטי בסוריה ".  אותו גורם בכיר הוסיף שבישראל עדיין מנסים להבין מה גרם להחלטה הרוסית על הסגת רוב הכוחות מסוריה .
" אנחנו רוצים שאיראן וחיזבאללה לא יצאו מחוזקות מכל התהליך הזה .  הנשיא ידגיש את הנקודות הללו וייכנס לשיח על איך שומרים שזה לא יקרה ",  אמר . " ישראל מבינה היטב את האינטרסים הרוסיים באזור ,  אבל גם הרוסים מבינים את האינטרסים של ישראל .  זה לא משחק סכום אפס .  גם לרוסים יש אינטרסים שדומים לאינטרס שלנו - גם הם לא רוצים לראות איראן חזקה שתפיץ טרור בגבול הדרומי של רוסיה .  גם הרוסים מבינים שזה לא יהיה טוב אם חיזבאללה יישאר בסוריה ויתבסס שם ".  

פוטין לריבלין : " אפגש עם נתניהו ונדון במצב הביטחוני במזרח התיכון "
 נשיא המדינה הגיע למוסקבה ונועד עם מקבילו הרוסי במסגרת ביקור שיימשך שלושה ימים .  פוטין אמר לריבלין כי הוא הסכים להיפגש עם ראש הממשלה בנימין נתניהו בקרוב ולדון עמו בסוגיות ביטחוניות . " ליחסי ישראל-רוסיה היסטוריה ארוכה ",  הוסיף .  דיווח לאולפן וואלה !  NEWS

