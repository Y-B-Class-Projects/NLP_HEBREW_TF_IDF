נתניהו הציע לבכיר בוול מארט להביא את הרשת לישראל
לדברי יועצו הכלכלי של רה"מ ,  אבי שמחון ,  נתניהו וג'ון פרנר ,  בכיר בוול מארט ,  נפגשו בכנס דאבוס ודנו ברעיון שהרשת תפתח סניף קמעונאי בארץ ותשקיע בטכנולוגיות ישראליות
ראש הממשלה בנימין נתניהו רוצה להשתמש בעוצמה שמעניק לו תפקידו כדי להביא לישראל את הקמעונאית הגדולה בעולם - זה היה המסר של נתניהו לג'ון פרנר ,  מנהל בכיר בוול מארט ,  בפגישה שנערכה במהלך הפורום הכלכלי העולמי בדאבוס ,  שווייץ ,  לדברי יועצו הכלכלי של נתניהו ,  אבי שמחון .
 נתניהו ופרנר דנו ברעיון שוול מארט תפתח סניף קמעונאי בארץ ותשקיע בטכנולוגיות ישראליות ,  כך לדברי שמחון ,  שלא מסר פרטים נוספים .
" הבהרנו שאנו מוכנים להקל את הנטל הרגולטורי היכן שרק אפשר כדי להפוך את השוק לנגיש יותר עבורם ",  אמר שמחון ,  שהיה נוכח בפגישה בחודש שעבר . " הדלת למשרדו של נתניהו פתוחה ". 
דובר וול מארט סירב להגיב על תוכן הדיון .  כניסתה של הקמעונאית הזולה לישראל תעלה בקנה אחד עם מאמצי הממשלה להנמיך את יוקר המחיה .
 ישראל משכה השקעות בהיקף של מיליארדי דולרים בתחום המחקר והפיתוח מצדן של חברות רב-לאומיות כמו אינטל ,  אפל וגוגל ,  אך היא מתקשה לפתות קמעונאיות להיכנס לשוק הישראלי הזעיר שלה ,  מכיוון שאין ביכולתה להפוך למרכז אזורי בשל יחסיה הבעייתיים עם שכנותיה .  אך מכיוון שאוכלוסייתה מהירת הצמיחה של ישראל הופכת לעשירה יותר וכתוצאה מכך גם צורכת יותר ,  מגלות קמעונאיות כמו אמזון נכונות לבנות נוכחות בשוק הישראלי .
 נתניהו נפגש בדאבוס גם עם מנכ"לי חברות יפניות ודרום-קוריאניות ,  כולל מיצובישי קורפ .  ישראל תלויה יתר על המידה בהשקעות מארה"ב ומסין ,  ונתניהו להוט לגוון את מקורות ההשקעה הזרה ,  לדברי שמחון .
" ראש הממשלה החליט לשים את הדגש על שתי מדינות מפתח אסיאניות אלה במהלך פגישותינו בדאבוס ",  אמר שמחון . " המסר שלנו לחברות האלה היה שאנחנו פתוחים לעסקים ,  שמשרדו של ראש הממשלה נמצא שם בשבילן כדי להפוך את דרכן לחלקה וקלה יותר ". 
בעקבות אישור קיצוצי המס בארה"ב בסוף השנה שעברה ,  ראש הממשלה נתניהו אמר כי ישראל צריכה לשקול אם גם היא צריכה לבצע רפורמה בקוד המס שלה .  שמחון מונה להוביל את הרפורמה במערכת המס הישראלי ,  והוא מתכונן להגיש דוח ביניים לנתניהו תוך כמה שבועות .
" מה שהתברר לאחר קיצוצי המס של טראמפ זה שאנחנו לא יכולים לשבת בחיבוק ידיים ולצפות במתרחש ",  אמר שמחון . " אנחנו צריכים לבצע כמה שינויים דרסטיים גם כאן ,  כדי לוודא שנמשיך להיות אטרקטיביים למשקיעים זרים ".  הוא סירב לפרט .  

נתניהו הציע לבכיר בוול מארט להביא את הרשת לישראל
לדברי יועצו הכלכלי של רה"מ ,  אבי שמחון ,  נתניהו וג'ון פרנר ,  בכיר בוול מארט ,  נפגשו בכנס דאבוס ודנו ברעיון שהרשת תפתח סניף קמעונאי בארץ ותשקיע בטכנולוגיות ישראליות

