גורם מדיני : " מוכנים לפתוח מיד בשיחות עם הפלסטינים "
 בירושלים כינו את שיחותיו של שר החוץ האמריקני קרי עם נתניהו  " מועילות ",  ובירכו על דבריו ,  לפיהם צריך לפתוח במשא ומתן ישיר עם אבו מאזן . " ההחלטה הזאת כבר התקבלה בישראל "
 בתום קיפאון מדיני - משא ומתן בפתח ?  גורם מדיני בירושלים התייחס היום  ( שישי )  לביקורו של שר החוץ של ארה"ב ,  ג'ון קרי ,  בישראל ,  ואמר כי פגישותיו עם נתניהו  " היו מועילות ".  לדברי הגורם ,  בישראל מברכים על דברי קרי על כך שצריך לפתוח בשיחות ישירות בין הצדדים : " ההחלטה הזאת התקבלה כבר בישראל .  אנחנו מוכנים לפתוח מיד בשיחות עם הפלסטינים ".  
קרי סיכם היום את ביקורו בישראל ,  שבמהלכו נפגש עם ראש הממשלה ,  בנימין נתניהו ,  וביקר גם ברמאללה ,  שם פגש את יו"ר הרשות הפלסטינית ,  אבו מאזן .  הוא כינה את השיחות שניהל עם נתניהו ועם אבו מאזן בנושא התנעת המשא ומתן הישיר בין שני הצדדים  " פוריות ביותר ".  
בדברים שמסר לעיתונאים בתל אביב טרם שובו לארצות הברית ,  קרא קרי לשני הצדדים להימנע מפעולות פרובוקטיביות אשר  " ייקחו אותנו אחורה ".  לדבריו ,  על הצדדים להתמקד במקום זאת בהתקדמות לעבר שיחות שלום . " אנו מגיעים לזמן שבו מנהיגים נדרשים לקבל החלטות קשות ",  הוא אמר .
" ישראל נשארת השותפה הכי קרובה שלנו .  נמשיך לעבוד יחד ונעבוד עם הפלסטינים כדי לסייע להם ",  ציין קרי . " הביקור של אובמה יצר הזדמנות .  הסקרים מראים שרוב הישראלים מאמינים בשתי מדינות לשני עמים .  שלום הוא אפשרי ".  הוא סיפר כי השיחות שקיים עם שני המנהיגים באופן שבו יש להתקדם למשא ומתן שיביא שלום וביטחון . " אמשיך עם שני הצדדים כדי לגשר על הפערים .  אני משוכנע כי האנשים בשני הצדדים רוצים שהקונפליקט יסתיים ,  אך יש חילוקי דעות .  עם זה אנחנו מתמודדים .  
לדבריו , " לישראלים יש קדימות בנושא הביטחון ולפלסטינים יש קדימות בסוגיית הגדרת הגבולות .  יש דרך אחת לממש החזון הזה :  שיחות ישירות .  בסוף ,  הישראלים והפלסטינים יחליטו מה תהיה התוצאה .  הישראלים והפלסטינים הינו מפיקות השלום ועליהם להשמיע קול ". 
כשנשאל אם שוחח עם נתניהו בנושא ההתנחלויות ,  אמר קרי : " לא אתייחס למה שנאמר בשיחות הפרטיות .  עמדת ארצות הברית בנוגע להתנחלויות ברורה .  אנחנו מאמינים כי יש להפסיק ההתנחלויות .  ניתנו אישורים ,  אך לממשלה יש יכולת לעשות שינוי בחודש הקרוב .  אני מקווה שהממשלה תפעל בחודש הקרוב .  אנחנו לא רוצים להיתקע בשלב שבו מתווכחים על התנאים המוקדמים ".  

גורם מדיני : " מוכנים לפתוח מיד בשיחות עם הפלסטינים "
 בירושלים כינו את שיחותיו של שר החוץ האמריקני קרי עם נתניהו  " מועילות ",  ובירכו על דבריו ,  לפיהם צריך לפתוח במשא ומתן ישיר עם אבו מאזן . " ההחלטה הזאת כבר התקבלה בישראל "
 
