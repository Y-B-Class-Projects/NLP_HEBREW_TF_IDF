פנייה לנתניהו :  הבא לבלימת חוק  " כבילת "  מהגרים
שורת אקדמאים בכירים פנו היום לראש הממשלה וליו"ר הכנסת בבקשה שיבלמו את הצעת החוק שתגביל מהגרי עבודה למעסיקיהם ולמיקום גאוגרפי . " החוק יביא לפגיעה רב-ממדית בזכויות אדם ",  כתבו
למעלה מ-200 אקדמאים בכירים מתחום מדעי החברה והרוח ,  ובהם עשרה חתני פרס ישראל ,  פנו היום  ( חמישי )  לראש הממשלה ,  בנימין נתניהו ,  וליו"ר הכנסת ,  ראובן ריבלין ,  בבקשה שיבלמו את הליכי חקיקת  " חוק הכבילה ",  המבקש להכשיר את  " כבילת "  מהגרי העבודה למעסיקיהם בישראל ,  ומונעת מהם לבחור את המקום בו ירצו לעבוד .  ביום שני הקרוב ,  עם חזרת הכנסת מפגרת האביב ,  צפויה המליאה להצביע בקריאה שנייה ושלישית על הצעת החוק הממשלתית .  
על פי הצעת החוק ,  שר הפנים יהיה רשאי לקבוע לגבי מהגרי עבודה בתחום הסיעוד את מספר המעסיקים שביניהם הם רשאים לעבור .  עוד נכתב בהצעה ,  כי שר הפנים יהיה רשאי לקבוע לגבי מהגרי עבודה אזור גאוגרפי ותחום עיסוק ,  שרק בהם יוכלו לעסוק .  במכתב לריבלין ולנתניהו כתבו האקדמאים ,  בהם שר החינוך לשעבר ,  פרופ' אמנון רובינשטיין ,  והיועץ המשפטי לממשלה לשעבר ,  מיכאל בן יאיר ,  כי הצעת החוק  " תביא לפגיעות רב ממדיות בזכויות אדם בסיסיות ".  עוד נכתב כי  " משמעות ההצעה היא שמהגרות עבודה בענף הסיעוד לא תוכלנה ,  כעניין מעשי ,  לעבור בין מעסיקים באופן חופשי ,  וכי מי שתתפטר מעבודתה ללא הרשאה תהפוך חשופה למעצר ולגירוש ".  עוד ציינו הפונים במכתב ,  כי  " כבילת מהגרות עבודה למעסיקיהן ,  ניצול מצוקתן הכלכלית והרחבת הפגיעה בזכויותיהן כעובדות אינן תחליף למדיניות רווחה ניאותה כלפי קשישים וכלפי אנשים עם מוגבלות הזקוקים לטיפול סיעודי ".  לדברי פרופ' זהבה סולומון , " הצעה זו עוסקת בעיקרה בנשים ,  שהן רובם המוחלט של המועסקים בתחום הסיעוד .  תוצאות החוק תהא סיכול יכולתן של עובדות בענף הסיעון להיחלץ ממצבים של העסקה פוגענית ". 
לדברי פרופ' זאב שטרנהל ,  חתן פרס ישראל לחקר מדע המדינה , " למהגרות עבודה בענף הסיעוד ,  שהרחיקו מעל משפחותיהן ומדינותיהן על מנת לבוא לישראל ;  מי שתרומתן ליחידים למשפחות ולחברה בישראל לא תסולא בפז - יש לגמול באמצעות מתן תנאי העסקה הוגנים ושכר הולם ,  לא בניצול ,  בעושק וביצירתה של מערכת חוקית שאינה אלא הזמנה פתוחה להתעמרות ". 

פנייה לנתניהו :  הבא לבלימת חוק  " כבילת "  מהגרים
שורת אקדמאים בכירים פנו היום לראש הממשלה וליו"ר הכנסת בבקשה שיבלמו את הצעת החוק שתגביל מהגרי עבודה למעסיקיהם ולמיקום גאוגרפי . " החוק יביא לפגיעה רב-ממדית בזכויות אדם ",  כתבו

