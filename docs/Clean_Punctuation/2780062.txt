עיתוני העולם חוגגים עם עזה את השתיקה של נתניהו
בתקשורת העולמית מתקשים לקבוע מי יצא מהמבצע בעזה כשידו על העליונה .  אך סקירה של כמה מעיתוני הבוקר מגלה כשל הסברתי מובהק ,  שתרם ,  ברגע המכריע ,  לגיבוש תמונת הניצחון של חמאס
מרבית העיתונים הנפוצים ברחבי העולם מקדישים הבוקר  ( רביעי )  כותרות נרחבות להתפתחות מדינית משמעותית ,  המגיעה בשלהי המערכה המדממת שגבתה את חייהם של יותר מ-2,000 בני אדם :  מנהיגי רוסיה ואוקראינה ,  ולדימיר פוטין ופטרו פורושנקו ,  נפגשו אמש פנים אל-פנים ,  בפעם הראשונה מאז תחילת הלחימה בין שתי המדינות .  
בבחינה מדגמית ,  מסתמן כי הפסקת האש שכוננה אמש בין ישראל לחמאס זוכה אמנם לכותרות נרחבות ,  אך הן נדחקות למקום השני והשלישי ,  ולעתים גם למיקומים נמוכים יותר .  כך למשל התמונה הראשית במהדורת הדפוס של ה"ניו יורק טיימס "  מציגה הבוקר את תצלומיהם של ארבעה צנחנים רוסים שנשבו אמש באוקראינה ;  בידיעה הראשית בעמוד מדווח על אמנת אקלים בינלאומית חדשה שיוזם הנשיא אובמה .  הפסקת האש בעזה יורדת בחשיבותה .  
תחת הכותרת  " הפסקת האש הוארכה ,  אך לא בתנאים של חמאס ",  מצוטטים דוברים משני הצדדים הטוענים לניצחון ,  ולמעשה מעידים על הפסד הדדי .  שליחת העיתון לישראל ,  ג'ודי רודורן ,  מדווחת כי  " אחרי 50 ימי לחימה שגבו 2,200 נפשות ,  שיטחו חלקים נרחבים מרצועת עזה ושיתקו את חלקה הדרומי של ישראל בתקופת הקיץ ",  הושג הסכם ,  המבטיח ,  לדבריה ,  רק שינוי מועט בתנאים השוררים בעזה .  ההסכם ,  לפי רודורן ,  לא מספק מענה  " לסוגיות הבסיס של הסכסוך ". 
המלחמה בדרום - כותרות אחרונותהסכם הפסקת האש :  מה כל צד נתן ,  ומה כל צד קיבל ? בדרום מתנגדים לחדש את הלימודים : " חוסר אמון ענק"פרשנות :  החגיגות בעזה יסתיימו שוב במצור על הרצועה 
הכתבה מצטטת סקר שפורסם בחדשות ערוץ 2 ,  ושהצביע על צניחה חדה בתמיכה הציבורית ברה"מ נתניהו ,  ומציינת שבנק ישראל הוריד את הריבית לשיעורה הנמוך ביותר אי-פעם . " נתניהו  ( גם )  השתלח בימים האחרונים בשרים בכירים שמתחו ביקורת על המבצע - שפרשנים ופוליטיקאים טענו ,  בקול הולך וגובר ,  כי הוא מתוכנן בצורה רעה ".  רודורן פוסקת כי  " ישראל השיגה את היעד המקורי שהציבה - לשחזר את השקט ,  אך החדירה החוזרת של חמאס לשטח ישראל דרך המנהרות ,  מותם של הכי הרבה חיילים ישראלים מאז מלחמת לבנון השנייה ,  ומותו ביום שישי דניאל טרגרמן בן ה-4 בקיבוץ ליד עזה ,  צילקו את נפשה של המדינה ".  
" עזה חוגגת את הפסקת האש ",   " יותר מ-2,200 נהרגו ב-50 ימים "  הן שתי כותרות שהוצמדו זו לזו בראש מהדורת הדפוס של ה"וושינגטון פוסט "  הבוקר .  כותרת הביניים בכתבה של שליחי העיתון לירושלים ,  וויליאם בות' ורות אגלש ,  מציינת כי  " חמאס ועוזרו של נתניהו אינם מסכימים על התוצאה ".  
כמו כלי התקשורת בישראל ,  גם העיתונים הזרים לא הצליחו להשיג את תגובתו של ראש הממשלה נתניהו ,  והכתבים נאלצו להסתפק בתגובה של  " גורם בכיר "  בלשכתו .  העובדה שנתניהו טרם הגיב בקולו להסכם ,  הקפיצה את הדוברים הפלסטיניים לראש הכותרות ,  ומיסגרה את החגיגות הניצחון ברצועת עזה כתמונת הניצחון של הפסקת האש . " ניצחנו ",  פוסק דובר חמאס ,  סמי אבו-זוהרי ,  המצוטט בראש הכתבה של ה"וושינגטון פוסט ",   " לוחמי הארגון השיגו את מה שאף צבא ערבי לא השיג .  הבסנו אותם  ( את ישראל )  ".   
" עוזרו "  של נתניהו המככב בכותרת המשנה ,  מצוטט לאחר מכן בכתבה כ"גורם רשמי "  בלשכתו ,  ומצוטט באומרו כי  " חמאס סוף סוף מקבל את הפסקת האש שמצרים הציעה כבר ב-15 ביולי .  אין בה שום דבר מעבר למה שהוצע לפני חודש וחצי ".  
חאזם בלושה ,  שסיקר עבור ה"פוסט "  את חגיגות השמחה בעזה ,  מדווח עליהן גם עבור ה"גרדיאן "  הבריטי .  העיתון מדווח הבוקר כי  " המלחמה בעזה הסתיימה אחרי שבעה שבועות של הרס ואובדן קטסטרופלי של חיי אדם ,  אך התנאים  ( של הפסקת האש )  צפויים להותיר רבים ,  בשני הצדדים ,  עם סימני שאלה לגבי מה שהושג בה ". 
שליחת העיתון בירושלים ,  הארייט שרווד ,  מציינת כי  " תנאי הפסקת האש מסתמנים כזהים לאלה שהוסכמו בסוף המלחמה הקודמת ,  לפני 21 חודשים ".  גם ה"גרדיאן "  בוחר לצטט את דובר חמאס ,  אבו זוהרי  ( "נתניהו נכשל לכפות כניעה על עזה ")  ,  וגם העיתון הבריטי מבליט את ההתנגדות שהושמעה בקבינט לאופן שבו נתניהו ניהל את המבצע ,  ולאופן שבו החליט על הפסקת האש .  
גם כאן ,  ההסתפקות המאולצת בדובר אנונימי המצטט מדף המסרים של לשכת ראש הממשלה  ( "ישראל תמיד תמכה בהצעה המצרית ")  מותירה בידי העיתון ציטוט יבשושי ,  המחוויר מול נאומי הרהב של דוברי חמאס .  מול השתיקה הישראלית ,  ידיעה נפרדת המתפרסמת בעיתון הבריטי מדווחת כי שר החוץ הפלסטיני קורא לחקור אזרחים זרים המשרתים בצה"ל . 
" יש מעט סימנים לכך שאחד הצדדים קיבל את מה שרצה ",  נכתב בכתבה המתפרסמת ברשת סי-אן-אן .  פיטר ביינרט ,  פובליציסט ב"אטלנטיק "  ובעיתון  " הארץ ",  התראיין לכתבה ומציין : " אחרי שפיכות הדמים המחרידה ואחרי הטראומה בשני הצדדים ,  נדמה שחזרנו לנקודה שבה התחלנו ".  
" זה ניצחון אדיר לפלסטינים ",  מצוטטת בסוכנות הידיעות בלומברג נבילה סאלם ,  אם לשישה ילדים שחגגה בעזה . " אני יודעת שההרס היה אדיר ושהכאב קשה ,  אבל התרגלנו לכאב .  זו הדרך היחידה לנצח ".  
גורמים במשרד ראש הממשלה מסרו בתגובה כי  " מרגע קבלת ההחלטה על היענותה של ישראל להצעת הפסקת האש המצרית ,  גובשו מסרים מרכזיים בתיאום בין כל גורמי ההסברה ,  והם הועברו לתקשורת הישראלית ,  הבינלאומית והערבית במגוון דרכים .  הדוברים הרשמיים במשרד ראש הממשלה ובמשרד החוץ צייצו בחשבונות הטוויטר שלהם ,  ויזמו ראיונות ותדרוכים בכלי התקשורת הבינלאומיים המרכזיים ,  הנמשכים גם ברגעים אלה .  המסרים הרשמיים שישראל העבירה זכו לתהודה נרחבת בתקשורת הבינלאומית ,  הערבית והישראלית ". 
אוריה כנף uriah_c@walla.net.il 

עיתוני העולם חוגגים עם עזה את השתיקה של נתניהו
בתקשורת העולמית מתקשים לקבוע מי יצא מהמבצע בעזה כשידו על העליונה .  אך סקירה של כמה מעיתוני הבוקר מגלה כשל הסברתי מובהק ,  שתרם ,  ברגע המכריע ,  לגיבוש תמונת הניצחון של חמאס

