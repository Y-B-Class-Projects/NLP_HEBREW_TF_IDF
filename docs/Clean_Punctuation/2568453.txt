שגריר ארה"ב בישראל לשעבר : " חושש ממלחמה עם אירן ב-2013 "
 בראיון לרשת CBS טען מרטין אינדיק כי  " יש עדיין זמן עד שאירן תשיג נשק גרעיני ,  אך לא יותר מדי זמן ",  ותקף את דרישות נתניהו : " אפילו לעצמו הוא לא הגדיר קו אדום לתקיפה "
 שגריר ארצות הברית בישראל לשעבר ,  מרטין אינדיק ,  אמר אמש  ( ראשון )  כי להערכתו ארצות הברית עומדת בפני עימות עם אירן ,  העלול להידרדר למלחמה בשנה הבאה .  בראיון לרשת CBS אמר אינדיק כי הוא  " חושש ששנת 2013 תהיה שנה שבה יהיה לנו עימות צבאי עם אירן ". 
השגריר לשעבר השתתף בדיון בנושא הלחץ שמפעילה ההנהגה הישראלית כלפי הממשל האמריקאי בנושא האירני .  המשתתפים דנו בנוסף במחאה בעולם הערבי נגד ארצות הברית לאור הפצת הסרט האמריקאי  " תמימות המוסלמים ",  שלועג לנביא מוחמד .  לדברי אינדיק ,  נכון לעכשיו ארצות הברית לא צריכה לצאת לפעולה צבאית נגד המשטר בטהרן . " לאירן כיום אין נשק גרעיני .  יש עדיין זמן לכך ,  אך לא יותר מדי זמן ".  
אינדיק התייחס במהלך הדיון למתיחות בין הנשיא האמריקאי ,  ברק אובמה ,  לבין ראש הממשלה ,  בנימין נתניהו ,  על רקע חילוקי הדעות בין שני המנהיגים בנושא הגרעין האירני ,  ואמר : " אני לא חושב שההבדלים ביניהם כל כך גדולים ,  אם ניקח בחשבון את ההתחייבות של הנשיא אובמה שלא לאפשר לאירן להשיג נשק גרעיני ". 
השגריר לשעבר ביקר את דרישת ישראל מארצות הברית לקבוע  " קווים אדומים "  למשטר האייתוללות באירן ,  בנושא פיתוח תכנית הגרעין האירנית ,  ואמר כי לדעתו  " זוהי דרישה לא הגיונית .  הרעיון להציב קו אדום באופן פומבי  זהו דבר שאף נשיא לא יעשה .  אם נשים לב ,  מיט רומני לא הודיע על הצבת קו אדום וגם לא סנטור ג'ון מקיין .  אפילו נתניהו לא הגדיר לעצמו קו אדום ".  

שגריר ארה"ב בישראל לשעבר : " חושש ממלחמה עם אירן ב-2013 "
 בראיון לרשת CBS טען מרטין אינדיק כי  " יש עדיין זמן עד שאירן תשיג נשק גרעיני ,  אך לא יותר מדי זמן ",  ותקף את דרישות נתניהו : " אפילו לעצמו הוא לא הגדיר קו אדום לתקיפה "
 
