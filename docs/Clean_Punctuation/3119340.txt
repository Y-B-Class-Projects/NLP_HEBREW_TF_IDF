החברה בה הועסקה עובדת מעון רה"מ :  למחוק את שרה נתניהו מהתביעה
בכתב ההגנה שהוגש לבית המשפט ,  נטען כי שירה רבן לא הועסקה על ידי המדינה ,  וכי אין לכלול אותה בטענות התביעה .  החברה מספקת שירותים לגופים ממשלתיים שונים ,  וטענה כי לא התקבלה כל תלונה מצד העובדת על תנאי העסקתה בכל התקופה שעבדה במעון ראש הממשלה
חברת מוריה ,  שדרכה הועסקה שירה רבן ,  לשעבר עובדת במעון ראש הממשלה הגישה אתמול  ( חמישי )  את כתב ההגנה לבית הדין האזורי בירושלים ,  ובו טענה כי היא המעסיקה הבלעדית של רבן ,  וכי יש למחוק את שרה נתניהו ואת מדינת ישראל כנתבעות בהליך .  החברה כתבה כי היא מוחה על השימוש  " המוגזם והמעליב "  במילה שפחות : " אף אחת מהעובדות שלנו אינה שפחה ",  נכתב .  
בכתב ההגנה נטען כי חברת מוריה הינה  " המעסיקה הישירה ,  הבלעדית והיחידה "  של רבן  עובדה שנועדה כדי להתמודד עם טענת עורכי דינה של רבן ,  לפיה יש לראות בשרה נתניהו ובמדינה את מעסיקותיהן של רבן .  לפי המתואר ,  רבן הועסקה במעון ראש הממשלה בהיקף של 58% ,  כ-110 שעות עבודה במשך 20 ימים )  .  משכך ,  נטען ,  סכום הפיצויים שדרשה רבן בתביעתה מופרז ,  ביחס לכמות הימים שעבדה במקום .  חברת מוריה היא חברת כוח אדם פרטית המספקת שירותי ניקיון לכמה גופים ממשלתיים ,  ובהם ,  ארכיון המדינה ,  ולשכת העיתונות הממשלתית .  
עוד בוואלה !  NEWS :" אמה "  במקום  " שפחה ":  כתב תביעה מתוקן של שירה רבן נגד שרה נתניהוהעובדת שתובעת את שרה נתניהו : " היא כינתה אותי גוש של כלום"נשיא בית הדין תקף את התביעה נגד שרה נתניהו : " עובדים יכלו לעזוב "  
בהמשך לטענות בנוגע לזהות מעסיקה של רבן ,  נטען כי לאחר שרבן עברה את המבחנים שנערכו לה מטעם משרד ראש הממשלה ,  היא נקלטה ,  לבקשת משרד ראש הממשלה ,  כעובדת מן המניין בחברת מוריה במסגרת  " מיקור חוץ אותנטי של כל תחום הניקיון במעון ",  וסוכם כי תתחיל לעבוד שם .  עוד נטען כי בהסכם ההתקשרות בין חברת מוריה למדינה נקבע כי לא יחולו יחסי עובד מעביד בין עובדי מוריה לעובדי מדינה .  
בכתב ההגנה נטען כי יעקב קדוש ,  מנהל העבודה במוריה הבהיר לרבן כי עליה לדווח לו על כל בעיה במסגרת העסקתה ,  ואף סיפק לה לצורך כך את מכשיר הטלפון האישי שלו ,  כך שהיה אמור להיות ברור לה כי הוא מנהל העבודה שלה .  לטענת החברה ,  בכל תקופת העסקתה של רבן במעון ,  היא לא דיווחה לאף גורם בחברה על התעמרות שבוצעה בה .  בנוסף נטען כי אפי אזולאי ,  אב הבית במעון ראש הממשלה ,  אמר לקדוש כי  " קיימת שביעות רצון "  מעבודתה של רבן .  
תביעתה של רבן מתנהלת בימים אלו בבית הדין האזורי לעבודה בירושלים ,  בפני הנשיא ,  השופט אייל אברהמי .  לאחר הביקורת שנמתחה על ידי הנשיא ,  הגישו עורכי הדין אורן גרוס ונעמי לנדאו ,  המייצגים את רבן ,  כתב תביעה מתוקן ,  שכלל את הביטויים  " אמה "  ובכמה מקומות גם את הביטוי  " שפחה ".  כתב התביעה עצמו מגולל מסכת התעמרות חמורה שבוצעה ,  כך לפי הנטען ,  ברבן ,  שעבדה בעיקר בקומה השניה של מעון ראש הממשלה  קומת המגורים של בני הזוג נתניהו .  

החברה בה הועסקה עובדת מעון רה"מ :  למחוק את שרה נתניהו מהתביעה
בכתב ההגנה שהוגש לבית המשפט ,  נטען כי שירה רבן לא הועסקה על ידי המדינה ,  וכי אין לכלול אותה בטענות התביעה .  החברה מספקת שירותים לגופים ממשלתיים שונים ,  וטענה כי לא התקבלה כל תלונה מצד העובדת על תנאי העסקתה בכל התקופה שעבדה במעון ראש הממשלה

