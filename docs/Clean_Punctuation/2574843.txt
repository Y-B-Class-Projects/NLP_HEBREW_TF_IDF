דיווח :  נתניהו הסכים לנסיגה מהגולן תמורת שלום
לפי מסמכים שנכתבו על ידי דיפלומט אמריקאי שתיווך לכאורה במגעים עם סוריה ב-2010 ,  נתניהו וברק הסכימו לסגת לגבול  " 4 ביוני '67 ".  המשא ומתן הופסק עם פרוץ המהומות בסוריה
לפני כשנתיים ,  ניהל ראש הממשלה ,  בנימין נתניהו ,  יחד עם שר הביטחון ,  אהוד ברק ,  משא ומתן עקיף עם נשיא סוריה ,  בשאר אסד ,  בנוגע לנסיגת ישראל מרמת הגולן בתמורה להסכם שלום  כך עולה ממסמכים שהגיעו לידי  " ידיעות אחרונות ".  מהמסמכים ,  שנכתבו על ידי הדיפלומט האמריקאי פרד הוף ,  אשר על פי הדיווח שימש מתווך למגעים מטעם ארצות הברית ,  המשא ומתן החל בסתיו 2010 ,  ופסק בתחילת 2011 ,  עם פרוץ המהומות בסוריה .
 הוף ,  קצין לשעבר בחיל הנחתים האמריקאי ומומחה לקביעת קווי גבול באזורי סכסוך ,  נחשב לנציג הבכיר ביותר של ממשל אובמה לענייני סוריה ולבנון .  לפי ידיעות אחרונות ,  בימים האחרונים הוא סיים את תפקידו במחלקת המדינה ,  והעלה על הכתב פרטים בנוגע למגעים ,  ואת התכתובות שעברו בין ישראל לסוריה במסגרתם .
 לפי אותם מסמכים ,  נתניהו נתן את הסכמתו לנסיגה מלאה מרמת הגולן ומסירתה לידי סוריה ,  בתמורה להסכם שלום מלא ,  אשר יכלול גם חילופי שגרירויות בין המדינות .  כמו כן ,  על פי הדיווח ,  הסכים נתניהו לסגת עד לקו הגבול של הכנרת ,  גבול  " 4 ביוני 1967 "   דבר שעורר הפתעה בקרב האמריקאים ,  שכן מדובר בנסיגה מרחיקת הלכת ביותר עליה הוסכם בצד הישראלי .  
על פי הדיווח ,  המצטט מקורות אמריקאים ,  נתניהו וברק הסכימו לסגת לגבול זה ,  בתמורה להסכם שלום שיכלול ציפייה ,  אם כי לא התחייבות ,  לניתוק הקשרים בין סוריה לאירן .  עם זאת ,  נטען כי לוח הזמנים לנסיגה נותר שנוי במחלקות במסגרת הדיונים .  על פי בכיר בממשל ,  מדובר היה במשא ומתן רציני ומרחיק לכת ,  אשר ייתכן שהיה מגיע לכדי הסכם ממשי אם לא היו פורצות המהומות נגד משטר אסד .  
מלשכת נתניהו נמסר בתגובה : " מדובר ביוזמה אחת מבין רבות שהוצעה לישראל בשנים האחרונות .  בשום שלב ישראל לא קיבלה את היוזמה האמריקאית הזו .  היוזמה ישנה ולא רלוונטית ,  ופרסומה כעת נובע מצרכים פוליטיים ".  
לקריאה נוספת:שר החוץ הסורי :  נחושים להשיב את שטחי הגולןבגולן מרוצים מחוק משאל העם : " רק העם יחליט על עתיד הרמה"ב-2010 - אסד : " מחפשים קרקע משותפת למו"מ עם ישראל "  

דיווח :  נתניהו הסכים לנסיגה מהגולן תמורת שלום
לפי מסמכים שנכתבו על ידי דיפלומט אמריקאי שתיווך לכאורה במגעים עם סוריה ב-2010 ,  נתניהו וברק הסכימו לסגת לגבול  " 4 ביוני '67 ".  המשא ומתן הופסק עם פרוץ המהומות בסוריה

