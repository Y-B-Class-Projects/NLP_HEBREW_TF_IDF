ועדת טרכטנברג תקיים את דיונה הראשון
אחרי הדיון יתחלקו חברי הוועדה לצוותים בני ארבעה-חמישה חברים כדי לגבש פתרונות למצוקה הכלכלית .  השר מיכאל איתן יהיה אחראי על גיבוש דרכי ההידברות עם הציבור 
" ועדת טרכטנברג "  שמינה ראש הממשלה בנימין נתניהו תקיים היום  ( שלישי )  את דיונה ראשון ,  שלאחריו חברי הוועדה יתחלקו לארבעה צוותים - בני ארבעה-חמישה חברים כל צוות .  הצוותים יתמקדו במתן פתרונות לנושאים שראש הממשלה הגדיר אתמול בישיבת הממשלה :  שינוי בתמהיל תשלומי המסים  מסים עקיפים מול מסים ישירים .  הרחבת הנגישות לשירותים חברתיים .  הגברת התחרותיות והיעילות בשוקי מוצרים ושירותים במטרה להפחית במחיריהם וצעדי יישום לתוכנית הדיור שכבר הושקו .
 מאמינים בסיכוי של הוועדה להפסיק את המחאה ?  בואו לדבר על זה בפייסבוק
עוד על ועדת טרכטנברג :
 צוות ההידברות של נתניהו :  יותר מ-20 מומחיםנתניהו : " אי אפשר להתעלם מהקולות העולים בציבור"הכנסת תתכנס בשבוע הבא לדיון מיוחד על המחאה
עד כה לא נקבע מנגנון הידברות מול המוחים .  המנגנון ייקבע היום על ידי השר מיכאל איתן ,  בתיאום עם פרופ' טרכטנברג .  איתן וטרכטנברג יבנו את הכלים לשיתוף הציבור ובניית תהליכי ההידברות .  נתניהו ביקש מאיתן להרחיב את הליכי ההידברות ככל שניתן ,  לאור הניסיון שנצבר בנושאי שיתוף ציבור וממשל פתוח ,  המצויים תחת סמכותו .
 עם סיום עבודת הוועדה ,  ההמלצות יובאו לקבינט החברתי-כלכלי בראשות שר האוצר יובל שטייניץ ,  ולאחר מכן יביא ראש הממשלה את הנושא להכרעת הממשלה .  בעוד הקמת הוועדה זוכה לשבחים בממשלה ,  גורמים שונים בממשלה לא מייחסים חשיבות רבה לדיון שיהיה לאחר מכן בקבינט . " ברגע שתהיינה המלצות של ועדת טרכטנברג ,  חשיבות הדיונים בגוף הביניים  ( הקבינט הכלכלי-חברתי )  תהיה מוגבלת ,  כי ממילא הממשלה תקבל את ההכרעה הסופית ",  אמרו הגורמים לוואלה !  חדשות .  
הוועדה צפוייה לסיים את גיבוש מסקנותיה עד סוף ספטמבר ,  וההערכה היא שנתניהו יציב  " דד ליין "  לקבינט למיצוי הדיונים בה ,  כך שיוכל להראות תוצאות בשטח במהירות האפשרית .
 בואו לדבר על מחאת האוהלים בפייסבוק

ועדת טרכטנברג תקיים את דיונה הראשון
אחרי הדיון יתחלקו חברי הוועדה לצוותים בני ארבעה-חמישה חברים כדי לגבש פתרונות למצוקה הכלכלית .  השר מיכאל איתן יהיה אחראי על גיבוש דרכי ההידברות עם הציבור

