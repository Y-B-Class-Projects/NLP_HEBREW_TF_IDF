יעלון : " חלוקת ירושלים - תביעה הזויה "
 המשנה לראש הממשלה השר משה יעלון התייחס הערב למעמדה של בירת ישראל ואמר כי הדיבורים על חלוקתה  " הם כאבק פורח וכחלום יעוף .  ליהודים זכות לחיות ביישוביהם ".  ח"כ טיבי : " אין שקר גדול יותר מאשר אחדות ירושלים "
  ( צילום :  גדעון צנטנר ,  עריכה :  עידן גוראל ) 
המשנה לראש הממשלה משה יעלון אמר אמש  ( רביעי )  כי ירושלים לא תחולק ותישאר בריבונות יהודית . " היום ,  לאחר ששבנו סוף-סוף הביתה ,  נשמעות תביעות הזויות לחלוקת העיר מחדש ,  לקריעתה מעל בניה האמיתיים .  הרשו לי להיות ברור ובהיר :  כל הדיבורים על חלוקת ירושלים או בינאומה ,  מבחינתי ,  הם כאבק פורח וכחלום יעוף  "  ,  אמר יעלון .
 בהתייחסו לפתיחת השיחות העקיפות עם הפלסטינים ,  אמר יעלון : " איננו רוצים לשלוט בשכנינו .  הם שולטים בעצמם ,  וטוב שכך .  אין זה אומר שליהודים לא תהייה זכות לחיות ביישוביהם ביהודה ושומרון ".   
" אנחנו מוכנים לחזור למו"מ ישיר עם הנהגתם לגבי עתידם ועתיד היחסים בינינו לבינם ,  אך ללא תנאים מוקדמים .  הם בקושי נאותו לשיחות קירבה .  איננו מוכנים להיכנס שוב לתהליך מדיני ,  כפי שחווינו מאז חתימת הסכם אוסלו ,  שבו נתנו נכסים וקיבלנו אך טרור ",  סיכם יעלון .  יעלון אמר את הדברים בטקס הענקת פרס מוסקוביץ שנערך במוצאי יום ירושלים .
 ראש הממשלה בנימין נתניהו נאם מוקדם יותר בטקס הזכרון הממלכתי לציון 43 שנים לשחרור ואיחוד ירושלים בגבעת התחמושת .
 נתניהו אמר בנאומו כי ישראל תמשיך לבנות בירושלים ואין בכוונת הממשלה להפסיק את הבנייה . " אי אפשר לפרוח וליצור ולהתפתח בעיר מחולקת לשניים .  אי אפשר לחלק ולהקפיא עיר תוססת ויוצרת .  יום שחרור ירושלים הוא היום שבו העיר ירושלים התחילה לנשום לרווחה ולפרוש כנפיים לטובת כל תושביה היהודים והערבים כאחד ".   
" ישראל הנהיגה חופש פולחן לכל הדתות .  לעולם לא נחזיר את ירושלים להיות שוב עיר חלוקה קודרת וחצויה .  נמשיך לבנות ולהיבנות בירושלים .  נמשיך לתכנן ,  לפתח וליצור .  אנחנו הדור שזכה לראות את שחרור ירושלים ואת חזרתנו למקומות הקדושים לעמינו ואנחנו צריכים להנחיל את הזכות הזאת לילדינו ולנכדיו ".  
נתניהו התייחס גם למשא ומתן עם הפלסטינים ואמר כי  " אנו שואפים לשלום ,  אנו פועלים לשלום ואני מאמין שנשיג שלום .  מי שמציג את בעיית השלום ובעיית ירושלים יואיל לזכור שכשירושלים הייתה חצויה לא היה שלום הייתה מלחמה .  כל צד יעלה את דרישותיו במו"מ ,  בסופו של דבר ההכרה בזכותו של העם היהודי לחיות בארצו ובבירתו היא איננה מכשול לשלום אלא היא המפתח לשלום ואנחנו מייחלים לשלום ". 
חבר הכנסת אחמד טיבי הגיב לדברי נתניהו ומסר כי  " אין יותר שקר מאשר אחדות ירושלים .  ירושלים המזרחית היא עיר תחת כיבוש ושלטון זר .  לא ייכון שלום כל עוד כיבוש זה לא יבוא אל קיצו וירושלים המזרחית תהיה בירת המדינה הפלסטינית ". 
עדכון ראשון :  09:21

יעלון : " חלוקת ירושלים - תביעה הזויה "
 המשנה לראש הממשלה השר משה יעלון התייחס הערב למעמדה של בירת ישראל ואמר כי הדיבורים על חלוקתה  " הם כאבק פורח וכחלום יעוף .  ליהודים זכות לחיות ביישוביהם ".  ח"כ טיבי : " אין שקר גדול יותר מאשר אחדות ירושלים "
 
