משפחות שכולות לנתניהו : " לקחי מלחמת לבנון השנייה לא נלמדו "
 במכתב ששלחו שבע משפחות ששכלו את יקיריהם במלחמה ,  שהשנה יצוין לה עשור ,  טענו כי מסקנות וינוגרד לא יושמו .  ברקע דרישתו של השר בנט לערוך שינויים בקבינט ,  ציטטו המשפחות מהדוח את ההמלצה להעמקת השיח בין הדרג המדיני למודיעיני
 ( בנט דורש תיקון ליקויים בקבינט כתנאי להצטרפות ליברמן )   
" עשור למלחמת לבנון השנייה - לקחי המלחמה שלא נלמדו ולא מיושמים "   כך טוענים משפחות ששכלו את יקיריהם במלחמת לבנון השנייה במכתב ששלחו אתמול  ( חמישי )  לראש הממשלה בנימין נתניהו . " המסקנות וההמלצות  ( של ועדת וינוגרד ,  ע"ח )  נועדו בעיקר כדי שאתם תלמדו ותיישמו אותם כדי שבמלחמות הבאות ,  שלצערנו קרו ,  ועדיין עומדות לפתחנו ,  לא יישנו אותם כשלים ומחדלים ",  כתבו במכתב שמהדהד את דרישתו של השר נפתלי בנט  ( הבית היהודי )  לערוך שינויים בקבינט המדיני-ביטחוני . 
" מכתב זה נכתב בדם בנינו ",  נכתב . " כדי שלא ניתן לשום משפחה נוספת בישראל ,  להיכנס אל המועדון הסגור והמכובד הזה ,  של משפחות שבניהן נפלו על הגנת המולדת .  היום ,  עשר שנים מאז לא חזרו בנינו מאותה מלחמה ,  מתברר כי לא למדתם כמעט כלום מאותה מלחמה ומדוח ועדת וינוגרד שחקרה אותה ".  
במכתב ציינו שבע המשפחות השכולות את ההמלצות שכתבו חברי ועדת וינוגרד . " יש לספק לדרג המדיני מודיעין מדיני-ביטחוני מקיף ,  עמוק ,  ארוך-טווח ומעודכן .  כן יש להעמיק את השיח בין הדרג המדיני וראשי גופי המודיעין להבנת הצרכים והטמעת ההערכות ",  צוטטה המלצת הוועדה במכתב .
 לקריאה נוספת:המכשול בדרך להרחבת הממשלה :  רה"מ יצטרך לפתור את המשבר עם בנטהורים שכולים לוועדת טירקל : " אסור שהירש יהיה אחראי על חיי אדם " 
" אנחנו קוראים לכם חברי ממשלת ישראל ,  ולך ראש הממשלה בנימין נתניהו ,  מבקשים ודורשים :  קחו את דוח וינוגרד ,  קראו אותו כמה וכמה פעמים ,  קיימו עליו ישיבות ממשלה ויישמו את ההמלצות שלו !  זאת כדי להיות מוכנים בכל רגע ,  לכל רעה ,  שחלילה תפתח עלינו מצפון או מדרום ",  חתמו בני המשפחות את המכתב .
 אביו של החלל עוז צמח ,  חיים ,  שחתם על המכתב ,  אמר לוואלה !  NEWS : " נבחרי הציבור לא אימצו עד היום את מסקנות דוח וינוגרד ,  קל וחומר שהם לא יישמו את לקחיו .  אם הם כן עשו את זה ,  אז שייקחו את הדו"ח ויגידו לציבור מה הם עשו ,  שתהיה שקיפות .  האזרחים שעוד לא נפגעו וגם אלו שכבר נפגעו ,  צריכים לדעת איך הם יישמו את הלקחים ".  
לדבריו , " אנחנו כל הזמן נמצאים באיום ,  אבל אי אפשר להמשיך לנהל איומים רק בזמן שהם מתממשים .  יש לנו רמטכ"ל מעולה ואלופים מצוינים ,  אבל הם רק הזרוע המבצעת .  אנחנו מצפים מהדרג המדיני שמפעיל את הדרג הצבאי להתנהל בהתאם ליעדים שנקבעו במחשבה תחילה ולא יחליטו על הרגע לשנות אותם ".  
מכתבם של המשפחות השכולות של מלחמת לבנון השנייה בא על רקע מינויו של יו"ר ישראל ביתנו לתפקיד שר הביטחון .  מינוי שעליו נמתחה ביקורת ציבורית בשל חוסר ניסיונו הצבאי של ליברמן ,  בדומה לחוסר ניסיוני הצבאי של עמיר פרץ ,  שכיהן כשר ביטחון בתקופת המלחמה .  
בנט הציב השבוע דרישה לשינוי נהלי העבודה של הפורום הביטחוני החשוב בישראל ,  הקבינט המדיני-ביטחוני .  הוא הודיע שאם הדרישה לא תקוים ,  מפלגתו לא תתמוך בצירופו של אביגדור ליברמן לממשלה כשר הביטחון .  בבית היהודי אומרים כי בכוונתם להתעקש על דרישה זו למינוי מזכיר צבאי לקבינט המדיני-ביטחוני ,  שיהיה אחראי על העדכון השוטף של השרים בנעשה בזירה הביטחונית .  בנט סבור שזו דרישה חיונית כלקח ממבצע  " צוק איתן ",  שלטענתו היה ארוך ומסורבל יתר על המידה .  זאת בין היתר בגלל פערי מידע בקרב שרי הקבינט ,  שלא זכו לעדכונים הנדרשים כדי לבצע את תפקידם על הצד הטוב ביותר .
 לאחרונה מחו משפחות שכולות נגד מינויו של תת-אלוף  ( במיל' )  גל הירש למפכ"ל המשטרה .  אולם ההודעה על מינויו של אלוף במיל' אודי אדם לתפקיד מנכ"ל משרד הביטחון התקבלה על ידי חלקם ברגשות מפויסים יותר .  זאת למרות כישלון המלחמה שבה נהרגו בניהם ,  שבמהלכה שימש אדם אלוף פיקוד הצפון ,  ולאחריה התפטר . " זה שהוא לא היה מוצלח במלחמה ,  או לא היה כישרון גדול ,  לא פוסל אותו ",  אמר יואב צור ,  ששכל את בנו איתמר במלחמת לבנון השנייה ,  בריאיון לאולפן וואלה !  NEWS , " אני סומך על שיקול דעתו של שר הביטחון יעלון ". 
 ( עדכון ראשון :  23:15 )  

משפחות שכולות לנתניהו : " לקחי מלחמת לבנון השנייה לא נלמדו "
 במכתב ששלחו שבע משפחות ששכלו את יקיריהם במלחמה ,  שהשנה יצוין לה עשור ,  טענו כי מסקנות וינוגרד לא יושמו .  ברקע דרישתו של השר בנט לערוך שינויים בקבינט ,  ציטטו המשפחות מהדוח את ההמלצה להעמקת השיח בין הדרג המדיני למודיעיני

