אחרי העימות בישיבת הממשלה :  נתניהו מתנגד לפתיחת  " בי"ס למסתננים "
 ראש הממשלה הצהיר כי הוא מתנגד לשינוי ייעודו של בית הספר  " שבח מופת "  בתל אביב . " מדובר בבית ספר מעולה שנטוע בלב ההוויה הישראלית כמי ששכל שבעה מתלמידיו בפיגוע ",  נמסר .  במקביל ,  הפגנה נערכה בעיר ודיוקני חולדאי הועלו באש 
" ראש הממשלה בנימין נתניהו תומך בהמשך פעילותו של בית הספר 'שבח מופת' שבדרום תל אביב במתכונתו הנוכחית ,  ומתנגד לסגירתו והפיכתו למוסד לימוד עבור ילדי מסתננים "  - כך מסר היום  ( רביעי )  דובר ראש הממשלה ,  רן ברץ .  תמיכתו של נתניהו פורסמה בהודעה מיוחדת לאחר שהדיווחים על כוונת עיריית תל אביב לסגור את בית הספר עוררו אתמול עימות בישיבת הממשלה . 
" ראש הממשלה תומך בהשארת בית הספר כפי שהוא  בית ספר מעולה ,  שהקימו עולים מברית המועצות לשעבר מתוך רצון לשפר את מערכת החינוך הישראלית בתחומים המדעים ,  המתמטיקה והאמנויות ",  אמר הדובר ברץ ,  והוסיף כי  " לצד הישגיו המקצועיים ,  מורשתו של 'שבח מופת' נטועה בלב ההוויה הישראלית ,  כבית הספר ששבעה מתלמידיו נרצחו בפיגוע האכזרי בדולפינריום בשנת 2001 ". 
ההודעה גררה תגובה חריפה מצד עיריית תל אביב והעומד בראשה ,  רון חולדאי . " למרבה הצער ,  על אף פניותיה של עיריית תל אביב-יפו לראש הממשלה ,  בוחר ראש הממשלה להוציא הודעות כאחרון הטוקבקיסטים ,  במקום לטפל בבעיית הזרים שהוא עצמו היה שותף ליצירתה .  על אף כל ההודעות לעיתונות והפוסטים שהוציא ,  לא ראינו כי הביא להחזרת הזרים לארצות מוצאם כפי שהבטיח .  כפי שנכתב במכתב ששלח ראש העירייה לשרי הממשלה ולראש הממשלה בחודש יולי ,  צופה העירייה גידול של פי שלושה במספר ילדי הזרים בתל אביב-יפו ".  
לקריאה נוספת :" לא פליטים ,  מסתננים ":  עימות בממשלה סביב בית ספר בדרום ת"אליברמן אסר על חיילים להתנדב עם פליטים : " שר יוצא נגד בני 3 ,  לאן הגענו ?  "  
לשכת ראש הממשלה לא שתקה על תגובת עיריית תל אביב ומסרה לאחר מכן : " ראש העיר ועיריית תל אביב צריכים להתבייש על סגירתו של מוסד חינוכי מעולה שכזה ,  כמו גם על הסגנון הלא-ראוי של תגובתם .  בעקבות מדיניות ראש הממשלה נתניהו יצאו מישראל בהסכמה יותר מ-20 אלף מסתננים בעשר השנים האחרונות ".  
במקביל ,  נערכה הפגנה בדרום תל אביב נגד סגירת בית הספר .  המפגינים נשאו שלטים שבהם נכתב : " חולדאי קובר אותנו ",   " מלחמה ",   " החזית לשחרור דרום תל אביב ",   " חולדאי פושע ",   " תחזירו לנו את השכונות ,  תחזירו לנו את החיים ".  ההפגנה התקיימה על רקע פתיחת מוסדות חינוך עבור זרים בעיר ,  שבאה בעקבות מכתב ששלח ראש העירייה רון חולדאי לשר האוצר ולשר החינוך ופורסם בוואלה !  NEWS ובו התריע על  " גידול עצום "  במספר הילדים להורים זרים שתידרש מערכת החינוך בעיר לקלוט .  
שפי פז ,  פעילה חברתית בדרום ,  ממארגנות ההפגנה אמרה : " אנחנו ,  תושבי השכונות ,  הופכים למיעוט אתני ".  לדבריה , " רגע לפני שיהיה מאוחר מדי אנחנו יוצאים להחזיר מלחמה .  גמרנו עם ההפגנות השקטות והמסודרות ,  גמרנו להתחנן לתשומת לב .  אם חולדאי רוצה מלחמה ,  הוא יקבל מלחמה ". 
על הודעתו של נתניהו כי בית הספר לא ייפגע אמרו מארגני ההפגנה : " תשע שנים שלא שמענו את ביבי מתבטא בנושא כאשר מפקיעים לנו את כל השכונות והשטחים ".  הם ציינו : " רק כשליברמן כופף לו את היד אז הוא נזכר להתבטא .  אנחנו מצפים ממנו לצאת בהצהרה חד-משמעית על הפקרת שכונות דרום תל אביב לטובת המסתננים ".  
המפגינים במקום קראו קריאות בגנותו של ראש הממשלה ובהן  " ביבי הביתה ",  וכן שרפו איורים של ראש העירייה . " ביבי חושב שאם הוא בנה את הגדר בשנת 2009 הוא יכול לשבת בנחת בווילה שלו בקיסריה .  ביבי הוא מלך המסתננים ",  קרא אחד המפגינים .  מוחה אחר אמר כי  " ביבי הוא פושע שרק אחרי שליברמן כופף לו את היד הוא נזכר לעשות מעשה .  פושע נוסף הוא שר הפנים אריה דרעי שאומר שהוא דואג ל'שקופים' .  שיסתכל לנו בעיניים ויגיד שהוא דואג לשקופים .  זו מורשת מרן ?  איפה ש"ס שרכבה כל שנים על גבם של תושבי דרום תל אביב ?  ". 
עיריית תל אביב החליטה לשנות את ייעודו של בית הספר  " שבח מופת "  בשל מצוקה מספרית בבתי הספר בעיר .  העירייה התריעה כי כמות ילדי הזרים שצריכים להיקלט במוסדות החינוך גדולה מכמות התלמידים שיכול להכיל בתי הספר ביאליק-רוגוזין ובית הספר הירדן .  
בעירייה חיפשו אחר פתרון לחובתם ,  במסגרת חוק חינוך חובה ,  לתת מסגרת לימודית לכל ילד שמתגורר בעיר .  בתחילה העירייה דיברה על אפשרות של הקמת קריית חינוך לתושבי ילדי הזרים בגן לוינסקי אך בעקבות מחאת תושבי דרום תל אביב שקראו לא לפגוע בריאה הירוקה היחידה בשכונה ,  ניסו בעירייה לבדוק אופציה אחרת .  
על פי העירייה ,  בבית הספר  " שבח מופת "  75% מהתלמידים אינם תושבי העיר ולכן המצוקה במתן מענה לימודי לתושבי העיר הביא להחלטה להפוך את בית הספר ממוסד פרטי של רשת  " עמל "  למוסד עירוני שישרת אך ורק את תושבי האזור .  ההחלטה התקבלה בעירייה לקראת תחילת שנת הלימודים הנוכחית והיא תיושם רק בדצמבר 2017 כחלק מתכנית רב-שנתית .  כלומר ,  שנת הלימודים הנוכחית תחל כרגיל .  
לפי התכנית ,  כל הילדים שכבר לומדים בבית הספר ימשיכו ללמוד בו אך לא ייקלטו תלמידים חדשים שהם אינם תושבי העיר .  החל מהשנה הבאה תלמידי כיתה ז' שייקלטו יהיו אך ורק תושבי האזור ,  והתלמידים שלומדים בו כעת יסיימו את לימודיהם כרגיל .  בתום התכנית הרב-שנתית המתחם ישוב חזרה לידי העירייה .  
בישיבת הממשלה אתמול התפרץ שר הביטחון אביגדור ליברמן לדבריו של שר החינוך נפתלי בנט ואמר כי שמע בכלי התקשורת על אודות החלטה של עיריית תל אביב לסגור את בית ספר  " שבח מופת "  בעיר ,  שאותו הגדיר  " ספינת דגל בקליטת עלייה "  ולפתוח במקומו  " בית ספר לילדי פליטים ".  בהמשך התערבו השרים אופיר אקוניס ומירי רגב ו"תיקנו "  את דברי ליברמן : " לא פליטים ,  מסתננים ".  ליברמן ,  שקיבל את ההערה ,  פנה בשנית לבנט ואמר : " מסתננים .  זה מבטא סדר עדיפויות לא נכון ואני מקווה שתתערב ".  
בשלב זה הפסיק ראש הממשלה את ליברמן ואמר : " זה נושא מעניין ונדון בו בישיבת הממשלה ".  אחרי שהוצאו המצלמות מהחדר העיר נתניהו לליברמן : " זו לא במה לטוקבקים ".  בתגובה להערתו של ליברמן ,  אמר בנט כי  " החוק כרגע מחייב חינוך חובה .  וזו החלטה של ראש העיר תל אביב .  כל השאר זה פופוליזם ". 
בריאיון לאולפן וואלה !  NEWS אמר היום בנט על רקע המתיחות בינו לבין ראש הממשלה : " אני חושב שראוי שראש הממשלה ייתן גב לשר החינוך שעובד מסביב לשעון ויחדול מהמתקפות ".  

אחרי העימות בישיבת הממשלה :  נתניהו מתנגד לפתיחת  " בי"ס למסתננים "
 ראש הממשלה הצהיר כי הוא מתנגד לשינוי ייעודו של בית הספר  " שבח מופת "  בתל אביב . " מדובר בבית ספר מעולה שנטוע בלב ההוויה הישראלית כמי ששכל שבעה מתלמידיו בפיגוע ",  נמסר .  במקביל ,  הפגנה נערכה בעיר ודיוקני חולדאי הועלו באש

