מקורבי נתניהו על אולמרט : " ביקורת חלולה ממנהיג שכשל "
 לאחר שאולמרט מתח בריאיון ביקורת על התנהלותו הכלכלית של נתניהו ,  שהשקיע מיליארדים בהכנה לתקיפה אפשרית באירן ,  תקפו בליכוד את  " ראש הממשלה שכשל בהכנת צה"ל למלחמה "
 בסביבתו של ראש הממשלה בנימין נתניהו תקפו היום  ( שבת )  בחריפות את ראש הממשלה לשעבר אהוד אולמרט ,  שמתח אמש באולפן שישי בערוץ 2 ביקורת על הגדלת תקציב הביטחון בתקופתו של נתניהו לצורך הכנות לתקיפת מתקני הגרעין באירן בסכום של כ-11 מיליארד שקלים . " זוהי עוד ביקורת חלולה של אולמרט שכראש ממשלה כשל בהכנת הצבא למלחמת לבנון השנייה ,  לעומת ראש הממשלה בנימין נתניהו שהעצים בארבע השנים האחרונות את יכולות ההגנה וההתקפה של צה"ל ,  המוסד והשב"כ וניהל באחריות ,  תבונה ושיקול דעת את מבצע עמוד ענן ",  אמרו היום מקורבים לנתניהו . 
" לא רק שלא בוזבז שקל על ביטחונם של אזרחי ישראל  בארבע השנים האחרונות בנתה מדינת ישראל יכולות מרשימות שכבר הוכיחו את עצמן ",  אמרו המקורבים . " בנוסף ,  בארבע השנים האחרונות נצברו במערכת הביטחון יכולות שמדינת ישראל עוד עשויה להזדקק להן מול האתגרים הרבים באזור ".  בסביבת נתניהו הדגישו כי  " מניעת נשק גרעיני מאירן הייתה ונשארה המטרה הראשונה של ראש הממשלה ". 
המשנה לראש הממשלה ,  השר משה  ( בוגי )  יעלון ,  תקף אף הוא בחריפות את דבריו אולמרט . " צר לי על דבריו חסרי האחריות של אולמרט בעניין תקציב הביטחון ,  שנאמרו מבלי שהוא מכיר את התמונה המלאה בארבע השנים האחרונות ,  והם המשכה של ההפקרות התקשורתית שנקט בסוגייה האירנית בתוכנית 'עובדה' ",  אמר יעלון . " מה שהושקע בארבע השנים האחרונות במערכת הביטחון נועד לאפשר למדינת ישראל יכולות התקפיות והגנתיות שלא היו כמותן בעבר ,  ושחלקן כבר עמד למבחן ".   
" איני מכיר איש בדרג המדיני והצבאי-ביטחוני אשר מוכן להשלים עם אירן בעלת יכולת גרעינית-צבאית שתאיים על מדינת ישראל ותסכן היציבות במזרח התיכון ובעולם כולו ",  הוסיף יעלון . " לכן ,  הממשלה הנוכחית העלתה את הנושא לסדר היום הבינלאומי ,  וההשקעה ביכולות הצבאיות הללו נועדה להבהיר כי לא נהיה מוכנים להשלים עם גרעין צבאי אירני ,  גם אם ניאלץ להפעיל כוח בעתיד כמוצא אחרון על מנת למנוע מאיראן להתחמש בנשק גרעיני ". 
אמש תקף אולמרט את מדיניותו הכלכלית-ביטחונית של ראש הממשלה בנימין נתניהו . " בשנתיים האחרונות הוצאנו בנושא הביטחון למעלה מ-11 מיליארד שקלים על הזיות ביטחוניות שלא בוצעו ולא יבוצעו ",  אמר .  אולמרט הגדיר את השנה החולפת  " שנת הכרעה ",  ואמר כי הסכומים ש"בוזבזו "  הם  " מעל ומעבר לתקציבים הרב-שנתיים ".  לדבריו , " במהלך השנה שעברה הפחידו את כל העולם ,  ובסופו של דבר לא עשו כלום בנושא ",  אמר אולמרט בהתייחסו לאיומים בדבר אפשרות של תקיפה ישראלית באירן . " בתקציב הביטחון יש עודף שחייבים להתחיל לקצץ בו ,  אבל אף אחד לא יאמר זאת משום שאי אפשר לדבר על ביטחון ולהבהיל את המדינה בתקופת בחירות ".  
לקריאה נוספתאולמרט :  הוצאנו מיליארדים על הזיות ביטחוניותצפו :  אולמרט נגד נתניהו ,  לבני ויחימוביץאולמרט :  מדיניות נתניהו תוביל לאינתיפאדה שלישית 

מקורבי נתניהו על אולמרט : " ביקורת חלולה ממנהיג שכשל "
 לאחר שאולמרט מתח בריאיון ביקורת על התנהלותו הכלכלית של נתניהו ,  שהשקיע מיליארדים בהכנה לתקיפה אפשרית באירן ,  תקפו בליכוד את  " ראש הממשלה שכשל בהכנת צה"ל למלחמה "
 
