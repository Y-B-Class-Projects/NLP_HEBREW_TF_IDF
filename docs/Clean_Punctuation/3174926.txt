ליברמן : " אם חמאס ימשיך עם הרקטות - התוצאה תהיה קשה "
 נוכח ההתחממות בגזרת עזה ואחרי שלוחם נהרג בגבול הרצועה כינס הרמטכ"ל הערכת מצב ביטחונית שאליה הגיעו ראש הממשלה ,  שר הביטחון ובכירים נוספים .  ליברמן לשליח האו"ם : " חמאס מדרדר את המצב באופן מכוון "
 הרמטכ"ל גדי איזנקוט כינס הערב  ( שישי )  הערכת מצב ביטחונית בקריה ,  שאליה הגיעו גם ראש הממשלה בנימין נתניהו ,  שר הביטחון אביגדור ליברמן ובכירים במערכת הביטחון .  זאת ,  אחרי תקיפות מרובות שערך צה"ל ברחבי רצועת עזה שהגיעו בתגובה לנפילת לוחם צה"ל בחילופי אש בגבול הרצועה .
 השר ליברמן שוחח בטלפון עם שליח האו"ם למזרח התיכון ,  ניקולאי מלדנוב ,  ואמר לו כי חמאס מדרדר את המצב באופן מכוון . " נגיב בצורה קשה וכל האחריות מעתה ואילך היא על הנהגת חמאס .  אם חמאס ימשיך עם שיגור הרקטות ,  התוצאה תהיה הרבה יותר קשה ממה שהם חושבים .  האחריות על כל ההרס וחיי אדם תהיה על חמאס ",  אמר .  
יו"ר מרצ ,  ח"כ תמר זנדברג ,  שלחה תנחומים למשפחתו של החייל שנהרג והוסיפה כי  " יש לעשות הכל שהוא יהיה האחרון ".  לדברי זנדברג , " מלחמה חייבת להיות מוצא אחרון ורק אם אין ברירה .  יש ברירה .  הברירה היא מדינית ומוטב לבחור בה עכשיו מאשר אחרי מבצע שיביא עוד הרוגים .  הפתרון הוא הפסקת האלימות ,  הטרור והשרפות ,  שיקום הרצועה והסרת הסגר ". 
עוד בנושא:הותר לפרסום :  לוחם נהרג מירי בגבול עזה ;  הודעה נמסרה למשפחתו"אין ברירה ,  נישן במקלט ":  תושבי העוטף מתכוננים לשבת מתוחהמתחמי אימונים ומפקדת טרור :  תיעוד התקיפה הנרחבת בעזה 
ח"כ עמיר פרץ  ( המחנה הציוני )  מסר גם הוא תנחומים למשפחה והוסיף : " ‏ברגעים אלה אנו מחזקים ומחבקים את המשפחה שאיבדה את היקר לה מכל ,  ואת חיילינו שעושים עבודתם בלילה זה כדי להגן על תושבי העוטף ולהחזיר את השקט .  ‏הגיעה השעה שהממשלה תציג את תוכניותיה האסטרטגיות לשינוי המציאות בין ישראל לעזה ". 
חילופי אש התנהלו היום בין צה"ל לבין מפירי סדר בחלקו הדרומי של גבול רצועת עזה .  בתגובה לנפילת הלוחם ,  צה"ל תקף יעדי טרור ברחבי הרצועה באמצעות כלי טיס וטנקים .  הזרוע הצבאית של חמאס מסרה כי שלושה מפעיליה נהרגו בתקיפות .  לפי דיווח נוסף הופעל מטען חבלה לעבר כוח צה"ל ולא היו נפגעים בתקרית .
 על רקע תקיפת צה"ל ,  המועצה האזורית שדות נגב הנחתה את תושביה להישאר בסמיכות למרחבים מוגנים .  זאת ,  כלשון ההודעה .  התושבים התבקשו להישמע להנחיות ההתגוננות ועודכנו כי המועצה נמצאת בקשר עם כוחות הביטחון .  
מוקדם יותר היום ביקר השר ליברמן בשדרות ונפגש עם תושבי העיר . " אנחנו מתנהלים באחריות ,  אך גם בעוצמה וחוכמה ולא מחפשים הרפתקאות ,  אבל אם חמאס ימשיכו להוביל אותנו למבצע רחב היקף נלך למבצע רחב היקף הרבה יותר כואב מצוק איתן ",  אמר השר .  ליברמן הכחיש כי מתנהל משא ומתן מול הארגון ואמר כי  " אין שום הידברות עם חמאס .  אנחנו נמצאים בהידברות עם כל הגורמים הרלוונטיים ". 
אתמול נהרג פלסטיני ושלושה נפצעו מתקיפת צה"ל חוליית מחבלים שהפריחו בלוני תבערה סמוך לעמדת חמאס בדרום רצועת עזה .  לאחר התקיפה שיגרה חוליית מחבלים שתי פצצות מרגמה שנפלו בשטח הרצועה .  שעה קלה לאחר מכן נשמעו אזעקות  " צבע אדום "  ביישובי המועצה האזורית אשכול ,  וצה"ל מסר כי זוהה שיגור רקטה אחת לעבר המועצה - שנחתה בשטח פתוח .  בתגובה תקף צה"ל באמצעות טנק עמדת תצפית של ארגון הטרור חמאס בדרום רצועת עזה .
  ( עדכון ראשון :  20:54 )  

ליברמן : " אם חמאס ימשיך עם הרקטות - התוצאה תהיה קשה "
 נוכח ההתחממות בגזרת עזה ואחרי שלוחם נהרג בגבול הרצועה כינס הרמטכ"ל הערכת מצב ביטחונית שאליה הגיעו ראש הממשלה ,  שר הביטחון ובכירים נוספים .  ליברמן לשליח האו"ם : " חמאס מדרדר את המצב באופן מכוון "
 
