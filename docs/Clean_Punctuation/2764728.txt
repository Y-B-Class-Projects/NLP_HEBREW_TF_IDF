עימות במשדר וואלה !  : " הגיע הזמן שהישראלים ישלמו "
 במהלך משדר באולפן וואלה !  חדשות התפתח עימות בין ח"כ זחאלקה לאיילת שקד ,  כשהח"כ מבל"ד טען שצה"ל הורג פלסטינים בכוונה וחמאס רק מגיב לכך . " הורגים ילדים ושומעים מוזיקה קלאסית !  "
 עימות חריף התלקח בצהריים  ( ראשון )  במשדר המיוחד של וואלה !  חדשות ,  בין חברי הכנסת איילת שקד  ( הבית היהודי )  וג'מאל זחאלקה  ( בל"ד )  .  
בדיון שעסק במבצע  " צוק איתן ",  זחאלקה טען שצה"ל משתמש בירי כדי להרוג פלסטינים בכוונה תחילה ,  ואמר כי חמאס רק מגיב לכך - ומוכן להפסיק את הירי .  בהמשך כינה זחאלקה את ראש הממשלה ,  את שר הביטחון ואת הרמטכ"ל ,  פושעי מלחמה .  
ח"כ שקד אמרה כי  " יש שני איומים אסטרטגים - טילים ומנהרות .  אם המבצע יסתיים בלי שהאיומים האלה יוסרו ,  אז חבל מאוד .  יש הרבה פתרונות ביניים ".  שקד אמרה כי  " אפשר לכבוש את הרצועה ולא לכבוש ,  אבל צריך או לחסל את האיומים האלה ,  או לפחות לצמצם אותם בצורה משמעותית .  יש כמה אפשרויות להשיג את המטרה הזו ,  כמו כניסה קרקעית או הפסקת אש בנוסח סוריה ",  הוסיפה . " אפשר להיכנס לפעולה קרקעית נרחבת או באמת לפנות את הנשק של חמאס .  אם זה מתאפשר ,  אפשר ללכת על הנוסח הסורי ". 
מבצע  " צוק איתן "  - כותרות אחרונות:מטח על גוש דן והשרון :  שני יירוטים מעל תל אביבהרס והרג חפים מפשע :  כך נראה  " צוק איתן "  בעולםבאה לארץ לחלק מזון לעניים - ומתה בשעת האזעקהמבצע  " צוק איתן ",  היום השישי :  עדכונים שוטפים 
במשדר ,  בהנחיית ינון מגל ,  אמר ח"כ זחאלקה כי  " צריך להפסיק את המלחמה הזו מיד .  לחזור להפסקת אש של 2012 .  ההרג בעזה נוראי ורוב ההרוגים הם ילדים ". 
ינון מגל :  מה שצהל עשה מספיק הבהיר לראשי הטרור שאסור לירות .
 ח"כ זחאלקה : " ההפך הגמור .  המערכה גורמת מוטיבציה לפעולה של החמאס  אם אתה הורג אנשים ורוצח ילדים אז הוא רוצה לנקום ". 
מגל :  ראש הממשלה התנהג באיפוק רב .
 זחאלקה : " בחייך ,  אתה רואה 1,000 יריות בחזה ומישהו יורה באוויר ואתה אומר יורים .  יש אפשרות אחרת ". 
מגל :  אתה מסכים איתי שהם יורים כדי לפגוע באזרחים ? 
זחאלקה : " גם ילדים בעזה הם בני אדם .  הגיע הזמן שהישראלים ישלמו .  הריגת ילדים זה פשע נוראי .  מה עם 30 ילדים שנהרגו ?  מה עם הריסת מאות בניינים ?  ". 
מגל :  לא נמאס לך מהשקרים הללו ? 
ח"כ שקד : " רק החמאס אחראי על הרג ילדים בעזה .  החמאס מבצע פשע מלחמה כפול .  הוא משתמש בתושבים המסכנים ברצועה כמגן ".  
זחאלקה : " האם את מגנה הריגת ילדים על ידי ישראל ?  זה לא חשוב אם זה בכוונה או לא ,  אבל לדעתי זה בכוונה .  אם אתה הורג זה בכוונה .  אולי אחד לא נהרג בכוונה ,  אבל 30 ?  אתה יודע שייהרגו אזרחים וילדים !  צריך להפסיק עם המלחמה הפושעת הזו !  ".  
מגל :  מה ישראל צריכה לעשות מול חמאס ? 
זחאלקה : " אסור להרוג ילדים .  שיעמוד נתניהו ויתחייב לא להרוג ילדים פלסטינים ".  
מגל :  מה ישראל צריכה לעשות כשממשיכים לירות יום-יום רקטות וטילים ? 
זחאלקה : " זה תגובה של ההרג הישראלי .  הם מוכנים להפסיק .  שישראל תגיד שהיא רוצה הפסקת אש .  אתם מכינים כבר את הסיבוב הבא .  צריך לצאת ממעגל הדמים .  תגידו כי אתם בעד החוק הבינלאומי והחלטות האו"ם .  כדי להפסיק את ירי הטילים עליכם ללכת לשלום עם ממשלת האחדות הפלסטינית .  מטרות המבצע הן פוליטיות ומטרתן לעצור את ממשלת האחדות בעזה .  אתם הורגים ילדים ושומעים מוזיקה קלאסית !  ". 
מגל :  אנו מתנצלים על כיפת ברזל .
 זחאלקה : " אני לא רוצה שילד ישראלי יפגע אך אתם עושים את זה ".  
שקד : " אם אתה רוצה שלא יהרגו ילדים אתה צריך לבקש מהחמאס להפסיק להשתמש באזרחים להגנה על רקטות .  פשע המלחמה של חמאס משולש  הוצאה להורג של ילדינו ,  רקטות ופשע מלחמה כלפי האוכלוסייה שלהם .
 זחאלקה : " שיעמדו נתניהו ,  גנץ ויעלון בבית המשפט הבינלאומי ויגיבו על ההאשמות על פשעי מלחמה ". 
מגל :  גם חמאס צריך לעמוד לדין ? 
זחאלקה : " כל מי שעושה פשעי מלחמה צריך לעמוד מול בית הדין ,  אך הפלסטינים פועלים מתוך הגנה עצמית .  ישראלים לא מוכנים להגיד כי הם נגד הרג ילדים ". 
מגל :  יש איזושהי אחריות לחמאס ? 
זחאלקה : " לא .  האחריות היא על הכיבוש ". 
מגל :  מי מנצח ?  
זחאלקה : " ממשלת ישראל נתניהו וחבורתו .  הפושעים מנצחים ".  
מגל :  אני רואה עכשיו שרוקדים בעזה .
 זחאלקה : " בחייך ,  נהרגו מעל 30 ילדים ".  
 
 

עימות במשדר וואלה !  : " הגיע הזמן שהישראלים ישלמו "
 במהלך משדר באולפן וואלה !  חדשות התפתח עימות בין ח"כ זחאלקה לאיילת שקד ,  כשהח"כ מבל"ד טען שצה"ל הורג פלסטינים בכוונה וחמאס רק מגיב לכך . " הורגים ילדים ושומעים מוזיקה קלאסית !  "
 
