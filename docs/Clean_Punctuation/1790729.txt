רה"מ נתניהו ידון עם בכירי המשק בעליות המחירים
רה"מ נתניהו ייכנס מחר במעונו את בכירי המשק להתייעצות בשל התייקרות הלחם ,  המים ,  הדלק והדירות והאיום בהשבתת המשק .  בוחבוט : " שהח"כים לא יפקירו את הציבור "
  ( באדיבות הערוץ הראשון ) 
ראש הממשלה בנימין נתניהו ממשיך בהתייעצויות הנוגעות לעליות המחירים ובניסיונות למנוע את השביתה הכללית במשק שהוכרזה בעקבות כך .  מחר  ( רביעי )  ,  ייפגש רה"מ במעונו בירושלים עם שר האוצר יובל שטייניץ ,  מנכ"ל משרד רה"מ אייל גבאי ,  יו"ר ההסתדרות עופר עיני ,  יו"ר מרכז השלטון המקומי שלמה בוחבוט ויו"ר התאחדות התעשיינים שרגא ברוש .  כבר הערב נועד נתניהו בירושלים עם שטייניץ ועם פקידים בכירים באוצר לדון בעליות המחירים במשק .  בפגישה מועלות חלופות שונות כדי להתמודד עם עליות המחירים .  
מחר אף צפויה לעלות בכנסת הצעת החוק של יו"ר ועדת הכספים ,  ח"כ משה גפני ויו"ר השלטון המקומי בוחבוט ,  הקוראת להטיל פיקוח פרלמנטרי על מחירי המים .  לטענת ראשי  " המאבק החברתי "  נגד עליית המחירים ,  הקואליציה מתנגדת להצעת החוק .
 יו"ר מרכז השלטון המקומי ,  שלמה בוחבוט אמר כי  " זה הזמן של חברי הכנסת ,  מכל סיעות הבית ,  להוכיח במעשים את ההצהרות שפיזרו בימים האחרונים ולהפוך את הדיבורים למעשים .  יש למנוע את השתוללות מחירי המים ולפקח עליהם .  חברי הכנסת ,  אל תפקירו את הציבור ". 

רה"מ נתניהו ידון עם בכירי המשק בעליות המחירים
רה"מ נתניהו ייכנס מחר במעונו את בכירי המשק להתייעצות בשל התייקרות הלחם ,  המים ,  הדלק והדירות והאיום בהשבתת המשק .  בוחבוט : " שהח"כים לא יפקירו את הציבור "
 
