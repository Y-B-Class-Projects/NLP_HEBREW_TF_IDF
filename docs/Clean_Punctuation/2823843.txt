כחלון תקף את נתניהו לראשונה : " נוסע לארה"ב ,  מזניח את הארץ "
 יו"ר כולנו ביקר היום במפעל פניציה בנצרת עילית על רקע הקשיים אליהם נקלע המפעל .  על נאומו הצפוי של ראש הממשלה בקונגרס הוא אמר : " לפני כן כדאי שיגיע לצפון ולדרום הארץ בכדי לצפות בבעיות האמיתיות "
 בפעם הראשונה מאז הודיע משה כחלון על חזרתו לפוליטיקה בראשות מפלגה עצמאית ,  תקף היום  ( שלישי )  יו"ר כולנו את ראש הממשלה בנימין נתניהו ועקץ אותו על נסיעתו לארצות הברית . " יכול להיות שהנסיעה של ראש הממשלה לקונגרס חשובה ,  אבל לפני כן כדאי שיגיע לצפון ולדרום הארץ בכדי לצפות בבעיות האמיתיות של המדינה ,  והן לא קשורות לימין ושמאל  אלה בעיות חברתיות כלכליות ",  אמר כחלון במהלך ביקור במפעל פניציה שבנצרת עלית .
 חשוב לציין שעד כה נמנע כחלון מלתקוף ישירות את פטרונו לשעבר במפלגת הליכוד .  יו"ר מפלגת האשים את נתניהו בהזנחה המתמשכת שאפשרה הממשלה בראשותו ואמר : " הממשלה היוצאת הפקירה את התעשייה בפריפריה .  יוקר המחיה ומשכורות נמוכות הביאו את ישראל למובילה בעולם בפערים חברתיים ".  
ביקורו של משה כחלון במפעל לייצור זכוכית מגיע על רקע הקשיים אליהם נקלע המפעל בשנה שעברה בשל העיכוב בחיבורו לצינור הגז הטבעי .  בסיורו במפעל שוחח כחלון עם עובדי המפעל ,  שמע על תהליכי הייצור וההתייעלות הצפויים בעזרת תמיכת הממשלה בחיבור המפעל לצינור הגז ואמר כי  " אם ממשלת ישראל הייתה דואגת שיגיע גז למפעל מגבות ערד ,  כמו שלבסוף הגיע לכאן ,  לא היינו רואים את ההונאה של הממשלה שמבטיחה לתושבים לפתוח מפעלים אחרים ,  אך בינתיים כל מה שאנחנו רואים זה אנשים מובטלים ". 
כחלון הוסיף : " אנחנו רואים שמונופול הוא נזק אדיר ,  גם מונופול הגז וגם ההולכה .  מאחורי כל מפעל כזה עומדות מאות משפחות שתלויות בו ואסור לתת לבירוקרטיה להביא לסגירת מפעלים .  המנהיגות הפוליטית בישראל לא הצליחה לכנס את כל הגורמים האחראיים לכך ולהביא לפתרון .  חשוב לזכור שהגז הוא משאב השייך לאזרחים ולכן אסור שהוא יהיה בשליטת מונופול ". 
לפניות לכתבת דנה ירקצי :  danayark@walla.com 

כחלון תקף את נתניהו לראשונה : " נוסע לארה"ב ,  מזניח את הארץ "
 יו"ר כולנו ביקר היום במפעל פניציה בנצרת עילית על רקע הקשיים אליהם נקלע המפעל .  על נאומו הצפוי של ראש הממשלה בקונגרס הוא אמר : " לפני כן כדאי שיגיע לצפון ולדרום הארץ בכדי לצפות בבעיות האמיתיות "
 
