נתניהו : " גרעין אירני יסכן גם את ארה"ב "
 רה"מ נועד בגבעת הקפיטול עם מנהיגי הקונגרס . " הגיע הזמן שמדינות ערב ימלאו את חלקן ויפעלו לנורמליזציה מלאה ביחסים עם ישראל "
 ראש הממשלה בנימין נתניהו נועד היום  ( שלישי )  עם הנהגת בית הנבחרים בגבעת הקפיטול בוושינגטון .  לפני הפגישה עם יו"ר בית הנבחרים האמריקאי ננסי פלוסי ועם ראש המיעוט בבית הנבחרים ג'ון בוהנר אמר נתניהו ,  כי  " טוב לחזור לכאן ולהיפגש עם ידידי האמת של ישראל .  יש בארה"ב קונצזנוס רחב על היחסים המיוחדים בין ישראל לאמריקה ,  המבוססים על ערכים ואינטרסים משותפים ".  
לדברי נתניהו , " אנחנו ניצבים בפני הזדמנויות אך גם בפני אתרים ,  ובראשם תוכנית חימוש הגרעין האירנית ,  שהיא סכנה גדולה עבורנו ,  אך גם עבור ארה"ב .  אם אירן תשיג נשק גרעיני התוצאות יהיו הרות אסון ".  על המשא ומתן עם הפלסטינים אמר נתניהו ,  כי  " אנו מעוניינים לקדם את השלום ביננו לבין הפלסטינים ובינינו לבין העולם הערבי כולו .  הגיע הזמן שמדינות ערב ימלאו את חלקן ויפעלו לנורמליזציה מלאה ביחסים עם ישראל .  שמחתי לשמוע שזאת גם המדיניות האמריקאית .  אם נפעל ביחד ,  נצליח להשיג יותר ".  
פלוסי החמיאה לנתניהו ואמרה כי  " הקמת מדינת ישראל היא קרן אור במאה ה-20 .  זה היה הישג פוליטי גדול ואני שמחה שהנשיא טרומן הכיר בישראל מיד עם הקמתה .  החברות בין המדינות נמשכת זמן רב ".  על תהליך השלום אמרה : " יש הסכמים קודמים שדיברו על שתי מדינות לשני העמים .  הפיתרון חייב לכלול מדינה יהודית שחיה בשלום וביטחון לצד מדינה פלסטינית ".  
פלוסי הוספיה כי  " שאלת אירן חשובה לנו ולעולם כולו .  צריך להבטיח שאירן לא תשיג נשק גרעיני ".  על החייל החטוף גלעד שליט אמרה : " אנו רוצים להבטיח לך שנעשה הכל לשחרור שליט .  שוחחתי עם אביו והבטחתי לו שנעשה הכל עבורו .  
בוהנר אמר כי  " אין לנו חברה טובה יותר בעולם מאשר ישראל .  יש לנו תחומי עניין משותפים ויש לנו גם דאגה משותפת לניסיונות של אירן להשיג נשק גרעיני ". 
מוקדם יותר נועד נתניהו עם חברי ועדת החוץ בסנאט ,  ואמר כי ישראל מתכוונת להמשיך בתהליך השלום ,  ללא קשר לגרעין האירני .  יו"ר הוועדה הסנאטור ג'ון קרי ,  אמר כי חשוב להתקדם בתהליך השלום ולהפסיק את הבנייה הבתנחלויות .  קרי הוסיף כי  " גם על העולם הערבי לנקוט בצעדים שיוכיחו שהוא מעוניין להתקדם בדרך השלום ". 

נתניהו : " גרעין אירני יסכן גם את ארה"ב "
 רה"מ נועד בגבעת הקפיטול עם מנהיגי הקונגרס . " הגיע הזמן שמדינות ערב ימלאו את חלקן ויפעלו לנורמליזציה מלאה ביחסים עם ישראל "
 
