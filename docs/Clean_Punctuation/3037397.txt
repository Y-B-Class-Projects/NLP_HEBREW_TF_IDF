שידורי המהפכה : " ביבי-טיוי "  משדר לכם את  " החדשות האמיתיות "
 בשבוע האחרון שידר נתניהו כמה מבזקי חדשות ,  והציג את גרסתו לאירועים  " שלא תשמעו עליהם בתקשורת ".  בהשראת ה"טראמפ-טיוי "  שהפעיל דונלד טראמפ בבחירות בארה"ב ,  מעניק מדי ערב רה"מ לצופיו  " פרסומים ראשונים "  ממקור ראשון .  הכירו את התשובה של נתניהו ל"פייק ניוז "
 ביום ראשון בערב ,  בשעה 19:55 ,  יונית לוי פתחה את המהדורה המרכזית של חדשות ערוץ 2 בכותרת על הרצח המזוויע במגדל ,  ואילו בערוץ 10 המתחרה ,  תמר איש שלום הבטיחה פרטים חדשים בפרשת הצוללות .  באותה שעה בדיוק ,  במהדורת חדשות אחרת ,  הכותרת הראשית הייתה ציון 25 שנה ליחסים הדיפלומטיים של ישראל עם הודו וסין ,  שבחים ליכולות הסייבר ודיווח על הפגישה ה"מצוינת "  של ראש הממשלה בנימין נתניהו עם מקורבו של נשיא ארצות הברית דונלד טראמפ ,  ראש עיריית ניו יורק לשעבר רודי ג'וליאני .  בתזמון מדויק להפליא לפתיחת מהדורות החדשות של ערוצי הטלוויזיה ,  נתניהו עלה לשידור בפייסבוק והגיש את הגרסה האלטרנטיבית שלו לאירועי היום ,  או כמו שהוא נוהג לומר , " מה שלא תשמעו בכלי התקשורת ". 
הכירו את הביבי-טיוי :  בשבוע החולף נתניהו הפציע במבזקי חדשות ספונטניים כמעט מדי ערב .  הוא נוהג לעלות לשידור חי בפייסבוק ,  לעתים אפילו מבשר לעוקביו ברשת החברתית את החדשות לפני כולם .  כך היה לדוגמא ביום שלישי בערב ,  כשגולשים בפייסבוק היו הראשונים לגלות על סיום השביתה בירושלים ,  לאחר שראש הממשלה עלה לשידור ובישר על שיחתו עם ראש עיריית ירושלים ,  ניר ברקת ,  והוראתו להפסיק את השביתה .
 עוד בוואלה !  NEWS:הבית הלבן : " ייתכן שהרחבת ההתנחלויות אינה מועילה להשגת שלום"בג"ץ הורה לנתניהו :  הסבר מדוע לא תשעה את עצמך ממשרד התקשורתהשגריר לשעבר מציג :  כך תועבר השגרירות  וכולנו נישאר בחיים 
זו לא היתה הפעם הראשונה שהצופים בערוץ נתניהו קיבלו  " פרסום ראשון ".  לפני כחודשיים ,  במהלך ליל השימורים של ההצבעה על תקציב המדינה ,  נתניהו לקח הפוגה מתוקשרת ועלה לשידור חי בפייסבוק .  במהלך השידור הגיע טלפון מ"יובל ",  הלוא הוא מנכ"ל משרד החוץ יובל רותם ,  וראש הממשלה ביקש ממנו לטפל בעניין תקרית אלימה שאירעה ערב קודם לכן בקבר הרבי נחמן באומן . 
" שהשגריר יפנה שם לממשלה ויגיד שזה פשוט דבר בלתי קביל בעליל ,  פשוט איום ונורא ,  אני רוצה שיטפלו בזה בכל העוצמה ",  אמר נתניהו .  יממה לאחר מכן ,  אחרי שחלק מהגולשים פקפקו ביכולת המשחק שלו וטענו שמדובר בסצנה מבוימת ,  נתניהו סיים שידור לייב נוסף בהדיפת הטענות : " אני חייב לחזור לעבודה .  אהה ,  לפני שאני הולך ,  אתמול שמעתי שמישהו אמר שביימתי את השיחה עם מנכ"ל משרד החוץ .  לא נכון .  הוא צלצל ,  אתם שמעתם את זה בזמן אמת .  אני מבטיח לכם שאם אני אביים משהו אני אגיד לכם .  ניפגש כמעט כל יום ".  
אז את ההבטחה הזו ,  מהדורה יומית ,  נתניהו טרם השיק ,  אבל בחודשיים האחרונים הולך וגובר השימוש שלו בכלי הפייסבוק לייב ,  שמאפשר לו להעביר מסרים לציבור מעל ראשה של התקשורת ,  ולהציג סדר יום אלטרנטיבי לכל מה שנשמע במהדורות המרכזיות .  בעוד כשבועיים ,  נתניהו יוכל לקבל עצות מהמאסטר של המדיום ,  הלוא הוא הנשיא החדש דונלד טראמפ ,  ואין ספק שהוא ההשראה שלו לריבוי השידורים בשבוע החולף .
 במהלך קמפיין הבחירות לנשיאות ,  ולאחריו ,  מטה טראמפ שיתף פעולה עם רשת שידור ימנית אמריקאית בשם right side broadcasting network  ( רשת שידור מצד ימין )  ,  שכיסתה את כל ההופעות ,  הנאומים והאירועים הציבוריים של טראמפ מאז 2015 ,  במה שנודע בתור ה"טראמפ-טיוי ".  המטה הפיק יחד עם הרשת גם מהדורות חדשות חלופיות ושידורים מיוחדים בעמוד הפייסבוק שלו בהשתתפות פרשנים וראיונות עם אנשי הקמפיין .  חלק מהפרשנים העריכו אז כי אם טראמפ יפסיד ,  הוא עשוי לשקול ברצינות להקים ערוץ חדשות .  הוא זכה ,  ומאז לא תמה מלחמתו בכלי התקשורת . 
" בשידור חי מהבית הלבן ,  זה טראמפ-טיוי ",  היתה כותרת מאמר דעה שפורסם בניו יורק טיימס השבוע ,  אחד מיני מאמרים רבים העוסקים באובססיה של הנשיא החדש לתקשורת .  האנרגיה העצומה שטראמפ משקיע בנושא לא תמה בכניסתו לבית הלבן :  הוא נמצא במלחמה מתמדת על הנרטיב והעובדות המוצגים בעיתונות המיינסטרים ,  חש צורך מתמיד להגיב לדיווחים בתקשורת בטוויטר ,  מקפיד לתייג הרבה מהם כ"פייק ניוז "   חדשות מזויפות ,  מסמן באופן אישי ומתעמר פומבית בעיתונאים שמעבירים עליו ביקורת ,  עוסק בשיעורי צפייה ורייטינג ,  הכניס ללקסיקון את המונח  " עובדות אלטרנטיביות "  ודורש בלהט לפתוח את שוק הדעות .  הבית הלבן ,  לדוגמה ,  החל במדיניות חדשה בתדרוכים היומיים ,  שמאפשרת לעיתונאים המרוחקים מוושינגטון לשאול שאלות גם באמצעות שיחת סקייפ ,  כחלק מהניסיון להגיע לכל האמריקאים ולא רק לאלה שיש להם משרד בוושינגטון .  
אם נחליף את שמו של טראמפ בשמו של נתניהו בדיווחים על הנושא שמגיעים מארצות הברית כנראה שלא נצטרך לעשות הרבה שינויים .  לקראת הפגישה עם טראמפ ,  המונח  " פייק ניוז "  החל להופיע יותר ויותר בפוסטים ובתגובות שנתניהו משגר על כתבות ביקורתיות נגדו .  טראמפ מתרעם על התקשורת האליטיסטית ,  אצל נתניהו היא עובדת עבור אנשי השמאל ,  וכמו טראמפ ,  גם ראש הממשלה שלנו נוהג לעשות  " שיימינג "  אישי לעיתונאים המבקרים אותו .  התיק היחיד שעליו הוא אינו מוכן לוותר הוא תיק התקשורת ,  והוא פועל בעקביות להסרת חסמים שיאפשרו כניסת גורמים חדשים לשוק הטלוויזיה .  למעשה ,  היחס של נתניהו וטראמפ לתקשורת כה דומה עד שבעצם לא ברור מי מהווה השראה למי .  
אחרי שלושה ימים רצופים של שידורים ,  ביום רביעי הייתה הדממה בערוץ הטלוויזיה החדש של נתניהו .  כשבערוצים המרכזיים משודרות תמונות של פינוי עמונה קשה להציג חדשות אלטרנטיביות .  אנשי הניו מדיה של נתניהו אומרים שמוקדם לקבוע אם הביבי-טיוי אכן יהפוך לכזה .  בעבר ,  מקורביו של נתניהו הביעו עניין בהקמת ערוץ טלוויזיה נוסח  " פוקס ניוז "  שישדר לציבור הימני-שמרני בישראל ,  אבל בתחילת 2016 ,  לאחר שנולד הפייסבוק לייב ,  שבחודשים האחרונים נכנס לשימוש מסיבי בישראל ,  הצורך למעשה התייתר .  לא צריך לחכות לאנשי עסקים או בעלי הון ,  וגם לא לרגולטור של הרשות השנייה ,  בלחיצת כפתור אחת נתניהו יכול להפיץ לרבבות סדר יום חלופי לזה של כלי התקשורת המרכזיים והביקורתיים ,  שבימים אלה ,  של חקירות ובדיקות ,  קורעים אותו לגזרים .  

שידורי המהפכה : " ביבי-טיוי "  משדר לכם את  " החדשות האמיתיות "
 בשבוע האחרון שידר נתניהו כמה מבזקי חדשות ,  והציג את גרסתו לאירועים  " שלא תשמעו עליהם בתקשורת ".  בהשראת ה"טראמפ-טיוי "  שהפעיל דונלד טראמפ בבחירות בארה"ב ,  מעניק מדי ערב רה"מ לצופיו  " פרסומים ראשונים "  ממקור ראשון .  הכירו את התשובה של נתניהו ל"פייק ניוז "
 
