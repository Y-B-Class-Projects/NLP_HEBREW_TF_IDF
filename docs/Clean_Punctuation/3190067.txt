קבלת השבת של נתניהו בניו יורק :  שירי מימון שרה ,  רגב וקרא שיבחו את הנאום
בשולי עצרת האו"ם בניו יורק התכנסה פמליית ראש הממשלה לקבל יחדיו את השבת .  שירי מימון ,  שמככבת בימים אלה במחזמר שיקגו בברודווי ,  הצטרפה ושרה את  " ירושלים של זהב ".  השרים מירי רגב ואיוב קרא ניצלו את ההזדמנות לחלוק שבחים לנתניהו ורעייתו
פמליית ראש הממשלה ערכה אמש  ( שישי )  קבלת שבת בניו יורק אליה הצטרפה שירי מימון ,  שמככבת בימים אלה במחזמר שיקגו בברודווי .  ראש הממשלה בנימין נתניהו סיפר על נאומו אתמול בעצרת הכללית של האו"ם ואמר כי  " מה שבטוח זה גבה מחיר ממיתרי הקול שלי ויש פה מישהי שיכולה למלא את מקומי מצוין ".  מימון ,  מצדה ,  סיפרה על התגובות החמות שהיא מקבלת מישראלים בניו יורק בעקבות ההופעות שלה ,  וכן חילקה מילות שבח לנתניהו ורעייתו שרה . " אין אושר גדול מזה ואין אהבה גדולה מזה ",  אמרה .  לסיום ,  היא שרה את השיר  " ירושלים של זהב ".  
לאחר הקידוש שנשא שגריר ישראל באו"ם ,  דני דנון ,  וברכת  " המוציא "  על החלה שנשא הקונסול הישראלי בניו יורק דני דיין ,  גם השרים מירי רגב ואיוב קרא ,  שהצטרפו לפמליית ראש הממשלה לניו יורק ,  ביקשו לשאת דברים וניצלו את ההזדמנות לחלוק שבחים לנתניהו ורעייתו .  תחילה דיברה רגב ,  שאמרה כי  " להיות יחד איתכם באו"ם זה היה מבחינתי אירוע מרגש משמח .  ראש הממשלה אנחנו גאים בך ,  אוהבים אותך ,  אנחנו שמחים שאתה ראש הממשלה שלנו ,  ששומר על האינטרסים הלאומיים שלנו .  זו גאווה ומרגש לשמוע אותך ".  
רגב המשיכה ובירכה גם את הגברת נתניהו : " תודה רבה לך על הרגישות שלך ועל הדרך שאת מובילה עם ראש הממשלה .  אני יודעת שזה לא קל ולא פשוט ,  אבל ביחד אתם זוג מנצח ומשפחה מנצחת .  תודה רבה לכם על הגאווה שאתם עושים לנו ועל הזכות שניתנה לנו להיות באירוע המרגש הזה ".  זו לא הפעם הראשונה שרגב חולקת מחמאות בפומבי לראש הממשלה :  בינואר האחרון ,  בפתח ישיבת הממשלה ,  בירכה את נתניהו על ביקורו המוצלח בהודו ואמרה שהוא  " מנהיג גדול "  שהתקבל בהודו כ"מלך ". 
לבסוף הצטרף השר קרא וסיפר כי היה לצדו של ראש הממשלה בפגישות לצד מנהיגים מהמזרח התיכון .  לדבריו , " המנהיגים הסתכלו עליו בהערצה ,  באווירה שהוא כאילו המנהיג שלהם .  מצפים לו ,  רוצים אותו ,  הוא חלק אינטגרלי מהעשייה במזרח התיכון .  אני לא אומר את זה מהשפה לחוץ - רואים את זה בתנועות ובשפה הגוף - הוא נערץ על ידי מנהיגים במזרח התיכון .  זה לא מובן מאליו ולא היה את זה לאף אחד .  אני גאה להיות לידך ואני גאה בעשייה שלך .  רואים שזה עבר כל גבול מבחינה טופוגרפית ומבחינה האנושית וכל מה שסובב את ישראל ואנחנו גאים בך ".  

קבלת השבת של נתניהו בניו יורק :  שירי מימון שרה ,  רגב וקרא שיבחו את הנאום
בשולי עצרת האו"ם בניו יורק התכנסה פמליית ראש הממשלה לקבל יחדיו את השבת .  שירי מימון ,  שמככבת בימים אלה במחזמר שיקגו בברודווי ,  הצטרפה ושרה את  " ירושלים של זהב ".  השרים מירי רגב ואיוב קרא ניצלו את ההזדמנות לחלוק שבחים לנתניהו ורעייתו

