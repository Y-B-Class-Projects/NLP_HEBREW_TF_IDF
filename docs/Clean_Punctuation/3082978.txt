נתניהו על הפיגוע בחלמיש : " פעולת טרור שביצעה חיית אדם "
 ראש הממשלה התייחס לפיגוע שבו נרצחו שלושה בני משפחה בהתנחלות שבבנימין .  מחר יתכנס הקבינט המדיני-ביטחוני לדון שוב במתיחות בהר הבית ,  וביום שני תקיים מועצת הביטחון דיון בנושא לבקשת מצרים ,  שבדיה וצרפת .  אלוף מרדכי :  מחפשים חלופה למגנומטרים
ראש הממשלה בנימין נתניהו התייחס הערב  ( שבת )  לפיגוע ואמר כי הוא  " מביע צער עמוק על הרצח אמש ,  של שלושת בני המשפחה ביישוב חלמיש .  זוהי פעולת טרור שביצעה חיית אדם ,  מוסתת בשנאה תהומית .  כוחות הביטחון עושים ככל יכולתם על מנת לשמור על הביטחון ".  בתוך כך ,  דיפלומטים באו"ם אמרו לרויטרס כי מועצת הביטחון תקיים דיון בנושא האלימות בירושלים ביום שני ,  לבקשת מצרים ,  שבדיה וצרפת .  
הערב התחדשו העימותים במזרח ירושלים ,  יממה לאחר ששלושה צעירים פלסטינים נהרגו בעימותים עם כוחות הביטחון ,  ואחרי הפיגוע בחלמיש בו נרצחו שלושה ישראלים .  מחר יתכנס הקבינט המדיני ביטחוני לדון פעם נוספת במתיחות בהר הבית ובהצבת גלאי המתכות במקום .
 הנשיא ראובן ריבלין התייחס גם הוא לפיגוע ואמר כי  " בשעות קשות אלו לבנו יוצא אל המשפחה האבלה בחלמיש ואל בית חלמיש כולו ,  לאחר האובדן הבלתי נתפס שחוו אמש .  התמונות הקשות והמחשבות על הילדים הנמלטים אל מחסה ,  ומתמודדים כעת עם בשורה איומה ,  שוברות את הלב ". 
עוד בוואלה !  NEWS:מהומות בירושלים :  עימותים בין שוטרים לפלסטינים ,  שלושה מפגינים נהרגו"מערכת ירושלים החלה ":  פתח קרא לפלסטינים להמשיך ב"הקרבת נשמות"עימותים אלימים בירושלים ;  צה"ל :  בוחנים חלופה למגנומטרים  
" אנו מאמצים את בני המשפחה ללבנו ונפעמים מול אומץ הלב וקור הרוח של אם העומדת לבדה מול התופת ושל חיילי צה"ל ",  הוסיף ריבלין , " אשר שם קץ למסע הרצח האיום .  אני נושא תפילה להחלמתה של הפצועה ומחזק את ידי צה"ל וזרועות הביטחון כולן ,  העושים במלאכת ביטחוננו .  חובת העולם כולו ,  חובת ההנהגה באשר היא באזור ובעולם ,  להוקיע את הטרור ווהסתה ולשתף פעולה עם מדינת ישראל במלחמה נגדם ". 
מתאם פעולות הממשלה בשטחים ,  אלוף יואב מרדכי ,  התראיין היום  ( שבת )  לרשת BBC בנושא הצבת גלאי המתכות בכניסה למתחם הקדוש ,  ואמר כי ישראל  " בוחנת חלופה שתבטיח את הביטחון בהר הבית ".  עוד אמר אלוף מרדכי כי אין בכוונת ישראל לשנות את הסטטוס-קוו בהר . 
" ישראל לא רוצה לשנות את הסטטוס קוו ",  הבהיר אלוף מרדכי . " זהו מסר ברור לעולם המוסלמי מממשלת ישראל .  אנחנו לא רוצים לשנות את הסטטוס קוו ,  לא ברמה המדינית ,  לא ברמה הדתית ,  לא בשטח ולא באזור .  הדבר היחיד שאנחנו רוצים לוודא הוא :  איך לקיים מצב ביטחוני שלא יאפשר פעם נוספת הכנסת נשק וביצוע פיגוע ".  
" הפתרון של המגנומטרים הוא פתרון ביטחוני ותו לו ",  אמר . " בימים אלה אנחנו מחפשים אחר אופציות ופתרונות נוספים ,  שיביאו ביטחון ויבטיחו שלא יתבצע פיגוע נוסף .  אני רוצה לקרוא למדינות ערב השכנות ,  ולכל המוסלמים בכלל להציע רעיון איך למנוע פיגוע שעלול לקרות שוב ,  בצורה בטוחה שתערוב למתפללים ". 
אלוף מרדכי המשיך להתייחס לסוגיה ,  ואמר כי  " ראיתי שבדובאי ,  בכווית ,  במצרים ובהודו ,  כשהיו פיגועים במסגדים שמו מגנומטרים .  אני מוכן לפתרון אחר ,  אם הוא מבטיח ביטחון .  אנחנו אומרים בקול ברור :  אנחנו רוצים למנוע פיגוע נוסף שעלול לקרות במקום הקדוש .  למה המנהיגים הערבים לא שואלים אם מותר למוסלמים להכניס נשק למקום השלישי בקדושתו לעולם המוסלמי ".  
מרדכי מחה על כך שאף אחד מהמנהיגים הפלסטינים לא גינה את הפיגוע אמש בחלמיש . " מי שלא מגנה  הוא שותף ",  הדגיש .  הבוקר דרש גם שר הביטחון אביגדור ליברמן מיו"ר הרשות הפלסטינית אבו מאזן לגנות את הפיגוע . " אנו תובעים גינוי מפורש וברור על הטבח שבוצע במשפחה תמימה וחפה מפשע שלא סיכנה איש ,  טבח נורא שבוצע במהלך ארוחת השבת ". 
לשאלת המראיין על שלושת ההרוגים אתמול במהומות במזרח ירושלים ,  אמר מרדכי כי  " על כל אחד שנהרג ,  יש אצלנו תחקיר ויש בדיקה .  אנחנו מדינה דמוקרטית שבודקת את טעויותיה .  קודם כל ,  משתמשים בגומי ובגז ,  לא באש .  אבל כשיש אלימות ובקבוקי תבערה ועוד סוגי נשק ,  ישראל צריכה להגן על עצמה ",  הדגיש מתאם הפעולות בשטחים .  
אלוף מרדכי סיכם ואמר כי  " אנחנו רוצים לשמור על חופש הפולחן ,  אנחנו רוצים לשמור על הרב הבית ,  אבל בו זמנית ,  אנחנו רוצים למנוע בצורה ביטחונית את הפיגוע .  אני רוצה לשמוע את אל-ג'זירה אומרים  פיגוע של מוסלמים בהר הבית אינו חוקי ,  אינו אנושי ,  אינו דתי .  בואו נגיע לפתרון ". 
 ( עדכון ראשון :  20:53 )  

נתניהו על הפיגוע בחלמיש : " פעולת טרור שביצעה חיית אדם "
 ראש הממשלה התייחס לפיגוע שבו נרצחו שלושה בני משפחה בהתנחלות שבבנימין .  מחר יתכנס הקבינט המדיני-ביטחוני לדון שוב במתיחות בהר הבית ,  וביום שני תקיים מועצת הביטחון דיון בנושא לבקשת מצרים ,  שבדיה וצרפת .  אלוף מרדכי :  מחפשים חלופה למגנומטרים

