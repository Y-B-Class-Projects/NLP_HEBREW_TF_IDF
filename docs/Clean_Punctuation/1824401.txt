גורם בכיר : " ההדלפה של ארד עסקה בנושא אנרגיה "
 גורם בכיר המקורב לפרשת ההדלפה של ראש המל"ל לשעבר ,  טוען כי עוזי ארד נאלץ להתפטר לאחר ששיתף גורם אחר בשיחה שקשורה לאנרגיה ולחשמל .  הגורם הבכיר ציין כי לא מדובר בהדלפה מכוונת
גורם בכיר המקורב לפרשת ההדלפה של היועץ לביטחון לאומי לשעבר ד"ר עוזי ארד ,  טוען כי ההדלפה שאותה חקר שירות הביטחון הכללי לא עסקה בסוגיה ביטחונית אלא בסוגיה אזרחית .  כך דווח הבוקר  ( רביעי )  בקול ישראל .  בדיווח נמסר מפי הגורם הבכיר כי ההדלפה עסקה בשיחה שקיים ראש הממשלה בנימין נתניהו עם מנהיג של מעצמה בעניין הקשור לאנרגיה ולחשמל .  לדברי הגורם הבכיר ,  הדברים התפרסמו בעקבות פליטת פה של ארד ולא עקב הדלפה מכוונת .
 בגלי צה"ל דווח ,  כי לאחר שפוטר ,  נשלל הסיווג הביטחוני של ארד ,  אך למרות זאת ,  הוא השתתף בימים האחרונים בפגישות רגישות בוושינגטון ,  יחד עם מחליפו ,  האלוף יעקב עמידרור ,  אותו חפף במשך מספר חודשים .  לאחרונה הוא אף נשלח לוושינגטון למשימה שהטיל עליו ראש הממשלה ,  בנימין נתניהו .
 במשרד המשפטים אמרו אמש כי לבקשת ראש הממשלה בנימין נתניהו ובאישור היועץ המשפטי לממשלה יהודה וינשטיין ,  חקר השב"כ בחודשים האחרונים חשד להדלפה של  " מידע רגיש במספר סוגיות ".  במסגרת החקירה נחקרו שורה של אנשים בלשכת ראש הממשלה ובהם גם ראש המועצה לביטחון לאומי לשעבר ,  עוזי ארד .  בתום החקירה ,  פרסם משרד המשפטים בחודש ינואר הודעה לפיה נמצא כי ההדלפה לא בוצעה על ידי גורם כלשהו בלשכת נתניהו .  
במשרד המשפטים הבהירו כי הודעה זו הייתה נכונה ומדויקת בשעתו והתבססה על סיכום החקירה שהוצג על ידי השב"כ בפני היועץ .  אולם ,  מספר שבועות לאחר מכן הגיע מידע חד"ש לשב"כ ובעקבותיו חודשה החקירה בנושא ההדלפות .  עוד נמסר בהודעת משרד המשפטים אמש כי בסיום החקירה נטל ארד אחריות על השתלשלות האירועים שהובילה לפרסום המידע המסווג ,  למרות שהכחיש שהדליף את הדברים .
 במשרד המשפטים ציינו כי לאחר מכן הודיע ארד על פרישתו .  בעקבות פרישתו של ארד ונוכח טענתו כי לא הייתה הדלפה מכוונת ,  הוחלט שלא להעמידו לדין . " בנסיבות אלו וכפי שאירע גם בעבר במקרים דומים אשר מטעמים מובנים אין בידינו לפרטם ,  סבר היועץ המשפטי לממשלה ,  בתיאום עם השב"כ ,  כי אין מקום לטפל בנושא זה באפיק הפלילי ",  נמסר בהודעת משרד המשפטים .
 
גורם בכיר : " ההדלפה של ארד עסקה בנושא אנרגיה "
 גורם בכיר המקורב לפרשת ההדלפה של ראש המל"ל לשעבר ,  טוען כי עוזי ארד נאלץ להתפטר לאחר ששיתף גורם אחר בשיחה שקשורה לאנרגיה ולחשמל .  הגורם הבכיר ציין כי לא מדובר בהדלפה מכוונת

