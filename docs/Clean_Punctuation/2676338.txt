נתניהו : " ברכות מאיראן ?  קודם שיפסיקו לאיים עלינו "
 ראש הממשלה לא התרשם מהברכות שצייצו נשיא איראן ושר החוץ שלה לרגל ראש השנה ואמר כי הרפובליקה האיסלאמית תיבחן רק במעשים . " הנשק הגרעיני מאיים על ישראל ועל העולם כולו "
 הנשיא ושר החוץ הטריים של איראן אמנם בירכו את העם היהודי בברכת חג שמח ושנה טובה לרגל ראש השנה  אך על ראש הממשלה בנימין נתניהו זה לא עושה רושם . " אינני מתרשם מברכות שיוצאות מפיו של משטר שרק בשבוע שעבר איים להשמיד את מדינת ישראל ",  אמר אמש  ( שבת )  נתניהו . " המשטר האיראני ייבחן רק במעשיו ולא בברכות שכל מטרתן להסיט את תשומת הלב מכך שגם אחרי הבחירות הוא ממשיך להעשיר אורניום ובונה כור פלוטוניום במטרה לפתח נשק גרעיני שיאיים על מדינת ישראל ועל העולם כולו ". 
נתניהו שב וקרא לעולם לנקוט בצעדים להפסקת תכנית הגרעין האיראנית . " אסור לקהילה הבינלאומית להיתפס לאשליות ,  אלא לדרוש מעשים ולא מילים ",  אמר . " עליה להגביר את הלחץ כדי שאיראן תפסיק להעשיר אורניום ,  תוציא את האורניום המועשר משטחה ,  תפרק את המתקן הלא חוקי בקום ,  ותפסיק את בניית כור הפלוטוניום ".  
לקראת ראש השנה צייץ נשיא איראן חסן רוחאני ברכת שנה טובה בעמוד הטוויטר ,  הנחשב לעמוד הרשמי שלו . " בעת שהשמש עומדת לשקוע כאן בטהראן ,  אני מאחל לכל היהודים ,  בייחוד היהודים האיראנים ,  ראש שנה מבורך ",  כתב .  את הציוץ ליוותה תמונה של יהודי מתפלל בבית הכנסת בטהראן בשנת 2011 .  הציוץ שותף עוד כאלפיים פעמים על ידי הגולשים ברשת החברתית .  עם זאת ,  יועצו של רוחאני הכחיש את הדברים וטען כי לרוחאני אין חשבון טוויטר וכי אנשי משרד הנשיא אחראים לפרסומים הרשמיים אודותיו .
 גם שר החוץ האיראני מוחמד ג'וואד זריף בחר לברך את יהודי איראן . " ראש השנה שמח ",  צייץ זריף בטוויטר .  אחת המשתמשות כתבה לו בתגובה : " השנה החדשה הייתה יכולה להיות מתוקה יותר אם היית שם סוף להכחשת השואה ,  אדוני ".  הוא השיב לה : " איראן מעולם לא הכחישה את השואה .  היחיד שהכחיש את זה איננו עכשיו ".  ככל הנראה כוונתו לנשיא איראן לשעבר ,  מחמוד אחמדינג'אד .
 לקריאה נוספתשר החוץ האיראני :  רק איראני אחד הכחיש את השואה - והוא איננולשנה הבאה בטהראן ?  רוחאני איחל שנה טובהסבאא :  איראן טרם הפעילה הכור לייצור פלוטוניום
 ( עדכון ראשון :  20:20 )  

נתניהו : " ברכות מאיראן ?  קודם שיפסיקו לאיים עלינו "
 ראש הממשלה לא התרשם מהברכות שצייצו נשיא איראן ושר החוץ שלה לרגל ראש השנה ואמר כי הרפובליקה האיסלאמית תיבחן רק במעשים . " הנשק הגרעיני מאיים על ישראל ועל העולם כולו "
 
