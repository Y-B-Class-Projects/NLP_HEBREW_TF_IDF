חברי הכנסת של ישראל ביתנו יצאו מהמליאה בזמן ההצבעה על אי אמון
עם סיום ההצבעה הם חזרו אליה .  הרצוג אמר במליאה כי ישראל נגועה בניצני פשיזם ואמר לנתניהו כי טרק בפניו את הדלת .  ראש הממשלה ביקש לחזור לדוכן : " הרצוג ,  לא סגרתי את הדלת ,  יש הזדמנות לאחד את העם ".  עדכונים שוטפים
על רקע פתיחת מושב הקיץ של הכנסת ממשיך היום  ( שני )  המשא ומתן לצירופה של מפלגת ישראל ביתנו לממשלה .  עיקר הפערים העיקריים שנותרו הם הרפורמה הפנסיונית לעולים והשלמת הכנסה לקשישים - דרישות שהציב ליברמן ,  שעתיד להיכנס לתפקיד שר הביטחון .  על פי הערכות ,  עד שעות הצהריים צפויים להסתכם הדיונים בהסכם .  
שר החינוך נפתלי בנט הציג בפני ראש הממשלה דרישה לפיה יתוקנו הליקויים בעבודת הקבינט ממלחמת לבנון השנייה וממבצע  " צוק איתן "  - בתמורה לאישור הבית היהודי את השינויים הרצויים בממשלה .  בתגובה ,  נמסר מהליכוד כי ההסכמים הקואליציוניים לא ייפתחו והומלץ לבית היהודי  " לנהוג באחריות ".  
כל העדכונים מהזירה הפוליטית והמגעים להרחבת הממשלה - דקה אחר דקה ,  בוואלה !  NEWS 
19:35 :  ח"כ אמיר אוחנה  ( הליכוד )  אומר : " אינני שותף לתרחישי הבלהות סביב מינויו של ליברמן לתפקיד שר הביטחון ,  אך הדרישה השערורייתית של ישראל ביתנו שאזרחי ישראל יממנו פנסיה מוגדלת לעולים מברית המועצות לשעבר ,  צריכה לרדת מהשולחן ,  ואני מחזק את ידי שר האוצר כחלון שמתנגד לכך .  אם לא נותנים פנסיה לבוזגלו  אז גם לא לליברמן ". 
19:04 :  ראש הממשלה בנימין נתניהו מבקש לחזור לדוכן המליאה : " הרצוג ,  לא סגרתי את הדלת ,  יש עוד הזדמנות לאחד את העם ". 
18:51 :  יו"ר המחנה הציוני יצחק הרצוג בכנסת :  יש לנו מדינה החולה בלאומנות ,  הנגועה בניצני פשיזם ,  לאומנות שבה ההמון המוסת מלחין מילות שבח לחייל אליאור עזריה ,  שבה מלחינים שירי הסתה נגד שר ביטחון נקי כפיים וכנגד הרמטכ"ל ונגד שרי צבאות ישראל וכנגד הציבור הערבי בישראל ,  ומנגד מנהיג המדינה מסתכל באין מחריש ,  לא מוכן לשנות את המצב ותורם בכך לפריחתן של אותן תופעות המחרבות את חזונו של הרצל .
 18:32 :  ראש הממשלה בנימין נתניהו אומר במליאת הכנסת : " פניה של ישראל לשלום על בסיס מתווה של מדינה פלסטינית מפורזת אני מוכן לצעדים אמיצים עם שכננו בעזרת מדינות ערביות באזור ,  שגם איתן אנחנו מהדקים יחסים .  לפלסטינים תהיה אפשרות להקים מדינה משלהם אבל היא חייבת להיות מפורזת וחייבת להכיר במדינת ישראל כמדינת הלאום של העם היהודי .  אני פועל בכל כוחי להרחיב את הממשלה .  אמרתי שאעשה זאת עוד בזמן שהקמנו את הממשלה לפני שנה ואני ממשיך במאמצים הללו לכונן ממשלה רחבה ככל האפשר ". 
16:31 :  סגן השר ‏לשיתוף פעולה אזורי איוב קרא נטש בזעם את ישיבת סיעת הליכוד מוקדם יותר .  לטענתו ,  משום שלא קודם להיות שר הוא שוקל את המשך דרכו במפלגה .  
16:05 :  שר האוצר משה כחלון אומר בישיבת סיעת כולנו : " ההצעה שלנו לישראל ביתנו היא הצעה הוגנת שלא מפלה בין אזרחים ;  לא נאפשר השתוללות - לא מדינית לא ביטחונית ולא כלכלית ".  לדבריו , " עקרונות של צדק חברתי וחלוקתי יחולו על כולם או לא יחולו בכלל ".  הוא הוסיף כי סיעת כולנו  " לא תאפשר השתוללות בשום תחום :  לא בכלכלי ,  לא במדיני ולא בביטחוני .  דמוקרטיה היא שוויון זכויות ובכסף הזה יזכו כולם :  יהודים ,  ערבים ,  זקנים ,  צעירים ,  ותיקים ועולים .  זאת מבחינתנו ההצעה שמונחת על השולחן ". 
15:56 :  שר הפנים אריה דרעי אומר בישיבת סיעת ש"ס כי הוא מברך על הרחבת הממשלה . " אני מקווה שהיום המשא ומתן ייגמר .  יש לסיים את העניין במהרה ולהתחיל לעבוד ,  כיוון שיש משימות רבות העומדות לפתחנו ". 
15:30 - נתניהו מתייחס בישיבת סיעת הליכוד למבוי הסתום במגעים לכניסת ישראל ביתנו לממשלה . " יש משא ומתן ,  יש לו עליות וירידות .  אתה יודע כמה כאלה ניהלתי ?  אני כבר לא יכול לספור .  זה דורש מאמץ ותמיד יש משבר ופיצוצים ,  אבל שום דבר לא קורס .  זה לוקח זמן .  היעד שלי הוא ממשלה רחבה .  אני מציע לאנשים לא לעסוק בהלקאה עצמית ובנרגנות ,  צריך לחבור לממשלה רחבה ככל האפשר כדי לקדם את האתגרים וההזדמנויות שעומדים בפנינו ". 
15:17 - סיעת הבית היהודי מאשרת פה אחד את הצעת יו"ר המפלגה בנט לפיה ההסכמה לשינויים בהרכב הממשלה תותנה בתיקון ליקויי הקבנט במבצע  " צוק איתן ".  
14:50 - יו"ר המחנה הציוני יצחק הרצוג נושא דברים בפתח ישיבת הסיעה ואומר כי המפלגה  " עברה תקופה לא קלה ".  לדבריו , " השלב הזה מאחורינו ואני קורא ומבקש מכולם לחזור לפסים של שיתוף פעולה ,  לכידות ,  ומאבק משותף בברית הקיצוניים שמאיימת על עתיד המדינה .  כבר אמרתי אמש בישיבת הסיעה ,  שבה לובנו הדברים ,  שכולנו בני אנוש ויכולים לעשות טעויות .  אני עומד מאחורי הצעדים שעשיתי באמונה שלמה ולוקח עליהם אחריות ". 
14:40 - בנט מתייחס פתח ישיבת סיעת הבית היהודי לדרישה שהציב בפני נתניהו ואומר כי תכנית תיקון עבודת הקבינט היא  " צורך בסיסי על מנת למנוע דיסאינפורמציה ולקיים בקרה ראויה הנדרשת לביטחון אזרחי ישראל ".  לדבריו ,  הבית היהודי אינה דורשת תפקידים ודרישותיה אינן סקטוריאליות ,  ומאחר שמדובר בדרישות הנוגעות לביטחון ישראל ,  הסכמתה לשינויים בקואליציה מותנית ביישום המסקנות לגבי עבודת הקבינט .
 14:25 - יו"ר ישראל ביתנו ליברמן אומר כי טרם הושגו הסכמות עם משרד האוצר בענייני הביטחון והרפורמה הפנסיונית .  לדבריו , " הדרישות שלנו היו קונסיסטנטיות מאז הבחירות .  לאורך כל הדרך הדגשנו שאין לנו ציפיה לקבל מאה אחוז מהדרישות שלנו .  היינו מוכנים להתפשר והתפשרנו בנושא דת ומדינה ועונש מוות למחבלים .  שני נושאים בסיסיים שאנחנו לא מוכנים להתפשר זה ביטחון ורפורמה פנסיונית - זו רפורמה עבור כולם לא עולים מרוסיה בלבד כפי שמציגים אותה ,  אלא רפורמה שבאה לתקן עיוותים ולעזור לשכבות הכי חלשות .  לצערי ההצעות שקיבלנו מהאוצר - אנחנו לא יכולים לקבל אותם ".  
14:12 - ח"כ עפר שלח  ( יש עתיד )  מגיב לאולטימטום שהציג השר בנט ומציע כי קיים צורך בשינוי עבודת הקבינט .  לדבריו , " לכל שר חייב להיות יועץ לענייני קבינט .  חוק הקבינט שלי מוכן ,  אני קורא לשר בנט לתמוך בו ולקדם אותו במהרה ". 
14:10 - השר לוין ,  ראש צוות המו"מ הקואליציוני מטעם הליכוד ,  אומר כי  " אנחנו לא מנהלים משא ומתן מחודש על פתיחת ההסכמים הקואליציוניים עם אף שותפה ,  לרבות הבית היהודי .  ההודעה של מפלגת הבית היהודי פוגעת ביכולת להשלים את הרחבת הממשלה הלאומית ,  ואני מצפה מראשי הבית היהודי לנהוג באחריות המתחייבת .  ראוי כי דיונים הנוגעים לקבינט יתקיימו בו ".  
12:34 - ח"כ נחמן שי  ( המחנה הציוני )  דורש מהיועץ המשפטי לממשלה אביחי מנלבליט לוודא את קיומו של דין שווה לכל ציבור העולים בישראל ,  ולעצור את האפליה בהטבות לקשישים מברית המועצות שמנסה לקדם סיעת ישראל ביתנו במגעים לכניסתה לממשלה .  לדבריו , " ליברמן מנסה לעגן אפליה בהסכם הקואליציוני הבזוי הזה .  המשך ישיר לשאר החקיקה המפלה שמקדמת ממשלת נתניהו בשנה האחרונה .  אוכלוסיית הגימלאים היא מהעניות ביותר בארץ ,  ואבוי לממשלה שתפקיר אותם ". 
12:25 - בנט קורא לראש הממשלה לתקן את ליקויי הקבינט לפני שיאושרו השינויים בממשלה .  דרישתו של בנט הוצגה כדרישת הבית היהודי לאישור השינויים בקואליציה .  לדבריו , " תיקון ליקויי הקבינט הוא צורך חיוני לביטחון ישראל ,  ושמירה על חיי אזרחים וחיילי צה"ל .  במלחמת לבנון השנייה וב'צוק איתן' ישראל שילמה מחיר יקר על ליקויים אלו ".  
12:05 - הסתיימה ישיבת החירום בהשתתפות ליברמן וכחלון ,  שהתכנסה במשרד ראש הממשלה בניסיון לפתור את המשבר במגעים הקואליציוניים .  לדברי גורמים המעורים במו"מ ,  טרם הושגו הסכמות .  שר האוצר עדיין מסרב לדרישתו של ליברמן לתוספת תקציבית רק לקשישים עולים חדשים ,  ודורש השלמת הכנסה לכלל הקשישים באוכלוסיה .  כחלון אמר לנתניהו כי מבחינתו העניין מוגדר  " ייהרג ובל יעבור ". 
11:49 - ישיבת סיעת ישראל ביתנו תתקיים בשעה 14:30 בפתח הישיבה יתייחס יו"ר המפלגה ליברמן למשא ומתן המתנהל לכניסה לממשלה .  
10:52 - יו"ר שדולת הגמלאים בכנסת ,  ח"כ איציק שמולי  ( המחנה ציוני )  ,  מודיע ליו"ר הסתדרות הגמלאים שמוליק מזרחי כי אם ההסכם הקואליציוני בין הליכוד לישראל ביתנו יבטיח סיוע רק ליוצאי ברית המועצות ,  השדולה  " תתקוף את ההסדר המפלה בבית המשפט ".  כמו כן ,  יו"ר הסתדרות הגמלאים שמוליק מזרחי דורש במכתב לראש הממשלה להבטיח סיוע שיוויוני לכלל הקשישים .  
10:30 - ח"כ טלי פלוסקוב  ( כולנו )  אומרת כי דרישות ישראל ביתנו לא פרופורציונליות .  לדבריה , " מפלגת כולנו הבטיחה כבר בתחילת הקדנציה להוציא את הקשישים מתחת לקו העוני .  כבר מיומי הראשון בכנסת אני מקדמת ביחד עם שר האוצר משה כחלון רפורמה בנושא הפנסיות בישראל .  חלקים מהרפורמה סוכמו ביני ובין משרד האוצר כבר לפני כניסת ישראל ביתנו לקואליציה ". 
09:40 - גורמים בישראל ביתנו אומרים כי תנאי כניסתה של המפלגה לקואליציה היו ידועים מראש .  לדבריו , " ב-10:00 תהיה פגישה של הצוות שלנו אצל ראש הממשלה .  אנחנו באים ברצון כן ונעשה מאמץ אמיתי אבל אי אפשר להתקדם אם אין כוונות כאלו גם מהצד השני ".  
09:02 - גורם במשרד האוצר מוסר כי המשא ומתן מול ישראל ביתנו תקוע בגלל סוגיית הפנסיות לעולים החדשים . " שר האוצר לא מוכן לקבל את דרישת ישראל ביתנו שההטבות יחולו רק על עולים חדשים וטרם נמצא פתרון לסוגיה .  הפגישה אצל ראש הממשלה הבוקר היא פגישת חירום בניסיון למצוא פתרון לסוגיה ",  אמר .
 08:55 - פעיל הימין יהודה גליק ,  שעתיד להחליף בכנסת את שר הביטחון היוצא משה יעלון ,  עולה למתחם הר הבית .
 08:39 - יו"ר האופוזיציה יצחק הרצוג מגיב בחשבון הטוויטר שלו לרמיזותיו של נתניהו בדבר ההצטרפות האפשרית של המחנה הציוני לממשלה .  לדבריו , " אני רוצה להבהיר בפומבי מה שאמרתי לך בעל פה :  הדלת נסגרה .  הפרק הזה תם ונשלם .  אתה שבוי בידי הקיצוניים ביותר ואנו ניאבק בך ובהם ".  
08:15 - בשעה 10:00 תיערך פגישה בין ראש הממשלה בנימין נתניהו ,  יו"ר ישראל ביתנו אביגדור ליברמן ,  שר האוצר משה כחלון ושר התיירות יריב לוין .  לאחר הפגישה ,  צפוי ההסכם לצירוף ישראל ביתנו לממשלה להיחתם .  

חברי הכנסת של ישראל ביתנו יצאו מהמליאה בזמן ההצבעה על אי אמון
עם סיום ההצבעה הם חזרו אליה .  הרצוג אמר במליאה כי ישראל נגועה בניצני פשיזם ואמר לנתניהו כי טרק בפניו את הדלת .  ראש הממשלה ביקש לחזור לדוכן : " הרצוג ,  לא סגרתי את הדלת ,  יש הזדמנות לאחד את העם ".  עדכונים שוטפים

