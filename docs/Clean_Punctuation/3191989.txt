נתניהו על הפיגוע בברקן : " נתפוס את המרצח - דם האזרחים לא הפקר "
 ראש הממשלה התייחס בטקס בגולן לפיגוע בברקן שבו נרצחו קים לבנגרונד-יחזקאל וזיו חג'בי ואמר כי  " דמם של אזרחי ישראל לא יהיה הפקר "  והבטיח לתפוס את המחבל .  גם בנט התייחס לפיגוע : " צריך להרוס את בית המחבל ולהחזיר את ההרתעה ".  המצוד אחר המחבל נמשך
ראש הממשלה בנימין נתניהו התייחס הערב  ( שני )  למחבל מהפיגוע בברקן ואמר כי  " נתפוס את המרצח המתועב ונבוא עמו חשבון ,  דמם של אזרחי ישראל לא יהיה הפקר ".  נתניהו ,  שהשתתף באירוע השקת האתר הארכיאולוגי עין קשתות בגולן ,  דיבר על רקע המשך המצוד אחר אשרף אבו-שחה ,  פלסטיני תושב כפר שוויקה שבאזור טול כרם ,  שרצח אתמול את קים לבנגרונד-יחזקאל וזיו חג'בי .
 בנוסף לנתניהו ,  שר החינוך נפתלי בנט אמר מוקדם יותר בכנס של המכון למחקרי ביטחון לאומי כי  " המשפחה של הרוצח תקבל 15 אלף שקל בחודש החל מה-1 בינואר .  צריך להפסיק את זה .  הם לא צריכים לקבל את זה .  צריך להרוס את בית המחבל ".  לדבריו , " הבית של רוצחי ארי פולד ,  רונן לוברסקי וינאי ויסמן עומד .  102 בתים של רוצחי ישראלים עומדים .  צריך להחזיר את ההרתעה ". 
לקריאה נוספת :" היה עליו אור מיוחד ":  ההרוג בפיגוע בברקן הובא למנוחותהפצועה מהפיגוע משחזרת : " התחבאנו מתחת לשולחן כדי שלא נמות "" להתראות לילדה הכי יפה בגן ":  הנרצחת בפיגוע בברקן הובאה למנוחות 
במהלך הפיגוע ,  אבו-שחה הגיע למשמרת במפעל  " אלון "  באזור התעשייה שבדרום השומרון ,  שבו עבד כחשמלאי ,  וירה באמצעות רובה מסוג  " גוסטב "  בשני הנרצחים ,  עובדי המפעל אף הם .  הוא ירה גם בעובדת נוספת ,  שרה ואטורי ,  שפונתה מהזירה כשהיא פצועה באופן קשה והיום שוחררה מבית החולים לאחר שחל שיפור במצבה .
 אמש הובאה קים למנוחות ,  והיום בצהריים הוטמנה גם גופתו של זיו ,  במעמד בני משפחת לבנגרונד-יחזקאל שהגיעו גם הם כדי לחלוק לו כבוד אחרון .  במקביל ממשיך צה"ל לנהל מצוד אחר המחבל הנמלט ,  והוא תגבר את גזרת יהודה ושומרון בשני גדודי צנחנים כדי לסייע בחיפושים .  
במהלך הלילה ,  במהלך סריקות בכפר ,  נתקלו כוחות צה"ל בהפרות סדר אלימות .  במסגרת החיפושים בוצע גם בידוק לכלי רכב באזור טול כרם .  אתמול פשטו כוחות צה"ל על בית משפחתו ומיפו אותו לקראת הריסה .  בנוסף לכך ,  בוצעו תחקירים ומעצרים של חשודים בסיוע לאבו-שחה .  
לדברי גורמים במערכת הביטחון ,  המחבל מגיע ממשפחה שמרביתה בעלי אישורי עבודה ללא זיקה לאגף ארגון .  גורם ביטחוני איים כי  " הפלסטינים בכל יהודה ושומרון ישלמו מחיר בגלל הפיגוע כי מעכשיו יחמירו במערכת את התנאים לקבלת אישורי עבודה ".  

נתניהו על הפיגוע בברקן : " נתפוס את המרצח - דם האזרחים לא הפקר "
 ראש הממשלה התייחס בטקס בגולן לפיגוע בברקן שבו נרצחו קים לבנגרונד-יחזקאל וזיו חג'בי ואמר כי  " דמם של אזרחי ישראל לא יהיה הפקר "  והבטיח לתפוס את המחבל .  גם בנט התייחס לפיגוע : " צריך להרוס את בית המחבל ולהחזיר את ההרתעה ".  המצוד אחר המחבל נמשך

