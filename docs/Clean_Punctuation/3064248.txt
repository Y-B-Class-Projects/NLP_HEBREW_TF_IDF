הבית הלבן : " טראמפ יביע את שאיפתו להגדרה עצמית של הפלסטינים "
 היועץ לביטחון לאומי הרברט מקמאסטר הודיע כי במהלך ביקורו בישראל ישוחח הנשיא עם יו"ר הרשות על  " שלום בר קיימא ",  ויבהיר לנתניהו את  " מחויבות ארה"ב למדינה יהודית ".  כאשר נשאל מקמאסטר על פגישה משולשת עם נתניהו ואבו מאזן ,  לא סיפק תשובה חד משמעית
נשיא ארצות הברית דונלד טראמפ מתכוון להביע את שאיפתו  " לכבוד ולהגדרה עצמית לפלסטינים "  בפגישתו עם יו"ר הרשות אבו מאזן  כך אמר אמש  ( שישי )  היועץ לביטחון לאומי של הנשיא ,  הרברט מקמאסטר .  בתדרוך לכתבים אמר מקמאסטר כי טרמאפ ידון עם אבו מאזן בשלום בר קיימא ,  וכי ייפגש בישראל עם הנשיא ראובן ריבלין ועם ראש הממשלה בנימין נתניהו ו"יאשר את המחויבות הבלתי ניתנת לשבירה של ארצות הברית למדינה היהודית ".  
כאשר נשאל מקמאסטר אם הוא יכול לאשר את הדיווחים על פגישה משולשת עם נתניהו ואבו מאזן ,  לא נתן לכך תשובה חד משמעית ואמר , " זה יהיה תלוי בנשיא ובמנהיגים ".  טראמפ ייצא לנסיעתו הראשונה מחוץ לארצות הברית כנשיא ,  במהלכה יבקר גם בערב הסעודית ובוותיקן .  על פי היועץ לביטחון לאומי לטיול יש שלוש מטרות : " לאשרר את מעמד ארצות הברית כמנהיגה בבמה העולמית ,  להמשיך לבנות שותפויות באזור ולהביא את המסר של אחדות לשלוש הדתות ". 
עוד בוואלה !  NEWS:שר בכיר : " אם נתניהו ימרח את טראמפ - זה עשוי להיגמר לא טוב"דיווח :  טראמפ יכריז על חידוש המשא ומתן במהלך ביקורו בישראלדיווח : " טראמפ דחה הצעה להשתתף באירועי 50 שנה למלחמת ששת הימים "  
לדבריו , " זו נסיעה היסטורית .  אף נשיא לא ביקר באתרים הקדושים לאסלאם ,  ליהדות ולנצרות באותה נסיעה .  הנשיא מנסה לאחד את כולם תחת חזון של שלום ,  שגשוג ,  ותקווה .  הוא רוצה להתמקד במה שמאחד אותנו ".  במהלך ביקורו בערב הסעודית ישתתף טראמפ בפסגת מנהיגי ערב .  מלך ערב הסעודית סלמאן בן עבד אל-עזיז הזמין גם את אבו מאזן להצטרף לפסגת המנהיגים . 
" בסעודיה יבקר הנשיא בשני האתרים הקדושים לאסלאם ,  הוא יעודד את שותפינו לקדם שלום ולהתעמת עם דאעש ,  אל קאעידה ,  ואלה שהביאו סבל לעולם המוסלמי ומעבר לו ",  אמר מקמאסטר . " הוא יניח את הצעדים הראשונים לשותפות ביטחונית רחבה יותר עם שותפינו במדינות המפרץ .  המסר הוא שארצות הברית מצפה משותפינו לנקוט עמדה חזקה נגד האסלאם הקיצוני שמעוות את הדת כדי להצדיק פשעים נגד האנושות ". 
 ( עדכון ראשון :  21:15 )  

הבית הלבן : " טראמפ יביע את שאיפתו להגדרה עצמית של הפלסטינים "
 היועץ לביטחון לאומי הרברט מקמאסטר הודיע כי במהלך ביקורו בישראל ישוחח הנשיא עם יו"ר הרשות על  " שלום בר קיימא ",  ויבהיר לנתניהו את  " מחויבות ארה"ב למדינה יהודית ".  כאשר נשאל מקמאסטר על פגישה משולשת עם נתניהו ואבו מאזן ,  לא סיפק תשובה חד משמעית

