נתניהו למזכ"ל האו"ם : " חמאס אחראי להסלמה "
 ראש הממשלה בנימין נתניהו השווה היום  ( שבת )  פעם נוספת בין חמאס לדאעש  ( ארגון  " המדינה האיסלאמית ")  במהלך שיחתו עם מזכ"ל האו"ם ,  באן קי מון . " העולם ראה אתמול שחמאס ,  כמו דאעש ,  מבצע הוצאות המוניות להורג .  בנוסף ,  חמאס כמו דאעש ,  רודף ומדכא מיעוטים .  האמנה של שני הארגונים קוראת להקמת חליפות איסלאמית ,  ושני הארגונים משתמשים באותן שיטות רצחניות - לכן חמאס זה דאעש ,  ודאעש זה חמאס ".  נתניהו הוסיף כי חמאס שוב הפר השבוע את הפסקת האש וכי הוא אחראי להסלמה .  הוא ציין שזאת הפעם ה-11 שחמאס עושה זאת וכי הוא זה שהפר עד כה את כל הפסקות האש בזמן שישראל כיבדה אותן ללא יוצא מן הכלל .  ראש הממשלה הוסיף שהארגון מסתתר מאחורי תושבי עזה ויורה לעבר ישראל במטרה לבצע טבח המוני באזרחי ישראל - וכי כינה זאת  " פשע מלחמה כפול ".  כך ,  לדבריו ,  נרצח אתמול דניאל טרגרמן בן הארבע .  מנגד ,  גרס נתניהו ,  ישראל לא פוגעת באזרחים במכוון ,  ומביעה צער כשזה קורה בשוגג .  בנוסף ,  נתניהו טען כי ישראל מאפשרת הכנסת מזון וציוד הומניטרי לתושבי עזה על אף שחמאס מפציץ את המעבר שדרכו עוברות הסחורות .  

נתניהו למזכ"ל האו"ם : " חמאס אחראי להסלמה "
 nan
