כיצד ההצבעה על מתווה הגז תשפיע על מעמד הקואליציה ? 
מתווה הגז החדש צפוי לעבור ברוב גדול בממשלה ,  אולם לשאלה כיצד יצביעו נציגי ש"ס וכולנו ,  עשויה להיות השפעה מכרעת אם המתווה יובא גם לאישור הכנסת .  דרעי : " אשקול אם לחתום על סעיף 52 "
 מתווה הגז החדש שהוצג אתמול  ( חמישי )  על ידי ראש הממשלה בנימין נתניהו ושר האנרגיה יובל שטייניץ ,  צפוי לעבור ברוב גדול בממשלה - כך מעריכים גורמים מכל סיעות הקואליציה .  ההצבעה עשויה להתקיים כבר בישיבת הממשלה ביום ראשון הקרוב ,  ובמקרה כזה ,  כל שרי הליכוד צפויים להצביע בעד המתווה ,  וכך גם שרי הבית היהודי ,  דבר שלמעשה מבטיח כי המתווה יעבור בממשלה .
 עם זאת ,  לשאלה כיצד יצביעו נציגי ש"ס וכולנו סביב שולחן הממשלה ,  עשויה להיות השפעה מכרעת אם המתווה יובא גם לאישור הכנסת .  שר הכלכלה אריה דרעי אמר אתמול כי הוא מתכוון לבחון את המתווה החדש לפני שיגבש החלטה בנושא ,  וכי בכל מקרה ,  הוא עדיין סבור שההחלטה על הפעלת סעיף 52 לחוק הממונה על ההגבלים העסקיים  ( הסעיף שמאפשר לממשלה לעקוף את התנגדותו של הממונה להסכם  א"ת )  ,  צריכה לעבור דרך הצבעה בכנסת .  אם יחליטו דרעי והנציג הנוסף של ש"ס בשולחן הממשלה ,  שר הדתות דוד אזולאי ,  להצביע נגד המתווה ,  הדבר עשוי לפגוע במאמצי הקואליציה להשיג רוב בהצבעה עתידית בכנסת .
 
כיצד ההצבעה על מתווה הגז תשפיע על מעמד הקואליציה ? 
מתווה הגז החדש צפוי לעבור ברוב גדול בממשלה ,  אולם לשאלה כיצד יצביעו נציגי ש"ס וכולנו ,  עשויה להיות השפעה מכרעת אם המתווה יובא גם לאישור הכנסת .  דרעי : " אשקול אם לחתום על סעיף 52 "
 
