אנטישמיות פלסטינית ,  מהמופתי עד אבו מאזן :  די למשחקי ההשתקה
זוכרים כיצד לעגה התקשורת לראש הממשלה בעקבות טענתו כי לאבי התנועה הלאומית הפלסטינית היה חלק בקבלת ההחלטה על חיסול העם היהודי ? 
בשבוע שעבר ,  נשא אבו מאזן נאום אנטישמי ארסי .  לא שמעתם על זה כי אף כלי תקשורת לא בחר לספר לכם איך סנטה קלאוס של הפלסטינים אמר על העם שלכם שהוא עם של שקרנים וזייפני היסטוריה .  למעט אתר  " פרספקטיבה "  העוסק בביקורת התקשורת שהביא את החשיפה של הבלוגר Israellycool ,  הטינופים של אבו מאזן נעלמו כמו עץ נופל ביער .  
יש נטייה פבלובית של התקשורת הישראלית להתייחס לפלסטינים כאל חצי מפגרים שאסור לנו לקחת אותם ברצינות .  לכן בשנות התשעים לעגו לבני בגין שהזהיר מהשפה הכפולה של ערפאת - שלום באנגלית ,  תורת השלבים בערבית .  התקשורת הישראלית מזדעזעת בעיקר מנתניהו ואבו מאזן הוא הרי הפרטנר .  לכן גם דבריו מלפני שנתיים ,  ולפיהם היהודים מטמאים ברגליהם את הר הבית בעצם נוכחותם הפיזית והמטפיזית ,  זכו להתעלמות דומה .  אבל אנחנו כאן כדי להזכיר שאת שורשיה האנטישמים של התנועה הלאומית פלסטינית קשה להסתיר .  שום אקונומיקה של עיתון  " הארץ "  לא תסיר מהפלסטינים את כתם התמיכה בנאצים .  
זוכרים כיצד לעגה התקשורת לנתניהו בעקבות טענתו כי לאבי התנועה הלאומית הפלסטינית ,  המופתי חג' אמין אל חוסיני ימ"ש ,  היה חלק בקבלת ההחלטה הנאצית על חיסול העם היהודי ?  לא רק עיתונאים ופוליטיקאים ,  גם היסטוריונים מטעם התייצבו בשורה כדי לגנות ,  להפריך ,  להסביר ולצאת חוצץ .  למזלי הטוב ,  אחד מחברי הפייסבוק שלי ,  אליחן אמיתי ,  הפנה אותי לספרו של בארטלי קראם  " מאחורי פרגוד המשי ",  ספר שנכתב בעיצומם של משפטי נירנברג .  חטפתי בוקס בפנים .  תכף תבינו למה .
 בארטלי קראם היה עורך דין אמריקאי ,  חבר ועדת החקירה האנגלו-אמריקאית לענייני ארץ ישראל ,  פרו ציוני שהתפרסם בשנות החמישים כמי שהגן על בכירים בהוליווד שהואשמו על ידי ועדת החקירה של הסנטור ג'וזףמקארתי בפעילות קומוניסטית .  שמרן שהפך לליברל .  בשנת 1946 הציע שר החוץ הבריטי של הלייבור ,  ארנסט בווין ,  אנטי ציוני מושבע ועדת חקירה משותפת בריטית-אמריקאית שתמליץ כיצד לפתור את בעיית ארץ ישראל .  בווין בנה הרכב נוח וקיווה להחלטה שתמנע הקמת מדינה יהודית .  הוא טעה ,  הוועדה המליצה על הקמת מדינה .  אחד התומכים הבולטים היה בארטלי קראם.שנה לאחר הקמת הועדה ,  פרסם קראם את חוויותיו ב"מאחורי פרגוד המשי "  שיצא לאור בישראל בהוצאת אחיאסף ירושלים בתרגום יצחק א .  עבאדי .  קראם מתעד ממשפטי נירנברג בזמן אמת .  הוא פוגש שם את ד"ר רודולף קסטנר וגובה ממנו עדות .  אולם יותר מכל ,  קראם מביא עדויות ישירות לחלקו המשמעותי של המופתי בשואת היהודים ולטענתו אפילו יותר מרק חלק משמעותי .  

הקטע הבא  ( פרק ו ' " נירנברג : " ערבים !  קומו והרגו !  ",  עמ' 106-111 )  הנו קפסולת זמן מההיסטוריה :
" זוכר אני את הסנסציה העיתונאית שעורר בלונדון הסופר אדגר אנסל מאורר ,  כשפרסם את נוסח ההצהרה בשבועה המאשימה את המופתי לשעבר ברצח ההמוני של היהודים .  נודע לי כי בארכיונם של הוועדה לפשעי המלחמה שהוקמה מטעם ממשלות הברית היה מצוי תיק עבה על המופתי ודיברתי על זאת עם השופט ריבקינד .  היו עוד אנשים אחרים שהיו מעוניינים מאד לגולל את פרשת מעלליו של המופתי .  קצין מן השירות החשאי אפשר לי להיכנס ביום אחד בשעה שלוש אחה"צ ולשבת ליד שולחנם שעליו היה תיק מלא מסמכים .  פתחתי אותו והתחלתי לקרוא את המסמכים שבו .
 פרשת מעלליו וחתירותיו של המופתי לא תאומן כי תסופר .  תיק זה הוכיח ברור כי המופתי הגיע לשיא במעלליו הפשיסטים ,  בחתירות אנטי בריטית ובאנטישמיות ,  בסיוע להחשת ההשמדה של יהדות אירופה .
 אחזתי במו ידי מסמך גרמני חתום על ידי סוכנו של המופתי ,  שנכתב רק 24 שעות לפני כניעתה של גרמניה .  באותו המסמך הסכים המופתי תמורת כספים ששולמו לו עד אז להקים קיסרות כל מוסלמית 'וללחום באויב המשותף' .  אם נכונים הדברים הכתובים בו ,  הרי ידו המתה של היטלר היא ששילמה למופתי כדי שימשיך את המלאכה שהיטלר נאלץ להפסיקה .  ראיתי עוד מסמך עדות מאת הד"ר רודולף קסטנר ,  יהודי הונגרי שניהל משא ומתן עם הנאצים לשם פדיון יהודים הונגרים בכופר נפש .  הרבה מן המשא ומתן הזה התנהל עם אדולף אייכמן ,  המומחה של הגסטאפו לענייני היהודים ,  שהיה איש סודו של המופתי .  
במו"מ זה שוחח ד"ר קסטנר תכופות עם אדם אחד בשם דיטר פון ויסליסציני .  ברנש זה נמצא בשעה זו כלוא בתא בנירנברג בתור פושע מלחמה ועד חשוב . 
" המופתי ",  הוא אמר ,  'הציע לא פעם לשלטונות הנאצים ובכללם להיטלר ,  לפון ריבנטרופ ולהימלר ,  להשמיד את היהדות האירופית' .  המופתי אמר לויסליסציני כי 'לדעתו היה זה פתרון נוח לבעיה הארץ ישראלית' .  והמסמכים הנאציים מוכיחים שהמופתי ביקר בעילום שם בלווית אייכמן בתאי הגז באושוויץ שבהם הוצאו להורג מאות אלפי יהודים .  היטלר פקד כי בכל שחרור של אנשים שהיו כלואים במחנות הסגר ,  אסור לכלול יהודים בין המשוחררים ,  משום שהושג הסכם עם המופתי שעל פיו יש להשמיד את כל היהודים .  עוד נודע לי כי אותו הסכם שבין היטלר ובין המופתי כלל סעיף המוריד את אבן סעוד לדרגת מנהיג ממדרגה שניה ,  לפי שאותו סעיף הכריז על המופתי כעל מנהיג עליון של התנועה הכול אסלאמית החדשה .  דבר זה התברר לי עם קריאת שאר המסמכים שבתיק .  
המופתי הוא שדרש במפגיע מאת המנהיגים הנאציים לבלי להרשות את היהודים לצאת לארץ ישראל ,  ויהיו המסמכים איזו שיהיו ,  ובלי להתחשב עם סכומי הכסף ששולמו על ידי יהודים לשם פדיונם של היהודים .  אין להרשות בשום פנים ליהודים לעלות לארץ .  באותו הזמן נתנהל מו"מ לפדיונם של יהודי ברטיסלואה בכופר נפש .  אותו מו"מ בא לכלל כישלון משום שהמופתי סירב להסכים לפדיונם .  וכתוצאה מסירובו חוסלה כל אותה העדה כולה .  
ברור מן המסמכים כי המדיניות הנאצית ביחס ליהודים ניתנת להתחלק לשלושה שלבים :  
1 .  עד שנת 1940 היה הקו הכללי פתרון הבעיה היהודית על ידי גירוש היהודים בכוח ולצד זה גם סחיטת כספים .  
2 .  משנת 1940 עד שנת 1942 הייתה התכנית הנאצית ריכוז היהודים בגטאות שבפולין ובשאר שטחי הכיבוש הנאצים במזרח אירופה .  
3 .  בשנת 1941 נמלט המופתי על נפשו לגרמניה ומצא בה מקלט .  ולימד אותם למצוא את הפתרון הסופי  בהשמדה .  התוצאה הייתה השלב השלישי של המדיניות הנאצית  ההשמדה של עם ישראל .  
במסמכים שבפני היו הוכחות על כך :  במכתב למיניסטר החוץ פון ריבנטרופ ,  מיום 25/07/44 ,  התאונן המופתי על רחמנותם של הגרמנים כלפי היהודים :  'הוד מעלתך !  כבר בא לידי להטות את תשומת לב הוד מעלתך למאמציהם הבלתי פוסקים של היהודים להגר מאירופה כדי להגיע לארץ ישראל ,  ובקשתי אותך לנקוט בצעדים הדרושים כדי למנוע את היהודים להגר לשם' .  
מכתבים אחרים מאת המופתי מוכיחים כי הוא עודד את גירושם של יהודים מאירופה למחנות ההשמדה שבפולין .  ביום 05/07/43 מחה בפני ראש המיניסטריון של בולגריה נגד תכנית שתוכנה על ידי ממשלת בולגריה שעל פיה היתה ניתנת הרשות לארבעת אלפים ילדים יהודים להגר מבולגריה .  הוא טען כי 'ילדים אלה מהווים מידה של סכנה לבולגריה ,  בין שהם נשארים בבולגריה ובין שמרשים להם לצאת מן הארץ הזאת .  תחת זאת' הוסיף ,  'יש לשלוח אותם למקום שבו יועמדו תחת פיקוח חמור ,  כמו למשל בפולין' .  מחאתו של המופתי הצליחה ואחרי יולי 43 לא יצאו שום משלוחי ילדים מבולגריה .  
כעבור כמה שבועות הריץ מכתב דומה לזה למיניסטר החוץ של רומניה בענין 1800 ילדים יהודים .  גם הפעם הציע את פולין והוסיף כי שם יהיו נתונים 'לפיקוח פעיל' ,  כפי שקרא לתאי הגזים בלשון הנקייה שלו .  באותו יום כתב שוב למיניסטר החוץ של בולגריה בעניין ההצעה להרשות משלוח של 900 ילדים ומאה בוגרים מהונגריה .  גם הפעם העיר כי הפיקוח בפולין הוא הדרך הנכונה .  כעבור מספר ימים כתב על אותו נושא למיניסטר החוץ האיטלקי .  הפעם תבע מאת האיטלקים לנקוט בצעדים הדרושים יחד עם ממשלות בולגריה ,  הונגריה ורומניה כדיל למנוע את מנוסת היהודים .  
ביום 27/07/44 כתב המופתי להיינריך הימלר ובו אמר כי ריבנטרופ והימלר הפריזו במידת הרחמים כלפי היהודים ,  שכן אף על פי שהוא מחה על כך כבר לפני שנתיים ,  עוד ב5/07/44 ,  בכל זאת הותר לכמה יהודים לצאת את גרמניה .  'אם יימשכו מנהגים כאלה' ",  כתב המופתי ,  'בודאי שלא יהיו מובנים לערבים ולמושלמים ויעוררו בהם אכזבה' והוא הזהיר אותו ואמר לו כי מעשים כאלה 'עשויים לעודד אף את מדינות הבלקן לעודד הגירה של יהודים' .  
ביום 3/11/43 שידר המופתי מברלין את אחד מנאומי ההסתה המרובים שלו לערבים ובו אמר :  'חוזה ורסאליה היה אסון הן לגרמנים והן לערבים .  אך הגרמנים יודעים כיצד להיפטר מן היהודים .  מה שמקרב אותנו לגרמנים ומעמיד אותנו במחנה שלהם הוא שעד היום הזה לא פגעו הגרמנים בשום מושלמים והם לוחמים באויבינו המשותף שרדף את הערבים והמושלמים' .  
'אויב משותף' זה היה כמובן אנגליה .  ובהמשך דבריו אמר :  'אך מה שחשוב מכל דבר הוא שהם פתרו בצורה מוחלטת את הבעיה היהודית .  קשרים אלה ,  ובייחוד הקשר האחרון ,  המלחמה המשותפת ביהודים ,  עושים את ידידותנו עם הגרמנים לא לידידות בת חלוף אלא לידידות בת קיימא ונצחית ,  המבוססת על אינטרסי גומלין' ". 
בתחילת המלחמה העריכו את מספר היהודים בעולם ב17 מיליון .  אפילו בשנת 44 לא היתה לנו ידיעה על הממדים של הטבח שנעשה ביהודים .  אך למופתי הייתה ידיעה .  בשידור מברלין ביום 20/09/44 הציג בפני העולם הערבי את השאלה הרטורית :  'האין בכוחכם להדוף את היהודים שמספרם אינו יותר מאחד עשר מיליון ? '
ועל צד האמת נרצחו עד לאותו הזמן ששה מיליון יהודים .  מאיזה מקור שאב המופתי את האינפורמציה שלו ?  הוא יכול היה לקבל את ידיעותיו רק מאדולף אייכמן ". 
שימו לב ,  קראם כותב את הדברים טריים .  זה הרגע הסתיימה המלחמה הגדולה .  הוא משוחח עם בכירים נאצים ,  הוא מחזיק עדויות בידיים .  הוא אמריקאי קתולי ,  לא יהודי ,  לא נתניהו .  ואי אפשר לטעון אחרת ,  בזמן אמת המופתי לקח חלק פעיל בהשמדת יהודים ותכנן סוף דומה לכלל היהודים בעולם .  בארץ ישראל ובמדינות ערב .  זה חלק מרכזי מההיסטוריה המודחקת שלא מספרים לנו עליה .  מכאן שאין להתפלא על התקשורת הישראלית שמתעלמת מנאום אנטישמי ארסי של אבו מאזן .  

אנטישמיות פלסטינית ,  מהמופתי עד אבו מאזן :  די למשחקי ההשתקה
זוכרים כיצד לעגה התקשורת לראש הממשלה בעקבות טענתו כי לאבי התנועה הלאומית הפלסטינית היה חלק בקבלת ההחלטה על חיסול העם היהודי ? 

