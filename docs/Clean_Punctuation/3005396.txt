קלינטון בהדלפות ויקיליקס : " מוטב תהליך שלום מדומה על כלום "
 בהודעות שפורסמו באתר ההדלפות עלה כי המועמדת הדמוקרטית התייחסה לסכסוך בהודעה ליועציה ,  לאחר שנתניהו התנצל על אמירתו מיום הבחירות ולפיה  " הערבים נעים בכמויות לקלפי ".   " זו פרצה שצריך לנצל ",  כתבה
 ( סיכום העימות השני בין קלינטון לטראמפ )  
המועמדת הדמוקרטית לנשיאות ארצות הברית הילרי קלינטון טענה בתכתובות מיילים שהודלפו ל"ויקיליקס "  כי הליך שלום מדומה בין ישראל לפלסטינים עדיף על כלום .  הדברים נאמרו בעקבות הודעה שנשלחה מיועצה המדיני של קלינטון ,  ג'ייק סאליבן ,  שבוע לאחר הבחירות בישראל במרץ 2015 ,  ואליה צירף מאמר מ"ניו יורק טיימס "  שעסק בהתנצלות של ראש הממשלה בנימין נתניהו על דבריו מיום הבחירות ,  ולפיהם  " הערבים נעים בכמויות לקלפי ". 
קלינטון התייחסה למאמר וכתבה : " זו פרצה שיש לנצל .  הליך מדומה עדיף על כלום .  כמו כן ,  שים לב לריאיון ב'טיימס' על הצעדים הבאים של ביבי ". 
לקריאה נוספת:ויקיליקס : " קטאר העבירה מיליון דולר לקרן קלינטון ליום הולדתו של ביל"טראמפ : " קלינטון צריכה לעבור בדיקת סמים לפני העימות הבא "" אכזרי ומפחיד ":  הנאום של מישל אובמה נגד טראמפ מכה גלים 
לפני כשבוע פורסם כי הדלפה אחרת חשפה התייעצות עם שגריר ישראל במדינה ,  רון דרמר ,  כשבועיים לפני החתימה על הסכם הגרעין עם איראן ביולי 2015 .  המכתב נשלח בידי מקורבה של קלינטון ,  סטיוארט אייזנשטט ,  המכהן כיועצו של הנשיא אובמה לענייני השואה ,  אל יועצה הבכיר ,  ג'ייק סאליבן ,  ומפרט את רשמיו של הראשון מפגישתו עם דרמר .
 על פי אייזנשטט ,  דרמר הביע את חששו כי איראן תשתמש בהסכם הגרעין כדי להפעיל לחץ על ממשל אובמה וביקש כי קלינטון תסייג את תמיכתה בו וכי  " תמנה את חששותיה "  ותציין כי ההסכם שהושג עדיף על מצב בו שתי המדינות לא מגיעות להסכמה .  בנוסף ,  ציין אייזנשטט ,  דרמר טען כי אם תיבחר לנשיאה ,  קלינטון תקשיח את עמדתה מול איראן בנושאי תמיכתה במשטר אסד ובארגוני טרור וכן לגבי מדיניותיה בעיראק .
  ( עדכון ראשון :  23:20 )  

קלינטון בהדלפות ויקיליקס : " מוטב תהליך שלום מדומה על כלום "
 בהודעות שפורסמו באתר ההדלפות עלה כי המועמדת הדמוקרטית התייחסה לסכסוך בהודעה ליועציה ,  לאחר שנתניהו התנצל על אמירתו מיום הבחירות ולפיה  " הערבים נעים בכמויות לקלפי ".   " זו פרצה שצריך לנצל ",  כתבה

