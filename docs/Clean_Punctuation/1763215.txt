נתניהו :  לסוג כזה של שריפה לא היינו מוכנים
בסיור במוקדי השריפה בכרמל אמר ראש הממשלה כי  " מדינת ישראל לא הייתה ערוכה לשריפת צמרות עצים בשום דרך ".  מוקדם יותר אמר נתניהו כי הסיוע הטורקי פותח אפשרות לשיפור היחסים
בעוד הלהבות ממשיכות לכלות את מורדות הכרמל ,  ראש הממשלה הודה בצהריים  ( שישי )  כי ישראל לא הייתה ערוכה לשריפה בהיקף כה גדול .  במהלך סיורו במוקדי השריפות בכרמל לפני זמן קצר ,  אמר נתניהו כי  " לסוג כזה של שריפת צמרות עצים מדינת ישראל לא הייתה ערוכה בשום דרך ". 
מוקדם יותר התייחס ראש הממשלה לסיוע הטורקי לכיבוי השריפה ,  ואמר כי הדבר מהווה פתח לשיפור היחסים איתה .  נתניהו אמר כי  " האש חזקה מאוד וקשה לעצור אותה ,  גם עם מטוסים .  ראש ממשלת טורקיה ארדואן העביר את תנחומי ארצו על האסון וביטא נכונות להגיש עזרה .  אנחנו מאוד מעריכים זאת ,  וזה פתח לשיפור היחסים בין שתי המדינות ".  נתניהו אמר כי בשעה הקשה הזו עם ישראל מגלה נכונות לסייע ולהתגייס .  לדבריו , " אמר נכון הנשיא פרס ,  כי יש סיוע וערבות הדדית מצד התושבים .  זה עם ישראל במיטבו ". 
בתוך כך ,  הודף שר הפנים אלי ישי  ( ש"ס )  את הביקורת שנשמעה כלפי משרדו בעניין אחריותו לטיפול בשריפה .  בראיון ל"קול ישראל "  אמר ישי כי התריע בעבר בפני הממשלה על כך ש"שירותי הכיבוי בישראל הם מהגרועים בעולם ",  וכי הם אינם ערוכים לתת מענה לתרחישי חירום .  ישי קרא שוב להקים ועדת בדיקה שתבחן את  " השתלשלות העניינים שהובילה למצב הקשה של שירותי הכבאות ". 
כמו כן ,  הדגיש שר הפנים כי איננו בורח מאחריות , " אבל אני כבול להחלטות הממשלה ".  לדבריו ,  תוספת התקציב שאישרה הממשלה לשירותי הכיבוי בגובה מאה מיליון שקלים ,  היא רק חמישית מהסכום הנדרש .  לדבריו ,  יש להקים ועדת בדיקה שתבדוק גם את משרד הפנים ,  שהוא עומד בראשו .
 
נתניהו :  לסוג כזה של שריפה לא היינו מוכנים
בסיור במוקדי השריפה בכרמל אמר ראש הממשלה כי  " מדינת ישראל לא הייתה ערוכה לשריפת צמרות עצים בשום דרך ".  מוקדם יותר אמר נתניהו כי הסיוע הטורקי פותח אפשרות לשיפור היחסים

