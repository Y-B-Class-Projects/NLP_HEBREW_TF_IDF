מדיניות המכתבים :  הפעם החתימות לא יספיקו
ראש הממשלה ,  בנימין נתניהו ,  כיהן בראשית שנות ה ? 80 כסגן השגריר בוושינגטון .  בימים ההם ,  כאשר נדמה היה שהנשיא דאז ,  רונלד רייגן ,  מתנהג כלפי ישראל בנוקשות ,  היתה השגרירות מפעילה את איפא"ק ,  שהחתימה מאות חברי בית הנבחרים ועשרות חברי סנאט על מכתב לנשיא ,  והנשיא נרגע .  
מאז חלפו כמעט 30 שנה .  נתניהו עדיין מכיר את ארה"ב ,  אבל זו אמריקה אחרת .  החתימות לא יספיקו .  הטריק הישן מרתיע הרבה פחות .  הקלות הבלתי נסבלת שבה חבר קונגרס חותם על מכתבים ועצומות כבר ידועה לכל .  הנשיא אובמה יודע שבין חתימות לבין התנגדות למדיניותו בעת מבחן ממשי יש מרחק עצום .
 שני בתי הקונגרס מחולקים על פי קווים מפלגתיים ברורים .  כשם שהרפובליקנים יתנגדו לכל מה שיעשה ,  כך כמעט כל הדמוקרטים יתמכו בכל מה שיעשה ,  ולדמוקרטים יש רוב עצום .  נתניהו מחכה לבחירות בנובמבר ,  ומקווה להישגים של הרפובליקנים .  עד אז הוא מקווה להרוויח זמן ,  ככל שרק יוכל .  אבל זה בכלל לא בטוח שהדמוקרטים יאבדו את הרוב שלהם בשני בתי הקונגרס ,  או באחד מהם ,  וקרוב לוודאי שאובמה לא יאפשר לו  " לשחק בונקר "  עד הסתיו .
 עובדה היא שחרף מכתב המחוקקים והמכתבים שפירסמו רון לאודר ואלי ויזל ,  אמר הנשיא דברים חד ? משמעיים במסיבת עיתונאים שערך בוושינגטון .  הוא קבע שפתרון הסכסוך הישראלי ? פלסטיני הוא אינטרס לאומי ? ביטחוני חיוני לארה"ב ,  והוסיף ואמר כי הסכסוך הזה עולה לארה"ב דם וכסף .  לא פחות ולא יותר .  לנתניהו יש תשובות לכך .  לא רעות אפילו .  הוא יוכל לומר שארה"ב מוציאה על כוחות נאט"ו הרבה יותר כסף ,  ואילו כשנאט"ו היתה פרושה גם באזורנו היתה עלותה גבוהה לפחות כמו הסיוע הביטחוני האמריקני לישראל .  הוא הדבר גם באשר לדם .  הדם הישראלי שנשפך הגן גם על אינטרסים חיוניים לארה"ב באזור .
 אבל הצרה היא שאיננו נמצאים במועדון ויכוחים עם אובמה .  גם לא בבית משפט .  השאלה איננה אם נתניהו צודק או לא ,  אלא אם הוא מוביל כרגע את ישראל לעימות עם הידידה האמיתית היחידה שיש לנו .  זהו דבר שישראל אינה יכולה להרשות לעצמה .  אובדן מטריית הידידות האמריקנית חושף אותנו בפני מפגעים קשים .  פתרון המשבר אינו טמון בבריחה ובאי השתתפות במפגשים בינלאומיים חשובים כמו ועידת הגרעין שהתקיימה לאחרונה בוושינגטון .
 בפגישתו עם אובמה נתניהו התבקש לענות על 11 נקודות .  בשובו מארה"ב הוא מיהר לכנס את פורום שביעיית השרים ,  ונדמה היה שהוא מתכוון להשיב בתוך זמן קצר ,  לאחר שלא הצליח לעשות זאת במהלך ביקורו האומלל בוושינגטון .  הוא חייב להזדרז ולהשיב .  עליו להבין לאן קלע את המדינה ,  מהו המחיר הלאומי שהיא משלמת ,  עליו להיכנס להידברות מדינית עמוקה עם הממשל ,  ולדעת שהנשק המדיני הישן שלו הפך חלוד .
 
מדיניות המכתבים :  הפעם החתימות לא יספיקו
nan
