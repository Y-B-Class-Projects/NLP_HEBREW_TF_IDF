נתניהו במטה הליכוד :  לילה של ניצחון אדיר ,  נקים ממשלת ימין
לאחר שתוצאות המדגמים עודכנו עם יתרון זעיר לליכוד ,  ראש הממשלה הגיע למטה המפלגה והודה לפעילים ,  לח"כים ולשרים . " הבאתם הישג דמיוני מול התקשורת המגויסת ",  אמר .  הוא הצהיר כי החל במגעים להקמת קואליציה עם השותפות הטבעיות
- מדגמים בערוצים 12 ו-13 :  הליכוד 35 מנדטים ,  כחול לבן 34- נתניהו הודה לפעילים :  הישג בלתי נתפס - ראש הממשלה : " התחלתי בשיחות עם השותפות הטבעיות "  - נתניהו הודה לרעייתו שרה ולבניו : " ספגתם סבל בגלל שאתם משפחתי "  
ראש הממשלה בנימין נתניהו הכריז הלילה  ( רביעי )  על נצחונו בפני פעילי המפלגה ,  וכן השרים והח"כים .  נתניהו הגיע למטה המפלגה בהיכל שלמה בתל אביב סמוך לשעה 02:00 ,  לאחר שמדגמי הבחירות עודכנו עם תוצאות חדשות ,  לפיהן המפלגה מובילה על כחול לבן בהפרש זעיר .  נתניהו הודה לפעיליםעבודתם בקמפיין ,  ובירך על ההישג . 
" הלילה הזה הוא לילה של ניצחון אדיר ",  אמר נתניהו . " לפני 23 שנים זה היה הפעם הראשונה ששרה ואני עמדנו כאן והנה אנחנו חוזרים לעשות זאת בזכותכם .  שליחות גדולה מנחה אותנו .  אני פועל יום ולילה ,  בשמכם ,  למענכם ,  למען המדינה שלנו ,  למען העם שלנו ,  למען הארץ שלנו ". 
לקריאה נוספת:תוצאות המדגמים :  קרב צמוד בין גנץ ונתניהו - פייגלין בחוץמי ירכיב את הממשלה - ותוך כמה זמן ?  המדריך ליום שאחרי הבחירותגנץ טוען לניצחון : " ביבי הפסיד בגדול ,  הנשיא רואה את התמונה " 
" הבאתם הישג דמיוני הישג כביר כמעט בלתי נתפס ",  המשיך נתניהו . " מול תקשורת מגויסת ותנאים בלתי אפשריים והליכוד גדול באופן דרמטי .  אני מאוד נרגש שעם ישראל שוב נתן בי אמון בפעם החמישית ועוד אמון גדול יותר .  מתי קיבלנו ככ הרבה מנדטים ?  לפי רוב המדגמים הליכוד ימשיך להנהיג את מדינת ישראל עוד ארבע שנים לפסגות חדשות .  מתי קיבלנו כל כך הרבה מנדטים ?  ". 
לאחר מכן הודה נתניהו לאנשי הקמפיין ,  לקריאות השמחה של הקהל שהוסיף  " היידה שרה ".  הוא אף ציין כי התרשם מהאופן שבו הפעילים נענו ברגע האחרון לדרבון המצביעים להגיע לקלפיות עד לרגעים האחרונים של מערכת הבחירות .  
לאחר התודות ,  נתניהו הצהיר כי החל בשיחות להקמת קואליציה עם ראשי מפלגות הימין ,  אותן הגדיר  " השותפות הטבעיות ".   " כבר הלילה כמעט כולם כבר הצהירו בפומבי שהם ימליצו עלי להרכיב את הממשלה הבאה בפני נשיא המדינה שלנו ",  אמר . " אני מקווה לסיים את המלאכה במהרה במטרה להקים ממשלה לאומית יציבה .  אני רוצה להבהיר - זו תהיה ממשלת ימין אבל אני מתכוון להיות ראש הממשלה של כל אזרחי ישראל ".  לבסוף נתניהו ביקש להודות לרעייתו שרה ,  ולבניו יאיר ואבנר ,  שלדבריו  " ספגו סבל רב "  במהלך מערכת הבחירות  " רק בגלל שאתם משפחתי האוהבת ".  
מוקדם יותר ,  עם פרסום תוצאות המדגמים הראשונים ,  שוחח נתניהו עם יו"ר יהדות התורה יעקב ליצמן ויו"ר ש"ס אריה דרעי שהודיעו כי מפלגותיהם ימליצו עליו לנשיא המדינה להרכבת הממשלה .  בשתי המפלגות דחו הצעות של כחול לבן לשיחות על מו"מ קואליציוני . " נמליץ רק על נתניהו ",  אמרו .  בנוסף אליהם ,  נתניהו שוחח גם עם יו"ר כולנו משה כחלון שהודיע שימליץ עליו אף הוא לראשות הממשלה .
 השר לבטחון הפנים ולנושאים אסטרטגיים גלעד ארדן כתב בחשבון הטוויטר שלו הערב כי  " ‏אני מזכיר לכל הפרשנים והערוצים - אמרנו שאם לא יהיו לראש הממשלה 61 ממליצים אצל הנשיא ,  אז הרכבת הממשלה עלולה להיות מוטלת על המפלגה הגדולה ".  עוד הוא כתב כי  " לפי התוצאות המסתמנות ,  המחנה הלאומי ניצח וגוש הימין יוכל להרכיב את הממשלה הבאה .  זה מה שמייצג את רצון רוב הציבור ולא מפלגה גדולה שריסקה את העבודה ". 
 ( עדכון ראשון 22:30 9.4.2019 )  

נתניהו במטה הליכוד :  לילה של ניצחון אדיר ,  נקים ממשלת ימין
לאחר שתוצאות המדגמים עודכנו עם יתרון זעיר לליכוד ,  ראש הממשלה הגיע למטה המפלגה והודה לפעילים ,  לח"כים ולשרים . " הבאתם הישג דמיוני מול התקשורת המגויסת ",  אמר .  הוא הצהיר כי החל במגעים להקמת קואליציה עם השותפות הטבעיות

