היועמ"ש לרה"מ :  מנע החוק שמעדיף יוצאי צבא
לטענת יהודה וינשטיין ,  על אף עמדתה הפורמלית נגד החוק שנותן העדפה ליוצאי צבא במשרות ציבוריות ,  הממשלה אינה עושה דבר כדי למנוע את קידומו . " משאבי המדינה שייכים לכל אזרחיה "
 היועץ המשפטי לממשלה ,  יהודה וינשטיין ,  שלח בשבוע שעבר מכתב לראש הממשלה ,  בנימין נתניהו ,  בו הוא ביקש ממנו לפעול לעצירת הצעת החוק למתן העדפה ליוצאי צבא בקבלה למשרות ציבוריות שיוזמת מפלגת ישראל ביתנו . " מדובר בהצעת חוק המעוררת קשיים חוקתיים משמעותיים ",  כתב וינשטיין .  
ועדת החוקה של הכנסת אישרה לפני כשלושה שבועות בהכנה לקריאה ראשונה את הצעת החוק של ח"כ חמד עמאר  ( ישראל ביתנו )  המבקשת להעניק עדיפות ליוצאי צבא ושירות לאומי בקבלה לעבודה בשירות המדינה .  זאת ,  חרף מחאתם של נציגי המגזר החרדי שהתנגדו נחרצות להצעת החוק בטענה כי היא עשויה לפגוע בסיכוייהם של הצעירים החרדים להתקבל לשירות הציבורי .  הנציגים החרדים ביקשו לקיים דיון מחודש על החוק ,  אולם בקשתם לא התקבלה .
 היועץ ציין במכתבו כי אינו חולק על חשיבותו של השירות הצבאי ,  הלאומי והאזרחי ,  וכי הענקת הטבות כספיות לחיילים משוחררים בהיקף סביר ומידתי הינה צעד לגיטימי .  אולם ,  הוא הבהיר כי  " העדפה של ציבור אחד על פני האחר בהקצאה של משאבים מוגבלים ,  כדוגמת משרות בשירות המדינה כפי שמציע החוק החדש ,  תגרום לפגיעה ממשית באוכלוסייה הערבית ,  בחרדים ובאנשים עם מוגבלות ".  וינשטיין הוסיף כי  " משאבי המדינה שייכים לכל אזרחיה ,  וכולם זכאים ליהנות מהם על פי עקרון השוויון ".  
עוד צויין במכתב ,  כי על אף שעמדת הממשלה היא להתנגד להצעת החוק ,  הצעת החוק עברה בקריאה טרומית ואושרה גם לקריאה ראשונה בוועדת החוקה ,  חוק ומשפט של הכנסת . " על אף עמדתה הפורמאלית ,  הממשלה איננה מונעת בפועל את התקדמות ההצעה בכנסת וחברים בקואליציה אף שותפים בקידומה ומצביעים בעדה ",  כתב וינשטיין .  הוא ביקש מנתניהו לפעול כמיטב יכולתו  " לעצירת התקדמותה של הצעת החוק ולמימוש התנגדותה של הממשלה באמצעות הצבעתם של חברי הקואליציה כנגדה אם וככל שתעלה להצבעה בכנסת ".  מתקשורת ראש הממשלה נמסר כי מכתבו של וינשטיין התקבל בלשכת ראש הממשלה ,  ו"הנושא נלמד על ידינו ". 
גם יו"ר הכנסת ,  ראובן ריבלין ,  הביע השבוע את התנגדותו להצעת החוק ואמר כי  " משמעות הצעת החוק למתן עדיפות ליוצאי צבא בשירות הציבורי היא הפיכת השירות הציבורי לכלי לניגוח פוליטי שתערער אותו ".  דבריו נאמרו בכנס לקידום ייצוג האוכלוסייה הערבית בשירות הציבורי והוא הוסיף כי הוא מתחייב לכך ש-10% מעובדי הכנסת יהיו בני מיעוטים , " אך אין לי אשליות ,  מדובר בהליך ארוך טווח ". 
עוד באותו נושא :  הצעת חוק :  יוצאי צבא יקבלו קצבת ילדים כפולהאושר :  שנת לימוד בחינם לחיילים משוחררים
 ( עדכון ראשון :  22:30 ) 

היועמ"ש לרה"מ :  מנע החוק שמעדיף יוצאי צבא
לטענת יהודה וינשטיין ,  על אף עמדתה הפורמלית נגד החוק שנותן העדפה ליוצאי צבא במשרות ציבוריות ,  הממשלה אינה עושה דבר כדי למנוע את קידומו . " משאבי המדינה שייכים לכל אזרחיה "
 
