עובדי רשות השידור הפגינו מול ההסתדרות : " עשו לנו רצח אופי "
 ברקע המשבר סביב עליית תאגיד השידור הציבורי לאוויר ,  מחו מאות עובדים על סגירתה ועל פיטוריהם . " האוצר משחק בנו ,  ניסנקורן - הפסק את החרפה הזו ",  קראו .  עובדי משרד הבינוי והשיכון פתחו בשביתה לאות הזדהות
עובדי רשות השידור הפגינו היום  ( שלישי )  מול בניין ההסתדרות במחאה על פיטוריהם .  במקביל ,  היום שבתו עובדי משרד הבינוי והשיכון לאות הזדהות עמם .  במסגרת שביתתם ,  אין קבלת קהל ואין מענה טלפוני במחוזות ובכל יחידות המשרד .
" האוצר משחק בנו ,  לא ברור אם יהיו פיצויים או לא .  אנחנו חודש וחצי לפני הסוף ואף אחד לא מדבר איתנו ",  אמרה שרון וכסלר ,  חזאית הערוץ הראשון שנכחה בהפגנה . " ומה עם תאגיד השידור ?  איך יכול להיות שיש שני בעלי תפקיד זהים והחבר'ה מרשות השידור מרוויחים פחות ?  לא ייתכן שאנחנו נלך הביתה ".   
" לצערנו ,  אנחנו עדיין לבד במערכה .  חומות ההגנה של השידור הציבורי ועובדיו החלו לקרוס כבר לפני שנים - הממשלה ,  הכנסת ,  עמיתינו בתקשורת ",  אמר אמיר אבגי ,  עובד רשות השידור . " ואז קרסה ההסתדרות ,  חומת ההגנה האחרונה שלנו העובדים ,  התנדפה ברוח .  אנחנו מזכירים פה שתפקיד ההסתדרות הוא לסייע לעובדים ולא להוקיע אותם ".  הוא הוסיף : " באנו להציל את אבי ניסנקורן ,  עוד לא מאוחר לעזור לו להפסיק את החרפה הזו ".  
יוסי הדר ,  עיתונאי ב"קול ישראל ",  שהגיע גם הוא להפגנה אמר : " ב-30 באפריל תושלם ההשתלטות העוינת על השידור הציבורי .  תושלם ההשתלטות של הברנז'ה על השידור הציבורי .  בראש התאגיד עומדים אנשים שעוסקים מהבוקר עד הערב בדה לגיטימציה לעובדי רשות השידור .  זה רצח אופי לעיתונאים ולעובדים המסורים של הרשות ,  וזה הכל משחק מכור ".  
" מי שדואג לפריפריה לא שולח כל כך הרבה תושבים הביתה לפני פסח ,  כי ברור שהרבה מהעובדים פה לא ימצאו עבודה ",  אמר אלירן טל ,  הכתב הצבאי ברשות השידור . " הייתי בפגישה בתאגיד לפני שמונה חודשים ,  מאז אף אחד לא מדבר איתי .  שהמנכ"ל אלדד קובלנץ יסתכל לי בעיניים ויגיד לי למה אני לא מספיק טוב להיות כתב טלוויזיה ?  למה צריך להביא עיתונאי מכלי תקשורת אחר על המשבצת שלי ?  ".   
" זאת העבודה שלי ,  וזה מה שאני אוהבת לעשות ,  תנו לי להמשיך ולעשות את זה .  צריך לזכור שהמשכורות שלנו לא גבוהות ,  אני מוכנה לחשוף את המשכורת שלי לעיני כל ",  אמרה ורד פלמן ,  כתבת הערוץ הראשון . " יש דברים לעשות ויש דברים לתקן ,  ויש פה אנשים שמרוויחים סכומים נאים ומגיע להם .  זה שכר שגם עובדים במגזר הציבורי צריכים לקבל ,  תנו לנו לעבוד ולהתפרנס בכבוד ואל תסגרו אותנו בגלל גחמות פוליטיות ".  
בשבוע שעבר קיבלו מאות עובדי הרשות מכתבי פיטורים ברקע עלייתו המתוכננת של תאגיד השידור הציבורי החדש בסוף חודש אפריל .  לאות סולידריות עמם ,  הכריזה ההסתדרות פתיחה בצעדים ארגוניים .  עם זאת ,  עתיד הרשות לוט שוב בערפל לנוכח הודעת ראש הממשלה בנימין נתניהו כי חזר בו מההסכמות שהושגו עם שר האוצר משה כחלון לגבי מועד תחילת שידורי התאגיד הציבורי .  
לפי ההסכמות בין נתניהו לכחלון שהושגו ביום חמישי שעבר בטרם פרץ המשבר הקואליציוני ,  התאגיד צפוי לקום כמתוכנן ב-30 באפריל וחוק התקשורת החדש ,  שמחיל פיקוח פוליטי על כל השידורים בישראל  הן המסחריים והן הציבוריים  יקודם בהסכמת ראשי הקואליציה .
 בקואליציה מעריכים כי משבר תאגיד השידור הציבורי לא יגיע לכדי פתרון עד שראש הממשלה ישוב מביקורו בסין ביום חמישי השבוע .  אתמול נמשכו מגעי הגישור בין אנשי נתניהו לאנשי שר האוצר משה כחלון ,  ואולם גורמים בכירים בקואליציה המעורים במגעים מעריכים כי עד שהשניים לא ייפגשו וידונו במתווים המוצעים לפתרון  המשבר לא יסתיים .
  ( עדכון ראשון :  11:30 )  

עובדי רשות השידור הפגינו מול ההסתדרות : " עשו לנו רצח אופי "
 ברקע המשבר סביב עליית תאגיד השידור הציבורי לאוויר ,  מחו מאות עובדים על סגירתה ועל פיטוריהם . " האוצר משחק בנו ,  ניסנקורן - הפסק את החרפה הזו ",  קראו .  עובדי משרד הבינוי והשיכון פתחו בשביתה לאות הזדהות

