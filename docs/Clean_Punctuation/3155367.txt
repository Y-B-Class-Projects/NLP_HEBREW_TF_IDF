נתניהו :  צריך הסכמה רחבה על פסקת ההתגברות ;  שקד : " לא יהיה מחטף "
 לקראת ההצבעה בוועדת השרים לחקיקה אמר ראש הממשלה כי בקשתו לדחות בשבוע את קיומה נועדה לגיבוש הסכמה בקרב כלל הסיעות .  בכולנו קראו לחקיקת הצעת חוק ממשלתית ,  אך נציגה בוועדה השר אלי כהן לא צפוי להתנגד או להגיש ערר על ההצבעה .  מסתמן :  ההצבעה על ההצעה בכנסת תידחה
ראש הממשלה בנימין נתניהו אמר היום  ( ראשון )  בישיבת שרי הליכוד כי הדרך הנכונה לחוקק את פסקת ההתגברות היא באמצעות גיוס כל מרכיבי הקואליציה .  לדבריו , " רצינו לדחות בשבוע את ההצבעה כדי להשיג הסכמה ולהביא את החוק בתמיכת הקואליציה כולה ". 
ועדת השרים לחקיקה צפויה לאשר היום בישיבתה את  " הצעת חוק-יסוד :  כבוד האדם וחירותו "  המכונה  " פסקת ההתגברות "  שתאפשר לכנסת לחוקק מחדש חוקים שנפסלו בבג"ץ .  לפי ההצעה של ח"כ בצלאל סמוטריץ'  ( הבית היהודי )  שצפויה לעלות היום להצבעה בוועדה ,  הכנסת תוכל לחוקק חוקים מחדש ברוב רגיל בלבד ,  ואלה יהיו בתוקף למשך ארבע שנים .  אם הכנסת תחוקק אותם בפעם השנייה מחדש ,  תוקפם יהיה לעד .
 לאישור ההצעה במליאת הכנסת לא צפוי רוב ,  בשל היעדרם של נתניהו שישהה ברוסיה והשר זאב אלקין שיתלווה אליו .  לחברי סיעת כולנו ניתן חופש הצבעה בנושא והם לא צפויים לתמוך בהצעה .  מרכז האופוזיציה ח"כ יואל חסון  ( המחנה הציוני )  אמר לוואלה !  NEWS כי האופוזיציה לא תאפשר מדיניות של קיזוזים אם ההצעה תעלה להצבעה.המשמעות היא כי אחרי האישור בוועדת השרים ,  ההצבעה בקריאה טרומית מליאת הכנסת ככל הנראה לא תתקיים ביום רביעי ,  ותדחה למועד לא ידוע .
 עוד בוואלה !  NEWS:פסקת ההתגברות :  נתניהו ביקש לדחות ההצבעה בשבוע נוסף ,  בנט סירבאישור החוק ,  וטו או ערר :  אפשרויות נתניהו מול ההצעה על חוק עוקף בג"ץהדדליין של בנט :  10 ימים לאישור פסקת ההתגברות ,  או החרמת הצבעות 
שר האוצר משה כחלון התייחס במהלך סיור בדרום לסוגייה ואמר כי מפלגתו עומדת בהסכמים הקואליציוניים שנחתמו עמה .  חבר מפלגתו שר הכלכלה אלי כהן אמר בפתח ישיבת הממשלה כי לא יתנגד ולא יגיש ערר על ההחלטה הצפויה בנושא של ועדת השרים לחקיקה .  לדבריו ,  יש צורך בגיבוש הצעת חוק ממשלתית המוסכמת על כלל הסיעות ,  שתתבסס על חוק יסודות החקיקה . " אנחנו נמצאים בנקודה שבה ראינו התערבות חוזרת ונשנית של בג"ץ ,  לכן את קידום חוק יסודות החקיקה בית המשפט הרוויח ביושר ",  הוסיף .  
השר לביטחון הפנים גלעד ארדן אמר לפני ישיבת הממשלה כי נתניהו ביקש להמתין עם ההצבעה לשבוע הבא בגלל נסיעתו ביום רביעי הקרוב לרוסיה לפגישה עם הנשיא ולדימיר פוטין .  לדבריו , " מכיוון שהבית היהודי לא נענו לכך ,  אנחנו נתמוך בהצעת החוק היום ואת ההידברות נמשיך לאחר מכן .  אנחנו מקוים שזה שהחוק יעלה בלי שיש הסכמה של כל סיעות הקואליציה לא יפגע בכך ואני מקווה שבסוף כחלון וכולנו יתמכו כי זה חוק חשוב והכרחי כדי לחזק את המשילות ". 
גורמים בליכוד העריכו אתמול בערב כי נתניהו שביקש בסוף השבוע לדחות את ההצבעה כדי להגיע להסכמות בתוך הקואליציה לא יטיל וטו על קיום ההצבעה .  לדבריהם , " ראש הממשלה הרי מקדם את החוק בעצמו וביקש דחייה של שבוע בהצבעה רק כדי לרתום את כל חברי הקואליציה ובכך להביא את החוק בתמיכה מלאה של הממשלה ".  
שר החינוך נפתלי בנט כינה את פסקת ההתגברות  " החוק החשוב ביותר זה שנות דור "  והביע את שמחתו על התגבשות  " קונצנזוס רחב "  בממשלה ובכנסת סביב המהלך . " לצערי בג"ץ בדור האחרון הפך הכל לשפיט ,  ביטל שלוש פעמים את החוק לענייני הסתננות וקשר את ידי הממשלה .  זה יום גדול לדמוקרטיה הישראלית ",  הוסיף .
 חברת מפלגתו של בנט שרת המשפטים איילת שקד אמרה הבוקר בריאיון לרשת ב' כי בקרב הממשלה ישנה  " תמימות דעים "  לגבי הצורך בשינוי האיזון מול מערכת המשפט ,  וכי מפלגתה מתכוונת  " להתניע "  את תהליך חקיקת פסקת ההתגברות באמצעות חוק יסוד .  לדבריה , " בעולם המשפט לא רואים את זה בעין יפה .  הם רוצים שבג"ץ יהיה המילה האחרונה ואנחנו רוצים שיהיה דיאלוג ".  
שקד הוסיפה כי  " אפשר יהיה להשתמש בפסקת התגברות רק במקרים יוצאי דופן .  בממשלת רבין זה קרה .  כשהם עשו זאת הייתה פחות הסתערות .  זה לא סוף הדמוקרטיה אם זה יוכנס ".  עוד אמרה שרת המשפטים כי עיגון החקיקה צריך להתבצע בצורה של חקיקת חוק יסוד . " דרושה הסכמה רחבה .  פסקת ההתגברות תעלה בוועדת השרים וזה לא הליך שייעשה כמחטף ,  צריך לשמוע את מגוון הדעות ".  
בליכוד יצאו אתמול בערב במתקפה נגד יו"ר הבית היהודי השר נפתלי בנט שאיים לפני שבוע וחצי כי אם ההצבעה לא תתקיים מחר ,  חברי מפלגתו לא יצביעו על הצעות חוק נוספות עם הקואליציה .  גורמים בליכוד אמרו כי  " נראה שהיחיד שפוגע בסיכוי להעביר את החוק הוא מי שלא יכול לשלוט בדחף לקבל כותרת ולעשות עוד סיבוב פוליטי ". 
בכיר בקואליציה אמר אתמול בערב לוואלה !  NEWS כי ההצעה שתעלה למחר לא תהיה ההצעה שתקודם על ידי נתניהו בכנסת . " לא מקדמים נושא כל כך משמעותי בהצעה פרטית .  צריך להביא את זה בהסכמה רחבה ".  עם זאת הוסיף כי  " ייתכן שההצעה תאושר השבוע במליאה בקריאה טרומית בלבד ". 
להצעה שתעלה היום להצבעה מתנגדים שר האוצר משה כחלון והיועץ המשפטי לממשלה אביחי מנדלבליט .  כחלון מוכן לתמוך רק בחקיקה שתקבל את אישור של היועמ"ש ,  אך לפי גורם בקואליציה הוא לא צפוי להגיש ערר לממשלה כדי לתקוע את הצעת החוק שתאושר היום ובכל מקרה נמצא בסיור היום בדרום ולכן ייעדר ממנה ,  ואולם ,  יצביע נגדה במליאת הכנסת ,  ככל שתובא לאישור בהמשך השבוע בקריאה טרומית .  
מנדלבליט הציע לחוקק חוק יסוד :  חקיקה ,  שבמסגרתו הכנסת תוכל לחוקק מחדש חוקים שנפסלו על ידי בג"ץ ברוב של 70 ח"כים .  בליכוד ובבית היהודי דורשים שהרוב הדרוש בכנסת יהיה נמוך יותר ,  אך עד כה לא הגיעו להסכמות על מספר הח"כים ,  והשיחות בסוגיה ,  צפויות להימשך בתוך כך ,  ארבעים דיקנים ודיקניות של פקולטות למשפטים בישראל ,  בעבר ובהווה ,  קראו הבוקר  ( ראשון )  שלא לחוקק את פסקת ההתגברות . " אנחנו החתומים מטה רואים בדאגה רבה את ההצעה הממשלתית לחוקק את פסקת ההתגברות שתאפשר לכנסת ברוב של 61 מחבריה לתת תוקף לחוק שנפסל על ידי בית המשפט העליון ",  נכתב .  בין החותמים שופט העליון והיועמ"ש לשעבר יצחק זמיר ,  שגרירת ישראל באו"ם לשעבר ,  גבריאלה שלו ,  הפרופסורים קלוד קליין ,  מרדכי  ( מוטה )  קרמניצר ,  עלי זלצברגר ,  ברק מדינה ,  אורן גזל אייל ,  יופי תירוש ,  חנוך דגן ועוד .  
 ( עדכון ראשון 5.5 .  9:25 )  

נתניהו :  צריך הסכמה רחבה על פסקת ההתגברות ;  שקד : " לא יהיה מחטף "
 לקראת ההצבעה בוועדת השרים לחקיקה אמר ראש הממשלה כי בקשתו לדחות בשבוע את קיומה נועדה לגיבוש הסכמה בקרב כלל הסיעות .  בכולנו קראו לחקיקת הצעת חוק ממשלתית ,  אך נציגה בוועדה השר אלי כהן לא צפוי להתנגד או להגיש ערר על ההצבעה .  מסתמן :  ההצבעה על ההצעה בכנסת תידחה

