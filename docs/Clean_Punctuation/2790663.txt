המדינה הפלסטינית לא תהיה  " יודן ריין "
 התנגדות הפלסטינים להשארת ההתנחלויות במדינה הפלסטינית שתקום מסכל את האפשרות להגיע לפתרון פרגמטי לסכסוך .  אי הזזת אוכלוסייה על ידי טרנספר אמור לחול על שני הצדדים
בנאומו באו"ם טען ראש הממשלה בנימין נתניהו כי יו"ר הרשות הפלסטינית אבו מאזן רוצה מדינה בלי יהודים ,  והוסיף את המילים  " יודן ריין ".  מי שהזדרז לכנותו שקרן ולהתייחס דווקא לאמירה זו ,  היה ח"כ אחמד טיבי ,  שישב באולפני ערוץ 2 .  הוא טען נגד דבריו של נתניהו כי התנגדותם של הפלסטינים איננה לכך שיהיו יהודים במדינה הפלסטינית ,  אלא רק לכך שהמתנחלים יישארו במדינה שתקום ,  וזאת משום שהם מייצגים את הכיבוש ,  הסביר טיבי .  
על פניו ,  מדובר בטענה לגיטימית .  למה שמייצגי כיבוש בדמות המתנחלים יישארו כחטוטרת בלב המדינה הפלסטינית ,  סמל לשנות הדיכוי בישראל ?  
לטענה זו יש שתי השלכות .  הראשונה היא שאפילו אחמד טיבי הפנים את הטענה הציונית הנושנה שההתיישבות היא הקובעת ,  ולכן יישובים יהודיים הם משמעותיים וסמליים לא פחות ,  אם לא יותר ,  מכידוני הצבא .  השנייה היא שטיבי ושות' אינם מוכנים לפשרה על פי המציאות שנקבעה בשטח ,  אלא רוצים התנצחות עקרונית .  התנהלות זו סותרת את הטענות על כך שהוא מייצג גישה פרגמטית .
 הרשו לי בבקשה להתמקד דווקא בטענה השנייה .  אם היינו דנים במי צודק ומי היה פה קודם ,  אז בסדר .  אפשר להטיח האשמות הדדיות ולריב למי הבטיח האל את האדמה הזאת ,  סוסו של מי נקשר להיכן ומי צודק בוויכוח המזרח התיכוני העקוב מדם .  אך אם אנו רוצים ליצור עתיד חדש לתושבי האזור ,  ואם אנחנו אוהבים להזכיר את דבריו של יהודה עמיחי על המקום שבו כולם צודקים ,  ששם האדמה קשה ושום דבר לא יצמח ,  אזי צריך לחשוב אחרת .  
כשמדברים על התפשרות והבנות ,  צריך לכלול בהם גם את מי שיושב וחי כבר 30 שנה בהררי יהודה ושומרון ,  גם אם הוא נימול לשמונה ועברית היא שפתו הרשמית .  כשמגיעים לפשרה צריכים להביא גם אותו בחשבון ,  ועקרון אי-הזזת אוכלוסייה על ידי טרנספר אמור לחול על שני הצדדים .  זאת ,  משום שבהסתכלות פרגמטית אנחנו מזיזים הצדה את טענות ה"מי היה פה קודם ",   " מי התחיל ו"מי פגע במי ",  ועוברים לדיון על איך ממשיכים מהמצב הנתון ויוצרים חיים משותפים ,  תוך כדי שמירה על עקרונות כגון זכות הגדרה עצמית ומענה ככל שניתן על צורכי שני הצדדים .  
אפשר לראות פרגמטיות במקומות שבהם היה קולוניאליזם אמיתי  ( ולא שם מושאל לסכסוך הקרקעות הים תיכוני )  .  כך נהגו בקניה ,  בגינאה ואפילו בדרום אפריקה לאחר משטר האפרטהייד .  כחלק מהגעה להסכם ולפשרה ,  התושבים האירופיים הקולוניאליסטיים נשארו על כנם .  אף שהאירופיים נישלו את בעלי הקרקע האמיתיים ולקחו לעצמם את הקרקעות הטובות והפוריות ביותר ,  האפריקנים השכילו במרבית המקומות להישאר עם חצי תאוותם בידם בכדי לחתור לעצמאות והראו חשיבה פרגמטית שהובילה לתוצאות .  
אמנם ארץ ישראל הקטנה שלנו מצויה במאבק כבר מאה שנים ,  מאבק הכולל טיעונים היסטוריים ,  דתיים ,  גיאוגרפיים וביטחוניים ,  אך על אף הניסיון לצייר זאת כך ,  אין כאן קולוניאליזם .  השטחים לא נכבשו בידי צבא שהגיע באניות מארץ רחוקה ,  צבא הכובש טריטוריה בשל שליחות מתרבתת .  לכאורה ,  במקרה שלנו היה קל יותר להגיע לפתרון הפרגמטי ,  אך לשם כך צריך ששני הצדדים יעשו זאת .  
לצערנו ,  זאת לא חשיבה השמורה לאחמד טיבי בלבד .  תפיסה זו מובנית בשמאל הישראלי וכנגזרת מכך בדרישות הבינלאומיות כחלק מפתרון בסכסוך העקוב מדם בין הים ובין הירדן .  טענות אלו מובילות אותנו ללופ שלא מוביל לשום מקום - מצד אחד מבקשים להיות פרגמטיים ולא להישען על טענות הצדק ההיסטוריות ,  ומצד שני מותחים גבול ברור ומגדירים ממתי ומהיכן מותר לדרוש דרישות צדק היסטוריות ,  ובעיקר היכן לא ניתן לעשות כן ,  כשה"לא "  מופנה תמיד כלפי ההתיישבות ביהודה ושומרון ולעולם לא כלפי הפלסטינים .  חשיבה זו אינה הוגנת ומדכאת כל פתרון יצירתי הכולל השארת האוכלוסייה על כנה .  כל ניסיון לפרגמטיות מוצג ישר כ"הזוי "  ומנותק מהמציאות .  מציאות שבה הפרגמטיזם משחק טלצד אחד בלבד והצד השני עדיין נשען על צדק היסטורי .  

המדינה הפלסטינית לא תהיה  " יודן ריין "
 התנגדות הפלסטינים להשארת ההתנחלויות במדינה הפלסטינית שתקום מסכל את האפשרות להגיע לפתרון פרגמטי לסכסוך .  אי הזזת אוכלוסייה על ידי טרנספר אמור לחול על שני הצדדים

