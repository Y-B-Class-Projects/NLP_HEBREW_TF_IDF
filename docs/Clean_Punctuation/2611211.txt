זעם על הקריקטורה של נתניהו : " עברו את הגבול "
 הקריקטוריה שהתפרסמה אתמול בסאנדיי טיימס ,  דווקא ביום השואה הבינלאומי ,  מעוררת תגובות קשות בישראל ובעולם . " מדובר בקריקטורה אנטישמית בוטה שהיא בגדר 'עלילת דם' מודרנית "
 דווקא ביום השואה הבינלאומי ,  פרסם אתמול  ( ראשון )  העיתון הבריטי  " סאנדיי טיימס "  קריקטורה אנטישמית .  בקריקטורה מוצג ראש הממשלה ,  בנימין נתניהו ,  כדמות מרושעת עם אף ארוך כפוף מעל חומה אותה הוא בונה בעזרת דם של פלסטינים ,  בעוד חלקים מגופם כלואים בין אבני החומה .  הקריקטורה צוירה על ידי ג'ראלד סקארף ,  המאייר מאחורי  " החומה "  של להקת פינק פלויד ,  ותחתיה הכיתוב : " הבחירות בישראל ..  .  האם 'שלום המלט' ימשך ?  "  
שגריר ישראל בלונדון ,  דניאל טאוב ,  צפוי לפנות בימים הקרובים למערכת ה"סאנדי טיימס "  ולדרוש הבהרות על פרסום הקריקטורה האנטישמית .  כמו כן ,  השגרירות תדרוש לפרסם תגובה לאיור בגיליון הבא של העיתון ,  היוצא לאור מדי יום ראשון . " אנחנו לא עוברים לסדר היום ומתכוונים לפעול בכל הכלים שעומדים לרשותנו ",  אמר לוואלה !  חדשות גורם בשגרירות . " אנחנו רואים את הפרסום בחומרה רבה ,  ומפתיע מאוד שזה בעיתון מכובד שכזה ".  בירושלים זועמים גם על תזמון הפרסום ,  ביום השואה הבינלאומי ,  ולטענת הגורם , " זה מעיד יותר מכל על כוונת המאייר .  קשה לראות מצב בו נטען שמדובר בקריקטורה פוליטית לגיטימית ".  במקביל ,  החל מאתמול אחר הצהריים החלה מחאה ציבורית ,  בשיתוף פעולה עם השגרירות והקהילה היהודית בבריטניה ,  שמטרתה להפעיל לחץ על העיתון שיחזור בו מפרסום האיור הפוגעני .
 כמו רבים בציבור הרחב ,  גם מומחים בתחום האנטישמיות לא נותרו אדישים למראה הקריקטורה . " זה איום ונורא ואין ספק שיש כאן ממשק ברור לאנטי ציונות ואנטישמיות ",  אמר דוד מ .  וינברג ,  שייסד עם נתן שרנסקי את הפורום למאבק באנטישמיות ומתמחה ביחסי ישראל והתפוצות והמאבק באנטישמיות בעולם במרכז בגין-סאדאת למחקרים אסטרטגיים באוניברסיטת בר אילן . " אנו רואים היום יותר ויותר אנטישמיות בחסות או בתחפושת של אנטי ציונות כשמשתמשים בסמלים אנטישמיים מובהקים כדי לומר משהו על מדיניות ישראלית .  יש כאן דמוניזציה ודה לגיטימציה של מדינת ישראל והקריקטורה חורגת מביקורת גרידא .  שימוש בכלים אלו ,  עובר לא רק את גבולות הטעם הטוב אלא גם את גבולות המותר והאסור ". 
לטענת וינברג ,  לא מדובר בבחירה מקרית של הסיטואציה שמציג סקארף . " אם לוקחים בחשבון את סיפורי התנ"ך ,  שמוכרים לכולנו ולכל קורא עיתון באנגליה ,  במדרש על המצרים שהכניסו תינוקות יהודים לשורות לבנים בבניית הפירמידות ובתי המלוכה המצריים ,  על המצרים שהכריחו את היהודים לבנות במטרה לדכא ולהשמיד את עם ישראל התנכ"י ,  יש פה אמירה דומה וקשה ,  והמאייר משתמש בכוונה בסמלים אנטישמיים תנ"כיים במטרה להשחיר את ישראל ,  וכך גם הפרסום ביום השואה מדבר בעד עצמו כשאולי מדובר בניסיון להתנער מאחריותה של אירופה לשואה ",  משער וינברג . " הרי אם אפשר להראות שמדינת ישראל לא פחות אכזרית כלפי פלסטינים מאשר היו הנאצים ועוזריהם כלפי יהודים בזמן מלחמת עולם שנייה ,  אזי אין זה נורא כל כך להתנגד למדינת ישראל ".  
הליגה נגד השמצה גינתה את עיתון ה"סאנדיי טיימס "  על פרסום הקריקטורה  " האנטישמית הבוטה "  ודרשו התנצלות מידית ממערכת העיתון . " ה'סאנדיי טיימס' איבד את המוסר שלו באופן ברור אם הוא מפרסם קריקטורה אנטישמית בוטה שכזו ,  שהיא בגדר 'עלילת דם' מודרנית נגד יהודים ",  אמר מנהל התחום הבינלאומי בליגה נגד השמצה ,  מייקל סאלברג . " אין שום דבר מעודן בדימויו של נתניהו משתמש בדם הפלסטינים לבנות חומה ש'תגן' על הישראלים .  על העיתון להתבייש ולהתנצל באופן מיידי ".  
ממערכת ה"סאנדיי טיימס "  נמסר למערכת העיתון  " אלגמיינר "  כי  " מדובר בקריקטורה חריפה טיפוסית של ג'ראלד סקארף .  המערכת מאמינה כי היא אינה אנטישמית .  היא מכוונת באופן ישיר למר נתניהו והפוליטיקה שלו  לא לישראל ובוודאי לא ליהודים .  המערכת מגנה אנטישמיות ,  כפי שניתן לראות במאמר מצוין שהתפרסם היום בעניין הכחשת שואה ".  
לקריאה נוספתדוח :  עלייה מדאיגה באנטישמיות ברחבי העולםעשרה חודשים לאחר הטבח :  כתובות אנטישמיות בטולוזאוקראינה :  מותר להשתמש בזיד לתיאור יהודים 

זעם על הקריקטורה של נתניהו : " עברו את הגבול "
 הקריקטוריה שהתפרסמה אתמול בסאנדיי טיימס ,  דווקא ביום השואה הבינלאומי ,  מעוררת תגובות קשות בישראל ובעולם . " מדובר בקריקטורה אנטישמית בוטה שהיא בגדר 'עלילת דם' מודרנית "
 
