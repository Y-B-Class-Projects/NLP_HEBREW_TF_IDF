במטרה לחזק את הקשר הכלכלי :  נתניהו המריא לביקור בסין
ראש הממשלה המריא לביקור הרשמי בבייג'ינג ,  שיציין 25 שנות יחסים דיפלומטיים בין המדינות ובמהלכו ייפגש עם ראשי תאגידים ויחתום על הסכמים כלכליים .  הנשיא ריבלין המריא לוייטנאם ,  שם ייפגש עם מקבילו וראש הממשלה ויחנוך כנס כלכלי
 ( נתניהו נפגש עם נשיא רוסיה ולדימיר פוטין ,  בשבוע שעבר )  
ראש הממשלה בנימין נתניהו יצא הלילה  ( שבת )  לביקור רשמי בבייג'ינג ,  שיציין 25 שנה לכינון היחסים דיפלומטיים בין סין וישראל .  במקביל ,  נשיא המדינה ראובן ריבלין יצא לביקור רשמי בווייטנאם .  לשני המנהיגים יתלוו משלחות גדולות של אנשי עסקים ,  ובמוקד הביקורים יעמוד חיזוק היחסים הכלכליים .
 נתניהו הוזמן לביקור החגיגי על ידי נשיא סין ,  שי ג'ינפינג ,  על רקע התקרבות ביחסים עם המעצמה האסייתית בשנים האחרונות .  נתניהו ייפגש עם הנשיא שי וכן עם ראש הממשלה לי קצ'יאנג ,  ישתתף בוועידת חדשנות ,  ייפגש עם ראשי התאגידים הגדולים בסין ויקיים כנסי עסקים .  מבחינת ירושלים ,  מטרת הנסיעה היא חיזוק שיתוף הפעולה הכלכלי - הגדלת היצוא הישראלי ,  משיכת השקעות סיניות ,  וחתימה על הסכמים כלכליים שמטרתם להגדיל את מספק החברות הישראליות הפועלות בסין .  
עוד בוואלה !  NEWS:נתניהו חזר בו מההסכמות עם כחלון : " בשביל מה צריך את התאגיד ? "ח"כים חרדים זעמו על קיום דיון על התאגיד בשבת :  פגיעה חמורה בקדושהח"כ לוי-אבקסיס הודיעה רשמית שתקים מפלגה חדשה : " פועלת עבורכם "  
נתניהו ,  שילווה בעשרות אנשי עסקים המעוניינים להיכנס או להגדיל נוכחותם בשוק הסיני ,  יחתום במהלך הביקור על הסכמים בתחום התעופה ,  החינוך ,  הבאת עובדי בנייה סינים לישראל ,  מדע ,  בריאות ,  הגנת הסביבה ותכנית תלת-שנתית לצוות המשימה לחיזוק הקשרים הכלכליים בין המדינות .  
לביקורו של נתניהו בסין יתלוו השר להגנת הסביבה זאב אלקין ,  שר הכלכלה והתעשייה אלי כהן ,  שר המדע ,  הטכנולוגיה והחלל אופיר אקוניס ,  ושר הבריאות יעקב ליצמן .  שר החקלאות אורי אריאל היה מתוכנן אף הוא להצטרף לביקור ,  אך החליט אתמול לבטל בשל פערים מול הסינים במגעים על הסכם חדש בתחום החקלאות .  לעומתו ,  שר המדע אקוניס ימשיך אחרי סין לביקור ביפן ויוביל משלחת אנשי אקדמיה לשורת פגישות בנושא מדע ,  טכנולוגיה וחדשנות במטרה להעמיק את שיתוף הפעולה האקדמי מול מוסדות ההשכלה הגבוהה בישראל .  
בביקורו של הנשיא ריבלין בווייטנאם ייפגש עם מקבילו ,  טראן דיי קוואנג ,  ועם ראש הממשלה ,  שר ההגנה ובכירי ממשל נוספים במדינה .  הנושא הכלכלי יעמוד גם כן במרכז ביקורו של ריבלין ,  שיחנוך כנס כלכלי בנוכחות משלחת אנשי עסקים ישראליים בכירים וכן יבקר בפרויקטים חקלאיים טכנולוגיים ישראלים בווייטנאם .  בנוסף תתלווה אל הנשיא משלחת ראשי חברות ביטחוניות בראשות מישל בן ברוץ ותיפתח תערוכת יצוא ביטחוני ישראלי הנערכת בהאנוי ומשלחת אנשי עסקים ישראלים בכירים בראשות יו"ר איגוד התעשיינים ,  שרגא ברוש ,  ובהשתתפות יו"ר מכון הייצוא רמזי גבאי .
" אני יוצא הלילה לביקור חשוב בווייאטנם ",  אמר הנשיא טרם המראתו . " ביקור זה מהווה ביטוי לידידות ההולכת ומתחזקת בין שתי המדינות .  אנו רואים בווייטנאם מדינה מובילה בזירה האסייתית ,  ועוקבים בהערכה אחר הצמיחה הכלכלית המרשימה בה .  שיתוף פעולה ביטחוני וכלכלי בינינו יקדם את השגשוג והצמיחה של שתי המדינות ויתרום גם ליציבות כל אחד מהאזורים שלנו ".  

במטרה לחזק את הקשר הכלכלי :  נתניהו המריא לביקור בסין
ראש הממשלה המריא לביקור הרשמי בבייג'ינג ,  שיציין 25 שנות יחסים דיפלומטיים בין המדינות ובמהלכו ייפגש עם ראשי תאגידים ויחתום על הסכמים כלכליים .  הנשיא ריבלין המריא לוייטנאם ,  שם ייפגש עם מקבילו וראש הממשלה ויחנוך כנס כלכלי

