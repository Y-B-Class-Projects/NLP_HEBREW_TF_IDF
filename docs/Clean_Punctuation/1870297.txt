נתניהו לשרים : " אחרי עסקת שליט ,  חוזרים לעבודה "
 ראש הממשלה הודה לשרים על התמיכה בהחלטה לאשר את העסקה לשחרור גלעד שליט ואמר כי כעת יתפנו השרים לטפל ביתר האתגרים עימם החלו להתמודד לפני שנתיים וחצי
 ( צילום :  מערכת וואלה ,  עריכה :  גדי וינסטוק ) 
ראש הממשלה בנימין נתניהו פתח הבוקר  ( ראשון )  את ישיבת הממשלה השבועית במבט על השבוע שחלף בו בוצעה העסקה לשחרור גלעד שליט . " בשבוע שעבר החזרנו את גלעד שליט חי ובריא למדינת ישראל ",  אמר נתניהו . " אני מבקש להודות לשרים על השותפות בהחלטה שקיבלנו .  עכשיו ,  אחרי שבועיים יוצאי דופן של התאחדות בעם אנחנו ממשיכים לטפל במרץ באתגרים שעימם התחלנו להתמודד לפני כשנתיים וחצי ".  
ראש הממשלה המשיך ודיבר על המהפכות שביצעה ממשלתו : " מהפכה בחינוך ,  שכבר רואים את תוצאותיה החיוביות ,  מהפכה בתשתיות ,  בתחבורה ובכבישים המהירים בנגב ובגליל ומהפכה בכלכלה וברווחה .  אישרנו כבר את המסגרת הכללית של טרכטנברג ובשבועות הקרובים נאשר החלטות מפורטות שמטרתן להוריד את יוקר המחיה ". 
יו"ר האופוזיציה ציפי לבני התבטאה הבוקר לראשונה על עסקת שליט אליה התייחס גם נתניהו .  לבני אמרה כי העסקה רק חיזקה את חמאס ,  וכי בשלב השני שלה על ישראל לחזק את אבו מאזן .  לבני אמרה כי  " גם אלה שתמכו בעסקה מבינים שהשורה התחתונה היא שחמאס התחזק .  העובדה היא שכשהיינו בממשלה הקודמת ועמדה בפנינו עסקה דומה ,  החלטנו שלא משחררים וזו החלטה נוראה ואיומה ". 
לבני אמרה כי הבטיחה לאביו של גלעד ,  נעם שליט ,  כי לא תתבטא בגנות העסקה טרם אישורה : " בחרתי לא לצאת נגד והיום אני מדברת ביום שאחרי מתוך האינטרסים של ישראל לא רק להישאר חזקה ,  אלא גם להגיע להסדר ".  
דבריה של לבני גררו תגובות נזעמות בקרב חברי הממשלה .  שר המדע והטכנולוגיה דניאל הרשקוביץ ,  אמר כי  " ממשלת ישראל לא נכנסה למשא ומתן על שליט 'טבולה רסה' .  היינו כבולים על ידי מתווה שנוסח ונוהל על ידי ציפי לבני וחבריה שהיה נדיב יותר מהמתווה שבסופו של דבר קיבלנו .  זהו ניסיון נואש לשמר את מעמדה ". 
השר להגנת הסביבה גלעד ארדן אמר כי  " הגברת לבני מעולם לא הצטיינה במנהיגות .  כל עם ישראל רואה ומבין שמדובר בעמדה פחדנית שמעידה יותר מכל על התכונות בהן ניחנה גברת לבני .  אם זו עמדתה ,  היא הייתה צריכה לומר זאת ולהיאבק ולהשפיע כיו"ר אופוזיציה .  ברגע שלא נהגה כך מוטב היה שלא הייתה אומרת גם היום .  ציפי לבני לא רלוונטית ,  היא אומרת שישראל נחלשה בעקבות עסקת שליט - האמת היא שציפי לבני נחלשה ".  
עוד באותו נושאלבני : " התנגדתי לעסקת שליט בעבר ,  חמאס יצא מחוזק"אחרי שחרור שליט ,  הממשלה מתפנה לטיפול בפשיעהחזרה לשגרה :  גלעד שליט יצא לראשונה ממצפה הילה

נתניהו לשרים : " אחרי עסקת שליט ,  חוזרים לעבודה "
 ראש הממשלה הודה לשרים על התמיכה בהחלטה לאשר את העסקה לשחרור גלעד שליט ואמר כי כעת יתפנו השרים לטפל ביתר האתגרים עימם החלו להתמודד לפני שנתיים וחצי

