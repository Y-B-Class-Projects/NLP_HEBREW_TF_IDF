רה"מ בוושינגטון :  הטרור לא יקבע את הגבולות
בפתח פגישתו עם מזכירת המדינה האמריקאית הביע רה"מ את תנחומיו למשפחות ההרוגים בפיגוע הירי ליד קריית ארבע ,  והבהיר כי ישראל תעניש את הרוצחים ושולחיהם . " הטרור לא יקבע את גורל ההתיישבות והגבולות "
  ( צילום :  חומרי ארכיון ,  עריכה :  עידן גוראל ,  קריינות :  טליה שחר ) 
ראש הממשלה בנימין נתניהו התייחס הלילה  ( רביעי )  לפיגוע ליד חברון בו נהרגו ארבעה בני אדם .  בפתח פגישתו עם מזכירת המדינה האמריקאית הילרי קלינטון אמר נתניהו כי  " טלי ויצחק השאירו שישה יתומים .  כוכבה השאירה ילדה בת 10 .  שבעה יתומים נוספו למעגל השכול ".  נתניהו הוסיף כי  " הטרור לא ייקבע את גורל ההתיישבות והגבולות .  הנושאים האלה ואחרים ייקבעו במשא ומתן ".  
ראש הממשלה הוסיף כי  " אני מבקש להבהיר :  דם המתיישבים אינו הפקר .  נגיע לרוצחים ונעניש את שולחיהם ".  עוד אמר נתניהו כי בכוונתו להביע את נחישותו לגבי סוגיית הביטחון בשיחותיו עם המנהיגים המשתתפים בפתיחת השיחות ישירות  נשיא ארה"ב ברק אובמה ,  יו"ר רשות הפלסטינית אבו מאזן ,  עבדאללה מלך ירדן ונשיא מצרים חוסני מובראק .
 מזכירת המדינה האמריקאית הילרי קלינטון הביעה אף היא את תנחומיה למשפחות ,  וחזרה על מחוייבות ארצות הברית לביטחונה של מדינת ישראל ואזרחיה .  קלינטון אמרה בפתח פגישתה עם נתניהו ,  כי  " לברוטליות האכזרית הזאת אין מקום באף מדינה ובשום תנאי .  אסור שכוחות הטרור וההרס יימשכו ,  וזאת אחת הסיבות שראש הממשלה נמצא כאן ".  בפגישה בין המנהיגים השתתפו גם עורך הדין יצחק מולכו והיועץ לביטחון לאומי עוזי ארד .
 ראש הממשלה צפוי להיפגש בצהריים עם נשיא ארה"ב ברק אובמה .  מאוחר יותר ,  ייפגש נתניהו עם נשיא מצרים מובראק ועם מלך ירדן עבדאללה .  בערב ייסובו שלושת ראשי המדינות וכן יו"ר הרשות הפלסטינית אבו מאזן לארוחת שבירת צום הרמדאן בבית הלבן עם הנשיא אובמה ומזכירת המדינה האמריקאית הילרי קלינטון .  מחר צפויים נתניהו ,  אבו מאזן וקלינטון להשיק את השיחות הישירות בפגישה שתיערך במחלקת המדינה בוושינגטון .
 
רה"מ בוושינגטון :  הטרור לא יקבע את הגבולות
בפתח פגישתו עם מזכירת המדינה האמריקאית הביע רה"מ את תנחומיו למשפחות ההרוגים בפיגוע הירי ליד קריית ארבע ,  והבהיר כי ישראל תעניש את הרוצחים ושולחיהם . " הטרור לא יקבע את גורל ההתיישבות והגבולות "
 
