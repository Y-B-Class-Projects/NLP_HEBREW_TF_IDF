ארצות הברית מגיבה לדברי נתניהו : " רמת הגולן אינה שטח ישראלי "
 בשנים האחרונות השקיעה ישראל מיליונים בפיתוח הגולן ,  אך בניגוד לבנייה בהתנחלויות ,  העולם לא הגיב על כך .  דווקא ישיבת הממשלה שלשום ,  וההצהרות שיצאו ממנה ,  גרמה לידידות הגדולות של ישראל ,  ארה"ב וגרמניה ,  להבהיר שמבחינתן הגולן עדיין שטח כבוש
ראש הממשלה בנימין נתניהו התייצב שלשום בפתח ישיבת הממשלה והכריז כי  " הגיע הזמן שהעולם יכיר בכך שהגולן יישאר חלק מישראל ".  אלא שביממה האחרונה מתברר כי ככל שהדבר נוגע לשתיים מהידידות החשובות ביותר של ישראל בעולם ,  המסר הזה רחוק מלהתקבל בהבנה .  ארצות הברית וגרמניה מיהרו להודיע כי אין כל שינוי בעמדתן המסורתית בנושא רמת הגולן ,  הנחשבת לשטח שישראל כבשה מסוריה ב-1967 ושעתידו ייקבע במשא ומתן בין הצדדים .  
גרמניה ,  ידידתה החשובה ביותר של ישראל במערב אירופה ,  הייתה הראשונה להגיב לנושא ,  וכבר אתמול בבוקר פרסמה הודעה המבהירה כי אין כל שינוי בעמדת המדינה בסוגיית רמת הגולן .  בשעות הערב התווספה גם תגובת ארצות הברית ,  ודובר מחלקת המדינה האמריקנית ,  ג'ון קירבי ,  הבהיר בתידרוך היומי לכתבים כי ארצות הברית לא עומדת לשנות את עמדתה בנושא .
 העמדה של ארצות הברית התקבעה בשנת 1981 ,  אז ישראל הכריזה על סיפוח רמת הגולן באופן חד-צדדי .  האמריקנים - בהנהגת הנשיא הרפובליקני רונלד רייגן - הביעו אז התנגדות ומחאה חריפה ,  ואף איפשרו למועצת הביטחון של האו"ם להעביר החלטה נגד הצעד הישראלי .  מאז תמכו כל הממשלים בארצות הברית ,  משתי המפלגות ,  בקו לפיו רמת הגולן אינו שטח ישראלי ,  ושבפועל מעמד הרמה אינו שונה ממעמד הגדה המערבית .  
עוד כתבות בנושא :  גרמניה נגד נתניהו : " דבריו על רמת הגולן מנוגדים לדין הבינלאומי"קריצה לימין או מסר לאסד :  מדוע נתניהו העלה שוב את נושא הגולן ? נתניהו בישיבת הממשלה ברמת הגולן : " תישאר לעד בידי ישראל "  
למרות העמדה הפורמלית הזו ,  בחמש השנים האחרונות ,  על רקע מלחמת האזרחים בסוריה ,  חל שינוי שקט בגישה הבינלאומית לרמת הגולן .  העולם הפסיק הלכה למעשה לנסות ולקדם משא ומתן בין ישראל לסוריה ,  מתוך הבנה שהדבר בלתי אפשרי בשלב זה .  בנוסף ,  השקעה ישראלית נרחבת בפיתוח היישובים ברמה עברה בשקט מוחלט מצד הקהילה הבינלאומית ,  בניגוד לבנייה בהתנחלויות בגדה המערבית ,  שמעוררת התנגדות באופן מיידי .  העולם אמנם לא הכריז על כך באופן רשמי ,  אבל ההבנה שהמצב ברמת הגולן שונה החלה לחלחל .
 באופן אבסורדי ,  נראה כי דווקא האופי ההצהרתי והבולט של ישיבת הממשלה ברמה הכריחה את מנהיגי ארצות הברית וגרמניה להרחיק את עצמם מהעמדה הישראלית ,  ולהבהיר כי אין שינוי רשמי בעמדתם לגבי רמת הגולן .  יהיה מעניין לראות כיצד יפעל כעת בנושא הזה נשיא רוסיה ,  ולדימיר פוטין .  הנשיא הרוסי הוא התומך המרכזי של השלטון הסורי ,  ולכן צפוי גם כן להביע תמיכה בעמדה לפיה תצטרך רמת הגולן ,  בבוא היום ,  לשוב לשליטת סוריה .
  ( עדכון ראשון :  22:55 )  

ארצות הברית מגיבה לדברי נתניהו : " רמת הגולן אינה שטח ישראלי "
 בשנים האחרונות השקיעה ישראל מיליונים בפיתוח הגולן ,  אך בניגוד לבנייה בהתנחלויות ,  העולם לא הגיב על כך .  דווקא ישיבת הממשלה שלשום ,  וההצהרות שיצאו ממנה ,  גרמה לידידות הגדולות של ישראל ,  ארה"ב וגרמניה ,  להבהיר שמבחינתן הגולן עדיין שטח כבוש

