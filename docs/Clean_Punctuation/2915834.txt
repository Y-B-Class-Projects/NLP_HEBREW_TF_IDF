הרצוג לנתניהו ובנט : " התומכים שלכם מסיתים נגד ריבלין  ואתם שותקים "
 יו"ר האופוזיציה תקף את השניים בטענה כי שתיקתם נוכח  " מסע ההסתה החמור "  נגד הנשיא  " נותנת לגיטימציה לבריוני מקלדת ".  לבני : " חשבתי שתעמולת הבחירות הייתה השיא "
 יו"ר המחנה הציוני והאופוזיציה ,  חבר הכנסת יצחק הרצוג ,  התייחס היום  ( שלישי )  למתקפות על הנשיא ראובן ריבלין ,  בין היתר מצד ערוץ 20 ,  ולסרטון של תנועת  " אם תרצו ",  שבו נטען כי פעילי שמאל הם  " שתולים "  של מדינות זרות שמגוננים על מחבלים .  הרצוג טען כי ראש הממשלה בנימין נתניהו ויו"ר הבית היהודי נפתלי בנט צריכים לקחת אחריות על  " מסע הסתה חמור ומסוכן ". 
הרצוג פנה אל השניים ואמר כי תומכי הליכוד והבית היהודי מסיתים נגד הנשיא . " כשנוח לכם ,  אתם יודעים לפרסם סטטוס בפייסבוק בכל שעה ,  לתקוף ולהגן על עצמכם .  אך כאשר התומכים שלכם מנהלים על גבו של נשיא המדינה ריבלין מסע הסתה חמור ומסוכן ,  אתם שותקים .  השתיקה שלכם נותנת לגיטימציה לבריוני המקלדת להשתלח בנשיא המדינה ,  כאילו אין לכם קשר לזה ",  כתב בפוסט שהעלה לעמוד הפייסבוק שלו .
 לקריאה נוספת:אלוף משנה הושעה מתפקידו לאחר שרכבו נגנב עם מסמכים מסווגיםחשד לפיגוע :  עובד בניין תקף פועל ומנהל עבודה במודיעין ;  מצבם בינונימפקד כלא במרכז נחקר בחשד לעבירות מין בעובדת תחתיו 
לדבריו ,  יש לנקוט פעולה מידית . " קחו אחריות - תודיעו לתנועת 'אם תרצו' שסרטונים ששופכים את דמם של פעילים הם מחוץ לגדר ההפרדה של הדמוקרטיה הישראלית .  תעצרו את אלה שבמלים נאלחות פשוט מכתימים את כל המחנה שלכם ,  את מי שבמחי מקלדת הופך מאות אלפי אזרחים לשותפים להסתה רק כי אתם ,  מנהיגיהם ,  לא דופקים על השולחן ועוצרים את ההסתה הפרועה הזו .  ההדר הבית"רי ,  המורשת היהודית ,  המוסר העמוק שניסחו חכמינו - כל אלה כאילו נשכחים בימים האחרונים ". 
הרצוג הוסיף : " תנו לי לחדש לכם - מנהיגות היא האומץ להשמיע קול נוקב גם כשזה קשה .  האם אפילו מולם אתם לא מסוגלים לעמוד ?  אפילו לצדו של נשיא המדינה אתם לא מסוגלים להתייצב ?  ".  
עמיתתו לסייעה של הרצוג ,  חברת הכנסת ציפי לבני ,  הוסיפה דברים ברוח דומה . " מנהיגות אמתית דורשת גינוי חריף ועצירת הגל העכור הזה .  נתניהו הוא האב המייסד של הגל הזה .  חשבתי שתעמולת הבחירות הייתה השיא ,  אבל מתברר שלא .  ההסתה נגד הנשיא ריבלין היא חלק מתהליך של סתימת פיות והפיכת עמדות והציבור שמאמין בהם ללא לגיטימיים ,  לא פטריוטים ועוכרי ישראל ",  אמרה .  
לבני המשיכה : " הנשיא הפגין את אותו עמוד שדרה ערכי שיש בו כשנאם בכנס  ( כנס  " הארץ "  בהשתתפות נציגים של  " שוברים שתיקה ")  למרות המתקפה הישירה והעקיפה ,  וכליברל אמתי ,  שגדל בבית רעיוני דומה לשלי ,  בא להגן על הזכות להשמיע עמדות שונות משלו ונגד הדה-לגיטימציה של כל מה שמצלצל כמו דמוקרטיה .  לכן גם ברכתי אותו על עמדתו מיד כשדיברתי אחריו בכנס ". 
היא הדגישה את חלקו של ערוץ 20 בפרשה : " החטא האמתי הוא לא רק המתקפה על הנשיא .  הערוץ קיבל זיכיון לשדר שידורי מורשת - נושא חשוב בעיני כמי שמאמינה בישראל היהודית דמוקרטית ,  ובכך שהמורשת היהודית ,  ערכיה והמסורת היהודית הם חלק ממנה .  אבל ערוץ 20 מחבר את המורשת לעמדות פוליטיות ,  כששר החינוך ,  יו"ר הבית היהודי ,  ממליץ על צפייה בערוץ הפרטי .  החיבור בין המורשת היהודית ששייכת לכולנו לבין עמדות פוליטיות ,  ששיאן במתקפה נגד הנשיא - אינן רק הפרת הזיכיון ,  אלא טענה למונופול פוליטי על המורשת היהודית ויצירת ניכור של אחרים ממנה ".  
הנשיא לשעבר שמעון פרס התייחס לסערה סביב ריבלין ואמר : " יש לנו מדינה אחת ונשיא אחד ,  אסור לאפשר כל גילוי של הסתה או אלימות כלפיו .  כל הסתה נגד הנשיא היא הסתה נגד המדינה .  כל הסתה שפוגעת בנשיא ,  פוגעת בכולנו - בעמנו ,  בילדינו ובמשמעותה של מדינת ישראל .  ניתן להתווכח עם הנשיא ודעותיו ,  אך הסתה ברורה אסור לאיש לעשות ". 
לדבריו , " זוהי אחריותו של כל אזרח במדינה לשמור על אחדותה של המדינה ודמותה .  במדינת ישראל קיימות דעות וזרמים שונים .  מי שמייצג את האחידות והממלכתיות של זרמים אלה הוא נשיא המדינה - גם על פי חוק וגם על פי בחירה .  הנשיא ריבלין עושה לילות כימים כדי להביא לידי ביטוי גם את אחדות המדינה וגם את חופש הביטוי בקרב זרמים שונים בתוכה .  עלינו לתת לנשיא למלא את תפקידו - כפי שעשה זאת במסירות רבה עד כה .  מגיע לו ומגיע לנו שנעמוד מאחוריו ".  

הרצוג לנתניהו ובנט : " התומכים שלכם מסיתים נגד ריבלין  ואתם שותקים "
 יו"ר האופוזיציה תקף את השניים בטענה כי שתיקתם נוכח  " מסע ההסתה החמור "  נגד הנשיא  " נותנת לגיטימציה לבריוני מקלדת ".  לבני : " חשבתי שתעמולת הבחירות הייתה השיא "
 
