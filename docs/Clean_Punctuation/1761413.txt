נתניהו על ממשלת אולמרט :  מנהיגות מטופשת
מסמכי ויקיליקס חושפים כי לאחר מלחמת לבנון השנייה ,  ביקר רה"מ באופן חריג את קודמו בתפקיד .  נתניהו ,  כיו"ר אופוזיציה אמר לאמריקאים : " ישראל הצניחה חיילים אל כוונות הלבנונים "
 מבוכה לראש הממשלה בנימין נתניהו :  מסמכי ויקיליקס שפורסמו אמש  ( ראשון )  חושפים כי בפגישה שערך נתניהו עם בכירים אמריקאים בכנסת באפריל 2007 ביקר ראש האופוזיציה דאז נתניהו בפני בחריפות את ממשלת אולמרט ואת מנהיגותו של ראש הממשלה לשעבר במהלך מלחמת לבנון השנייה .  הפגישה ,  התקיימה ב-11 באפריל 2007 עם השגריר האמריקאי בישראל ,  ריצ'רד ג'ונס ,  ועם נציג בית הנבחרים היהודי גארי אקרמן .
 לפי המסמך שמסכם את הפגישה ,  נתניהו התייחס במהלכה למלחמת לבנון השנייה וציין כי הבעיה לא הייתה במטרות המלחמה אלא בחוסר הקשר בין המטרות לשיטות שננקטו .  אם צה"ל היה משתמש במהלך מאגף של מבצע קרקעי רחב היקף ,  הוא יכול היה לנצח בקלות .  במקום זאת ,  טען נתניהו ,  ישראל  " הצניחה חיילים אל כוונות הלבנונים ",  וכינה את הגישה  " מטופשת ".  
נתניהו טען עוד כי המנהיגות הבכירה של המדינה ,  בראשות אולמרט ושר הביטחון דאז עמיר פרץ ,  חסרה ניסיון צבאי . " הם מפחדים שיפלו קורבנות בקרב הצבא ,  ובמקום זאת מקבלים הרבה קורבנות בקרב האזרחים ",  הבהיר נתניהו . " אם אולמרט היה מניע את המילואים במשך עשרה ימים ,  כובש אדמה ,  הורס את חיזבאללה בדרום לבנון ,  ואז נסוג ,  הוא היה גיבור היום ". 
נתניהו חזה שאולמרט לא יישאר ראש הממשלה בעקבות המלחמה ,  והבהיר כי הלחץ על אולמרט הינו תוצאה של חקירות החשדות לשחיתות נגדו והשחרור הקרוב של דו"ח וינוגרד . " אולמרט יכול להיות מודח על ידי מרד בתוך קדימה ",  ניתח נתניהו . " חברי קדימה מבינים שהם לא יכולים להרשות לאולמרט להישאר בשלטון ,  אבל גם קדימה עצמה עלולה להתמוטט כי מדובר ב'מפלגה מזויפת' ".  נתניהו הדגיש כי הוא לא ממהר ללכת לבחירות משום שהוא  " נהנה לבלות את הזמן עם המשפחה ולבנות מחדש את הליכוד ". 
יו"ר הוועדה לביקורת המדינה ח"כ יואל חסון  ( קדימה )  הגיב לפרסום ואמר כי  " עצוב לגלות שבשעה שישראל התאוששה ממערכה צבאית ,  בחר יו"ר האופוזיציה נתניהו לחבל ולהשמיץ את ממשלת ישראל בפני בעלת הברית הגדולה ביותר .  אוי לנו ליו"ר אופוזיציה כזה ,  שהאינטרס הפוליטי גובר אצלו על האינטרס הלאומי .  ההדלפות של ויקיליקס חושפות את קצה הקרחון של ריקנות מנהיגותו של נתניהו ". 

נתניהו על ממשלת אולמרט :  מנהיגות מטופשת
מסמכי ויקיליקס חושפים כי לאחר מלחמת לבנון השנייה ,  ביקר רה"מ באופן חריג את קודמו בתפקיד .  נתניהו ,  כיו"ר אופוזיציה אמר לאמריקאים : " ישראל הצניחה חיילים אל כוונות הלבנונים "
 
