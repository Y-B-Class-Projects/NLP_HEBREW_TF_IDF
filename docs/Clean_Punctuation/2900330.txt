המחבלת שחוסלה בניסיון הפיגוע בחברון :  פלסטינית בת 17
הפלסטינית ניסתה לדקור שוטרים של משמר הגבול בחסם צלבנית שבסמוך למערכת המכפלה .  לאחר שביקשו ממנה להזדהות ,  היא שלפה סכין ורצה לעברם של השוטרים .  בתגובה ,  הם ירו לעברה ונטרלו אותה .  עדכונים שוטפים
המחבלת שניסתה הבוקר לדקור שוטרי מג"ב בחסם צלבנית ,  שליד מערכת המכפלה בחברון וחוסלה היא דאליא ג'יהאד ארשיד ,  פלסטינית בת 17 .  המחבלת עוררה את חשדם של השוטרים ,  וכשביקשו ממנה להזדהות היא רצה לעברם כשסכין שלופה בידיה .  
צעיר כבן 25 נפצע לפני זמן קצר באורח קשה בפיגוע דקירה בצומת אריאל שבשומרון .  חובשים ופרמדיקים של מד"א העניקו לו טיפול רפואי ופינו אותו לבית החולים בילינסון בפתח תקווה כשהוא דקור בפלג גופו העליון .  כוחות ביטחון גדולים הגיעו לזירה ופתחו במצוד אחר המחבל .  
פלסטינית ניסתה לדקור היום שוטרי מג"ב בחסם צלבנית שבסמוך למערכת המכפלה בחברון .  הפלסטינית עוררה את חשדם של השוטרים ,  התבקשה להזדהות ושלפה סכין תוך שהיא מתקרבת וצועקת על השוטרים .  הם ביצעו ירי מדויק לעברה וניטרלו אותה .  
צעיר פלסטיני כבן 20 נפצע היום באורח אנוש לאחר שנורה בצומת סעיר שבגוש עציון וכעת מאושפז בבית החולים אלהלי שבחברון - כך דווח בכלי תקשורת פלסטיניים .  על פי הדיווח ,  מדובר במקום שבו אירע הבוקר פיגוע דקירה .  בצה"ל נבדקת האפשרות כי מדובר בפלסטיני שביצע את פיגוע הדקירה .  
ראש הממשלה בנימין נתניהו התייחס הבוקר בפתח ישיבת הממשלה השבועית לאזרח הישראלי שחצה את הגבול לסוריה אמש ואמר כי אזרחותו תישלל בעקבות מעשיו .  לדבריו , " מי שמצטרף לשורות האויב לא יהיה אזרח ישראלי ".  בהתייחסו לדברים שאמר אמש שר החוץ האמריקני ,  ג'ון קרי ,  הבהיר נתניהו כי לא יהיה כל שינוי בסטטוס קוו בהר הבית ,  שישראל עודנה מחויבת לו ,  כפי שהבהיר לכל אורך הימים האחרונים .  
תושב אחד מכפרי הגליל בן 34 ,  שאמר לכאורה כי בכוונתו להיות שהיד ,  נעצר הבוקר בכניסה לטבריה .  שוטרי התחנה בעיר הוזעקו לאוטובוס שעליו עלה ,  בכביש 90 סמוך לקיבוץ גשר ,  ועצרו אותו .  בחיפוש בכליו נמצאו סכין וכיפה .  
גבר כבן 40 נפצע באורח בינוני בפיגוע דקירה סמוך להתנחלות מיצד שבגוש עציון .  פלסטינים יידו אבנים סמוך ליישוב ופגעו בכלי רכבו .  בתגובה ,  יצא הגבר ונדקר על ידי מחבל .  הפצוע ירה לעבר הדוקר ,  שהצליח להימלט .  אנשי מגן דוד אדום שהוקפצו למקום טיפלו בפצוע ופינו אותו לבית החולים הדסה עין כרם בירושלים כשהוא בהכרה מלאה וסובל מפצעי דקירה בפלג גופו העליון .  כוחות הביטחון הוקפצו למקום .
 פרמדיק מד"א ראם נעימי שטיפל בפצוע סיפר : " כשהגענו למקום ראינו בצד הכביש רכב עם שמשה קדמית מנופצת .  בסמוך לרכב התהלך גבר כבן 58 בהכרה מלאה .  ניגשנו אליו וראינו שהוא סובל מפצע דקירה בפלג גופו העליון ומחבלה בראש מאבן .  הענקנו לו טיפול ראשוני מהיר בשטח ופינינו אותו בדחיפות לבית חולים כשמצבו מוגדר בינוני ויציב ".  
שריפת יער פרצה בסמוך לחוות קשואלה שבגבעות גוש עציון .  במקום אותרו שני מוקדי שריפה בשני צדי הכביש המוביל למחסום הל"ה .  הכביש נסגר חלקית לתנועה בעקבות השריפה .  כוחות כיבוי נמצאים במקום ,  ונבדק חשד להסתה .  
פלסטיני חמוש בסכין נעצר במהלך בדיקו ביטחוני שגרתי בצומת תפוח שבשומרון .  שוטרי מג"ב שאיתרו את הסכין עצרו את הפלסטיני ובשעה זו מבררים האם הייתה בכוונתו לבצע פיגוע .  
כתובות נאצה שנכתב בהן  " נקמה מנהלית "  אותרו הלילה בשכונת אום-טובא שבמזרח ירושלים בסמוך לכלי רכב שהוצת .  המשטרה בודקת אם מדובר בפשע שנאה .  
ראש הממשלה בנימין נתניהו אישר הלילה את דבריו של החוץ האמריקני ,  ג'ון קרי ,  עמו נפגש ביום חמישי בברלין ,  שאמר כי נתניהו התחייב לשמור על הסטטוס קוו במסגד אל-אקצא ולפיו  " מוסלמים יוכלו להתפלל ,  ויהודים לבקר ".  בהודעה לתקשורת הזרה מטעם לשכת ראש הממשלה נמסר כי  " ישראל מכירה בחשיבות של הר הבית עבור בני כל שלושת הדתות המונותיאיסטיות ומאשרת מחדש את המחויבות שלה להותיר על קנו את הסטטוס קוו במקום ,  הן תיאורטית והן מעשית ".  עוד נמסר כי לישראל אין כוונה לחלק את המתחם .  
אבן נזרקה אמש לעבר הרכבת הקלה בשכונת שועפאט שבמזרח ירושלים .  אין נפגעים ,  נזק נגרם לאחד הקרונות .  המשטרה סורקת לאיתור חשודים .  
לוחמי צה"ל עצרו אמש פלסטינית חמושה בסכין בצומת ג'ית ,  בסמוך לקדומים שבשומרון .  בחיפוש בכליה נמצאה הסכין ואבנים .  

המחבלת שחוסלה בניסיון הפיגוע בחברון :  פלסטינית בת 17
הפלסטינית ניסתה לדקור שוטרים של משמר הגבול בחסם צלבנית שבסמוך למערכת המכפלה .  לאחר שביקשו ממנה להזדהות ,  היא שלפה סכין ורצה לעברם של השוטרים .  בתגובה ,  הם ירו לעברה ונטרלו אותה .  עדכונים שוטפים

