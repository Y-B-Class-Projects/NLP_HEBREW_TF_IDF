באופוזיציה תוקפים את הסכם הסיוע : " נתניהו פגע בביטחון במיליארדים "
 לקראת החתימה על הסכם הסיוע האמריקני ,  תקפו במחנה הציוני את ראש הממשלה ואמרו כי ההגבלות בהסכם פוגעות בכלכלה .  ח"כ עמיר פרץ : " אלפי עובדים יפוטרו ".  ח"כ שלח : " ההסכם - עדות לדרך היהירה שבה ניהל נתניהו את המו"מ "
 שעות לפני החתימה על הסכם הסיוע הביטחוני האמריקני לישראל ,  תוקפים היום  ( רביעי )  באופוזיציה את ראש הממשלה ,  בנימין נתניהו ,  ואמרו כי למרות שהסכם הסיוע יהיה הגדול אי פעם ,  מדובר בפגיעה בכלכלת ישראל .  זאת ,  משום שמשרד הביטחון לא יוכל עוד להפנות כרבע מהסיוע לתעשיות בישראל לאחר שש שנים .
 ח"כ עמיר פרץ  ( המחנה הציוני )  ,  לשעבר שר הביטחון ויו"ר ועדת המשנה להגנה על העורף בוועדת החוץ והביטחון ,  אמר כי רבים יאבדו את עבודתם . " הפוליטיזציה שעשה נתניהו ליחסי ישראל-ארצות הברית צפויה לפגוע ביתרון האיכותי של צה"ל ובתעשייה הביטחונית בישראל .  אלפי עובדים ילכו הביתה בגלל הפוליטיקה הקטנה של נתניהו מול נשיא ארצות הברית ". 
פרץ הוסיף כי  " נתניהו פתח במשא ומתן עם ארצות הברית על הסכם הסיוע הביטחוני לאחר שהביא את ישראל לנקודת פתיחה אומללה :  הקמת ממשלת ימין קיצוני ,  שבעה חודשים לאחר נאומו בקונגרס נגד מדיניות הבית הלבן והתערבותו הבוטה בבחירות לנשיאות ארצות הברית ".  לדבריו , " נקודות התורפה של ההסכם הן כישלון אישי של נתניהו ומחייבים חשיבה על אלטרנטיבות על-מנת לאפשר לתעשיות הביטחוניות להמשיך ולפעול בקצב מלא ". 
לקריאה נוספת:נציגו של נתניהו נחת בוושינגטון :  צפוי לחתום על הסכם הסיוע בשעות הקרובותהסנאטור שמונע חתימת הסכם הסיוע : " אמרתי לנתניהו שהממשל יכול להזדיין"שגריר ארה"ב בישראל : " הסכם הסיוע ייחתם בקרוב ויהיה הגדול בהיסטוריה "  
ח"כ אראל מרגלית  ( המחנה הציוני )  ,  שהוזמן למכון  " ברוקינגס "  בוושינגטון להציג את תכניתו המדינית ,  אמר כי  " נתניהו שכח כנראה שארצות הברית היא בעלת בריתנו הטבעית לתהליך מדיני ולא רוסיה ופוטין .  זהו המשך ישיר להתנהלות שלו הפוגעת ביחסי החוץ של ישראל בגלל אינטרסים אישיים ופוליטיים .  סאגת הסכם הסיוע בין ארצות הברית לישראל היא הוכחה נוספת ". 
גם ח"כ עפר שלח  ( יש עתיד )  ,  חבר בוועדת החוץ והביטחון ,  תקף את ראש הממשלה . " נתניהו פגע בביטחון ובכלכלה במיליארדים ",  אמר , " הסכם הסיוע לעשר השנים הקרובות הוא עדות לידידות האמיצה ולשותפות האסטרטגית בין ארצות הברית לישראל .  הוא גם עדות מצערת למה שאנחנו טוענים במשך חודשים :  מערכת היחסים העכורה בין ראש הממשלה לבית הלבן ,  והדרך היהירה בה ניהל נתניהו את המשא ומתן ,  גרמו נזק של מיליארדי דולרים לכלכלה ,  לביטחון ולתעשיות הביטחוניות של ישראל ".  

שלח הוסיף כי  " אין בהסכם החדש שום תוספת למה שקיבלנו מוושינגטון בשנים האחרונות ,  אפילו לא פיצוי על השחיקה בערך הדולר .  יש בו תנאים מגבילים חמורים שלא היו בעבר ,  ובראשם הקביעה שלא תהיה שום תוספת מהקונגרס והביטול העתידי של המרת כרבע מהסיוע לשקלים ,  הבסיס עליו נבנתה ושגשגה התעשייה הביטחונית שלנו ". 
לדבריו ,  ניתן היה למנוע את ההגבלות בהסכם . " הדברים נאמרו לנתניהו בזמן אמת על ידי מערכת הביטחון ועל ידי מי שהכיר את הפרטים ,  ואני ביניהם .  ראש הממשלה התעקש ,  מטעמים אישיים ,  להתעמת שוב ושוב עם הבית הלבן ",  אמר . " הוא הודיע לנו שהוא מכיר את אמריקה טוב מכולם ,  ושעוד נראה את מבחן התוצאה .  אז הנה הוא לפנינו :  נזק של מיליארדים ,  עתיד לא ברור לתעשייה שמניבה חמישה מיליארד דולרים יצוא בשנה ,  וראש ממשלה שמדבר על ביטחון אבל פוגע בביטחון באופן חסר תקדים ".  
אמש הודיעו ארצות הברית וישראל רשמית על הסכם הסיוע .  במסגרת ההסכם ,  ארצות הברית תעביר לישראל במשך העשור הקרוב סיוע ביטחוני בסך 38 מיליארד דולרים ,  כלומר 3.8 מיליארד דולרים בשנה ,  מתוכם חצי מיליארד בשנה לתכניות הגנה מפני טילים .  מדובר בסכום הגדול ביותר שארצות הברית נתנה למדינה כלשהי אי פעם ,  אך הוא נמוך מהסכום הראשוני אליו שאף נתניהו ,  שבתחילת המשא ומתן ביקש להגדיל את הסיוע ל-4.5 מיליארד דולרים בשנה .
 כמו כן ,  במהלך המשא ומתן ,  ישראל נאלצה להיענות לשתי דרישות משמעותיות של הבית הלבן .  ראשית ,  הבית הלבן דרש כי הסכום שנקבע בהסכם הסיוע יהיה סכום התקרה לסיוע ושישראל תתחייב שלא לבקש יותר תוספות סיוע בקונגרס .  בנוסף לכך ,  על פי דרישת הבית הלבן ,  תוך שש שנים יופסק ההסדר המיוחד שאפשר לישראל להמיר חלק מכספי הסיוע ,  26.3% ,  לשקלים כדי לרכוש ציוד מהתעשיות הביטחוניות הישראליות ,  ולהשתמש בחלק אחר ,  בשיעור של 13% ,  לרכישת דלק מטוסים .  בשנים הקרובות יופסק ההסדר בהדרגה וכל הסיוע יופנה לרכישת ציוד אמריקני .  

באופוזיציה תוקפים את הסכם הסיוע : " נתניהו פגע בביטחון במיליארדים "
 לקראת החתימה על הסכם הסיוע האמריקני ,  תקפו במחנה הציוני את ראש הממשלה ואמרו כי ההגבלות בהסכם פוגעות בכלכלה .  ח"כ עמיר פרץ : " אלפי עובדים יפוטרו ".  ח"כ שלח : " ההסכם - עדות לדרך היהירה שבה ניהל נתניהו את המו"מ "
 
