אורנג' משיבה לנתניהו : " המנכ"ל יבקר בישראל בקרוב "
 דובר מטעם חברת אורנג' העולמית מסר כי סטפן רישר יבקר  " בקרוב "  במדינה ,  על מנת  " ליישר את ההדורים ולעשות מה שצריך כדי לשים סוף לסערה ".  זאת ,  לאחר שנתניהו קרא לו  " לתת הסברים בישראל "
 חברת אורנג' העולמית  " מקבלת בברכה "  את ההזמנה הישראלית לביקור המנכ"ל סטפן רישר במדינה  " בקרוב ,  על מנת להבהיר את מחויבותה של החברה  ( לישראל )  "  - כך מסר אמש  ( ראשון )  דובר מטעם החברה לסוכנות הידיעות הצרפתית .  לדבריו ,  הביקור  " יאפשר לסטפן רישר ליישר את ההדורים ,  ולעשות מה שצריך כדי לשים סוף לסערה "  סביב דבריו .
 הודעת החברה מגיעה לאחר שמוקדם יותר היום ,  סירב ראש הממשלה בנימין נתניהו לבקשתו של רישר להיפגש עם שגריר ישראל בצרפת .  נתניהו הורה למשרד החוץ למסור לרישר כי את ההסברים לדבריו ,  הנוגעים לרצונו לסיים את פעילות החברה בישראל , " הוא יכול לתת בישראל ".  
כמו כן ,  נתניהו שוחח אמש עם נשיא צרפת פרנסואה הולנד .  מלשכת ראש הממשלה נמסר כי בשיחה הביע נשיא צרפת התנגדות תקיפה לחרמות על ישראל והביע רצון לשמור על הקשרים הכלכליים בין המדינות .  
חברת פרטנר ,  הזכיינית של אורנג' בישראל ,  הגיבה שלשום להתנצלותו של רישר על דבריו שעוררו סערה בשבוע האחרון .  בהודעה מטעם פרטנר ,  נמסר כי הצהרותיו האחרונות של רישר  " הן לא יותר מאשר מסך עשן אשר מטרתו להטות את דעת הקהל בישראל ובעולם ".  בחברה הישראלית הוסיפו כי  " אמירותיו הפוגעניות ,  התנצלויותיו וניסוחיו המעורפלים והמתחמקים ממשיכים לגרום נזק עצום למותג אורנג' בישראל ופוגעים באזרחי המדינה ". 
בפרטנר הדגישו כי מאז פרצה הסערה בעקבות דבריו של רישר ,  שאמר כי היה מסיים בהקדם את קשרי החברה עם המפעילה שלה בישראל אילו היה יכול ,  לא התקבלה כל פנייה רשמית מאורנג' . " אנחנו דורשים דו-שיח ישיר עם מנכ"ל פראנס טלקום ,  סטפן רישר ,  אשר עד היום מתחמק מהידברות ישירה עם החברה ,  התנהלות התמוהה בעיננו ",  נמסר .
  ( עדכון ראשון :  23:30 )  

אורנג' משיבה לנתניהו : " המנכ"ל יבקר בישראל בקרוב "
 דובר מטעם חברת אורנג' העולמית מסר כי סטפן רישר יבקר  " בקרוב "  במדינה ,  על מנת  " ליישר את ההדורים ולעשות מה שצריך כדי לשים סוף לסערה ".  זאת ,  לאחר שנתניהו קרא לו  " לתת הסברים בישראל "
 
