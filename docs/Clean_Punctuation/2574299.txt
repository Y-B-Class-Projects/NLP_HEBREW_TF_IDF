פרס נפגש עם נתניהו : " הכרעות גדולות בשנים הבאות "
 בפגישה שעסקה בבחירות ,  הביע נשיא המדינה תקווה כי התקופה הקרובה תתנהל  " באווירה תרבותית ,  נטולת השמצות ".  הדיונים על מועד הבחירות נמשכים ,  התאריך 12 בפברואר נפסל
יממה לאחר שהודיע על הקדמת הבחירות ,  נפגש היום  ( רביעי )  ראש הממשלה ,  בנימין נתניהו ,  עם נשיא המדינה ,  שמעון פרס בבית הנשיא בירושלים כשעל הפרק כמובן הבחירות . " אני יודע שמערכת הבחירות תהיה קצרה ,  אך הנושאים העומדים על סדר היום הם כבדים ונוגעים לעניינים ביטחוניים ,  חברתיים וכלכליים ",  אמר פרס לנתניהו . " לא חסרים לנו אויבים אך גם לא חסרות אפשרויות והזדמנויות .  בארבע השנים הבאות תעמודנה בפני ישראל הכרעות גדולות ורציניות  .  זוהי אינה הפעם הראשונה בהיסטוריה של המדינה בה מונחות לפנינו בעיות כה כבדות ,  אך גם הפעם אני מאמין כי נתמודד איתן היטב כפי שעשינו בעבר ". 
לקראת הבחירות :  אילו מפלגות מוכנות ואילו לא ?  
פרס התייחס להתנהלות עד הבחירות ואמר : " אני מייחל לכך שתקופת הבחירות תהווה שיעור בדמוקרטיה ותתקיים באווירה תרבותית ,  נטולת השמצות ,  מלווה בנקיטת לשון עדינה יותר תוך כבוד הדדי בין המפלגות .  אני בהחלט מתכוון לקרוא לכך גם בדבריי בפתיחת מושב הכנסת בשבוע הבא ".  הנשיא הוסיף כי  " בחירות בדמוקרטיה הן סמינר לאומי שבו מציבים את סדר היום לשנים הבאות ".   " כפי שעשינו בארבע השנים האחרונות ,  חשוב כי גם בתקופת הבחירות נמשיך בהתייעצויות ביננו ",  אמר נתניהו לפרס . " יש הרבה נושאים שעומדים על הפרק .  גם במהלך מערכת הבחירות הקצרה שצפויה לנו השיקול המרכזי שצפוי להנחות אותי הוא חיזוק ביטחונם של אזרחי ישראל וחיזוק כלכלת ישראל ".  
בתוך כך ,  נמשכים הדיונים על מועד הבחירות .  אחד התאריכים שדובר עליהם תחילה כאפשריים לקיום הבחירות היה 12 בפברואר 2013 .  לוואלה !  חדשות נודע כי התאריך נפסל לבקשת סגן שר הבריאות יעקב ליצמן ,  בשל ציון יום פטירתו של האדמו"ר הרביעי בשושלת חסידות גור ,  הרב ישראל אלתר ,  המכונה ה"בית ישראל ".  מלשכתו של ליצמן נמסר כי דובר בבקשה בלבד ולא בדרישה .
 בשל כך ,  הבחירות ייערכו לפני כן .  נתניהו מבקש לקיים את הבחירות בתאריך המוקדם ביותר שניתן .  בהנחה שהכנסת תפוזר ביום שני ,  15 באוקטובר ,  הבחירות צריכות להתקיים מינימום אחרי 90 יום ,  אך ועדת הבחירות המרכזית מבקשת שהן יתקיימו כעבור 100 ימים ,  ולכן התאריכים האפשריים הם 22 או 29 בינואר ,  תלוי בהסכמה אליה יגיעו סיעות הבית .
 בחירות 2013 - סיקור מיוחד"בורסת השמות "  בעבודה :  שפיר ,  רוזנטל ,  וילנאי ויונהחיים רמון : " אולמרט טרם קיבל החלטה אם להתמודד"הרשימה של יאיר לפיד :  רב ,  דוקטור ,  עיתונאי וראש עיר
לפניות לכתב :  pinhas_wolf@walla.co.il 

פרס נפגש עם נתניהו : " הכרעות גדולות בשנים הבאות "
 בפגישה שעסקה בבחירות ,  הביע נשיא המדינה תקווה כי התקופה הקרובה תתנהל  " באווירה תרבותית ,  נטולת השמצות ".  הדיונים על מועד הבחירות נמשכים ,  התאריך 12 בפברואר נפסל

