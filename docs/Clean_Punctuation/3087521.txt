 " ניב הוא גיבור ":  נתניהו ביקר את הפצוע מפיגוע הדקירה ביבנה
ראש הממשלה הגיע לבית החולים קפלן ברחובות כדי לדרוש בשלומו של ניב נחמיה שמתאושש מפציעתו הקשה . " הוא מנע אסון גדול ,  כולנו התפללנו שיצא מזה ",  אמר נתניהו .  הוריו ביקשו להודות לתמיכה הרחבה שקיבלו : " התפילות מחזקות אותנו "
 ראש הממשלה בנימין נתניהו ביקר היום  ( שלישי )  את ניב נחמיה ,  שנפצע קשה בפיגוע הדקירה ביבנה בשבוע שעבר . " ניב הוא גיבור ",  אמר נתניהו בבית החולים קפלן ברחובות , " הוא הסתער בידיים חשופות על מחבל שטוף שנאה ,  בלם אותו ,  מנע אסון גדול ,  וכולנו התפללנו שיצא מזה .
" אני מברך אותו ומחבק אותו בשם עם ישראל כולו ,  אני מגיע מכאן בסיור עם הקבינט בקו התפר דרומי בדרום הר חברון ,  צפינו במקום שבו עבר אותו מחבל ועוד קודם לכן הכנו צעדים שיקשו על מהלכים כאלה ,  דבר אחד בטוח אף פעם לא יהיה גבול הרמטי ".  נתניהו שיבח את נחמיה על אומץ לבו ועל האופן שבו נאבק במחבל , " יש לניב אומץ לב ונחישות בצורה נפלאה ".  
נתניהו שלח את תנחומיו למשפחתו של הטייס רב-סרן במיל' דודי זהר שנהרג אתמול בהתרסקות מסוק אפאצ'י בדרום . " אנחנו יודעים מה גדול הכאב ,  אנו שולחים איחולי החלמה לנווט שנאבק על חייו .  נגיד לטייסים שלנו שהם מגינים אמיתיים על עם ישראל .  כולנו מחבקים ומאמצים אותם ללבינו ". 
עוד בנושא:פצוע הפיגוע ביבנה עדיין בסכנת חיים ;  משפחתו : " התפללו להחלמתו"הרופאים נלחמים על חיי הפצוע בפיגוע ביבנה : " נאבק ארוכות במחבל"הפצוע מהפיגוע ביבנה שב להכרה מלאה : " אני עייף "  
הוריו של נחמיה ,  הדסה ומרדכי ,  התרגשו מביקורו של נתניהו .  האם אמרה : " ברצוננו להודות לבורא עולם ,  לעם ישראל היקר ולראש הממשלה על החיזוקים והתפילות הרבות להחלמתו של ניב בננו .  אתם מחזקים אותנו מאוד .  כך גם ניב בעוצמות הנפש שהוא מפגין .  בזכות וצוות הרפואי ניב מתקדם מיום ליום .  ניב נלחם כמו אריה ,  ואנו מקווים שגם קובעי המדיניות ינהגו באופן שיגן על עם ישראל וישמור על אחדותו .  מקווים לזמנים טובים יותר .  תודה לכולם .  תודה לבורא עולם שהציל את הבן שלנו ". 
נחמיה ,  עובד שופרסל ביבנה ואב לחמישה ,  נדקר במהלך עבודתו בידי תושב יטא בן 19 ,  ונפצע באורח קשה .  הוא הותקף בדקירות סכין על ידי המחבל שנעצר בזירה לאחר שאזרחים שהיו במקום התנפלו עליו ,  והכו אותו .  הוא הועבר לחקירת שירות הביטחון הכללי ,  וכוחות צה"ל מהחטיבה המרחבית יהודה פשטו על ביתו בכפר יטא .  צה"ל הציב כוחות ומחסומים סביב הכפר .  לפי השב"כ ,  למחבל לא היה רקע ביטחוני קודם . 

" ניב הוא גיבור ":  נתניהו ביקר את הפצוע מפיגוע הדקירה ביבנה
ראש הממשלה הגיע לבית החולים קפלן ברחובות כדי לדרוש בשלומו של ניב נחמיה שמתאושש מפציעתו הקשה . " הוא מנע אסון גדול ,  כולנו התפללנו שיצא מזה ",  אמר נתניהו .  הוריו ביקשו להודות לתמיכה הרחבה שקיבלו : " התפילות מחזקות אותנו "
 
