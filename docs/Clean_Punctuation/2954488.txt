בצל המגעים לפיוס :  השר שטייניץ שוחח עם ארדואן בוושינגטון
ערוץ החדשות הבינלאומי i24NEWS חשף כי נשיא טורקיה ערך שיחה קצרה עם שר האנרגיה בשולי ועידת הגרעין .  לשניים לא נקבעה פגישה מסודרת והעובדה שהם שוחחו במשך כמה דקות לא הופצה עד כה בתקשורת
 ( דובר הנשיאות מבהיר : " לא נוותר על הסרת המצור מעזה ")  
שר האנרגיה יובל שטייניץ ערך שיחה קצרה עם נשיא טורקיה רג'פ טייפ ארדואן ,  בשולי ועידת הגרעין הבינלאומית בוושינגטון בתחילת החודש  כך נחשף היום  ( שלישי )  ברשת הבינלאומית i24NEWS ,  על רקע המגעים לפיוס בין ישראל לטורקיה והאפשרות לשיתוף פעולה בין שתי המדינות בתחום האנרגיה .  שטייניץ נשלח לוועידה כנציג הרשמי של ישראל .  לשניים לא נקבעה פגישה מסודרת ,  והעובדה שהם שוחחו במשך כמה דקות לא הופצה עד כה בכלי התקשורת .
 ארדואן נפגש לפני כחודשיים עם משלחת של בכירים ביהדות ארצות הברית ,  בהם גם אישים הנחשבים מקורבים לראש הממשלה בנימין נתניהו .  בפגישה זו ,  שנקבעה באופן מסודר וארכה כשעה ,  עלו סוגיות הקשורות לפיוס עם ישראל ולחידוש היחסים בין המדינות .  
עוד בוואלה !  NEWS:המנהיגים המוסלמים דיברו על הפלסטינים - ואבו מאזן נרדםהתקדמות במגעים ?  טורקיה מבהירה : " לא נוותר על הסרת המצור מעזה"הישראלים שטסים לטורקיה חרף ההתרעות : " לא מפחדים ,  מאמינים בגורל "  
השיחה עם שטייניץ בוושינגטון מצטרפת למגמה זו ,  אולם בימים האחרונים בישראל דווקא נשמעים מסרים פסימיים יחסית לגבי הסיכוי לפיוס עם טורקיה ,  מכיוון שהפערים בין שתי המדינות בשיחות ביניהן טרם צומצמו .  נתניהו התייחס לנושא אתמול בשיחה עם תא הכתבים המדיניים ,  ואמר כי הוא מקווה שאפשר יהיה להגיע להסכם פיוס ,  אך לשם כך יצטרכו להתקיים כמה תנאים החשובים לישראל .
 המחלוקת העיקרית כעת בין הצדדים נוגעת לפעילותו של חמאס בטורקיה .  לטענת ישראל ,  משטח המדינה הופעלו חוליות טרור שביצעו פיגועים נגד אזרחים ישראלים .  במקביל ,  הטורקים דורשים שישראל תקל משמעותית את הסגר על רצועת עזה ,  דבר המעורר התנגדות לא רק בירושלים ,  אלא גם בקהיר ,  על רקע המתיחות בין מצרים לטורקיה וחמאס .  
כל עוד המחלוקות הללו אינן נפתרות ,  לא בטוח שאפשר יהיה להגיע להסכם פיוס בין הצדדים ,  למרות הפרסומים בחודשים האחרונים על התקדמות בשיחות ,  ולמרות תמונות כמו זו שפורסמה היום ,  של הנשיא הטורקי משוחח עם שר בממשלת ישראל .  

בצל המגעים לפיוס :  השר שטייניץ שוחח עם ארדואן בוושינגטון
ערוץ החדשות הבינלאומי i24NEWS חשף כי נשיא טורקיה ערך שיחה קצרה עם שר האנרגיה בשולי ועידת הגרעין .  לשניים לא נקבעה פגישה מסודרת והעובדה שהם שוחחו במשך כמה דקות לא הופצה עד כה בתקשורת

