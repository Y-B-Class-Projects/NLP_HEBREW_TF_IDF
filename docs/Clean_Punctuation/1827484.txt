הליגה הערבית :  אין טעם במו"מ ,  על הפלסטינים לפנות לאו"ם
נציגי הליגה הערבית דנו בקטאר בהתפתחויות בעקבות נאומי נתניהו ואובמה והביעו תמיכה בפניית הרשות לאו"ם כדי לקבל הכרה במדינה פלסטינית .  אבו מאזן : " אין בסיס למו"מ עם ישראל "
 הליגה הערבית הודיעה אמש  ( שבת )  בתום כינוס שקיימה בקטאר ,  כי היא תומכת במאמצי הרשות הפלסטינית להשיג תמיכה בחודש ספטמבר באו"ם במדינה פלסטינית עצמאית שבירתה מזרח ירושלים .  הכינוס התקיים כדי לדון בהתפתחויות בעקבות הנאומים שנשאו בשבוע שעבר ראש הממשלה בנימין נתניהו ונשיא ארה"ב ברק אובמה .
 ראש ממשלת קטאר ,  השייח' חמד בין ג'אסם אל ת'אני ,  אמר בפתח הכינוס כי אין טעם לחדש את המשא ומתן בין ישראל לפלסטינים ,  משום שישראל אינה רוצה בכך . " נקפיא את תהליך השלום עד שיהיה פרטנר ",  הוא הצהיר .
 יו"ר הרשות הפלסטינית אבו מאזן אמר במהלך הכינוס ,  כי מהתנאים שנתניהו הציב אנו רואים שאין בסיס משותף למו"מ האפשרות העיקרית שלנו היא ללכת לאו"ם .  אין כאן שום סוד ,  אמרנו את זה לארה"ב ,  לאירופה ולישראלים ".  עם זאת ,  הוא ציין כי אם יתחדש המו"מ עם ישראל בתנאים שמקובלים על הפלסטינים ,  הוא ימנע מלפנות לעצרת הכללית של האו"ם .
 אבו מאזן גם הביע חשש שארה"ב תפעל להטלת סנקציות על הרשות אם זו תפנה לאו"ם . " ינסו להטיל עלינו מצור ",  הוא אמר . " אנו מקווים שתהיה לנו רשת ביטחון ממדינות ערב ". 
מזכ"ל הליגה הערבית היוצא ,  עמרו מוסא ,  אמר לפני הכינוס ,  כי  " אין תועלת למשא ומתן בין ישראל לפלסטינים בעקבות נאומו של ראש הממשלה בנימין נתניהו בקונגרס האמריקאי ".  בשיחה עם סוכנות הידיעות רויטרס הוא הבהיר ,  כי הדרך ההגיונית ביותר עבור הפלסטינים היא פנייה לאו"ם בחודש ספטמבר על מנת לקבל הכרה במדינה פלסטינית .
 בנוסף לנאומיהם של אובמה ונתניהו ,  צפויים חברי הליגה לדון בעתיד המשא ומתן הישראלי-פלסטיני ובצעדים שיש לנקוט לאור הקיפאון במגעים המדיניים .  מוסא ,  המתמודד על נשיאות מצרים ,  קרא עוד למדינות ערב להגדיל את תמיכתם הכלכלית ברשות הפלסטינית . " על מדינות ערב להמשיך ולתמוך ברשות הפלסטינית ,  ועל כל מדינות העולם להמשיך וללחוץ על ישראל להפסיק לענות את הפלסטינים ולשלול מהם את זכויותיהם ". 
בכינוס הליגה הערבית הנערך בעיר דוחה שבקטאר משתתפות 13 מדינות ערביות :  מצרים ,  סוריה ,  לבנון ,  ירדן ,  ערב הסעודית ,  הרשות הפלסטינית ,  בחריין ,  קטאר ,  תימן ,  סודאן ,  טוניסיה ,  אלג'יריה ומרוקו .
 עדכון ראשון :  22:35

הליגה הערבית :  אין טעם במו"מ ,  על הפלסטינים לפנות לאו"ם
נציגי הליגה הערבית דנו בקטאר בהתפתחויות בעקבות נאומי נתניהו ואובמה והביעו תמיכה בפניית הרשות לאו"ם כדי לקבל הכרה במדינה פלסטינית .  אבו מאזן : " אין בסיס למו"מ עם ישראל "
 
