המתמחים תומכים בחזרה לעבודה ;  נתניהו הזהיר מפני אנרכיה
הרופאים המתמחים הודיעו לבג"ץ באופן רשמי כי הם מוכנים לשוב ולהידבר עם משרד האוצר .  נתניהו קרא למתמחים בפתח ישיבת הממשלה : " חיזרו מיד לעבודה ,  השאירו החולים מחוץ למאבק "
  ( צילום :  גדעון צנטנר ,  עריכה :  גדי וינסטוק ) 
על רקע החלטת הרופאים המתמחים לחזור ולהידבר עם משרד האוצר ,  התייחס הבוקר  ( ראשון )  ראש הממשלה בנימין נתניהו לנושא .  בפתח ישיבת הממשלה אמר נתניהו כי  " אני מבקש לפנות לכלל ציבור הרופאים .  אתם עושים מלאכת קודש במו ידיכם מצילים חיים יום יום ,  שעה שעה .  אני מבקש לפניות במיוחד למתמחים .  אני מבין את הרצון לשפר את תנאי העסקתכם ,  אבל איש בישראל אינו נמצא מעל החוק .  כולנו חייבים לכבד החלטות ,  אחרת תהיה פה אנרכיה .  חיזרו מיד לעבודה והשאירו החולים מחוץ למאבק ". 
נתניהו הוסיף כי  " ממשלה אחראית אינה יכולה להשלים עם מצב בו הסכמים שרק עכשיו נחתמו נפתחים מחדש .  אמשיך ללוות מקרוב את תהליך ההידברות ואדאג שיהיה ענייני .  לא כל הדרישות ימולאו אבל נהיה קשובים לשיפור התנאים במסגרת ההסכם שנחתם .  מערכת הבריאות בישראל היא חזקה ואנחנו פועלים שתמשיך להיות אחת המערכות החזקות בעולם ". 
בתוך כך ,  הרופאים המתמחים הודיעו הבוקר לבג"ץ כי הם מוכנים לשוב ולהידבר עם משרד האוצר ,  תוך כדי שהם משהים את התפטרותם וחוזרים לעבודה בפועל .  בתגובה שהגישו לבג"ץ ,  ביקשו המתמחים שהליך ההידברות יימשך שבוע וכי ביום שני הבא ,  הם יודיעו לבית המשפט על התוצאות .  
עוד הוסיפו המתמחים כי אם לא תהיה התקדמות ,  הם יבקשו מבית המשפט לקיים ידון דחוף בבקשתם להתפטר או שבית המשפט יכריע בעתירה .  המתמחים מבקשים שהליך ההידברות  " יתנהל באמצעות מתווכת כפי שהציע בית המשפט בשל העובדה שמול הרופאים המתמחים יושבים פקידי האוצר אשר ניהול משא ומתן שכזה הוא לחם חוקם ובשל משבר האמון העמוק יש צורך בשני מתווכים ,  אחד לכל צד ".  עוד הם מבקשים כי סוגיית תקופת ההסכם שבין האוצר וההסתדרות הרפואית תעלה אף היא לדיון .  בהודעה שהוגשה באמצעות עורכת הדין טל קרת ,  המתמחים מבקשים שתהיה אף היא נציגה במשא ומתן .
 גם שר האוצר יובל שטייניץ נדרש הבוקר לנושא .  לפני ישיבת הממשלה אמר השר שטייניץ כי  " יש להפסיק את ההתקפות על פקידי האוצר המסורים ואשר עושים מלאכתם נאמנה ?  .  עוד אמר השר שטייניץ כי  " זה לא רק משבר ברפואה הציבורית ,  זה מאבק על צביונה של מדינת ישראל כמדינת חוק וסדר וצריכה להיות מדינה בה הסכמי עבר מכובדים ,  ולא מדינת אנרכיה שכל איש נוהג על פי גחמותיו .  אנחנו מוכנים לדון בתנאי העבודה ,  להיות קשובים ,  לראות מה ניתן לשפר ,  אך במדינת חוק לא מורידים שאלטר על חיי החולים ". 
עוד בנושא :
 הרופאים המתמחים יודיעו לבג"ץ :  חוזרים למשא ומתןביניש בבג"ץ הרופאים המתמחים :  עשיתם דין לעצמכםבית הדין למתמחים :  נמקו עד מחר מדוע נעדרתם מהעבודה

המתמחים תומכים בחזרה לעבודה ;  נתניהו הזהיר מפני אנרכיה
הרופאים המתמחים הודיעו לבג"ץ באופן רשמי כי הם מוכנים לשוב ולהידבר עם משרד האוצר .  נתניהו קרא למתמחים בפתח ישיבת הממשלה : " חיזרו מיד לעבודה ,  השאירו החולים מחוץ למאבק "
 
