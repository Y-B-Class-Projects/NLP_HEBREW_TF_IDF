נתניהו :  ארה"ב הבינה שצריך לגעת בנושאי הליבה
לקראת הגעתו לישראל של גורג' מיטשל אמר רה"מ כי  " היינו תקועים בדיון עקר על הקפאת הבנייה ".  בירושלים מכחישים שהאיחוד האירופי מאיים להכיר במדינה פלסטינית
צילום:רויטרס עריכה:גדי וינסטוק

ראש הממשלה בנימין נתניהו התייחס הבוקר  ( שני )  לביקור של השליח האמריקאי למזה"ת גורג' מיטשל ואמר כי  " היינו למעשה ברחוב ללא מוצא ,  בדיון עקר סביב תוספת הבנייה בהתנחלויות .  ארה"ב הבינה שצריך להגיע לנושאים המשמעותיים ,  שהם נושאי הליבה .  היינו נכונים לבחון הארכה להקפאה וארה"ב הייתה זו שהגיעה למסקנה שהדיון בהמשך ההקפאה יעלה כבר בסוף 90 הימים הראשונים ".  
נתניהו דיבר בועידת ישראל לעסקים ואמר כי  " המטרה שלנו היא להגיע לשלום  לעסוק בשאלת ההכרה ,  הביטחון ,  ההסדרים ,  הפליטים וכדומה ".  נתניהו ציין כי ברצונו לגעת בנושאים אלו במשא ומתן ,  מתוך תקווה שהפערים יצומצמו ו"שנגיע למו"מ ישיר לכיוון מסגרת של שלום .  מה שאנו עושים עכשיו הוא תנאי הכרחי לדיון קונקרטי בשאלות הליבה באמצעותן ניתן להגיע לשלום ".  
מיטשל יגיע היום לביקור מדיני בישראל וייוועד הערב עם נתניהו ,  ומחר ייפגש עם יושב ראש הרשות הפלסטינית ,  אבו מאזן ,  בנסיון לחדש את המשא ומתן בין הצדדים ,  שמאז תום תקופת הקפאת הבנייה בסוף ספטמבר למעשה לא קיים .
 לא ברור כמה יועיל ביקורו של מיטשל לחידוש המשא ומתן ,  כאשר בצד הפלסטיני הודיעו כי הם אינם מתכוונים לחזור לשיחות ללא חידוש ההקפאה ,  מה שמעורר התנגדות בירושלים .  במקביל ,  גורמים בבית הלבן גילו השבוע כי הממשל האמריקאי הפסיק להפעיל לחץ על ממשלת ישראל לחדש את ההקפאה .
 מרבית הביקור של מיטשל יוקדש לשיחות עם הצד הישראלי ,  מכיוון שכפי שאמר ראש הממשלה הפלסטיני ,  סלאם פיאד - הפלסטינים כבר מסרו לארה"ב עמדות מפורטות לגבי סוגיות הליבה ,  בעוד שהישראלים טרם עשו כן . " כדי שהתהליך יהיה אמין ,  אנו צריכים לדעת בצורה מדויקת היכן ממשלת ישראל עומדת בסוגיות הליבה ,  למה היא התכוונה כשדיברה על סוף הכיבוש הישראלי ,  ולמה מתכוון מר נתניהו כשהוא אומר 'מדינה פלסטינית' ",  אמר פיאד שלשום בראיון לרשת ABC .
 
מסתבר כי בינתיים ישראל נתקלת בקשיים גם באירופה .  במהלך הימים האחרונים ניסו בירושלים ,  וככל הנראה גם הצליחו ,  למחוק מהחלטת שרי החוץ האירופים שייפגשו היום הבטחה עמומה לפיה האיחוד האירופי יתמוך במהלכים פלסטינים חד צדדים אם תהליך השלום ייכשל בשנה הקרובה .  המשמעות היא הכרה חד-צדדית במדינה פלסטינית ,  בגבולות 1967 .
 על פי מספר דיווחים ,  שליח מטעמה של קנצלרית גרמניה ,  אנגלה מרקל ,  הודיע לממשלת ישראל על הכוונה הזו של האיחוד . " אם בתוך שנה לא יושג הסדר - נתמוך בעמדת הפלסטינים ",  נכתב בטיוטת החלטת שרי החוץ האירופים שאמורה היתה לעלות היום להצבעה .
 גורמים מדיניים בירושלים הכחישו את הפרסומים הללו .  לדבריהם ,  הצהרת האיחוד תהיה כנראה  " מאוד לא נוחה "  לישראל ,  ובדומה לטקסטים קודמים ,  תעסוק בהקפאה ,  בהתנחלויות ואולי אף בעזה ,  אך לא תופיע בה האמירה על הכרה במדינה פלסטינית .
  *  בהכנת הידיעה השתתף פנחס וולף .
 
נתניהו :  ארה"ב הבינה שצריך לגעת בנושאי הליבה
לקראת הגעתו לישראל של גורג' מיטשל אמר רה"מ כי  " היינו תקועים בדיון עקר על הקפאת הבנייה ".  בירושלים מכחישים שהאיחוד האירופי מאיים להכיר במדינה פלסטינית

