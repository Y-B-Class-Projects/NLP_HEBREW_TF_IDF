נתניהו :  קו אדום ברור לאירן יקטין הסיכוי לסכסוך
ראש הממשלה שב וקורא לקהילה הבינלאומית לגלות נחישות בסוגיית הגרעין האירני שהוא  " האיום הגדול ביותר ".  במקביל ,  שר הביטחון ברק מבהיר : " אם נידרש למבחן העשייה - נפעל "
 על רקע המחלוקות בין ישראל לארצות הברית באשר לתקיפה ישראלית נגד מתקני הגרעין של אירן ,  שב וקרא היום  ( שני )  ראש הממשלה ,  בנימין נתניהו ,  לקהילה הבינלאומית לגלות נחישות בנושא . " המשטר האירני דוהר קדימה בתכנית הגרעין שלו משום שאינו רואה קו אדום ברור מהקהילה הבינלאומית ,  והוא אינו רואה את ההחלטיות והנחישות ההכרחיות מצד הקהילה הבינלאומית ",  אמר נתניהו באירוע עם קבוצת  " Heroes to heroes ",  המפגישה בין פצועי מלחמה אמריקאים וישראלים .
 נתניהו הבהיר כי  " ככל שההחלטיות תהיה חזקה יותר והקו האדום ברור יותר ,  כך יקטן הסיכוי שיהיה לנו סכסוך ".  ראש הממשלה פנה למשתתפים ואמר : " אתם לוחמי החירות הגדולים ביותר .  אנחנו חולקים את אותן חוויות ,  מגנים על אותם ערכים ועומדים בפני אותם איומים ,  וכרגע האיום הגדול ביותר שכולנו מתמודדים איתו הוא תכניותיה של אירן לפתח נשק גרעיני ".  
בטקס פרס ביטחון ישראל שהתקיים הערב בבית הנשיא ,  התייחס גם שר הביטחון ,  אהוד ברק ,  לאיומים האחרונים . " ישראל נדרשת בעת הזו לקור רוח ,  שיקול דעת ,  אחריות ונכונות לקבל החלטות אם יהיה צורך בכך ",  אמר ברק . " אנו עוקבים אחרי ההתפתחויות ואם אכן נידרש למבחן העשייה  נפעל ".  עוד אמר ברק כי  " מערכת היירוט הרב-שכבתית היא כלי חשוב מעין כמוהו מול האיומים שאנו עומדים בפניהם כעת .  אסור לתת לשום מחסום תקציבי או ביורוקרטי לעצור את הפרויקט הזה ".  
נשיא המדינה ,  שמעון פרס ,  שהשתתף גם הוא בטקס פרס ביטחון ישראל ,  אמר כי  " השקעה בביטחון היא השקעה במדע ובטכנולוגיה הישראלית ".  לדבריו , " זו לא רק השקעה בביטחון ,  זו גם השקעה אזרחית פר-אקסלנס .  כנשיא המדינה ,  אני אומר גם עכשיו לאויבנו :  זנחו את דרך הטרור והמלחמה .  ישראל מסוגלת להדוף כל איום ,  בין אם הוא בא מרחוק או מקרוב .  אני מציע לאויבנו לא לטעות לגבי יכולתנו ,  הגלויות והסמויות ".  

נתניהו :  קו אדום ברור לאירן יקטין הסיכוי לסכסוך
ראש הממשלה שב וקורא לקהילה הבינלאומית לגלות נחישות בסוגיית הגרעין האירני שהוא  " האיום הגדול ביותר ".  במקביל ,  שר הביטחון ברק מבהיר : " אם נידרש למבחן העשייה - נפעל "
 
