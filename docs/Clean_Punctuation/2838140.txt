הפוליטיקאים עייפים :  שורה של פליטות פה בישורת האחרונה
הרצוג הצהיר שישמור על  " נתניהו מאוחדת ",  איילת שקד קראה  " להצביע לליכוד "  וראש הממשלה הגדיר את לפיד כ"שותף טבעי ".  ימים ספורים לפני יום הבוחר ,  הקמפיינים האינטנסיביים נותנים את אותותיהם על הפוליטיקאים ,  שנתפסים בקלקלתם . " כולם בקריסה "
 ימים ספורים לקראת היום הקובע ,  ונראה שהאינטנסיביות ,  הלחץ והמחסור המצטבר בשעות שינה נותן את אותותיו על הפוליטיקאים .  בימים האחרונים נרשמו שורה של של פליטות פה מביכות מעט של כמה מבכירי המערכת הפוליטית ,  שמלמדות משהו על תשישותם הרבה .  
ראשון היה ראש הממשלה נתניהו ,  שהפתיע בריאיון לרדיו דרום ביום שישי כשהגדיר את יאיר לפיד כאחד מהשותפים הטבעיים של הליכוד .  החרה החזיק אחריו יריבו בקרב על ראשות הממשלה ,  יצחק הרצוג ,  שבמהלך עימות קצרצר עמו בתכנית  " פגוש את העיתונות "  עם רינה מצליח בערוץ 2 אמש ,  אמר שבכוונתו לשמור על  " נתניהו מאוחדת ",  במקום  " ירושלים מאוחדת ".  הבוקר הצטרפה לחגיגה המבולבלת גם ח"כ איילת שקד  ( הבית היהודי )  ,  שבריאיון שהעניקה הבוקר  ( ראשון )  לתחנת הרדיו החרדית קול ברמה קראה ל"כל מי שימני וכל מי שמאמין בעם ישראל ,  בתורת ישראל ,  בארץ ישראל להצביע לליכוד ".  
בחירות 2015 || כותרות אחרונות בוואלה:נתניהו ,  בנט וישי בעצרת הימין : " יש סכנה שתקום ממשלת שמאל"שקד : " יש סחף מסוכן מהבית היהודי לליכוד ";  נפסלה השתתפות אמניםבוחר שלא לבחור :  הפרופיל למשתמט מהצבעה 
כמה אסטרטגים פוליטיים בולטים ניסו להסביר בשיחה עם וואלה חדשות מה עובר על אנשי הציבור לקראת סיומה של מערכת בחירות מתישה . " אני בהחלט מבין את הסיטואציה ומבין לליבם של הפוליטיקאים ",  אומר רוני רימון ,  יועץ אסטרטגי ושותף במשרד יחסי הציבור  " רימון שינקמן כהן ".  רימון ,  שניהל ב-2009 את קמפיין הבחירות של נתניהו לראשות הממשלה ,  מספר כי  " הסיטואציה נותנת את אותותיה בייחוד בשבוע האחרון ,  לאחר לחץ קבוע שנמשך מרגע שהוכרזו הבחירות ".  
רימון מסביר כי הפוליטיקאים ומעגל היועצים הקרוב אליהם עובדים מסביב לשעון . " מרגע שנודע על הבחירות אתה נותן גז ובסוף נותן עוד קצת .  אתה ישן מעט מאוד ואתה אוכל כמו חזיר ומעלה קילוגרמים כי אתה צריך לפצות את עצמך במשהו על חוסר השינה ,  העצבים והמתח ",  מספר רימון . " אין בלמים ,  אתה מקדיש את עצמך לקמפיין באופן טוטאלי ,  זה לא הדבר הכי בריא וקמפיינים לא עושים טוב למתמודדים ". 
רימון מעיד שהוא בהחלט לא היה רוצה לשוב בקרוב לנהל קמפיין בחירות . " אני לא מתגעגע לקמפיינים ולא רק בגלל שאני רוצה לשמור על הדיאטה שלי ",  הודה . " אלא משום שברוב המפלגות מופעלים על ראשי המפלגות והקמפיינרים שלהם אינטרסים סותרים ".  לדבריו ,  גם ההישג שאליו הגיע בעבר מונע ממנו להתגעגע . " ניהלתי קמפיין שבסופו של דבר המועמד נבחר לראשות ממשלה .  מהבחינה הזו מימשתי את השאיפות המקצועיות שלי ",  אמר רימון .  
יועץ התקשורת זאב ינאי ,  שהיה מעורב בקמפיינים בפריימריז בבית היהודי ,  בליכוד ובעבודה ,  תיאר מצב עניינים דומה לזה שסיפר עליו רימון . " מהשנייה שבה מכריזים על פירוק הממשלה הפוליטיקאים והמעגל הקרוב אליהם לא ישנים ",  אמר ינאי . " גם יום הבוחר לא מסמן עבורם את קו הסיום ,  היות והמשא ומתן הקואליציוני זו מלחמה לא פחות קשה מהתקופה שלפני הבחירות ".  
לדברי ינאי ,  סדר היום מתחיל בשעה 6:00 בבוקר ומסתיים בין 1:00 ל-2:00 בלילה . " ראשי המפלגות עסוקים מסביב לשעון בסיורים ,  בפגישות ,  בניתוח של המצב מרגע לרגע ובניסיון לשפר אותו ",  מסביר ינאי . " בימי שבת אין מנוחה ,  המועמדים רצים משבת תרבות לחוג בית או למפגש עם אוהדים .  אין רגע דל והעבודה לעולם לא נגמרת משום שתמיד אפשר להגיע לעוד בוחר פוטנציאלי .  במצבים האלה גם הפוליטיקאים הבכירים קרובים לקריסה ". 
ינאי מספר שלקראת יום הבחירות הקצב המהיר בחיי הפוליטיקאים מתגבר כאשר כל המפלגה משקיעה בין 30% ל-35% ממשאביה לטובת יום הבחירות . " יש גדודים של טלפנים שמרימים טלפון לכל אדם שמזוהה כתומך לבדוק אם הוא יצא החוצה והלך להצביע ",  אמר ,  והוסיף : " בכל הקלפיות יש פעילים שמזכירים למצביעים עד הרגע האחרון למי להצביע .  יש אחוז ניכר של אנשים שמחליטים מה להצביע רק מאחורי הפרגוד ".  
יולי תמיר ,  שרת החינוך לשעבר מטעם מפלגת העבודה ,  סיפרה גם היא על חוסר הגעגוע שלה לפעילות המאומצת במסגרת קמפיין בחירות . " אני זוכרת שלאחר שניצחנו בקמפיין של עמיר פרץ פרשתי למיטה ,  ישנתי יום וחצי בשקט ולא היה טעם לנסות להוציא אותי משם ",  היא נזכרת . " זה פרק זמן לא מאוד ארוך אך מאוד אינטנסיבי .  זה מרוץ אין סופי של מפגשים ,  החלטות ,  הופעות וחוגי בית ".   
" קמפיין זה דבר מתיש ,  לכן אני ממש לא מתגעגעת ",  סיכמה .
 לפניות לכתב יאיר אלטמן :  talk2yaira@walla.com 

הפוליטיקאים עייפים :  שורה של פליטות פה בישורת האחרונה
הרצוג הצהיר שישמור על  " נתניהו מאוחדת ",  איילת שקד קראה  " להצביע לליכוד "  וראש הממשלה הגדיר את לפיד כ"שותף טבעי ".  ימים ספורים לפני יום הבוחר ,  הקמפיינים האינטנסיביים נותנים את אותותיהם על הפוליטיקאים ,  שנתפסים בקלקלתם . " כולם בקריסה "
 
