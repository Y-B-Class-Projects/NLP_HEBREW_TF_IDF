נתניהו הבטיח לרעיה : " אפעל לשחרור פולארד "
 ראש הממשלה נפגש עם אשתו של ג'ונתן פולארד ,  אסתר ,  ועם נציגי השדולה למען שחרורו ,  וסיפר כי  " אני פועל ואמשיך לפעול לשחרורו ".  נתניהו יבחן הצעה לבקש רשמית את השחרור
ראש הממשלה בנימין נתניהו ,  נפגש הערב  ( שני )  עם רעייתו של ג'ונתן פולארד ,  אסתר ,  ונציגי השדולה למען שחרורו ,  וציין בפניהם כי פעל וימשיך לפעול למען שחרורו של פולארד .  לדבריו , " פעלתי עוד בקדנציה הראשונה שלי כראש ממשלה לשחרורו ואכן היינו קרובים לכך ,  אך למרבה הצער זה לא יצא לפועל ".   
" כאדם פרטי ,  ביקרתי אותו ",  סיפר נתניהו , " הוא היה שליח של ישראל .  גם בקדנציה הנוכחית אני פועל ואמשיך לפעול לשחרורו .  העליתי את הנושא הזה מספר פעמים בחודשים האחרונים בפני הנשיא ומזכירת המדינה ואני מבטיח שאמשיך לעשות מאמץ גם בעתיד למען שחרורו ". 
לורנס קורב ,  שכיהן כסגן שר ההגנה של ארה"ב בתקופה בה פולארד נעצר ,  השתתף אף הוא בפגישה עם נתניהו .  לטענתו ,  עונשו של פולארד הוחמר בשל אשמות שווא שנבדקו במהלך השנים על ידי אנשי בטחון ומודיעין בכירים כולל ראש ה-CIA לשעבר ונתגלו כחסרות בסיס .
 קורב ביקש מנתניהו להוציא מיד בקשה רשמית וגלויה לשחרור פולארד והסביר כי הדבר יסייע מאוד להביא לשחרורו המהיר .  קורב הסביר לראש הממשלה כי לצעד זה תהיה השפעה חשובה על דעת הקהל .  קורב גם הגיש לראש הממשלה הצעת טיוטה לבקשה רשמית .
 לדברי חברי השדולה ,  ראש הממשלה האזין לדברים וביקש 24 שעות על מנת למסור את החלטתו בעניין .  אשתו של פולארד סיפרה נתניהו על כך שבעלה אושפז לאחרונה מספר פעמים וכי היום הייתה הפעם הראשונה שבה נשבר ולא הצליח לסיים שיחת טלפון עמה בשל הכאבים העזים התוקפים אותו .
 
נתניהו הבטיח לרעיה : " אפעל לשחרור פולארד "
 ראש הממשלה נפגש עם אשתו של ג'ונתן פולארד ,  אסתר ,  ועם נציגי השדולה למען שחרורו ,  וסיפר כי  " אני פועל ואמשיך לפעול לשחרורו ".  נתניהו יבחן הצעה לבקש רשמית את השחרור

