נתניהו על זיכוי ליברמן : " הסתיים עינוי דין של שנים ארוכות "
 ראש הממשלה בירך שוב את שר החוץ לשעבר על זיכויו בפרשת השגריר ואמר : " אני שמח שאביגדור חוזר לעבוד איתי בשולחן הממשלה ".  לדבריו , " אבוי לנו אם כל אישום יסתיים בהרשעה "
 ראש הממשלה בנימין נתניהו בירך הערב  ( רביעי )  פעם נוספת את חבר הכנסת אביגדור ליברמן ,  שזוכה הבוקר מאישומים של מרמה והפרת אמונים בפרשת השגריר . " אני מברך את אביגדור ליברמן על זיכויו פה אחד היום במשפטו ",  אמר נתניהו . " הדבר הזה מסיים עינוי דין של שנים ארוכות ,  לא רק לאביגדור ליברמן אלא גם למשפחתו .  אנחנו חברים הרבה שנים ,  עובדים יחד בממשלות ישראל הרבה שנים ואני שמח שאביגדור חוזר לעבוד איתי בשולחן הממשלה ".  
נתניהו הביע שביעות רצון גם מעבודת הפרקליטות ובית המשפט . " אני רוצה להגיד ביום הזה גם משהו על מערכת אכיפת החוק בישראל ",  הוסיף . " מערכת אכיפת החוק והיועץ המשפטי לממשלה עושים עבודה מצוינת ,  עושים את עבודתם נאמנה אך בסופו של דבר מי שמחליט זה בתי המשפט .  אבוי לנו אם הייתה לנו חברה שכל אישום מסתיים בהרשעה .  לכן כולנו צריכים להמשיך לכבד את מערכת המשפט ומערכת אכיפת החוק למען חוסנה של הדמוקרטיה הישראלית ". 
הבוקר ,  לאחר הכרעת הדין ,  בירך נתניהו על הזיכוי ואמר לליברמן : " אני מברך גם על שובך לממשלת ישראל ".  השר נפתלי בנט אמר כי  " הזיכוי בא אחרי עינוי דין של שנים רבות מדי .  אני שמח שליברמן יחזור למשרד החוץ ,  כך שנוכל לשתף פעולה ושהוא ישוב לתרום מיכולותיו למען עם ישראל ",  אמר .  גם יו"ר ש"ס ,  אריה דרעי ,  שנחשב לידידו של ליברמן ,  אמר :  אני  " שמח בשמחתו של ידידי ,  ח"כ אביגדור ליברמן ,  ומברך אותו ואת בני משפחתו על הזיכוי המוחלט לאחר הסבל הרב שעברו בשנים האחרונות ".  
לעומת זאת ,  ראש האופוזיציה ,  יו"ר מפלגת העבודה ,  שלי יחימוביץ' ,  אמרה כי  " שחיתות ציבורית אינה נופלת מחומרתה של שחיתות פלילית .  אני קוראת ליועץ המשפטי לממשלה להורות לפרקליטות להגיש ערעור .  לא יתכן שאדם ששיבש חקירה מעבר לים ,  חקירה שהושקעו בה מיליונים ,  לא גילה לשום גורם שמקורבו ,  שאותו גם קידם ,  שיבש את אחת החקירות החשובות והיקרות בישראל .  ממילא סעיף האישום נראה על פניו כמו טיפה בים אחרי פרשת חברות הקש ,  שבהן עד אחד נפטר בנסיבות מסתוריות ,  עד אחד התאבד ועדה נוספת איבדה את זיכרונה ,  חשבונות עלומים ,  חברים מפוקפקים ודמי ייעוץ מוזרים בפרשת האי היווני ,  כל אלה לא הבשילו לכדי הליך משפטי וההפסד כולו של הציבור אשר נותר עם אדם מושחת בעמדת מפתח בכירה .  אי אפשר להשתחרר מהתחושה שליברמן הצליח להונות את מערכת המשפט בישראל ולתמרן אותה ". 
זיכוי ליברמן - כותרות נוספות:וינשטיין על זיכוי ליברמן : " אני את חובתי קיימתי"מחדלי החקירה ושלל הגרסאות :  זיכוי ליברמן - התמציתפרשנות :  חף מכל אישום ,  ליברמן עף כפרפר ועוקץ כדבורה 

נתניהו על זיכוי ליברמן : " הסתיים עינוי דין של שנים ארוכות "
 ראש הממשלה בירך שוב את שר החוץ לשעבר על זיכויו בפרשת השגריר ואמר : " אני שמח שאביגדור חוזר לעבוד איתי בשולחן הממשלה ".  לדבריו , " אבוי לנו אם כל אישום יסתיים בהרשעה "
 
