משרד רה"מ לאומ"ץ :  אין עילה להשעיית ליברמן
הלשכה המשפטית של משרד ראש הממשלה דחתה את דרישת תנועת אומ"ץ להשעות את שר החוץ עד לסיום חקירת המשטרה בעניינו . " רה"מ לא מחויב להעביר שר בטרם הגשת כתב אישום "
 הלשכה המשפטית במשרד ראש הממשלה הודיעה הבוקר  ( חמישי )  כי אין עילה להעביר את שר החוץ אביגדור ליברמן מתפקידו לפני תום חקירתו .  זאת בעקבות דרישתה של תנועת אומ"ץ לראש הממשלה בנימין נתניהו בתחילת החודש להשעות את שר החוץ עקב חקירת המשטרה המתנהלת נגדו בחשד לשיבוש הליכי חקירה .
 בהודעת הלשכה המשפטית נכתב כי  " החקירה בעניינו של מר ליברמן טרם הסתיימה ,  ולכן אין כל עילה להעביר את שר החוץ מתפקידו .  בג"ץ מעולם לא חייב את ראש הממשלה להעביר שר מכהונתו טרם הגשת כתב אישום נגדו .  באשר להשעיית שר עד למועד הגשת כתב אישום בעניינו ,  הדבר אינו מוסדר בחוק ולא ניתן לעשותו ". 
בתחילת החודש פנתה תנועת אומ"ץ לראש הממשלה נתניהו בבקשה שישעה את שר החוץ .  במכתב ששלחו לנתניהו נכתב כי  " החקירה החדשה של משטרת ישראל נגד שר החוץ אביגדור ליברמן כחשוד בשיבוש הליכי משפט ,  מרמה והפרת אמונים בשעה שקיבל לידיו חומר סודי מידיו של שגריר ישראל לשעבר בבלארוס זאב בן אריה ,  המשמש עתה כיועצו ,  לא יכולה להותיר אותך אדיש ופאסיבי כמי שהדבר אינו נוגע לו ולממשלה שהוא עומד בראשה .  אנו דורשים ממך ליטול לאלתר את תיק החוץ מהשר אביגדור ליברמן עד לקבלת הכרעתו של היועץ המשפטי לממשלה בעניין החקירות ,  שמתנהלות נגדו ,  ולהותירו בממשלה כשר לא תיק .  
התנועה ציינה במכתבה כי יש לכך תקדים במעשהו של ראש הממשלה לשעבר מנחם בגין אשר העביר את שר הביטחון דאז אריאל שרון בעקבות פרשת סברה ושתילה והשאירו בממשלה כשר ללא תיק .
 
משרד רה"מ לאומ"ץ :  אין עילה להשעיית ליברמן
הלשכה המשפטית של משרד ראש הממשלה דחתה את דרישת תנועת אומ"ץ להשעות את שר החוץ עד לסיום חקירת המשטרה בעניינו . " רה"מ לא מחויב להעביר שר בטרם הגשת כתב אישום "
 
