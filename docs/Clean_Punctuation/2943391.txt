כחלון : " מתנגד לתקציב דו-שנתי ,  אבל לא שולל זאת "
 שר האוצר התייחס בשיחה עם כתבים למחלוקת עם נתניהו בנושא התקציב ואמר כי ייתכן שיצטרך להעביר תקציב דו-שנתי בניגוד לעמדתו . " אם אעשה זאת אגיד את האמת  שזה תקציב לא טוב ".  על יחסיו עם ראש הממשלה אמר : " הם בסדר גמור "
  ( כחלון במסיבת עיתונאים של קבינט הדיור ,  ינואר )  
שר האוצר משה כחלון אמר הבוקר  ( שני )  כי אינו שולל את האפשרות שבסופו של דבר יעבור תקציב דו-שנתי . " אני מתנגד לתקציב דו-שנתי ,  אני אנסה לשכנע את ראש הממשלה לא ללכת על זה ,  אבל אני מחויב לכך בהסכמים הקואליציוניים ",  אמר בשיחה עם כתבים בכנסת .  
סוגיית התקציב היא סלע המחלוקת בתקופה האחרונה בין כחלון לראש הממשלה בנימין נתניהו .  ראש הממשלה מעוניין להעביר תקציב לשנתיים ,  שיבטיח הלכה למעשה את שלטונו עד מרץ 2019 ,  ואילו כחלון מתנגד לכך .  לדברי כחלון , " תקציב חד-שנתי אינו אומר שהממשלה לא תחזיק ,  ותקציב דו-שנתי אינו אומר שהממשלה כן תחזיק .  יש עכשיו משבר רפורמי ,  אז גם תקציב של ארבע שנים לא יעזור .  גם אם בסופו של דבר אאלץ להעביר תקציב דו-שנתי ,  אני אגיד את האמת  שזה תקציב לא טוב ,  ושנאלצתי לעשות אותו ". 
לקריאה נוספת :  נקודת ההכרעה מתקרבת :  עתיד הממשלה בידיים של כחלוןתכנית שאפתנית של כחלון :  145 אלף דירות - עוד השנהכחלון בוחן הרחבת רשימת החברות שמשלמות רק 6%-9% מס 
בנושא חוק הנאמנות בתרבות שמקדמת שרת התרבות מירי רגב ,  שבמסגרתו תוכל לשלול תקצוב מגופי תרבות שיחתרו תחת המדינה ,  הבהיר כחלון כי לא יהיה לו תוקף מעשי . " החוק אומר שיש סמכות לאדם אחד לשלול כסף ,  זה שר האוצר .  על הסמכות הזו אני לא מתכוון לוותר ",  אמר כחלון , " אז אם רוצים להעביר חוק בלי לקחת ממני את הסמכות ,  בבקשה ". 
הוא התייחס לירידת התמיכה בו בסקרים ,  ואמר כי הוא שמח שזה קורה שלוש שנים לפני הבחירות . " יש לי סקרים אחרים ,  קצת יותר טובים ,  אבל הדבר המרכזי הוא התפקוד .  אם הציבור יראה שנאבקנו ביוקר המחיה ,  בבנקאות ובדיור ,  הוא יגמול לנו .  ואם לא ,  אז שום חוברת צבעונית שאני אוציא או סקרים מבושלים לא יעזרו לי .  כרגע מבחינה פוליטית מאוד נוח לי ".  כחלון הוסיף כי הוא עדיין מאמין שהרחבת הממשלה אפשרית ,  וכי מדובר במהלך שצריך לנקוט . " יש קושי גדול לתפקד עם 61 חברי כנסת .  מי שחושב שהכול הולך חלק  זה לא נכון .  אנחנו אוכלים מרורים .  לא ירדתי מהעניין של הרחבת הקואליציה .  אני כל הזמן בדין ודברים עם ראש הממשלה ".  
שר האוצר נשאל על יחסיו עם ראש הממשלה והשיב כי הם  " בסדר גמור ".  כשנשאל האם אינו סבור שבעת הזאת היה נכון למנות שר חוץ במשרה מלאה ,  אמר : " תמיד משרד במשרה מלאה הוא עדיף ,  אבל כרגע ראש הממשלה החליט לא לאייש אותו ". 
בנוגע להתמשכות גל הטרור אמר שר האוצר כי הוא תומך בגירוש משפחות מחבלים כצעד הרתעה : " אני מאמין רק בגירוש ,  זה מה שמרתיע .  אני לא חלבי בדבר הזה ",  הדגיש כחלון . " אני השתכנעתי מכוחות הביטחון שגירוש זה דבר שמרתיע אותם ". 
עוד נשאל השר בנוגע למרד בקואליציה של חברי הכנסת אמסלם ונגוסה בגלל אי-העלאת בני הפלשמורה ואמר כי הוא תומך בעמדתם של שני חברי הכנסת מהליכוד . " הייתה החלטת ממשלה וצריך לכבד אותה .  אני תמכתי בזה ,  ואני ממשיך לתמוך בזה ".  
סגן שר האוצר לשעבר ח"כ מיקי לוי  ( יש עתיד )  אמר התגובה לדבריו של שר האוצר : " אני מסרב להאמין ששר האוצר כחלון ,  שמבין היטב את המשמעות ההרסנית למשק של תקציב דו שנתי ,  יקריב את המשק הישראלי על מזבח שרידות הממשלה ושרידותו האישית .  תקציב דו שנתי הוא אסון למדינה ולמשק הישראלי ,  ולא קיים כמעט באף מדינה בעולם .  הניסוי הזה כשל בישראל והביא אותנו לבור תקציבי עצום בשנת 2013 ".  
לדבריו , " אסור לשחק רולטה רוסית עם הכלכלה והמשק .  לא ניתן לנבא ביולי 2016 מה יהיה אחוז הצמיחה במשק ,  שיעור האבטלה או גביית המיסים בדצמבר 2018  כל שכן האקלים הפוליטי ,  הבינלאומי או הביטחוני שבמסגרתו ינוהל התקציב .  אני קורא לשר לעמוד על עמדתו ולא לוותר בעניין בשום פנים ואופן .  על תוצאות הוויתור והכניעה לתכתיבי נתניהו ,  כולנו נשלם ".  

כחלון : " מתנגד לתקציב דו-שנתי ,  אבל לא שולל זאת "
 שר האוצר התייחס בשיחה עם כתבים למחלוקת עם נתניהו בנושא התקציב ואמר כי ייתכן שיצטרך להעביר תקציב דו-שנתי בניגוד לעמדתו . " אם אעשה זאת אגיד את האמת  שזה תקציב לא טוב ".  על יחסיו עם ראש הממשלה אמר : " הם בסדר גמור "
 
