המו"מ הקואליציוני :  דרעי ונתניהו נועדו ,  בערב - פגישה עם ליברמן
הפגישה בין נתניהו ודרעי עסקה ככל הנראה בסוגיית חוק הגיוס ,  שמקשה על הרכבת הקואליציה .  נציגי הבית היהודי ,  ש"ס ויהדות התורה ייפגשו עם הליכוד כדי להגיע להסכמות בנושאי דת ומדינה .  בשעות הערב צפוי נתניהו להיפגש עם ליברמן בכדי לדון בקידום המו"מ
בעוד כשבוע יידרש בנימין נתניהו להציג את ממשלתו החדשה ,  אולם גם בשלב זה לא ברור עדיין מה יהיה הרכב הקואליציה .  במהלך היום  ( רביעי )  נועד יו"ר ש"ס אריה דרעי עם ראש הממשלה בנימין נתניהו והשר יריב לוין .  ההערכה היא כי השניים דנו בסוגיית חוק הגיוס ,  שמערימה קשיים על הקמת הקואליציה .  בשעות הערב צפוי נתניהו להיפגש גם עם יו"ר ישראל ביתנו אביגדור ליברמן כדי לקדם את המשא ומתן .  
בשעות הבוקר הייתה אמורה להתקיים פגישה נוספת במסגרת המשא ומתן הקואליציוני בין הליכוד ליהדות התורה ,  אולם היא נדחתה .  בשני הצדדים טענו כי הסיבה לכך נעוצה באילוצי לו"ז בלבד .  גורם ביהדות התורה ציין כי  " ישנה התקדמות "  אך הוסיף  " כי סוגיות מרכזיות כמו גיוס אינן פתורות עדיין לגמרי ".  בהמשך נועדו נציגי סיעות יהדות התורה ,  ש"ס ואיחוד מפלגות הימין להיפגש בכנסת עם השר יריב לוין ונציגי הליכוד כדי להגיע להסכמות בנושא דת ומדינה לקראת הרכבת הממשלה הבאה .
 סוגיית הגיוס היא אחד הגורמים המקשים משמעותית על הקמת הקואליציה .  בעוד שיו"ר ישראל ביתנו אביגדור ליברמן מתעקש כי החוק יועבר כלשונו ללא כל שינוי ,  השאלה המרכזית בוויכוח על נוסח חוק הגיוס בתוך הפלגים החרדים היא האם לאפשר אזכור של יעדי גיוס או לא .  בעוד החוגים הליברליים סבורים כי אין מניעה ,  החוגים הקיצוניים יותר טוענים כי אזכור של יעדים הינה הסכמה לגיוס של חרדים לצה"ל .
 לקריאה נוספת:רב בכיר ביהדות התורה :  הקרב על חוק הגיוס הוא  " בלוף אחד ענק "  
מוקדם יותר פורסם כי סגן השר יעקב ליצמן דחה את דבריו של הרב הבכיר בדגל התורה ,  שטען כי המלחמה שמקיימת יהדות התורה נגד חוק הגיוס היא  " בלוף אחד ענק ".  בהקלטה שנחשפה בוואלה !  NEWS נשמע הרב יגאל רוזן ,  תוקף את ההנהגה הרוחנית של סיעת אגודת ישראל שבראשה עומד ליצמן בסוגיית הגיוס ואומר כי  " החוק הזה לא גרוע לנו "  וכי הרבנים  " לא יודעים בכלל מה כתוב שם ".  ליצמן לא נשאר חייב ,  ובכנס של אגודת ישראל לסיכום מערכת הבחירות במושב חפץ חיים שהתקיים אמש ,  טען כי  " הרבנים יודעים על מה הם מדברים ". 
במהלך הכנס ליצמן ביקש לעדכן את פעילי המפלגה על התקדמות המשא ומתן הקואליציוני מול הליכוד . " אנחנו לא גמרנו עד לרגע זה את הנושאים הגדולים - גיוס ,  שבת ,  חינוך ",  הצהיר . " אני לא מדבר על כסף .  אני מדבר על היסודות .  אנחנו באמצע ,  בשיא המשא ומתן .  אנחנו נאשר את הנוסח של מועצת גדולי התורה ולא שום דבר אחר .  אני מדבר על נושא הגיוס וגם נושא השבת ,  ואפשר להגיד - גם נושא חינוך .  אני יודע שפה ושם יש אנשים שממהרים ..  .  אנחנו  ( עושים )  רק מה שמועצת גדולי התורה יגידו לנו ". 
בהמשך פירט ליצמן בנוגע לאופי היחסים הקואליציוניים של יהדות התורה עם שותפותיה . " אנחנו מסורים לראש הממשלה ",  אמר . " בדרך כלל יש משמעת אצלנו .  כל מה שהקואליציה מבקשת אנחנו עושים ,  בדרך כלל .  הרוב מוסכם בהסכם הקואליציוני ,  אבל במידה שאנחנו מחויבים ..  .  הם צריכים לדעת שגם אנחנו דורשים מכל אלו שנמצאים שבקואליציה שיקיימו את כלפינו את מה שהבטיחו ,  מה שחתמו בהסכם הקואליציוני ".  לדבריו , " היום צריך לדעת חד משמעית ..  .  שהממשלה עומדת עלינו .  אנחנו שמונה מנדטים ברוך השם ,  קיבלנו ברכה עכשיו אנחנו קוצרים את ההצלחה ". 
ליצמן אף קרא להתאזר בסבלנות ולהימנע מהדלפות בכל הקשור להתנהלות המשא ומתן הקואליציוני . " יש ידיעות בחוץ ,  כל מיני ספינים למיניהם ",  אמר . " שימו לב - אנחנו כחברי כנסת לא מגיבים לכל מיני דברים ואל תאמינו לכל מה שאומרים בווטסאפים .  אם הרבנים יהיו מרוצים אנחנו נסכים .  לא יהיו מרוצים - אנחנו לא מפחדים ללכת לבחירות ,  חד משמעית ".  ליצמן שיגר איום מרומז לראש הממשלה נתניהו : " אם הוא לא יתחייב - גם אנחנו לא מתחייבים ".  

המו"מ הקואליציוני :  דרעי ונתניהו נועדו ,  בערב - פגישה עם ליברמן
הפגישה בין נתניהו ודרעי עסקה ככל הנראה בסוגיית חוק הגיוס ,  שמקשה על הרכבת הקואליציה .  נציגי הבית היהודי ,  ש"ס ויהדות התורה ייפגשו עם הליכוד כדי להגיע להסכמות בנושאי דת ומדינה .  בשעות הערב צפוי נתניהו להיפגש עם ליברמן בכדי לדון בקידום המו"מ

