עוד קרב של איגודי היוצרים :  פנו לבג"ץ בנושא רשות השידור
רשות השידור היתה צריכה להשקיע מאות מיליוני שקלים בשנים האחרונות בהפקות מקור ,  אך נתניהו מתכוון לפטור אותה מהמחוייבות .  איגודי היוצרים :  עיצרו גם את הפחתת האגרה
איגודי היוצרים הגישו עתירה לבג"ץ וביקשו למנוע מראש הממשלה להפחית את הסכום אותו מחוייבת רשות השידור להקצות להפקות מקור .  הסכום המצטבר שרשות השידור היתה צריכה להוציא על הפקות מקור מוערך בכ-200 עד 300 מיליון שקלים .
 איגודי היוצרים ביקשו מבג"צ צו ביניים בעניין .  זאת ,  על רקע הצעת החוק הממשלתית בה אמורה ועדת הכלכלה של הכנסת לדון היום .  על פי הצעת החוק תוארך בשנה נוספת סמכותו של השר הממונה על רשות השידור ,  ראש הממשלה בנימין נתניהו ,  להפחית את המכסה הנדרשת להוצאה על הפקות מקור .  ההפחתה נועדה מעשה לפטור את רשות השידור ממחוייבויותיה משנים עברו .  בשנת 2011 הוציאה רשות השידור רק כ-25 מיליון שקלים על רכש הפקות מקור .
 בעתירה ,  שהוגשה אתמול באמצעות משרד עורכי הדין רזניק ,  סרטל ,  סהראי ,  נגד ראש הממשלה ,  שר האוצר יובל שטייניץ ,  רשות השידור ויו"ר הרשות אמיר גילת ,  דורשים היוצרים גם כי לא יתאפשר אישור תקציב השנה הבאה של הרשות  ( 2012 )  בלא שזו תתחייב להוצאת המכסה הקבועה בחוק על רכש הפקות מקור .
" גם הפעם נרתמה העגלה לפני הסוסים ",  כותבים היוצרים בהתייחס לניסיון החקיקה המתרחש בשבועיים האחרונים של שנת התקציב . " תחילת מפרה רשות השידור את החוק ואינה מקיימת את הוראותיו ,  ואחר כך פועלת הממשלה בנוהל חקיקה חפוז כדי לתקן את החוק ולהעניק לשר הממונה סמכות להפעיל את שיקול דעתו .  זאת ,  שעה שברור לכל ,  כי בנסיבות אלה לא יפעיל השר הממונה שום שיקול דעת ,  אלא יאשר בדיעבד הפרת חוק חמורה של גוף ציבורי ". 
היוצרים מתייחסים גם להחלטת הממשלה שלא להקפיא את הורדת האגרה .  בהתאם ,  תופחת האגרה ב-2012 ב-5% ,  המסתכמים בכ-30 מיליון שקל בשנה . " התנהלות הממשלה - בה מחד מצמצמת את הכנסותיה של הרשות ומאידך טוענת שבתקציבה הקיים ,  טרם הצמצום ,  אין היא יכולה למלא אחר יעדיה ואחר חובותיה על פי חוק ,  ולכן היא מפרה אותם - הנה כשלעצמה מלמדת על חוסר סבירות ההחלטה ".  

עוד קרב של איגודי היוצרים :  פנו לבג"ץ בנושא רשות השידור
רשות השידור היתה צריכה להשקיע מאות מיליוני שקלים בשנים האחרונות בהפקות מקור ,  אך נתניהו מתכוון לפטור אותה מהמחוייבות .  איגודי היוצרים :  עיצרו גם את הפחתת האגרה

