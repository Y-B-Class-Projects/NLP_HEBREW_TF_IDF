ראש השב"כ לשעבר דיכטר :  הפרסומים על נתניהו - שקר ,  אין חיה כזאת
יו"ר ועדת החוץ והביטחון ח"כ אבי דיכטר התייחס לפרסום לפיו ראש הממשלה ביקש להאזין לשורת בכירים ואמר כי  " אני יודע שזה שקר ,  גם תמיר פרדו יודע זאת ".  הבוקר פנו גורמים פוליטיים לדיכטר בבקשה כי יכנס בדחיפות את ועדת החוץ והביטחון לדיון בנושא
יו"ר ועדת החוץ והביטחון וראש השב"כ לשעבר אבי דיכטר  ( ליכוד )  התייחס הבוקר  ( שישי )  לפרסום בתוכנית  " עובדה "  על כך שראש הממשלה בנימין נתניהו ביקש מראש השב"כ לשעבר יורם כהן להאזין לשורת בכירים ואמר בשיחה לוואלה !  NEWS כי  " אני יודע שזה שקר ,  גם תמיר יודע שזה שקר ".  
דיכטר הוסיף כי  " מעל הכול אין חיה כזו שראש ממשלה מבקש מראש שב"כ להאזין לאדם מסוים .  אין יצור כזה ,  מפני שכל האזנה נתונה לפיקוח של היועץ המשפטי לממשלה ופרקליטות המדינה באופן ישיר ,  ובאופן עקיף לוועדת שרים לענייני שב"כ ,  ולוועדת המשנה לשירותים חשאיים בוועדת החוץ והביטחון ". 
לדבריו ,  משמעות הדברים היא  " שאם חס וחלילה שב"כ היה מחליט להאזין לראש מוסד ,  העובדה הזו הייתה חייבת להיות כתובה בדוח שהשב"כ מחויב להעביר ליועמ"ש ולפרקליט המדינה מספר פעמים בשנה ומניסיוני היועמ"ש ופרקליט עוברים על זה בצורה מאוד יסודית ושיטתית .  זה עוד לפני שהגענו לעובדה שאנשים צריכים לבוא ולבצע את זה - לא מדובר בפעולה שראש השב"כ בא ושם אוזניות ". 
עוד מוסיף דיכטר כי  " זה צירוף של מעשה מטורף על מעשה מטורף על מעשה מטורף ,  שאין שום סיכוי שראש הממשלה ינחה או שראש השב"כ יקבל .  בקיצור - מכל כיוון שאתה בוחן את זה - זה חסר היגיון .  מדובר בדיווח שקרי ,  אין אפשרות אחרת ". 
עוד בוואלה !  NEWSנתניהו על הפרסום כי ביקש להאזין לבכירים : " אין גבול לשקרים "" נתניהו ביקש מראש השב"כ לבצע האזנות לרמטכ"ל ולראש המוסד "  
דיכטר קיבל הבוקר את הפניות של גורמים פוליטיים בהם חברת הכנסת ציפי לבני  ( המחנה הציוני )  לכנס את ועדת חוץ וביטחון בנושא והפניות האלה נבחנות בשלב זה .
 ח"כ לבני פנתה לח"כ דיכטר בבקשה כי יכנס דיון בוועדת המשנה לשירותים חשאיים אליו יזומנו ראש השב"כ הקודם כהן וראש השב"כ הנוכחי ארגמן .  זאת במטרה  " לקבל מידע האם הייתה בקשה כזאת בעבר ומיהם הגורמים כלפיהם משתמשים באמצעים כאלה כיום ,  כולל פיקוח על דרכי האישור ",  כתבה .  
מוקדם יותר צייץ ראש הממשלה בחשבון הטוויטר שלו כי  " מעולם לא ביקשתי להאזין לרמטכ"ל ולראש המוסד .  זהו שקר מוחלט .  אין גבול לשקרים !  ".  
בהמשך הוא אף העלה סרטון לחשבון הטוויטר שלו ובו הכחיש בתוקף את ההאשמות . " אתמול התפוצצה פרשה מרעישה .  יש תכנית שמתיימרת להציג עובדות והיא טענה שאני הנחיתי את ראש השב"כ לשעבר להאזין לרמטכ"ל ולראש המוסד .  יש רק בעיה אחת - זה שקר מוחלט ",  אמר נתניהו .
 הוא הוסיף כי ראש השב"כ בעצמו מכחיש את הטענות .  לדבריו ההאזנות האמיתיות שלו הן  " החלונות הגבוהים ,  שלישיית גשר הירקון ,  אריק איינשטיין ,  יורם גאון ,  ג'וזי כץ ,  שמוליק קראוס ,  הביטלס - האלבומים הראשונים ,  אבבא וגם חבר'ה מהיום ".  
על פי חשיפת התוכנית בערוץ 12 אמש ,  בחודשים האחרונים של גנץ ופרדו בתפקידיהם פנה נתניהו לכהן במטרה למנוע דליפה של מידע ביטחוני רגיש .  בדיון מיוחד בנושא ביקש נתניהו מכהן לעשות שימוש ב"יכולות המיוחדות "  של השב"כ לצורך פיקוח גורף שכולל האזנה לטלפונים של שורת בכירים .  עוד פורסם כי כהן סירב לבקשתו של נתניהו .
 טרם הכחשתו הבוקר של נתניהו את הטענה על בקשתו להאזנות ,  מסר אמש ראש הממשלה לתוכנית עובדה כי  " זהו עיוות מוחלט של מאמצים מערכתיים שנעשים מעת לעת כדי לשמור על ביטחון מידע בנושאים רגישים בעלי חשיבות עליונה לביטחון ישראל .  ההחלטה באילו אמצעים להשתמש ומול אילו גורמים ,  נתונה בידי הגורמים המוסמכים ". 
 ( עדכון ראשון :  11:52 )  

ראש השב"כ לשעבר דיכטר :  הפרסומים על נתניהו - שקר ,  אין חיה כזאת
יו"ר ועדת החוץ והביטחון ח"כ אבי דיכטר התייחס לפרסום לפיו ראש הממשלה ביקש להאזין לשורת בכירים ואמר כי  " אני יודע שזה שקר ,  גם תמיר פרדו יודע זאת ".  הבוקר פנו גורמים פוליטיים לדיכטר בבקשה כי יכנס בדחיפות את ועדת החוץ והביטחון לדיון בנושא

