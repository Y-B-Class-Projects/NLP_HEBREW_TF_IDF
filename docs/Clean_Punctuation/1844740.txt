דיווח : " מלך ירדן עבדאללה סירב לפגוש את נתניהו "
 לפי העיתון הכוויתי  " אל-ג'רידה ",  עמדותיו המדיניות של ראש הממשלה נתניהו הכעיסו את ראש הממלכה ההאשמית . " יש גם כעס בעקבות הצהרות מקורבי נתניהו לפיהן ירדן היא פלסטין "
 עבדאללה מלך ירדן סירב באחרונה להיפגש עם ראש הממשלה בנימין נתניהו משום שכעס על עמדותיו המדיניות  כך דיווח הבוקר  ( רביעי )  העיתון הכוויתי  " אל-ג'רידה ".  גורמים המוגדרים 'יודעי דבר' מסרו לעיתון כי נתניהו שיגר שליח מיוחד מטעמו שביקש פגישה חשאית עם המלך בעקבה אלא שבית המלוכה הירדני סרב לבקשה בטענה כי  " לוח הזמנים של המלך אינו מאפשר לו לקיים פגישה ".  
" המלך עבדאללה כועס על עמדותיה של ישראל ושל ראש הממשלה בכל הנוגע למשא ומתן הישראלי-פלסטיני ",  אמרו הגורמים . " הוא גם כועס על הצהרות שנשמעו מכיוונם של גורמים המקורבים לנתניהו ,  לפיהן ירדן היא פלסטין .  המלך גם זועם על עמדתו של נתניהו כלפי בקעת הירדן ועל התעקשותו להשאירה בריבונות ישראלית בכל הסכם שלום עתידי ". 
בתגובה לדברים אמרו גורמים ישראלים לעיתון כי היחסים בין ישראל לירדן  " טובים "  וכי ישראל אינה מפרסמת בתקשורת את אופי הפגישות והמגעים בין הצדדים בכל התחומים ,  ובעיקר בתחום הביטחוני . " יש שגרירות ירדנית בתל אביב ,  וישראלית בעמאן .  היחסים נמשכים ",  הוסיפו .  יחד עם זאת ,  גורמי ביטחון ישראלים צוטטו באמרם כי הם מודאגים מהמצב בירדן : " המשטר הירדני נמצא במשבר רציני ,  אלא שכל התערבות ישראלית עלולה להביך את המלך ".  עד לפרסום הידיעה לא התקבלה תגובת לשכת ראש הממשלה .  
עוד בנושא :
 המלך עבדאללה פסימי : " 2011 - שנה רעה לשלום"ח"כ אלדד אמר ש"ירדן היא פלסטין ",  בירדן זעמושר המשפטים של ירדן : " ישראל אויבת ומדינת טרור "
 לפניות לכתב :  nir_yah@walla.com

דיווח : " מלך ירדן עבדאללה סירב לפגוש את נתניהו "
 לפי העיתון הכוויתי  " אל-ג'רידה ",  עמדותיו המדיניות של ראש הממשלה נתניהו הכעיסו את ראש הממלכה ההאשמית . " יש גם כעס בעקבות הצהרות מקורבי נתניהו לפיהן ירדן היא פלסטין "
 
