המסמך שכתב נתניהו בזמן חקירתו ב-99' : " לבדוק מה הרקע של החוקרים "
 ב-20 באוקטובר 99' ,  יום לפני שיום הולדתו ה-50 צוין בחדר החקירות ,  ישב נתניהו מודאג .  היה לו חשוב לברר מה הרקע של הקצינים שחקרו אותו ואת אשתו בפרשת עמדי . " נאמן ?  שפטל ?  ",  התלבט בייצוגו המשפטי ,  וכמו ראשי פרקים לנאום עתידי ,  כתב : " פוליטי .  נפגעתי .  תומכיי כועסים "
 לא רק שחור על גבי לבן ,  אלא גם בכתב ידו של בנימין נתניהו ,  טרף לגרפולוג  ( חלקית בלבד ,  כי הצילום אינו מעביר את עוצמת המגע של העט עם הנייר )  ,  מופיעה המשאלה הממסמרת את נתניהו :  מאוד העסיק אותו ,  היה חשוב לו לברר ,  מהו הרקע של קציני המשטרה שחקרו אותו ואת אשתו ,  שרה ,  וגם  " מפא"י "  שורבבה למסמך והואשמה . 
" לבדוק מה הרקע של החוקרים ",  כתב נתניהו בראש מזכר לעצמו ,  ואולי לא רק לעצמו ,  ערב אחת מחקירותיו .  הם יחקרו אותו ?  הוא יחקור אותם .  האם רק שירבט נקודות לדיון ,  או שמא נועדה בדיקת רקע החוקרים לעבור מתקווה למבצע אנטי משטרתי ,  אפשר רק לשער .  אם השורה העליונה צפתה פני עתיד ,  נתניהו לא הספיק לממש אותה ,  כי הדף נתפס בידי החוקרים .
 עוד בוואלה !  NEWSסוריה ריססה את השמיים וההתרעות צפצפו ברצף :  מה קרה בנטישה בשמי הגבול ? דיווח ברוסיה :  מטוס עם 71 איש התרסק באזור מוסקבהאחרי 18 שנה בארץ :  יהודי עצור חודש - כי הוא  " שוהה בלתי חוקי "  
נתניהו היה מתוסכל ומודאג מאד באותו יום ,  20 באוקטובר 1999 .  למחרת יצוין ,  לא בדיוק ייחגג ,  יום הולדתו ,  ואיזה יום הולדת - יובלו .  למרבה הבושה ,  האירוע ייערך בחדר החקירות של יאח"ה ,  במטה הישן של היחידה הארצית לחקירות הונאה בבת ים .  במקביל ובנפרד תיחקר שרה :  זה היה כמעט שני עשורים לפני שאביחי מנדלבליט הכתיב איך יתנהלו חקירות זוגיות .  תיחקר ותציג חזרה כללית לקראת מופע הפסי-כו-לו-גית .
" בעלי נוהג לרשום כל דבר וכל פרט שיש לו רצון לדבר עליו ",  הסבירה שרה בחקירתה . " ככה הוא רושם כל דבר ,  כי כך הוא נהג בשירותו הצבאי ".  טרוד ,  מבולבל מעט ,  דעתו מוסחת ,  חזר נתניהו בשנית על המלים  " של החוקרים ".  באמצע כתב  " מפא"י ".  אכן ,  מפלגת פועלי ארץ ישראל ,  שנבלעה 30 שנה לפני כן במפלגת העבודה ,  קמה לתחייה ,  כהשערת המחקר בדבר הרקע של החוקרים .  תת-ניצב מירי גולן ורב-פקד פלורה לירן עורטלו כחפרפרות מסורות ,  שגולדה מאיר ופנחס ספיר שתלו במשטרה עוד בשנות ה-60' ,  כדי לטפל בבוא היום בבנו של הרוויזיוניסט בן-ציון נתניהו .  
זאת ראייה נסיבתית ממשפחת דפוס ההתנהגות ,  אמנם לא מורה נבוכים אלא תלמידתו המצטיינת של המורה ,  במחלוקת העכשווית בין נתניהו לרוני אלשיך בסוגיית  " חוקרים חוקרים חוקרים "  - האם נשכרו חוקרים פרטיים כדי לחפש מידע שלילי על קציני יחידות החקירה הארציות של המשטרה .  
נתניהו מתמרמר על שאלשיך חושד בו ,  כשר שכמותו .  מסייעת לו העובדה שטרם נחשף כל ממצא ,  להבדיל מהיקש ,  בדבר קשר כלשהו בין הבילוש הפרטי לבין ראש הממשלה .  אין די בסימנים ,  רמזים ומניעים .  עד כה ,  חובת ההוכחה על אלשיך .  
נתניהו סובל ממה שאסכולת השיווק האמריקנית ,  שמענף הרהיטים שלה הגיע לשירות הציבורי ,  מכנה  " חרטת הקונה ":  במגרש המכוניות המשומשות התלהב מהרכב המבהיק שהוצע לו ,  אהב את מחירו ונהנה מנסיעת ההדגמה .  כחלוף זמן מה נשכחה החוויה הראשונית והתעוררו ספקות .  כל חריקה שהודחקה כהמהום חרישי נשמעת לפתע כטרטור מאיים ;  אבל חוק ההחלפה וההחזרה ,  חוק החרטה ,  חל רק על השבועיים הראשונים שלאחר הקנייה .  
באותה תקופת בראשית ,  העסקה היתה ברורה :  כל צד יקבל את המשרה הנחשקת הבאה  ( המפכ"ל המיועד יהיה ראש השב"כ ,  ראש הממשלה יהיה ראש הממשלה לנצח )  והמשטרה תטוהר מחוקרים העלולים להיטפל למשפחת נתניהו ,  כי תיק המעונות ובמרכזו שרה כבר נמצא בחקירה ,  אם גם מעוכבת ,  ואין לדעת מתי תלונות או ביקורות יהפכו לחקירות גם נגד בעלה .  אלשיך לוהק לתפקיד מעין עזרא סיידוף משטרתי .  אחת ממשימותיו העיקריות :  להיפטר מניצב מני יצחקי ,  ראש אגף החקירות והמודיעין  ( אח"ם )  ,  ולמנות במקומו אב בית נוח .  להב 433 תוכפף למפכ"ל ,  ונתניהו ישלוט באמצעותו בחקירות הרגישות .
 היועץ המשפטי לממשלה באותם חודשים ראשונים של אלשיך ,  יהודה וינשטיין ,  בלם בגופו את התמרון לסילוק יצחקי .  ככל שחלף הזמן השתבש התכנון והתעשת אלשיך .  הוא התאהב בכינוי  " השוטר מספר 1 ",  שהונחת עליו כתחפושת פורים והמשקף אמת רשמית אך לא מהותית .  מה לו ולמשטרה .  ודאי שאינו החוקר מספר 1 ,  לא בתיקי נתניהו ולא באחרים .  
דומה שאלשיך מתכחש להבדל בין ראש השב"כ למפכ"ל המשטרה .  מרוב שאיפה נכזבת להגיע לראשות שירות הביטחון הכללי ,  הוא מנסה להתנחם בתפקיד ראש החוקרים במשטרה ,  אבל ההקבלה מאולצת ומוטעית - המקביל האמיתי במשטרה לראש השב"כ הוא ראש אח"ם .  המפכ"ל הוא הממונה הארגוני עליו ,  מציע מועמדים לתפקיד ולראשות יחידות החקירה הכפופות לראש אח"ם - הטעונים אישור השר לביטחון פנים - וקובע אם ראש אח"ם יתמנה לתפקיד נוסף ,  של מפקד מחוז או סמפכ"ל ,  החיוני להתמודדות עתידית על כהונת מפכ"ל .  אבל לא אמורה להיות לכך השפעה על תוכן החקירות ,  ממש כשם שהרמטכ"ל אינו מכתיב לראש אמ"ן או לראש חטיבת המחקר את הערכות המודיעין שהם מגישים .
 הממונים המקצועיים על ראש אח"ם אינם נמצאים כלל במשטרה .  אלה הם פרקליט המדינה והיועץ המשפטי לממשלה .  דיוני  " סטטוס "  של ראש אח"ם וקציניו עם המפכ"ל נקראים כך כי נמסרת בהם תמונת מצב של התיקים ,  אך הם מסמלים גם ואולי בעיקר את מובנו האחר של המונח - מעמד .  זאת הצדעה לבכירותו של המפכ"ל ,  הסקרן לדעת מה מתבשל בסירים של יאח"ה ואכן זכאי ,  בניגוד לשר הפוליטי ,  לטעום לפני שהניידת משנעת אותם למשרד המשפטים .
 השפעתו של המפכ"ל רבה ,  לא בלעדית ,  בתחום בניין הכוח .  לפניו סבב ניצבים הכולל ,  בין השאר ,  למנות סמפכ"ל ,  עם צאתו של הסגן זוהר דביר לחופשת לימודים ,  עד למינוי המפכ"ל הבא .  המשטרה מרוששת מניצבים מנוסים ;  אין מועמד פנוי ומתבקש לסמפכ"ל .  אלשיך ייאלץ לבקש מראש אגף המבצעים אלון לבבי ,  טייס השמח בחלקו ומעוניין לפרוש ,  להתנדב לשנת שירות ;  או להטיל את התפקיד ,  למרות מחאותיו ,  על יצחקי ,  על סף פרישה מהשירות  ( סף גבוה ,  כי הוא ממשיך לנהל את חקירות נתניהו אף שהעביר את ראשות אח"ם לגדי סיסו )  ;  או להסכים שהבולט בניצבים המכהנים ,  מפקד מחוז ירושלים יורם הלוי ,  יחלוק את זמנו בין המחוז לבין המטה הארצי ,  בתואר כפול .  התקדים :  אסף חפץ ,  סמפכ"ל ומפקד מחוז המרכז - והמפכ"ל הבא - בעת כהונת רפי פלד כמפכ"ל .  
בשבועות הקרובים יחליט אלשיך על מומלצו ,  לאישור גלעד ארדן ,  למפקד להב 433 ,  עם פרישת ניצב רוני ריטמן .  המועמדים הפנימיים הם תת-ניצב מוטי לוי ,  סגנו הטרי של ראש אח"ם הטרי סיסו ,  ותת-ניצב כורש בר-נור ,  ראש יאח"ה ולפיכך החוקר הראשי של נתניהו .  יתרונו של לוי :  תפקיד שני ,  אם גם קצרצר ,  של תנ"צ באח"ם/להב ,  לאחר שפיקד על היחידה הכלכלית .  יתרונו של בר-נור :  חקירה אמיצה וישרה בתיקי נתניהו .  ככל שהאמסלמים של נתניהו יורים בשוטרים ,  גובר הרצון הדווקאי לקדם את בר-נור ולמסור את יאח"ה לחוקר בולט אחר ,  תנ"צ ערן קמין .
 מינוי אלשיך לווה בהצהרות הפוליטיקאים על הצורך בשיקום המשטרה מהריסותיה .  אמנם היו גם פרשיות שזעזעו את אח"ם/להב - התאבדות תנ"צ אפי ברכה ,  מלחמת ריטמן בתנ"צ גיא ניר וידידתו צ'  ( ניר היה ראש חטיבת המודיעין אחרי ריטמן ,  שכיהן שם אחרי יצחקי ;  בר-נור היה ראש מחלקה בחטיבה שבמוקד הסכסוך )  והפללת ניצב מנשה ארביב - אך החקירות הארציות נחשבו עדיין לעלית המשטרה ,  לעומת המתרחש בתחנות ,  במרחבים ובמחוזות .  
אחרי שנתיים ורבע ,  אלשיך הזחוח אינו יכול להציג ולו הישג אחד במשטרת השטח .  דווקא בבולשת הארצית ,  שתפקדה היטב לפניו ובלעדיו ,  מצא תחום להתגדר בו ,  כמגן החוקרים ,  כשביצע פניית פרסה בתום תקופת ההרצה שלו .  
בעימות עם נתניהו ,  הצדק עם אלשיך ,  גם מפני שנתניהו מדקלם את השורות שחיבר לפני 18 שנה .  אם ייערך פסטיבל אירו-ביזיון ,  הפזמון של נתניהו יכול לייצג בו את ישראל .  למעט הכותרת , " לבדוק את הרקע של החוקרים ",  הוא נכתב באנגלית ,  שפתו המועדפת של המחבר .  Manhunt .  Political in its intent .  Petty in its nature .  ביבי בלוז .  בשולי השרבוט מהרהר המשורר מיהו הסניגור שיעמוד כגבר ,  או יקום כארי :  יורם שפטל ?  יעקב נאמן ?  לא זה ולא זה ,  לבסוף ;  לפחות אלאור אזריה נהנה משפטל .
 ואחר כך ,  כמו הכנה לציוץ שטרם הומצא ,  ראשי פרקים לנאום או לראיון : " תראו ,  הכוונה פוליטית ,  אבל יהיה לי מה לומר כשזה יסתיים ".  בינתיים , " פוליטי וקטנוני ",  הרבה  " פוגע ,  נפגעתי ,  פוגעים "  ו"כעס ,  להתגבר על הכעס ,  אני יודע שיש לי הרבה תומכים שגם הם כועסים ".  
היכן פסיכולוגית חינוכית בשירות הציבורי ,  בעלת שני תארים וזהו ,  כשהיא נחוצה לניתוח חומר כזה ?  אל דאגה ,  היא שם ,  בחדר הסמוך ,  בעצמה נפגעת וכועסת ,  מטיחה בחוקריה שהם  " חוצפנים "  ו"מחטטים "  ו"עיניתם אותי בשאגות ואש בעיניים "  של ראש יאח"ה ,  גולן .  
תמליל החקירה מזכיר את הראיונות הטרום-טלוויזיוניים של רפאל בשן ,  המתאר את המרואיין  ( "הנשיא שז"ר מקמט את מצחו בכובד-ראש ")  ואת שידורי הכדורגל של נחמיה בן אברהם  ( "סטלמך למנצ'ל .  מנצ'ל מחפש למי למסור ")  .  
הנה ,  שרה נתניהו המכחישה שהתייעצה עם צמד הסניגורים : " אני לא ישבתי עם וינרוט או עם וינשטיין .   ( מתפרצת )  אני רוצה לציין שמתנהל כאן מסע ציד ,  כי אתם רוצים לראות את נתניהו מחוסל .  אתם אומרים ,  אנחנו נחסל את נתניהו ,  שלא יחזור להיות ראש ממשלה .  נצוד אותו ,  אולי נחסל אותו ונצוד אותו ,  אם לא בנושא הזה אז על זה ,  ואם לא פה אז שם ,  העיקר שנמוטט אותו ונחסל אותו ,  שלא יחזור ולא יהיה ראש ממשלה ,  אולי נלך לגננת שלו ונבדוק ,  אולי הגננת שלו נתנה לו סוכריה שוחד .  אתם רוצים ומתפללים לחסל את נתניהו ,  שלא יהיה יותר ראש ממשלה ".  
וכחלוף חמש דקות שקטות ,  יחסית ,  ולפני שאמרה , " ידענו שמתנהל מסע ציד ,  אנחנו חשבנו שמסע הציד הזה יקרוס מחמת הדביליות שלו ",  היא מתועדת : "  ( מתפרצת )  אני ,  אסור לי לדבר עם אבא שלי ,  כי זה עלול להיות שיבוש הליכי חקירה ,  ואני צריכה להיות בדום שתיקה ,  כל המדינה צריכה להיות בדום שתיקה .  אני צריכה להיות בדום שתיקה מהחיים .  אולי אסור לי לדבר גם עם עצמי ,  כי זה שיבוש הליכי חקירה ,  ואנחנו כל היום בענייני החקירה ,  כי אין לי זמן לחיות ,  ואני צריכה להיות כל הזמן ב-ח-קי-רה ".  
הנה היא ,  חלוקת המילה להברות ,  תשע שנים לפני פסי-כו-לו-גית .  כדברי בעלה :  אחת לתשע שנים .  והחוקרים שומעים ,  רושמים ,  מקליטים .  מעניין למצוא את ההקלטות ,  אם לא אבדו כשיאח"ה עקרה מבת ים ללוד .  משטרה .  מפא"י .  מצוד .  צריך לבדוק את הרקע של החוקרים .  

המסמך שכתב נתניהו בזמן חקירתו ב-99' : " לבדוק מה הרקע של החוקרים "
 ב-20 באוקטובר 99' ,  יום לפני שיום הולדתו ה-50 צוין בחדר החקירות ,  ישב נתניהו מודאג .  היה לו חשוב לברר מה הרקע של הקצינים שחקרו אותו ואת אשתו בפרשת עמדי . " נאמן ?  שפטל ?  ",  התלבט בייצוגו המשפטי ,  וכמו ראשי פרקים לנאום עתידי ,  כתב : " פוליטי .  נפגעתי .  תומכיי כועסים "
 
