נסראללה בנאום ניצחון : " נתניהו בוכה על ההפסד של דאעש "
 אחרי נסיגת לוחמי הארגון הסוני הקיצוני מהמובלעת בגבול לבנון וסוריה ,  אמר מזכ"ל חיזבאללה כי דאעש הוא  " יצירה אמריקנית "  שניתנה לישראל . " ב-2006 סילקנו את הכיבוש הציוני ,  היום את הכופרים "
 מזכ"ל חיזבאללה חסן נסראללה נשא הערב  ( שני )  נאום ניצחון על ארגון  " המדינה האסלאמית "   ( דאעש )  ,  עם נסיגת לוחמי הארגון הסוני מהמובלעת בגבול לבנון וסוריה .  נסראללה אמר כי ראש הממשלה בנימין נתניהו  " בוכה על הפסד דאעש "  וכי מה  " שהעניקו הקיצוניים האלו לישראל לא ניתן לה כבר עשורים רבים ".  
בתום שבוע של קרבות ,  יצאה היום שיירה של לוחמי דאעש מאזור הגבול תחת ליווי של צבא סוריה ,  בדרכה למחוז דיר א-זור שבמזרח המדינה .  אתמול הוכרזה הפסקת אש משני צדי הגבול ,  שם הותקף דאעש על ידי צבא לבנון מצד אחד ,  ועל ידי חיזבאללה וצבא סוריה מהצד השני .  
לקריאה נוספת בנושאהתבססות חיזבאללה בלבנון לא משנה את מערך הכוחות באזוראחרי שבוע של לחימה :  צבא לבנון הכריז הפסקת אש מול דאעש בגבול 
מנהיג הארגון השיעי אמר כי 11 מלוחמיו וכן שבע חיילים סורים נהרגו במתקפה נגד דאעש בהרי הקלמון . " דאעש נוצר על ידי ארצות הברית ,  והוא נלחם עבור המזימה הישראלית .  ב-2006 גירשנו את הכיבוש הציוני ,  והיום אנחנו מגרשים את טרור הכופרים ",  אמר נסראללה ,  שהתייחס למלחמת לבנון השנייה .
 נסראללה המשיך להזכיר את המבצע המוצלח של ארגונו ושל צבא לבנון . " היום ,  כל לבנון מנצחת .  כולם צריכים להיות שמחים ,  חוץ מאלו שסמכו על דאעש ",  אמר בנאום ששודר בטלוויזיה . " מה שקרה באזור בשש שבע שנים האחרונות הוא נס .  אנחנו מנצחים בקרב שמומן על ידי כל העולם ".  
בתקופה האחרונה ,  ישראל מזהירה מפני התחזקות חיזבאללה והתבססות איראן בסוריה .  היום העלה נתניהו את הנושא במהלך פגישתו עם מזכ"ל האו"ם אנטוניו גוטרש ,  המבקר בישראל .  נתניהו אמר כי  " איראן וחיזבאללה מפרים את החוק הבינלאומי בכך שהם מסתתרים מאחורי אזרחים ויורים על אזרחים .
 לדבריו , " איראן וחיזבאללה מודיעות מראש שהן מתכננות שתי חזיתות מלחמה נגד ישראל .  זו זכותנו לא לאפשר לעניבת החנק להתהדק סביב ישראל .  זה דבר שאיננו יכולים לקבל ולאו"ם אסור לקבל ".  

נסראללה בנאום ניצחון : " נתניהו בוכה על ההפסד של דאעש "
 אחרי נסיגת לוחמי הארגון הסוני הקיצוני מהמובלעת בגבול לבנון וסוריה ,  אמר מזכ"ל חיזבאללה כי דאעש הוא  " יצירה אמריקנית "  שניתנה לישראל . " ב-2006 סילקנו את הכיבוש הציוני ,  היום את הכופרים "
 
