תיק 4000 :  רה"מ ורעייתו נחקרו במקביל ;  בנם יאיר נחקר לראשונה
החוקרים התייצבו במעון רה"מ לחקירתו בפרשת בזק ,  בזמן שבמשרדי להב 433 נחקרו רעייתו שרה ,  בנו יאיר ,  שאול אלוביץ' ורעייתו איריס .  מצלמות ומיקרופונים שידרו לחדר הפיקוד את החקירות ,  והחוקרים ניתחו אותן בזמן אמת
חוקרי להב 433 התייצבו הבוקר  ( שני )  במעונו של ראש הממשלה בנימין נתניהו ברחוב בלפור שבירושלים וחקרו אותו במשך ארבע שעות בפעם השנייה בתיק 4000 ,  המכונה פרשת בזק .  במקביל לחקירתו ,  נחקרה במשרדי להב 433 שבלוד רעייתו שרה ,  וכן בנו יאיר ,  שזוהי חקירתו הראשונה .  עוד נחקרים בעל השליטה בבזק שאול אלוביץ' ,  אשתו איריס ,  מנכ"לית בזק הפורשת סטלה הנדלר .  ראש לשכת ראש הממשלה לשעבר דוד שרן הגיע גם הוא למשרדי להב 433 למסור עדות פתוחה .
 למעט ראש הממשלה ,  שנחקר במעונו ,  החמישה האחרים נחקרו בחדרי חקירות נפרדים .  מצלמות ומיקרופונים משדרים את מהלך החקירה לחדר הפיקוד ,  והחוקרים ביצעו בזמן אמת ניתוחי חקירה של כל המעורבים .  בשני חדרים סמוכים שהו תחת אבטחה שני עדי המדינה ,  ניר חפץ ושלמה פילבר .  
חוקרי היחידה הארצית לאכיפה כלכלית  ( יאל"כ )  בפיקודו של תת-ניצב אלי אסייג ,  הציגו בפני הנחקרים שאלות שעלו בעקבות עדותו של עד המדינה ניר חפץ ,  ששימש יועץ התקשורת של ראש הממשלה ומוכר כמקורבה של רעייתו .  בנוסף ,  שרה ויאיר נתניהו נחקרו בגין שיבוש הליכי חקירה לאחר שעל פי החשד תיאמו עם חפץ העלמת התכתבויות ושיחות ביניהם שעוסקות בפרשה ושיחות שנערכו עם אלוביץ' ורעייתו איריס .
 עוד בנושא"היועץ המשפטי לממשלה נפגש עם מקורב רה"מ טרם מינויו"לא היה כלום :  המשבר שיצר נתניהו נועד להשתיק משהו אחרנתניהו : " מהלכים אימים על עדי מדינה ;  אומרים להם ללכלך עלי "  
חקירתו של ראש הממשלה הייתה אמור להתקיים בשבוע שעבר ,  אולם במשטרה החליטו לדחות אותה ,  ככל הנראה לאחר שחלה .  ביום חמישי ,  באירוע הרמת כוסית של הליכוד לקראת פסח ,  אמר נתניהו כי  " יש מי שמפעיל לחץ בלתי פוסק ובריוני על גורמי האכיפה ,  כדי להפיל אותנו ".  הוא ציין כי  " רבים בעם שומעים מה קורה בתקשורת ומרגישים שיש כאן משחק מכור ,  ממש ציד מכשפות ". 
נתניהו הוסיף כי  " הם יודעים שאי אפשר לנצח אותנו בקלפי ,  בדרכים דמוקרטיות ".  לתומכיו אמר ראש הממשלה : " אתם הכוח שלי ".  
לפני כשלושה שבועות נתניהו מתח ביקורת על המשטרה בשל מאמציה לגייס עדי מדינה בחקירותיו ,  לאחר שחפץ חתם על הסדר מסוג זה . " לוקחים אנשים שטוענים שהם ביצעו איזו עבירה ,  מכניסים אותם למעצר ,  מהלכים עליהם אימים ,  אומרים להם 'החיים שלכם הסתיימו ,  החיים של המשפחה שלכם הסתיימו .  אנחנו ניקח מכם כמעט הכול ,  גם את החירות שלכם ".  
" אתם רוצים להיחלץ מזה ?  יש מוצא אחד - לכלכו על נתניהו .  לא חשוב שתגידו שקרים הזויים ,  העיקר - לכלכו על נתניהו' ",  אמר ראש הממשלה .
 נתניהו הוסיף כי  " אני לא נוהג להגיב על הכותרות המרעישות כביכול .  אבל קראתי משהו באחד העיתונים שגורם לי לחרוג ממנהגי .  קראתי על אדם שנלקח לחקירה ,  מפעילים עליו מכבש לחצים ואומרים לו 'שקר ,  תהיה עד מדינה' ,  והוא מסרב ".  לדברי נתניהו , " כשיש משהו אמיתי לא צריך עד מדינה אחד ,  וכשאין שום דבר גם אלף עדי מדינה לא יעזרו .  המרדף האובססיבי הזה אחרי עד מדינה אחד ,  ועוד עד מדינה ,  ועוד אחד ,  זו ההוכחה הטובה ביותר שאין כאן כלום ". 
 ( עדכון ראשון 06:20 )  

תיק 4000 :  רה"מ ורעייתו נחקרו במקביל ;  בנם יאיר נחקר לראשונה
החוקרים התייצבו במעון רה"מ לחקירתו בפרשת בזק ,  בזמן שבמשרדי להב 433 נחקרו רעייתו שרה ,  בנו יאיר ,  שאול אלוביץ' ורעייתו איריס .  מצלמות ומיקרופונים שידרו לחדר הפיקוד את החקירות ,  והחוקרים ניתחו אותן בזמן אמת

