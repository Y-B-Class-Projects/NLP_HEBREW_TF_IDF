בזמן שדנו במוסר של יאיר נתניהו  לקוחות זנות קיבלו צ'ופר מהמדינה
הוועדה לצמצום צריכת זנות טענה במסקנותיה כי המוצא הפלילי צריך להיות האחרון ,  וכי על שינוי תודעתי לבוא קודם .  אלא שצרכני הזנות הפוטנציאליים שיושבים במכוניות ומפטפטים על נשים כאילו היו מוצרים במקס סטוק ,  יושפעו רק כשהמדינה תצהיר :  זה לא חוקי ,  תתביישו
בשעת צהריים ,  בעוד המדינה כולה רועשת וגועשת סביב ההקלטות שבהן נשמעים יאיר נתניהו וחבריו מדברים על חשפניות ,  אקסית שראוי לכאורה לסרסר בה ונשים בזנות ,  הגישה ועדה אחת את מסקנותיה לשרת המשפטים איילת שקד .  הוועדה הבין משרדית לצמצום צריכת זנות בישראל ,  שהוקמה לפני כשנה וחצי  עם אישור חוק הפללת הלקוח בצרפת  המליצה שלא לפנות למישור הפלילי בטרם ייעשה שינוי במישור התודעתי .
" הצוות סבור כי בטרם פתיחה באכיפת עבירה פלילית של צריכת שירותי זנות ,  יש לעשות שימוש באמצעים חינוכיים כדי להביא לשינוי תודעתי של הציבור ביחס ללגיטימיות של התופעה הזאת .  בראש ובראשונה להתמקד בחינוך והסברה לציבור הרחב ולקהלי היעד הנוגעים בתחום הזנות ובשיקום העוסקים בכך ",  נכתב .
" השימוש בכלי הפלילי צריך להיעשות כמוצא אחרון ולאחר שנבחנו חלופות שאינן פליליות להשגת מטרת החקיקה .   (  ..  .)  עבירה פלילית צריכה להיות מבוססת על קונצנזוס חברתי רכב ביחס לפסול שבמעשה .  לפיכך ,  בטרם כניסת העבירה הפלילית של צריכת שירותי זנות לתוקף ,  יש לעשות שימוש באמצעים חינוכיים במטרה להביא לשינוי תודעתי של הציבור ביחס ללגיטימיות של התנהגות זו ,  וזאת בהתאם להמלצות בתחום החינוך והמודעות בדוח זה ". 
עוד בנושא:נתניהו על הקלטת בנו : " הסתלבט על חבר ,  חינכנו לכבד נשים"האקסית של יאיר נתניהו מגיבה לראשונה : " מתביישת שהייתי בת זוגו"סערת ההקלטות : " שחיתות רקובה ";  יאיר נתניהו : " זו לא דרכי "  
מסקנות הוועדה תמוהות ,  מאחר שמשמעות הפללת הלקוח אינה אלא תודעתית .  כמות הקנסות ,  בפועל ,  שיוטלו על צרכני זנות  שכנראה לא ייעלמו מהעולם  היא מזערית .  העיקר הוא העברת הזרקור ללקוחות ,  שימת הדגש על כך שנשים הן לא מוצר צריכה ,  שסקס אינו מנותק גופנית ונפשית מהאדם ויכול להפוך לסוגיה  " מקצועית "  ושהמדינה לא מוכנה לתת לכך לגיטימציה .
 חוק הפללת הלקוח לא מיועד למי ששינוי תודעתי וחינוכי לבדם ישפיע עליו וימנעו ממנו מבעוד מועד לקחת חלק  מכל כיוון  בתעשיית המין .  חוק הפללת הלקוח מיועד לשינוי תודעתי ,  כמעט בכפייה ,  אצל הלקוחות והלקוחות הפוטנציאליים .  אצל מי שמעריך שזה לא נורא ,  שזה תחום אפור ,  מי שמדבר על בחירה ועל כך שזנות היא מקצוע ככל המקצועות ,  ושסקס הוא רק כלי מקצועי בידי נשים עובדות .  חוק הפללת הלקוח אמור להעביר לאנשים האלה שהם עושים משהו לא בסדר ולא חוקי ,  משהו שיש להתבייש בו .  לא משהו להתרברב עליו עם חברים בשעת לילה ,  לאוזני מאבטחים ונהגים זרים .  
הרי רוב הדברים שהמדינה דורשת בהם שינוי תודעתי ,  כפי שכתבה הוועדה ,  מעוגנים בחוק .  אפליה על רקע דתי או גזעני ,  למשל .  סחר באיברים ,  למשל .  שימוש בסמים קשים ,  למשל .  עישון בקרב קטינים ,  למשל .  בצורה כזו או אחרת ,  כולם מעוגנים בחוק ,  גם אם אינם נאכפים  ולו כדי שעמדתה המוסרית של המדינה תהיה ברורה לציבור .  אז מדוע כשזה מגיע לזנות המדינה דווקא צריכה לפעול במישור החינוכי ורק אז לחוקק ?  מדוע כשזה מגיע לזנות ,  המדינה שוכחת שאת השינוי התודעתי היא צריכה להחיל גם על עצמה ? 
החלטת הוועדה נבלעה בין ידיעות רבות שעל סדר היום ,  כשהסיפור המרכזי הוא הקלטותיו של יאיר נתניהו .  אחר הצהריים ,  פנו עשרה ארגונים פמיניסטיים לראש הממשלה בנימין נתניהו בדרישה  " להתחייב למיגור הסחר בנשים ופגיעה בהן ".   " אנחנו מצפות מראש הממשלה שלנו להגיד בבירור שהמילים והמעשים של הבן שלו חמורים ואסורים ,  שנשים הן לא מוצר צריכה ,  אלא בנות אדם ,  ושהוא כראש ממשלה יעשה הכול כדי למגר תופעות של סחר בנשים ופגיעה בהן .  עדיין לא מאוחר להגיב ".  כן ,  חשוב ,  רק ששעות אחדות לפני זה ,  הוועדה הבין משרדית בדיוק אמרה איזה משהו על שינוי תודעתי ועל חינוך .  חקיקה אחר כך .  
תגובתו של ראש הממשלה מאמש ,  היא תזכורת עגומה למה חשוב באמת עבור משפחת נתניהו : " יחשוב כל הורה שצפה בכתבה איך היה מגיב לו כל אמירת סרק של ילדיו הייתה הופכת לכותרת ראשית בערוץ 2 ,  כל יציאה מהבית מושא לתחקיר וכל שיחה יעד להקלטת סתר ".  בתחילתה של התגובה עוד חשבתי בתמימותי שההמשך של  " יחשוב כל הורה ",  יעסוק בבנותיו ובחינוך ילדיו .  אבל לא ,  לא הפעם .  יאיר נתניהו ,  בהסתמך על ההקלטות ,  הוא ככל הנראה לקוח פוטנציאלי .  האם חינוך ושינוי תודעתי ישפיעו עליו לבדם ?  כנראה שלא .  אבל אולי הידיעה שהוא עובר על החוק ,  רק אולי ,  תפעיל אצלו ואצל שכמותו נורות אדומות וקמצוץ של חוש בושה ,  לפני מעשה אפשרי .  

בזמן שדנו במוסר של יאיר נתניהו  לקוחות זנות קיבלו צ'ופר מהמדינה
הוועדה לצמצום צריכת זנות טענה במסקנותיה כי המוצא הפלילי צריך להיות האחרון ,  וכי על שינוי תודעתי לבוא קודם .  אלא שצרכני הזנות הפוטנציאליים שיושבים במכוניות ומפטפטים על נשים כאילו היו מוצרים במקס סטוק ,  יושפעו רק כשהמדינה תצהיר :  זה לא חוקי ,  תתביישו

