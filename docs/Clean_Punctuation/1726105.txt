נתניהו דחה את ברק : " לא נדון בילדי הזרים "
 לשכת ראש הממשלה הודיעה כי לא יתקיים דיון נוסף בסוגיית גירוש ילדי העובדים הזרים ,  למרות בקשת השר ברק .  שר הפנים ישי עקץ את שר הביטחון :  מי שבתחילה התעלם במודע מסוגיית הזרים ,  מתנהג כאילו שמע עליה לראשונה
לשכת ראש הממשלה בנימין נתניהו הודיעה אתמול  ( רביעי )  כי שרי הממשלה לא יקיימו ביום ראשון דיון בנושא ילדי העובדים הזרים .  זאת בתגובה לבקשת שר הביטחון אהוד ברק ליזום דיון חוזר בממשלה בתחילת השבוע הבא בסוגיית גירוש ילדי העובדים הזרים .
 ברק הודיע שבכוונתו לדון מחדש בנושא בכדי להשאיר בישראל 400 ילדי זרים שצפויים להיות מגורשים בעקבות החלטת הממשלה הנוכחית בעניינם .  ברק נעדר מהישיבה בה התקבלה ההחלטה ,  כיוון ששהה בוושינגטון .  שר הביטחון הבהיר כי  " ההחלטה להעניק מעמד לכ-800 מהגרי העבודה היא ראויה וצודקת ,  אך ההחלטה לעצור ולגרש מהארץ 400 ילדים היא שרירותית ".  
" מראות של שוטרים פושטים על בתיהם של מהגרי עבודה ומוציאים מתוכם בכוח ילדים ,  מראות של סוהרים מחזיקים משפחות במתקני הכליאה ומראות של פקחי משרד הפנים ,  המובילים ילדים דוברי עברית ומעלים אותם על מטוסים ,  יגרמו לכולנו נזק בלתי ניתן לתיקון ,  כלפי פנים וכלפי חוץ ",  אמר .
 שר הפנים אלי ישי ,  מתח ביקורת על יוזמתו של שר הביטחון ,  ואמר כי ברק  " עושה שימוש ציני בנושא ילדי העובדים הזרים ".  לדבריו , " חבל שמשיקולי רייטינג יש המבקשים לעשות שימוש ציני בילדי הזרים .  מדובר בהחלטת ממשלה שהתקבלה לאחר דיון מעמיק ועבודה מקיפה של הוועדה הבינמשרדית .  לכן ,  אין זה ראוי להפוך את עבודת הממשלה לחלולה ".  שר הפנים הוסיף כי  " מוזר שמי שבתחילה התעלם במודע מסוגיית הזרים ,  בוחר להתנהל כאילו הוא שומע עליה היום בפעם הראשונה ". 
עדכון ראשון :  21:52

נתניהו דחה את ברק : " לא נדון בילדי הזרים "
 לשכת ראש הממשלה הודיעה כי לא יתקיים דיון נוסף בסוגיית גירוש ילדי העובדים הזרים ,  למרות בקשת השר ברק .  שר הפנים ישי עקץ את שר הביטחון :  מי שבתחילה התעלם במודע מסוגיית הזרים ,  מתנהג כאילו שמע עליה לראשונה

