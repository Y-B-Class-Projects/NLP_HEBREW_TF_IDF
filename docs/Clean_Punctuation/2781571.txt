המתנחלים לנתניהו : " לא נשתוק לאורך זמן על ההקפאה "
 לאחר הפרסום בוואלה !  חדשות על כך שראש הממשלה גנז מכרזים לבניית אלפי מבנים ,  מבהירים בכירים בהתיישבות בשטחים כי מדובר בדרך פעולה שיטתית של הממשלה . " הכול נעצר ,  נצא לקמפיין גדול "
 גורמים בהנהגת המתנחלים ביהודה ושומרון מתחו אתמול  ( שני )  ביקורת קשה על ראש הממשלה ,  בנימין נתניהו ,  אשר לטענתם  " תוקע "  את הליכי התכנון בהתנחלויות ומבצע הלכה למעשה  " הקפאה שקטה "  של הבנייה בשטחים .  אותם גורמים התייחסו ,  בין השאר ,  לפרסום בוואלה !  חדשות ,  שלפיו נתניהו התחרט וגנז ברגע האחרון פרסום של מכרזים לשיווק של 2,500 יחידות דיור .
" ראש הממשלה מתחייב לקדם תכניות ולצאת לבנייה ,  אבל בפועל לאחר שמתפרסמת התקדמות שכזו הכול נעצר ",  אמר אחד הגורמים . " צריך להבין שכל כך הרבה פעמים פורסם שאישרו בניית יחידות דיור ,  אבל בפועל מדובר רק בשלב מסוים בקידום התכניות ולא בבנייה ".   " למשל ",  הדגים , " ביישוב איתמר ,  שקיים כבר עשרות שנים ,  פורסם כמה פעמים שהממשלה אישרה בנייה ,  אבל בפועל לאחר כל פרסום היה רעש נגד המהלך והתכנית לא אושרה סופית ".  לדבריו , " יוצא מצב שיישוב ותיק כל כך ,  שהפיתוח שלו מומן על ידי המדינה ,  למעשה קיים ללא תכנית מאושרת ".  
לדברי גורמים נוספים ביהודה ושומרון ,  איתמר היא לא הדוגמה היחידה להקפת הבנייה הלכה למעשה מעבר לקו הירוק .  גם תכנית המתאר של היישוב הוותיק עלי לא מאושרת .  לטענת הגורמים ,  הבעיה הזו בכל פעם התירוץ לעיכוב בקידום התכניות מתחלף . " מסתמן שזה שיטתי ",  נטען . " בפועל אין שום התקדמות בתכניות חוץ מאישור מוסדות חינוך ביישובים ".  
וואלה !  חדשות - הסיפורים החמים:גורם ביטחוני :  המורדים הסורים לא יעזו לפתוח חזית עם ישראלפוטין איים :  אם ארצה - אכבוש את קייב תוך שבועייםאלפים ליוו את שחר למנוחות : " פרידה מגיבור "  
אתמול פורסם כי ראש הממשלה החליט לגנוז מכרזים לשיווק אלפי יחידות דיור - שעליהם הכריז כתגובה על החטיפה והרצח של הנערים גיל-עד שער ,  נפתלי פרנקל ואיל יפרח בחודש יוני - זמן קצר לפני שפורסמה הודעה בנושא .  מי שניהל את הטיפול בנושא מטעם נתניהו הוא מזכיר הממשלה ,  אלוף  ( במיל' )  אביחי מנדלבליט ,  שהגיע לסיכום עם הרשויות הרלוונטיות על בנייה של כ-1,500 יחידות דיור בשכונת גבעת המטוס בירושלים ,  שנמצאת מעבר לקו הירוק ,  וכן על בניית 1,000 יחידות נוספות בהתנחלויות אריאל ,  עמנואל וביתר עילית .  הסיבה להחלטתו הפעם של נתניהו לגנוז את פרסום המכרזים ,  היא ככל הנראה בשל חשש מתגובה בינלאומית חריפה נגד ישראל .
 ככלל ,  הגורמים בהתיישבות טוענים כי האשמה על כך שהמדינה לא בונה מעבר לקו הירוק ,  מוטלת בלעדית על ראש הממשלה ולא על שאר הגורמים בממשלה . " זה לא יעלון ולא אף גורם אחר - הכול בידיים של נתניהו .  בהתחלה אמרו לנו שיש משא ומתן ואי אפשר לקדם תכניות ,  לאחר מכן הטענה הייתה שבעקבות אי-שחרור מחבלים בפעימה הרביעית לא רוצים להכעיס את העולם .  מאוחר יותר התירוץ היה חטיפת הנערים ועכשיו מבצע 'צוק איתן' .  כל פעם הסיבה מתחלפת אבל התוצאה זהה :  ראש הממשלה לא מקדם תכניות ביהודה ושומרון .  אפילו בממשלת רבין וברק בנו הרבה יותר ביהודה ושומרון ".  
מנהיגי המתנחלים ציינו כי אם הסוגיה לא תיפתר בהקדם ,  הם לא יהססו לנקוט צעדי מחאה נגד הממשלה והעומד בראשה . " אנחנו לא נשתוק לאורך זמן ",  ציינו כמה מהם . " לפני כמה חודשים עשינו לא מעט מהומה עד שראש הממשלה קרא לנו לפגישה ואמר לנו שהוא מבין את חומרת העניין והנושא יטופל .  בפועל ,  אנחנו מרגישים שאין שום שינוי במציאות .  אם נראה שהעניין לא מטופל אנחנו נצא לקמפיין גדול נגד ראש הממשלה ,  ונשקול כל פעולה שתגרום ללחץ ציבורי רציני עליו .  אי אפשר לעצור את החיים של התושבים ביהודה ושומרון ולא ניתן שהם יעצרו ".  
ראש המועצה האזורית גוש עציון ,  דווידי פרל ,  טען כי  " יש פה בעיה מאוד רצינית וחייבים לאפשר יותר בנייה ביהודה ושומרון .  חבל שראש הממשלה עושה חשבון לאמריקנים .  הגיע הזמן שנדאג לעצמנו ".  לדברי יגאל דילמוני סמנכ"ל מועצת יש"ע , " היום נעצרו הליכי התכנון וגם מכרזים שהובטחו לא יוצאים לפועל ומה שנשאר זה רק הכרזה על אדמות מדינה ,  מצב זה לא יכול להימשך לאורך זמן ".  לדבריו , " הבנייה ביהודה ושומרון היא אינטרס כלכלי של מדינת ישראל - רק כך ניתן יהיה להביא להיצע דיור גדול ולהורדת מחירי הדיור במדינת ישראל ". 
לפניות לכתב שבתי בנדט :  sben72@walla.com
 ( עדכון ראשון :  23:08 )  

המתנחלים לנתניהו : " לא נשתוק לאורך זמן על ההקפאה "
 לאחר הפרסום בוואלה !  חדשות על כך שראש הממשלה גנז מכרזים לבניית אלפי מבנים ,  מבהירים בכירים בהתיישבות בשטחים כי מדובר בדרך פעולה שיטתית של הממשלה . " הכול נעצר ,  נצא לקמפיין גדול "
 
