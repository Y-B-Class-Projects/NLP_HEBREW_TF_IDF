ישראל תגיש באופן רשמי מכתב פרישה מארגון אונסק"ו עד סוף השנה
נתניהו הנחה את שגריר ישראל בארגון ,  כרמל שאמה הכהן ,  להגיש את מכתב הפרישה מארגון קשרי התרבות והחינוך של האו"ם .  המהלך ייכנס לתוקף בסוף 2018 . " הארגון נקט בפוליטיזציה ובטרור מדיני שגבל לעיתים באנטישמיות "
 ראש הממשלה בנימין נתניהו הנחה היום  ( שישי )  את שגריר ישראל באונסק"ו כרמל שאמה הכהן להגיש באופן רשמי את מכתב פרישה מארגון קשרי התרבות והחינוך של האו"ם .  זאת ,  בהמשך להחלטת ארצות הברית בנושא מוקדם יותר השנה .  המכתב יוגש בימים קרובים או לכל היותר עד סוף השנה ,  בתגובה להצבעה שנערכה אתמול בעצרת הכללית של האו"ם .  
מכתב העזיבה יוגש בשבוע הבא מיד לאחר חג המולד ,  ובמהלך 2018 תבחן ישראל את התנהלות הארגון ותחזור בה מהחלטתה אם יחול שינוי .  לפי כללי הארגון ,  העזיבה תיכנס לתוקף ב-31 בדצמבר בשנה לאחר שנת הגשת המכתב .  וושינגטון הגישה את הודעת הפרישה הרשמית שלה כבר באוקטובר ,  אך העזיבה בפועל תתבצע לפיכך באותו המועד ב-2018 .  
עוד בנושא:במקביל לארה"ב :  נתניהו הורה לבחון פרישה ישראלית מאונסק"ובמחאה על היחס נגד ישראל :  ארה"ב פורשת מאונסק"ו  
" אונסק"ו בהובלת מדינות ערב ושאר מדוכאי ,  מתוסכלי וחשוכי העולם שבר שיאים של צביעות ,  הסתה ושקרים נגד ישראל והעם היהודי ,  תוך שהוא מזהם את ערכי היסוד הנאצלים שלו בפוליטיזציה ובטרור מדיני שגבל לעיתים באנטישמיות ",  מסר שאמה הכהן . " מדינת ישראל והעם היהודי כמי שמסמלים מאז ומתמיד ,  והיום יותר מתמיד ,  את החדשנות וההובלה בנושאי הליבה של אונסק"ו - מדע ,  חינוך ותרבות - אמורים להיות הראשונים לתרום לארגון ופעילותו והאחרונים לעזוב .  אך בתיאטרון האבסורד של אונסק"ו ,  מדינות שהקשר שלהן למדע ,  חינוך ותרבות הפכו את הארגון החשוב הזה לפושט רגל מקצועית ,  תקציבית ותדמיתית ,  כך שלמדינות מתוקנות ושפויות אין מה למצוא בו ".  
עוד הוסיף שאמה הכהן כי  " בדיוק כמו שלכל החלטות הארגון לא הייתה שום השפעה שלילית על ריבונותנו בירושלים ,  ולא על הקשר ההיסטורי של העם היהודי לעיר בכלל ולחלק העתיק שבה בפרט ,  ואפילו להיפך ,  ההתקפות השפלות והמלחמה שישראל החזירה העירו וגייסו את יהודי כל העולם ובראשם יהדות ארצות הברית עד להכרזה ההיסטורית של הנשיא טראמפ .  ממשלת ישראל לא טורקת את הדלת ,  ומזמינה את הנהלת הארגון החדשה יחד עם המדינות השפויות ,  להפסיק לפחד מאותה כנופיה שהשתלטה על הארגון ולקדם רפורמה יסודית ,  שלא תאפשר שימוש ציני בארגון לפוליטיזציה שלילית נגד מדינה כזו או אחרת ".  
בחודש אוקטובר הגיב נתניהו להחלטת ארצות הברית לפרוש מאונסק"ו והורה למשרד החוץ להכין את פרישת ישראל מהארגון .  לדבריו ,  החלטת ארצות הברית  " אמיצה ומוסרית ,  משום שאונסק"ו הפך לתיאטרון האבסורד ומשום שבמקום לשמר את ההיסטוריה הוא מעוות אותה ".  בהודעת מחלקת המדינה האמריקנית ,  נמסר כי הסיבה לפרישת ארצות הברית היא  " ההטיה האנטי-ישראלית המתמשכת באונסק"ו ".  

ישראל תגיש באופן רשמי מכתב פרישה מארגון אונסק"ו עד סוף השנה
נתניהו הנחה את שגריר ישראל בארגון ,  כרמל שאמה הכהן ,  להגיש את מכתב הפרישה מארגון קשרי התרבות והחינוך של האו"ם .  המהלך ייכנס לתוקף בסוף 2018 . " הארגון נקט בפוליטיזציה ובטרור מדיני שגבל לעיתים באנטישמיות "
 
