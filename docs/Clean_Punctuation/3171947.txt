בבית היהודי מאיימים :  נתנגד לחוק הלאום אם הנוסח לא יתוקן
בעוד נתניהו מעוניין להעביר את החוק בקריאה שנייה ושלישית תוך שבועיים ,  בסיעה מאיימים להצביע נגדו אם לא יושב לנוסח החוק הסעיף המקבע את מעמד המשפט העברי ,  שהושמט לדרישת ישראל ביתנו .  עוד בנוסח החדש :  הקמת יישובים ליהודים בלבד ,  מעמד השפה העברית והתקווה
 ( בווידאו :  אישור חוק הלאום בקריאה ראשונה לפני כחודשיים )  
ראש הממשלה בנימין נתניהו הצהיר אתמול כי הוא מעוניין לקדם את חוק הלאום בקריאה שניה ושלישית עד סוף המושב הנוכחי תוך פחות משבועיים ,  אולם בבית היהודי מאיימים היום  ( שני )  להצביע נגד החוק אם יושמט ממנו סעיף המשפט העברי .  הסעיף הוסר בנוסח הנוכחי לבקשת ישראל ביתנו וגורמים נוספים בקואליציה ,  והוא אושר בקריאה ראשונה .  
חוק הלאום מוגדר כחוק יסוד ,  וכדי לאשרו נדרש רוב של 61 חברי כנסת .  על כן צפוי מאבק עיקש על כל קול .  ח"כ ניסן סלומינסקי  ( הבית היהודי )  המכהן גם כסגן יו"ר הוועדה המשותפת לחוק הלאום איים הבוקר כי יתנגד לנוסח והבהיר כי יצטרפו אליו שאר חברי מפלגתו אם לא יופיע בו הסעיף המדובר . 
" לא יעלה על הדעת שבחוק הלאום לא ייכנס הנושא של משפט עברי ",  אמר ח"כ סלומינסיקי . " זהו חוק שעבר בכנסת לאחרונה ,  וראשי הליכוד התחייבו כי ייכנס לחוק הלאום .  האם הליכוד החליט לזנוח את המשפט העברי ?  ". 
בקואליציה הפיצו היום את הנוסח החדש לאחר שינויים שנערכו בו ,  בכפוף לשיחות שקיימו עם ראשי סיעות הקואליציה .  מהנוסח החדש עולה כי  " עברית היא שפת המדינה "  ומעמד השפה הערבית והשימוש בה ב"מוסדות ממלכתיים או בפניהם תהיה בחוק או על פיו ",  כלומר בחוק אחר .  
הנוסח החדש גם כולל את הסעיף שמאפשר להקים יישובים ליהודים בלבד .  לפי סעיף זה  " המדינה רשאית לאפשר לקהילה ,  לרבות בני דת אחת או בני לאום אחד ,  לקיים התיישבות קהילתית נפרדת ".  היועץ המשפטי לממשלה אביחי מנדלבליט הביע התנגדותו לסעיף ,  אולם בליכוד לא מוותרים ומתעקשים להשאירו .  
הסרת סעיף המשפט העברי עלולה ליצור עימות בתוך הקואליציה לאור התנגדותה של הבית היהודי .  הנוסח הנוכחי מעגן בדומה לקודמיו את המנון המדינה ,  סמליה ואת ירושלים כבירת ישראל .  יום העצמאות ,  כך לפי הנוסח הנוכחי , " הוא יום החג הלאומי הרשמי של המדינה ".  גורם בקואליציה אמר כי  " מדובר בנוסח לדיון .  אין הסכמה מוחלטת עליו ".  
יו"ר מרצ תמר זנדברג ,  קראה ליו"ר כולנו משה כחלון,ולחברי מפלגתו שלא לתמוך בחוק .  לטענתה מדובר בחוק  " גזעני ומיותר שכל מהותו היא סיבוב של נתניהו על חשבון אזרחי ישראל הערבים ועל חשבון הדמוקרטיה הישראלית .  לא בשביל זה הגעתם לפוליטיקה ,  אני קוראת לכם לא לשתף פעולה עם הטירוף הזה ולבלום את חקיקת חוק הלאום .  זה בידיים שלכם ,  אל תקחו על עצמכם עוד כתם שחור בספר ההיסטריה ".  

בבית היהודי מאיימים :  נתנגד לחוק הלאום אם הנוסח לא יתוקן
בעוד נתניהו מעוניין להעביר את החוק בקריאה שנייה ושלישית תוך שבועיים ,  בסיעה מאיימים להצביע נגדו אם לא יושב לנוסח החוק הסעיף המקבע את מעמד המשפט העברי ,  שהושמט לדרישת ישראל ביתנו .  עוד בנוסח החדש :  הקמת יישובים ליהודים בלבד ,  מעמד השפה העברית והתקווה

