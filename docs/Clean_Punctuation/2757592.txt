 " אבו מאזן סיכן את חייו כשיצא נגד החוטפים "
 הנשיא השתתף בכנס תקשורת יהודית ושיבח את יו"ר הרשות על ה"אמירה האמיצה נגד הטרור ".  נתניהו אמר בנאומו ,  בעקבות הירי בגבול ,  כי  " אויבינו לא מבחינים בין יהודים ולא-יהודים "
 נשיא המדינה שמעון השתתף אמש  ( ראשון )  בכנס תקשורת יהודית בירושלים ,  והתייחס לאירועים הביטחוניים האחרונים ,  ובמרכזם המבצע לאיתור שלושת הנערים החטופים - איל יפרח ,  נפתלי פרנקל וגיל-עד שער .  על החוטפים אמר : " מדובר בפושעים שאינם מכבדים בני אדם ,  ושאינם מכבדים את החוק .  חטיפת נערים היא מעשה נורא ואנחנו ממשיכים לעשות כל שאפשר בכדי להשיבם ".  
הנשיא נשאל אודות הצהרותיו האחרונות של יו"ר הרשות אבו מאזן בגנות החוטפים והכריז כי : " מחמוד עבאס הוא הפרטנר הכי טוב שהיה לישראל .  אני מכיר אותו 20 שנה ,  הוא איש של מילה ,  אשר יצא באמירה אמיצה וברורה בכינוס הליגה הערבית בערב הסעודית בנוגע לשלום ונגד הטרור .  איני מכיר מישהו אחר בעולם הערבי שהיה אומר זאת - ובאמירה אמיצה זו ,  אבו מאזן גם סיכן את חייו .  אסור לפספס הזדמנות לעשות שלום בהקדם ". 
בכנס ,  שבו לוקחים חלק נציגי תקשורת מ-25 מדינות בעולם ,  השתתף גם ראש הממשלה בנימין נתניהו ,  יו"ר הכנסת יולי אדלשטיין ,  יו"ר הבית היהודי נפתלי בנט ויו"ר הסוכנות היהודית נתן שרנסקי . " האויבים של ישראל לא בוחלים באמצעים ,  בלתקוף אזרחים ובלהרוג ילדים ",  אמר נתניהו לנוכחים אחרי ששוחח עם פהמי קראקה ,  אביו של בן ה-13 שנהרג בגבול מירי טיל מכיוון סוריה . " הם לא מבחינים בין יהודים ללא יהודים ואנו כעם ,  לבנו נקרע על חטיפתו של כל נער ,  ועל רציחתו של כל נער ".   
" שובו אחים ":  כותרות אחרונותשר החוץ הפלסטיני :  ייתכן שישראל ביימה את החטיפהעימותים ברשות ,  בוז מישראל :  מחיר הסבלנות של אבו מאזן"הצוות האדום "  של צה"ל הופך את החור השחור מבפנים 
מוקדם יותר התייחס דובר צה"ל ,  תת-אלוף מוטי אלמוז לנושא החטיפה ואמר : " הנחת העבודה היא שהחטופים בחיים ,  שכן המידע שברשותנו מאפשר לנו להגיע להערכה הזו ".  בהצהרה לתקשורת הוסיף תא"ל אלמוז : " נמשיך ונהפוך כל אבן כדי להגיע אליהם ,  אני לא יכול להתייחס לכל פרטי הפעולה - אבל כמובן שהחיפושים נמשכים ובימים אלה אנחנו בוחנים את המשך הפעילות ,  בהתאם לתנאים בשטח ". 
מפקד יחידת העילית יהל"ם עדכן היום בפרטי הפעילות בגדה המערבית לאיתור הנערים ,  וסיפר כי בין היתר נחשפו עשרות מעבדות נפץ ,  מנהרות ומקומות מסתור . 
" היחידה פרושה בכל גזרת יהודה ושומרון כדי לסייע בפריצה ,  בגילוי ובאיתור סליקים ומנהרות .  מדובר במבצע רחב שבו מופעלים לחצים ממספר רב של כיוונים ואנחנו שמים דגש על פעילות תת-קרקעית ונטרול אמצעי לחימה מאולתרים ",  אמר .  לדבריו ,  במסגרת החיפושים נמצאו מקומות מסתור תת-קרקעיים ,  ואחד מהם נחשף מתחת למכונת כביסה . " לא אפרט ,  אבל בהחלט מצאנו מקומות שלא הכרנו קודם לכן ",  אמר . " לא הופתענו ,  אך זו לא כמות שאנחנו רואים בכל יום .  בכל זאת ,  בקומה הראשונה גרה משפחה ובקומה השלישית יש מעבדת נפץ .  כמו כן ,  מצאנו עשרות מעבדות נפץ לייצור מטענים ורימונים ,  וכמה וכמה מנהרות ",  הוסיף .
 עדכון ראשון :  20:25
לפניות לכתב עמרי נחמיאס :  omri_n@walla.net.il  

" אבו מאזן סיכן את חייו כשיצא נגד החוטפים "
 הנשיא השתתף בכנס תקשורת יהודית ושיבח את יו"ר הרשות על ה"אמירה האמיצה נגד הטרור ".  נתניהו אמר בנאומו ,  בעקבות הירי בגבול ,  כי  " אויבינו לא מבחינים בין יהודים ולא-יהודים "
 
