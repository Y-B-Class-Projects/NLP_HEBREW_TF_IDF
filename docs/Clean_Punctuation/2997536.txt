ברק תוקף את נתניהו : " התערבותו בארצות הברית פגעה בהסכם הסיוע "
 ראש הממשלה לשעבר יוצא נגד נתניהו וההסכם עם ארה"ב בטור שפרסם ב"וושינגטון פוסט ".   " המעשים חסרי האחריות של ראש הממשלה מערערים את הביטחון ,  יחסיו הבלתי זהירים עם הבית הלבן גרמו לנזק "
 בטור שפורסם הלילה  ( חמישי )  בעיתון ה"וושינגטון פוסט "  האמריקני ,  תקף ראש הממשלה ושר הביטחון לשעבר אהוד ברק את מדיניותו של ראש הממשלה בנימין נתניהו .  בדבריו התייחס ברק להסכם הסיוע הביטחוני שנחתם אמש בין ישראל לארצות הברית .
" ראש הממשלה בנימין נתניהו אפשר למיעוט מיליטנטי ולאומני לערוך השתלטות עוינת על מפלגת הליכוד ",  כתב ברק . " המיעוט הזה יצר רוב בקבינט ,  וכך חטף את האג'נדה הלאומית ,  בשירות המרוץ המשיחי לעבר 'מדינה יהודית מהירדן עד הים התיכון' ".  
לדבריו , " השאיפה הגבוהה הזו תגיע לשיאה באחד משני תרחישים :  מדינה אחת דו-לאומית ,  שבעוד דור יתהווה בה רוב יהודי ותחווה מלחמת אזרחים בדומה לבוסניה ,  או מציאות אפרטהייד שבה תושבים פלסטינים הם משוללי זכות הצבעה .  שתי החלופות הן סופו של החלום הציוני ". 
עוד בוואלה !  NEWS :" ככל שישראל בטוחה ,  כך ארה"ב בטוחה ":  נחתם הסכם הסיוע הביטחוניבאופוזיציה תוקפים את הסכם הסיוע : " נתניהו פגע בביטחון במיליארדים"רמז לפעולה חשאית : " חובה לזמן את ברק לוועדת המודיעין "  
הסכם הסיוע הביטחוני שנחתם אמש בין ישראל לארצות הברית ,  הוא בהיקף הגדול ביותר שנחתם אי פעם בין ארצות הברית למדינה כלשהי בעולם .  אולם ,  במסגרת ההסכם ,  דרש הבית הלבן את התחייבותה של ישראל לכך שלא תדרוש מהקונגרס תוספות תקציב בעשור הקרוב .
" מעשיו חסרי האחריות של נתניהו ערערו גם את ביטחונה של ישראל ,  שחתמה על הסכם סיוע עם ארצות הברית לעשור הקרוב .  הנזק שנוצר בידי ניהולו הלא זהיר של נתניהו את יחסיו עם הבית הלבן ,  מוצג כעת במלוא חומרתו ",  כתב ברק . " ישראל תקבל 3.8 מיליארד דולר בשנה  תרומה חשובה לביטחוננו ,  אך נמוכה משמעותית ממה שיכולה הייתה להיות לפני שבחר ראש הממשלה להתערב בבוטות בפוליטיקה האמריקנית ".   
" יתרה מכך ,  בהתחשב בכך שמחירי הנשק עלו ביותר מ-20% במצטבר מתחילת הסכם הסיוע הקודם שנכנס לתוקפו ב-2007 ,  ההסכם החדש לא מביא עמו כוח קנייה חזק יותר ",  הוסיף . " גם המימון המוצע כעת בהסכם ,  יותנה בכך שישראל תימנע מלבקש סיוע נוסף מהקונגרס .  עובדה זו מדגישה את רמת חוסר האמון בין ירושלים לוושינגטון ".  לטענת ברק ,  בעבר אישר הקונגרס ,  בהסכמת הבית הלבן ,  תוספות של 600 עד 700 מיליון דולר בכל שנה עבור פרויקטים כמו  " כיפת ברזל "  ומערכות הגנה אחרות .  אולם במסגרת הנוכחי ,  לפי ברק ,  יתבצע קיצוץ הדרגתי של יותר מ-750 מיליון דולר בשנה במימון פרויקטים של התעשיות הביטחוניות הישראליות . " כתוצאה מכך ,  או שפרויקטים ביטחוניים מהותיים יבוטלו ,  או שסכומים דומים יקוצצו מתכניות חשובות בתחומים אחרים ",  קבע .  
בטורו ,  התייחס ברק גם ליוזמה שהוצגה לאחרונה על ידי יותר מ-200 מפקדי עבר במערכת הביטחון ,  המציעה את יישומו של פתרון שתי המדינות ואת הרחבת שיתוף הפעולה בין ישראל למדינות האזור . " אנחנו צריכים מדיניות שלא תחפש תירוצים בדמות קיומו או חוסר קיומו של פרטנר בצד הפלסטיני ,  אלא תיקח יוזמה .
" תוך דאגה לביטחון בראש ובראשונה ,  ישראל לא תצמצם את נוכחותה הצבאית ותשמור על אחריות כללית על הביטחון בגדה המערבית כ'פיקדון ביטחוני' עד שיושג הסכם עם הפלסטינים .  זה דורש את השלמתה של גדר הביטחון סביב ההתנחלויות המרכזיות בגדה המערבית ,  הקפאת הבנייה הישראלית ממזרח לגדר ,  חקיקת פיצוי המפונים כדי לאפשר למתנחלים שיבקשו להתיק את מקומם לעשות זאת ",  כתב . " אם הממשלה לא תסטה מהנתיב המסוכן ,  יש להחליף אותה בממשלה אחראית ,  קשובה ואמיצה יותר  בהנהגתו של מי שהעם יבחר ".  
ממפלגת הליכוד נמסר : " מדובר בדברי הבל שנכתבו על ידי ראש הממשלה הכושל בתולדות ישראל שממשיך להגחיך עצמו לדעת בעוד ניסיון קאמבק פאתטי מטעם עצמו ".  עוד נכתב כי פרסום המאמר ביום החתימה על ההסכם הוא הוכחה כי  " מה שמעניין את אהוד ברק זה לא טובת המדינה ולא ביטחון ישראל אלא אך ורק טובתו של ברק ". 
 ( עדכון ראשון :  7:58 )  

ברק תוקף את נתניהו : " התערבותו בארצות הברית פגעה בהסכם הסיוע "
 ראש הממשלה לשעבר יוצא נגד נתניהו וההסכם עם ארה"ב בטור שפרסם ב"וושינגטון פוסט ".   " המעשים חסרי האחריות של ראש הממשלה מערערים את הביטחון ,  יחסיו הבלתי זהירים עם הבית הלבן גרמו לנזק "
 
