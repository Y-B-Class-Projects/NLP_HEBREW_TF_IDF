רג'וב : " נתניהו מפספס הזדמנות היסטורית להסכם עם העולם הערבי "
 בריאיון לוואלה !  TALK עם יעקב אילון אומר חבר הועדה המרכזית של פתח כי ראש הממשלה רק רוצה לשמור על הכיסא שלו וכי הפיוס עם חמאס ודאי .  לדבריו ,  מדינה פלסטינית עצמאית לא תקים צבא .  רק מאבק לא אלים ישכנע את העולם "
" פתח וחמאס בדרך לפיוס היסטורי ,  המדינה הפלסטינית שתקום לא תקים צבא לצרכי מלחמה ,  וראש ממשלת ישראל בנימין נתניהו מפספס את ההזדמנות ההיסטורית להסכם שלום עם העולם הערבי רק כדי לשמור על הכיסא "  - כך אומר ג'יבריל רג'וב ,  חבר הוועדה המרכזית של פתח ,  בריאיון מיוחד לתכנית וואלה !  TALK עם יעקב אילון .
 אתה שומע את משק כנפי ההיסטוריה מעל עזה .  האיחוד הגדול מגיע ?   " אני מקווה שהפעם יהיה רצון מצד כולם .  זה כולל גם את הישראלים ,  ואת כל אלה שמבינים ומאמינים שהפתרון היחיד הוא פתרון של שתי מדינות ,  שיתמכו ויעזרו לנו להשיג את הפיוס .  כולנו ,  כולל חמאס ,  מאמינים שהגיע הזמן להבין שרק מאבק לא אלים הוא שישיג את המטרות וישכנע את העולם שמגיעה לנו מדינה פלסטינית .  כולנו נסכים שהמדינה שלנו תהיה עם נשק אחד ,  שוטר אחד ומשטר אחד .  אני אופטימי ".  
חמאס יסכים לפתרון שתי המדינות ?   " הם נקטו שלושה צעדים חשובים :  צעד אחד הוא שינוי האמנה שלהם וקבלת המדינה בגבולות 1967 ,  זה צעד חשוב וענייני .  צעד שני הוא שאמרו 'אין מלחמות בעזה או על עזה' ,  זה צעד שכולנו צריכים אותו .  צעד שלישי הוא על הצד המצרי :  בגלל מה שמתרחש בסיני אני חושב שאנחנו - מצרים ,  ישראלים ,  פלסטינים ,  ירדנים - צריכים לנתח את מה שעשו ומה שאמרו בצורה חיובית .  כולנו צריכים להיות זהירים אבל בסופו של דבר הם אמרו 'אנחנו היום חלק מהעם הפלסטיני ,  והיום אנחנו חלק מהאחים המוסלמים' .  אנחנו רוצים לראות מדינה בגבולות 1967 .  בואו נראה את חצי הכוס המלאה :  בסופו של דבר אנחנו עם אחד והם חלק מהעם הפלסטיני ואי אפשר להתעלם מזה ,  ומי שתומך בשתי מדינות צריך לתמוך בפיוס ". 
איך ייראה הפיוס ?   " זה דבר קצת מסובך .  ראש הממשלה ,  עם כל הצוותים והשרים ,  הולך לעזה .  תהיה משלחת מצרית שבראשה יעמוד שר המודיעין וזה מסר לאיזור ,  מסר לפסלטינים ,  שהגיע הזמן והזמן בשל לגמור את הסכסוך הפנימי והפירוק .  בשבוע הבא נגיע למצרים ושם יהיה משא ומתן בעזרת המצרים ובהתערבותם ,  איך לבנות מפת דרכים שנגיע לפיוס ונגיע להתאחדות .  אנחנו הולכים לחמאס בצורה ישירה ,  ברורה וחיובית ,  ומקבלים מסרים מחלק מהנהגת חמאס שהגיע הזמן ".  
מצד שני ,  יש את הזרוע הצבאית של החמאס ,  יש מנהרות ,  רקטות ואיראן . " לא נשפוט את חמאס לפי מה שביבי רוצה והימין הישראלי.אני חלק מהנהגת פתח ואני מאמין שחמאס חלק מהעם הפלסטיני .  אנחנו רוצים לבנות קואליציה על מנת שחמאס יהיה חלק מהמשטר אבל בשום אופן לא יהיה פיוס עם מציאות של מליציות חמושות של הפלגים - לא לנו ולא להם .  אנחנו רוצים חברה עם דמוקרטיה ,  עם חוק ועם סדר ,  עם נשק אחד ,  חוק אחד ,  שוטר אחד ,  משטר אחד .
" מצרים היא חלק מהמערכת ,  חלק פעיל מתהליך הפיוס.תנו לפלסטינים ,  למצרים ולאחרים שיטפלו בכל האתגרים.אם יש כוונות טובות מצדנו ,  אני אומר לך במאה אחוז :  אנחנו הולכים לכיוון של פיוס שכולנו נחיה תחת משטר אחד ".  כשישראל תדבר עם אבו מאזן ,  זה יהיה גם על עזה - כי הוא יהיה מסוגל לשלוט בעזה ?  
" אבו מאזן הוא האחרון שיוכל לחתום על הסכם שיכיר קיום בגבולות 1967 ושבאמת ישים קץ לסכסוך ".  למה הוא האחרון ,  אולי אחר כך יהיה רג'וב ?  
" חס וחלילה .  אני רציני ואני מבין את המצב הפלסטיני האזורי והלאומי .  אבו מאזן היחיד והאחרון מההנהגה שייסדה והתחילה את המאבק שמאמין בעניין שתי המדינות ". 
הוא יהיה מסוגל להבטיח שאין מנהרות וקאסמים ?  
" נו בוודאי ,  תשמע .  אבו מאזן לא האמין ,  אפילו לא בזמנו ,  בדברים כאלה .  כשהוא הלך לבחירות היה ברור שהוא נגד כל אלימות ,  הוא מאמין בדו קיום ,  בשלום ,  בהידברות ובמשא ומתן .  אבו מאזן עבר את המבחן הזה .  תשאירו את המנהרות והנשק והכל לצד הפלסטיני עם העולם הערבי ,  ויש קו פרגמטי בחמאס שמעוניין ".  
הם מסוגלים להתנתק מאיראן ?   " אני לא חושב שאיראן היא דבר כל כך חשוב לפלסטינים ,  היא מדינה מוסלמית .  מדברים על ירושלים ופלסטין ..  .  אין שום סיבה לחשוב שאיראן תוכל להשתמש בפלסטינים ככלי נגד כל מי שהוא באזור .  תשמע ,  עם איך שהמצב עכשיו בעזה ,  אני חושב שמנהיגי חמאס מבינים שהגיע הזמן להחליף קסטה ולחשוב אחרת .
" איראן לא תעזור לנו ולא תפתור את הבעיה שלנו - שלושה דברים יפתרו את הבעיה שלנו :  דבר ראשון שכולנו נחיה יחד ,  דבר שני הכרה בינלאומית שתכיר במדינת ישראל בגבולות 1967 וזכותכם לחיות בשלום ובטחון ,  וזכות הפלסטינים שתקום להם מדינה פלסטינית חופשית דמוקרטית בגבולות 1967 .  דבר שלישי ,  אנחנו צריכים לשכנע את כולם ,  כולל הישראלים ,  שקיומה של מדינה פלסטינית הוא אינטרס של כולנו ושהיא תתרום לביטחון וליציבות של האיזור ". 
אתה אומר כל הזמן גבולות 67' .  זה לא באמת יכול להיות .  אז מה כן ,  חילופי שטחים ?   " יש פה סכנה קיומית והיא גידול ממאיר למדינת ישראל - קוראים לה הכיבוש והמשך הכיבוש הן ההתנחלויות .  הן מכשול ,  הן רעות ,  הן נגד ואתם בונים ובונים ומכתיבים עובדות בשטח .  מי שהכתיב עובדות צריך להתמודד איתן ". 
ישראל תפנה את ההתנחלויות ?   " ישראל חייבת להבין שהיא לא תוכל להמשיך ולמשוך את כל העולם מהאוזן בגלל מה שהיה לפני עשרות שנים ".  אתה מבין מהאמריקנים שיש סיכוי ?  
" אני מבין ואני פוגש מנהיגים יהודים בכל העולם כולל אנשי איפא"ק .  אין מישהו שסותר את הסיכוי שתקום מדינה פלסטינית לצד מדינת ישראל כדי שהפלסטינים והישראלים יוכלו לחית ביחד ". 
שגריר ארצות הברית בישראל אמר שפתרון שתי מדינות איבד מהמשמעות שלו . " אני חושב שהשגריר מדבר שטויות .  מה שהוא אמר סותר את המדיניות של אמריקה מ-1967 ועד עכשיו ויצא ראסמי משהו שלא מייצג את עמדת ארצות הברית .  מהנתונים שאני מקבל ושומע אני בטוח שיש סיכוי ,  וזה כולל את הפגישה עם היושב ראש .  תסתכלו וותראו מה הקהילה היהודית בכל העולם אומרת וחושבת .  אתם במצב לא כל כך נעים ".  
מה זו מדינה פלסטינית מבחינתך ?  מדינה עם צבא ?  
" מדינה עם משטרה .  לא רוצים מלחמות ולא צבאות ".  מדינה מפורזת ?  
" כשנגיע לגשר נעבור אותו .  אנחנו רוצים מדינה עם משטרה שתוכל להתמודד .  צבא סמלי יהיה אבל בשום פנים ואופן לא נבנה מדינה על מנת שנהיה חלק ממלחמה אזורית או בינלאומית ".  כששאולים אותך על שהידים ,  אתה אומר שלפני הסכמי אוסלו הם היו  " גיבורים "  ואחרי ההסכמים זה סיפור אחר .  בפייסבוק של הפתח ,  כשפלסטיני רצח בהר אדר ,  היו תשבוחות רשמיות של הפתח בכבוד ובגאווה על השהיד הגיבור . 
" אני לא חושב שזה הפייסבוק הרשמי של פתח ,  אין לנו פייסבוק ".  אתם מעודדים ותומכים רוצחים ?  אתם נותנים למשפחות כסף או לא ?    " זה ימשיך ויהיה כל זמן שיהיה סכסוך ".  אז אתם תתמכו בטרוריסטים כל זמן שיש סכסוך . " מי טרוריסט ?  מי שמיואש או מי שהורג פלסטינים ?  מה אתה מצפה ,  שאני אשבח את הכיבוש ?  ".  אתה תומך באינתיפאדת בודדים ?   " אני חושב שאבו מאזן וההנהגה שלנו היו ברורים בעניין של שפיכות הדמים .  הטרור הכי גרוע בעולם הוא הכיבוש הגזעני שלכם .  אתה רוצה שאני אצדיע לכובש ?  שאשבח אותו ?  ".  אתה אומר שאתם רוצים שלום ולא תומך בטרור ,  אז אל תתמכו בו . " אז אתה כממשלה אל תתמוך במטורפים בבריונים שלכם .  כשהמנהיג שלכם יקום ויאמר 'אין יותר התנחלויות' אתה תראה מה תהיה התגובה ברחוב הפלסטיני ".  
יש מנהיג ישראלי שהיית רוצה לראות אותו מנהל משא ומתן ?   " אני חושב שמי שאתם בוחרים ,  ננהל איתו משא ומתן .  השלום הוא אינטרס של הישראלים ".  בחרו בנתניהו .
" בחרו בנתניהו אבל לדעתי יתחרטו .  נתניהו לא מביא בטחון ולא שלום ,  הוא מביא בידוד .  מי מרוצה מהמדיניות של המלך והמלכה ?  יש לכם הזדמנות היסטורית לבנות שלום עם כל העולם הערבי אבל ביבי מה שחשוב לו הוא הכסא .  ביבי רוצה להישאר ראש ממשלת ישראל ואני לא חושב שהוא מסוגל ". 
יש יותר סיכוי שהנבחרת שלך תגיע למונדיאל או שיהיה שלום ?   " יהיה שלום .  כולם רוצים שיהיה שלום .  אני פוגש ישראלים ואני חושב שרובם רוצים שלום .  ומונדיאל ?  אפשר להגיע למונדיאל ,  אבל הנבחרת שלכם יורדת בפיפ"א ".  תודה רבה . " חתימה טובה ,  חג שמח ואני מקווה שביום כיפור הבא יהיה שלום ודו קיום ונוכל לבקר ולאחל אחד לשני כל טוב ותיהיו בריאים ".  

רג'וב : " נתניהו מפספס הזדמנות היסטורית להסכם עם העולם הערבי "
 בריאיון לוואלה !  TALK עם יעקב אילון אומר חבר הועדה המרכזית של פתח כי ראש הממשלה רק רוצה לשמור על הכיסא שלו וכי הפיוס עם חמאס ודאי .  לדבריו ,  מדינה פלסטינית עצמאית לא תקים צבא .  רק מאבק לא אלים ישכנע את העולם "
 
