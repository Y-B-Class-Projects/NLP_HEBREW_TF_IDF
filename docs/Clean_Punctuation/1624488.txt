עוזי ארד התנצל בפני אשכנזי על דבריו
היועץ לביטחון לאומי ,  עוזי ארד ,  נפגש לבקשתו עם הרמטכ"ל ,  גבי אשכנזי ,  והתנצל על דבריו בדיוני השביעייה לפיהם אשכנזי  " התנהג בדיונים בעסקת שליט כמו יו"ר ועד הורי החיילים "
 היועץ לביטחון לאומי ,  עוזי ארד ,  נפגש הערב  ( שלישי )  לבקשתו עם הרמטכ"ל רב אלוף גבי אשכנזי .  מלשכת ראש הממשלה נמסר כי ארד הביע צער על  " דברים שנאמרו בחדר סגור ולא יועדו לפרסום בתקשורת ".  כמו כן ,  הוא הבהיר כי לא הייתה לו שום כוונה לפגוע אישית ברמטכ"ל ,  שאת פועלו הוא מעריך .  עוד נמסר ראש הממשלה הביע הערכה לצעד של ארד ולעבודתו כיועץ לביטחון לאומי .  התנצלותו של ארד באה בעקבות דבריו לפיהם  " אשכנזי התנהג בדיונים בעסקת שליט כמו יו"ר ועד הורי החיילים ". 
מוקדם יותר נמסרה תגובת דובר צה"ל לדבריו של ארד לפיה  " דובר צה"ל מנוע מלהתייחס בימים אלה לאמירות כאלה ואחרות סביב העמדות וההערכות שמשמיע הרמטכ"ל בדיונים סגורים ומכריעים שעניינם חיי אדם .  הרמטכ"ל ומפקדי צה"ל ימשיכו לומר את דעתם המקצועית ללא מורא וללא משוא פנים בכל פורום מקצועי וזאת חרף העובדה המצערת שמעת לעת גורמים אנונימיים עושים בדברים שימוש נלוז פוליטי או אחר ". 
גם שר הביטחון אהוד ברק התייחס היום לדברים ואמר כי  " קראתי בתדהמה את הערותיו של פקיד בלשכת ראש הממשלה .  הרמטכ"ל לא צריך שום גיבוי או תמיכה .  הוא מפקד מצוין ,  איש רציני ואחראי שעושה בדיוק את מה שצריך לעשות .  הרמטכ"ל גם דואג לוודא שהממשלה תדע את עמדתו בכל נושא ביטחוני ,  כראוי ". 

עוזי ארד התנצל בפני אשכנזי על דבריו
היועץ לביטחון לאומי ,  עוזי ארד ,  נפגש לבקשתו עם הרמטכ"ל ,  גבי אשכנזי ,  והתנצל על דבריו בדיוני השביעייה לפיהם אשכנזי  " התנהג בדיונים בעסקת שליט כמו יו"ר ועד הורי החיילים "
 
