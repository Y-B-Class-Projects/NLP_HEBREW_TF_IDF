הרצוג בעוטף עזה :  נאום נתניהו מחבל קשות ביחסי ישראל-ארה"ב
בכירים מכל קצוות המערכת הפוליטית הגיבו לנאום נתניהו בקונגרס .  בנט ,  שהצטרף לנסיעת נתניהו ,  שיבח את ראש הממשלה .  יו"ר מרצ ,  שעתרה נגד הנאום ,  גינתה : " שקול לזה שקמרון יגיע לכנסת ויגיד לנתניהו שהוא מסכן את ישראל "
 במערכת הפוליטית מיהרו להגיב הערב  ( שלישי )  לנאומו של ראש הממשלה בקונגרס ,  ובעוד שבצד השמאלי של המפה ביקרו את דבריו של בנימין נתניהו נגד ההסכם עם איראן ,  במפלגתו של ראש הממשלה ובימין תמכו בו .
 במהלך סיורו בעוטף עזה ,  אמר יו"ר המחנה הציוני יצחק הרצוג כי  " הוא אמנם יכול היה להיות במקום אחר ",  אך בחר להיות בניר משה ,  משום שהוא  " מעדיף להיות בנגב ולא בוושינגטון ".  לדבריו , " בעיות הביטחון בעוטף עזה ,  בקריית שמונה ,  במנרה ,  בזרעית ובירושלים מדאיגות אותי לא פחות מאיום הגרעין האיראני ,  שבו כמובן אינני מזלזל ". 
עוד אמר הרצוג כי נאום נתניהו הוא  " חבלה קשה ביותר ביחסי ישראל וארצות הברית ",  והוסיף כי  " הוא לא י ? ש ? נ ? ה את עמדת הממשל ורק ירחיב את ה ? קרע עם ידידתנו הגדולה ובת בריתנו האסטרטגית .  קרע שאת המחיר שלו נשלם כולנו ".  
הרצוג גם התייחס לאמירתו של נתניהו בשבוע שעבר ,  לאחר פרסום דוח מבקר המדינה על משבר הדיור ,  שלפיה הוא  " לרגע אינו שוכח את החיים עצמם ".  לדבריו , " ההזדמנות השווה לכולם ,  והיכולת לבנות עתיד בטוח ,  בטחונית וכלכלית - אלו 'החיים עצמם' ". 
גם יו"ר מרצ ח"כ זהבה גלאון השמיעה דברים דומים לאלו של הרצוג . " זאת חוצפה שלא תאמן מצד נתניהו לעמוד בקונגרס ולהגיד לאמריקנים שהנשיא שלהם חותם על עסקה גרועה שתסכן אותם ",  הדגישה גלאון . " זה שקול לזה שדיוויד קמרון יגיע לכנסת ויגיד לנתניהו שהוא מסכן את ביטחון מדינת ישראל ".  
בניגוד להרצוג ולגלאון ,  במפלגת השלטון ,  כצפוי ,  שיבחו את ראש הממשלה . " בניגוד לכל התחזיות הקודרות ,  ראש ממשלת ישראל התקבל בחום על ידי אולם מלא ,  בישיבה המשותפת של הקונגרס והסנאט ,  וזכה למחיאות כפיים סוערות ",  אמר יו"ר הכנסת יולי אדלשטיין .  חיזוק נוסף הגיע מצדו של סגן השר אופיר אקוניס ,  שטען כי מדובר ב"נאום היסטורי בשם העם היהודי כולו ".  כמו כן ,  גם ח"כ דני דנון ,  שפוטר מתפקידו כסגן שר הביטחון על ידי נתניהו ,  אמר אחרי הנאום כי  " בעולם מוכנים להתקפל ,  אך עלינו לעשות הכל על מנת למנוע איראן גרעינית ".  
יו"ר הבית היהודי נפתלי בנט ,  שנמצא אף הוא בוושינגטון הבירה ,  הביע תמיכה בנאום .  לדבריו , " הנאום פירק אחד לאחד את הטענות של תומכי ההסכם .  בניגוד לכל הקשקשנים ,  שלפני הנאום אמרו 'יהיה אולם ריק' ,  היה אולם מלא ".  עוד הוסיף שר הכלכלה כי הוא חזה בתגובות אוהדות ממושבו במטה ה-CNN . " התגובה של כולם הייתה שהיה זה נאום שיש בו כדי לשנות את עמדות המחוקקים האמריקנים ",  טען בנט . " חורה לי מאוד שבוז'י ,  ציפי ויאיר לפיד בוחרים להמשיך לזרוק חצים על ראש הממשלה .  גם אני מתחרה בראש הממשלה אבל העניין הזה מעל פוליטיקה .  יש פה ניסיון אמתי ואפשרות לעצור את העסקה הרעה הזאת ". 
חברת סיעתו ח"כ איילת שקד חיזקה את דבריו של יו"ר מפלגתה . " אנו נמצאים בנקודת זמן מאות משמעותית שבה ארצות הברית זורקת את ישראל מתחת לגלגלי האוטובוס ",  אמרה שקד במהלך פאנל בחירות בנושא רפורמות ומנהיגות צעירה שהתקיים באוניברסיטה העברית .  היא הדפה את הביקורת על התעקשות נתניהו לנאום בקונגרס : " הסכם רע משמעו שאיראן תחומש בפצצה גרעינית .  ברגע שיסירו את הסנקציות של איראן ,  ההחלטה  ( על חימוש בפצצה )  עוברת לאיראן ,  ולארצות הברית לא תהיה שום יכולת לפקח על כך ".  
גם יו"ר מפלגת יחד ,  אלי ישי ,  אמר כי הוא שמח שנתניהו  " אזר אומץ להשמיע קול צלול ונחוש בעידן של חולשה שבו מנהיגים בעולם החופשי חותרים בכל מחיר להסכם עם איראן .  אני מקווה שהקונגרס והציבור האמריקני ידרוש ממנהיגיו לאמר לא להסכם רע עם איראן ". 
תמיכה נוספת לנתניהו הגיעה גם ממייקל אורן ,  מספר 4 ברשימת מפלגת כולנו שכיהן כשגריר ישראל בארצות הברית . " הנאום של נתניהו בקונגרס היה מנוסח היטב וממלכתי ,  ואני מקווה שהצליח להניע דיון ציבורי בארצות הברית לגבי ההסכם שעלול להיחתם ",  הבהיר אורן ,  שהוסיף כי  " אני הייתי ממליץ לנתניהו שלא להסתנוור מקבלת הפנים שלה זכה בקונגרס ולבקש מיד שיחה אישית ,  בארבע עיניים ,  עם אובמה ,  ולו לכמה דקות ,  כדי להגיד לו תודה רבה בשמו ובשם העם היהודי על כיפת ברזל ,  על טילי החץ והסיוע הביטחוני .  זה יהיה הצעד הראשון בשיקום יחסינו עם ארצות הברית ".  

הרצוג בעוטף עזה :  נאום נתניהו מחבל קשות ביחסי ישראל-ארה"ב
בכירים מכל קצוות המערכת הפוליטית הגיבו לנאום נתניהו בקונגרס .  בנט ,  שהצטרף לנסיעת נתניהו ,  שיבח את ראש הממשלה .  יו"ר מרצ ,  שעתרה נגד הנאום ,  גינתה : " שקול לזה שקמרון יגיע לכנסת ויגיד לנתניהו שהוא מסכן את ישראל "
 
