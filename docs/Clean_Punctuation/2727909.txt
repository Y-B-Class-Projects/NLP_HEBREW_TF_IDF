באסטת הנשק :  בעולם לא קונים את השואו של נתניהו
הכתבים הזרים לא מתרשמים מתצוגת השלל מספינת הנשק האיראנית : " ישראל חוגגת על 40 טילים ".  ביקורת גם על הכוונה להראות לעיתונאים הוצאות להורג מטהראן : " דוקטרינת הפחדה "
 אחר הצהריים יוצגו אמצעי הלחימה שנתפסו על ספינת הנשק KLOS-C במסיבת עיתונאים לעיתונות הזרה במעמד ראש הממשלה בנימין נתניהו  אולם נדמה שמאמצי השכנוע ייפלו על אוזניים ערלות ,  שכן העולם לא ממש מתעניין במבצע הישראלי ובחשיפת ה"קשר האיראני ". 
בישראל התגאו בתפיסת הנשק מאיראן שיועד לארגוני הטרור ברצועה ,  וניסו  " ליח"צן "  את תוצאות המבצע של חיל הים .  התמונות של הרקטות ושל אמצעי הלחימה שודרו שוב ושוב ,  והאצבע המאשימה הופנתה לעבר הרפובליקה האיסלאמית .  עם זאת ,  בתקשורת העולמית תופס כעת את מירב תשומת הלב המשבר באוקראינה וסיפור היעלמות המטוס המלזי .  מכאן ,  שנושא ספינת הנשק לא רק נדחק הצידה וזוכה לסיקור דל ,  הוא גם מצוי תחת ביקורת עולמית שמביעה סקפטיות אודות הנרטיב הישראלי .
 עוד בוואלה !  חדשותמול ספסלים ריקים :  הקואליציה מעבירה את חבילת החוקיםמאות שוטרים פעלו בדרום :  15 מ"נאמני "  דומרני נעצרוהתרסקות המטוס :  זוהה אחד הנוסעים שטס בדרכון מזויף 
עשרה עיתונאים זרים אליהם פנתה וואלה !  חדשות הצביעו על חורים בגרסה של צה"ל בנוגע למה שאירע במהלך תפיסת הספינה .  העיתונאים ,  שרובם ביקשו להישאר בעילום שם ,  שאלו כיצד ידעה ישראל שהמשלוח יועד לעזה ,  ותהו איך אמצעי הלחימה אמורים היו להגיע לידי הפלסטינים אם מנהרות ההברחה ממצרים חסומות .  
העיתונאים הזרים ידעו לספר על יחסי ציבור שלטענתם היו מוגזמים לחלוטין ביחס לגודל האירוע .  אחד הבכירים שבהם אמר כי ישראל  " חוגגת "  כבר כמה ימים תפיסה של ספינה שהכילה רק ארבעים טילים ,  ולא כאלה שמשנים את חוקי המשחק במזרח התיכון .  העיתונאים הסבו את תשומת הלב לכך שצה"ל השתלט לא רק על הספינה ,  אלא גם על הסיקור התקשורתי .  הם ציינו כי כל חומרי הווידאו צולמו על ידי דובר צה"ל ,  וכי אף עיתונאי לא הורשה לעלות על הספינה מרגע שהגיעה לנמל אילת .  
אודרי רסין ,  עיתונאית מרשת החדשות הצרפתית פראנס 24 ,  הוסיפה בשיחה כי היא לא השתכנעה שאכן מדובר בהברחה לעזה ,  בגלל ההיחלשות של האחים המוסלמים במצרים והגברת האכיפה של הרשויות המצריות .  עיתונאית אחרת אמרה לוואלה !  חדשות : " נתניהו מתנהל כמו באסטיונר בשוק ,  שמציג את כלי הנשק בדוכנים כמו עגבניות ומלפפונים ".  
וכן ,  גם במערכת הפוליטית ממשיכה הביקורת הפנימית על השיווק המסיבי של ההשתלטות של השייטת ,  ועל הכוונה להראות במסיבת העיתונאים של נתניהו עדויות של הוצאה להורג באיראן שנועדו לחשוף את פניו של המשטר בטהראן . " דוקטרינת ההפחדות של נתניהו ושריו עברה כל גבול ",  אמרה ח"כ מיכל רוזין  ( מרצ )  , " כנראה שהביקור של ראש הממשלה בהוליווד השפיע עליו עד כדי כך שהוא לוקח את תסריטי האימה האיראנים צעד אחד קדימה ומקרין הוצאות להורג במסיבות עיתונאים .  המציאות מספיק מסוכנת ומטרידה גם בלי ניסיונות ההפחדה שלו ".  
אלא שבסביבת ראש הממשלה לא מתרגשים מהביקורת ואומרים כי התדרוך היום באילת הוא רק תחילתו של מסע הסברה מדיני שמטרתו  " לקרוע את המסכה מעל איראן ולהוכיח שהיא מפיצה טרור במזרח התיכון ".  גורם מדיני רשמי אמר לוואלה !  חדשות כי במסגרת מסע ההסברה ,  שמכוון בעיקר לכלי התקשורת הזרים ,  יש כוונה להפיץ מסמכים ,  התבטאויות וסרטוני וידאו מכלי התקשורת האיראניים בהם נראים משתפי פעולה לכאורה נתלים על ידי אנשי משמרות המהפכה בחוצות העיר .  
עוד במהדורה :  
האופוזיציה מחרימה את הקואליציה :  הניסיון של חברי הממשלה להעביר את חוקי המריבה במכה אחת הרתיח את האופוזיציה ,  שהחליטה להעדר מהדיון במליאה וקיימה דיון אלטרנטיבי נפרד .  בקואליציה לא התרגשו וכינו את המהלך בכייני וילדותי .  מה הסיכוי להעביר את החוקים ?  
האם בקרוב נראה נשים קברניות ?  תכנית לימודים חדשה נפתחת היום באוניברסיטת אריאל  לימודי קבורה .  תכנית הלימודים ,  שנולדה ביוזמת חברה קדישא ,  כוללת מערך שיעורים על טהרת המת ,  יחסי אנוש ומיומנויות שירות .  בחברה קדישא לא פוסלים השתתפות נשים בהכשרה .  
הפציעה של דהן והלינץ' על ראיוס :  עולם הכדורגל כמרקחה בעקבות פציעתו של שחקן בני יהודה ,  רפי דהן ,  בידי רובן ראיוס .  התגובות לא איחרו להגיע וראיוס זכה לעליהום כמו שרק אנשי כדורגל יודעים לספק .  האם הלינץ' יצא משליטה ?  
התחזית :  הלילה מעונן חלקית ויתכן גשם מקומי .  מחר יום חורפי וגשום בכל חלקי הארץ ,  עם חשש לשיטפונות בדרום .  

באסטת הנשק :  בעולם לא קונים את השואו של נתניהו
הכתבים הזרים לא מתרשמים מתצוגת השלל מספינת הנשק האיראנית : " ישראל חוגגת על 40 טילים ".  ביקורת גם על הכוונה להראות לעיתונאים הוצאות להורג מטהראן : " דוקטרינת הפחדה "
 
