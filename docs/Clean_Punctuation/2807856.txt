ניסיון פילוג או ספין ?  כך ניסו בליכוד להביך את לפיד
גורמים במפלגת השלטון גיששו ביממה האחרונה אצל חברי כנסת מיש עתיד ובחנו אפשרות לצרפם לקואליציה חלופית .  בין היתר ,  פנו לשר המתפטר פירון .  בשלב זה ,  המהלך נראה חסר סיכוי
האם בחירות 2015 הן עובדה מוגמרת או שמא נתניהו יכול עדיין למנוע אותן ?  ביממה האחרונה ,  גיששו גורמים בליכוד אצל חברי כנסת במפלגת יש עתיד בניסיון להביא לפיצול סיעתו של שר האוצר המפוטר יאיר לפיד .  כך ,  קיוו הגורמים ,  יצליחו לצרף כמה מחברי הכנסת של המפלגה לקואליציה חלופית ולמנוע את הפלת הממשלה ובחירות חדשות .  בין היתר ,  גיששו הגורמים אצל שר החינוך המתפטר שי פירון .
 גורמים במערכת הפוליטית העריכו כי לא מדובר בניסיון אמיתי לפצל את יש עתיד אלא בניסיון להביך את לפיד ולהציג את מפלגתו כמתפרקת ,  אם אכן שלושה או ארבעה ח"כים יסכימו להצעה .  כך או כך ,  בשלב זה ,  הסיכויים למהלך נראים נמוכים מאוד .  זאת ,  כיוון שחברי הכנסת שאצלם גיששו השיבו בשלילה .  כמו כן ,  קשה לראות את אותם ח"כים מסתדרים עם הסיעות החרדיות ,  שיצטרכו להיכנס לאותה קואליציה ,  על מנת לאפשר את המהלך .  
בחירות 2015 - סיקור מיוחד:לא רק חברתי :  מה משה כחלון באמת חושב על השלום ? "שר כל הרפורמות ":  מה יעלה בגורל התכניות של פירון ? מעגל הכשפים האכזרי של נתניהו / דעה 
על מנת להקים קואליציה חדשה ,  צריך נתניהו להשיג את אמונם של 61 חברי כנסת לפחות .  כדי שהמהלך יצליח ,  הוא צריך בראש ובראשונה לקבל את הסכמתו של שר הכלכלה ויו"ר הבית היהודי נפתלי בנט .  הליכוד והבית היהודי מונות יחד 30 מנדטים .  לאחר מכן ,  יוכל נתניהו לפנות אל הסיעות החרדיות ,  אשר יחד איתן ,  יהיו 48 חברי כנסת בקואליציה העתידית .  בשלב זה ,  יוכל נתניהו לפנות לשר החוץ אביגדור ליברמן שסיעתו ישראל ביתנו מונה 13 ח"כים ,  אלא שזה הבהיר בכמה הזדמנויות כי אין קואליציה חלופית זולת זו הנוכחית . " או הקואליציה הנוכחית - או בחירות ",  אמר .  
לפיכך ,  יצטרך נתניהו  " לפתות "  לא פחות מ-13 חברי כנסת מיש עתיד ,  התנועה וקדימה ,  ולשכנע אותם להצטרף למהלך .  הסיכויים לכך נראים נמוכים מאוד .  אחד מחברי הכנסת של יש עתיד אישר בשיחה עם וואלה !  חדשות כי התקיימו עמו מגעים . " שוחחו איתי בשיחת מסדרון ואמרו לי שאם נלך עכשיו לבחירות ,  לא אחזור לכנסת ",  אמר .  לדבריו , " אין לזה סיכוי ,  אני נשאר עם יאיר ".  
לאור ניסיון הבחירות ב-2012 ,  אז הצליח נתניהו לשכנע את שאול מופז להיכנס באישון לילה לקואליציה ולמנוע בחירות ,  לא מן הנמנע שימשיכו ניסיונות כאלה עד לפיזור הכנסת בקריאה שנייה ושלישית  קרי ככל הנראה עד יום שני הבא .  
מלשכתו של ראש הממשלה בנימין נתניהו נמסר כי הוא  " אינו פועל לפלג את יש עתיד .  מדובר בספין פוליטי עלוב המשקף את הפאניקה שאחזה בשר האוצר הכושל לפיד ".  
ממפלגת יש עתיד נמסר בתגובה כי  " מדובר בעוד ניסיון היסטרי ועלוב של הפוליטיקה הישנה כדי למנוע את מה שנתניהו פוחד ממנו - בחירות .  ראש הממשלה בפאניקה .  הוא יודע שהוא הולך לאבד את הכיסא שלו בבחירות הבאות ועושה כל מאמץ אפשרי למנוע אותן .  מפלגת יש עתיד בשלמותה תמשיך לפעול ,  יחד ,  למען הציבור ". 
לפניות לכתב עמרי נחמיאס :  omri_n@walla.net.il 

ניסיון פילוג או ספין ?  כך ניסו בליכוד להביך את לפיד
גורמים במפלגת השלטון גיששו ביממה האחרונה אצל חברי כנסת מיש עתיד ובחנו אפשרות לצרפם לקואליציה חלופית .  בין היתר ,  פנו לשר המתפטר פירון .  בשלב זה ,  המהלך נראה חסר סיכוי

