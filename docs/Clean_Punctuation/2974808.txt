נתניהו : " נבחן הדחת זועבי ";  ליברמן : " צה"ל ילחם במחבלות בכנסת "
 שר הביטחון כינה את חברת הכנסת מהרשימה המשותפת  " מחבלת ",  לאחר המהומה שעוררה מוקדם יותר במליאה כשקראה לחיילי צה"ל שהשתלטו על משט המרמרה  " רוצחים ".  נתניהו פנה ליועמ"ש בניסיון לבדוק אם ניתן להדיח אותה .  במהלך המהומה הוצאה ח"כ גלאון מהאולם לאחר שהגנה על זועבי
שר הביטחון אביגדור ליברמן התייחס אמש  ( רביעי )  בהתבטאות חריגה לחברת הכנסת חנין זועבי  ( הרשימה המשותפת )  ואמר  " חיילי צה"ל ימשיכו להילחם נגד מחבלים בים ,  באוויר וביבשה - וזה כולל מחבלות ששטות בים והן חברות כנסת ".  בדבריו ,  התייחס למהומה שעוררה מוקדם יותר בדיון במליאה שעסק בהסכם הפיוס עם טורקיה ,  ובו קראה ללוחמי השייטת שהשתלטו על כלי השיט  " הם רוצחים ". 
מוקדם יותר אתמול ,  אמר ראש הממשלה בנימין נתניהו כי הוא שוחח עם היועץ המשפטי לממשלה אביחי מנדלבליט כדי לבחון את הליכי הדחתה של זועבי מהכנסת . " שוחחתי שוב עם היועץ המשפטי לממשלה כדי לבחון את קידום הליך הדחתה של זועבי מהכנסת ",  כתב ראש הממשלה אמש בחשבון הטוויטר שלו . " במעשיה ובשקריה היא עברה כל גבול ואין לה מקום בכנסת ". 
עוד ידיעות בוואלה !  NEWS:חרף ההחלטה להקשות התנאים :  אסירי חמאס קיבלו ערוצי יורו וביצים רכותחבר מועצה מקדם הצעה דחופה :  חוף נפרד לערבים בראשון לציוןמצטרף למרוץ לנשיאות :  אובמה יופיע לצד קלינטון בעצרת בחירות 
המהומה החלה כשחברת הכנסת נשאה דברים ברקע הסכם הפיוס עם טורקיה . " עמדתי כאן לפני שש שנים .  זוכרים את ההסתה ,  השנאה והרעש שהיו ?  ולאן הגענו ?  להתנצלות ולפיצוי למשפחות של מי שקראו להם טרוריסטים ",  אמרה זועבי . " אלה שהתעמתו עם החיילים ניסו למנוע מעשה פיראטי של השייטת שרצתה כנראה לחטוף ולהרוג ".  ח"כ אורן חזן  ( הליכוד )  צעק לה : " את מדברת על החיילים ?  צריך לקרוא לך קפטן הוק .  את פיראטית ,  תומכת בטרור .  רוחי לעזה ".  
ח"כ חמד עמאר  ( ישראל ביתנו )  ,  שניהל את הדיון ,  אמר כי זועבי רוצה להתנצל ,  אך כשניתנה לה רשות הדיבור היא דרשה בעצמה התנצלות  " לכל הפעילים הפוליטיים שהיו על המרמרה והתנצלות לחברת הכנסת חנין זועבי שתקפתם ורדפתם אותה שש שנים ".   " כולכם צריכים להתנצל ,  כל חברי הכנסת בבניין הזה ",  אמרה .  חזן המשיך בצעקות ביניים וקרא  " בוגדת ,  את המסיתה הלאומית ,  לכי לעזה ".  לאחר מכן ,  פנה לעמאר ואמר : " יש גבול ,  תוריד אותה מהדוכן ".  
" מי שרצח הוא שצריך להתנצל .  אתם צריכים להתנצל ",  המשיכה זועבי  אך במליאה כבר נתגלעה מהומה של ממש .  ח"כים רבים התגודדו סביב הדוכן ודרשו להוריד אותה ממנו .  לבסוף ,  עמאר הורה להוציא אותה בטענה כי  " שיקרה "  באמרה שתתנצל .  בשלב זה ,  התרעמה גלאון ושאלה למה הוא לא הוציא גם את חזן שהתפרץ  אך הוצאה בעצמה .  במהלך המהומה הוצא גם ח"כ מיקי לוי ,  שצעד לחברי בל"ד  " בוגדים ". 
 ( עדכון ראשון :  20:29 )  

נתניהו : " נבחן הדחת זועבי ";  ליברמן : " צה"ל ילחם במחבלות בכנסת "
 שר הביטחון כינה את חברת הכנסת מהרשימה המשותפת  " מחבלת ",  לאחר המהומה שעוררה מוקדם יותר במליאה כשקראה לחיילי צה"ל שהשתלטו על משט המרמרה  " רוצחים ".  נתניהו פנה ליועמ"ש בניסיון לבדוק אם ניתן להדיח אותה .  במהלך המהומה הוצאה ח"כ גלאון מהאולם לאחר שהגנה על זועבי

