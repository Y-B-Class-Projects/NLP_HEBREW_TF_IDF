סקר :  לבני הכי חזקה מול נתניהו ,  אך מקבלת רק 9 מנדטים
לפי הנשאלים בסקר  " ידיעות אחרונות "  ומכון דחף ,  חברת הכנסת לשעבר היא המועמדת המתאימה ביותר בגוש השמאל-מרכז להיות רה"מ .  עם זאת ,  מפלגתה מקבלת 9 מנדטים ,  לעומת 19 לעבודה
יו"ר  " התנועה "  ציפי לבני הכי חזקה מול בנימין נתניהו בשאלת ההתאמה לתפקיד ראש הממשלה ,  אולם מפלגת העבודה מקבלת מספר רב יותר של מנדטים מ"התנועה ".  כך עולה מסקר שנערך על ידי מכון  " דחף "  בהנהלת ד"ר מינה צמח ופורסם היום  ( שישי )  בעיתון  " ידיעות אחרונות ".  הסקר נערך אתמול ושלשום בקרב מדגם של 700 נשאלים ,  המהווים מדגם מייצג של האוכלוסייה הבוגרת בישראל .  טעות הדגימה היא כ-3.7% .
 בסקר ערוץ הכנסת אתמול - מרזל נכנס לכנסת
כל הדיווחים ,  הניתוחים והדעות - בוואלה !  בחירות 2013 
מהסקר עולה ,  כי בנוגע לשאלה מי מתאים יותר להיות ראש ממשלה ,  בחרו 55% בנתניהו לעומת 30% שבחרו בלבני .  מול יחימוביץ' ,  שמקבלת לגבי אותה שאלה 19% בלבד ,  מקבל נתניהו 62% .  רק 17% מהנשאלים סבורים שיאיר לפיד מתאים יותר להיות ראש ממשלה לעומת 68% לנתניהו .
 לפי ממצאי הסקר ,  אילו הבחירות לכנסת נערכו היום ,  רשימת הליכוד ביתנו הייתה מקבלת 37 מנדטים ,  העבודה - 19 ,  ש"ס -11 ,  הבית הלאומי והאיחוד הלאומי - 10 ,  התנועה של לבני - 9 ,  יש עתיד בראשות יאיר לפיד - 9 ,  מרצ - 5 ,  יהדות התורה - 5 ,  עם שלם של חיים אמסלם - 2 ,  עוצמה לישראל בהנהגת אריה אלדד ומיכאל בן ארי - 2 ,  בל"ד עם עם 3 ,  רע"מ-תע"ל - 4 ,  חד"ש עם 4 ,  וקדימה אינה עוברת את אחוז החסימה .  בהתאם לכך ,  גוש הימין זוכה ל- 49 מנדטים ,  המפלגות החרדיות ל-18 ,  וגוש השמאל-מרכז ל-53 מנדטים .  
לפי סקר  " הגל החדש "  שהתפרסם היום בעיתון  " ישראל היום ",  המתאים ביותר להיות ראש הממשלה הבא של ישראל הוא נתניהו עם 32.8% ,  אחריו אהוד אולמרט עם 13.7% ,  יחימוביץ' עם 11.8% ,  לבני עם 6.9% ,  שאול מופז עם 4.6% ,  לפיד עם 3.8% ואחרון הוא אביגדור ליברמן עם 3.8% .  
עוד עולה מהסקר ,  שבוצע בקרב מדגם מייצג של 620 נשאלים ,  כי אילו הבחירות לכנסת התקיימו היום ,  רשימת הליכוד ביתנו הייתה מקבלת 39 מנדטים ,  העבודה - 20 ,  ש"ס - 11 ,  הבית היהודי - 10 ,  יש עתיד - 10 ,  התנועה בראשות לבני - 7 ,  יהדות התורה - 5 ,  מרצ - 4 ,  קדימה - 2 ,  עם שלם - 2 ,  חד"ש - 4 ,  בל"ד - 3 ורע"ם-תע"ל - 3 .  
אתמול בערב פורסמו שני סקרים נוספים .  לפי סקר העיתון גלובס ומכון רפי סמית ,  הליכוד ביתנו זוכה ל-37 מנדטים והעבודה ל-20 .  לבני מוסיפה עוד 6 מנדטים לגוש המרכז-שמאל ,  ולפיד מצרף עשרה .  בימין ,  זוכה הרשימה המשותפת של הבית היהודי והאיחוד הלאומי ל-11 מנדטים ,  ואילו  " עוצמה לישראל "  אינה עוברת את אחוז החסימה .  
תוצאותיו של סקר התוכנית  " משעל חם "  ומכון  " מאגר מוחות "  דומות ,  מלבד מהפך בין לבני ללפיד - תשעה מנדטים ל"תנועה "  וחמישה בלבד ל"יש עתיד ".  הבית היהודי ומרצ מצטמקים בסקר זה ,  וש"ס  " מככבת "  עם 14 מנדטים - שאינם נגרעים מ"עם שלם "  שממשיכה לשמור על יציבות עם 4 מנדטים .  
בחירות 2013 - כותרות נוספותמיכה לינדנשטראוס שוקל הצטרפות לרשימתה של לבנירשמית :  נחתם המיזוג בין הבית היהודי לאיחוד הלאומיבאיחור קל :  ב-10:00 תוצאות הפריימריז בעבודה 

סקר :  לבני הכי חזקה מול נתניהו ,  אך מקבלת רק 9 מנדטים
לפי הנשאלים בסקר  " ידיעות אחרונות "  ומכון דחף ,  חברת הכנסת לשעבר היא המועמדת המתאימה ביותר בגוש השמאל-מרכז להיות רה"מ .  עם זאת ,  מפלגתה מקבלת 9 מנדטים ,  לעומת 19 לעבודה

