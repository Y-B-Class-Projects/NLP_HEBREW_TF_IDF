מתנחל שגר מחוץ לגושים יקבל מהממשלה יותר
מפת אזורי עדיפות לאומית שהופצה לשרי הממשלה חושפת כי כ-110 אלף מתנחלים שחיים מחוץ לגושי ההתנחלויות יהנו מהטבות בתחומי החינוך ,  התעסוקה ועוד שיעלו למדינה 110 מיליון שקלים
הממשלה תעניק שלל הטבות מיוחדות למתנחלים שחיים מחוץ לגושי ההתנחלויות ,  כך עולה ממפת אזורי עדיפות לאומית שהופצה היום  ( רביעי )  לשרים לקראת דיון בממשלה .  המפה החדשה חלה על כ-110,000 מתנחלים ,  רובם תושבי התנחלויות שמחוץ לגושים ,  ומטרתה לחלק את היישובים לפי סדר העדפויות להענקת הסיוע .
 לפי הטיעון הרשמי ,  ההתנחלויות שמחוץ לגושים נכנסו למפה בשל סיווגן הבטחוני .  אם תאושר המפה ,  תושבי ההתנחלויות יהנו מהטבות בתחומי החינוך ,  התעסוקה ועוד .
 110 אלף המתנחלים מיהודה ושומרון שייהנו מההגדרה של  " אזור עדיפות לאומית "  מהווים חמישה אחוז בלבד ממפת אזורי העדיפויות הלאומית ,  והעלות התקציבית עבורם תהיה 110 מיליון שקלים .  המפה כוללת ישובים בגליל ,  בנגב ,  בבקעת הירדן וביהודה ושומרון .
 יש לציין כי המגזר הערבי מהווה 40 אחוז מהנהנים מהמפה ,  לעומת שמונה אחוז בלבד מהערבים שנהנו מההטבות על פי מפת העדיפות הלאומית הקודמת .  
בסך הכל ייהנו מההטבות מיליון ו- 900 אלף אזרחים .  המתנחלים שנמצאים במפה יהנו מכל ההטבות מלבד בתחום השיכון ,  בעקבות הקפאת הבניה .  בעוד שהקריטריונים לכניסה למפת אזורי העדיפות הלאומית ברוב המקומות היו מצב סוציו-אקונומי ,  מרחק ממרכז הארץ והצורך בתמיכה כלכלית .  לישובי עוטף עזה ויהודה ושומרון ,  הקריטריון היה ביטחוני על פי מה שהגדירה מערכת הביטחון . 
 " המסר הוא אחד ומשמעותי ",  אמר מנכ"ל משרד ראש הממשלה אייל גבאי . " זה מסר של שוויון ,  אחידות והיגיון .  הישובים הללו  ( ההתנחלויות  פ"ו )  קיימים ,  ואין היגיון לשלול מהם את ההטבות ,  כמו שהכנסנו את הישובים הערבים שבעבר לא היו חלק מהמפה .  כל עוד יש אנשים חובה וצריך לתת להם בהתאם למה שהם זכאים לו .  זה הובן גם בעבודה ובליכוד ". 
בתוך כך ,  ראש הממשלה בנימין נתניהו אמר אחר הצהריים בישיבת סיעת הליכוד כי  " בט"ו בשבט אטע עצים במעלה אדומים ,  באריאל ובגוש עציון ",  והוסיף כי  " זו אמירה חשובה מאוד .  ברור לכם מה יקרה בעוד תשעה חודשים ". 
ראש הממשלה אמר את הדברים בתגובה לדרישתו של ח"כ דני דנון להעלות את סוגיית הקפאת הבנייה בהתנחלויות להצבעה . " לא יעלה על הדעת שעיקרון כה מהותי שהובטח לבוחרים לא יגיע להצבעה בסיעה ",  אמר דנון .
  ( עדכון ראשון :  20:51 ) 

מתנחל שגר מחוץ לגושים יקבל מהממשלה יותר
מפת אזורי עדיפות לאומית שהופצה לשרי הממשלה חושפת כי כ-110 אלף מתנחלים שחיים מחוץ לגושי ההתנחלויות יהנו מהטבות בתחומי החינוך ,  התעסוקה ועוד שיעלו למדינה 110 מיליון שקלים

