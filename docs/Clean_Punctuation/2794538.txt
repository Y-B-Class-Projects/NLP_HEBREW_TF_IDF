תיק תקשורת :  כדאי שנתניהו יתרחק ממשרד התקשורת .  דעה
דווקא במשרד התקשורת הצליח ראש הממשלה פעמיים ,  עם משה כחלון וגלעד ארדן .  אבל אצל נתניהו גם הצלחות נותרות על ריצפת העריכה .  כדאי שראש הממשלה יתרחק מתיק התקשורת ,  וישאיר אותו למקצוענים .  דעה
הקשישים שבינינו עוד זוכרים בוודאי שכאשר גבר באופן מפתיע על שמעון פרס במירוץ האישי לראשות הממשלה ב- 1996 ,  הכריז נתניהו על רצונו ב"ממשלה מקצועית ",  ופיזר הבטחות על מינויים הצפוי של  " מומחים "  לתפקידים הבכירים בממשלתו .  
נתניהו התפכח מהר מאד מהאשליה הזאת .  כבר אז עשו לו זובור בליכוד ומאז הוא מקפיד להשתמש במינויים לממשלותיו ככיסאות מוזיקליים ,  פתרון לישבנם של המקופחים התורנים ,  ואמצעי להישרדות קואליציונית .  לו היה באמת נתניהו מאמין במנטרת  " ממשלה מקצועית "  היה עושה הכל כדי להשאיר את משה כחלון לשבור מונופולים כשר תמ"ת או אנרגיה ,  היה נלחם על זכותו למנות את הנגיד סטנלי פישר לתפקיד שר האוצר ,  ולא היה מאפשר מינוי של אדם שדעותיו ואישיותו מעוררות תרעומת בבירות העולם לתפקיד הרגיש של משרד החוץ .  
דווקא במשרד התקשורת הצליח ראש הממשלה פעמיים ,  עם משה כחלון וגלעד ארדן .  הראשון פתח לתחרות את השוק הסלולרי ,  ושיחרר חסמים של שנים ,  השני מבצע רפורמה ברשות השידור ומיצב את עצמו כשר תקשורת במישרה מלאה .  לא כולם בהכרח מסכימים עם שר התקשורת גלעד ארדן בימים אלה  בקול ישראל למשל תוהים כבר זמן מה מדוע בחר לקשור את גורלם ביחד עם הערוץ הראשון בסגירה משותפת ,  ובערוץ 10 ממתינים בחשש לראות אם חוק הפיצול של ערוץ 2 יהפוך לחוק החיסול שלהם  אבל קונצנזוס כמעט מלא שורר בהערכה שמדובר בשר מקצועי ,  שלוקח את המשרד שלו ברצינות הראויה ,  לומד את החומר ,  משתדל לא לקבל החלטות בשליפה ,  ובכל זאת מצליח להחליט .  זה לא מעט בתרבות הפוליטית שלנו .  
אבל אצל נתניהו גם הצלחות נותרות על ריצפת העריכה .  את שר התקשורת הראשון הצליח להרחיק מהליכוד ,  את שר התקשורת השני הוא בועט למעלה או הצידה ,  תלוי איך מסתכלים על זה .  על פי הפרסום כאן מתכנן נתניהו להשאיר בידיו את תיק התקשורת  ( בעבר כבר היה ממונה כראש ממשלה על רשות השידור )  ,  לפחות עד הפריימריז בליכוד .  
אפשר לראות בהחלטה הזאת ,  אם תתממש ,  גישה סכיזופרנית כלפי אמצעי התקשורת .  מחד ,  נתניהו מפגין זילזול בחשיבותו של התיק הזה :  לפעמים הוא רק מקפצה לתיקים חשובים יותר כמו הפנים ,  ולפעמים הוא כל כך זניח ,  שאפשר פשוט להשאיר אותו כסרח עודף במשרד ראש הממשלה .  אולם הגישה החשדנית גורסת אחרת :  שראש הממשלה מעדיף לנצל את הזדמנות הפז שנקרתה בפניו עם התפטרותו של סער ,  כדי להשאיר התיק הקטן-אך-רגיש הזה קרוב לחזה ,  וכך להשפיע על שורה של מהלכים עתידיים מכריעים בתחום הרגולציה של התקשורת בישראל ,  ובתוכם פיצול ערוץ 2 ,  ההחלטה האם לתת רשיון לערוץ 10 או לאפשר את סגירתו ,  מינוי עתידי של  " ברית המועצות ",  מינוי מנכ"ל לרשות השידור המתחדשת ועוד .  
אם ראש הממשלה אכן ישאיר את התיק הזה לעצמו  ( יתכן ששיחרור הסיפור לעיתונות עכשיו הוא בגדר בלון ניסוי )  אפשר לראות בכך סימן מדאיג .  ביבי מחפש סיקוול לסיבוב נוסף של  " שונאים סיפור אהבה "  שלו עם התקשורת בישראל .  יותר מכל ראש ממשלה אי פעם ,  הפכו יחסיו של נתניהו עם התקשורת לסאגה מתמשכת נטולת-פתרון נורמלי .  הוא פוחד מכוחה ומזלזל ביכולותיה ,  יודע להשתמש בה ,  אבל גם ניכווה ממנה פעם אחר פעם ,  מתעלם ממנה למשך שנים ,  ואז מתנפל עליה בפתאומיות באורגיה של ראיונות .  בכל פעם שנדמה שיחסיו עימה נרגעים ,  מתפרץ עימות חדש .  
הענין שמגלה נתניהו בתקשורת הישראלית אינו מתמצה אך ורק במערכת היחסים שלו עם העיתונאים .  פטרונו הפוליטי המרכזי ,  שלדון אדלסון ,  הוא הבעלים של שלושה אמצעי תקשורת ,  כולל העיתון הנפוץ במדינה ,  והסיקור החיובי-לקקני שמקבל ראש הממשלה מ"ישראל היום "  מכתיב פעמים רבות סיקור שלילי-במתכוון מכלי תקשורת מתחרים ,  ומעצב את השיח התקשורתי בישראל באופן בלתי הוגן משני הכיוונים .  לאורך השנים קיים ראש הממשלה יחסים עם מו"לים נוספים בתקשורת ,  למשל הבעלים של ערוץ 10 רון לאודר ,  שטיב חברותו עם ראש הממשלה נקבע גם הוא על פי אופן הסיקור של הערוץ .  לאחרונה זוכה ראש הממשלה לעדנה מכיוונה של הזכיינית  " רשת "   רעייתו שרה רואיינה כפסיכולוגית לסירטה של שרון כידון  " איבחונים בהפרעה ",  בזמן שאחד הבעלים של  " רשת ",  אודי אנג'ל ,  נפגש עימו בביתו ,  כדי לדון בין היתר בדרישות להקלות רגולטוריות של הזכיינית .  אם אכן ימנה עצמו לשר תקשורת ,  אשר מעורב בהחלטות על מתן ותנאי הרישיון לזכיינית ,  יתברר שפרנסיה עשו חישוב נכון כשעלו אליו לרגל .  
נתניהו ,  כאמור ,  כבר היה מופקד על רשות השידור ,  במהלך פסול של פיצול התיק .  עכשיו הוא משדר שהוא רוצה את העוגה כולה , " עד אחרי הפריימריז ",  המקבילה הפוליטית ל"אחרי החגים ".  אם זה יקרה ,  יהיה קשה לדבר עוד על  " החלטות מקצועיות ",  וכל פיפס של שר התקשורת החדש ילווה בחשדנות מופלגת .  ככה זה כשהחבר הכי טוב שלך מוגאס מקים עבורך עיתונים ומתיימר להשתלט על השיח התקשורתי  זה מערפל את יכולת השיפוט שלך ,  בין אם תרצה ובין אם לא .  לכן מכל הסיבות האפשריות  אתיקה ,  ניראות ומקצועיות - כדאי שראש הממשלה יתרחק מתיק התקשורת ,  וישאיר אותו למקצוענים .  

תיק תקשורת :  כדאי שנתניהו יתרחק ממשרד התקשורת .  דעה
דווקא במשרד התקשורת הצליח ראש הממשלה פעמיים ,  עם משה כחלון וגלעד ארדן .  אבל אצל נתניהו גם הצלחות נותרות על ריצפת העריכה .  כדאי שראש הממשלה יתרחק מתיק התקשורת ,  וישאיר אותו למקצוענים .  דעה

