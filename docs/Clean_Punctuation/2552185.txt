נתניהו חושש מהנשק הכימי : " ייתכן שנצטרך לפעול בסוריה "
 בשני ראיונות לתקשורת האמריקאית התייחס ראש הממשלה לאפשרות שישראל תתקוף כדי למנוע מהגעת הנשק המסוכן לידי הטרור . " יש לנו מודיעין מבוסס שחיזבאללה מאחורי הפיגוע בבורגס "
 האם ישראל תתקוף בסוריה כדי למנוע מעבר של נשק בלתי-קונבנציונלי לידי חיזבאללה ?  ראש הממשלה ,  בנימין נתניהו ,  ערך היום  ( ראשון )  שני ראיונות לרשתות טלוויזיה אמריקאיות  CBS ו-FOX ,  בהם התייחס לאפשרות שישראל תפעל בשטח השכנה מצפון ,  כאשר משטר אסד יקרוס .  בראיון ל-FOX אמר נתניהו : " משטר אסד ייפול וזה עניין של ימים ,  שבועות או חודשים .  אני פחות מודאג ממי שיעלה במקומו ,  ומודאג יותר ממה שיקרה למאגרי הנשק וכמויות הטילים של אסד כשלא תהיה ממשלה בסוריה .  אנחנו מקווים שלא נצטרך להתערב ,  כי זו בעיה אמיתית :  אתה יכול לדמיין לעצמך מה יקרה אם נשק כימי ייפול בידי חיזבאללה ?  אם המשטר יקרוס מבלי שיוחלף בצורה מסודרת  ייתכן שנצטרך לפעול ". 
עם זאת ,  נתניהו הבהיר כי למרות שהוא אינו שולל פעולה ישראלית ,  הוא אינו מקדם אותה כעת . " אני חושב שזה עניין משותף לנו ולאמריקאים ,  אנחנו צריכים לראות אם יש פעולה משותפת כדי לטפל בחשש הזה .  בכל מקרה ,  אנחנו בהחלט לא מעוניינים להיות חשופים לנשק כימי שייפול לידיהם של חיזבאללה או ארגוני טרור אחרים ".  
נתניהו התייחס גם לפיגוע בבורגס בשבוע שעבר . " יש לנו מידע מודיעיני מבוסס ,  לפיו אפשר לקבוע ללא ספקות שהפיגוע בבורגס בוצע בידי חיזבאללה ובגיבוי אירן .  העולם צריך לחשוף ולעצור את המחבלים ,  ולוודא שהמשטר המסוכן ביותר בעולם לא יחזיק בנשק המסוכן בעולם ",  ציין נתניהו ,  בהתייחסו לרדיפתה של טהרן אחר נשק גרעיני .  
נתניהו סירב לפרט לגבי פרטי התגובה הישראלית לפיגוע בבולגריה ,  בו נהרגו חמישה ישראלים ,  אך הבהיר כי הצעד הראשון שחשוב לעשות הוא  " לחשוף את האשמה והאחריות האירנית לטרור ".  לדבריו , " זו אינה רק בעיה ישראלית .  הם אמנם מתמקדים בישראלים אך ההתקפות שלהם מכוונות גם לאזרחים של מדינות אחרות .  המתקפה השיטתית של חיזבאללה ואיראן על אזרחים בעשרות מדינות בחמש יבשות מאפשרת הטרור להתפשט ברחבי העולם ,  ואם לא נעצור את זה ,  זה ילך ויידרדר ". 
ישנן שתי דרכים לעצור את הטרור ,  אמר נתניהו בראיון : " הראשונה היא לסמן את המחבלים ,  לתת להם שם ולבייש את מדינות הטרור וארגוני הטרור ,  שבשנתיים האחרונות פועלים ברחבי העולם ומתחמקים מעונש על רצח ,  כי אף אחד לא הפנה אליהם את האצבע והאשים אותם ,  גם כשהמידע פורסם ",  אמר נתניהו והדגיש כי לכן הוא נוקט בהפניית אצבע ברורה כלפי אירן וחיזבאללה . " הדרך השנייה שצריך לפעול מול הטרור הוא לגבות מהמשלחים והמפגעים מחיר ",  אמר נתניהו , " כי הדרך היחידה לעצור את הטרור ,  לאחר שהוא נחשף ,  הוא לוודא שהטרור לא משתלם ".  נתניהו קרא לקהילה הבינלאומית  " לעצור את גל הטרור ולשקול מה יהיו ההשלכות אם האנשים האלה - שרוצחים דיפלומטים ,  מפוצצים שגרירויות ושולחים מחבלים לתוך אוטובוסים  והמשטר ממנו הם מגיעים מחזיקים בנשק גרעיני ". 
במסגרת הריאיון סירב נתניהו להתייחס לדיווחים על חשש ישראלי מפגיעה בספורטאים הישראלים הנמצאים בלונדון לרגל המשחקים האולימפיים שייפתחו בסוף השבוע ,  אך ציין כי  " נעשה את כל מה שדרוש כדי להגן על חייהם של ישראלים חפים מפשע וננקוט בכל אמצעי שיידרש לכך ".  
נתניהו גם חזר על הביקורת שהטיח בשיחות המערב עם אירן בנוגע להפסקת תכנית הגרעין ואמר כי הן לא הועילו  ? אפילו טיפה ?  ,  וכי ההתקדמות האירנית בשטח נמשכת .  על רקע הדיווחים על יחסים מתוחים בין נתניהו לנשיא ארצות הברית ברק אובמה ,  נשאל ראש הממשלה בראיונות גם על ביקורו הקרוב של המועמד הרפובליקני לנשיאות מיט רומני בישראל בשבוע הבא ,  אך נתניהו סירב לקחת צדדים במאבק הפוליטי האמריקאי . " אקבל את רומני באותה פתיחות בה קיבלתי עוד מועמד לנשיאות ,  הסנאטור ברק אובמה ?  ,  אמר נתניהו ,  בהתייחס לביקורו של אובמה בישראל בקיץ 2008 לפני היבחרו לנשיאות .
 לקריאה נוספתחקירת הפיגוע בבורגס :  נבדקת מעורבות אדם שלישינתניהו :  נגיב בעוצמה לטרור האירני הרצחנינתניהו :  חיזבאללה ביצע את הפיגוע בבורגסהקרב על הנשק הכימי של אסד :  המורדים מקימים מערך מיוחד 

נתניהו חושש מהנשק הכימי : " ייתכן שנצטרך לפעול בסוריה "
 בשני ראיונות לתקשורת האמריקאית התייחס ראש הממשלה לאפשרות שישראל תתקוף כדי למנוע מהגעת הנשק המסוכן לידי הטרור . " יש לנו מודיעין מבוסס שחיזבאללה מאחורי הפיגוע בבורגס "
 
