מקורבי נתניהו : " דיסקין מנותק מהמציאות וחסר ראייה אסטרטגית "
 גורמים בסביבת ראש הממשלה תקפו את דברי ראש השב"כ לשעבר שטען כי הסכסוך עם הפלסטינים קריטי יותר מאיראן .  לדבריהם ,  דיסקין  " מתוסכל כי לא קיבל מנתניהו את תפקיד ראש המוסד "
 גורמים בסביבת ראש הממשלה ,  בנימין נתניהו ,  מתחו ביקורת על דבריו של ראש השב"כ לשעבר ,  יובל דיסקין ,  אמש  ( רביעי )  שאמר שהשלכותיו של הסכסוך הישראלי-פלסטיני  " קיומיות עבור ישראל הרבה יותר מסוגיית הגרעין האיראני ".   " מי שחושב שהאיום הפלסטיני גדול מהאיום של פצצה גרעינית בידי איראן ,  שחרטה על דגלה את השמדת מדינת ישראל ,  מנותק מהמציאות וחסר ראייה אסטרטגית ",  אמרו הגורמים .
 לדברי הגורמים ,  נתניהו  " ימשיך לפעול להסרת האיום הגדול ביותר על עתידה של מדינת ישראל - שהוא נשק גרעיני בידי משטר האייתוללות של איראן ,  ובמקביל ינסה לקדם הסכם מדיני עם הפלסטינים ,  אך רק כזה שישמור על האינטרסים הביטחוניים של אזרחי מדינת ישראל ".  הם הוסיפו כי ראש הממשלה  " לא יושפע מאמירות ממוחזרות ,  וגם לא מהטפות מוסר מתחסדות שנובעות מתסכול אישי של מי שרצה לקבל מנתניהו את תפקיד ראש המוסד ולא קיבל .  בזמן שאחרים ידברו ,  ימשיך ראש הממשלה נתניהו בעשייה למען ביטחונם של אזרחי מדינת ישראל ". 

מקורבי נתניהו : " דיסקין מנותק מהמציאות וחסר ראייה אסטרטגית "
 גורמים בסביבת ראש הממשלה תקפו את דברי ראש השב"כ לשעבר שטען כי הסכסוך עם הפלסטינים קריטי יותר מאיראן .  לדבריהם ,  דיסקין  " מתוסכל כי לא קיבל מנתניהו את תפקיד ראש המוסד "
 
