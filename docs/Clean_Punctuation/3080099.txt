נתניהו לשר החוץ האירי : " למה אתם עוזרים למי שקורא להשמדתנו ?  "
 ראש הממשלה נפגש עם סיימון קובני ,  והביע את מורת רוחו מעמדתה של ממשלת אירלנד כלפי הסכסוך הישראלי-פלסטיני ,  כולל תמיכה בעמותות הקוראות לחרם .  שר החוץ : " הייתה פגישה ישירה וטובה ,  האזנתי לעמדות הישראליות "
 ראש הממשלה בנימין נתניהו נפגש היום  ( שלישי )  בירושלים עם שר החוץ של אירלנד ,  סיימון קובני ,  במהלך ביקורו המדיני באזור .  במהלך הפגישה ,  שעסקה בעיקר בסכסוך הישראלי-פלסטיני ,  הביע נתניהו את מורת רוחו מהעמדה האירית וטען בפני קובני כי דבלין אינה מגנה את ההסתה הפלסטינית ואת  " האדרת מבצעי פיגועי טרור ",  על פי ההודעה שנמסרה מלשכתו .  
היחסים בין ישראל לאירלנד נחשבים למתוחים למדי בשנים האחרונות ,  על רקע התמיכה הערה שלה זוכים הפלסטינים בדבלין ,  ולפי נתוני הארגון  " NGO מוניטור ",  הממשלה האירית מספקת מיליוני אירו באופן ישיר ועקיף לעמותות הפועלות באירלנד ,  בישראל ,  בגדה המערבית וברצועת עזה ,  שחלקם קוראים לחרם פעיל נגד ישראל .  
עוד בוואלה !  NEWS:שגרירת ארה"ב באו"ם על החלטת אונסק"ו : " התנכרות להיסטוריה"עם הרגליים במים :  המפגש הלא שגרתי של נתניהו ומודיטראמפ שוחח עם מלך סעודיה על תהליך השלום : " דברים מעניינים קורים "  
בפגישה היום ,  נתניהו שאל את שר החוץ מדוע אירלנד  " עוזרת לעמותות שקוראות להשמדת ישראל ",  והוסיף כי מדינות רבות באירופה מתעלמות מבעיית הליבה של הסכסוך ,  לדבריו ,  שהיא סירוב הפלסטינים להכיר במדינת היהודים .  בישראל טוענים בעקביות כי מדובר במדיניות המנוגדת למדיניות המוצהרת של ממשלת אירלנד לקידום שלום בין ישראל לפלסטינים במסגרת פתרון של שתי מדינות .
 סגנית שר החוץ ציפי חוטובלי השתתפה גם היא בפגישה בין נתניהו לקובני ,  והתייחסה בין היתר למשבר החשמל החמור ברצועת עזה .  לדבריה , " האוכלוסייה שם נאלצת לשלם מחיר כיוון שארגון טרור שולט בה ".  קובני התייחס לפגישה עם נתניהו בהודעה שפרסם בחשבון הטוויטר הרשמי שלו ,  וכתב כי הייתה לו  " פגישה ישירה וטובה עם ראש הממשלה נתניהו ".  לדברי שר החוץ ,  הוא  " הציג את טענותיו בנחישות והאזין לעמדות הישראליות ".  
בהמשך נפגש קובני גם עם חברת הכנסת ציפי לבני  ( המחנה הציוני )  .  מוקדם יותר היום ,  ביקר שר החוץ ב"יד ושם ",  ואמש נפגש עם ג'ייסון גרינבלט ,  השליח המיוחד של נשיא ארצות הברית דונלד טראמפ למזרח התיכון ,  ששהה השבוע בישראל להמשך שיחות על קידום תהליך מדיני .  
בחודש פברואר האחרון ,  בוטלה הרצאה של שגריר ישראל באירלנד ,  זאב בוקר ,  באוניברסיטה בדבלין בעקבות הפגנה אנטי-ישראלית .  השגריר זאב בוקר אמור היה לנאום בפני סטודנטים מאוניברסיטת טריניטי ולשוחח עמם ,  אך בהובלת תא  " סטודנטים למען צדק בפלסטין "  בקמפוס הוא בוטל זמן קצר לפני תחילתו .  במשרד החוץ גינו את הביטול ,  וקראו לרשויות ולהנהלת האוניברסיטה לנקוט צעדים על מנת להתמודד עם יוזמי החרם וההפגנה .  

נתניהו לשר החוץ האירי : " למה אתם עוזרים למי שקורא להשמדתנו ?  "
 ראש הממשלה נפגש עם סיימון קובני ,  והביע את מורת רוחו מעמדתה של ממשלת אירלנד כלפי הסכסוך הישראלי-פלסטיני ,  כולל תמיכה בעמותות הקוראות לחרם .  שר החוץ : " הייתה פגישה ישירה וטובה ,  האזנתי לעמדות הישראליות "
 
