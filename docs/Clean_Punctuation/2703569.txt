הילדים נושרים מלימודים ,  קשישים מוותרים על תרופות
דוח העוני האלטרנטיבי של ארגון  " לתת "  מציג תמונה עגומה :  בחמישית מהמשפחות הנזקקות לסיוע מעמותות המזון שני ההורים עובדים ,  74% לא עברו הכשרה מקצועית .  המצב הולך ומחמיר
משפחות מעבירות ימים שלמים ללא מזון ,  הורים נאלצים לשלוח ילדים לפנימייה ,  וקשישים מוותרים על רכישת תרופות ,  ולא מדובר רק באנשים שאינם עובדים - זו תמונת המצב לשנת 2013 ,  אחרי החלת הגזרות הכלכליות על האוכלוסייה ,  כפי שעולה מדוח העוני האלטרנטיבי של ארגון  " לתת ",  שיוצג היום  ( שני )  במסגרת הכנס הארצי של עמותות המזון .   דו"ח העוני האלטרנטיבי מתבסס על ניתוח ממצאים הכוללים את פרופיל הנתמכים על ידי עמותות מזון ,  מגמות העוני מהשטח ותפיסות הציבור הרחב שנאספו מקרב מדגם של 520 נתמכי עמותות ,  100 מנהלי עמותות ו-500 בני אדם מהציבור הרחב ,  במחצית השנייה של השנה .
 עוד בארץ:150 מבקשי מקלט צעדו לבאר שבע ;   " כלא אינו פיתרון"נעצרו בגלל כפפות ושני מברגים ;  השופט נזף במשטרההממשלה אישרה :  תיאסר אפליה על רקע נטייה מינית  
" הציפייה שלנו היא שהתחייבות שרי האוצר והרווחה להקצות מאתיים מיליון שקל לטיפול באי-ביטחון תזונתי תיושם באופן מידי ושהכסף יגיע סוף סוף לשטח ,  על מנת להקל את המצוקה של עשרות אלפי המשפחות שזקוקות לו כל כך ",  אמר ערן וינטרוב ,  מנכ"ל לתת , " זהו מבחן מנהיגות לשר האוצר מול פקידי האוצר ,  לשר הרווחה מול המערכת כולה ,  וליכולתם של השניים ליישם מדיניות ".  הוא הוסיף : " אם הנושא יתממש ,  תהיה זו לא פחות מאבן דרך היסטורית בתפיסת האחריות של ממשלת ישראל ,  בדרך לגיבוש תכנית לאומית לצמצום העוני .  לעומת זאת ,  ניצחון חוזר של שלטון פקידי האוצר ,  יחייב אותנו הפעם לצאת למאבק ציבורי על הטיפול בעוני ועל דמותה של החברה הישראלית ".   מהדוח עולה כי 69% מהמשפחות הנתמכות סובלות ממצב של אי-ביטחון תזונתי ,  זאת ביחס לנתון המקביל באוכלוסייה העומד על 7% .  כך ,  70% מההורים דיווחו כי נאלצו לוותר על מזון ליום שלם וכך ציינו גם 50% מההורים לגבי ילדיהם .  16% ציינו כי מדובר בתופעה החוזרת על עצמה לעיתים קרובות .  גם מחצית מהמשפחות שמסוגלות לאפשר לילדיהם מזון מתבססים בעיקר על פחמימות ו-37% מהילדים ניזונים מלחם וממרחים כמזון עיקרי .  60% מההורים דיווחו כי בשנה האחרונה נדרשו לצמצם את הרכב הארוחות של ילדיהם בשל המצוקה .   סך הוצאה חודשית ממוצעת על מזון עומדת על 2,232 שקל ומהווה 33% מסך ההוצאה של המשפחה .  קרוב לשליש  ( 29% )  מהמשפחות הנתמכות דיווחו כי הגזירות הכלכליות ב-2013 אילצו אותם לצרוך פחות מוצרי מזון בסיסיים .  41% מהן דיווחו כי ההחמרה במצבן היא תוצאה של הגזירות הכלכליות .  בהמשך לכך דיווחו 64% מנתמכי הסיוע כי נאלצים לבחור בין רכישת מוצרי מזון לבין תשלומים על צרכים בסיסיים אחרים .  22% מתוכם נאלצים לבצע ויתורים באופן קבוע ,  ו-42% מתמודדים עם ויתורים לעיתים קרובות .  
מבחינת פרופיל נתמכי הסיוע ,  עולה כי 46% מהם הינם אנשים עובדים .  מדובר בעלייה עקבית ניכרת של 28% בחמש השנים האחרונות בקרב הנתמכים העובדים .  בקרב חמישית  ( 22% )  מהמשפחות שני בני הזוג עובדים .  17% מנתמכי הסיוע אינם עובדים בשל אי יכולתם לממן סידור לילדיהם ,  מה שמחייב אחד מההורים לעבוד במשרה חלקית או להישאר עם הילדים בבית .  70% מנתמכי הסיוע חיים בעוני מתמשך ואינם עובדים למעלה משלוש שנים ו- 11% איבדו את עבודתם ב- 2013 .  עוד עולה כי 74% מקרב נתמכי הסיוע לא עברו הכשרה מקצועית או תעסוקתית ,  שעשויה הייתה לסייע להם להיחלץ מהמצוקה ולזכות בעצמאות כלכלית .  גם מבחינת יוקר מחייה ואיכות חיים הדוח לא מציג בשורות גדולות כש-50% מנתמכי הסיוע ו-29% מהציבור הרחב דיווחו כי בשנה האחרונה חלה הרעה במצבם הכלכלי .  67% מקרב המשפחות הנתמכות ציינו כי ההחמרה במצבן הכלכלי נבעה מהגזירות הכלכליות ב-2013 וכאחד מחמישה נתמכים  ( 22% )  דיווח כי עברה בראשו יותר מפעם אחת המחשבה לשים קץ לחייו בשל המצב הכלכלי .  עוד ניכר כי לא רק האוכלוסייה הנתמכת הושפעה מהגזרות כשמחצית  ( 52% )  מהציבור נאלצו לקנות השנה פחות מוצרי מזון בשל הרעה במצבם הכלכלי .  על מנת להתמודד עם הגזרות ,  15% לקחו על עצמם עבודה נוספת או שינו את מקום עבודתם במטרה להגדיל את ההכנסה .  14% מהציבור הרחב לקח הלוואה מהבנק כדי להתמודד עם המצוקה הכלכלית .  גם בתחום הבריאות מצב המשפחות הנתמכות קשה מאוד כשכ-65% מההורים אינם יכולים לרכוש תרופות וטיפולים עבורם ועבור ילדיהם ,  זאת לעומת 17% באוכלוסייה הכללית .  זאת בעוד ששיעור החולי במחלות הקשורות ומאפיינות תזונה לקויה ומתחים נפשיים בקרב אוכלוסייה זו ,  כמעט כפול מהאוכלוסייה הכללית ,  ועומד על 63% .  
גם מצבם של הקשישים ,  כפי שעולה מהדוח ,  אינו משתפר :  קרוב למחציתם  ( 48% )  דיווחו כי מתקשים לרכוש תרופות ושירותים רפואיים על מנת לשמור על בריאותם .  כמו כן ,  83% מהקשישים דיווחו כי אין באפשרותם לעמוד בתשלומים עבור שירותי סיעוד או עזרה בבית .  
עוד בחן הדוח את נושא החינוך :  29% מהמשפחות הנתמכות דיווחו כי אחד מילדיהם נשר מביה"ס וכל הורה חמישי נאלץ להוציא לפחות ילד אחד למסגרת פנימייה כתוצאה מהמצוקה הכלכלי .  עוד העלה הדוח כי חלה עלייה של 21% במספר המשפחות שאין ביכולתן לרכוש ספרים וציוד לבית ספר ,  שיעור העומד השנה על 75% .  78% דיווחו כי ילדיהם לא השתתפו בפעילויות חברתיות בביה"ס ,  לעומת 69% ב- 2012 וכי ל- 29% מהילדים אין נגישות לחוגים ושיעורים פרטיים בשל המצוקה הכלכלית .   מבחינת הטיפול בעוני עולה כי 72% מהציבור מאמינים כי הממשלה היא האחראית לחילוץ מעוני ו- 13% סבורים שהגורם האחראי הוא האדם העני עצמו .  41% מהציבור סבור כי הבעיה הדחופה ביותר לטיפול על ידי ממשלת ישראל היא בעיית העוני והפערים החברתיים .  72% מציבים בעיה זו במקום הראשון או השני .  רוב הציבור סבור כי ראש הממשלה נכשל בטיפול בעוני :  63% סבורים כי הוא כמעט או כלל אינו פועל לטובת פתרון הבעיה ו- 15% מאמינים כי פועל במידה רבה או רבה מאוד .  
45% מציבור הרחב סבורים כי מדיניות הממשלה החדשה תביא להרחבת שיעורי העוני והפערים החברתיים .  כרבע  ( 24% )  מאמינים שהמצב יישאר כשהיה וחמישית  ( 20% )  מאמינים שהמדיניות תיטיב עם העניים .  חשוב להדגיש כי 58% מנתמכי הסיוע במזון הגיעו לעמותה דרך הפנייה מעובדים סוציאליים ממחלקת הרווחה של העיריות .  

הילדים נושרים מלימודים ,  קשישים מוותרים על תרופות
דוח העוני האלטרנטיבי של ארגון  " לתת "  מציג תמונה עגומה :  בחמישית מהמשפחות הנזקקות לסיוע מעמותות המזון שני ההורים עובדים ,  74% לא עברו הכשרה מקצועית .  המצב הולך ומחמיר

