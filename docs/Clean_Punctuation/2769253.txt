הקבינט דחה פה אחד את הצעת הפסקת האש של קרי
השרים שנפגשו בתל אביב החליטו לא לקבל את הצעתו של שר החוץ האמריקני ,  אך להשאיר פתח לדיון נוסף כדי לשפרה .  זאת ,  כדי שתישמר לישראל הזכות לפעול נגד המנהרות ההתקפיות של חמאס
חברי הקבינט המדיני-ביטחוני דחו הערב  ( שישי )  פה אחד את הצעת הפסקת האש שגיבש שר החוץ של ארצות הברית ,  ג'ון קרי .  גורמים מדיניים אמרו לוואלה !  חדשות כי השרים ,  שנפגשו בתל אביב ,  החליטו אמנם לא לקבל בשלב הזה את הצעתו של קרי ,  אך להשאיר פתח לדיון בנושא כדי לשפר את ההצעה .  לטענתם ,  ישראל מעוניינת שתישמר לה הזכות לפעול נגד המנהרות ההתקפיות המגיעות לשטח ישראל .  
מבצע  " צוק איתן "  - סיקור מיוחד:מפקד פיקוד דרום :  כל יום נוסף יאפשר להכות בחמאסהותר לפרסום :  חייל צה"ל נהרג בצהריים במרכז הרצועהצפו :  הכוחות המיוחדים פועלים בשטח עזה 
אחר הצהריים פורסמו לראשונה בוואלה !  חדשות ,  מפי מקורות ערביים ,  הפרטים המרכזיים בהצעתו של שר החוץ האמריקני לישראל ולחמאס .  לפי המתווה של קרי ,  הפסקת האש תיכנס לתוקפה מיד עם הכרזתו של שר החוץ על הסכמת הצדדים להצעה האמריקנית .  48 שעות מרגע כניסת הפסקת האש לתוקפה ,  יחלו מגעים בין שלוש משלחות :  ישראלית ,  פלסטינית ומצרית בקהיר ,  סביב דרישות חמאס להסרת המצור .  במקביל ,  כל הפעולות הצבאיות של שני הצדדים יוקפאו .  על פי גורמים פלסטיניים ,  משמעות הדבר היא שגם הפעילות להריסת מנהרות תיעצר מיד .  את עמדות חמאס במשלחת לקהיר תייצג המשלחת הפלסטינית שתורכב מנציגים של כמה מהפלגים הפלסטינים ,  ובהם פתח ,  חמאס והג'יהאד האיסלאמי .  הדיונים יתקיימו בכל ימי הפסקת האש שיקצבו האמריקנים ,  בין חמישה לשבעה ימים .
 הדיונים בין המשלחות לא יתקיימו בצורה של שיחות ,  כי אם בעקיפין .  כלומר ,  המשלחת המצרית תיפגש עם נציגים של ממשלת ישראל ולאחר מכן בנפרד עם המשלחת הפלסטינית .  במהלך השיחות ,  יידונו נושא פתיחת המעברים לישראל ,  מעבר רפיח ,  שחרור אסירי עסקת שליט שנעצרו שוב ,  שחרור אסירי הפעימה הרביעית ,  הרחבת התחום המותר לדיג ל-12 מייל וכן הקמת נמל ימי ברצועה .  
חמאס מצדו טרם השיב למתווה הצעתו של קרי .  גורם בכיר בארגון אמר אחר הצהריים כי ארגונו עדיין לומד את ההצעה האמריקנית ,  וכי התשובה הרשמית של הארגון תינתן עד מחר .  לדבריו ,  האמריקנים הציגו ערבויות כלליות דרך קטאר להסרת המצור .  עם זאת ,  הדגיש כי ההצעה מציינת מפורשות  " שכל הפעולות הצבאיות יעצרו ,  ומכאן שגם פעילות הריסת המנהרות חייבת להיפסק ". 
ראש הלשכה המדינית של חמאס ,  חאלד משעל ,  השוהה בקטאר ומנהל את המגעים מטעם תנועתו בנוגע להפסקת האש ,  הבהיר בכמה הזדמנויות במהלך ימי הלחימה כי התנאי המרכזי לחתימה על הסכם הפסקת אש הוא הסרת המצור .  אתמול ,  בראיון שהעניק לרשת בי-בי-סי ,  חזר משעל על תנאי זה . " אני קורא לאו"ם ,  לארצות הברית ולבריטניה ללכת לאנשים בעזה ולשאול אותם מה הם רוצים .  אני מבטיח שהסרת המצור תהיה התשובה ",  אמר משעל . 
" יש לנו 1.8 מיליון אנשים ,  הם צריכים לחיות ללא מצור .  אנחנו רוצים נמל תעופה ,  נמל ימי ורוצים להיפתח לעולם ",  איננו רוצים להיות נשלטים על ידי מעבר גבול שהופך את עזה לבית הכלא הגדול בעולם .  למה אנשי עזה נענשים במוות איטי בכלא הגדול בעולם ?  ".  
לפניות לכתב אמיר תיבון :  amir.tibon@walla.co.il 

הקבינט דחה פה אחד את הצעת הפסקת האש של קרי
השרים שנפגשו בתל אביב החליטו לא לקבל את הצעתו של שר החוץ האמריקני ,  אך להשאיר פתח לדיון נוסף כדי לשפרה .  זאת ,  כדי שתישמר לישראל הזכות לפעול נגד המנהרות ההתקפיות של חמאס

