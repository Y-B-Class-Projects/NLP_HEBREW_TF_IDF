הפילוג בקדימה תקוע ,  נתניהו בוחן תאריכים לבחירות
בכירים בליכוד מעריכים כי אם לא יהיה פילוג בקדימה ואם ראש הממשלה יחשוב שהוא לא יצליח לאשר תקציב לשנת 2013 ,  הוא יכריז באוקטובר על בחירות שיתקיימו כנראה בתחילת השנה
בעוד הטלטלה בקדימה בעיצומה ,  מעריכים היום  ( שני )  בכירים בליכוד כי אם לא יהיה פילוג בקדימה ואם ראש הממשלה ,  בנימין נתניהו ,  יחשוב שהוא לא יצליח לאשר תקציב לשנת 2013 ,  הוא יכריז באוקטובר על בחירות שיתקיימו ככל הנראה בינואר או בפברואר 2013 .  בהתייעצויות שקיים ראש הממשלה עמדו בפניו כמה אפשרויות ,  בהן קיום בחירות בזק בתוך 90 יום ,  בחירות בתחילת שנת 2013 או בחירות במועדן - באוקטובר 2013 .  
האפשרות הפחות מועדפת על נתניהו הייתה זו של בחירות בזק ,  וכרגע היא ירדה מהפרק ,  ומשום כך הוא נותר עם שתי האפשרויות של בחירות בתחילת שנה ,  אם לא יהיה פילוג בקדימה ,  או במועדן אם יצליח לצרף לקואליציה חברי כנסת נוספים מקדימה .
 בינתיים ,  הפילוג האפשרי ממשיך להסעיר את קדימה .  מוקדם יותר הכריז מופז על בקשתו מיו"ר ועדת הכנסת ,  ח"כ יריב לוין ,  לקיים ישיבה מיוחדת כדי להפריש את ארבעת ה"מורדים "  מסיעת קדימה  עתניאל שנלר ,  יוליה שמאלוב-ברקוביץ' ,  אבי דואן ואריה ביבי . " כל מי שניהל משא ומתן עם נתניהו והיה מוכן להיות חלק בחרפת הנגבי-נתניהו ,  צריך לעשות חשבון נפש עם עצמו ועם הציבור ",  תקף מופז בחריפות את חברי הכנסת המתכוונים לפרוש מסיעתו . 
" מי שרוצה ללכת ולהצטרף למושחתים שיילך ,  מי שרוצה לקבל שוחד פוליטי  תפקיד זוטר בממשלה מנופחת ולמכור את ערכיו  שיילך .  אין לו מקום בקדימה ואין לנו רצון שיישאר ",  אמר מופז ,  והוסיף כי  " אף אחד לא יוריד את קדימה על הברכיים .  קדימה תטרפד את מהלך נתניהו לחוק טל 2 ". 
לפניות לכתב :  pinhas_wolf@walla.co.il

הפילוג בקדימה תקוע ,  נתניהו בוחן תאריכים לבחירות
בכירים בליכוד מעריכים כי אם לא יהיה פילוג בקדימה ואם ראש הממשלה יחשוב שהוא לא יצליח לאשר תקציב לשנת 2013 ,  הוא יכריז באוקטובר על בחירות שיתקיימו כנראה בתחילת השנה

