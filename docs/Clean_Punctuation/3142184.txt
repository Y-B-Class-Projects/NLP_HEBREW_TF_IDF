נתניהו וליברמן שוחחו ;  גורם בקואליציה : " סיכויים קטנים לשינוי "
 בקואליציה עושים מאמצים בניסיון לגשר על הפערים ולמצוא פתרון למשבר שנוצר בעקבות חוק הגיוס .  נתניהו שוחח עם ליברמן ,  לקראת הדיון בוועדת השרים בערר שהגישה השרה סופה לנדבר .  עם אישור החוק ,  בקואליציה מתכננים להעבירו אחה"צ בקריאה טרומית
- גורמים בליכוד :  נתניהו שוחח עם ליברמן בניסיון לפתור את המשבר- ועדת השרים לענייני חקיקה תדון היום בערר שהגישה השרה סופה לנדבר בעניין החוק- אדלשטיין אישר לסיעות מהאופוזיציה להעלות הצעת חוק לפיזור הכנסת אם יעלה חוק הגיוס-ליברמן מתבצר בהתנגדותו לחוק הגיוס ,  בכל מתווה 
המגעים בקואליציה נמשכים בניסיון למצוא פתרונות למשבר שנוצר בעקבות חוק הגיוס .  ראש הממשלה בנימין נתניהו שוחח אמש  ( שני )  עם שר הביטחון ליברמן כדי לגשר על הפערים ,  לאחר שהאחרון סירב להתגמש בעמדותיו ותקף את מתווה הפשרה .  גורם בקואליציה אמר לוואלה !  NEWS זמן קצר לאחר השיחה כי ישנם  " סיכויים קטנים לשינוי ".  מוקדם יותר אמרו גורמים בליכוד כי מדובר ביממה דרמטית : " החרדים ויתרו הרבה עד כה ,  הבעיה עכשיו היא רק ליברמן ".  
בצל המאמצים הפוליטיים מאחורי הקלעים ,  ועדת השרים לחקיקה צפויה להתכנס היום במהלך הדיון של הקבינט המדיני ביטחוני כדי לדון בערר שהגישה השרה סופה לנדבר נגד אישור חוק הגיוס .  לאחר אישורו ,  בקואליציה מתכננים להצביע היום בשעות אחר הצהריים במליאת הכנסת על חוק הגיוס בקריאה טרומית .  
משבר חוק הגיוס | לקריאה נוספת בוואלה !  NEWS:נתניהו : " לא חוששים מבחירות ,  אבל אנחנו עדיין לא שם"נתניהו לראשי הסיעות : " הישארו בממשלה ";  ליברמן : " נצביע נגד"סקרים בצל המשבר :  נתניהו מתחזק ,  אורלי לוי עוברת את ליברמן 
אלא שבאופוזיציה לא נשארו חייבים .  יש עתיד ומרצ הצטרפו ליו"ר סיעת המחנה הציוני יואל חסון ,  שבשעות הבוקר פנה ליו"ר הכנסת יולי אדלשטיין בדרישה שיאפשר לו להעלות להצבעה את החוק לפיזור הכנסת של סיעתו .  בפנייתם של יש עתיד ומרצ ,  טענו השתיים כי הן דורשות  " להעלות השבוע הצעת חוק לפיזור הכנסת ",  זאת אם יעלה באותו יום להצבעה חוק הגיוס .  ח"כ עפר שלח וח"כ תמר זנדברג ,  ראשי הסיעות ,  טוענים במכתבם כי  " העלאת חוק הגיוס תהיה חריגה מסדר היום של הכנסת ,  ולכן יש לאפשר לאופוזיציה להניח את ההצעה לפיזור הכנסת ".  
בלשכתו של יו"ר הכנסת יולי אדלשטיין אישרו לסיעות האופוזיציה להעלות להצבעה את הצעות החוק לפיזור הכנסת רק אם אכן תתקיים הצבעה על חוק הגיוס .  העלאת החוקים לאישור הינם באישור חריג שכן בשבוע האחרון של מושב החורף הכנסת לא מצביעה על הצעות חוק פרטיות בקריאה טרומית .  הצעות החוק קובעות כי מועד הבחירות יתקיים 90 יום מרגע אישורן הסופי .  אם יעלה חוק הגיוס להצבעה ,  מיד לאחר אישורו יחלו הדיונים במליאה על תקציב המדינה .  ברקע עדיין מרחף המשבר הפוליטי והאפשרות לצאת לבחירות אבל ההערכה היא כי בקואליציה יהיה רוב להצבעה לאור הימנעותם של הח"כים הערביים .  
במהלך  " דיון 40 החתימות "  שהתקיים אתמול במליאת הכנסת ביוזמת האופוזיציה ,  ניצל נתניהו את ההזדמנות וקרא לראשי סיעות הקואליציה שנעדרו ממנו להתגייס לפתרון המשבר ו"לרדת מצמרות העצרים אל הקרקע ".  הוא אף הסביר כי  " צריך לעשות מאמץ עליון אחרון כדי לשמור על הממשלה בהרכבה הנוכחי לאורך זמן ,  משום שממשלה שנשענת על חודו של קול ,  פשוט לא תוכל לתפקד ",  הבהיר ראש הממשלה .  
בנאומו ,  תקף ראש הממשלה גם האופוזיציה ,  ואף עקץ את ראשי סיעותיה . " הייתי בטוח שבעקבות המשבר הזה תגישו חוק לפיזור הכנסת לא בשבוע שעבר אלא היום .  אבל זה לא קרה .  וזה לא יכול לקרות .  עוד לא ראיתי דבר כזה ,  אופוזיציה שמפחדת מבחירות ",  אמר נתניהו . " זו אופוזיציה שרוצה שהממשלה תמשיך לכהן כי היא חוששת מבחירות .  זו האמת הפשוטה ".  למרות המאמצים ולמרות נאומו של ראש הממשלה בכירים בקואליציה מעריכים כי ניסיונות פתרון המשבר לא יצלחו וכי פניה של הכנסת לפיזור : " נתניהו ממש דוחף לבחירות ". 
 ( עדכון ראשון :  22:14 )  

נתניהו וליברמן שוחחו ;  גורם בקואליציה : " סיכויים קטנים לשינוי "
 בקואליציה עושים מאמצים בניסיון לגשר על הפערים ולמצוא פתרון למשבר שנוצר בעקבות חוק הגיוס .  נתניהו שוחח עם ליברמן ,  לקראת הדיון בוועדת השרים בערר שהגישה השרה סופה לנדבר .  עם אישור החוק ,  בקואליציה מתכננים להעבירו אחה"צ בקריאה טרומית

