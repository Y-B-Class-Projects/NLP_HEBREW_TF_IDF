סקר :  רוב האמריקנים נגד נאום נתניהו בקונגרס
מסקר שפרסמה רשת CNN עולה כי 63% מתנגדים להזמנת ראש הממשלה שנעשתה ללא תיאום עם הבית הלבן .  רק כשליש הסכימו שההזמנה הבלתי-דיפלומטית הייתה צעד נכון וראוי .  ומה חושבים על הסכסוך ישראלי-פלסטיני ? 
ראש הממשלה בנימין נתניהו התעסק אתמול בעיקר בדו"ח מבקר המדינה בנושא הוצאת כספי מדינה לצרכיו הפרטיים ,  אבל גם בחזית המדינית יש התפתחויות מדאיגות מבחינתו .  רשת CNN פרסמה אתמול  ( שלישי )  סקר חדש על נאומו הצפוי של ראש הממשלה בקונגרס האמריקני ,  שממנו עולה כי רוב משמעותי בציבור האמריקני מתנגד להזמנתו לקונגרס כפי שבוצעה על ידי הרפובליקנים .
 על פי הסקר ,  שבוצע בקרב מדגם מייצג ברחבי ארצות הברית ,  כ-63% מהמשיבים מתנגדים לכך שיו"ר בית הנבחרים ג'ון ביינר הזמין את נתניהו לנאום ב-3 במרץ בקונגרס ללא תיאום עם הבית הלבן .  רק 33% מהמשיבים לסקר אמרו כי לדעתם ההזמנה החריגה והבלתי-דיפלומטית ששוגרה לנתניהו הייתה צעד נכון וראוי .
 עוד על המשבר ביחסיםוושינגטון חדלה לעדכן את ירושלים ?  יועצו של אובמה בא לישראלנאום נתניהו בקונגרס :  השחורים מחרימים ,  היהודים מתלבטים 
הסקר של CNN קובע כי ההתנגדות לנאום נתניהו חוצה קווים מפלגתיים בארצות הברית .  בקרב תומכי המפלגה הרפובליקנית ,  52% מהמשיבים אמרו כי הם בעד המהלך שיזמה מפלגתם .  בקרב משיבים שאינם מזוהים עם אף מפלגה ,  34% תומכים במהלך ואילו בקרב מצביעי מפלגת השלטון ,  המפלגה הדמוקרטית ,  התמיכה בנאום נתניהו עומדת על 14% בלבד .  
הסקר כלל 1,027 נשאלים ,  ומלבד ההתנגדות של כשני שלישים מהם להזמנת נתניהו לקונגרס ,  הוא מצביע גם על חוסר עניין של הדור הצעיר בארצות הברית בסכסוכים הקשורים לישראל ולמזרח התיכון .  לא פחות מ-75% מהנשאלים מתחת לגיל 50 אמרו כי על ארצות הברית להתרחק מהסכסוך הישראלי-פלסטיני .  במבט כללי ,  66% מהמשיבים אמרו כי על ארצות הברית להישאר ניטרלית בסכסוך הישראלי-ערבי .
 לפניות לכתב  amir.tibon@walla.co.il
 ( עדכון ראשון 20:42 )  

סקר :  רוב האמריקנים נגד נאום נתניהו בקונגרס
מסקר שפרסמה רשת CNN עולה כי 63% מתנגדים להזמנת ראש הממשלה שנעשתה ללא תיאום עם הבית הלבן .  רק כשליש הסכימו שההזמנה הבלתי-דיפלומטית הייתה צעד נכון וראוי .  ומה חושבים על הסכסוך ישראלי-פלסטיני ? 

