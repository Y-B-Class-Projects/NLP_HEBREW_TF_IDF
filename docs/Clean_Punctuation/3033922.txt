תיק המתנות :  יועצו לשעבר של נתניהו מוסר עדות במשטרה
שעיה סגל ,  בעבר מקורב לראש הממשלה ,  התייצב בלהב 433 למסירת עדות במסגרת פרשת 1000 ,  ובה נבדק החשד כי מילצ'ן העניק מתנות בשווי מאות אלפי שקלים לבני הזוג נתניהו במשך שנים .  בין היתר הוא נשאל על קשריו עם איש העסקים
שעיה סגל ,  לשעבר יועצו של ראש הממשלה בנימין נתניהו ,  מוסר החל משעות הבוקר  ( שני )  עדות במסגרת פרשת 1000 .  סגל התייצב במשרדי להב 433 בלוד ונשאל על קשריו עם ראש הממשלה ועם איש העסקים ארנון מילצ'ן ,  וכן על מתנות שהעניקו לאורך השנים הוא ואשתו לבני הזוג נתניהו .
 במסגרת התיק נבדק החשד כי המיליארדר העניק לנתניהו ולרעייתו שרה מתנות יקרות ערך ,  ובהן סיגרים ,  שמפניה ותכשיטים ,  שעלותן נאמדת במאות אלפי שקלים .  על פי דיווח ב"הארץ ",  מילצ'ן העיד כי מדובר בהתנהגות שיטתית ,  ולעתים אף על פי דרישה ישירה של הזוג מבלפור .  לשם כך הם השתמשו בשמות קוד למתנות היוקרה : " עלים "  לסיגרים ו"ורודים "  לבקבוקי השמפניה הוורודה .
 איש העסקים אמר אתמול כי  " נושאי כלים מתודרכים "  תוקפים אותו במסגרת  " קמפיין מביך "  נגדו .  בכך רמז כי נתניהו עצמו עומד מאחורי כמה התבטאויות שנויות במחלוקת ,  ובהן זו של ח"כ דודי אמסלם  ( הליכוד )  ,  שטען אתמול כי איש לא הכריח את מילצ'ן להעניק מתנות לנתניהו . " מישהו אילץ את מילצ'ן לקנות ,  בן אדם בגיל 75 ,  מיליארדר ?  מה נתניהו בא לו עם אקדח על הראש ?  מילצ'ן סיפר ,  מי אמר שמילצ'ן לא משקר ?  ",  אמר בריאיון לגלי צה"ל .
 לקריאה נוספת:המפכ"ל על חקירות נתניהו : " אנחנו יודעים מה היה שם ,  אוספים ראיות"היועמ"ש על חקירות נתניהו : " העובדה ששימשתי מזכיר אינה עילה לפסילתי"פרקליט המדינה על חקירות נתניהו : " הלחצים על המערכת לא יעזרו "  
המפכ"ל רוני אלשיך אמר אתמול כי חקירות נתניהו לקראת סיום ,  ואף רמז כי הכיוון הוא העמדה לדין . " אנחנו יודעים מה היה שם ,  אנחנו נותנים פוש כדי שזה לא יימתח יותר מדי זמן ,  אנחנו יודעים את הרגישויות הציבוריות סביב העניין הזה ואני מעריך שתוך כמה שבועות נהיה אחרי הכול .  אין לנו מחלוקות מהותיות עם הפרקליטות ,  הדיון הוא בעיקר בפרשנות ",  אמר בשיחה עם עיתונאים .
" עשינו חקירה במשך חודשים ושום דבר לא דלף .  החקירה הפרונטלית היא הדבר המרכזי .  היכולת הגבוהה של התשאול למי פונים קודם ואת מי חוקרים קודם היא מאוד קריטית וכך היה ",  אמר אלשיך .  לדבריו , " התפקיד של המשטרה הוא אחד ,  להגיע לחקר האמת ,  להבין מה היה ושתיים ,  להביא ראיות .  אנחנו כרגע בשלב של הבאת ראיות ונמצאים בישורת האחרונה ".  
גם בכירי מערכת המשפט התייחסו בימים האחרונים להתפתחויות בפרשות נתניהו .  היועץ המשפטי לממשלה אביחי מנדלבליט אמר ביום שישי כי העובדה שבעבר עבד צמוד לראש הממשלה לא פוסלת אותו מתפקידו ,  כמו גם העובדה כי היה מזכיר הממשלה האחרון .
" אני שומע קולות שאומרים לא לעסוק בתיקים של ראש הממשלה .  אך זו אינה בחירתי ,  אלא חובתי ",  אמר בכנס לשכת עורכי הדין באילת . " העובדה ששימשתי מזכיר אינה עילה לפסילתי .  אם אעשה זאת  ( לא אעסוק )  ,  אמעל בתפקידי .  אזכיר שעברה שנה מאז שהעליון בשבתו כבג"ץ נדרש לטענה זו בדיוק בעתירה שהוגשה נגד מינויי ליועץ המשפטי ".   
" על מערכת אכיפת החוק לפעול בשם האינטרס הציבורי במיוחד בעבירות שקשה לגלות כמו עבירות על טוהר המידות .  אין איש או מוסד מעל לחוק בישראל ועל כך גאוותנו .  מצד שני המערכת חייבת בהפעלת שיקול דעת זהיר ,  כולל הקפדה על זכויות חשודים ונחקרים ,  כולל הליך משפטי ראוי .  אין פה מי שמחפש לערוף ראשים .  שימוש בלתי מבוקר בכוח הרב שניתן למערכות עלול להיות הרה אסון ".  
פרקליט המדינה שי ניצן אמר יום קודם לכן כי המערכת נחושה לסיים את החקירה בזריזות וביעילות . " מערכת אכיפת החוק של מדינת ישראל הוכיחה שאיננה מהססת לפעול מקום שבו עולה חשד לעבירות פליליות  גם כאשר החשודים הם בדרגים הבכירים ביותר ",  אמר במסגרת אותו הכנס . 
" לאורך השנים נשמעות נגדנו טענות כאילו פתחנו בחקירה נגד אישי ציבור מסוימים רק משום שהם משתייכים לצד הימני או השמאלי של המפה הפוליטית ,  לעדה מסוימת ,  למיעוט מסוים ,  וכיוצא בזאת .  הכול הבל ורעות רוח .  אין דבר רחוק יותר מן האמת .  הפרקליטות והיועמ"ש הם 'עיוורי צבעים' בהקשר הזה ,  ואין דבר שמנחה אותנו בעשייה זולת אותו שיקולים ענייניים ומקצועיים .  לחצים כלשהם על המערכת לא יעזרו ,  שכן המערכת בנויה כך שרק שיקולים מקצועיים נלקחים בחשבון .  כך היה וכך יהיה ". 
הוא הוסיף כי יש לברך את המשטרה על עבודתה בנושא . " בהקשר זה ,  אני חושב שמגיע צל"ש למשטרה ,  לפרקליטות ולאנשי היועץ המשפטי ,  שהן בפרשה 1000 והן בפרשה 2000 שמרו על סודיות רבה ,  וכמעט שדבר לא דלף עד שהבדיקה הפכה לחקירה ועד שנחקרו חשודים באזהרה .  כך צריכה להתנהל כל חקירה רגישה ". 
במסגרת החקירה השנייה המתנהלת נגד ראש הממשלה ,  תיק 2000 ,  נבדק החשד כי נתניהו ומו"ל  " ידיעות אחרונות "  נוני מוזס רקמו ביניהם תכנית להטיית הסיקור לטובתו של נתניהו בעבור פעילות לצמצום תפוצתו של החינמון  " ישראל היום ",  המתחרה בעיתונו של מוזס .  בימים האחרונים העידו במשטרה ,  בין היתר ,  השר זאב אלקין ,  יו"ר הקואליציה בתקופה הנחקרת ,  ועורך ynet לשעבר ערן טיפנבורן .  

תיק המתנות :  יועצו לשעבר של נתניהו מוסר עדות במשטרה
שעיה סגל ,  בעבר מקורב לראש הממשלה ,  התייצב בלהב 433 למסירת עדות במסגרת פרשת 1000 ,  ובה נבדק החשד כי מילצ'ן העניק מתנות בשווי מאות אלפי שקלים לבני הזוג נתניהו במשך שנים .  בין היתר הוא נשאל על קשריו עם איש העסקים

