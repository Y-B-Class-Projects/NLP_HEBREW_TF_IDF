גפני תקף את נתניהו : " לא מעודכן בנעשה במדינה "
" לא חייבים להפוך את העולם כדי שיעשו את העבודה בשבת ",  אמר חבר מפלגת יהדות התורה .  השר כץ שב על עמדתו לפיה סירב לחסום את נתיבי איילון באופן שייפגע בנהגים ובעבודות התשתית . " סגירת עורק מרכזי עבור גשר להולכי רגל - לא הייתה בשום מדינה ",  אמר השר לוואלה !  NEWS
גם ח"כ משה גפני ,  מראשי יהדות התורה ,  התייחס היום  ( חמישי )  לראשונה לסערת בניית גשר יהודית שבתל אביב ,  ואף תקף את ראש הממשלה נתניהו על דבריו .  בכנס של קופת חולים 'מאוחדת' במרכז הרפואי מעיני הישועה אמר גפני  " הוא  ( נתניהו )  אמר שאי אפשר לסגור את נתיבי איילון ,  הוא כנראה לא כל כך מעודכן מה קורה במדינה ".  
ביומיים האחרונים המערכת הפוליטית סערה סביב הקמת הגשר ,  זאת לאחר ששר התחבורה ישראל כץ הורה על הקפאה ודחייה בחצי שנה של העבודות שתוכננו להתקיים בנתיבי איילון על פני שישה סופי שבוע .
 גפני ציין כי לאחרונה היו מספר הזדמנויות שסגרו את נתיבי איילון ,  לטענתו , " סגרו לא מזמן את נתיבי איילון על מצעד ,  סגרו את נתיבי איילון על תחרות ספורטיבית ,  ולא רק את נתיבי איילון אלא גם כבישים מרכזיים אחרים ואף אחד לא דיבר מילה ".  הוא אמר כי גם במקרה של סערת בניית הגשר  " לא חייבים להפוך את העולם כדי שיעשו את העבודה בשבת ".  
בדבריו גיבה גפני את השר ישראל כץ ,  אך מתח שוב ביקורת על נתניהו . " אני חושב שראש הממשלה טעה במה שהוא אמר .  הוא לא היה צריך להתערב בזה .  בפעם הקודמת שהוא התערב זה לא עזר לנו ,  אז הוא לא היה צריך להתערב לא לטוב ולא לרע והמציאות הזו שבה צריך שלא להפוך את השבת במדינת ישראל ליום של חול ושל שיפוצים הוא דבר מחוייב המציאות והוא בסוף גם יהיה ".  
גפני ציין כי הוא קיים שיחות עם שרים וגורמי מקצוע אך הוא לא רוצה  " שזה יהפוך למאבק של חרדים וחילונים ".  לדבריו , " העדפנו שזה יהיה במסגרת של שיחות עם שרים ואנשי מקצוע ואני מברך את השר ישראל כץ על ההחלטה שלו לדחות את זה בחצי שנה ובמשך הזמן הזה אנחנו נדבר מה יהיה ניתן לעשות ".  
במקביל ,  שר התחבורה והמודיעין ישראל כץ ,  שב היום על עמדתו לפיה לא הקפיא את העבודות בשל כניעה לחרדים ,  אלא בשל סירובו לחסימת נתיבי איילון עבור גשר להולכי רגל . " התוודעתי לנושא כשיצאה ההודעה פרובוקטיבית של ראש עיריית תל אביב רון חולדאי ",  הצהיר כץ בריאיון למהדורת וואלה !  NEWS . " חסימת הכביש למשך שישה סופי שבוע כשמאות אלפים נוסעים שם ,  מעולם לא אישרתי דבר כזה .  זו הייתה הפתעה מוחלטת מבחינתי .  סגירת איילון לשש פעמים עבור גשר להולכי רגל - זה לא היה אף פעם בשום מדינה ".  
בין הסבריו ,  טען כץ כי עבודות הקמת גשר להולכי רגל עלולות לפגוע בעבודות התשתית עבור הרכבת החשמלית לירושלים ,  שמסילתה עוברת תחת תוואי הגשר .  הוא הוסיף כי לעבודות להקמת גשר לא ניתנים אישורים לחסימת נתיבי איילון שפוגעים במאות אלפי הנהגים המשתמשים בדרך .  
בדומה לח"כ גפני ,  גם כץ התייחס לדבריו של נתניהו ,  לפיהם לא סביר לחסום את הנתיב באמצע השבוע . " עמדתי בכל פרויקט מול לחצים ,  מול החרדים עמדתי לפני שנתיים לבד כי חשבתי שזה נחוץ ",  אמר כץ . " את הדבר הזה בדקתי בהיבטים שונים ,  והמסקנה הייתה שלא חוסמים את איילון עבור גשר להולכי רגל .  יש שיאמרו שנכנעתי לחרדים ,  אבל אני הוכחתי שהשיקולים שלי עניינים .  אם הייתי מאשר לחסום מאות אלפי רכבים - לא הייתי ראוי לתפקידי ".  
" אני שמח שראש הממשלה תומך בעמדתי ",  הוסיף . " אתמול קיבלתי טלפון מראש לשכת נתניהו ,  יואב הורוביץ ,  והוא שיבח אותי על הדברים ".  
כץ קיבל את ההחלטה אתמול בבוקר לאחר שהופעל לחץ מצד המפלגות החרדיות ,   ,  ואף תקף את ראש עיריית תל אביב-יפו רון חולדאי על שהכריז על העבודות .  בשעות הערב הדברים קיבלו תפנית נוספת לאחר שגורמים בלשכת ראש הממשלה אמרו כי  " לא סביר שיעצרו את נתיבי איילון באמצע השבוע ",  לצורך עבודות הקמת הגשר .  

גפני תקף את נתניהו : " לא מעודכן בנעשה במדינה "
" לא חייבים להפוך את העולם כדי שיעשו את העבודה בשבת ",  אמר חבר מפלגת יהדות התורה .  השר כץ שב על עמדתו לפיה סירב לחסום את נתיבי איילון באופן שייפגע בנהגים ובעבודות התשתית . " סגירת עורק מרכזי עבור גשר להולכי רגל - לא הייתה בשום מדינה ",  אמר השר לוואלה !  NEWS

