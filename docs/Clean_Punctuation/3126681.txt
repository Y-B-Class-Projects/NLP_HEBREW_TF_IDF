397.3 מיליארד שקל :  הממשלה אישרה פה אחד את תקציב המדינה
בדיונים שנמשכו שעות ארוכות ,  שבהם ניסו השרים לצמצם את הקיצוצים במשרדיהם ,  הוחלט על תוספות תקציביות משמעותיות למשרדים החברתיים .  במסגרת הסכם חריג ,  השרים התחייבו שאף סיעה או ח"כ לא יעלו דרישות תקציביות נוספות מעבר למה שסוכם
שרי הממשלה אישרו היום  ( שישי )  פה אחד את תקציב המדינה והתכנית הכלכלית לשנת 2019 לאחר ישיבה מרתונית שנמשכה מאז שעות הבוקר אתמול .  
במסגרת התקציב - שאושר בממשלה כשנה לפני המועד הנדרש - נכללות רפורמות שונות אותן מקדם שר האוצר משה כחלון ושרים נוספים בממשלה ,  בהן תכנית נטו משפחה ,  הרפורמה בסיעוד ובצהרונים ,  קיצור החופשות וקיצור שבוע העבודה ,  יצוא מוצרי קנאביס לחו"ל ,  והגדלת היצע הדיור ,  והוא כולל תוספות תקציביות משמעותיות למשרדים החברתיים .
 התקציב יעמוד על 397.3 מיליארד שקלים ,  תקציב החינוך יעמוד על כ-60 מיליארד ש"ח תקציב הבריאות יעמוד על כ-38 מיליארד ש"ח ,  תקציב הרווחה וניצולי השואה יעמוד על כ-13 מיליארד שקל ,  קצבאות הנכות יעמדו על כ-2 מיליארד שקל ותקציב משרד הביטחון יעמוד על כ-63 מיליארד שקל .  עוד בוואלה !  NEWS:לגברים בלבד ?  המועדון הביטחוני הסגור של יו"ר העבודה אבי גבאי"אתה נוכל ושקרן ":  קרבות החרדים מאחורי חוק המרכולים נחשפיםבצל החשש ממהומות בתפילות :  בצה"ל מנהלים מצוד מתוח אחרי המחבל 
לוואלה !  NEWS נודע כי בסוף המשא ומתן על התקציב חתמו ראשי סיעות הקואליציה על  " הסכם קואליציוני "  חריג שנועד למנוע סחטנות של חברי כנסת וסיעות בהמשך אישור התקציב בכנסת .  ההסכם ,  שגובש על ידי השר יריב לוין ,  קובע כי הסיעות  " יפעלו במשותף לאישור התקציב וחוק ההסדרים בכל שלוש הקריאות וכן בכל ההצבעות שיידרשו לכך בוועדות הכנסת "  והתחייבות שאף סיעה או חבר כנסת מהסיעות לא יעלו דרישות תקציביות נוספות מעבר למה שסוכם .
 עוד נקבע כי במסגרת התקציב  " עוגנו כל ההתחייבויות ביחס לתקציבים ",  כך שאם יהיו דרישות נוספות הן יבואו על חשבון התקציבים הקואליציוניים של הסיעה . " כל דרישה כאמור תשולם על חשבון התקציבים שנקבעו בהסכמים הקואליציוניים עם הסיעה אליה משתייך אותו חבר כנסת ".  
נתניהו בירך על ואמר כי  " הממשלה אישרה תקציב מצוין שמבטא את המדיניות העקבית והאחראית .  תקציב ששומר על צמיחה וחוסן כלכלי ,  ומצד שני דואג לצרכים החברתיים .  הממשלה שלנו תמשיך לעבוד לטובת מדינת ישראל עוד הרבה זמן ,  עד סוף הקדנציה ". 
כחלון אמר לאחר אישור התקציב כי הוא  " תקציב חברתי שממוקד בהצמחת המשק הישראלי וחיזוק הכלכלה .  הצמיחה מאפשרת לנו להביא את הבשורות החברתיות בתקציב .  שר אוצר הוא לא גזבר ,  תפקידו להצמיח את המשק ולנתב את פירות הצמיחה למקומות הנכונים ולאוכלוסיות שנשכחו יותר מדי שנים .  התקציב הזה ממשיך את המהפכה החברתית וקובע סדר חלוקתי חדש ". 
אתמול התקיימו בלשכת ראש הממשלה דיונים קדחתניים עם השרים והשותפים הקואליציוניים .  מרבית הפערים נסגרו מראש :  הבוקר הודיעו שר האוצר ושר הביטחון אביגדור ליברמן על הסכמות - הקדמה בשנה של תוספת של 600 מיליון שקל לפנסיות ,  תוספת 150 מיליון שקלים לחיזוק המיגון בצפון והקמת ועדה שתדון בדרישתו לתוספת 4.5 מיליארד שקל לביטחון .  
גם יו"ר הבית היהודי נפתלי בנט בישר אתמול על תוספת של 2.5 מיליארד ש"ח לתקציב החינוך ,  מה שמביא את תקציבו לקרוב לכ-60 מיליארד שקלים והופך אותו לתקציב השני בגודלו במדינה .
 שר החקלאות אורי אריאל הודיע כי הגיע לסיכום עם כחלון על התקציב הגבוה ביותר למשרד החקלאות מאז הווסדו  1.836 מיליוני שקלים ,  שכולל תקצוב של תוספת עובדים זרים לחקלאות ותוספת למאבק בטרור החקלאי .  גם שר המדע אופיר אקוניס הגיע לסיכומים עם משרד האוצר .  לפי הסיכום ,  תקציב משרד המדע לשיא של כל הזמנים :  559 מיליון שקלים ,  גידול של 12% .
 במהלך הלילה ניהלו פקידי האוצר משא ומתן ארוך עם חלק מהשרים ,  שהניבו בסופו של דבר הסכמות עם שרת התרבות והספורט מירי רגב ,  שהתנגדה נחרצות לרפורמה בטוטו ,  שר העבודה והרווחה חיים כץ שדרש תוספת תקציבית למשרדו .  
יו"ר ש"ס שר הפנים אריה דרעי לא הגיע לישיבת התקציב ,  בשל מחלוקות עמוקות עם האוצר על תקציבים לפריפריה ולרשויות המקומיות אך הגיע להסכמות מבלי שנכח בישיבה .
 המשוכה הבאה של התקציב תהיה בכנסת ,  כשהכוונה היא לאשר אותו בקריאה שלישית עד סוף מושב החורף בסוף מרץ .  לפי ההערכה במערכת הפוליטית ,  אישור התקציב עשוי להבטיח את יציבות הקואליציה בשנה הקרובה .  ראש הממשלה בנימין נתניהו אמר אתמול בפתח ישיבת התקציב כי  " הממשלה באה לעבוד והיא תמשיך לעבוד ביחד עד סוף הקדנציה שלה ".  
במסגרת התקציב אושרה תכנית  " נטו חופשות "  לקיצור החופשות בבתי הספר- התוכנית נועדה לצמצם את הפער בין ימי חופשת ההורים לבין ימי חופשות התלמידים .  במסגרת התכנית בימי חופשות חנוכה ופסח ייהנו התלמידים מחמישה ימי פעילות חינוכית .  התכנית החדשה היא תוכנית משלימה למהלך כולל שמובילים משרדי האוצר והחינוך במטרה להקל על נטל תשלומי ההורים ,  וכדי להרחיב את הסל החינוכי שמעניק המשרד גם בשעות הבלתי פורמליות .  
במסגרת תכנית  " נטו משפחה "  הוחלט על סבסוד צהרונים ברחבי הארץ .  הממשלה אישרה את הארכת התכנית עד סוף שנת הלימודים התשע"ט .  המסגרות מספקות העשרה לימודית ופעילות העשרה חברתית וחינוכית ,  מתן סיוע בהכנת שיעורי בית וארוחה חמה ומזינה .  
שבוע העבודה יקוצר ל-42 שעות ,  זאת בכדי לשפר את האיזון בין עבודה לשעות הפנאי של העובד בחיק משפחתו .  על פי ההסכמות ,  קיצור שבוע העבודה יבוצע ללא הפחתה בשכר ,  וממועד כניסת השינוי לתוקף ,  שכר השעה יחושב על בסיס של 182 שעות לחודש עבודה ,  במקום 186 כיום .  משמעות המהלך היא העלאת התעריף השעתי לעובדים ,  והגדלת ערך השעה לעובדים המשתכרים משכר המינימום .  
מטרת הרפורמה היא לצמצם בצורה משמעותית את הרגולציה בשוק הטלוויזיה כך שזו תתמוך בתחרות בשוק ותוביל להורדת מחירים לצרכן .  הרגולציה על שוק הטלוויזיה מחולקת כיום בין מועצת הכבלים והלוויין ,  המפקחת על חברות הכבלים והלוויין ומועצת הרשות השנייה המפקחת על שידורי הערוצים המסחריים .  כיום ,  הוראות המועצות נשענות על חקיקה ארכאית המטילה רגולציה הדוקה על שוק זה .  עם השינויים הטכנולוגיים ופתיחת השוק לתחרות ,  נדרש להתאים את הרגולציה כך שזו תאפשר כניסת שחקנים לשוק תוך יצירת מגרש המשחקים מאוזן כך שכל השחקנים יוכלו להתחרות .  
במטרה לשפר ולייעל את שירותי הסיעוד הניתנים לקשישים אישרה הממשלה את תכנית הסיעוד הלאומית .  התכנית תיכנס לתוקף כבר במהלך שנת 2018 ותכלול הגדלה משמעותית של שעות הסיעוד הניתנות לקשישים בביתם ,  הכנסת טיפולי שיניים לקשישים במסגרת סל הבריאות ,  הגברת המעורבות של קופות החולים בשיקום וטיפול הקשישים הסיעודיים בביתם והקלת נטל הבירוקרטיה .  
במטרה לתמוך במאמצי הממשלה בביצוע התאמות לשם התכנסות למסגרות התקציב לשנת 2019 ולשם עמידה במסגרות הפיסקאליות ,  הוחלט כי מיום כינונה של הממשלה הבאה יצומצם מספר משרדי הממשלה ל- 17 משרדים .  
במשרד הבריאות תיושם הרפורמה בסיעוד להרחבת שעות סיעוד ושינוי מערך הסיעוד לטובת האוכלוסייה המתבגרת .  עוד יאפשר התקציב תכנית בינוי ופיתוח בבתי החולים הפסיכיאטריים ,  הרחבת סל התרופות ותוספת מיטות במערכת האשפוז ,  טיפולי שיניים לקשישים ,  ומאות מיליני שקלים לשיפוץ חדרי מיון ובתי חולים ,  כמו גם גידול במספר מכשירי ה-PETCT .  סגן השר יעקב ליצמן אמר כי  " מערכת הבריאות מקבלת תנופת חיזוק משמעותית ".  

397.3 מיליארד שקל :  הממשלה אישרה פה אחד את תקציב המדינה
בדיונים שנמשכו שעות ארוכות ,  שבהם ניסו השרים לצמצם את הקיצוצים במשרדיהם ,  הוחלט על תוספות תקציביות משמעותיות למשרדים החברתיים .  במסגרת הסכם חריג ,  השרים התחייבו שאף סיעה או ח"כ לא יעלו דרישות תקציביות נוספות מעבר למה שסוכם

