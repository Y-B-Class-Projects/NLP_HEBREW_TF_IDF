נתניהו : " כחלון יקבל את תיק האוצר ";  כחלון : " הוא כבר הבטיח זאת בעבר ולא קיים "
 לאחר שבריאיון ל"קול ישראל "  אמר נתניהו : " כחלון יהיה בקואליציה בלי קשר למספר המנדטים שלו ויקבל את תיק האוצר ",  הוציא כחלון הודעת תגובה : " אם לא יהיה לי מספיק כוח נקבל את אותה המדיניות הכלכלית הכושלת שהנהיג לפיד "
  ( צפו :  כחלון תוקף את נתניהו בתשדיר הבחירות שלו )  
יו"ר מפלגת כולנו ,  משה כחלון ,  הדף הלילה  ( ראשון )  את הבטחתו של ראש הממשלה ,  בנימין נתניהו ,  למנותו לשר האוצר - אותה השמיע בריאיון ל"קול ישראל ".   " נתניהו כבר הבטיח לי בעבר את ראשות מנהל מקרקעי ישראל ואת משרד האוצר ולא קיים .  זו לא שאלה פרסונלית .  זו שאלה של דרך .  של דאגה לבני אדם .  הציבור שבע מהבטחות ",  נכתב בהודעה שפרסם השר לשעבר .
 לדברי כחלון ,  הבטחת נתניהו למנותו לתפקיד  " מחמיאה ,  אבל זה לא פותר את הבעיות האנושות של החברה בישראל .  רק אם הציבור ייתן לי ,  ל'כולנו' ,  מספיק כוח ,  נוכל להבטיח שכל ממשלה - של הרצוג או של נתניהו - תלך בדרכנו ולא בדרך הכושלת של יאיר לפיד .  'כולנו' חזקה זו ממשלה חברתית .  אם לא יהיה לי מספיק כוח נקבל את אותה המדיניות הכלכלית הכושלת שהנהיג לפיד ". 
בחירות 2015 || כותרות נוספות:דיסקין הודיע על תמיכה בהרצוג : " נתניהו נכשל והתחמק מאחריות"נתניהו : " גיניתם בנייה בי-ם ";  הרצוג : " העולם יודע שאתה חלש"מאיר דגן : " אם נתניהו היה תוקף באיראן הייתי מתפטר "  
בריאיון שהעניק ליומן הבוקר של  " קול ישראל "  ושישודר הבוקר ,  אמר נתניהו : " באופן מעשי אין לי אפשרות להקים ממשלה בלעדיו ,  ואם אבחר ,  אז זה לא משנה כמה מנדטים הוא יקבל .  הוא יקבל תפקיד כלכלי בכיר .  אני חושב שנוכל לעבוד ביחד באוצר ,  כפי שהורדנו את מחירי הסלולר נוכל להוריד את מחירי הדיור ויוקר המחיה ,  יש לנו ניסיון מאוד מוצלח יחד וזה דבר שבהחלט חשוב שנעשה ,  והוא יכול לעשות את זה כשר אוצר בתמיכתי .  הוא יהיה בקואליציה בלי קשר למספר המנדטים ויקבל את תיק האוצר ".  
מפלגות הליכוד וכולנו נאבקות בימים האחרונים על מצביעי המרכז-ימין .  מצד אחד ,  מנסה נתניהו למשוך את מצביעי כחלון אליו ,  ולטעון כי אם לא יתנו לו את קולם הוא לא ירכיב את הממשלה הבאה .  ההצהרה לפיה כחלון יקבל את תיק האוצר נועדה כדי לעודד מתלבטים בין שתי המפלגות להצביע לנתניהו .
 מהצד השני ,  טוען כחלון כי אם לא יהיו לו מספיק מנדטים ,  הוא יהיה חסר כוח פוליטי ולא יוכל לבצע את הרפורמות שאותן הבטיח לבוחרים .  בכרזה שפורסמה ביום שישי האחרון נראה כחלון לצד הכיתוב  " ליכודניק אמיתי מצביע כחלון ".  בריאיון שהעניק אמש כחלון לתכנית  " פגוש את העיתונות "  הוסיף לתקוף את ראש הממשלה וכינה את מדיניותו הכלכלית  " קפיטליזם חזירי ".  
לפניות לכתב עמרי נחמיאס :  omri_n@walla.net.il 

נתניהו : " כחלון יקבל את תיק האוצר ";  כחלון : " הוא כבר הבטיח זאת בעבר ולא קיים "
 לאחר שבריאיון ל"קול ישראל "  אמר נתניהו : " כחלון יהיה בקואליציה בלי קשר למספר המנדטים שלו ויקבל את תיק האוצר ",  הוציא כחלון הודעת תגובה : " אם לא יהיה לי מספיק כוח נקבל את אותה המדיניות הכלכלית הכושלת שהנהיג לפיד "
 
