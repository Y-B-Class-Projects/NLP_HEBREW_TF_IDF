לשכת ריבלין : " רואים בחומרה את דברי ראש מערך ההסברה החדש "
 לאחר שפרסם פוסט בפייסבוק המזלזל בנשיא ובתפקידו ,  יצאו בלשכת הנשיא נגד מינויו של רן ברץ ,  שנחשב למינוי אישי של נתניהו .  בין היתר ,  כתב ברץ כי  " הנשיא הוא דמות שולית כל כך ,  עד שאין חשש לחייו "
 לשכתו של נשיא המדינה ,  רובי ריבלין ,  פרסמה הערב  ( רביעי )  תגובה חריפה ויוצאת דופן למינויו של רן ברץ לתפקיד ראש מערך ההסברה הלאומי ,  שנחשב למינוי אישי של ראש הממשלה בנימין נתניהו .  מוקדם יותר פורסם לראשונה בחדשות ערוץ 2 כי לפני 11 ימים ,  כתב ברץ פוסט בעמוד הפייסבוק שלו ,  שבו ביקר את הנשיא והטיל ספק בחשיבות תפקידו והאבטחה סביבו .
" אני חושב שזה אומר הרבה שהנשיא טס במחלקת תיירים ,  הסתובב ולחץ ידיים לכולם .  בעיקר זה אומר שהוא דמות שולית כל כך ,  עד שאין שום חשש לחייו ",  כתב ברץ בפוסט המדובר .  
עוד בוואלה !  NEWS :" מבוקש ":  40 אלף שקלים תמורת הסגרתו של דורס אברהם חסנובזמן שאושפזה :  עיריית י-ם הרסה מרפסת של תושבת - ותבנה אותה מחדשהמרד ברבנות נמשך :  רשת הגיור החדשה ערכה עשרות גיורים מאז שנוסדה 
עוד כתב ברץ על ריבלין כי  " נראה לי שאפשר אפילו לשלוח אותו במצנח רחיפה לגולן הסורי שבשליטת דאעש ;  יום למחרת הם יחזירו אותו עם רצון לפתוח במשא ומתן על חזרתם המיידית לעיראק ,  רק קחו אותו ,  בחייאת יזראעלין ,  הנשיא שלכם עובר במחנה לוחץ לכולם אחד אחד ידיים ,  מנסה לדבר איתנו בערבית שהוא לא יודע ,  אומר לנו שנתאחד כי חבל שאנחנו ככה שבטים שבטים ,  בקיצור הג'מעה בגללו בדמורליזציה גמורה ,  מיואשים לגמרי מהחיים ,  אפילו התחילו לדבר אולי נקים ארגון זכויות אדם לבדיקת השימוש האכזרי בבדיחות קרש במלחמה פסיכולוגית .  הקרן החדשה כבר מתעניינת ".  
בהודעת בית הנשיא נכתב : " אנו רואים את הדברים בחומרה רבה ומנכ"ל בית הנשיא אף העלה את הנושא מול לשכת ראש הממשלה ,  בבקשה להבין האם הדברים היו לנגד עיני ראש הממשלה עת קיבל החלטתו למנות את הנ"ל לתפקיד ". 
ברץ ,  מצדו ,  מסר לחדשות ערוץ 2 כי דבריו היו בגדר  " סאטירה ",  אולם בבית הנשיא לא השתכנעו .  בהודעתם עוד נכתב כי  " הדברים חמורים עוד יותר נוכח העובדה שמדובר בפקיד בכיר בשירות המדינה אשר אמור לשמש בתפקיד ייצוגי שכזה ,  ולשקף את עמדותיה של מדינת ישראל בארץ ובעולם .  מטרידה גם תגובתו של המועמד ,  ההופכת את הדברים ל'אמירות סאטיריות' ותו לא ,  וזאת נוכח ימים אלו ,  שבהם מדינת ישראל מנהלת מערכה של ממש ברשתות החברתיות ,  מתוך הבנת הכוח הטמון בפוסטים מעין אלו ובמרחק הקצר בינן לבין הלגיטימציה למעשה ". 
מלשכת ראש הממשלה נמסר : " ראש הממשלה בנימין נתניהו לא היה מודע לדברים שכתב רן ברץ ורואה בהם התבטאות לא ראויה .  ראש הממשלה הבהיר לברץ שהתפקיד הציבורי מחייב אותו לנהוג בממלכתיות ובאיפוק ,  שלא היה מחויב להם כאדם פרטי שמתבטא בפייסבוק .
  ( פרסום ראשון :  22:20 )  

לשכת ריבלין : " רואים בחומרה את דברי ראש מערך ההסברה החדש "
 לאחר שפרסם פוסט בפייסבוק המזלזל בנשיא ובתפקידו ,  יצאו בלשכת הנשיא נגד מינויו של רן ברץ ,  שנחשב למינוי אישי של נתניהו .  בין היתר ,  כתב ברץ כי  " הנשיא הוא דמות שולית כל כך ,  עד שאין חשש לחייו "
 
