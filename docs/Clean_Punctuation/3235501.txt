בליכוד מבקשים לא לקדם חקיקה נגד היועמ"ש במשא ומתן הקואליציוני
לוואלה !  NEWS נודע כי בליכוד ביקשו לא לקדם את הדרישה שהעלו באיחוד הימין לפיצול תפקיד היועץ המשפטי לממשלה ,  מחשש שהמהלך עלול להתפרש כנקמה במנדלבליט בשל חקירות נתניהו .  גורם בליכוד ציין כי  " הנספח המשפטי להסכם הקואליציוני עוד בגיבוש ולא החלטנו מה ייכלל בו "
 המו"מ הקואליציוני נכנס להילוך גבוה ,  ומשולחן הדיונים של השותפות בקואליציה העתידית יורדות לא מעט יוזמות שנויות במחלוקת .  לוואלה !  NEWS נודע כי בליכוד ביקשו לא לקדם במסגרת ההסכמים הקואליציוניים חקיקה נגד היועץ המשפטי לממשלה .  באחת השיחות הציגו נציגי הליכוד שתי סיבות :  הראשונה היא המהלך לקידום פסקת ההתגברות והשנייה היא כי המהלך עלול להתפרש כ"נקמה "  נגד מנדלבליט בשל חקירות ראש הממשלה .
 את הדרישה העיקרית נגד מעמד היועץ המשפטי לממשלה הציגה איחוד מפלגות הימין ,  בראשותם של חברי הכנסת הרב רפי פרץ ובצלאל סמוטריץ' .  הרפורמה בתפקיד היועמ"ש כללה בין היתר ביטול סמכותו להופיע בבג"ץ נגד הממשלה אך בעיקר תכנית לפיצול תפקידו .  בליכוד הבהירו כי הם מעדיפים להימנע מיוזמה כזו .
 עוד בוואלה !  NEWS:היועמ"ש :  שלחנו את חומר החקירה לסנגורי רה"מ - שסירבו לקבלופרקליטי נתניהו :  מבקשים עוד זמן לקיום השימועהשעון להרכבת הממשלה מתקתק ,  וכולם נערכים להפתעה של הרגע האחרון 
באחת משיחות המשא ומתן בין הצדדים ,  הבהירו בליכוד לבכירים באיחוד הימין כי קידום פסקת ההתגברות בכנסת הבאה עלולה להיפגע ככל שהקידום שלה ייעשה עם יוזמות נוספות ומרחיקות לכת בתחום המשפט .  בשיחה הועלתה גם הטענה כי המהלך עלול להתפרש כניסיון לפגוע במעמדו של היועמ"ש ברקע חקירות נתניהו .
 גורם בליכוד לא הכחיש בשיחה לוואלה !  NEWS כי הועלתה דרישה כזו אך ציין כי  " הנספח המשפטי להסכם הקואליציוני עם המפלגות עוד בגיבוש ולא החלטנו מה ייכלל בו ".  לדבריו , " יש הכרח לבצע שינויים גם בנושאים שקשורים לייעוץ המשפטי לממשלה ,  למשל קידום חוק היועמ"שים בנוסח שיהיה יותר קרוב למה שהציע ח"כ אמיר אוחנה בכנסת הקודמת ".  הוא ציין כי  " בסוף נצטרך לפחות בשלב הראשון להתמקד בשניים שלושה דברים .  אנחנו עדיין מתלבטים במה ". 
גורם באיחוד מפלגות הימין מסר בתגובה : " הדרישה הזו לא מוכרת לנו ,  וככל שיש כזו ,  היא לא מקובלת עלינו .  נדרוש להשאיר את זה בהסכם הקואליציוני ".  
ראש הממשלה בנימין נתניהו צפוי לבקש ארכה מנשיא המדינה ראובן ריבלין לטובת הרכבת הממשלה הבאה .  נתניהו הסביר הבוקר בישיבת הממשלה : " ארכה כזו לא רק שהיא מקובלת ,  היא גם מתבקשת לאור אילוצי לוח הזמנים שנבעו מריבוי האירועים הפעם - חול המועד פסח ,  יום הזיכרון לשואה ולגבורה ,  יום הזיכרון לחללי צה"ל ומערכות ישראל ,  יום העצמאות והאירועים הביטחוניים סביב רצועת עזה ".  
גזרות המשא ומתן הכי מתקדמות מבחינת נתניהו והליכוד הן המפלגות החרדיות ואיחוד מפלגות הימין .  נתניהו נועד ביום שישי עם יו"ר האיחוד הלאומי ,  בצלאל סמוטריץ' ,  בפעם השניה תוך שבוע ,  וגורמים במפלגה לא שללו כי ההסכם הקואליציוני  " ייחתם כבר השבוע ".  הפער בין הצדדים על חלוקת התיקים עדיין קיים .  נתניהו הודיע לסמוטריץ' כי בכוונתו להשאיר את תיק המשפטים בידי הליכוד ,  אך טרם הציע לו חלופה מקובלת .  

בליכוד מבקשים לא לקדם חקיקה נגד היועמ"ש במשא ומתן הקואליציוני
לוואלה !  NEWS נודע כי בליכוד ביקשו לא לקדם את הדרישה שהעלו באיחוד הימין לפיצול תפקיד היועץ המשפטי לממשלה ,  מחשש שהמהלך עלול להתפרש כנקמה במנדלבליט בשל חקירות נתניהו .  גורם בליכוד ציין כי  " הנספח המשפטי להסכם הקואליציוני עוד בגיבוש ולא החלטנו מה ייכלל בו "
 
