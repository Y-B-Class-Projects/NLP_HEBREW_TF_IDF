נשיא פולין איים לבטל כינוס בישראל ;  נתניהו הבהיר את דבריו
הנשיא איים לבטל את ועידת וישגרד שצפויה להיערך בארץ בעקבות דברי נתניהו לגבי אחריות פולין לשואה .  ראש הממשלה אמר כי  " פולנים שיתפו פעולה עם הנאצים ".  פולין : " קיבלנו הבהרה ,  מדובר במניפולציה עיתונאית ".  שגרירת ישראל בפולין זומנה לשיחת נזיפה
נשיא פולין אנדז'יי דודה איים הבוקר  ( שישי )  לבטל את ועידת וישגרד שצפויה להתקיים בישראל בשבוע הבא ,  אם דבריו של ראש הממשלה בנימין נתניהו על האחריות של פולין לשואה נכונים .  בתדרוך עם עיתונאים אתמול בוורשה אחרי פגישתו עם ראש ממשלת פולין ,  מתאוש מורביצקי ,  אמר נתניהו כי  " פולנים שיתפו פעולה עם הנאצים .  אני לא מכיר אדם שנתבע על האמירה הזו ".  עוד הוסיף ראש הממשלה כי בפגישתו עם מורביצקי שוחחו השניים על חוק השואה הפולני .  במטוס חזרה לישראל נתניהו סירב להתייחס למשבר עם פולין .
 דודה צייץ הבוקר בחשבון הטוויטר שלו כי  " אם הצהרתו של נתניהו נשמעה כפי שדווחה על ידי התקשורת ,  אני מוכן לקיים את הוועידה כאן בפולין .  ישראל אינה מקום טוב להיפגש במצב זה ,  למרות הסדרים קודמים ".  
דובר ממשלת פולין כתב הבוקר כי  " קיבלנו הבהרות מממשלת ישראל בנוגע לאמירה ,  נראה שזו מניפולציה עיתונאית ".  ציוצו של הדובר מתייחס לדיווח באתר ה"ג'רוזלם פוסט "  בו נטען תחילה כי נתניהו אמר ש"האומה הפולנית "  שיתפה פעולה עם הנאצים ,  בעוד בתדרוך אמר כי  " פולנים "  שיתפו פעולה עם הנאצים מבלי ליידע את כל העם הפולני .  בעקבות הדברים זומנה אתמול שגרירת ישראל בפולין אנה אזרי לשיחת נזיפה .
 בוועידה צפויים להיפגש נציגים בכירים מצ'כיה ,  הונגריה ,  פולין וסלובקיה ,  בהם ראש הממשלה מורביצקי .  זאת הפעם הראשונה שישראל אמורה לארח את המפגש ,  לאחר שנתניהו התארח בפורום המזרח-אירופי פעמיים במהלך השנתיים האחרונות .
 לקריאה נוספת בנושא"השפעת איראן רעילה ":  לשכת רה"מ פרסמה שיחה סגורה של בכירים ערבייםנתניהו על הסטייה ממדיניות העמימות :  רוצים להמחיש לאויבינו את הנחישותפנס תוקף את מדינות אירופה בוורשה :  לא משתפות פעולה נגד איראן 
שגרירת ישראל בפולין אנה שלחה אמש מכתב ללשכת ראש הממשלה מורביצקי במטרה להרגיע את הרוחות .  השגרירה הסבירה כי  " ראש הממשלה נתניהו לא אמר שהאומה הפולנית ביצעה פשעים נגד היהודים ,  אלא רק שאף אחד טרם נתבע תחת חוק השואה כשאמר שפולנים שיתפו פעולה ". 
יו"ר  " יש עתיד "  יאיר לפיד מסר בתגובה כי  " במקום שהפולנים יתנצלו בפנינו על המיליונים שנספו בפולין במהלך השואה ועל הסיוע שלהם לנאצים ,  נתניהו בפעם השנייה מתנצל בפניהם .  הנסיעה הזו שלו לפולין הפכה לאסון גמור של יחסי ציבור ושל מדיניות ".  לדברי לפיד ,  נתניהו היה צריך להגיד לראש ממשלת פולין : " תוותר כבר עכשיו על כרטיס הטיסה ,  אל תבוא הנה ,  כי על זכר השואה ,  אנחנו לא מתרפסים ,  לא מוותרים ולא מנהלים שום סוג של משא ומתן ,  כי יש לנו גאווה לאומית ,  יש לנו כבוד לאומי ויש לנו כבוד לאומי ויש לנו כבוד לזכר הנספים ".  
בשנה שעברה פרץ משבר בין ישראל לפולין עם העברת החוק השנוי במחלוקת האוסר להאשים את פולין או את אזרחיה בפשעיהם של הנאצים .  נתניהו אמר למורביצקי כי ישראל לא תקבל את ההשוואה שעשה בין משתפי פעולה פולנים למשתפי פעולה יהודים במהלך השואה .  לדבריו , " אין כל בסיס להשוואה ". 
עוד אמר נתניהו כי  " מטרת השואה הייתה להשמיד את העם היהודי וכי כל יהודי באשר הוא - היה נתון במצב גזר דין מוות ".  לדבריו , " לא ניתן לתקן את העיוות ביחס לפולין על ידי עיוות אחר ". 
הסערה החלה אחרי כשמורוביצקי נשאל על ידי העיתונאי רונן ברגמן אם תחת החוק החדש ,  הוא עצמו עשוי להיענש אם יספר בפולין על אמו ששרדה את השואה ואף אמר לו כי חלק מהפולנים שיתפו פעולה עם הגסטפו .  בתשובתו ,  השווה מורוביצקי בין  " משתפי הפעולה היהודים "  לאלו הפולנים .  ממשלת פולין טענה כי דברי ראש הממשלה אינם הכחשת שואה .  
 ( עדכון ראשון :  07:39 )  

נשיא פולין איים לבטל כינוס בישראל ;  נתניהו הבהיר את דבריו
הנשיא איים לבטל את ועידת וישגרד שצפויה להיערך בארץ בעקבות דברי נתניהו לגבי אחריות פולין לשואה .  ראש הממשלה אמר כי  " פולנים שיתפו פעולה עם הנאצים ".  פולין : " קיבלנו הבהרה ,  מדובר במניפולציה עיתונאית ".  שגרירת ישראל בפולין זומנה לשיחת נזיפה

