נתניהו בירך את ששון : " הראית את הפנים האמיתיות של ישראל "
 ראש הממשלה שוחח עם הג'ודוקא אורי ששון על זכייתו במדליית הארד באולימפיאדת ריו . " הגעת להישג בלתי-רגיל ,  הראית שאם רוצים מספיק משיגים את החלומות ",  אמר נתניהו .  ריבלין : " סידרת מדליה לירושלים "
 ראש הממשלה בנימין נתניהו בירך אמש ,  עם צאת השבת ,  את הג'ודוקא אורי ששון ,  שזכה במדליית הארד באולימפיאדת ריו דה ז'נרו . " אתה הגעת להישג בלתי-רגיל ,  אישי ,  לאומי ,  בינלאומי ",  אמר ראש הממשלה למדליסט האולימפי הטרי . " אני חושב שכולנו ראינו איך אתה חיית את החלום שלך .  הראית שאם רוצים מספיק ,  מתאמצים מספיק ,  מעיזים מספיק ,  משיגים את החלומות .  אתה הראית את הפנים האמיתיות של ישראל ,  הפנים היפות והגאות של ישראל .  מדינה חזקה ושוחרת שלום ". 
ראש הממשלה התייחס גם לסירובו של המתמודד המצרי אסלאם א-שהאבי ללחוץ לששון את היד לאחר שהפסיד לו ,  ואמר : " חשבתי שהנה ישראל האמיתית .  לצד היחסים הטובים שהולכים ומתפתחים בינינו לבין מדינות האזור ,  יש עוד עבודה רבה לשנות את התעמולה הנוראית שנערמה נגדנו במשך עשרות שנים ,  ואני לא מוותר על זה "
 עוד כתבות בנושא:ילד טוב ירושלים :  על היום המרגש והאופי המיוחד של אורי ששוןאורן סמדג'ה : " לא הייתי מצליח להרים את עצמי בלי המדליה הזו"אורי ששון התחבק עם ירדן ג'רבי : " עשינו דבר ענק ,  ישראל היא אימפריית ג'ודו "  
נתניהו מסר את ברכותיו גם למאמנו של ששון ,  אורן סמדג'ה ,  והוסיף : " כשהוא יחזור לארץ אני אדבר איתו ועם השרה מירי רגב על קרן לספורטאים אולימפיים .  אנחנו חושבים עליכם ואנחנו אוהבים אתכם וגאים בכם ".  נתניהו סיכם ואמר בגיחוך : " חיבוק חם מירושלים .  אבל יש לי בקשה ממך ,  חבק חזרה בעדינות ". 
בתגובה הודה ששון לנתניהו על דבריו ואמר בהתרגשות כי  " זו גאווה ענקית לייצג את המדינה ,  אני מקווה רק להמשיך לעשות זאת בטוב .  אני כל כך מאושר שהבאתי גאווה למדינה שאני כל כך אוהב ". 
נשיא המדינה ראובן ריבלין שוחח גם הוא עם ששון ,  ואמר לו : " אורי הירושלמי ,  אלוף שלי ,  שילבת שני דברים כל כך חשובים ,  את היכולת והרצון שלך .  רצית ויכולת ,  וכולנו גאים בך ".  לדבריו , " הנכד שלי ,  כשראה אותך ,  אמר 'אני רוצה להיות כמו אורי' .  אתה יודע שהאלופה שלנו ,  ירדן ,  נולדה בחירות ,  המושב שרעייתי נולדה וגדלה בו ,  ואמרתי לעצמי ,  יש מדליה לחירות ואין מדליה לירושלים ?  והנה ,  גם את העניין הזה סידרת ".  
" כולנו באמת גאים בך ",  הוסיף ריבלין . " הבאת למדינה כבוד בצורה הכל כך ברורה והג'נטלמנית - ללכת וללחוץ את ידו של היריב המצרי הייתה דבר שכל הארץ וכל מצרים מדברת עליו .  גם כאן ניצחת ".  אורי הודה לנשיא על השיחה והבטיח להעביר את ברכות הנשיא לצוות כולו .  
ראש העיר ירושלים ניר ברקת ,  בירך אף הוא את ששון על הישגו באולימפיאדה ,  ואמר לו בשיחה לריו כי  " כל תושבי ירושלים גאים בך מאוד - לא רק על התוצאה וההישג המדהימים ,  אלא גם על הדרך ".  לדברי ברקת , " ההשקעה שהשקעת ,  השובל שהשארת אחריך וההתנהלות המכובדת מאוד מול היריב המצרי הביאו המון כבוד לעם ישראל ולירושלים .  כשתחזרו לארץ נערוך לכם קבלת פנים חגיגית ונחזיר לכם אהבה ".  
ששון השיב כי שלומו נהדר וכי הוא  " מאושר ושמח על האושר שהביא לעם ישראל ובמיוחד לירושלים שהוא כל כך אוהב ".  לדבריו , " גדלתי על הערכים האלה ובספורט זה צריך לבוא לידי ביטוי ".  מוקדם יותר הערב שוחח ראש העיר עם אביו של אורי ששון ,  אשר עובד במחלקת התברואה בעיריית ירושלים ,  ובירך את האב המרוגש על זכיית בנו .  
שלשום ,  מיד לאחר זכייתו של ששון ,  יו"ר האופוזיציה ,  יצחק הרצוג ,  כתב בפייסבוק : " אורי ששון אתה אלוף אמיתי .  איזו גאווה !  !  !  ".  בהמשך כתב הרצוג בטוויטר : " אורי ששון ,  איזו שמחה וגאווה הבאת כעת למדינת ישראל .  תודה .  ולאורן סמדג'ה שסוגר מעגל - תודה כפולה ". 
ח"כ ציפי לבני בירכה גם היא את ששון וכתבה בטוויטר : " איזו שמחה !  אורי ששון ספורטאי אמיתי ".  היא התייחסה להתנגדותו של המתמודד המצרי ללחוץ לששון את היד ,  וציינה : " אנחנו בארץ לא רק לוחצים לך את היד ,  אלא מחבקים אותך בגאווה גדולה .  שאפו ".  
גם יו"ר שדולת הספורט והג'ודוקא לשעבר ,  ח"כ יואל רזבוזוב  ( יש עתיד )  ,  בירך את ששון על זכייתו ואמר : " המשלחת הישראלית לאולימפיאדה היא משלחת ספורטאים מצוינת ,  והזכייה של אורי ששון במדליה מוכיחה שמדינת ישראל היא מדינת ספורט לגיטימית ומכובדת .  אחרי יום קרבות יוצא מן הכלל ,  הנפת דגל ישראל בזירה הספורטיבית הגדולה ביותר בפעם השנייה ,  והעמידה של ששון על הפודיום ,  הן הוכחה שהספורט הישראלי יכול להתמודד בכל זירה ".  
" דווקא בתקופה שבה מעמדה של מדינת ישראל בעולם הולך ומידרדר ,  וספורטאים מסרבים ללחוץ את ידיהם של יריביהם הישראלים ,  הישגים ספורטיביים שכאלה הם התשובה הטובה ביותר לכל מבקרינו בעולם ,  ובעיקר למדינות שמנסות לעשות דה-לגיטימציה לישראל ",  הוסיף רזבוזוב . " אני שמח מאוד בשביל אורי ששון ובשביל כל חובבי הספורט הישראלי  רק שנמשיך כך ". 
 ( עדכון ראשון :  20:22 )  

נתניהו בירך את ששון : " הראית את הפנים האמיתיות של ישראל "
 ראש הממשלה שוחח עם הג'ודוקא אורי ששון על זכייתו במדליית הארד באולימפיאדת ריו . " הגעת להישג בלתי-רגיל ,  הראית שאם רוצים מספיק משיגים את החלומות ",  אמר נתניהו .  ריבלין : " סידרת מדליה לירושלים "
 
