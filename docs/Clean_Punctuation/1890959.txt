נתניהו :  קיצוץ רוחבי עבור חינוך חינם מגיל שלוש
בכוונת נתניהו להביא לאישור הממשלה הצעה המיישמת את פרק החינוך בדו"ח טרכטנברג ,  לפיה כבר בשנה הקרובה חוק חינוך חינם יהיה מגיל 3 .  בנוסף ייבנו 2,000 גנים .  המימון :  ממשרדי הממשלה
ראש הממשלה ,  בנימין נתניהו ,  אמר אמש  ( שלישי )  כי בכוונתו להביא לאישור הממשלה בשבוע הבא את ההחלטה להחיל כבר משנת הלימודים הקרובה חינוך חינם מגיל שלוש בישראל .  את הדברים אמר בטקס ההשקה של התוכנית למרכזי מצוינות בירושלים . " מדובר בהחלטה שממשלות דיברו עליה ,  אך מאז קום המדינה לא בוצעה ",  אמר נתניהו .  לדברי ראש הממשלה משמעות התוכנית היא חסכון של כ-800 שקלים בכל חודש לחינוך בגנים ציבוריים ,  עבור כל משפחה .  
בנוסף ,  מתוכננת בנייה של עוד יותר מ-2,000 גני ילדים ציבוריים בכל רחבי הארץ ,  והקמת מעונות יום חדשים לעוד 30 אלף ילדים . " הדבר יחסוך אלפי שקלים בחודש להורים הנאלצים כיום לרשום את ילדיהם לגנים פרטיים ,  בשל המחסור בגנים ציבוריים ",  אמר נתניהו .  כמו כן ,  מתוכנן סבסוד צהרונים לגילאי שלוש עד תשע באופן מדורג ,  על פי סולם סוציו-אקונומי . " בשל הצורך להמשיך ולנהוג באחריות ,  לא נפרוץ את מסגרת התקציב מדובר במשימה לאומית ,  ולכן מימון התכנית ייעשה מתקציבי כל משרדי הממשלה ",  הוסיף ראש הממשלה .
 ההחלטה להחיל את חוק חינוך חובה חינם מגיל שלוש הינה חלק מהמלצות ועדת טרכטנברג ,  אשר המליצה להקצות 7.2 מיליארד שקלים בחמש השנים הקרובות על מנת לממן סבסוד מלא של חינוך חינם לילדים בגילאי 3-4 .  
למעשה ,  חוק חינוך חובה לילדים בגילאים הללו נחקק כבר בשנת 1984 אך אינו מיושם כיום באופן מלא .  כיום רק כשליש מהילדים בגילאים הללו בישראל נכללים בחוק ,  והוא מיושם רק ביישובים ברמות הכלכליות החברתיות הנמוכות ביותר ,  בעיקר ביישובים חרדיים וערביים .  
לאחרונה פנו זוכי פרס נובל ,  שרי חינוך לשעבר ,  חתני פרס ישראל לחינוך ואישי חינוך בולטים לראש הממשלה בקריאה ליישם באופן מידי את החוק הפנייה לנתניהו שנעשתה ביוזמת מנהיגי  " מחאת האוהלים ",  התבצעה על רקע חשש שפרק החינוך במסקנות ועדת טרכטנברג לא ימומש .  על המכתב המדובר חתמו בין היתר זוכי פרס נובל פרופ' דן שכטמן ,  פרופ' אהרן צ'חנובר ,  פרופ' אברהם הרשקו ,  פרופ' דניאל כהנמן וכן כל שרי החינוך לשעבר .  
ביום ראשון הבטיח נתניהו בפתח ישיבת הממשלה ,  כי החוק ייכנס לתוקף כבר השנה .  בפתח הישיבה אמר ראש הממשלה כי  " יש לנו תנאי פתיחה טובים מבחינה כלכלית ל-2012 .  השבוע אביא את האיזון בין צורכי הביטחון ,  הכלכלה והחברה וביניהם הכללת חינוך חינם מגיל שלוש ". 

נתניהו :  קיצוץ רוחבי עבור חינוך חינם מגיל שלוש
בכוונת נתניהו להביא לאישור הממשלה הצעה המיישמת את פרק החינוך בדו"ח טרכטנברג ,  לפיה כבר בשנה הקרובה חוק חינוך חינם יהיה מגיל 3 .  בנוסף ייבנו 2,000 גנים .  המימון :  ממשרדי הממשלה

