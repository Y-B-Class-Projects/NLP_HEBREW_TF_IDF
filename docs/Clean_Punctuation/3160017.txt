יצמצם הדלפות ?  ישיבות הקבינט יתקיימו בבונקר תת קרקעי בירושלים
ברקע המתיחות בצפון ראש הממשלה החליט להעביר את הישיבות הקרובות של הקבינט המדיני-ביטחוני למרכז לניהול משברים לאומיים שבבירה במקום בחדר ישיבות הקבינט .  ההערכה היא כי העברת הישיבות לבונקר התת קרקעי נועדה לצמצם הדלפות מהישיבות
ראש הממשלה בנימין נתניהו החליט להעביר את ישיבות הקבינט המדיני הביטחוני הקרובות למרכז לניהול משברים לאומיים שבאזור ירושלים במקום בחדר ישיבות הקבינט .  בשבועות האחרונים כבר התקיימו בבונקר התת קרקעי 2 ישיבות של הקבינט ושרים בקבינט קיבלו עדכון כי גם הישיבות הקרובות יתקיימו שם .  
המנ"ל הוא מתקן סודי ורגיש באזור ירושלים שהוקם בעקבות המלצות ועדת וינוגרד אחרי מלחמת לבנון השנייה ,  שנועד לשמש את קברניטי המדינה בחירום ומשבר .  המתקן יושב בבונקר תת קרקעי ומאפשר תקשורת מוצפנת עם גורמים חיצוניים וכן רמת מידור גבוהה יותר של הישיבות .  העברת הישיבות למנ"ל בשבועות האחרונים הגיעה על רקע המתיחות בצפון ולפי ההערכה נועדה לצמצם הדלפות מהישיבות .
 עוד בוואלה !  NEWS :" כמו טיל מונחה למטרה ":  היחידה שמתסכלת את המפגינים בעזה נחשפת"חשבתי שנמות ":  בני זוג אבדו במדבר - וחולצו לאחר שכתבו SOS באבניםניצחון המצור וההרעבה :  אסד השלים את השליטה על דמשק ופרבריה 
בלשכת ראש הממשלה סירבו להתייחס להעברת הישיבות ,  שפורסמה לראשונה בערוץ 10 .  בשבועות האחרונים נתניהו הרחיב את פורום השרים המגיעים לישיבות הקבינט והזמין לישיבות גם את השרים יריב לוין ומירי רגב ,  בנוסף לשר צחי הנגבי שמשמש משקיף קבוע .  
בקבינט חברים נכון להיום ראש הממשלה ועוד עשרה חברים נוספים קבועים .  נתניהו ביקש בעבר להוסיף את השרה רגב כחברה קבועה בוועדה ,  אך נענה בסירוב מצד ראשי הקואליציה שהתנגדו למהלך .  עם זאת ,  לראש הממשלה שמורה הזכות להזמין לישיבות הקבינט שרים נוספים כראות עיניו .  

יצמצם הדלפות ?  ישיבות הקבינט יתקיימו בבונקר תת קרקעי בירושלים
ברקע המתיחות בצפון ראש הממשלה החליט להעביר את הישיבות הקרובות של הקבינט המדיני-ביטחוני למרכז לניהול משברים לאומיים שבבירה במקום בחדר ישיבות הקבינט .  ההערכה היא כי העברת הישיבות לבונקר התת קרקעי נועדה לצמצם הדלפות מהישיבות

