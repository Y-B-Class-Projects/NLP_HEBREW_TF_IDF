יו"ר הכנסת על המחאה : " מזהה ניצנים של אנרכיה "
 יו"ר הכנסת ראובן ריבלין הזהיר את פעילי מחאת האוהלים מגלישה לאנרכיה : " אוי לנו אם המחאה תגלוש לפסים של הרס ,  אם האנרכיה תחליף את הדמוקרטיה ".  עם זאת הוסיף : " יש מצוקות חברתיות "
  ( צילום :  ערוץ הכנסת ,  עריכה :  אמיר קוטיגרו ) 
יו"ר הכנסת ראובן ריבלין התייחס היום  ( שני )  למחאת האוהלים בישיבה מיוחדת במשכן לציון יום ז'בוטינסקי ,  ורמז כי חלק מפעיליה הם אנרכיסטים . " אני חושש היום ממה שאני מזהה כניצנים של אנרכיה ",  אמר ריבלין . " עלינו לזכור כי לצד הזכות הקדושה של המחאה ,  למשחק הדמוקרטי כללים קדושים משלו .  אוי ואבוי לנו ,  אם המחאה הנוכחית תגלוש לפסים של הרס וחורבן ,  אם האנרכיה תחליף את הדמוקרטיה .  תלמידיו של ז'בוטינסקי אינם צריכים לצאת מעורם כדי להיענות לאתגר הנכון להם ,  אלא לשוב הביתה לבית מדרשו של ז'בוטינסקי ". 
עוד על מחאת האוהליםהנשיא פרס לראשי המחאה : " כבשתם את לב העם"מחאת הדיור :  כ-150 אלף הפגינו בעצרות ברחבי המדינהבכירים בליכוד : " כולם במחאה עם נרגילות וגיטרות "
 ריבלין הדגיש ,  עם זאת ,  כי מדובר במחאה שמאחוריה מצוקה אמיתית . " קול המחאה נשמע בארצנו .  מימין ומשמאל ,  במרכז ובפריפריה ,  רוחשת הארץ כמרקחה .  המאבק המתחולל ברחובות איננו רק עוד מאבק כלכלי .  הוא אינו מתמצה במצוקת הדיור ,  במצבה של מערכת הבריאות הציבורית או בנטל המחיה .  מהרחובות ומהכיכרות נשמעת היום זעקה של שבר רוחני-חברתי ,  זעקה על אובדן דרך אידיאולוגי .  רק הרוח יכולה להוציא רבבות אנשים מאדישות יומם ,  כשבפיהם הדרישה לשינוי ".  
יו"ר הכנסת דיבר גם על אימרתו הידועה של ז'בוטינסקי ,  לפיה 'היחיד הוא מלך' : " נדמה שמרוב שיקולי מאקרו לא הבחנו כיצד הפלנו חללים במיקרו .  ממשלות ישראל ,  מימין וגם משמאל ,  לא המליכו עליהם את היחיד כמלך ,  ואולי אף ראו בו מכשול לצמיחה .  חטאנו למשנתו של ז'בוטינסקי ולמורשת היהודית אותה הוא נשא בגאווה .  ברור כי המצוקות החברתיות לא נולדו בקדנציה הנוכחית ,  הן פרי באושים של הזנחה של שנים .  ואולם ,  לפתחן של הממשלה הזאת והכנסת הזאת ,  מונחת ההזדמנות לתקן את הדרוש תיקון ולהביא את המשברים הנוכחיים לידי פתרון ". 
ראש הממשלה בנימין נתניהו אמר בישיבה כי  " אנשי העסקים הם חלק אינטגרלי של הכלכלה שלנו .  הממשלה חייבת לעודד תחרות ,  אבל אין צורך ואין היגיון בהגבלת היוזמה והתחרות של הפרט .  להיפך :  אם יש צורך זה להיאבק נגד אלו שמנסים להגביל את התחרות ,  וזו באה כמעט תמיד על חשבון האזרח .  אנחנו מחויבים לפעול ,  לתקן את העיוותים בכלכלה שהיא ביסודה כלכלה בריאה המבוססת על סקטור פרטי תוסס ".   
" אנחנו חייבים לטפל בדברים בצורה מדודה ואחריות כדי שלא נכרות את הענף ",  המשיך נתניהו . " ז'בוטינסקי האמין שמשטרים דמוקרטים יציבים מסוגלים לתקן עצמם .  נתקן עיוותים ועוולות של שנים .  הגישה שלו נכונה :  לא רק שצדק חברתי לא מנוגד לשוק חופשי  הוא תלוי בשוק החופשי ". 
מוקדם יותר היום ,  בישיבת בכירי הליכוד שעסקה במחאה ,  טענה גם השרה לימור לבנת כי מאחורי המחאה עומדים אנרכיסטים .  בישיבת סיעת הליכוד אמרה לבנת כי  " אנחנו בסיטואציה שיש בה קבוצות מסוימות ,  אנרכיסטיות ,  שהניעו מהלך .  אבל לא אנחנו צריכים לומר את הדברים האלה ,  מספיק מה שמרגול אמרה .  זה נוגע בבטן הרכה שלנו כי זה נושא שכל אחד מאתנו חי אותו .  צריך לראות איך פותרים ,  איך מסייעים ,  איך מאזנים .  כל אחד זורק רעיונות ונוצר מצב שלא דנים בהם ברצינות ". 

יו"ר הכנסת על המחאה : " מזהה ניצנים של אנרכיה "
 יו"ר הכנסת ראובן ריבלין הזהיר את פעילי מחאת האוהלים מגלישה לאנרכיה : " אוי לנו אם המחאה תגלוש לפסים של הרס ,  אם האנרכיה תחליף את הדמוקרטיה ".  עם זאת הוסיף : " יש מצוקות חברתיות "
 
