השביעייה תתכנס במוצ"ש לדיון בתהליך המדיני
ראש הממשלה בנימין נתניהו שב לארץ מביקורו בארה"ב והוא צפוי לכנס במוצאי שבת את שרי פורום השביעייה לדיון בהמשך התהליך המדיני
ראש הממשלה בנימין נתניהו יכנס במוצאי שבת את פורום השביעייה כדי לעדכן ולדון עם הפורום על המגעים שהתנהלו השבוע עם הממשל האמריקאי בנוגע למאמצים לחידוש התהליך המדיני .  ביום ראשון ,  בישיבת הממשלה השבועית ,  יעדכן נתניהו בנושא את מליאת הממשלה  כך נמסר היום  ( שישי )  מלשכת ראש הממשלה ,  עם שובו לארץ ,  מביקור בן שבוע בארצות הברית .  נתניהו נועד אמש בניו יורק במשך כשבע שעות ,  עם מזכירת המדינה האמריקאית הילרי קלינטון בנוגע לחידוש התהליך המדיני .  במשך כשעה וחצי התנהל הדיון בארבע עיניים ,  וביתר הזמן השתתפו גם צוותים ישראלים ואמריקאיים .  השניים הוציאו הודעה משותפת שדיברה על ההסכמות ששני הצדדים הגיעו אליהן .   בהודעה נכתב ,  בין היתר ,  כי  " שני הצדדים הסכימו על חשיבות הימשכותן של השיחות הישירות בין ישראל והרשות הפלסטינית .  מזכירת המדינה שבה והדגישה את מחויבותה הבלתי ניתנת לערעור של ארצות הברית לביטחון ישראל ולשלום באזור ".   עוד נכתב ,  כי  " קלינטון שבה והדגישה כי 'ארצות הברית מאמינה שעל ידי משא ומתן בתום לב יכולים הצדדים להסכים יחדיו על סיום הסכסוך ,  ולגשר בין המטרה הפלסטינית למדינה עצמאית ובת קיימא שמבוססת על גבולות 1967 עם חילופי שטחים מוסכמים ,  לבין המטרה הישראלית למדינה יהודית עם גבולות בטוחים ומוכרים שמשקפים התפתחויות שחלו בינתיים וממלאים אחר צרכי הביטחון של ישראל' ".  בתחילת הפגישה אמר נתניהו לקלינטון ,  כי הוא  " די רציני "  בנוגע לשיחות עם הפלסטינים והוסיף כי  " נדבר על איך להמשיך ולחדש את התהליך לשלום בינינו לבין הפלסטינים ". 

השביעייה תתכנס במוצ"ש לדיון בתהליך המדיני
ראש הממשלה בנימין נתניהו שב לארץ מביקורו בארה"ב והוא צפוי לכנס במוצאי שבת את שרי פורום השביעייה לדיון בהמשך התהליך המדיני

