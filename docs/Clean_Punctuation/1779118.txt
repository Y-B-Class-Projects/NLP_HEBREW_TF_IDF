בכנסת פועלים להפחתת נתח המדינה במאגרי הגז
בכנסת מגבשים פשרה לפיה נתח המדינה מתקבולי הגז יגיע ל-52% בלבד במקום ל-62% כפי שהמליצה ועדת ששינסקי .  ח"כ שאמה : " יש ח"כים שפעלו כלוביסטים של חברות הגז "
 הלחץ שהפעילו חברות הגז הצליח :  בכנסת מגבשים פשרה שלפיה נתח המדינה מתקבולי הגז יגיע ל-45%-52% בלבד ,  לעומת 52%-62% כפי שהמליצה ועדת ששינסקי .  את הצעת הפשרה העלה אתמול ח"כ ציון פיניאן  ( הליכוד )  - כך נודע ל-TheMarker .  ביום שני הקרוב תדון ועדת הכספים במסקנות ועדת ששינסקי .  פיניאן ,  שמשמש מרכז הקואליציה בוועדת הכספים ,  אמור לגייס בעבור הממשלה את הרוב הדרוש בוועדה .  
פיניאן ,  שנפגש באחרונה עם יצחק תשובה בעניין המלצות ששינסקי ,  העלה את הצעת הפשרה לאחר שחברים בוועדת הכספים ,  בהם ח"כ מירי רגב  ( הליכוד )  ,  הביעו התנגדות ליישום ההמלצות .  בשיחות פנימיות הסתייג פיניאן מהמסקנות הסופיות של ששינסקי ,  והעריך כי ניתן לגייס רוב בעד הצעת הפשרה שהעלה .  חלק מהח"כים הודיעו שיסכימו לתמוך בהצעת פשרה כזאת .  
נראה כי חברי הכנסת ממתינים להחלטה שיקבל ראש הממשלה בנימין נתניהו בנוגע להמלצות ששינסקי .  ולא מן הנמנע שעמדתו של נתניהו תשפיע על החלטתם בסוגיה .  חברים בקואליציה טענו בימים האחרונים שיש להגיע לפשרה בין עמדת חברות חיפושי הגז לבין המלצות ששינסקי .  
בוועדת הכספים 17 חברים .  שמונה מהם כבר הודיעו על תמיכתם בהמלצות ששינסקי :  משה גפני  ( יהדות התורה )  ,  שלי יחימוביץ' וראלב מג'אדלה  ( העבודה )  ,  אמנון כהן ויצחק וקנין  ( ש"ס )  ,  זבולון אורלב  ( המפד"ל החדשה )  ,  חיים אורון  ( מרצ )  ושי חרמש  ( קדימה )  .  ח"כ אחמד טיבי  ( תע"ל )  אמר אתמול כי יצביע  " בכיוון של ועדת ששינסקי ".  כמה מהח"כים אמרו בשיחות פנימיות כי הם תומכים בהמלצות ועדת ששינסקי ,  אבל יש לאמץ גרסה מתונה שלהן ולהגיע לפשרה עם חברות הגז .  
לעומתם ,  יו"ר ועדת הכלכלה ח"כ כרמל שאמה  ( הליכוד )  אמר אתמול כי  " יש ח"כים שפעלו כלוביסטים של חברות הגז ",  אם כי סירב לנקוב בשמותיהם של חברי כנסת אלה .  שאמה ,  התומך בהמלצות ששינסקי ,  אמר : " אם הפוליטיקה תכופף את המלצות ששינסקי הרי ששר האוצר יובל שטינייץ ,  שיזם את הקמת הוועדה ,  יצטרך להתפטר ". 

בכנסת פועלים להפחתת נתח המדינה במאגרי הגז
בכנסת מגבשים פשרה לפיה נתח המדינה מתקבולי הגז יגיע ל-52% בלבד במקום ל-62% כפי שהמליצה ועדת ששינסקי .  ח"כ שאמה : " יש ח"כים שפעלו כלוביסטים של חברות הגז "
 
