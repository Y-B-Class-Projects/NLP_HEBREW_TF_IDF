נתניהו : " נערכים להרחבה משמעותית של הפעילות הקרקעית "
 ראש הממשלה נתניהו מסר הצהרה בפתח ישיבת הממשלה בקריה בתל אביב והבהיר : " בחרנו לצאת לפעולה לאחר הבנו שאין ברירה ".  שר הביטחון : " מי שינסה לשבש את חיינו - דמו בראשו "
 ראש הממשלה ,  בנימין נתניהו ,  אמר היום  ( שישי )  כי הנחה את צה"ל להיערך ל"הרחבה משמעותית של הפעילות הקרקעית "  ברצועת עזה במסגרת מבצע  " צוק איתן ".  בפתח ישיבת הממשלה בבסיס הקריה בתל אביב ,  אמר נתניהו כי הכניסה הקרקעית  " באה לאחר שישראל הסכימה להפסקת האש המצרית וליוזמת האו"ם להפוגה ההומניטרית .  חמאס המשיך לירות .  בחרנו לצאת לפעולה לאחר שהבנו שאין ברירה ". 
אמש הנחה ראש הממשלה יחד עם שר הביטחון ,  משה יעלון ,  לפתוח בפעולה קרקעית ברצועת עזה כדי לפגוע במנהרות הטרור שבאזור .  במקביל ,  תוגברו המערכים המודיעיניים והמבצעיים בצפון ובאזור יהודה ושומרון .  בהודעה שנמסרה הלילה מטעם ראש הממשלה נאמר כי ההוראה לפעולה קיבלה את אישור הקבינט המדיני-ביטחוני , " אחרי שישראל הסכימה להצעה המצרית להפסקת אש ואילו החמאס דחה אותה והמשיך בירי רקטות על ערי ישראל ".  
מבצע  " צוק איתן "  - כל הכותרות:מטח כבד לדרום :  רקטות יורטו בשמי אשדוד ואשקלוןמבצע קרקעי ברצועת עזה :  עדכונים שוטפיםהותר לפרסום :  איתן ברק הוא החייל שנהרג בעזה 
שר הביטחון ,  משה יעלון ,  אמר בפתח הישיבה הבוקר : " אנו שבים ומבהירים  לא נתפשר על ביטחונם של אזרחי ולא נסבול ירי על תושבי הדרום ".  לדבריו , " מי שינסה לשבש את חיינו - דמו בראשו .  מי שיפעיל טרור נגד מדינת ישראל נכה אותו קשות .  מבצע 'צוק איתן' יימשך ככל שיהיה צורך ".  הוא הוסיף : " אני מבקש לחזק את ידי המפקדים והלוחמים בפיקודו של הרמטכ"ל בני גנץ ,  אשר פועלים באוויר ,  בים וביבשה .  פגשתי אותם בימים האחרונים .  אני מבקש גם לחזק את אזרחי ישראל ואת יישובי הדרום בפרט ". 
הרמטכ"ל ,  רב-אלוף בני גנץ ,  הבהיר כי  " הפעולה הקרקעית מתקדמת בצורה טובה ".  הוא הוסיף כי  " זו פעולה מורכבת  גם אוויר ,  גם יבשה וגם ים .  יש הרבה אפשרויות לפתח את המערכה הזו לאן שיידרש .  אנחנו נמשיך כשאנחנו מודעים להשלכות של מה שאנחנו עושים ".  
שר התחבורה ,  ישראל כץ ,  אמר לפני שנכנס לישיבת הממשלה כי  " ככל שיידרש - כך תתקבלנה החלטות מבצעיות ".  הוא הוסיף כי  " יעד העל ,  שגם ראש הממשלה מדבר עליו ,  הוא להסיר את איום הטילים והמנהרות .  אנו פועלים גם צבאית וגם מדינית כדי להשיג את היעד הזה .  אם נצליח לפרק את עזה מטילים ומנהרות נצליח למוטט את חמאס ". 
שר השיכון ,  אורי אריאל ,  הבהיר כי לשיטתו להרחיב את הפעולה ברצועה . " צריך להיכנס קרקעית באופן מאסיבי ,  כולל לשטח בנוי ,  לנקות אותו ולהביא את חמאס למצב בו האיום הרקטי הוא פחות ",  אמר אריאל .  בכל מקום שיש איום רקטי ,  וזה כנראה מרוב רצועת עזה ,  צריך לכבוש אותו ולנקות .  אחר כך יש לשמור באופן יומיומי ולמנוע שיגור רקטות .  
גם שר הפנים ,  גדעון סער ,  הדגיש כי יש הוא תומך בהרחבת הפעולה הקרקעית ברצועה . " אני חושב שההחלטה להרחיב את פעולת צה"ל בעזה היא החלטה נכונה ומחזק את חיילי צה"ל שנלחמים באויבנו .  אני מבקש גם לנחם את משפחתו של החייל שנפל איתן ברק ".  
מקורות פלסטיניים שונים ברצועת עזה מסרו היום כי כוחות צה"ל נמנעים עד כה מכניסה לעומק הרצועה וכי החדירה לשטח הפלסטיני היא מזערית .  אחד המקורות אמר לוואלה !  חדשות ,  כי בניגוד לרושם שנוצר בצד הישראלי ,  אין טנקים בצירים הראשיים של עזה או באזורים מאוכלסים . 
" זה שונה לגמרי ממה שראינו ב-2008 ,  אין כמעט כוחות בפנים .  אולי כמה מאות מטרים ליד הגבול ,  זה הכול ",  מסר .  גם מקורות אחרים אישרו את הדיווחים הללו .  על פי דיווחים של תושבים בעזה ,  יש חילופי אש גם בשטח המצומצם שאליו נכנסו כוחות צה"ל ,  ובמהלך כניסת הכוחות התנהלו חילופי אש בכמה מוקדים .  לפי דיווח ברשת  " אל-מיאדין ",  17 פלסטינים נהרגו מאז החלה הכניסה הקרקעית .
 המבצע הקרקעי בעזה גבה הלילה קורבן ראשון מקרב חיילי צה"ל :  סמל-ראשון איתן ברק ,  לוחם בחטיבת הנח"ל בן 20 מהרצליה ,  נהרג במהלך פעילות מבצעית בבית חאנון שבצפון רצועת עזה .  הוא פונה במצב קשה לבית החולים ברזילי שבאשקלון ,  שם נקבע מותו .  גורם צבאי מסר כי נבדקת האפשרות שברק לא נהרג מירי מחבלים אלא מירי כוחותינו והנושא נמצא בתחקיר .  הודעה נמסרה למשפחתו .
 לפניות לכתבת דנה ירקצי :  danayark@walla.co.il 
 

נתניהו : " נערכים להרחבה משמעותית של הפעילות הקרקעית "
 ראש הממשלה נתניהו מסר הצהרה בפתח ישיבת הממשלה בקריה בתל אביב והבהיר : " בחרנו לצאת לפעולה לאחר הבנו שאין ברירה ".  שר הביטחון : " מי שינסה לשבש את חיינו - דמו בראשו "
 
