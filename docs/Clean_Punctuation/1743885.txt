נתניהו קבע :  אקוניס יישאר יו"ר ועדת הכלכלה
ח"כ שאמה אמור היה להיכנס לתפקיד בחודש הבא ,  אולם ראש הממשלה החליט להשאיר את אקוניס ,  המקורב לו מאד ,  בתפקיד .  ככל הנראה יציע נתניהו לשאמה תפקיד חלופי - כסגן שר
ראש הממשלה בנימין נתניהו החליט להשאיר את ח"כ אופיר אקוניס  ( הליכוד )  בתפקיד יו"ר ועדת הכלכלה ולא להעביר אותו ב-1 בנובמבר לח"כ כרמל שאמה  ( הליכוד )  .  
לפי הסכם שהושג בליכוד עם תחילת כהונתה של הכנסת הנוכחית ,  אמור היה אקוניס לפנות את המשרה לטובת שאמה .  בליכוד אמרו שנתניהו מבקש לבצע את המהלך בהסכמתו של שאמה .  
גורמים בליכוד אמרו שנתניהו מתכוון להציע בקרוב לשאמה תפקיד אחר בתמורה לוויתורו על המשרה ,  ולא מן הנמנע שנתניהו יציע לו לכהן כסגן שר .  ההחלטה הסופית בעניין תתקבל בימים הקרובים .  
בחודשים האחרונים התנהל מאחורי הקלעים מאבק בין אקוניס לשאמה ,  שמעוניינים שניהם בתפקיד .  אקוניס מקורב מאוד לנתניהו ,  ובליכוד העריכו שנתניהו מעדיף שהוא ימשיך לכהן במשרה .  
בתקופה הקרובה צפויה ועדת הכלכלה לדון בשורה של רפורמות ונושאים שקרובים ללבו של נתניהו ,  כמו הצעת חוק להקטנת הריכוזיות במשק שהונחה על ידי ח"כ עינת וילף ו-36 ח"כים נוספים ,  חוק להגברת התחרות במשק שהוגש על ידי ח"כ אמנון כהן  ( ש"ס )  ,  והצעת החוק להעלאת תמלוגי הגז שהוגשה על ידי קבוצת ח"כים בראשות שלי יחימוביץ'  ( עבודה )  ושאמה .  גם הצעות החוק להגבלתו של העיתון  " ישראל היום "  צפויות לעבור לוועדת הכלכלה אם יתקבלו בקריאה הטרומית .  
בשבוע שעבר התגלעו חילוקי דעות בין אקוניס לשאמה בסוגיית העלאת תמלוגי הגז :  בעוד שאמה הגיש הצעת חוק להעלאת התמלוגים למדינה מחברות הגז מ-12.5% ל-20% ,  התייצב אקוניס נגד העלאה רטרואקטיבית של התמלוגים .
 
נתניהו קבע :  אקוניס יישאר יו"ר ועדת הכלכלה
ח"כ שאמה אמור היה להיכנס לתפקיד בחודש הבא ,  אולם ראש הממשלה החליט להשאיר את אקוניס ,  המקורב לו מאד ,  בתפקיד .  ככל הנראה יציע נתניהו לשאמה תפקיד חלופי - כסגן שר

