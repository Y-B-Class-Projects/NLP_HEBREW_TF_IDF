בפעם ה-12 :  ראש הממשלה נחקר במשך 5 שעות במעונו בירושלים
חוקרי יאח"ה התייצבו במעונו של נתניהו ברחוב בלפור בירושלים וחקרו אותו על תיקי 1000 ו-2000 .  בין השאר ,  החוקרים הציגו בפני נתניהו מידע שהתקבל מיועצו לשעבר ניר חפץ ,  שחתם על הסכם עד מדינה בפרשת בזק .  מטעמו של נתניהו נמסר : " לא רק שבחקירות אין בשר - אין אפילו עצם "
 ראש הממשלה בנימין נתניהו נחקר היום  ( שישי )  בפעם ה-12 במעון ראש הממשלה ברחוב בלפור בירושלים .  חוקרי היחידה הארצית לחקירות הונאה  ( יאח"ה )  בפיקודו של תת-ניצב כורש ברנור הגיעו למעונו והציגו במשך כמה שעות בפניו שאלות בתיק 1000 ,  המכונה פרשת המתנות ,  וכן בתיק 2000 - פרשת ידיעות האחרונות .  בחקירה הוצגו מידע והקלטות שמסר ניר חפץ ,  יועצם לשעבר של בני הזוג נתניהו וחתם על הסכם עד מדינה בתיק 4000 המכונה פרשת בזק .  החקירה נמשכה כחמש שעות והיא צפויה על פי ההערכות להיות האחרונה בשני התיקים הללו .  
דוברו של ראש הממשלה נתניהו ,  עופר גולן ,  מסר כי  " עכשיו ,  אחרי החקירה ה-12 ,  כבר ברור סופית שבחקירות ראש הממשלה לא רק שאין בשר ,  אין אפילו עצם .  גם הפעם ראש הממשלה ענה על השאלות שנשאל בביטחון מלא ,  מתוך ידיעה ברורה שלא היה כלום ולכן גם לא יהיה כלום "
 עוד בוואלה !  NEWS:הפגנות ענק וחשש לחדירה :  המבחן הדרמטי של צה"ל מול חמאסהנער החשוד שהרכיב את ארי : " לא זוכר את התאונה ,  המשטרה חסרת רגישות"כשמרקל האישה היחידה מסביב לשולחן - היא לא נשארת חייבת 
הפרקליטות קיבלה כבר לפני כמה חודשים את חומרי החקירה .  בעקבות עדויותיו של חפץ התקבלו דרישות מצד הפרקלטות שהובילו לשורה של השלמות חקירה על ידי אנשי יאח"ה .  בין השאר נחקר גם איש העסקים ארנון מילצ'ן ששמו הוזכר אף הוא בתיק 1000 .
 נתניהו נחקר בפעם הקודמת במהלך חודש אוגוסט ,  אז החקירה התמקדה בתיק 4000 ונמשכה כארבע שעות .  חוקרי המשטרה והרשות לניירות ערך הגיעו לביתו של ראש הממשלה לחקירתו השמינית בתיק זה והציגו לו עדויות וממצאים חדשים שנאספו .  גם שאול אלוביץ' ,  בעל השליטה בחברת בזק ויו"ר הדירקטוריון שלה לשעבר ,  נחקר ונהגו נדרש למסור עדות פתוחה .  
מטעמו של ראש הממשלה נמסר כי אחרי החקירה הוא  " בטוח שתיק 4000 קרס סופית "  וכי  " הנתונים מוכיחים באופן חד משמעי שהסיקור על נתניהו בוואלה !  NEWS בתקופת אלוביץ' נותר שלילי כפי שהיה כשוואלה !  NEWS היה בבעלותו של עמוס שוקן ,  ולא השתנה כהוא זה כשנתניהו נהיה שר תקשורת ". 
 ( עדכון ראשון :  8:13 )  

בפעם ה-12 :  ראש הממשלה נחקר במשך 5 שעות במעונו בירושלים
חוקרי יאח"ה התייצבו במעונו של נתניהו ברחוב בלפור בירושלים וחקרו אותו על תיקי 1000 ו-2000 .  בין השאר ,  החוקרים הציגו בפני נתניהו מידע שהתקבל מיועצו לשעבר ניר חפץ ,  שחתם על הסכם עד מדינה בפרשת בזק .  מטעמו של נתניהו נמסר : " לא רק שבחקירות אין בשר - אין אפילו עצם "
 
