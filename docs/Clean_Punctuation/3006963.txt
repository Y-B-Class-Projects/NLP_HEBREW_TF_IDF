נתניהו הודה לאיטליה על גינוי החלטת אונסק"ו : " שינוי כיוון "
 ראש הממשלה שוחח עם רנצי ושיבח את הגינוי שהשמיע להחלטה המתעלמת מהזיקה בין האתרים הקדושים בירושלים ליהדות . " מעריך את המנהיגות שגילה כחלק מתהליך של שינוי כיוון בהצבעות קיצוניות נגד ישראל "
 ראש הממשלה בנימין נתניהו שוחח בסוף השבוע בטלפון עם ראש ממשלת איטליה מתאו רנצי ,  והודה לו על התנגדותו להחלטת אונסק"ו ,  המתעלמת מהזיקה בין האתרים הקדושים בירושלים לבין היהדות .  נתניהו ,  שאף שלח למקבילו האיטלקי מכתב בנושא ,  אמר כי  " גם לתיאטרון האבסורד יש גבולות וחשוב שמדינות המכבדות את עצמן ואת האמת לא ישתתפו בו .  זו אינה שאלה של פוליטיקה ,  אלא של עובדות היסטוריות ".  
רנצי דחה אתמול את ההחלטה ,  שבהצבעה עליה נמנעה איטליה ,  ואמר : " לומר שלעם היהודי אין קשר לירושלים ,  זה כמו לומר שהשמש יוצרת חושך ".  הוא כינה את ההחלטה  " סיפור לא ייאמן ",  וציין כי ייפגש עם שר החוץ של המדינה וידון עמו בנושא .  
מלשכת ראש הממשלה נמסר כי נתניהו  " מעריך את המנהיגות שגילה רנצי כחלק מתהליך מבורך של שינוי כיוון בהצבעות קיצוניות נגד ישראל בפורומים בינלאומיים .  השינוי במוסדות האו"ם ייארך לא מעט שנים ,  ויהיו בו גם אכזבות ,  אבל אין ספק שאלו ניצנים ראשונים של שינוי מבורך ".  
רנצי הביע אתמול כאמור זעזוע מהחלטת אונסק"ו ,  ואמר בריאיון לתכנית רדיו מקומית : " זה בלתי מובן ,  לא מקובל ושגוי .  אי אפשר להמשיך עם העמדות האלה התוקפות את ישראל .  פעם באו"ם ,  פעם באונסק"ו .  היסטורית ,  תמיד הלכנו עם מדינות אירופה האחרות בנושאים האלה ,  אבל אני בכנות מוצא את ההחלטה של אונסק"ו בלתי מובנת ושגויה .  לטעון שבין ירושלים והיהדות אין קשר זה כמו לקבוע שהשמש עושה חושך :  זה משהו שאי אפשר לטעון אותו ". 
ביום שלישי האחרון אשרר הוועד המנהל של ארגון אונסק"ו פרוצדורלית את ההחלטה ,  המגנה את ישראל על פגיעתה במקומות הקדושים לאסלאם ומתעלמת מהקשר היהודי להר הבית ולכותל המערבי .  הליך האשרור התקיים בעקבות הודעתה של מקסיקו לפרוטוקול על שינוי עמדתה מתמיכה להימנעות .  

נתניהו הודה לאיטליה על גינוי החלטת אונסק"ו : " שינוי כיוון "
 ראש הממשלה שוחח עם רנצי ושיבח את הגינוי שהשמיע להחלטה המתעלמת מהזיקה בין האתרים הקדושים בירושלים ליהדות . " מעריך את המנהיגות שגילה כחלק מתהליך של שינוי כיוון בהצבעות קיצוניות נגד ישראל "
 
