רה"מ בירך האפיפיור : " האומץ שהפגנת יחזק יחסינו "
 לאחר שדווח כי האפיפיור ידחה בספרו את ההאשמה כי היהודים אחראים למות ישו ,  כתב רה"מ נתניהו לכס הקדוש על אומץ הלב שהפגין  " בדחיית טענת השווא ששימשה בסיס לשנאת יהודים לאורך שנים "
 בעקבות פרסום ספרו החדש של האפיפיור בנדיקטוס ה-16 ,  בו הוא מבטל את ההאשמה לפיה היהודים הם האחראים למותו של ישו ,  שלח היום  ( חמישי )  רה"מ בנימין נתניהו מכתב ברכה לכס הקדוש . " אני מברך אותך על הדחייה התקיפה בספרך החדש של טענת השווא ששימשה בסיס לשנאת יהודים לאורך שנים ",  כתב נתניהו .  ראש הממשלה אף הציע להיפגש שוב עם האפיפיור : " תקוותי העזה שאומץ הלב שהפגנת יחזק את היחסים בין היהודים לבין הנוצרים מסביב לעולם ויסייע בקידום השלום והפיוס בדורות הבאים .  אני מצפה לראותך שוב בקרוב ולהביע את הערכתי העמוקה כלפיך באופן אישי ". 
אתמול דווח כי האפיפיור קבע בספר שעתיד לצאת לאור בקרוב כי באמירות המופיעות בברית החדשה ,  בכתביהם של כמה מהשליחים ,  המייחסות ל"יהודים "  את הסגרתו של ישו לרומאים ,  אין הכוונה ליהודים באופן כללי ,  אלא רק ליהודים מסוימים .
 הספר , " ישו מנצרת :  השבוע הקדוש ,  מהכניסה לירושלים ועד התחייה ",  הינו כרך שני בביוגרפיה שכתב האפיפיור על הולדתו ומותו של ישו .  ישנם פרשנים המאשימים את היהודים במותו של ישו ,  אך האפיפיור מבטל את ההאשמות האלה נגד העם היהודי בספרו ואומר כי אין בסיס לדברים .
 
רה"מ בירך האפיפיור : " האומץ שהפגנת יחזק יחסינו "
 לאחר שדווח כי האפיפיור ידחה בספרו את ההאשמה כי היהודים אחראים למות ישו ,  כתב רה"מ נתניהו לכס הקדוש על אומץ הלב שהפגין  " בדחיית טענת השווא ששימשה בסיס לשנאת יהודים לאורך שנים "
 
