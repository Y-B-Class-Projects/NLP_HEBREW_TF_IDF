אבו מאזן בעצרת האו"ם : " נאום החלומות "  של נתניהו
בירושלים מרוצים מהנאום התוקפני ,  אבל מבינים שהמערכה הדיפלומטית רק מתחילה .  הפלסטינים מצדם סומכים על ישראל שתחזק אותם בזירה הבינלאומית .  ומה הקשר של דאעש לתהליך השלום ? 
הכותרות בכלי התקשורת בישרו אמש  ( שישי )  על  " תגובה נזעמת בירושלים "  לאחר נאומו של יו"ר הרשות הפלסטינית אבו מאזן בפני העצרת הכללית של האו"ם בניו יורק .  בכירי הממשלה התחרו ביניהם מי יאשים את אבו מאזן באופן החריף ביותר  שקרים ,  הסתה ,  התנערות מתהליך השלום .  אולם מאחורי ההצהרות הקשות ,  הסתתרו חיוכים לא קטנים .  נאומו של יו"ר הרשות היה  " נאום החלומות "  של נתניהו ,  פרס של ממש .  גורם מדיני בכיר אמר לוואלה !  חדשות בתום הנאום : " אפילו אם היינו כותבים לו את הדברים בעצמנו ,  זה לא היה יוצא כל כך רע ".  
גם בבית הלבן לא התלהבו ,  בלשון המעטה ,  מנאומו של אבו מאזן ,  ואמרו כי  " הנאום הכיל מאפיינים פוגעניים ומאכזבים ".  עוד הוסיפו כי  " הצהרות פרובוקטיביות כאלה אינן מועילות ומערערות את המאמצים להשבת האמון בין הצדדים ".  במהלך חודשי המשא ומתן בהובלתו של שר החוץ ,  ג'ון קרי ,  התרגלנו לשמוע הצהרות אמריקניות כאלה כאשר ישראל קידמה בנייה בהתנחלויות ,  אבל כעת האמריקנים מאשימים את הצד הפלסטיני בפגיעה ב"מאמצים להשבת האמון ".  בכיר הרשות הפלסטינית ,  סאיב עריקאת ,  נוהג לומר כי רמת האמון בין אבו מאזן לנתניהו זהה לטמפרטורה בקוטב הצפוני  הרבה מתחת לאפס .  הנאום אמש מבהיר שגם רמת האמון בין אבו מאזן לאמריקנים אינה בשיאה .  
תהליך השלום - כותרות אחרונות:נתניהו תוקף : " נאום אבו מאזן הוא שקרי ומסית"אבו מאזן לנתניהו : " שים סוף לכיבוש ,  עשה שלום"הולנד :  נפנה לאו"ם בנושא הסכסוך הישראלי-פלסטיני 
החלק בנאום שהצליח להרגיז הכי הרבה מאזינים בישראל ,  בארצות הברית וגם באירופה היה השימוש בביטוי  " ג'נוסייד "  - רצח עם - לתיאור ההתרחשויות בעזה במהלך הקיץ .  תוך כדי הלחימה בעזה ,  היו בישראל ובארצות הברית מי ששאבו תקווה מאמירותיו התקיפות של אבו מאזן נגד חמאס .  אבו מאזן הצטרף אז למדינות חשובות באזור  בראשן מצרים וסעודיה  שהטילו על ארגון הטרור האיסלאמיסטי את האחריות העיקרית לטרגדיה .  אתמול מעל בימת העצרת ,  המנהיג הפלסטיני  " שבר ימינה "  ועבר להאשמות מוגזמות כלפי ישראל .  ברמאללה ובעזה אולי אהבו את זה ,  אבל בירושלים ובהתנחלויות אהבו עוד יותר  ( יו"ר מועצת יש"ע לשעבר דני דיין אמר כי אבו מאזן  " שימש קריין של חמאס ")  .  
בתחילת השבוע ,  מיד עם הגעתו לניו יורק ,  נשא יו"ר הרשות נאום אחר לגמרי בפני סטודנטים אמריקנים ,  שבמהלכו השווה בין המאבק הפלסטיני לעצמאות לבין מאבקם של השחורים בארה"ב לשוויון זכויות ,  הביע התנגדות לאלימות וקיצוניות איסלאמית ,  וקרא לחזור לדרך השלום .  הפלסטינים קיוו שהנאום יזכה לכותרות בתקשורת האמריקנית ,  אבל נאלצו לגלות שרוב כלי התקשורת מוכנים להקדיש רק זמן מוגבל למזרח התיכון ,  ואת הזמן הזה כבש ארגון  " המדינה האיסלאמית "   ( דאעש )  הרצחני .  אחרי האכזבה הזאת ,  את הנאום מול עצרת האו"ם כבר החליטו בסביבת אבו מאזן להקדיש אך ורק לדעת הקהל בבית ,  וכך דיבורי השלום והחופש נבלעו בתוך מתקפה חריפה נגד ישראל ,  שנראית כמו יריית הפתיחה למלחמה דיפלומטית בפורומים הבינלאומיים .  
למרות שביעות הרצון הנוכחית ,  בירושלים מבינים היטב כי בטווח הארוך ישנן גם סיבות לדאגה .  אבו מאזן ,  שבימיו הראשונים כמנהיג הרשות הפלסטינית כונה על ידי אריאל שרון  " אפרוח ללא נוצות ",  הצמיח מאז כנפיים .  אחרי שהתייאש מכישלון המשא ומתן של ארצות הברית ,  הוא מנסה כעת לגייס את הליגה הערבית והאירופים לתמוך במהלכים מדיניים נגד ישראל .  יש לו גיבוי ממצרים ,  ירדן  ( שתגיש בשמו הצעה למועצת הביטחון הקוראת לסיום הכיבוש תוך שלוש שנים )  ,  הליגה הערבית וחלק ממדינות אירופה ,  בראשן צרפת .  את האמריקנים הוא איבד אמש ,  לפחות לתקופה הקרובה ,  אבל הפלסטינים מעריכים שהם בכל מקרה היו מטילים וטו ברגע האמת על כל החלטה שתעמיד במצוקה את ישראל .  
הקושי העיקרי של אבו מאזן הוא לא מול ישראל או ארצות הברית ,  אלא דווקא מול דאעש .  ההתמקדות הבינלאומית בזוועות שמבצע הארגון מסיטה את תשומת הלב מהסוגיה הפלסטינית ,  וגורמת לחלק מהמנהיגים בעולם לראות בה בעיה חשובה אבל משנית .  אפילו הנשיא אובמה רמז לכך בנאומו השבוע ,  כאשר אמר כי האירועים בעיראק ובסוריה מבהירים שישראל אינה שורש כל הבעיות במזרח התיכון  ( לרגע אחד אפשר היה לחשוב שעל הבמה ניצב ראש הממשלה נתניהו )  .  
אמש ,  בשעה שהמנהיג הפלסטיני דיבר על  " רצח עם "  פיקטיבי ברצועת עזה ,  התקשורת הבינלאומית הייתה מרותקת לרצח העם האמיתי שעומד להתבצע בצפון סוריה ,  אם האיסלאמיסטים יצליחו להכניע את הכוחות הכורדיים שלוחמים נגדם בגבורה .  
כדי להתמודד עם בעיית דאעש ,  אבו מאזן טען אמש שהקיצוניות האיסלאמיסטית באזור ניזונה מהמשך הסכסוך הישראלי-פלסטיני .  דברים זהים אמר לפני כמה שבועות נשיא מצרים ,  עבד אל-פתח סיסי ,  שטען כי הסכסוך משמש  " דלק "  עבור הכוחות הקיצוניים באזור .  
בינתיים ,  הטענה הזו - שאותה העלה בעבר דווקא נשיא ארצות הקודם הקודם ג'ורג' וו .  בוש - לא מצליחה לחדור לשיח התקשורתי ,  אבל הפלסטינים לא מודאגים .  הם סומכים על ממשלת ישראל שכבר תמצא את הדרך להחזיר אותם לכותרות באמצעות איזה מכרז ,  מאחז או הפקעת קרקעות .  במלחמה דיפלומטית ,  כל צד בונה בעיקר על טעויות של השני .  בירושלים שמחו אמש על נאומו המוגזם של המנהיג הפלסטיני ,  כעת הפלסטינים מחכים לטעות הבאה של ישראל .  
לפניות לכתב אמיר תיבון :  amir.tibon@walla.co.il 

אבו מאזן בעצרת האו"ם : " נאום החלומות "  של נתניהו
בירושלים מרוצים מהנאום התוקפני ,  אבל מבינים שהמערכה הדיפלומטית רק מתחילה .  הפלסטינים מצדם סומכים על ישראל שתחזק אותם בזירה הבינלאומית .  ומה הקשר של דאעש לתהליך השלום ? 

