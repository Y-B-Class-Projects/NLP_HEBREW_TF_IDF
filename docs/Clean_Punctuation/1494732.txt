נתניהו : " לא נקפיא את הבנייה ביו"ש "
 ראש הממשלה נשא דברים בוועדת החוץ והביטחון והבהיר כי  " אנו מוכנים לכך שהתהליך עם הפלסטינים יהיה מדיני ולא רק ביטחוני וכלכלי "
  ( צילום :  גדעון צנטנר ,  רויטרס ,  עריכת וידאו :  גדי וינסטוק ,  קריינות :  רועי כ"ץ ) 
ראש הממשלה בנימין נתניהו נשא היום  ( שני )  דברים בוועדת החוץ והביטחון .  נתניהו הבהיר כי  " לא נקפיא את הבנייה ביהודה ושומרון ".  הוא הוסיף כי  " אין עדיין הבנה עם ארצות הברית בנושא .  הדרישה למנוע ריבוי טבעי היא בלתי סבירה ובלתי מתקבלת על הדעת ".  
נתניהו הוסיף כי  " אנחנו לא מדינה ככל המדינות .  יש כאן מצבור איומים שאף עם לא עומד בפניו .  בפגישות בארצות הברית היה אישוש של ההבנות בנושאים אסטרטגיית ועל הסכנה באירן גרעינית ועל זכותנו להגנה עצמית בכל עת .  בביקור לא דובר על זיקה בין הנושא האירני לפלסטיני .  דובר על הסכנה שאירן גרעינית תיתן מטרייה לארגוני הטרור ".  
ראש הממשלה הבהיר שוב כי  " אנחנו מוכנים לחידוש המו"מ מיד וללא תנאים מוקדמים ואנו מוכנים לכך שהתהליך יהיה מדיני ולא רק ביטחוני וכלכלי .  אנחנו לא רוצים לשלוט בפלסטינים אבל איננו מוכנים שיהיה להם צבא ושהם יוכלו לכרות בריתות עם אירן .  לא נבנה התנחלויות חדשות ,  הכוונה היא ללכת לפירוק מאחזים בלתי מורשים .  גורל ההתנחלויות ייקבע בהסדר הקבע ". 

נתניהו : " לא נקפיא את הבנייה ביו"ש "
 ראש הממשלה נשא דברים בוועדת החוץ והביטחון והבהיר כי  " אנו מוכנים לכך שהתהליך עם הפלסטינים יהיה מדיני ולא רק ביטחוני וכלכלי "
 
