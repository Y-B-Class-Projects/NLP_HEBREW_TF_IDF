הבית הלבן : " נאום נתניהו ביטא יחסינו המיוחדים "
 יועצו של נשיא ארה"ב ,  ברק אובמה ,  הנמצא בביקור מדיני בלונדון ,  אמר כי  " נאומו של נתניהו אישר מחדש את עוצמת היחסים המיוחדים בין ארה"ב לישראל וחידד את חשיבות השלום "
  ( צילום :  רויטרס ,  עריכה :  טל רזניק ,  קריינות :  אביב אברמוביץ ) 
בבית הלבן הגיבו אמש  ( שלישי )  באיפוק לנאומו של ראש הממשלה ,  בנימין נתניהו ,  בפני הקונגרס .  יועצו של נשיא ארה"ב ברק אובמה ,  בן רודס ,  הנמצא בביקור מדיני בלונדון ,  אמר כי  " נאומו של המנהיג הישראלי אישר מחדש את עוצמת היחסים המיוחדים בין ארה"ב לישראל וחידד את חשיבות השלום ".  
רודס הוסיף : " הוא הביע את חששו מאירן גרעינית ,  חשש שאנו בהחלט שותפים לו ".  לדבריו , " המסר שהעביר נתניהו בקונגרס דומה מאוד לדברים שעלו בשיחתו האחרונה עם הנשיא אובמה ".  
כאמור ,  נתניהו נאם הערב בפני שני בתי הקונגרס האמריקאי ,  נאום שהיווה את פסגת ביקורו בארה"ב . " אני רואה כאן הרבה ידידים ותיקים וחדשים ,  דמוקרטים ורפובליקנים כאחד ",  פתח נתניהו את נאומו . " לישראל אין חברה טובה יותר מאשר ארה"ב ולאמריקה אין חברה טובה מישראל ",  אמר ראש הממשלה והתקבל בתשואות .  
נתניהו התייחס לתהליך המדיני ואמר כי  " צריך להגיע להסכם עם הפלסטינים .  אני מוכן לעשות פשרות כואבות כדי להשיג את השלום .  אחריותי להנהיג את עמי לשלום .  זה לא קל עבורי .  זה לא קל כי אני מזהה שבשלום אמיתי ,  ניאלץ לוותר על חלק מהמולדת היהודית של אבותינו .  וצריך להבין שהיהודים ביהודה ושומרון אינם כובשים זרים ". 
עם זאת ,  בכיר פתח וחבר צוות המשא ומתן הפלסטיני ,  נביל שעת' ,  אמר לאחר נאום נתניהו ,  כי לא מדובר בנאום ,  אלא בהכרזת מלחמה .  בשיחה עם וואלה !  חדשות אמר שעת' כי  " אי אפשר לקרוא לזה בשם אחר ,  מלבד הכרזת מלחמה על הפסלטינים ,  על חמאס ,  על אירן ועל לבנון .  מה שממענו הם רק איומים ועוד איומים של מלחמה .  נתניהו לא הציע דבר בנושא תהליך השלום .  לא פליטים ,  לא ירושלים ,  לא קווי 67' ,  לא פירוק התנחלויות .  זהו פשוט נאום מגוחך ".   
" הוא מדבר על ירושלים מאוחדת .  הוא מדבר על כך שאף פליט לא יחזור והוא מדבר על כך שישראל לא תחזור לקווי 67' ",  המשיך שעת' ושאל בציניות : " מה עוד צריך כדי למשוך את הפלסטינים לתהליך השלום ?  ".  שעת' אף התייחס לחברי הקונגרס שמחאו כפיים לאורך כל הנאום : " בהחלט היה מעניין לראות את האמריקאים מריעים על כל אמירה מגוחכת של נתניהו ". 
עדכון ראשון :  22:43

הבית הלבן : " נאום נתניהו ביטא יחסינו המיוחדים "
 יועצו של נשיא ארה"ב ,  ברק אובמה ,  הנמצא בביקור מדיני בלונדון ,  אמר כי  " נאומו של נתניהו אישר מחדש את עוצמת היחסים המיוחדים בין ארה"ב לישראל וחידד את חשיבות השלום "
 
