ברק : " התפוצצות בפרשת הקרקעות אינה מקרית "
 שר הביטחון ברק רמז כי גורמים אינטרסנטיים עומדים מאחורי הדחייה בטיפול בפרשת הקרקעות של גלנט . " מי שחושב שזה מקרי - לא יודע איפה הוא חי ".  יעלון :  ברק מנהל מערכה נגד אשכנזי
 ( צילום :  דניאל בוק ,  גדעון צנטנר ,  שי מכלוף ורויטרס .  קריינות :  אביב אברמוביץ' .  עריכה :  יאיר דניאל ) 
רגע לפני שהממשלה אישרה בצהריים  ( שישי )  את ביטול מינויו של האלוף יואב גלנט לתפקיד הרמטכ"ל ,  התייחס שר הביטחון לנושא ורמז כי גורמים אינטרסנטיים שונים עומדים מאחורי הדחייה בטיפול בפרשת הקרקעות של האלוף גלנט .  ברק אמר בין היתר כי  " מי שחושב שהדחייה של התפרצות פרשת הקרקעות של גלנט עד לשבועות האחרונים מקרית ואין לה הקשר ,  אינו יודע איפה הוא חי ". 
ברק הוסיף : " כולנו מבינים שאם האלוף גלנט היה מתמודד לתפקיד שר הביטחון או השר לעניינים אסטרטגים ,  עם אותו בית ,  עם אותו סיפור קרקעות ,  אזי היועץ המשפטי לממשלה היה נדרש לשאלה אחרת :  האם נפל דופי משפטי ?  במקרה כזה ,  גלנט היה מקבל כנראה הכשר לתפקיד ". 
בתוך כך ,  במהלך ישיבת הממשלה תקף המשנה לראש הממשלה ,  השר משה יעלון את ברק ובין השניים התנהלו חילופי דברים .  יעלון התייחס לטלטלה בצמרת צה"ל בעקבות ביטול מינוי יואב גלנט לתפקיד הרמטכ"ל ואמר : " הבוקר אני מרגיש שחזרנו לדרך הנכונה אחרי שהלכנו בחודשים האחרונים בדרך פתלתלה ובאופן מיותר שפגע באנשים ,  כמו האלוף יואב גלנט ורב אלוף גבי אשכנזי ,  במוסד הרמטכ"לות ,  בצה"ל ,  במדינה ובביטחונה ".  
יעלון הוסיף ותקף את ברק : " יש טענות של השר נגד גבי אשכנזי ,  ואני מזהה מערכה שמנוהלת מערכה מלשכת השר נגד הרמטכ"ל ואנשי לשכתו ,  שכוללת הדלפות ,  הכפשות ותדרוכים של עיתונאים ,  ובמרכזן טענות על פוטש .  אלו גרמו לגבי אשכנזי להאמין שמסמך הרפז הוא אמיתי .  שר הביטחון התבטא פומבית על כשלים אתיים ,  ערכיים ומקצועיים של הרמטכ"ל ,  וניסה להסביר מדוע אסור שהוא ימשיך ולו יום אחד .  אני ,  שנמצא בדיוני שביעייה ,  קבינט וממשלה ,  לא יודע במה מדובר .  אם האנשים המכהנים עוסקים בחילופי מהלומות ,  הקשב שלהם מוסת מהעיקר .  צריך לעצור את ההתנהלות הזו מיד ". 
ברק לא נשאר חייב והשיב ליעלון : " הדברים שהתרחשו הם לא תמימים .  המסמך לא אקראי .  זה העניין .  טול קורה מבין עיניך ,  לעיסוק התקשורתי יש סיבה .  כשאתה מדבר על נזק לביטחון ,  על מניעים אישיים או על חלילה איבוד עשתונות ,  אני אומר לך- בדוק שלא מתקיים בך מאמר חז"ל :  הפוסל-במומו פוסל ". 
לדברי ברק , " הודעתי לפני חמישה חודשים על תחילת הראיונות לתפקיד הרמטכ"ל ומיד צמח מסמך מזויף ,  הידוע בכינויו 'מסמך הרפז' .  רק העובדה שהטיפול בעניין עבר מאברמוביץ' לסגלוביץ' היא שחשפה את עובדת זיופו .  ואז צצה מחדש פרשת הקרקעות שידועה לכל מזה שנים והתבררה בבתי משפט עד לבג"צ .  חולפים חודשים בלי שיקרה כלום ". 
בשלב זה ראש הממשלה בנימין נתניהו התערב בדיון ואמר כי , " אני מבקש להפסיק את המהלומות .  אני רגיל שתוקפים אותי בתקשורת ולא מאבד את העשתונות ". 

ברק : " התפוצצות בפרשת הקרקעות אינה מקרית "
 שר הביטחון ברק רמז כי גורמים אינטרסנטיים עומדים מאחורי הדחייה בטיפול בפרשת הקרקעות של גלנט . " מי שחושב שזה מקרי - לא יודע איפה הוא חי ".  יעלון :  ברק מנהל מערכה נגד אשכנזי

