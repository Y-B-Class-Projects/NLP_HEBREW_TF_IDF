נתניהו לגנץ וכהן :  לבנו את העניינים ביניכם - ולא בפומבי
ראש הממשלה כינס את הרמטכ"ל ואת ראש השב"כ בעקבות המכתב שהעביר לו גנץ ובו התריע מפני משבר אמון בין צה"ל לשב"כ . " עלינו להמשיך בשיתוף פעולה מלא למען ביטחונם של אזרחי ישראל "
 ראש הממשלה בנימין נתניהו כינס הערב  ( רביעי )  בלשכתו בירושלים את הרמטכ"ל רב-אלוף בני גנץ ,  את ראש השב"כ יורם כהן ואת שר הביטחון משה  ( בוגי )  יעלון .  זאת ,  בעקבות המכתב שקיבל מהרמטכ"ל שהתריע מפני משבר אמון בין צה"ל לשב"כ .  
נתניהו הנחה את הנוכחים לחדול לאלתר מעיסוק פומבי בנושאים שצריכים להיות מלובנים בין גורמי הביטחון . " יש לכולנו אחריות לאומית לביטחון מדינת ישראל ועלינו להמשיך בשיתוף פעולה מלא למען ביטחונם של אזרחי ישראל ",  אמר נתניהו .  לדברי גורמי ביטחון ,  שר הביטחון יעלון ,  שקיבל גם הוא את המכתב ,  מגבה את גנץ ומצפה להבהרות והסברים מראש השב"כ .
 עוד בוואלה !  חדשות:גנץ במכתב לנתניהו :  מתריע על משבר אמון בין צה"ל לשב"כאחרי הקלטות והעדויות :  מה הסיכוי של אולמרט להיחלץ מהרשעה ? באיזו עיר בארץ אחוזי הגיוס הגבוהים ביותר ?  
מוקדם יותר פורסם לראשונה ב"הארץ "  כי גנץ שלח מכתב ללשכת ראש הממשלה ובו תיאר את מלחמת הגרסאות בין השב"כ לאגף המודיעין בצה"ל בנוגע להתרעה מפני המלחמה שאירעה בקיץ האחרון .  בשב"כ טוענים כי התריעו כבר בחודש ינואר על מלחמה בקיץ 2014 ,  אותה מכין חמאס .  מנגד ,  גורמי ביטחון טוענים כי בפועל השב"כ העביר רק בחודש אפריל התרעה על פיגוע אסטרטגי שעשוי להוביל להתלקחות באזור .  מהמידע שזרם לשב"כ ,  התברר כי חמאס מכין פיגוע משולב של חדירה באמצעות מנהרות והאפקט שלו עשוי לגרור את מדינת ישראל בעל כורחה למלחמה מולו .  
גורמי צבא בכירים אמרו כי הטענות שהעלו בשב"כ אינן מוכרות וכי מעולם לא הוצגו בפני צה"ל או בפני הקבינט המדיני-ביטחוני - ובטח שלא בפני ראש הממשלה .  עוד נאמר כי הטענות סותרות את כל המידע שהיה בידי צה"ל . " מה שהצית את האש מחדש היו ראיונות שניתנו היום בגלי צה"ל על הסוגיה הזו ",  הסביר גורם ביטחוני בכיר את המהלך של גנץ . " מקורבי הרמטכ"ל ניסו ללבן את הסוגיה מול השב"כ בדרכי נועם ומשלא הצליחו הלך הרמטכ"ל למהלך בלתי נמנע וביקש מראש הממשלה לעשות סדר .  מישהו כאן ניסה להכתים את הרמטכ"ל והוא מנסה למנוע את זה ". 
קצין בכיר הפנה אצבע מאשימה לשב"כ כאחראי למשבר . " תקראו לזה איך שאתם רוצים ",  אמר . " מי שבחר ללכת לתקשורת וללכלך על עשיית הקודש של אמ"ן ושאר הצבא היו השב"כ .  זו לא מלחמה אלא מאבק על שמם הטוב של העוסקים במלאכה ואם גנץ עשה את מה שעשה סימן שנפל דבר ". 
לפניות לכתבים:אמיר תיבון - amir.tibon@walla.co.ilאמיר בוחבוט  amirbohbot@walla.com 

נתניהו לגנץ וכהן :  לבנו את העניינים ביניכם - ולא בפומבי
ראש הממשלה כינס את הרמטכ"ל ואת ראש השב"כ בעקבות המכתב שהעביר לו גנץ ובו התריע מפני משבר אמון בין צה"ל לשב"כ . " עלינו להמשיך בשיתוף פעולה מלא למען ביטחונם של אזרחי ישראל "
 
