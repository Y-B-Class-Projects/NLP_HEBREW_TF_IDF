משבר השבת :  בליכוד מתנגדים לדרישות החרדים סביב חוק המרכולים
נציגי המפלגות החרדיות נועדו עם נתניהו ודרשו לקדם הצעת חוק עוקפת בג"ץ ,  שתחייב את אישורו של שר הפנים בכל חוק עזר עירוני ,  וכן להעביר את סמכויות האכיפה של שעות העבודה לידי דרעי .  בליכוד מתנגדים נחרצות : " אם החרדים רוצים ,  שיחזירו את לפיד "
 ראשי המפלגות החרדיות נפגשו היום  ( רביעי )  עם ראש הממשלה בנימין נתניהו במטרה לפתור את  " משבר השבת ",  שנוצר בעקבות החלטת בג"ץ המאפשרת פתיחת 164 מרכולים ופיצוציות בתל אביב .  השרים אריה דרעי ויעקב ליצמן וח"כ משה גפני  ( יהדות התורה )  העלו בפני נתניהו ושר התיירות יריב לוין שתי דרישות עיקריות .
 דרישה אחת היא לקדם את הצעת החוק שהגיש ח"כ גפני ,  שמטרתה לעקוף את החלטת בג"ץ וכן למנוע מקרים כאלה בעתיד כך ששר הפנים יהיה מחויב לאשר כל חוק עזר עירוני שהתקבל מאז ינואר 2014 .  לוין התנגד להצעה שהעלו ראשי המפלגות החרדיות .  עם זאת ,  לפי גורמים שנכחו בפגישה ,  נתניהו והשר הביעו הסכמה עקרונית להצעת חוק ממשלתית ,  שלא תכלול את תל אביב .
 עוד בוואלה !  NEWS:עקב פתיחת המרכולים בשבת :  המנהיג הרוחני בש"ס מאיים - נפרוש מהממשלההחרדים זועמים :  חבר מועצת ראשון לציון מקדם הצעה לפתיחת עסקים בשבת 
הדרישה השנייה מנתניהו ,  שאותה מוביל דרעי ,  היא להעביר את סמכויות האכיפה של שעות העבודה והמנוחה משר העבודה והרווחה חיים כץ לידיו של שר הפנים .  זאת ועוד ,  דרש יו"ר ש"ס להגביר את האכיפה ולהוסיף מאה תקנים באמצעות הצעת חוק ממשלתית .  
בליכוד מתנגדים לדרישה זו באופן נחרץ .  גורמים במפלגה אמרו לוואלה !  NEWS כי  " הליכוד לא ייקח בכך חלק ".  לדברי הגורמים , " אם החרדים רוצים ,  שיחזירו את יאיר לפיד ".  הצדדים קבעו להיפגש פעם נוספת מחר בצהריים .
 מיקי גיצין ,  מנכ"ל תנועת  " ישראל חופשית ",  טען כי  " הקואליציה מחזיקה את הרוב החילוני בישראל כבן ערובה להישרדותה והופכת את מדינת ישראל לבני ברק ".  לדבריו , " ההצעה הנוכחית שוברת שיאי אבסורד ,  אפילו במונחים היסטוריים ".   
" לפי החלום האוטופי של נתניהו ,  כל ישראל תופקר לכפייה דתית ורק מדינת תל אביב תישאר חופשית ודמוקרטית ",  הוסיף גיצין . " אנו עומדים על כך שאופי השבת חייב להיקבע ברמה המקומית ולאפשר לכל עיר להחליט על דין השבת בתחומה ,  על פי הרכב התושבים ורצון הרוב ".  
בשבוע שעבר נפגשו נציגי הסיעות החרדיות והדתיות עם השר לוין ,  ובמהלך הפגישה הבהירו את הצורך בקידום הצעת החוק החדשה ,  באופן שישמר את הסטטוס קוו בעניין שמירת השבת במרכולים בתל אביב וברחבי הארץ .  כבר בפגישה זו הביע לוין התנגדות מסויגת להצעת החוק שהגיש גפני והבהיר כי צריך לנהוג ברגישות כדי לא לפגוע ברגשות הציבור החילוני או להביא לנסיקתו של לפיד בסקרים .  
לפני שבועיים החליט בג"ץ לאשר את חוק העזר העירוני של תל אביב שמתיר את פתיחתם בשבת של 164 מרכולים ופיצוציות .  בשבוע שעבר קיים היועץ המשפטי לממשלה אביחי מנדנבליט דיון במשרדו בדרישה של השר דרעי לבקש דיון נוסף בעתירה בהרכב מורחב .  אם בקשה זו תתקבל ,  המשבר הפוליטי ירוכך מצדם של החרדים ,  מתוך תקווה שההחלטה תשונה במישור המשפטי .  

משבר השבת :  בליכוד מתנגדים לדרישות החרדים סביב חוק המרכולים
נציגי המפלגות החרדיות נועדו עם נתניהו ודרשו לקדם הצעת חוק עוקפת בג"ץ ,  שתחייב את אישורו של שר הפנים בכל חוק עזר עירוני ,  וכן להעביר את סמכויות האכיפה של שעות העבודה לידי דרעי .  בליכוד מתנגדים נחרצות : " אם החרדים רוצים ,  שיחזירו את לפיד "
 
