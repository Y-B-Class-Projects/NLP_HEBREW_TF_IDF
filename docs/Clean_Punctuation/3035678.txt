רגב הודיעה על התנגדותה - והסכם התרבות עם האיחוד הוסר מסדר היום
שרת התרבות והספורט גילתה כי הסכם שיתוף הפעולה עם האיחוד האירופי Creative Europe ,  שעליו היא חתומה ,  מחריג מוסדות ואמנים מעבר לקווי 67' .  לאחר שהבהירה לנתניהו כי תתנגד לכך ,  הוסרה הצעת ההחלטה מסדר היום של הממשלה
ראש הממשלה בנימין נתניהו החליט הבוקר  ( ראשון )  להסיר מסדר היום של ישיבת הממשלה החלטה על הצטרפות להסכם תרבות עם האיחוד האירופי .  זאת בשל התנגדותה של שרת התרבות והספורט מירי רגב להחרגת מוסדות תרבות בהתנחלויות מן ההסכם .  משרדה של רגב אמנם חתום בהצעת ההחלטה כמי שתומך במהלך ,  אותו מוביל משרד החוץ ,  אך רגב טוענת כי גילתה הבוקר על כך שההסכם  " מחרים את יהודה ושומרון "  ובהמשך הבהירה לנתניהו כי היא תתנגד להסכם . 
" שרת התרבות והספורט מירי רגב תומכת בשיתופי בפעולה בינלאומיים בתחום התרבות .  עם זאת ,  במידה וההסכם שמציע משרד החוץ כולל חרם של יהודה ושומרון ,  השרה רגב תתנגד לו ",  נמסר מלשכתה .  רגב שוחחה הבוקר עם ראש הממשלה בנושא ובעקבות כך ההצעה הוסרה מסדר היום בשלב זה .
 לקריאה נוספת:נתניהו : " עמדתנו הרשמית  שגרירות ארה"ב צריכה לעבור לירושלים"הקהילה היהודית במקסיקו נגד נתניהו : " דוחים על הסף את דבריו על החומה"בירושלים כמו בוושינגטון ,  הקוסמים הגדולים מנסים להעלים את הפלסטינים 
הצעת ההחלטה מבקשת לצרף את ישראל לתכנית בשם  " Creative Europe ",  שמעודדת שיתוף פעולה בתחום התרבות והתקשורת בין מדינות האיחוד האירופי למדינות שמחוצה לו ,  וכוללת שיתוף פעולה בתחום התיאטראות ,  הקולנוע ,  טלוויזיה ,  אמנות ועוד .  מוסדות תרבות מישראל שישתתפו בתכנית יוכלו להתמודד על מענקים של מיליוני אירו .
 מהצעת ההחלטה עולה כי ההסכם כולל סעיף המחריג את תחולתו ממוסדות תרבות או יוצרים מעבר לקווי 67' ,  בנוסח זהה לסעיף בהסכם המדע המחקר והפיתוח הורייזן 2020  ( Horizon 2020 )  ,  שנחתם עם האיחוד האירופי ב-2014 .  בהסכם זה ישראל למעשה קיבלה את החרגת ההתנחלויות בגדה המערבית ,  מזרח ירושלים ורמת הגולן מההסכם - אך צירפה מכתב הסתייגות ובו הבהירה כי היא שומרת על עמדתה העקרונית  " חרף הפערים שיש בין ישראל והאיחוד האירופי בעניין ". 
הצעת ההחלטה לגבי תכנית התרבות הופצה לשרים כבר בסוף השבוע שעבר .  על ההצעה נכתב היא זוכה לתמיכה מצד שרת התרבות ,  שר האוצר ושר הכלכלה .  ואולם רק הבוקר ,  לאחר הפרסום ב"הארץ ",  הודיעה רגב כי היא לא תסכים לקידום ההחלטה ודרשה להסירה מסדר היום .  

רגב הודיעה על התנגדותה - והסכם התרבות עם האיחוד הוסר מסדר היום
שרת התרבות והספורט גילתה כי הסכם שיתוף הפעולה עם האיחוד האירופי Creative Europe ,  שעליו היא חתומה ,  מחריג מוסדות ואמנים מעבר לקווי 67' .  לאחר שהבהירה לנתניהו כי תתנגד לכך ,  הוסרה הצעת ההחלטה מסדר היום של הממשלה

