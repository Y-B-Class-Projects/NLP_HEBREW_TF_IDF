נתניהו : " הצבעה שלא לליכוד תאפשר עליית השמאל "
 בכנס צעירים של הליכוד ביתנו בנמל תל אביב קרא ראש הממשלה לבחור במפלגת השלטון כדי להתמודד עם המהלכים האחרונים באופוזיציה : " מול איחוד השמאל צריך ליכוד ביתנו גדול "
 לאחר אירוע הענק בבנייני האומה ,  קיימה היום  ( ראשון )  מפלגת הליכוד-ביתנו מסיבה קטנה במעט - הרחק מההרים הירושלמים ,  בנמל תל אביב הרועש .  קונספט האירוע השונה , " מסיבת צעירים ",  משך תומכי מפלגה רבים לאולם  " רידינג 3 ",  שם קיבלו אותם ראש הממשלה בנימין נתניהו ,  שרים וחברי כנסת .
 בדברים שנשא באירוע התייחס נתניהו למגעים האחרונים בגוש השמאל בנוגע לאיחוד אפשרי או תיאום מהלכים לאחר יום הבחירות .  לנוכח הירידה בסקרים וזליגת המנדטים למפלגות אחרות בימין אמר נתניהו כי  " מול איחוד השמאל צריך ליכוד ביתנו גדול מאוד .  זו הדרך היחידה להבטיח שממשלת הליכוד תמשיך להנהיג את המדינה .  כל הצבעה אחרת מאפשרת אולי עליית ממשלת השמאל ".  
האורחים שהגיעו לאירוע ,  שכאמור תוייג כמסיבה ,  הגיעו בלבוש ספורטיבי ,  ונתניהו עצמו היה לבוש בג'ינס וז'קט ללא עניבה . " לא כל יום ראש הממשלה יכול לעלות על ג'ינס ולבוא לבלות בנמל תל אביב .  אני שמח לראות למעלה מאלף צעירים שבאו מכל הארץ ",  אמר .  עם זאת ,  מחוץ לאולם התעוררה תרעומת כאשר למעלה מ-400 צעירים נותרו בחוץ בשל הגבלות הבטיחות ברישיון המקום .
 יחד עם הליכודניקים הצעירים שנותרו בחוץ ,  אורגנה הפגנה קטנה בהשתתפות מספר אנשים ,  אשר מחו על מדיניותו הכלכלית של ראש הממשלה והפגיעה בשכבות החלשות . " ביבי רע לכולנו - ביבי טוב רק לעשירים ",  נכתב על השלטים ,  שנשאו סיסמא דומה לזו של מפלגת העבודה ,  אולם ללא סימני זיהוי אחרים .  
האירוע נחשב להצלחה מבחינת מספר המשתתפים ,  ולדברי פעילים במפלגה הוא מהווה תיקון לכנס פעילים שנערך בנצרת עילית ,  שעורר מבוכה כאשר הגיעו אליו מעט משתתפים .  בשל הוראות ועדת הבחירות המרכזית בנוגע לחוק התעמולה ,  צלמי העיתונות לא הורשו להיכנס ונאלצו להסתפק בהצהרה קצרה של ראש הממשלה .  גם הצעירים שבתוך האולם נאלצו להסתפק בתצפית על נבחריהם ,  בניגוד לתכנון המקורי לפיו הם ירדו להתרועע עם הקהל ,  בשל הוראות הביטחון שמנעו זאת .
 סגנית השר לענייני צעירים ,  גילה גמליאל ,  שארגנה את האירוע ,  אמרה כי  " בחוץ היו רוחות אבל בפנים יש הוריקן ,  הוריקן של צעירים .  בערב הזה יש אמירה חד משמעית של צעירות וצעירים שאומרים אנחנו עם הליכוד ביתנו ,  אנחנו רוצים עתיד בטוח ".  היא קראה לצעירים ולסטודנטים להתלכד סביב נתניהו ולהצביע לליכוד-ביתנו בבחירות .  
לפניות לכתב פנחס וולף :  pinhas_wolf@walla.co.il 

נתניהו : " הצבעה שלא לליכוד תאפשר עליית השמאל "
 בכנס צעירים של הליכוד ביתנו בנמל תל אביב קרא ראש הממשלה לבחור במפלגת השלטון כדי להתמודד עם המהלכים האחרונים באופוזיציה : " מול איחוד השמאל צריך ליכוד ביתנו גדול "
 
