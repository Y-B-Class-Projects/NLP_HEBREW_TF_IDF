באולפנה זועמים : " את מגדלי אקירוב לא היו מפנים "
 תכניתו של נתניהו להעתקת המבנים בבית אל קוממה עליו רבים מתושבי יהודה ושומרון ובפרט תושבי השכונה ,  התולים תקוות בהצבעה על חוק ההסדרה ומאיימים : " אנשים ילחמו על בתיהם "
" שכונת האולפנה לא תועתק גם אם הייתה בניין מ'לגו' ,  כשם שמגדלי אקירוב ואסותא לא יועתקו ",  כך אומרים הלילה  ( ראשון )  תושבי השכונה המיועדת לפינוי בבית אל ,  בעקבות כוונת ראש הממשלה לשקול את העתקת חמשת המבנים שנבנו על קרקע פלסטינית פרטית בשכונה .  לדברי התושבים , " חוק ההסדרה ",  שנועד לעקוף את פסיקת בג"ץ לפיה יש לפנות את המבנים המדוברים עד ה-1 ביולי ,  צפוי לעבור ביום רביעי הקרוב ויימנע את פינוי המבנים . " ממשלת אהוד ברק הושיבה אותנו בשכונה האולפנה החל מלפני 12 שנה תוך מתן תמריצים ומענקים ,  משכנתאות ,  סלילת כבישים ,  מדרכות וחיבור לתשתיות .  כשם שבכל העולם החופשי לא הורסים שכונה גם אם מתגלה בעיה בירוקרטית במעמד הקרקע ,  כך לא תיהרס שכונת האולפנה ולא אלפי הבתים ביהודה ושומרון הנמצאים במעמד זהה ",  אמרו התושבים .  
על פי דיווחי מקורביו של ראש הממשלה אמש ,  נתניהו שוקל את האפשרות לפיה יועתקו חמשת המבנים המדוברים בשכונת האולפנה לשטח אחר בתחומי המועצה בית אל .  בתמורה לפינוי ,  הבטיח ראש הממשלה כי 50 מבנים חדשים יוקמו בהתנחלויות ברחבי גדה המערבית .  עם זאת ,  הפיצוי שהציע ראש הממשלה בתמורה לפינוי לא הצליח לפייס את תושבי יהודה ושומרון . " אנשים ילחמו על בתיהם ,  החלטת ראש הממשלה תביא לקרע בעם ",  כך אמרו הלילה תושבי ההתנחלויות .  נתניהו כזכור התבטא בנושא בעבר ,  כשאמר כי הריסת השכונה היא  " גזירה שהציבור אינו יכול לעמוד בה ",  אולם כעת מששינה את עמדתו הוא מעורר עליו כעס רב והבטחה מצד המתנחלים והימין שהריסת השכונה לא תעבור בשתיקה . " אם השכונה תפונה הליכוד לא יישאר בשלטון ",  הצהירו .  
כזכור ,  כבר בשבוע שעבר החלו תושבי המאחזים לשבות רעב מול קריית הממשלה בירושלים וכעת הם קוראים לכלל תומכיהם להצטרף בקריאה לממשלה להימנע מהריסת המבנים .  גורם בכיר במועצת יש"ע אמר כי  " מכבסת המלים של לשכת ראש הממשלה מטשטשת את העובדה כי בכוונת הממשלה להיכנע לדרישות השמאל הקיצוני ולהרוס כבר בחודשים הקרובים עשרות בתי יהודים ברחבי יהודה ושומרון ,  על אלפי הילדים המתגוררים בהם ".  לדבריו , " הדרך היחידה לשים קץ למסע הרס זה ,  היא חקיקת חוק ההסדרה ביום רביעי הקרוב ,  הקובע כי פיצוי בעל הקרקע הוא המענה הצודק והמוסרי ,  ולא הרס בתים על יושביהם .  הרס הבתים אינו רק 'גזירה שהציבור אינו יכול לעמוד בה' ,  כהגדרת ראש הממשלה בעצמו ,  אלא גזירה שהציבור מסרב לעמוד בה ויפעל נגדה בכל כוחו ".  
כעת ,  כאמור ,  הפתרון האחרון שנותר עבור תושבי בית אל הוא הצעת החוק מטעם חבר הכנסת זבולון אורלב ,  שתעלה להצבעה בוודאות ביום רביעי הקרוב ועשויה לסלול את הדרך לעקיפה של פסיקת בג"ץ בכל זאת .  הצעת החוק קובעת כי בית אשר נבנה בתום לב וזכה לתמיכה ממשלתית לא יפונה ,  וכי הבעלים החוקיים של השטח יזכה בפיצוי כספי על ידי המדינה .  חוק שכזה לא רק שיציל את חמשת המבנים בגבעת האולפנה ,  אלא יסייע גם לתושבי מגרון ,  עמונה וגבעת אסף ,  שלושת המאחזים העומדים אף הם בפני פינוי בחודשים הקרובים .  אלא שכעת ,  נשאלת השאלה האם שרי הליכוד שנמצאים במלכוד יצביעו בעד חוקו של אורלב ונגד הודעת ראש הממשלה .  בימים הקרובים צפויים המתנחלים להפעיל לחץ כבד על כלל חברי הכנסת ,  בדגש על אלה המשתייכים לליכוד ,  לפעול בניגוד להחלטת ראש הממשלה ולהצביע בעד חוק ההסדרה .  
פעיל הימין איתמר בן גביר הזהיר הלילה כי פינוי המבנים בבית אל עשוי להסתיים כמו הפינוי בעמונה . " רק במצב שכזה נתניהו ,  בג"ץ והפרקליטות יפנימו את המסר ויפסיקו להיות גיבורים על יהודים .  אם חלילה מתיישבי האולפנה יתפנו מרצון ,  אזי הבתים ביהודה ושומרון ימשיכו לקרוס כמו במגדל קלפים ". 
לקריאה נוספתבכירים בליכוד על פינוי האולפנה : " החל הפילוג"מסתמן :  גבעת האולפנה  " תועתק ",  50 בתים ייבנו כפיצוינתניהו התערב :  צה"ל ביטל דיון על גבעת האולפנה
לפניות לכתב :  joshjosh@walla.com 

באולפנה זועמים : " את מגדלי אקירוב לא היו מפנים "
 תכניתו של נתניהו להעתקת המבנים בבית אל קוממה עליו רבים מתושבי יהודה ושומרון ובפרט תושבי השכונה ,  התולים תקוות בהצבעה על חוק ההסדרה ומאיימים : " אנשים ילחמו על בתיהם "
 
