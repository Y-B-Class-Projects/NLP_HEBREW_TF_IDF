יאיר לפיד על המתקפה נגדו : " דיבור עברייני ,  לא תאיימו עלינו "
 אחרי הביקורת שהשמיעו נתניהו כלפי לפיד על עדותו ,  אמר יו"ר יש עתיד כי  " לא ניתן להוביל את המדינה למקום שבו אנשים ישרים פוחדים להגיד את האמת ".  בליכוד תקפו : " שיפסיק להתבכיין ".  בשבוע הבא צפוי אלשיך להשתתף בדיון בוועדת הפנים על דבריו בריאיון לעובדה
יו"ר יש עתיד יאיר לפיד ,  הגיב היום  ( רביעי )  להאשמות מצד ראש הממשלה נתניהו ,  לאחר שהתברר כי שימש כעד מפתח בתיק 1000 . " אי אפשר לאיים עלינו ",  אמר לפיד . " לא ניתן לכם להוביל את המדינה למקום שבו אנשים ישרים פוחדים להגיד את האמת ".  
ההתכתשות בין לפיד לראש הממשלה נתניהו החלה לאחר שנודע כי הדברים שסיפר לפיד בזמן חקירתו ,  שימשו כעדות מרכזית בתהליך קבלת ההחלטות במשטרה ,  שהוביל להמלצה להגיש כתב אישום נגד נתניהו בגין שוחד ,  מרמה והפרת אמונים . " שמעתי את ראש הממשלה וחבורתו ,  כולל יו"ר הקואליציה ושרים ,  שהעזו אתמול להגיד שיש אפשרות לא להגיד את האמת כשהמשטרה מבקשת ממך לסייע בבירור העובדות בפרשת שחיתות חמורה - ככה מדברים עבריינים ",  אמר לפיד .  
לפיד הסביר כי  " את מה שנקרא 'חוק מילצ'ן השני' סירבתי לקדם ,  למרות הלחצים ,  מפני שאני עובד רק אצל אזרחי ישראל .  רק בשבילם .  לא בשביל אף טייקון ולא בשביל אינטרסים של פוליטיקאי ,  בכיר ככל שיהיה ".  
" זה יום עצוב לכל אזרח כשראש ממשלה בישראל מואשם בעבירות פליליות חמורות ",  הוסיף לפיד . " יחד עם זאת ,  ראש הממשלה צריך לגלות אחריות לאומית .  אי אפשר להיות ראש ממשלה ,  שר החוץ ושר הבריאות ,  בזמן שאתה מבלה את עיקר זמנך עם עורכי דין ובתגובות לתקשורת .  אי אפשר לייצג אותנו בעולם כשכל מנהיג זר שאתה פוגש יודע שאתה מואשם בעבירות חמורות .  לטובת אזרחי ישראל ראש הממשלה צריך לעזוב את תפקידו .  אני קורא ליועץ המשפטי לממשלה לזרז ככל האפשר את ההחלטה אם להגיש או לא להגיש כתב אישום ". 
מפלגת הליכוד הגיבה לדברי לפיד ובהודעה מטעמה קראו לו  " להפסיק להתבכיין ולנסות להסיט את תשומת הלב משאלה פשוטה :  איך כשר אוצר הוא קיים פגישות עבודה עם חברו הקרוב ומעסיקו לשעבר ארנון מילצ'ן ומדוע לא נחקר באזהרה על כך ?  ".  ביום ראשון צפוי מפכ"ל המשטרה רוני אלשיך להשתתף בדיון שתערוך ועדת הפנים של הכנסת דיון בדבריו בריאיון לתוכנית עובדה .  
על פי החשד בתיק 1000 ,  נתניהו פעל לקדם את הארכת פטור ממס לתושב חוזר ,  הטבה שיש לה ערך כלכלי רב עבור מילצ'ן .  על פי החשד ,  ראש הממשלה פנה בעניין לגורמי משרד האוצר ,  אולם אנשי האוצר בלמו את קידום הנושא בהסבר כי ההטבה כאמור איננה עולה בקנה אחד עם האינטרס הלאומי ושמירה על הקופה הציבורית .  באותה תקופה היה ח"כ לפיד בתפקיד שר האוצר ולימים הפך לעד מפתח בפרשה .
 מה שהוביל את החוקרים ללפיד היה המידע שהגיע לידי החוקרים מידי ארי הרו ,  ששימש כראש לשכתו של נתניהו ולימים הפך לעד מדינה בפרשה .  לוואלה !  NEWS נודע כי איש העסקים ארנון מילצ'ן ,  שגם נגדו המליצה המשטרה להגיש כתב אישום ,  ביקש במשך תקופה ארוכה לשדרג את החוק שזכה לשמו .  במשטרה חושדים כי מי שהיה אמון על קידום הקשר מטעמו של ראש הממשלה היה למעשה ארי הרו .
 במסגרת הסכם עד המדינה מסר הרו את המידע וכן את יומני העבודה והפגישות .  מאותם יומנים עולה כי הרו נפגש עם מילצ'ן וניסה לקדם את בקשתו .  זה הספיק לחוקרים כדי להתקדם ומידע זה היה קצה החוט שהוביל את החוקרים להעמיק את הבדיקה ולהגיע אל לפיד .  
נתניהו מצדו ,  מתח ביקורת גם היום  ( רביעי )  נגד ההמלצות וטען כי הן  " מסמך מוטה וקיצוני ,  מחורר כמו גבינה שוויצרית ".  במהלך נאומו בכנס השלטון המקומי ,  התייחס לתיק 1000 ואמר כי דוח ההמלצות  " מתעלם ומטשטש חברות קרובה מאוד קרוב ל-20 בין מילצ'ן לביני ,  בין המשפחות שלנו ,  חברות שהיו בה מתנות הדדיות עוד מלפני שנשנכתי לתפקיד הציבורי .  הדוח מנפח את הסכומים ,  הוצאות ענק שכלל לא קשורות אליי ,  הוא פשוט מתעלם משתי עובדות מוחצות שהבאתי אתמול וידועות להם שמוכיחות שלא פעלתי עבור מילצ'ן - אלא נגדו ". 
נתניהו גם הקדיש חלק ניכר מדבריו לעדותו של יאיר לפיד . " גם לגבי לפיד העולם הפוך ",  תקף . " לפיד אמר שנחקר למשך שעה .  אני אמרתי בחקירתי שלא פעלתי למען מילצ'ן ועכשיו מתברר שלפיד עד מפתח ,  וזה אותו לפיד שהבטיח להפיל אותי בכל מחיר .  אותו לפיד חברו של מילצ'ן והועסק על ידי מילצ'ן הוא דן עם מילצ'ן כשר האחראי .  אם הייתי עושה את זה הייתי נחקר שבע פעמים והיו שואלים למה לא הדרתי רגליי ,  אני מקבל המלצות ולפיד מקבל מחיאות כפיים ".  

יאיר לפיד על המתקפה נגדו : " דיבור עברייני ,  לא תאיימו עלינו "
 אחרי הביקורת שהשמיעו נתניהו כלפי לפיד על עדותו ,  אמר יו"ר יש עתיד כי  " לא ניתן להוביל את המדינה למקום שבו אנשים ישרים פוחדים להגיד את האמת ".  בליכוד תקפו : " שיפסיק להתבכיין ".  בשבוע הבא צפוי אלשיך להשתתף בדיון בוועדת הפנים על דבריו בריאיון לעובדה

