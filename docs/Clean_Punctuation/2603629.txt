שמיר התנצל : " דבריי לא הובנו ,  נתניהו אדם מוכשר ומבריק "
 מספר 4 ברשימת הליכוד-ביתנו לכנסת חזר בו מדברים שאמר הבוקר לפיהם ראש הממשלה  " מזגזג בדעותיו ".  הוא הביע חרטה והוסיף : " אין לי ספק שנתניהו ירכיב את הממשלה הבאה "
 יאיר שמיר ,  מס' 2 במפלגת ישראל ביתנו ומס' 4 ברשימה המאוחדת הליכוד-ישראל ביתנו הביע הערב  ( שישי )  התנצלות על דברים שאמר מוקדם יותר היום לפיהם ראש הממשלה בנימין נתניהו  " רוצה למצוא חן ומזגזג בדעותיו ".   " אני מצטער שדבריי לא הובנו כהלכה ",  אמר הערב שמיר ,  בנו של ראש הממשלה המנוח יצחק שמיר . " אני מכבד את ראש הממשלה וכפי שאמרתי היום מדובר באדם מוכשר ומבריק ,  ואין לי כל ספק שרשימת הליכוד-ביתנו בראשות בנימין נתניהו תרכיב את הממשלה הבאה ".  יצוין כי בדברי ההתנצלות לא התייחס שמיר לדברים שאמר היום גם על יו"ר מפלגתו ,  אביגדור ליברמן ,  לפיהם  " איש ציבור שמעד כאיש ציבור יפנה את מקומו ,  בלי קשר אם יש קלון או אין קלון ".  
כל הדיווחים ,  הניתוחים והסקרים - בוואלה !  בחירות 2013
שמיר השתתף הבוקר בפאנל פוליטי שהתקיים במרכז ללימודים אקדמיים באור יהודה .  בדברים שנשא הוא אמר כי  " ליברמן הוא איש צוות מתאים ואמין .  מילה שלו זה מילה ומה שמסכמים מסוכם ".  עם זאת ,  הוא מתח ביקורת חריפה על ראש הממשלה . " עם ביבי לא הרגשתי נוח ",  אמר . " הוא רוצה למצוא חן והוא מזגזג בדעותיו .  נאום בר אילן היה צורך בשל לחץ חיצוני גדול ולא נאום עקרוני ".  דבריו של שמיר ,  לפיהם גם בחר בישראל ביתנו ולא בליכוד בגלל הפריימריז ובגלל שלא רצה  " לעבור את כל הקומבינות ",  עוררו זעם גדול במטה הבחירות של הליכוד-ביתנו .  במטה הביעו תרעומת על תזמון הדברים  פחות משלושה שבועות לבחירות .  
כאמור ,  בדבריו הבוקר התייחס שמיר גם לסוגיית חזרתו של אביגדור ליברמן לתפקיד ציבורי ,  לאחר שיסתיים ההליך הפלילי נגדו ,  ובמידה שיורשע . " איש ציבור שמעד כאיש ציבור יפנה את מקומו ,  בלי קשר אם יש קלון או אין קלון ",  אמר שמיר .  הוא נשאל האם זו עמדתו גם כלפי ליברמן ,  ואמר : " זו עמדה עקרונית ,  לא פרסונלית .  אני עוסק בעמדה עקרונית ,  מבחינת אמות מידה שלי ".  
לפני כשבוע התייחס שמיר שוב למשפט ליברמן ,  כשבאירוע  " שבתרבות "  בקריית מוצקין הזכיר את התיק שנסגר נגד יו"ר מפלגתו ונדרש גם לאישום במרמה ובהפרת אמונים ב"פרשת השגריר ".  לדבריו , " רבים שפרשו ממערכת המשפט והפרקליטות מבקרים גם הם את התנהלותה של הפרקליטות .  שנים רבות חיפשו את אביגדור ליברמן ,  ולבסוף החקירה הסתיימה בקול ענות חלושה .  אבל העיקר שבתקשורת כבר הרשיעו אותו .  לאחר כתב האישום השולי שהוגש נגדו ,  הסיר ליברמן את חסינותו לאלתר וביקש להוכיח את חפותו בבית המשפט ". 
לדעת שמיר , " התנהלות הפרקליטות בפרשת השגריר היא בעייתית בלשון המעטה ,  ואם כך נוהגים בשר בכיר בישראל ,  מה יכול לצפות האזרח מן השורה ".  בהתייחסו לעדות דני אילון נגד ליברמן אמר שמיר שיש גרסאות של עדים בפרשה התומכות בעדותו של שר החוץ לשעבר ולא בעדותו של אילון ,  שלו יש  " חשבון אחר עם ליברמן ".  
לקריאה נוספתשמיר על ליברמן : " מי שיורשע - שיפנה את מקומו"יאיר שמיר :  הפסדנו מנדטים מהאיחוד עם הליכודיאיר שמיר :  יש דברים שגם אני מפחד לומר מחשש הפרקליטות
לפניות לכתבת :  tal_sh@walla.net.il 

שמיר התנצל : " דבריי לא הובנו ,  נתניהו אדם מוכשר ומבריק "
 מספר 4 ברשימת הליכוד-ביתנו לכנסת חזר בו מדברים שאמר הבוקר לפיהם ראש הממשלה  " מזגזג בדעותיו ".  הוא הביע חרטה והוסיף : " אין לי ספק שנתניהו ירכיב את הממשלה הבאה "
 
