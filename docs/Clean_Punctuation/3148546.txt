על רקע משבר טקס המשואות :  נתניהו ואדלשטיין נפגשו במאמץ לפשרה
לאחר שראש הממשלה הודיע על השתתפותו באירוע המרכזי בערב יום העצמאות ,  והודעתו של יו"ר הכנסת על החרמת האירוע ,  מנסים השניים לפתור את המחלוקת . " הכיוון חיובי מאוד ",  אמרו גורמים פוליטיים .  אחת ההצעות :  נתניהו ידליק משואה בטקס
על רקע משבר טקס הדלקת המשואות ,  ראש הממשלה בנימין נתניהו ויו"ר הכנסת יולי אדלשטיין נפגשו הבוקר  ( ראשון )  בניסיון למצוא פשרה למשבר .  אחת האפשרויות שהועלתה היא שראש הממשלה ידליק משואה ויו"ר הכנסת יגיע לאירוע ,  אך גורמים בסביבתו של אדלשטיין סירבו לאשר כי זו ההצעה שנידונה .  בסביבת נתניהו הדגישו שטרם הושגה הסכמה סופית ,  ולפי ההערכות נתניהו עדיין מעוניין לשאת דברים בטקס .  
עם זאת ,  גורמים פוליטיים אומרים שהכיוון הוא  " חיובי מאוד "  לקראת פשרה שתאפשר גם לנתניהו להגיע לטקס ולקבל בו מעמד כבוד מבלי לנאום ,  וגם שאדלשטיין לא ייעדר מהטקס .
 בניסיון נוסף לפתור את המשבר ,  שיגר השר לשיתוף פעולה אזורי צחי הנגבי מכתב ליו"ר הכנסת יולי אדלשטיין ושרת התרבות והספורט מירי רגב בו הציע שבטקס הדלקת המשואות ינאמו יו"ר הכנסת ,  ראש הממשלה וראש האופוזיציה ,  כפי שמקובל באירועים מיוחדים בכנסת . " הציבור נושא אלינו עיניו בתקווה שימצא פתרון מהיר למחלוקת שמאיימת לפגוע בחגיגיותו של האירוע ",  כתב הנגבי והציע כי ועדת השרים לסמלים וטקסים ,  בשיתוף פעולה עם יו"ר הכנסת ,  יקבעו כי באירועים שמציינים עשור להקמת המדינה ינאמו תמיד יו"ר הכנסת ,  ראש הממשלה ויו"ר האופוזיציה . " הדרך לשמור מכל משמר על אופיו הממלכתי של הטקס ובה בעת להתכבד בנאום כמתחייב של ראש הממשלה היא לנהוג על פי המסורת המקובלת בכנסת מימים ימימה ". 
עוד בוואלה !  NEWS:מסתמן :  צה''ל יפעיל את מנגנון התחקור המטכ"לי על הירי במפגינים בעזהחתנו של פוטין והנזיר של סיביר :  האוליגרכים שעל הכוונת של ארה"בבכלוב בגובה של מטר :  אב ביפן כלא את בנו במשך יותר מ-20 שנה 
הקרב סביב טקס הדלקת המשואות התלהט בשבוע שעבר לאחר שיור הכנסת הודיע כי במידה שראש הממשלה ינאם בטקס ,  הוא אינו מתכוון להגיע לאירוע ,  אך בשבוע שעבר התברר כי בניגוד לטענת אדלשטיין ,  שראש ממשלה מעולם לא נאם בטקס הדלקת המשואות ,  שמנוהל באופן מסורתי על ידי יו"ר הכנסת ,  המסורת הזו נשברה כבר בעבר .  בתאגיד  " כאן "  נחשף קטע ארכיון מחגיגות היובל למדינה ,  בשנת 1998 ,  בו ראש הממשלה  ( גם אז היה זה נתניהו )  נכח פיזית ונאם בטקס הדלקת המשואות .  
שרת התרבות מירי רגב ,  האחראית על טקס הדלקת המשואות ביום העצמאות אמרה בתגובה כי  " מה שנכון לממלכתיות של אירועי שנת ה-50 ,  נכון גם לממלכתיות של שנת ה-70 .  מה שלא הפריע ליו"ר הכנסת אז דן תיכון ,  בוודאי לא צריך להפריע ליו"ר הנוכחי יולי אדלשטיין ".  במקביל ,  ההודעה על ההגעה של נשיא הונדורס ,  שהוא ראש מדינה ,  לטקס ,  חיזקה את ההצדקה לנוכחותו של ראש הממשלה והנשיא ,  על פי כללי הפרוטוקול .  
יו"ר סיעת המחנה הציוני ח"כ יואל חסון אמר כי  " כשראש הממשלה עסוק בעצמו ושרת התרבות של מדינת ישראל עסוקה בראש הממשלה אז אנחנו מקבלים את 'נתניהו חולצה אפורה' שנדחף לפריים הדלקת המשואות בכל דרך אפשרית ". 
לפני כשבועיים ,  כתב אדלשטיין לח"כים כי ייתכן שהכנסת לא תשתתף בטקס אם ייערכו שינויים שיאפשרו לראש הממשלה בנימין נתניהו לנאום ,  כחלק מכוונתה של שרת התרבות מירי רגב לשנות את אופי הטקס המסורתי ." לא לכבודי אעשה ולא לכבוד בית אבא אעשה ,  אלא לכבוד הכנסת שבה מיוצגת החברה הישראלית על כל מגזריה ,  עדותיה וגווניה ,  היא זו שבאופן מסורתי הובילה את הטקס המיוחד הזה - באחדות ,  בכבוד ובממלכתיות ",  כתב אדלשטיין .
  ( עדכון ראשון :  14:29 )  

על רקע משבר טקס המשואות :  נתניהו ואדלשטיין נפגשו במאמץ לפשרה
לאחר שראש הממשלה הודיע על השתתפותו באירוע המרכזי בערב יום העצמאות ,  והודעתו של יו"ר הכנסת על החרמת האירוע ,  מנסים השניים לפתור את המחלוקת . " הכיוון חיובי מאוד ",  אמרו גורמים פוליטיים .  אחת ההצעות :  נתניהו ידליק משואה בטקס

