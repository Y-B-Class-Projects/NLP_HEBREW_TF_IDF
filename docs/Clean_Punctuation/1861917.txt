המלך עבדאללה : " ההנהגה הישראלית טומנת ראשה בחול "
 לקראת השתתפותו בעצרת הכללית של האו"ם בניו יורק ,  אמר מלך ירדן כי הקיפאון בין ישראל לפלסטינים מסכן את היציבות במדינתו וכי ממשלת ישראל מעמידה פנים כאילו אין בעיה
עבדאללה מלך ירדן התייחס היום  ( שלישי )  לכוונה הפלסטינית לבקש הכרה בעצמאות מהאו"ם ולקיפאון במשא ומתן המדיני של הפלסטינים עם ישראל .  עבדאללה אמר כי הדבר היחיד שמדאיג אותו באשר ליציבות הפוליטית במדינתו הוא הניסיון הפלסטיני להקים מדינה תוך שההנהגה הישראלית  " טומנת את ראשה בחול ".  
" אם אנחנו לא נצליח להושיב את הישראלים והפלסטינים יחד בימים הקרובים ,  מה זה יאותת לגבי התהליך העתידי ?  ",  שאל המלך בראיון לעיתון ה"וול סטריט ג'ורנל "  בניו יורק ,  אליה הגיע לקראת השתתפותו בעצרת הכללית של האו"ם . " אם חזרנו לנקודת ההתחלה ,  ואני חושב שחזרנו אחורה יותר מכך ,  תהיה לכך השפעה רעה על כולם ",  אמר עבדאללה .  
עוד על הכרזת המדינה הפלסטינית:נתניהו : " קורא לאבו מאזן לפתוח במו"מ ישיר בניו יורק"אבו מאזן לנתניהו :  אין טעם להיפגש ללא הצעה מוחשיתאבו מאזן לבאן :  ממשיך בתכנית לקבל הכרה מהאוםעבדאללה מלך ירדן : " עתידנו חזק מזה של ישראל "
 המלך הסביר כי בעבר עודדו אותו אמירותיו של ראש הממשלה בנימין נתניהו באשר לתהליך השלום ,  אבל כי נתניהו כשל  " פעם אחר פעם "  מלעמוד באמירותיו . " כל מה שראינו בשטח היה ההפך הגמור .  ישנו תסכול גובר ,  משום שהם טומנים ראשם בחול ומעמידים פנים כאילו אין בעיה ". 
יו"ר הרשות הפלסטינית ,  אבו מאזן ,  השיב לפנות בוקר להצעתו של ראש הממשלה נתניהו להיפגש עמו בניו יורק ,  בשולי העצרת הכללית של האו"ם . " אפגש עם כל גורם ישראלי בכל עת ",  אמר בראיון לרשת FOX , " אך אין בכך תועלת ,  אם לא יהיה שום דבר מוחשי על הפרק ".  
אבו מאזן הזכיר שוב בריאיון כי כל משא ומתן חייב יהיה לכלול את הכרתה של ישראל בגבולות 67' .  הוא סיפר ,  בנוגע לפנייתו לאו"ם ,  כי הוא הוא חש ש"אין דרך לקיים למשא ומתן ".  זאת ,  לדבריו , " מכיוון שהממשל האמריקאי ,  ובעיקר הנשיא אובמה ,  מותשים מהמאמצים להחזיר את נתניהו לשולחן הדיונים - הם פשוט לא מסוגלים לשכנע אותו לעצור את הבנייה בהתנחלויות ". 

המלך עבדאללה : " ההנהגה הישראלית טומנת ראשה בחול "
 לקראת השתתפותו בעצרת הכללית של האו"ם בניו יורק ,  אמר מלך ירדן כי הקיפאון בין ישראל לפלסטינים מסכן את היציבות במדינתו וכי ממשלת ישראל מעמידה פנים כאילו אין בעיה

