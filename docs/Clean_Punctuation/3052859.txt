עובדי  " חיפה כימיקלים "  הפגינו מול מעון רה"מ : " קח אחריות על המשבר "
 לאחר שחסמו את מחלף השלום ,  הגיעו עובדי המפעל שעומד על סף סגירה לירושלים ,  וקראו לראש הממשלה להתערב במשבר : " הפתרונות קיימים ,  אין סיבה לסגור את המפעל ולפטר את העובדים "
 עשרות מעובדי מפעל חיפה כימיקלים הפגינו הבוקר  ( רביעי )  מול מעון ראש הממשלה בירושלים ,  במחאה על הסגירה הצפויה של המפעל מבלי שנמצא להם פתרון תעסוקתי .  יו"ר ועד העובדים ,  יהודה פרץ ,  אמר בהפגנה : " ערב הפסח ו-1500 משפחות מהפריפריה עומדות להיכנס למעגל העוני .  אנו קוראים לראש הממשלה לקחת אחריות ולהביא בעצמו לסיומו של המשבר .  הפתרונות קיימים ,  אין סיבה לסגור את המפעל ולפטר את העובדים ". 
איום הפיטורים עומד לפתחם של העובדים עם סגירתו המתוכננת של מכל האמוניה ,  וסגירת פעילות המפעלים .  אתמול הם חסמו את מחלף השלום בתל אביב ,  במקביל להודעת ההסתדרות על סכסוך עבודה במשק .  היו"ר אבי ניסנקורן קרא לכל הצדדים  " להגיע לפתרון אמיתי ,  שימנע אובדן אלפי מקומות עבודה ".  
עוד בוואלה !  NEWS :" שכבתי על האדמה וחשבתי :  יהרגו אותי כמו את דוד שלי"הואשם בעשרות עבירות מין ובאונס בתו - וזוכה מחמת הספקההערכה בישראל :  חמאס מתכנן פיגועי נקמה במהלך חג הפסח 
מכל האמוניה במפעל החברה אמור להיות מרוקן עד לשבת הקרובה ,  1 באפריל .  ההחלטה הביאה את הנהלת המפעל להודיע לעובדים שללא פתרון הסוגיה ,  שני המפעלים ,  בצפון ובדרום ,  ייסגרו ,  והם עומדים לאבד את מקור פרנסתם .  במקביל ,  עתרה ההנהלה בבקשה להשאיר בו 600 טון אמוניה ,  בטענה שאין באפשרותה לרוקנו באופן בטוח .  בעיריית חיפה ובארגוני הסביבה בעיר הביעו התנגדות לבקשה .
 בימים האחרונים פורסמו מודעות מטעם העובדים בכלי התקשורת בהם נכתב  " אדוני ראש הממשלה ,  הצילו !  סגירת מפעל חיפה כימיקלים ,  בצפון ובדרום ,  שולחת אותנו ,  1500 משפחות ,  לרחוב ערב חג הפסח .  אתה מחזיק את המפתח לפתרון .  רק אתה יכול לעצור את הסיוט הזה ולהציל אותנו ".  

עובדי  " חיפה כימיקלים "  הפגינו מול מעון רה"מ : " קח אחריות על המשבר "
 לאחר שחסמו את מחלף השלום ,  הגיעו עובדי המפעל שעומד על סף סגירה לירושלים ,  וקראו לראש הממשלה להתערב במשבר : " הפתרונות קיימים ,  אין סיבה לסגור את המפעל ולפטר את העובדים "
 
