מי בלשכת נתניהו הרוויח מפרשת נתן אשל ? 
בסביבת נתניהו מעריכים כי גיל שפר ,  ראש הלשכה ,  הוא היחיד שיצא מחוזק מהמצב אליו נקלעה הלשכה בעקבות פרשת נתן אשל .  מיהו האיש השני הכי קרוב לראש הממשלה ורעייתו ? 
כמדי שבוע ,  יקבלו הבוקר  ( ראשון )  המצלמות את פני ראש הממשלה ,  מלווה בפמלייתו ,  במדרגות משרדו .  התמונה שגרתית למדי ,  אך זו תהיה הפעם השלישית שנתניהו עושה זאת ללא יד ימינו ,  נתן אשל ,  שממשיך את חופשתו כל עוד נמשכת חקירתו בנציבות שירות המדינה .  מי שעדיין ייקלט בעדשות המצלמה הוא האיש שאוחז בידו השנייה של נתניהו ,  ראש הלשכה גיל שפר ,  שמסומן לעת עתה כמרוויח היחיד מהמערבולת אליה נקלעה הלשכה .  
כשמשפחת נתניהו בילתה את חופשתה השנתית בצפון באוגוסט 2010 ,  תועדו השניים שטים בקיאקים בכפר בלום .  שפר חתר בראש הסירה ,  עדות סמלית לאמון המוחלט שנותנים לו בני הזוג גם קודם לכן .   ? אם אשל הוא מספר אחת ,  אז שפר הוא מספר שתיים ?  ,  אומר גורם המקורב למשפחת נתניהו .   ? ראש הממשלה מחשיב אותו כאיש מקצוע מהמעלה הראשונה .  הוא לויאלי ומקדיש את כל חייו לריצוי אדוניו ,  וזוכה להערכה עצומה אצל בני הזוג ?  .  כל עוד לא תוכרע החקירה בעניינם של אשל בנציבות ,  יימשכו הספקולציות על העתיד להתרחש בקרוב בלשכת ראש הממשלה ,  אך בינתיים ,  לכולם בלשכה ברור מי ממלא את הוואקום שנוצר בהיעדרו של אשל .
 הפעם הראשונה בה הצטלבו דרכיהם של שפר ונתניהו הייתה באמצע שנות ה-90 ,  כשנתניהו הגיע להתארח במעגל של דן שילון בערוץ 2 ,  ושפר עבד כאיש יחסי ציבור של הרשות השנייה .  מאוחר יותר עבד שפר לצדה של שרה נתניהו ,  המשמשת כפסיכולוגית חינוכית בבתי ספר בעיריית ירושלים ,  ומערכת היחסים עם המשפחה התהדקה .  גם כיון הוא שומר על נוכחות קבועה בבית המשפחה ,  ומקורביו מעידים כי בעתות מצוקה וקושי הוא מבלה ברחוב בלפור 24 שעות ביממה .  כך היה כשנחשפה פרשת המטפלת טארה קומרי ,  כך היה כשהמשפחה ישבה שבעה על מות אביה של אשת ראש הממשלה ,  כך זה בכל האירועים המשפחתיים - שפר הוא בן בית .  הקשר האישי הקרוב והארוך הוא נדבך חשוב בעוצמתו של שפר בלשכה .  כשזה שימש במקור ראש אגף סיורים ושודרג בדצמבר 2010 לתפקיד ראש הלשכה ,  טענו פרשנים כי הצעד יחזק את מעורבותה של אשת ראש הממשלה במתרחש בלשכה .  
שפר ,  בן 43 ,  נשוי ואב לתאומים ,  מתגורר כיום בגבעת שמואל ומתהדר ב ? ייחוס ?  לא רע בכלל .  משפחת שפר  ( shaper )  ,  כפי שמכנים אותם הטבריינים האמיתיים ,  מקושרת במישרין לחסידות קרלין ,  והקימה את האכסניה היהודית הראשונה בטבריה .  מכריו וחבריו הוותיקים זוקפים לזכות סביבת ילדותו והתבגרותו ,  על התפר בין שכונה דתית וחילונית ,  את יכולתו להיות גורם מפשר ומקרב .  לאחר שירות צבאי כקצין מודיעין ,  הקים חברת ייעוץ תקשורת פרטית ,  עד שמונה לדובר המפד"ל בראשותו של זבולון המר .  הוא החל ללמוד לתואר ראשון בתקשורת ,  אך כפי שציין מבקר המדינה בדוח משרות האמון שפורסם בשנה שעברה ,  את התואר מעולם לא השלים .  בהמשך פנה לפעילות ציבורית ,  ולפני שהגיע ללשכת נתניהו הצליח לצבור רקורד של כעשור כראש מינהל הטקסים וההסברה בעיריית ירושלים ,  ומי שזוהה כאיש הקרוב ביותר לראש העיר ,  אורי לופוליאנסקי .  
קשה למצוא מישהו שמכיר או עבד עם שפר שמוכן לומר עליו מילה רעה ,  והוא זוכה לשבחים מקצועיים ואנושיים רבים .   ? מדובר בבחור חכם ונבון ובעל לב ענק .  איש של שלום שמשמש כגשר ?  ,  סיפר אחד מחבריו הקרובים ,  רב הכותל ,  שמואל רבינוביץ' ,  בשיחה עם וואלה !  חדשות .   ? ראש הממשלה זכה שיש אדם כל כך נעים הליכות בקרבתו ?  .  אחרי רצח משפחת פוגל בשנה שעברה ,  מספר הרב רבינוביץ' ,  נתגלתה מבוכה בבית העלמין ,  כאשר התברר שבני המשפחה יועדו להיקבר בקבורת קומות .   ? שפר פנה אליי כשעה לפני צאת מסע ההלוויה ,  וביקש לגייס אותי למאמץ למצוא חברא קדישא אחר שיוכל לקבור את בני המשפחה בקבורה רגילה .  
באי ההלוויה לא הבינו מדוע ההלוויה מתעכבת ,  אבל שפר וגורמים נוספים עמלו בדחיפות למצוא בית עלמין אחר ?  .  עיתונאים וחברי מועצה שעבדו עם שפר בירושלים מהללים גם את יכולותיו המקצועיות ,  ואת השירות המקצועי והמסור שנתן לראש העיר החרדי לופוליאנסקי .  חבר האופוזיציה פפה אללו מעיד כי שפר ,  יחד עם סגנו ,  גידי שמרלינג ,  עשה עבודה טובה בעירייה ו ? העלה במידה רבה את מעמדה של ירושלים ?  .
" כישוריו של שפר בתחום האנושי הם חלק מהסיבה שנתניהו הבין שטוב שיהיה אדם כזה בסביבתו ",  מספרים גורמים פוליטיים ,  המכנים את שפר  ? מכבה השרפות של נתניהו ,  כי הוא יודע להוריד מתחים ?  .  בפועל ,  הוא משמש כ ? מתאם הרשמי ?  ועסוק בסגירת פרטי הפרטים של רבים מהאירועים והנושאים שעל סדר יומו של ראש הממשלה ,  ובהרבה מקרים אחראי דווקא לאירועים הפחות רשמיים ויותר אנושיים בהם נתניהו משתתף ,  החל מהקשר עם משפחות ההרוגים בשריפה בכרמל וכלה במפגשים בכנסת עם ילדים חולי סרטן .  כשנתניהו החליט על הקדמת הפריימריז לראשות הליכוד ,  היה זה שפר שייעץ לו להקדים את ההודעה בהודעה אישית לכל שר ושר .  
הוא שסוגר את הפינות לגיבושונים של הקואליציה ,  ובתוך הלשכה הנהיג ישיבות צוות שבועיות מדי יום חמישי .  שפר מתויג כ ? אוזן הקשבת ?  בלשכה ,  אינו לוקח חלק במאבקים הפנימיים ,  וברגעי משבר תמיד ינסה להיות גורם חיצוני מפשר .  
יש מי שרואה בחיוך התמידי על פניו של שפר סימן לפיכחות ממולחת ,  ואף ערמומיות .   ? גיל מחייך עם הסכין בין השיניים ,  ויודע לטפל במי שמסכן אותו .  בן אדם ששורד כל כך הרבה זמן בלשכת נתניהו חייב להיות בן אדם שיודע להילחם ,  אבל הוא עושה את זה בצורה פיקחית ונעימה ביותר ?  ,  אומר גורם שמקורב ללשכה .   ? הכישרון של שפר הוא להיות האיש הנכון במקום הנכון ולהיות טפלון .  כשאנשים אחרים מפסידים הוא רק הולך ומשתדרג ?  .  גם בפרשת אשל הקפיד שלא להתלכלך ,  ובעוד בעדותו בנציבות גיבה את אשל ,  בתוככי הלשכה המשיך לשמור על יחסים חמים וחבריים עם שלושת הבכירים שהתלוננו .   ? גיל מאמין באחוות לוחמים .  אצלו לא מפילים חברים בשעת צרה ?  ,  אומר יועץ התקשורת של השר דן מרידור וחבר קרוב של שפר ,  מוטי אוחנה .   ? מה שמנחה אותו הוא נאמנות מוחלטת ועיוורת לבוס שלו ,  ככה זה היה אצל לופוליאנסקי וככה זה אצל נתניהו .  המטרה היחידה שיש לו מול העיניים זה נתניהו ,  אבל הוא לא אחד שינהל אותו ,  וגם אם לא יסכים עם ההחלטות שלו - הוא יתאבד על רצונו ?  .  רק ימים יגידו מה יעלה בגורלו של נתן אשל ,  אך לפי חלק גדול מההערכות נתניהו ייאלץ למצוא בחודשים הקרובים ראש סגל אחר .  האם יהיה זה שפר ?  הדעות חלוקות .  מה שביבי צריך זה מישהו שישיב לו את שאגות  " ביבי מלך ישראל ",  מציין מקורב לנתניהו .   ? כשהבחירות מעבר לפתח בקרבת זמן כזו או אחרת ,  ראש הממשלה צריך ראש סגל פוליטי ,  שידע לכוון בכל הדיונים ואת כל ההליכים את המטרה של בחירה לכהונה נוספת .  שפר יכול בקלות להחליק לתוך הכיסא הזה אבל מאוד יכול להיות שראש הממשלה יבחר להביא מישהו חיצוני ?  .  מקרוב אחר ללשכה מציין כי  " שפר הוא תקתקן ,  אבל לא אסטרטג ,  ובשנה שצפויה לשאת עמה אתגרים ביטחוניים ,  פוליטיים ,  כלכליים ומדיניים גדולים ,  יכול להיות שצריך דבר מה נוסף כדי להוביל את ראש הממשלה קדימה .  שפר אמנם חזק במצבורי הכוח התת קרקעיים שלו בלשכה ,  וכן בקרב החכים והשרים ,  מציינים גורמים נוספים ,  אך מנוסה פחות בהתמודדות עם התותחים הכבדים באמת ,  ברק וליברמן ,  שלא בהכרח ישחזרו עם שפר את האמון הגדול שנתנו באשל ".  
עם זאת ,  גם אם לא ימונה לראש הסגל ,  המרחב שנוצר בהיעדרו של אשל בהחלט מספק מקום להשפעה גדלה והולכת של המזג הנוח של שפר על המתרחש בלשכה .  פרשת אשל היא רק האחרונה בשלוש שנות עבודה משותפת שלוו באינספור עימותים ,  ועזיבות של כוחות רבים ,  בהם גם חברו הטוב של שפר ,  גידי שמרלינג ומנכל המשרד אייל גבאי .   ? יש לנתניהו צוות טוב שיכול לסגור לו מעגל ולהשיב את הליכוד ל-32 מנדטים ?  ,  אומר גורם המקורב ללשכה ומציין את המזכיר הצבאי יוחנן לוקר ,  ראש המל"ל יעקב עמידרור ,  יועץ התקשורת רוני סופר ,  ורבים נוספים .   ? כל מה שצריך עכשיו זה מנצח טוב ?  .
 עוד על פרשת נתן אשל:נתן אשל נחקר 9 שעות ,  והמשיך להכחיש כי הטרידנתן אשל נחקר בנציבות : " אין לי כעס על אף אחד"נתניהו על פרשת אשל :  נמתין בסבלנות לסוף הבדיקה"על נתניהו לגבות המתלוננים ולהשעות את נתן אשל"פרשת אשל : " ר' מסרבת להעיד ,  וממשיכה להגיע לעבודה "  

מי בלשכת נתניהו הרוויח מפרשת נתן אשל ? 
בסביבת נתניהו מעריכים כי גיל שפר ,  ראש הלשכה ,  הוא היחיד שיצא מחוזק מהמצב אליו נקלעה הלשכה בעקבות פרשת נתן אשל .  מיהו האיש השני הכי קרוב לראש הממשלה ורעייתו ? 

