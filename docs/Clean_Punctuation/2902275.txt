במלאת 20 שנים לרצח רבין :  הנשיא לשעבר קלינטון הגיע לישראל
בביקורו בארץ נפגש קלינטון עם ראש הממשלה נתניהו ,  הנשיא ריבלין ויו"ר האופוזיציה הרצוג ,  ודן איתם ביחסים בין ארצות הברית לישראל ובסכסוך הישראלי-פלסטיני .  מחר ינאם קלינטון בעצרת הזיכרון לרבין
נשיא ארה"ב לשעבר ,  ביל קלינטון ,  המבקר בימים אלה בישראל כחלק מאירועי הזיכרון במלאות 20 שנים לרצח ראש הממשלה יצחק רבין ,  ערך היום  ( שישי )  כמה פגישות עם הנהגת המדינה .  בירושלים פגש קלינטון את ראש הממשלה בנימין נתניהו ואת נשיא המדינה ראובן ריבלין ,  ואילו בשעות הערב נועד בתל אביב עם יו"ר האופוזיציה ,  ח"כ יצחק הרצוג  ( המחנה הציוני )  .  קלינטון דן עם שלושת האישים במצב המדיני-ביטחוני מול הפלסטינים ,  ביחסי ישראל וארצות הברית ובמצב באזור .
 הפגישה בין נתניהו לקלינטון התקיימה בשעות הבוקר ,  וחרף העובדה כי לא יצאה הודעה רשמית לגביה ,  נתניהו העלה לעמוד הפייסבוק שלו תמונה של השניים מחויכים על רקע דגלי ישראל וארצות הברית .  יחסיהם של קלינטון ונתניהו נחשבו למתוחים מאוד כאשר היו בהנהגה בשנות ה-90 ,  אולם בשנים האחרונות הם ערכו כמה פגישות שהוגדרו כמוצלחות .  
עוד בוואלה !  NEWS:מטוסי קרב הוזנקו לגבול סוריה בגלל מטרה חשודה :  בלון יום הולדת"הבנתי שאם אני מהססת ,  יהיו הרוגים ":  הלוחמת שחיסלה מחבל משחזרתהמלחמה בסוריה :  ארה"ב תשלח כוחות מיוחדים לסייע במאבק נגד דאעש 
רעייתו של קלינטון ,  הילרי ,  מתמודדת בימים אלה על נשיאות ארצות הברית ,  ונהנית מתמיכה נרחבת בקרב יהדות המדינה .  על רקע זה ,  לזוג קלינטון חשוב להדגיש את תמיכתם בישראל ,  ותמונה מחויכת עם נתניהו בוודאי מסייעת לכך .  בנוסף ,  יש לציין כי קלינטון שימש בעבר כלוביסט בכיר עבור חברת האנרגיה  " נובל אנרג'י ",  ולא מן הנמנע שבשיחתו עם נתניהו נידונה גם סוגיית מתווה הגז הטבעי ,  שנתניהו מתכוון להשלים בימים הקרובים עם כניסתו לתפקיד שר הכלכלה במקום אריה דרעי .  
בפגישה עם הרצוג ,  שהתקיימה במלון בו מתאכסן קלינטון בתל אביב ,  השניים שוחחו על גל הטרור הנוכחי הפוקד את ישראל ועל הצורך ביוזמה מדינית ישראלית .  הרצוג אמר במהלך הפגישה כי  " חייבים להיפרד מהפלסטינים .  אם לא ניפרד מהפלסטינים בדחיפות ,  אנחנו נמצא את עצמנו בגיהנום שנקרא ישראסטין .  היפרדות מהפלסטינים היא משימה לאומית דחופה ,  אולי הדחופה ביותר שעומדת כיום בפני ההנהגה הישראלית ". 
מחר צפוי קלינטון לשאת נאום בעצרת הזיכרון במלאות עשרים שנה לרצח רבין .  בין קלינטון לבין ראש הממשלה לשעבר הייתה חברות קרובה ,  וקלינטון צפוי להתייחס בהרחבה בנאומו ליחסים הקרובים ששררו בינו לבין רבין ,  כמו גם לצורך לחדש את תהליך השלום .  הילרי קלינטון ,  יש לציין ,  דווקא הביעה לאחרונה ספק גדול לגבי היכולת להגיע להסכם ישראלי-פלסטיני ,  ואמרה כי המשברים הרבים במזרח התיכון ,  בדגש על סוריה ,  מקשים מאוד על התקדמות בין ישראל והפלסטינים בעת הזו .  

במלאת 20 שנים לרצח רבין :  הנשיא לשעבר קלינטון הגיע לישראל
בביקורו בארץ נפגש קלינטון עם ראש הממשלה נתניהו ,  הנשיא ריבלין ויו"ר האופוזיציה הרצוג ,  ודן איתם ביחסים בין ארצות הברית לישראל ובסכסוך הישראלי-פלסטיני .  מחר ינאם קלינטון בעצרת הזיכרון לרבין

