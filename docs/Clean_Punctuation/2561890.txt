הערב :  ראש הממשלה ושר האוצר ידונו על התקציב
בהמשך לדיונים שנערכים בין הראל לוקר ,  יוג'ין קנדל וגל הרשקוביץ על תקציב 2013 ייפגשו הערב גם יובל שטייניץ ובנימין נתניהו וידונו בנושא .  החלטות יתקבלו כנראה אחרי החגים
ראש הממשלה ,  בנימין נתניהו ,  עומד לקיים הערב דיון חשוב בתקציב המדינה ל-2013 ,  יחד עם שר האוצר ובכירי האוצר .
 תקציב 2013 צפוי להיות תקציב של גזירות הן בצד ההוצאות של הממשלה והן בצד ההכנסות .  בדיון צפויות לעלות לדיון הצעות האוצר לקיצוץ בשכר עובדי השרות הציבורי ,  פגיעה בקצבאות הילדים וקצבאות אחרות של הביטוח הלאומי ,  דחיית תשלום דמי הבראה לעובדי המגזר הציבורי ,  הקפאת תוכניות בהיקף של מיליארדי שקלים לפיתוח מערך הכבישים והרכבות ,  ועוד .
 בדיון הערב צפויים להשתתף ,  לצד רה"מ גם מנכ"ל משרדו ,  הראל לוקר ,  ראש המועצה הלאומית לכלכלה במשרד רה"מ ,  יוג'ין קנדל ,  ומצד האוצר ,  שר האוצר ,  יובל שטייניץ ,  מנכ"ל משרדו ,  דורון כהן ,  ראש אגף תקציבים ,  גל הרשקוביץ ,  החשבת הכללית ,  מיכל עבאדי-בויאנג'ו ,  ראש אגף כלכלה והכנסות המדינה ,  מיכאל שראל .
 הדיון הערב בא בהמשך לשורה של פגישות בין לוקר וקנדל מחד ,  להרשקוביץ וראשי אגף תקציבים מאידך ,  בהן נידונו האפשרויות לקיצוץ המתחייב ,  של 14 מיליארד שקל ,  בצד ההוצאות בתקציב המדינה ל-2013 .  מאחר ושני הצדדים הגיעו לסיכומים ,  הוחלט לקיים את הישיבה הערב בראשות רה"מ .
 הערכה היא כי החלטות על קיצוצים וגזרות יתקבלו ויפורסמו ע"י רה"מ רק לאחר החגים ,  כדי לא לפגוע באווירת החגים .  

הערב :  ראש הממשלה ושר האוצר ידונו על התקציב
בהמשך לדיונים שנערכים בין הראל לוקר ,  יוג'ין קנדל וגל הרשקוביץ על תקציב 2013 ייפגשו הערב גם יובל שטייניץ ובנימין נתניהו וידונו בנושא .  החלטות יתקבלו כנראה אחרי החגים

