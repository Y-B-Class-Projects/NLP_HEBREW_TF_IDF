מפגינים לרה"מ : " לא להתקפל מול ארה"ב "
 ראש הממשלה מתכונן לנסיעתו לוושינגטון ומול ביתו הפגינו הערב אנשי ימין : " מצפים מנתניהו שיאמר - ישראל שייכת אך ורק לעם אחד "
  ( צילום :  גדעון צנטנר ,  עריכת וידאו :  נעמה דרור ) 
אנשי ימין ,  ובתוכם אנשי מפלגת האיחוד הלאומי ,  הפגינו היום  ( חמישי )  מול ביתו של ראש הממשלה בנימין נתניהו לקראת נסיעתו לארצות הברית .  המפגינים קראו לראש הממשלה  " לא להתקפל מול דרישות האמריקאים ".  חבר הכנסת מיכאל בן ארי  ( האיחוד הלאומי )  אמר : " אנחנו מצפים מנתניהו שיאמר - ארץ ישראל ההיסטורית שייכת אך ורק לעם אחד ".  לדבריו , " לפני שלושה חודשים היו כאן בחירות ,  והעם בחר לשלוח את השמאל הביתה .  העם בחר ימין ,  ועם ישראל לא יקבל את זה עוד פעם - שהוא בחר ימין וקיבל שמאל ". 
ראש מועצת קדומים לשעבר דניאלה וייס אמרה : " אנחנו ציפינו שנתניהו יתחיל ברגל ימין ואנחנו כאן לתת סימן של אזהרה ",  לדבריה , " נתניהו תכנן להתייצב מול מלכי עולם בלי הימין הקיצוני ,  וזו הסיבה שהוא רצה להיפטר מהאיחוד הלאומי ".  
בתוך כך ,  חברי סיעת הבית היהודי דורשים מראש הממשלה בנימין נתניהו להיפגש עימו לפני צאתו לארצות הברית .  במכתב ששלחו היום לנתניהו חברי הסיעה נכתב כי  " לסיעתנו יש עמדה מדינית ברורה השוללת מדינה פלסטינית ביהודה ושומרון ואת הרעיון הנואל של שתי מדינות לשני עמים .  אנו רוצים להבטיח כי זו תהיה גם עמדת הממשלה בראשותך כפי שהצהרת לא אחת ". 

מפגינים לרה"מ : " לא להתקפל מול ארה"ב "
 ראש הממשלה מתכונן לנסיעתו לוושינגטון ומול ביתו הפגינו הערב אנשי ימין : " מצפים מנתניהו שיאמר - ישראל שייכת אך ורק לעם אחד "
 
