 " מוזס :  'מה השורה התחתונה ? ' ;  נתניהו :  'אפשר לחוקק את זה' "
 מתמלילי הפגישה בין ראש הממשלה למו"ל  " ידיעות אחרונות "  שנחשפו בחדשות 2 ,  עולה כי השניים ניסו לתאם לכאורה מהלך נגד  " ישראל היום ".  מוזס שאל : " לאיזו ועדה זה הולך ?  ",  נתניהו השיב : " נקים ועדה מיוחדת "
  ( נתניהו ,  השבוע : " אני מודע לפרטי החקירה .  לא יהיה כלום ,  כי אין כלום ")  
ראש הממשלה בנימין נתניהו קידם בשיחה עם מו"ל  " ידיעות אחרונות "  נוני מוזס מהלך שיביא לפגיעה בעיתון היומי  " ישראל היום ",  בתמורה לסיקור חיובי בעיתון של מוזס - כך עולה מתמלילי אחת השיחות בין השניים שפורסמו אמש  ( שישי )  בחדשות 2 .  במסגרת פרשה 2000 ,  נחשד נתניהו כי שוחח עם מוזס על מנת לקבל סיקור חיובי לפני הבחירות בשנת 2015 ,  ובתמורה יקודם חוק  " ישראל היום "  שיצמצם את פעילותו .
 מוזס :  מה השורה התחתונה ?  איך אפשר לעשות זאת מהר ? 
נתניהו :  אפשר לחוקק את זה .
 נתניהו :  אני רוצה לדבר עם הג'ינג'י  ( שלדון אדלסון )  .  הוא בעוד שבועיים בארץ .
 מוזס :  צריך לראות איך אפשר לעשות משהו שהוא יוכל לחיות איתו .  אני רוצה להקל ,  לא מחפש להקשות .
 נתניהו :  איך ? 
מוזס :  בנושא הכמויות שדיברנו .  לעשות את זה בפשרה איתו .  אני אומר את זה ממקום טוב ,  לא ממקום רע .
 נתניהו :  לדעתי זה לא יהיה בסדר איתו אבל ..  .
 מוזס :  צריך חוק אחר שיעקוף את הבעיה .
 נתניהו :  מישהו צריך לבוא עם ההצעה ,  דיברתי כבר עם מישהו .
 מוזס :  יריב ?   ( השר יריב לוין ) 
נתניהו :  לא .
 מוזס :  תביא את מי שאתה רוצה ,  זה לא ענייני .
 מוזס :  צריך שכבל  ( ח"כ איתן כבל )  יבוא ואיש שלך בכנסת .
 נתניהו :  ושאיתן יגיד אני רוצה להגיע לפשרה ,  אולי נשכנע אותו .
 מוזס :  לאיזו ועדה זה הולך ? 
נתניהו :  נקים ועדה מיוחדת .  
בערוץ 10 דווח אמש כי בעלי העיתון היומי  " ישראל היום "  שלדון אדלסון צפוי להעיד בשבוע הבא במסגרת פרשה 2000 .  עד כה הקפיד נתניהו להרחיק את עצמו מקשר ל"ישראל היום "  מאחר שהדבר מהווה עבירה על חוקי מימון מפלגות .  ואולם ,  ברגע שנתניהו הוקלט במהלך משא ומתן כזה עם מוזס ,  שלא ברור כמה פעיל היה החלק שנטל בו ,  יהיה לו מאוד קשה להגיד שהיומון הממומן על ידי מקורבו אדלסון פועל כמערכת עיתונאית עצמאית ושאין לו השפעה עליה .
 בתלונה שהגיש עו"ד שחר בן מאיר לוועדת הבחירות המרכזית בבחירות האחרונות ולמבקר המדינה ,  הוא ביקש להכריז על  " ישראל היום "  כשופר תעמולה למען נתניהו בניגוד לחוק הבחירות ולבדוק חשד שלפיו העיתון מפר את חוק מימון מפלגות . " בעל הון  ( שאינו אזרח או תושב ישראל )  מקים עבור מועמד לבחירות פלטפורמה של תעמולת בחירות המתחזית להיות עיתון יומי ,  המופץ בחינם ,  ואשר משתלט על חלק נכבד של תחום העיתונות היומית  ( גם בשל חינמיותו וגם בשל זמינותו הבלתי מוגבלת )  ,  ו'תורם' לשם כך עשרות מיליוני דולרים בניגוד מפורש להוראות חוק מימון מפלגות תשל"ג1973  ( להלן :  'חוק מימון מפלגות' )  ,  היא סכנה מהותית ,  מוחשית ומיידית לקיומה של דמוקרטיה המבוססת על עקרון השוויון ",  כתב אז בן מאיר .  
ביום רביעי דווח באתר  " הארץ "  כי נתניהו אמר למוזס בשיחה שהוקלטה לפני הבחירות ,  כי אם העיתון יכתוש אותו במערכת הבחירות - הוא יטפל בו .  עוד פורסם כי באותה השיחה ,  מוזס הסביר לנתניהו כי כלי התקשורת שברשותו מתקיפים את האחרון מאחר שהוא לא יכול לשבת בשקט כאשר ראש הממשלה מבקש להשמיד מפעל חיים משפחתי באמצעות  " ישראל היום ",  יומון חינמי שאיים לטענת מוזס על  " ידיעות אחרונות ". 
 ( עדכון ראשון :  19:47 )   

" מוזס :  'מה השורה התחתונה ? ' ;  נתניהו :  'אפשר לחוקק את זה' "
 מתמלילי הפגישה בין ראש הממשלה למו"ל  " ידיעות אחרונות "  שנחשפו בחדשות 2 ,  עולה כי השניים ניסו לתאם לכאורה מהלך נגד  " ישראל היום ".  מוזס שאל : " לאיזו ועדה זה הולך ?  ",  נתניהו השיב : " נקים ועדה מיוחדת "
 
