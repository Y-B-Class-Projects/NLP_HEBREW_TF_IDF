ארה"ב : " תוכנית נתניהו מסכלת משא ומתן "
 דובר הבית הלבן הביע תגובה רשמית של הממשל לתוכנית נתניהו לאשר בנייה בגדה טרם החלטה על הקפאתה . " הרחבת ההתנחלויות אינה לגיטימית ,  יש להפסיקה מיד "
 הבית הלבן הגיב אחר הצהרים  ( שישי )  לראשונה לתוכניתו של ראש הממשלה בנימין נתניהו לאשר בנייה של מאות יחידות דיור בגדה המערבית טרם הודעה על הקפאת הבנייה .  דובר הבית הלבן רוברט גיבס אמר כי  " תוכנית נתניהו מחבלת בנסיונות להתחיל במשא ומתן בית ישראל לפלסטינים ".  לדבריו , " כפי שאמר הנשיא ברק אובמה ,  ארצות הברית אינה רואה בהרחבת ההתנחלויות פעולה לגיטימית ,  ואני קוראים לישראל להפסיקה באופן מיידי ".  הוא הוסיף כי , " המשך הבנייה בגדה המערבית מקשה על יצירת התנאים למשא ומתן לשלום עם הפלסטינים ". 
מוקדם יותר היום אמר יו"ר הרשות הפלסטינית אבו מאזן ,  המבקר בפריז ,  כי לא יחודש המשא ומתן עד שלא תוקפא הבנייה באופן מוחלט .  לאחר פגישה עם נשיא צרפת ניקולא סרקוזי ,  אמר אבו מאזן כי  " אנחנו דורשים הקפאה מוחלטת של ההתנחלויות והתחלה של משא ומתן רציני ".  סוכנות הידיעות הצרפתית דיווחה כי גורמים בצרפת אמרו כי הממשלה מתנגדת באופן נחרץ להמשך בניית ההתנחלויות בגדה המערבית .
 לדברי חבר הכנסת אחמד טיבי  ( רע"ם-תע"ל )  ,  החלטת נתניהו שמה את בקשת ההקפאה של הממשל האמריקאי ללעג ולקלס . " למעשה מדובר בישראבלוף טיפוסי ,  מבית המדרש של נתניהו ,  ללכת עם ולהרגיש בלי ",  אמר טיבי .  ח"כ אופיר פינס  ( עבודה )  אמר בתגובה כי  " מדובר בשני מהלכים המנטרלים זה את זה ,  ומעידים שנתניהו מנסה לאכול את העוגה ולהשאיר אותה שלמה .  שרק ייזהר שלא יתקע לו בגרון ". 
הבוקר דווח כי נתניהו צפוי לאשר בניית מאות דירות בגדה המערבית ,  זאת בנוסף ל-2,500 דירות שכבר נמצאות בבנייה .  כך מסר גורם בלשכתו .  לדבריו ,  לאחר מכן יסכים נתניהו להשעיה זמנית בבנייה בגדה ,  בתמורה לצעדי נורמליזציה מצד מדינות ערב .
 
ארה"ב : " תוכנית נתניהו מסכלת משא ומתן "
 דובר הבית הלבן הביע תגובה רשמית של הממשל לתוכנית נתניהו לאשר בנייה בגדה טרם החלטה על הקפאתה . " הרחבת ההתנחלויות אינה לגיטימית ,  יש להפסיקה מיד "
 
