בן אליעזר : " נאום נתניהו - מבורך "
 שר התמ"ת התרשם מנאומו של ראש הממשלה אמש והביע תקווה כי  " בקרוב מאוד נראה את אבו מאזן יושב עם נתניהו למשא ומתן "
  ( צילום :  דייב שחר ,  עריכת וידאו :  רן צימט ) 
שר התעשייה והמסחר ,  בנימין בן אליעזר  ( העבודה )  ,  הגיב היום  ( שני )  לנאומו המדיני של ראש הממשלה בנימין נתניהו אתמול .  בן אליעזר אמר כי  " אני רוצה לברך את רה"מ על נאומו .  אסור לשכוח כי מדובר בראש ממשלה שנבחר לא בדיוק מהמחנה אליו אני שייך ,  אלא בעיקר על ידי ציבור הימין .  מבחינה זו ,  לשמוע ממנהיג כמו נתניהו על זכות הפלסטינים לחיות בארץ משלהם ,  עם המנון ודגל משלהם ,  ועם הסכמה למדינה פלסטינית ,  זה מבורך מאוד ובפעם הראשונה ששומעים זאת אצלו .  זו הייתה שאלה גדולה ,  וכאן היה מבחנו כמנהיג ".  
" מנהיג צריך לדעת כיצד הוא קורא את הסובב אותו ואת המתרחש ,  וביבי איתר נכון כי בעיית הליבה של ישראל היא הגרעין האירני ,  איתר נכון כי מדובר בממשל שונה בארצות הברית וכי הוא חייב ללכת על התאמה למציאות למרות עולמו הפנימי ",  הבהיר בן אליעזר .  שר התמ"ת הביע את תקוותו  " שיהיה לכך המשך .  בשלב זה מדובר בנאום בלבד ,  שמסמל את הכיוון ,  אותו צריך לבחון על ציר הזמן במעשים ולראות מה התקדם .  אני מקווה כי מהר מאוד נראה את אבו מאזן יושב מול ראש הממשלה הישראלי לתחילה של מו"מ .  אני שמח מאוד על התגובה האמריקאית הרואה בנאום כסימן מבשר לכיוון של מו"מ ,  ומקווה כי נגיע אל היעד  פעם אחת ולתמיד להביא לסוף של הסכסוך שמלווה אותנו שנים רבות כל כך ". 

בן אליעזר : " נאום נתניהו - מבורך "
 שר התמ"ת התרשם מנאומו של ראש הממשלה אמש והביע תקווה כי  " בקרוב מאוד נראה את אבו מאזן יושב עם נתניהו למשא ומתן "
 
