הליכוד ביתנו :  מולכו לא יתווך במגעים הקואליציוניים
היועץ המשפטי לממשלה קבע כי מולכו לא יוכל לנהל את המגעים במקביל לתפקידו במו"מ המדיני . " מולכו החליט להמשיך כשליחו האישי של נתניהו למו"מ עם הפלסטינים ",  נמסר מהליכוד
בעקבות קביעת היועץ המשפטי לממשלה :  הליכוד ביתנו הודיעו היום  ( ראשון )  כי עורך דין יצחק מולכו לא ישמש כמתווך במגעים הקואליציוניים להרכבת הממשלה ה-33 . " לאור העובדה שהנעת המהלך המדיני עם הפלסטינים הוצבה כיעד מרכזי של הממשלה הבאה ",  נמסר מהמפלגה , " החליט עו"ד מולכו ,  בעצה אחת עם ראש הממשלה נתניהו ,  להמשיך בתפקיד שליחו האישי של ראש הממשלה למשא ומתן עם הפלסטינים ,  לכן לא ייקח חלק במשא ומתן הקואליציוני אחרי שהיועץ המשפטי וינשטיין קבע שלא ניתן לבצע את שני התפקידים במקביל ". 
קביעתו של היועץ המשפטי עוררה תמיהה במערכת הפוליטית ,  שכן מינויו של מולכו כחבר בצוות המשא ומתן הקואליציוני הוכרז כבר לפני שבוע ,  ועובדת היותו השליח המיוחד למגעים עם הפלסטינים וסוגיית כפל התפקידים הייתה ידועה כבר אז .  היום התחיל באופן רשמי המשא ומתן הקואליציוני בכפר המכביה ברמת גן .  הצוות ,  ממנו מולכו נאלץ לפרוש ,  שהורכב בידי ראש הממשלה בנימין נתניהו ויו"ר ישראל ביתנו אביגדור ליברמן ,  כולל את עורך דין דוד שמרון ,  רואה חשבון ומנכ"ל משרד ראש הממשלה לשעבר ,  משה ליאון ועורך דין יואב מאני .
 בחודש מאי האחרון נפגש עורך הדין מולכו ברמאללה עם אבו מאזן והעביר לו את איגרת התשובה של נתניהו לאיגרת ששלח לו יו"ר הרשות שלושה שבועות לפני .  באיגרת ,  פירט נתניהו את עמדותיה של ישראל בנוגע לחידוש המגעים המדיניים בין ישראל לרשות הפלסטינית ,  אך אבו מאזן דחה את ההצעה הישראלית ואמר כי איגרתו של נתניהו  " אינה כוללת תשובות ברורות על סוגיות הליבה המכשילות את חידוש תהליך השלום ".  
בניגוד להתנהלות נתניהו לאחר הבחירות  אז השהה את שיחת הטלפון ליו"ר הבית היהודי נפתלי בנט  כעת הבית היהודי תהיה השנייה בתור ,  אחרי יש עתיד ,  בפתיחת המשא ומתן הקואליציוני .  בצהריים נפגשו הצוותים של הליכוד ויש עתיד ולאחריהן החלה הפגישה בין אנשי הליכוד לבית היהודי .  בהמשך יגיעו אנשי צוות המשא ומתן של ש"ס .  מחר ייערכו פגישות בצהריים עם נציגי יהדות התורה ,  התנועה וקדימה .  נכון לעכשיו ,  לא נקבעו פגישות עם אנשי מפלגת העבודה ,  מרצ והמפלגות הערביות .
 אמש הטיל נשיא המדינה שמעון פרס על נתניהו את מלאכת הרכבת הממשלה .  המשמעות היא שעל נתניהו לסיים את המשא ומתן הקואליציוני תוך 28 ימים .  אם לא יספיק עד אז ,  הנשיא רשאי לאפשר לו 14 ימים נוספים .  אם גם אלה לא יספיקו לנתניהו  מה שלא סביר שיקרה  בתוך שלושה ימים פרס יצטרך להטיל על חבר כנסת אחר את המלאכה או להודיע ליו"ר הכנסת כי אין איש שיכול להרכיב ממשלה .  אם אכן נגיע למצב כזה ,  כנראה שפרס יערוך שוב סבב התייעצויות עם חברי הכנסת .  במצב שבו לא ניתן להרכיב ממשלה ,  חברי הכנסת רשאים תוך 21 ימים להמליץ לנשיא על חבר כנסת אחר שירכיב את הממשלה .  
עוד באותו נושא:שליח נתניהו נפגש עם בכירים בהנהגה הצבאית במצריםאבו מאזן דחה את הצעת נתניהו לחידוש המשא ומתןנתניהו העביר איגרת לאבו מאזן :  מחויבים לשלום "  

הליכוד ביתנו :  מולכו לא יתווך במגעים הקואליציוניים
היועץ המשפטי לממשלה קבע כי מולכו לא יוכל לנהל את המגעים במקביל לתפקידו במו"מ המדיני . " מולכו החליט להמשיך כשליחו האישי של נתניהו למו"מ עם הפלסטינים ",  נמסר מהליכוד

