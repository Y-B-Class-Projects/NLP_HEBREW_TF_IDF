רה"מ לאלמנת השוטר שנספה בכרמל : " סיפור גבורה "
 כחודש לאחר אסון השריפה בכרמל ,  נפגשה אלמנתו של תנ"צ ליאור בוקר שנספה באסון עם ראש הממשלה .  לדבריה ,  נתניהו הבטיח לקדם את מערך הכיבוי
אלמנתו של תת-ניצב ליאור בוקר שנספה באסון הכרמל ,  נאווה פרחי בוקר ,  נפגשה אמש  ( שלישי )  עם ראש הממשלה ,  בנימין נתניהו .  בוקר סיפרה לוואלה !  חדשות על כוונתה להגיע למפגש במטרה לקדם שינוי במערך הכיבוי ,  ולצאת עם בשורות למשפחות השכולות ולעם ישראל . " ליאור לא נהרג סתם .  אני איאבק כדי להנציח את מעשה גבורתו ".  הבטיחה .
 בפגישה שארכה כחצי שעה ,  אמר נתניהו כי כמי שמגיע ממשפחה שכולה ,  לבו נמצא עם המשפחות השכולות .  כמו כן ,  נתניהו ציין את התפעלותו מסיפור הגבורה של בעלה ,  אשר נספה כשניסה לחלץ את הסוהרים מהאוטובוס שנלכד בלהבות .  לדברי בוקר ,  נתניהו אמר לה כי  " מהאסון הזה יצא סיפור גבורה והקרבה למופת שייזכר לדורות ".  
" יצאתי מהפגישה עם שתי בשורות טובות ",  סיפרה בוקר . " ראשית ,  נתניהו הבטיח לי שיוקם מערך כיבוי אווירי מיוחד של טייסת מחיל האוויר .  בחודשים הקרובים מערך חיל האוויר והכיבוי החדש הולכים לחכור מטוסים עד שירכשו ציוד בעלות של חמישים מיליון שקלים .  מדובר לפחות בארבעה מטוסים ".  לדבריה ,  נתניהו הדגיש כי  " ילווה את המאבק עד שיוקם מערך כיבוי למופת בישראל ". 
הבשורה השנייה מהפגישה לדברי בוקר כרוכה בהצעת החוק אותה יזם ח"כ דוד אזולאי  ( ש"ס )  .  ההצעה שואפת ליישם את המלצות ועדת גינוסר שהוגשו לפני מספר שנים ,  לפיהן יש להפוך את שירות הכבאות משירות מוניציפלי לשירות ארצי ממלכתי ,  עליו יהיה ממונה שר הפנים .  בראש הרשות יעמוד נציב כבאות וחילוץ ,  שימונה בידי הממשלה על פי המלצת השר .  בנוסף ,  על פי ההצעה ,  תפקידי שירות הכבאות יתרחבו ,  ומלבד כיבוי שריפות וביצוע פעולות למניעתן ,  יכללו גם חילוץ בתאונות דרכים ,  טיפול במקרים בהם מעורבים חומרים מסוכנים ,  ומעל הכל סיוע בטיפול באסונות המוניים . 
" נתניהו הבטיח כי הוא יאחד את ההצעה של ח"כ אזולאי עם ההצעה של משרד הפנים ,  ויקצה לתקציב המהלך כולו 300 מיליון שקלים .  יצאתי בתחושה טובה מן הפגישה .  נתניהו נתן לי להרגיש שדברים זזים ",  סיכמה בוקר .
 
רה"מ לאלמנת השוטר שנספה בכרמל : " סיפור גבורה "
 כחודש לאחר אסון השריפה בכרמל ,  נפגשה אלמנתו של תנ"צ ליאור בוקר שנספה באסון עם ראש הממשלה .  לדבריה ,  נתניהו הבטיח לקדם את מערך הכיבוי

