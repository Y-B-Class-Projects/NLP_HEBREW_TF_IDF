האיחוד האירופי נרתם להצלת המו"מ הישיר
על רקע החלטת ישראל שלא להאריך את ההקפאה ותחת אזהרתו של אבו מאזן כי ייאלץ לפרוש מהמומ ,  שרת החוץ של האיחוד האירופי תגיע לביקור בן שלושה ימים במזרח התיכון .  לדבריה , " האתגר הוא למצוא דרך שבה נוכל למנוע את פרישתו של אבו מאזן מהשיחות "
 האיחוד האירופי מתגייס להצלת השיחות הישירות בין ישראל לפלסטינים .  שרת החוץ של האיחוד האירופי קתרין אשטון הודיעה כי בכוונתה להגיע מחר  ( חמישי )  למזרח התיכון במטרה להביע את תמיכת הארגון בהמשך המשא ומתן .  אשטון הסבירה כי האיחוד האירופי רואה  " חשיבות גבוהה במציאת דרך מספקת עבור שני הצדדים להמשיך בשיחות וביצירת מומנטום להמשכן "  - זאת בצל חידוש הבנייה בהתנחלויות ,  בניגוד לדרישת חברי צוות המו"מ הפלסטיני ויו"ר הרשות אבו מאזן .
" האתגר הוא למצוא דרך שבה נוכל למנוע את פרישתו של אבו מאזן מהשיחות ",  אמרה אשטון בריאיון שקיימה בארצות הברית עם סוכנות הידיעות רויטרס .  אשטון הסבירה כי היא מאמינה שהן נתניהו והן אבו מאזן נחושים בדעתם ורציניים לגבי המו"מ . " לפי התרשמותי ,  הם מקיימים ביניהם דין ודברים ,  שנעשה בצורה טובה מאוד .  כך שבכל הנוגע לאפשרויות להשגת הסכם שלום ,  אנו נמצאים במצב הטוב ביותר מזה שנים ".   
" השאלה הנשאלת היא :  האם קיים דבר מה אחר שיניח את דעתו של אבו מאזן ,  שיהווה תחליף להקפאת הבנייה בגדה המערבית ויאפשר את המשך המו"מ לתקופה נוספת ".  אשטון הזכירה את נאומו המיועד של אבו מאזן בפסגת הליגה הערבית בארבעה באוקטובר ,  שבו הוא צפוי להכריז על צעדיו הקרובים בכל הנודע למו"מ עם ישראל . " אני סבורה שבשבוע הבא נדע אם השיחות נמצאות בסכנה ממשית וגדולה ,  או אם נמצאה דרך להמשיכן ".  
אשטון ציינה עוד ,  כי קריסת המגעים עלולה לסבך גם את נשיא ארה"ב ברק אובמה שעודד את פתיחת הדיאלוג הישיר בין המנהיגים ,  וכך להקשות על כל יוזמה עתידית לחידוש המו"מ .  לפיכך סבורה אשטון כי על האיחוד האירופי להפגין מעורבות גדולה בקידום השיחות .  אשטון הסבירה כי הגדלת תפקידו של האיחוד האירופי במאמצי התיווך נובעת גם מכך ש"לנשיא אובמה יש בעיות רבות מבית ,  אשר מונעות ממנו להקדיש את מלוא תשומת הלב למצב במזה"ת ".  
" לאחר ששוחחתי עם השליח האמריקאי מיטשל המבקר באזור וכן עם שליח הקוורטט טוני בלייר ,  החלטתי לנסוע למזרח התיכון הישר מארצות הברית ",  הסבירה .  הביקור יימשך שלושה ימים ובמהלכו תיפגש אשטון עם ראש הממשלה בנימין נתניהו ,  יו"ר הרשות הפלסטינית אבו מאזן והשליח האמריקאי המיוחד למזרח התיכון ג'ורג' מיטשל ,  המבקר אף הוא באזור .  
לדברי אשטון , " כפי שאמרתי בעבר ,  האיחוד האירופי מצר על החלטת ישראל שלא להאריך את הקפאת הבניה בהתנחלויות .  במהלך ביקורי ,  אשוב ואדרוש משני הצדדים לפעול באחריות ולהמשיך ולחפש את הנתיב לשלום ".  אשטון הדגישה ,  כי  " אין אפשרות אחרת ,  זולת המו"מ והתהליך המדיני ".  
מוקדם יותר נועד ראש הממשלה נתניהו בקיסריה עם השליח האמריקאי מיטשל .  במהלך הפגישה אמר נתניהו כי הוא  " מחויב להגיע להסכם שלום שישמור על הביטחון ועל האינטרסים החיוניים של מדינת ישראל .  אנחנו מחויבים ללכת בנתיב הזה ".  נתניהו הוסיף כי הוא  " מקווה שהשיחות הטובות שהתחילו עם הנשיא אבו מאזן יימשכו ברציפות על מנת לנסות ולהגיע ליעד הזה ".  לאחר מכן נועד מיטשל עם נשיא המדינה שמעון פרס ,  והוא צפוי להיפגש ביממה הקרובה עם יו"ר הרשות אבו מאזן .
 עדכון ראשון :  19:15

האיחוד האירופי נרתם להצלת המו"מ הישיר
על רקע החלטת ישראל שלא להאריך את ההקפאה ותחת אזהרתו של אבו מאזן כי ייאלץ לפרוש מהמומ ,  שרת החוץ של האיחוד האירופי תגיע לביקור בן שלושה ימים במזרח התיכון .  לדבריה , " האתגר הוא למצוא דרך שבה נוכל למנוע את פרישתו של אבו מאזן מהשיחות "
 
