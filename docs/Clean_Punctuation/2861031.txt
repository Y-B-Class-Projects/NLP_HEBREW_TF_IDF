רגע לפני סיום תפקידו :  רמטכ"ל צבא ארה"ב יבקר בישראל
יו"ר המטות המשולבים ,  מרטין דמפסי ,  יגיע מחר לביקור רשמי בישראל בפעם האחרונה במסגרת תפקידו .  הוא צפוי להיפגש עם הרמטכ"ל איזנקוט ולדון עמו בהתפתחויות בסוריה ,  ואף יוועד עם נתניהו ועם יעלון
בצה"ל נערכים בימים אלה לביקורו של יו"ר המטות המשולבים של צבא ארצות הברית ,  מרטין דמפסי ,  בישראל .  דמפסי צפוי לנחות בישראל מחר  ( שני )  בערב ,  כשהוא מלווה בעיתונאים ,  לביקורו הרשמי האחרון בטרם יסיים את תפקידו .  בצה"ל נערכים לקבלת פנים חגיגית ולשורת טקסי פרידה לאורך ביקורו .
 במסגרת הביקור יקיים דמפסי פגישה אישית עם הרמטכ"ל ,  רב-אלוף גדי איזנקוט ,  ולאחר מכן ייפגש עם צוות רחב יותר ,  ובו ישתתפו בכירים במטה הכללי ,  ובהם ראש אגף המודיעין אלוף הרצי הלוי ומפקד חיל האוויר אלוף אמיר אשל .  הצדדים צפויים לדון בהתפתחויות במזרח התיכון ,  בדגש על סוריה . " כלי התקשורת עוסקים בעיקר במצבו של בשאר אסד ובסיכויי משטרו לשרוד ,  אך יש סוגיות מטרידות יותר בכל הקשור לסוריה ,  והן האזרחים ",  אמר גורם ביטחוני בכיר בשיחה עם וואלה ! NEWS . " יש לכך השפעות על כל האזור ".  
הבית הלבן עוסק רבות בשבועות האחרונים בגיבוש מדיניות חדשה בעניין האירועים בסוריה ובהתקדמותו של ארגון  " המדינה האיסלאמית "   ( דאעש )  בלחימה נגד ארגון חיזבאללה .  כמו כן ,  עוסקים בבית הלבן במה שנותר מהצבא הסורי וכן בהשלכות על לבנון ,  על ירדן ועל האזור .
 ביום שלישי אמור דמפסי לקיים פגישות עבודה עם ראש הממשלה בנימין נתניהו ועם שר הביטחון משה יעלון ,  אף שהוא מגיע כאורח של הרמטכ"ל איזנקוט .  פקידים בכירים אמרו בסוף השבוע האחרון כי ביקורו של יו"ר המטות המשולבים הוא  " הזדמנות טובה להוכיח בפומבי כי מערכת היחסים הביטחונית בין המדינות היא חזקה יותר מאי פעם ,  והשינויים במזרח התיכון הפכו את האינטרסים של המדינות להדוקים יותר במעבר ".  
בתום הביקור של דמפסי בישראל הוא אמור לערוך ביקורים דומים במדינות באזור .  דובר הלשכה שלו סירב למסור פרטים בנושא ,  בשל הרגישות הביטחונית .  

רגע לפני סיום תפקידו :  רמטכ"ל צבא ארה"ב יבקר בישראל
יו"ר המטות המשולבים ,  מרטין דמפסי ,  יגיע מחר לביקור רשמי בישראל בפעם האחרונה במסגרת תפקידו .  הוא צפוי להיפגש עם הרמטכ"ל איזנקוט ולדון עמו בהתפתחויות בסוריה ,  ואף יוועד עם נתניהו ועם יעלון

