 " ביבי ברח ":  הכנסת דנה בחוק הלאום - רק 5 חברי קואליציה הגיעו
סיעות האופוזיציה יזמו דיון פגרה בחוק - ברקע המחאה נגדו שמובילים בני העדה הדרוזית ,  אך נתניהו ורוב חברי הממשלה לא נכחו בו .  ח"כ חסון : " אי אפשר לחוקק חוק לאום בבוקר ולהתחבא מביקורת הציבור בערב ".  הדיון הופסק באמצע בשל התפרעות של מפגינים שהניפו שלטים
מליאת הכנסת קיימה היום  ( רביעי )  דיון פגרה מיוחד בנושא  " חוק הלאום ופגיעתו בערכי השוויון והדמוקרטיה ".  הדיון התקיים על פי דרישתם של יותר מ-25 חברי כנסת מסיעות האופוזיציה .  אולם ,  ראש הממשלה בנימין נתניהו לא לקח בו חלק .  ארבעה ח"כים מהקואליציה ושר אחד בלבד ,  השר זאב אלקין ,  הגיעו לדיון על חוק הלאום במליאת הכנסת .
 את הדיון פתחה יו"ר האופוזיציה ח"כ ציפי ליבני שאמרה כי  " ביבי ברח מהאחריות ".  נאומה הופסק באמצע בשל התפרעות של מפגינים שהניפו שלטים של מגילת העצמאות .  לאחר מכן המשיכה לבני בנאומה הראשון במליאה כיו"ר האופוזיציה ואמרה כי  " ביבי שכחת מה זה להיות יהודי ו'אהבת לרעך' ו'אהבת את הגר' .  הפכת להיות עוד פוליטיקאי פופוליסט ,  עומד בראש מפלגה פופוליסטית שמנהל שנאת זרים ומיעוטים לצרכים הפוליטיים שלו .  אלה החברים שלך באירופה וזה מי שאתה ".  
לבני פנתה בנאומה לציבור הרחב ולמובילי המחאות האחרונות : " אני רוצה לומר לכם מעל הבמה הזאת :  הכל פוליטי .  אל תתחבאו מאחורי 'אנחנו לא ימין ושמאל' .  המחבר בין הלהט"בים והדרוזים שהם רוצים שוויון ".  במהלך הנאום פנתה לבני גם לערביי ישראל וציינה כי  " עמדתנו היא שישראל היא מדינת העם היהודי ויש בה שוויון לכולם .  יש לי מחלוקת עמוקה וקשה עם אלה שלא מקבלים את קיומה של ישראל ,  כמדינת העם היהודי ,  כפי שיש לי מחלוקת עמוקה וקשה עם הממשלה ".  
עוד בוואלה !  NEWS:איראן :  ארה"ב לא תוכל למנוע מאתנו לייצא נפטאלף לוחמות חדשות :  שיא של כל הזמנים בגיוס נשים לתפקידי לחימהכש"הישראלי המכוער "  יוצא לטייל :  צפו בלכלוך שנותר מאחור 
גם ח"כ אחמד טיבי  ( הרשימה המשותפת )  נאם בדיון ואמר כי  " במשך שנים רבות מאז קום המדינה נהגה המדינה במדיניות של אפליה כלפי הציבור הערבי .  החוק הזה עיגן מדרג של אזרחות ,  כל מי שהוא לא יהודי נטול זכויות ".  
טיבי הוסיף כי  " יש רק אזכור אחד של הערבים בחוק הזה .  מהו ?  ביטול מעמד השפה הערבית .  החוק הזה ביטל את הביטוי דמוקרטי והתנגד באופן עקבי להכנסת המילה שוויון .  במשך שנים התנגדנו לחוק הזה .  באופן פתאומי החליט ראש הממשלה להעביר את החוק בכל מחיר ,  כנראה שיש בחירות קרובות ". 
יו"ר יש עתיד יאיר לפיד פנה לנתניהו בדיון במליאה ואמר כי  " אדוני ראש הממשלה ,  מה קרה לערכים שלך ?  אתה מפורר ערך אחר ערך .  עמדנו מול החברים הדרוזים שלנו והסתכלנו איך ראש הממשלה מפורר את ערך הרעות ,  ובחוק הגיוס את ערך הערבות ההדדית .  ועכשיו חוק הלאום הזה ,  פספסנו פה הזדמנות אדירה .  יכולנו ללכת יחד עם חוק שכתב בני בגין מהליכוד .  אתה רוצה שנהיה מפוצלים ". 
בדיון השתתפה גם חברת מפלגתו ,  ח"כ פנינה תמנו-שטה ,  שאמרה כי  " ממשלת ישראל לא קשובה לדופק של החברה הישראלית .  לצערי בממשלה ובקואליציה ממשיכים להסית את אלה באלה ומנסה לקנות את הדרוזים בנזיד עדשים במקום להודות שחוק היסוד במתכונתו שוכח את ערכינו כחברה יהודית שרואה את האחר ".  
השר זאב אלקין שעלה לסכם את הדיון בשם הממשלה ציין כי  " מנהיגי האופוזיציה לא מוכנים להיות פה שעתיים .  הם לא מסוגלים לשרוד את הדיון שהם עצמם יזמו .  למי אני אמור לענות ?  איפה חברי הכנסת שהם יזמו ,  איפה ציפי לבני ויאיר לפיד ?  לא מסוגלים לשבת פה שעתיים בדיון הזה ". 
בזמן שאלקין נשא את נאומו צעקו לעברו חברי האופוזיציה : " תסתכל בעיניים של הדרוזים .  תסתכל עליהם .  אל תמכור לנו פופוליזם ".  אלקין האשים את לבני ואמר כי  " לבני אמרה שהיא צריכה להתנצל על החוק ,  לשיטתה היא צודקת ובאמת חייבת התנצלות אדירה כי אם תבדקו איך נולד החוק הזה תגלו שהוא יצא לאוויר העולם ב-2011 מהסיעה ומהמפלגה שהיא עמדה בראשה ,  והנוסח הראשון היה הרבה יותר מרחיק לכת מהנוסח שאושר בסופו של דבר ". 
חוק הלאום עורר בשבועות האחרונים מחאה ציבורית נרחבת ,  ששיאה הפגנת אלפים שהתקיימה בשבת האחרונה בכיכר רבין בתל אביב .  להפגנה הגיעו עשרות אלפי בני העדה הדרוזית ותומכיהם לעצרת נגד חוק הלאום .  עד כה נתניהו הבהיר כי לא ייעשו שינויים בחוק שאושר בסוף המושב הקודם של הכנסת .  
אני קצת מבולבל ,  לאן נעלמה האופוזיציה ,  שכל כך חשוב לה להתנגד לחוק הלאום ,  מהדיון על חוק הלאום בכנסת ?  pic.twitter.com/q1Bs0jHAXm
שלשום קיימה ועדת השרים החדשה לענייני הדרוזים והצ'רקסים בראשות ראש הממשלה נתניהו את ישיבתה הראשונה .  רק חמישה שרים הגיעו לדיון ,  למרות שיממה קודם ,  כשהוקמה הוועדה ,  נרשמו בה 13 שרים מלבד נתניהו ,  והרשימה אף הורחבה לבקשת שרים שלא נכללו ברשימה המקורית .  בתום הדיון נתניהו ביקש לגבש מסמך המלצות משותף שיוגש בסופו של דבר לאישור ועדת השרים .
 בתחילת השבוע טען נתניהו כי חוק הלאום  " ביצר את חוק השבות ,  הוא מונע את ניצול סעיף איחוד המשפחות שבמסגרתו נקלטו בארץ רבבות פלסטינים מאז הסכמי אוסלו וייתכן שהחוק יוכל לסייע לנו לבלום כניסת מסתננים .  הדבר הזה נחוץ לא רק לדורנו - אלא לדורות הבאים ".  הוא הוסיף כי  " אף אחד לא מתכוון לפגוע בזכויות הפרט - אבל בלי חוק הלאום אי אפשר להבטיח לדורות את עתידה של ישראל כמדינה יהודית ". 
 ( עדכון ראשון :  12:13 )   

" ביבי ברח ":  הכנסת דנה בחוק הלאום - רק 5 חברי קואליציה הגיעו
סיעות האופוזיציה יזמו דיון פגרה בחוק - ברקע המחאה נגדו שמובילים בני העדה הדרוזית ,  אך נתניהו ורוב חברי הממשלה לא נכחו בו .  ח"כ חסון : " אי אפשר לחוקק חוק לאום בבוקר ולהתחבא מביקורת הציבור בערב ".  הדיון הופסק באמצע בשל התפרעות של מפגינים שהניפו שלטים

