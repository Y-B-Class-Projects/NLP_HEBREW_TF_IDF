בשל מחאת הדיור :  נתניהו דחה ביקורו בפולין
רה"מ החליט לבטל את ביקורו המתוכנן בוורשה בשל דחיית ההצבעה על חוק ועדות הדיור הלאומיות . " מחרתיים נטפל בשוק החלב ובשוק הדיור ",  אמר נתניהו .  שטייניץ : " המחירים ירדו עד סוף השנה "
 המחאה שיצאה משדרות רוטשילד בתל אביב הצליחה להלחיץ את היושבים בירושלים :  ראש הממשלה בנימין נתניהו הודיע היום  ( שני )  כי ביטל את ביקורו בפולין שתוכנן ליום רביעי .  זאת ,  כדי שיוכל להשתתף בהצבעה על חוק ועדות הדיור הלאומיות בכנסת ,  שנדחתה לאותו היום .
 נתניהו התייחס בצהריים למחאת הדיור ואמר כי  " אתמול ביקשתי מהשרים 'להיכנס מתחת לאלונקה' .  היום אני יכול להודות - מתחיל להיות צפוף מתחת לאלונקה וכך יותר קל לשאת אותה .  זה עוזר להבעיר את מנועי הדיור כדי לחולל שינוי מהפכני ".  הוא הוסיף ,  כי מחר הוא יציע  " לשרי האוצר והבינוי והשיכון את היוזמות .  אני רוצה לציין בעיקר את ידידי שר האוצר ,  יובל שטייניץ ,  שנושא איתי את האלונקה כל הזמן .  תוצאות הכלכלה מוכיחות זאת לא רק בבלימת המיתון שהייתה ובהיפוך המגמה שעכשיו ,  ישראל במעלה רשימת המדינות המפותחות .  עכשיו יש משימה להגדיל את הצדק החברתי על ידי שבירת קרטלים .  יש שני קרטלים :  בשוק החלב ובשוק הדיור ובשניהם נטפל מחרתיים בערב ". 
מחאת הדיור - כותרות אחרונותראשי מחאת הדיור לא הוזמנו לפגישה עם נציגת רהמדיור בר השגה בחוק האצת הבנייה :  סעיף ריק מתוכןמחאת הדיור :  פעילים חסמו כבישים בכל רחבי הארץ
שר האוצר יובל שטייניץ התייחס אף הוא למחאה ואמר כי  " כמו שהתחייבתי בכניסתי לתפקיד ,  המשימה של הורדת האבטלה ומשיכת השקעות לכלכלה הישראלית תמשיך לעמוד בראש מעניינינו על רקע המשבר המתמשך בעולם המערבי .  יש בעיה של דיור שהצטברה במשך עשור .  כמו שאמרתי שנוריד את האבטלה אבל הזהרתי שייקח שנה וחצי ,  כך אמרתי לפני שנה שנוריד את מחירי הדירות תוך שנה וחצי .  נותרה חצי שנה ואני משוכנע שנראה הקלה במחירי הדירות וירידת מחירים לקראת סוף 2011 תחילת 2012 ". 
במקביל ,  נפגש היום יו"ר הכנסת ,  ראובן  ( רובי )  ריבלין ,  עם נציגי מחאת הדיור ועם ראשי אגודות הסטודנטים .  במהלך הפגישה אמר ריבלין ,  כי  " יש הערכה רבה למאבקכם ,  ואני מבקש מכם להבין שהדמוקרטיה יקרה לכולנו באותה מידה .  זה הבית של כולנו .  אנו מאפשרים כל מחאה ,  אך לא במחיר שבירת הכלים של הדמוקרטיה .  ליבון עניינים במשטר דמוקרטי מחייב דיון תוך שמיעת כל הצדדים ,  ולבסוף הכרעה שהכול כופים את ראשם בפניה .  השבוע יתקיימו דיונים בחוקים הנוגעים לתכנון ובנייה ,  בוועדות הכנסת ובמליאת הכנסת ,  ואני מתכוון לאפשר לכם לקחת חלק בכך ,  אך תוך שמירת כללי ההתנהגות בכנסת ". 
ריבלין קיבל היום פנייה מצד שר הפנים ,  אלי ישי ,  שדרש לבטל את פגרת הקיץ הנוכחית של הכנסת בשל המחאות המתפשטות .  לדברי ישי ,  מדינת ישראל חווה בימים אלה את אחד המשברים הגדולים בתולדותיה ,  המתבטא בעליית מחירי מוצרי הצריכה ,  במשבר הנדל"ן ובקריסת מערכת הרפואה הציבורית . " אלפי אזרחים יוצאים לרחובות ולנים במרכזי הערים ,  ורבים נותרים ללא מענה רפואי הולם .  יש לגייס את הציבור באופן נרחב ,  ובתקווה ,  גם באופן מאוחד ",  אמר ישי .
 ובינתיים ,  פעילי מחאת הדיור מוסיפים להחריף את צעדיהם .  באישור המשטרה ,  חסמו הפעילים כבישים למשך כ-20 דקות בכל רחבי הארץ ,  החל מהשעה 14:00 .  בין היתר ,  חסמו המפגינים את צומת קפלן-אבן גבירול בתל אביב ,  כיכר פריז בירושלים ,  ציר מוריה בחיפה ,  צומת גולני בצפון ,  הצמתים מסמיה וקסטינה בדרום ,  כביש הכניסה הצפוני לבאר שבע ,  אזור הרחובות הרצל ורוטשילד בראשון לציון ,  צומת גן הוורדים בנס ציונה ,  הצומת הראשית בנהריה ,  וצומת הכפר הירוק ברמת השרון .  בירושלים עוכבו לחקירה שמונה מפגינים .
 לפניות לכתב :  pinhas_wolf@walla.com

בשל מחאת הדיור :  נתניהו דחה ביקורו בפולין
רה"מ החליט לבטל את ביקורו המתוכנן בוורשה בשל דחיית ההצבעה על חוק ועדות הדיור הלאומיות . " מחרתיים נטפל בשוק החלב ובשוק הדיור ",  אמר נתניהו .  שטייניץ : " המחירים ירדו עד סוף השנה "
 
