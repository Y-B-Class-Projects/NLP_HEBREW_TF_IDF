אחרי הוולנטיינס - יום הרווקות הבינלאומי :  חמישה דברים לדעת היום
יממה אחרי היום שחוגג את הזוגיות ,  גם הרווקים והרווקות חוגגים יום משלהם .  נתניהו וטראמפ ייפגשו בארצות הברית .  ראש עיריית אור יהודה לשעבר דוד יוסף ייכנס לכלא ועוד שני דברים שאתם צריכים לדעת היום
אתם צריכים לדעת שהיום ייפגשו ראש הממשלה בנימין נתניהו ונשיא ארצות הברית דונלד טראמפ בבית הלבן .  נתניהו המריא ביום שני האחרון לארצות הברית יחד עם רעייתו שרה ובנו יאיר לסבב פגישות ראשון עם בכירי הממשל החדש .  הפגישה היום בין נתניהו לטראמפ היא הראשונה מאז נכנס האחרון לתפקידו בבית הלבן .  בין היתר ,  השניים צפויים לדון בבניה בהתנחלויות ,  בהסכם עם איראן ,  במלחמת האזרחים בסוריה ובמדיניות ההגירה החדשה של טראמפ בארצות הברית .  
אתם צריכים לדעת שהיום יתייצב דוד יוסף ,  לשעבר ראש עיריית אור יהודה ,  בכלא חרמון על מנת להתחיל לשאת את עונש המאסר שהוטל עליו .  יוסף נידון לשנתיים מאסר בפועל בגין שורה של עבירות מין ושחיתות .  הוא הורשע ב-11 מתוך 15 עבירות המין שיוחסו לו ,  החמורה שבהן היא מעשה מגונה בכוח .  כמו כן הוא הורשע בעבירות של בעילה אסורה בהסכמה ובהטרדה מינית .  בנוסף לעבירות אלו הוא הורשע בחמישה אישומים המייחסים לו בין היתר עבירות מרמה והפרה אמונים ושיבוש הליכי משפט וחקירה .  
אתם צריכים לדעת שהיום צפויות להתחיל שיחות השלום בין הממשלה בסוריה לבין המורדים באסטנה שבקזחסטן .  עם זאת ,  חרף העובדה כי תאריך זה נקבע מבעוד מועד ,  ייתכן כי ברגע האחרון יחליטו הצדדים שלא להגיע לשיחות ולא לקחת בהן חלק .  השיחות בתיווך רוסיה וטורקיה אמורות להביא לסיומה של מלחמת האזרחים במדינה שנמשכת זה יותר מחמש שנים וגבתה את חייהם של כחצי מיליון בני אדם .  
אתם צריכים לדעת שהיום יתקיים טקס אזכרה לחללי אסון המסוקים בשאר יישוב במלאת 20 שנה להתרסקות .  בפברואר 1997 התנגשו שני מסוקי יסעור של חיל האוויר והתרסקו .  בתאונה נהרגו כל 73 החיילים שהיו במסוקים .  לאחר האסון הוקמה ועדת חקירה שנפגשה 37 פעמים ושמעה 109 עדים .  החקירה התגלתה כמורכבת ,  היות ולא הייתה קופסה שחורה במסוקים .  לבסוף ,  הודיעה הוועדה כי לא הצליחה לקבוע באופן חד-משמעי את נסיבות התאונה .  תוצאות החקירה הובילו לביקורת חריפה מצד המשפחות השכולות ,  שטענו כי לא נעשה די כדי להבין נסיבות האירוע .  
יממה לאחר הוולנטיינ'ס דיי  הלוא הוא חג האהבה  אתם צריכים לדעת שהיום מציינים ברחבי העולם את יום המודעות לרווקות .  מדובר ביום השלמה לכל אותם רווקים ורווקות שלא נמצאים במערכות יחסים ולא חגגו אתמול את אהבתם לבן או בת זוגם .  הרעיון שעומד מאחורי יום זה הוא כמובן מעין מחאה ליום האהבה .  הדרך לחגוג את יום המודעות לרווקות היא להיפגש עם חברים ,  לצאת לבלות ובעיקר להראות לעולם שלא צריך זוגיות כדי ליהנות מהחיים .  

אחרי הוולנטיינס - יום הרווקות הבינלאומי :  חמישה דברים לדעת היום
יממה אחרי היום שחוגג את הזוגיות ,  גם הרווקים והרווקות חוגגים יום משלהם .  נתניהו וטראמפ ייפגשו בארצות הברית .  ראש עיריית אור יהודה לשעבר דוד יוסף ייכנס לכלא ועוד שני דברים שאתם צריכים לדעת היום

