נתניהו : " תקיפה צבאית באירן - לא עניין של שנים "
 בריאיון מיוחד בטלוויזיה ,  דחה נתניהו ביקורת על הסכנה שבתקיפה אפשרית ,  ואמר : " זו סכנה קיומית ,  אם אני לא אקבל את ההחלטה ,  לא יהיה למי להסביר ".  על נתן אשל : " חבל עליו "
 ראש הממשלה ,  בנימין נתניהו ,  אומר כי ישראל טרם קיבלה החלטה אם לתקוף את מתקני הגרעין של אירן ,  אך מציב לראשונה לוחות זמנים אפשריים למועד התקיפה .  נתניהו ,  שחזר לארץ מביקור בן חמישה ימים בארצות הברית ובקנדה ,  במהלכו נפגש עם הנשיא ברק אובמה ודן עמו בנושא האיום האירני ,  התראיין הערב  ( חמישי )  לערוצי הטלוויזיה 2 ו-10 ,  והתייחס לתכני הפגישות שקיים . 
" אני לא ניצב עם שעון עצר על היד ",  אמר נתניהו בהתייחס למועד התקיפה ,  שלפי דיווחים רבים ,  מתוכננת כבר לחודשי האביב .  נתניהו הבהיר כי מועד התקיפה  " אינו עניין של ימים או שבועות ",  אך מנגד ,  הדגיש כי גם  " אין זה עניין של שנים ".  
לדברי ראש הממשלה ,  ישראל  " תשמח "  אם אירן תפסיק את תכנית הגרעין שלה לבדה . " גם אני אשמח ",  אמר , " אשמח אם הסנקציות יעבדו - מה טוב .  אבל אנחנו לא יכולים לדעת ,  ולא נקבל מצב שלאירן יש נשק גרעיני ".  הוא הזהיר כי ישראל ניצבת מול  " סכנה קיומית ".  
כמו כן ,  ראש הממשלה השיב למבקריו ,  שהתריעו כי ההחלטה לתקוף באירן היא החלטה מסוכנת ,  שעלולה לשאת השלכות חמורות ,  והתריעו כי ישראל אינה מסוגלת לבצע אותה בעצמה .  לדברי נתניהו , " אם לא אקבל את ההחלטה הנכונה ,  אולי לא יהיה למי להסביר  ( מדוע לא קיבלתי את ההחלטה הזו )  ".  
בסיום הריאיון ,  התייחס נתניהו ,  לראשונה ,  להדחתו של נתן אשל ,  ראש הסגל בלשכת ראש הממשלה ,  שאולץ להתפטר אחרי שהואשם בהטרדת עובדת בלשכה . " מעשיו של נתן ראויים לגינוי ",  אמר נתניהו , " אבל כואב לי מאוד עליו ".  
לקראת תקיפה באירן - עוד כותרותהביקור בארה"ב :  ברווזים היו ,  ומה עם הכרעות ? נתניהו : " מלחמה עם אירן - לא בלתי נמנעת"תרחיש :  אלף טילים ביום ,  500 הרוגים בעורףארה"ב תאפשר לישראל להשתמש בבסיסיה ?  

נתניהו : " תקיפה צבאית באירן - לא עניין של שנים "
 בריאיון מיוחד בטלוויזיה ,  דחה נתניהו ביקורת על הסכנה שבתקיפה אפשרית ,  ואמר : " זו סכנה קיומית ,  אם אני לא אקבל את ההחלטה ,  לא יהיה למי להסביר ".  על נתן אשל : " חבל עליו "
 
