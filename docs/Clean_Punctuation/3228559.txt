פוטין לנתניהו :  צבא רוסיה בשיתוף סוריה איתרו את הקבר של באומל
פחות משבוע לפני הבחירות ,  ראש הממשלה הגיע למוסקבה לפגישה עם פוטין שהודה כי הרוסים והסורים עומדים מאחורי המבצע להבאת עצמותיו של באומל ,  אחד מנעדרי קרב סולטאן יעקוב .  שארית שרידיו בהם סרבלו ונעליו הועברו לישראל בטקס מיוחד .  נתניהו : " המחווה שלכם תיזכר לדורות "
 - פוטין :  צבא רוסיה והסורים איתרו את הקבר של זכריה באומל- נתניהו : " המחווה שלכם לא תישכח ,  היא תיזכר לדורות "-  ראש הממשלה פנה לנשיא הרוסי לפני שנתיים שיסייע במציאת גופת באומל- שארית שרידיו של באומל בהם סרבל ונעליים הועברו לישראל בטקס מיוחד- באומל יובא למנוחות בירושלים בשעה 19 ,  נתניהו צפוי להשתתף בהלווויה 
נשיא רוסיה ולדימיר פוטין אישר היום  ( חמישי )  כי מוסקבה עומדת מאחורי החזרת שרידי גופתו של זכריה באומל ,  אחד משלושת נעדרי קרב סולטאן יעקוב ,  יחד עם הסורים . " כפי שאתם יודעים אנשי הצבא שלנו והסורים הם אלה שאיתרו את גופתו ",  אמר פוטין לראש הממשלה בנימין נתניהו ,  שמבקר היום במוסקבה . " חשוב שקרובי המשפחה שלו יוכלו להניח זר על הקבר שלו ",  הוסיף הנשיא הרוסי .  
טקס שנערך לאחר פגישת השניים במשרד ההגנה הרוסי כלל משמר כבוד בהשתתפות הרמטכ"ל הרוסי .  בטקס הוצב ארון ובתוכו שרידים מחפציו של באומל בהם סרבל ונעליים שהגישה רוסיה לישראל .  על הארון הונח דגל ישראל שנמסר על ידי הרמטכ"ל הרוסי לראש הממשלה .  נתניהו והבכיר הרוסי הניחו זרי פרחים על הארון והדגל הורד לחצי התורן .  
נתניהו הודה לפוטין  " בשם עם ישראל כולו "  ואמר לו כי  " המחווה שלכם לא תישכח ,  היא תיזכר לדורות בתולדות עמנו ".  עוד אמר בטקס כי  " מחמם את הלב לראות את השותפות של הערכים של כיבוד ואחוות לוחמים והעקרון החשוב שלא משאירים אף אחד מאחור ". 
עוד בוואלה !  NEWS :  דיווח :  ייתכן שנתניהו הרוויח מעסקאות לא חוקיות של בן דודו עם לובהחוקר שאיתר את הגופה : " כשאמרו לי 'הפעם זה בול' - נשמתי נעצרה"למרות העלייה בטמפרטורות :  ייתכנו גשמים ברחבי הארץ | התחזית  
" לפני שנתיים פניתי אליך בבקשה אישית שתעזור לנו למצוא את השרידים של החיילים ,  כולל את זכריה באומל ,  מתוך השותפות הגדולה לערכים של רעות לוחמים ואחוות לוחמים - ונענית מיד ",  אמר נתניהו . " אמרת שאתה תפעל באופן אישי .  אתה הפעלת את אנשיך שעשו עבודה יוצאת מן הכלל ,  ולפני ימים אחדים הבאתם לנו את זכריה באומל ז"ל לארץ ,  והוא ייטמן בירושלים היום בלילה .  אני רוצה להודות בשמי ובשם עם ישראל על מה שעשית ועל הידידות האמיצה ,  היא חשובה לנו היא חשובה ליחסינו ". 
עוד הוסיף ראש הממשלה כי בני המשפחה  " התרגשו בדרך שלא אוכל לתאר ".  לדבריו , " האבא כבר נפטר ,  אבל האימא עוד מעט בת 90 ,  הייתה בסערת רגשות גדולה .  האחות ,  האח והילדים שלהם באו לראות אותי .  כשסיפרתי להם על ההחלטה שלך ,  שחיילים רוסים עשו זאת תוך סיכון עצמי ,  הם היו פעורי פה ,  והם ביקשו ממני להביע את תודתם ".  
נתניהו נחת מוקדם יותר לפגישה עם נשיא רוסיה ,  שמתקיימת חמישה ימים לפני הבחירות בישראל ,  כחלק מהניסיון של נתניהו להדגיש את הקמפיין המדיני ,  שכלל גם את הנסיעה לארצות הברית והפגישה עם נשיא ארצות הברית דונלד טראמפ ,  וכן את אירוח נשיא ברזיל בישראל . " אני יוצא לעוד פגישה עם נשיא רוסיה ולדימיר פוטין ונדון באירועים בסוריה והם מצטברים ,  בתיאום השוטף והמאוחד בין הצבאות שלנו ,  ובעוד נושאים אחרים חשובים למדינת ישראל ",  אמר נתניהו .  עם זאת ,  ראש הממשלה לא התייחס לדיווחים על מעורבותה של רוסיה לכאורה במבצע להחזרת גופתו של באומל .
 לביקור במוסקבה הצטרפו גם ראש המל"ל מאיר בן שבת ,  ראש המוסד יוסי כהן ,  ראש אמ"ן אלוף תמיר היימן והמזכיר הצבאי תת-אלוף אבי אהרון בלוט .  בנוסף אליהם ,  לטיסה הצטרפו ראש אכ"א מוטי אלמוז ומתאם השבויים והנעדרים ירון בלום .  
סגן שר החוץ הרוסי מיכאיל בוגדאנוב ,  שהיה בעבר שגריר רוסיה בישראל ,  קיבל את פני נתניהו בשדה התעופה במוסקבה .  אחרי פגישתו עם פוטין ימריא חזרה לישראל בשעה 14:00 .  מלבד מבצע  " זמר נוגה "  להבאת גופתו של באומל לישראל ,  פגישתם עוסקת גם בסוגיות כמו ההתבססות האיראנית בסוריה והתקיפה שיוחסה לישראל בשבוע שעבר במדינה .  ההפוגה מקמפיין הבחירות בישראל לא תהיה ארוכה ,  היות שנתניהו צפוי לשוב לישראל עוד הערב וככל הנראה להשתתף בהלווייתו של באומל .  
פגישתם האחרונה של שני המנהיגים נערכה בסוף פברואר ,  אז נתניהו החליט לקצרה ביממה בשל הגשת כתב החשדות נגדו בגין שוחד בתיק 4000 על ידי היועץ המשפטי לממשלה ,  אביחי מנדלבליט .  במהלך הפגישה שארכה שעתיים הציג ראש אמ"ן מפות ועזרי מודיעין על תהליך ההתבססות של איראן בסוריה והפעילות הישראלית .  לאחר מכן התקיימה ארוחת צהריים משותפת לשני הצדדים .  אותה פגישת עבודה התקיימה לראשונה אחרי האירוע שבו הופל מטוס רוסי בשמי סוריה לאחר תקיפה אווירית של צה"ל .  
נתניהו אמר אז כי עיקר השיחה עסקה בהתבססות האיראנית בסוריה . " דנו בה בפירוט רב ",  אמר . " הבאנו חומרים מודיעיניים .  הבאנו דוגמאות להתבססות וצעדים שאנשינו מבצעים .  פוטין גילה הבנה לצורכי הביטחון של ישראל ,  זה היה מפגש מאוד מועיל ".  נתניהו חזר ואמר כי היעד של ישראל להוציא את כל האיראנים מסוריה , " זה לא רק יעד שלנו אלא יעד מוצהר רוסי ". 
ביום שני שוחחו נתניהו ופוטין בטלפון ,  כחמישה ימים אחרי התקיפה שיוחסה לישראל בסוריה .  בשיחה עסקו השניים בסוגיות אזוריות ,  ולפי מוסקבה ,  השיחה הייתה ביוזמת ישראל לאחר שביום רביעי שעבר יוחסה תקיפת מחסני נשק איראניים לישראל .  לפי דיווחים ,  התקיפה אירעה באזור נמל התעופה בחאלב שבצפון-מערב ,  וכי בתקרית נהרגו לפחות שבעה בני אדם .  גם סוכנות הידיעות של המשטר דיווחה כי מקור הפיצוצים הוא ב"תוקפנות אווירית "  וטענה שמערכות ההגנה האוויריות סיכלו את התקיפה ויירטו חלק מהמטרות .  האזור הותקף כמה פעמים בשנים האחרונות בתקיפות שיוחסו לישראל .
  ( עדכון ראשון :  6:18 )  

פוטין לנתניהו :  צבא רוסיה בשיתוף סוריה איתרו את הקבר של באומל
פחות משבוע לפני הבחירות ,  ראש הממשלה הגיע למוסקבה לפגישה עם פוטין שהודה כי הרוסים והסורים עומדים מאחורי המבצע להבאת עצמותיו של באומל ,  אחד מנעדרי קרב סולטאן יעקוב .  שארית שרידיו בהם סרבלו ונעליו הועברו לישראל בטקס מיוחד .  נתניהו : " המחווה שלכם תיזכר לדורות "
 
