ההסתדרות :  סכסוך העבודה במשק לא יבוטל
למרות חבילת ההקלות של נתניהו ,  החליטו ההסתדרות ,  מרכז השלטון המקומי והארגונים הכלכליים לא לבטל את סכסוך העבודה במשק .  מטה המאבק קרא לנתניהו לנהל מו"מ על מחירי הלחם ותעריפי המים
ההסתדרות החליטה הערב  ( שבת )  לא לבטל את סכסוך העבודה הכללי במשק שעליו היא הכריזה ביום חמישי ,  במחאה על עליית המחירים .  זאת בטענה שחבילת ההטבות שעליה הודיע ראש הממשלה בנימין נתניהו  " מעורפלת ". 
מטה המאבק המשותף של ההסתדרות ,  מרכז השלטון המקומי והארגונים הכלכליים קיים הערב ישיבה מיוחדת בנוגע לחבילת ההטבות של נתניהו .  בסיומה קרא המטה לנתניהו לפתוח במו"מ מיידי על תעריפי המים ,  מחירי הלחם ושכר המינימום במגזר הציבורי .  מהמטה נמסר ,  כי יוחלט על המשך המאבק בהתאם לתוצאות המו"מ .
 מוקדם יותר היום התייחס שר האוצר יובל שטייניץ לחבילת ההקלות החדשה .  בראיון לערוץ 2 אמר שטייניץ : " אני חושב שהחבילה עונה על מה שעלה בחודש האחרון בלי לפרוץ את מסגרות התקציב ולכן כל אזרחי ישראל וגם ההסתדרות צריכים לברך עליה ". 
נתניהו הודיע ביום חמישי כי מחיר הדלק יופחת ב-23 אגורות ,  התחבורה הציבורית תוזל ב-10% ,  שכר המינימום במגזר הפרטי יועלה ב-450 שקלים .  בנוסף ,  יוגמשו הקריטריונים לתשלום מוגבר על צריכת מים .  

ההסתדרות :  סכסוך העבודה במשק לא יבוטל
למרות חבילת ההקלות של נתניהו ,  החליטו ההסתדרות ,  מרכז השלטון המקומי והארגונים הכלכליים לא לבטל את סכסוך העבודה במשק .  מטה המאבק קרא לנתניהו לנהל מו"מ על מחירי הלחם ותעריפי המים

