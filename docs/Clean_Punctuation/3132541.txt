נתניהו :  פנינו לא למלחמה - אך נעשה הכול כדי להגן על עצמנו
ראש הממשלה התייחס למתיחות באזור ברקע החשש מפני התבססות איראן בסוריה ולבנון ,  ואמר כי ישראל תמשיך לבלום את  " האסלאם הרדיקלי "  באזור . " אנחנו עומדים בפני אתגרים רבים "
 ראש הממשלה בנימין נתניהו אמר הבוקר  ( ראשון )  כי פניה של ישראל אינם למלחמה - אך הדגיש כי  " נעשה את כל הנדרש כדי להגן על עצמו ".  הדברים נאמרו בפתח ישיבת הממשלה ,  ברקע החשש בישראל מפני התבססות איראן בסוריה ובלבנון .  בישיבה ישתתף גם הרמטכ"ל גדי איזנקוט ,  שצפוי לסקור את המצב הביטחוני הרגיש בצפון ,  וגם בדרום . 
" יש לי אמון מלא ברמטכ"ל ",  אמר נתניהו . " צה"ל הוא הצבא החזק ביותר במזרח התיכון וטוב שכך כי אנחנו עומדים בפני אתגרים רבים ".  לדבריו , " כפי שהבהרתי לפוטין ולטראמפ ,  אנחנו הגורם המרכזי שבולם את התפשטות האסלאם הרדיקלי במזרח התיכון ,  שמאיים על העולם כולו .  אין פנינו למלחמה ,  אבל נעשה את כל הנדרש כדי להגן על עצמנו ".  
בסוף השבוע דווח בעיתון א-שרק אל-אווסט כי משלחת של גורמים בכירים רוסיים שהגיעה בשבוע שעבר לישראל הפעילה לחץ כדי למנוע תקיפה נגד מפעלי טילים שמקימה איראן בלבנון ונגד יעדי חיזבאללה באזור .  זאת ,  לפי הדיווח ,  אחרי אזהרה שנתן נתניהו לנשיא רוסיה ולדימיר פוטין במהלך פגישתם ביום שני .  

נתניהו :  פנינו לא למלחמה - אך נעשה הכול כדי להגן על עצמנו
ראש הממשלה התייחס למתיחות באזור ברקע החשש מפני התבססות איראן בסוריה ולבנון ,  ואמר כי ישראל תמשיך לבלום את  " האסלאם הרדיקלי "  באזור . " אנחנו עומדים בפני אתגרים רבים "
 
