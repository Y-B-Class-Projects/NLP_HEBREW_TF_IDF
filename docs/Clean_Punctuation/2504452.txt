המולה מחוץ לישיבת הממשלה :  העובדים מחו על תנאיהם
עובדי משרד ראש הממשלה מחו בפתח הישיבה על תנאי שכרם .  לטענתם התעוררו עימותים פיזיים עם אנשי הביטחון : " נחצה קו אדום ".  לאור ההמולה ,  נתניהו ביקש להוציא צלמים מהישיבה
 ( צילום :  גדעון צנטנר ,  עריכה :  גדי וינסטוק ,  קריינות :  אביב אברמוביץ' )  
עובדי משרד ראש הממשלה הפגינו הבוקר  ( ראשון )  בפתח ישיבת הממשלה במחאה על אי השוויון שיש לטענתם בין תנאי השכר שלהם לבין תנאיהם של מקביליהם במשרדי ממשלה אחרים .  כ-40 עובדי המשרד התכנסו מחוץ למשרד בו מתכנסת הישיבה ,  עוררו המולה וצעקו : " העם דורש צדק חברתי ".  יו"ר ועד העובדים ,  אריק קלינר ,  הסביר כי הם דורשים מהנהלת המשרד וממשרד האוצר קבלת מענקי שכר עידוד כחלק מהסכם קיבוצי של רוב עובדי משרדי הממשלה . " לא ייתכן שאחרי 30 שנה שמשרד ראש הממשלה מספק שירותים לכל משרדי הממשלה עדיין אנחנו מופלים לרעה בשכר ",  אמר .
 לטענת העובדים ,  אגף הביטחון במשרד נדרש על ידי מנכ"ל המשרד לבצע חסימה של העובדים המוחים ,  וכן טענו העובדים כי במהלך ההפגנה התקיימו עימותים פיזיים בין אנשי הביטחון במשרד לבין המפגינים . " זה אירוע שחוצה קו אדום .  היו כאן עימותים פיזיים ,  אני לא מבין למה צריך להגיע לזה ",  אמר קלינר וציין כי העובדים מתכוונים להגיש תלונה בנושא .  העובדים הדגישו שלא מדובר במפגן כוח מול המנכ"ל החדש ,  הראל לוקר ,  שנכנס לתפקידו לפני כחודש והדגישו כי הם רוצים לרתום אותו למאבק שלהם .  כמו כן ציינו כי כרגע הם ינקטו בצעדים ארגוניים בלבד המתרכזים באגף החשבות והנהלת המשרד אך בהמשך הם מאיימים להחריף את הצעדים .  ממשרד ראש הממשלה נמסר בתגובה כי  " מנכ"ל משרד ראש הממשלה ,  הראל לוקר ,  מקיים בימים אלה משא ומתן עם הממונה על השכר במשרד האוצר ,  בנוגע לתנאי העובדים .  יש לציין כי לדרישות ועד העובדים השלכות רוחביות על משרדי הממשלה האחרים ". 
הפגנת העובדים הוסיפה לאווירה המתוחה ששוררת במשרד בעקבות פרשת נתן אשל ,  והמולת העובדים השפיעה על הסדר בישיבת הממשלה .  ראש הממשלה אף נאלץ להתחיל מחדש את דבריו בפתח ישיבת הממשלה עקב האיחור של כלי התקשורת שאיחרו להיכנס לחדר הישיבה בגלל סיקור ההפגנה שבחוץ .
 ראש הממשלה ,  בנימין נתניהו ,  נאלץ אף להתחיל מחדש את דבריו בפתח ישיבת הממשלה עקב איחורם של כלי התקשורת להיכנס לחדר הישיבה בגלל סיקור ההפגנה שבחוץ .  נתניהו ביקש במפורש להוציא את המאחרים . " תוציאו בבקשה את המצלמות ,  סיגרו את הדלת .  נעשה את זה כמו בתיאטרון .  מי שלא נכנס עד סגירת הדלתות לא ייכנס ",  אמר .  
לאחר שנרגעה ההמולה התחיל נתניהו מחדש את דבריו בפתח הישיבה והתייחס לתכנית קו הרכבת מתל אביב לאילת ,  אותה צפויים לאשר היום השרים .  לדבריו ,  מדובר ב"בשורה גדולה מאוד "  והדגיש כי לתכנית חשיבות אסטרטגית בינלאומית .
 לצד זאת התייחס נתניהו גם למשא ומתן עם הפלסטינים והביע פסימיות לגבי נכונות הפלסטינים להתקדמות . " עד לרגע זה הפלסטינים סירבו אפילו לדון על צרכי הביטחון של ישראל .  הסימנים לא טובים במיוחד ,  אבל אני מקווה שהם יתעשתו ".  נתניהו הוסיף כי עמדת ישראל הינה חיובית וכי  " אנחנו רוצים להמשיך בשיחות כדי להגיע למשא ומתן קונקרטי עם הפלסטינים "
 כמו כן ציין כי בשבוע שעבר שוחח בנושא החרפת הסנקציות על אירן עם נשיא צרפת ,  ניקולא סרקוזי ,  עם ראש ממשלת בריטניה ,  דיוויד קמרון ועם קנצלרית גרמניה ,  אנגלה מרקל . " שוחחתי איתם על הצעדים שאירופה נקטה נגד אירן ",  אמר נתניהו והוסיף כי  " השבוע יגיע גם מזכ"ל האו"ם ,  באן קי מון ,  ואשוחח איתו גם על העצמה נוספת של הסנקציות ". 
עוד באותו נושא:נתניהו על פרשת אשל : " להמתין לסיום הבדיקה"פרשת אשל :  היועץ יכריע אם לפתוח בחקירה פליליתנתניהו :  אפעל מול סין והודו כדי ללחוץ על אירןהלחץ נמשך :  ארה"ב הטילה סנקציות נוספות על בנקים אירניים 

המולה מחוץ לישיבת הממשלה :  העובדים מחו על תנאיהם
עובדי משרד ראש הממשלה מחו בפתח הישיבה על תנאי שכרם .  לטענתם התעוררו עימותים פיזיים עם אנשי הביטחון : " נחצה קו אדום ".  לאור ההמולה ,  נתניהו ביקש להוציא צלמים מהישיבה

