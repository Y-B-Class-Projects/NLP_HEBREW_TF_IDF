קורץ לנתניהו ?  גלנט מסרב לגבות את כחלון בשיא המשבר הקואליציוני
שר הבינוי והשיכון מתחמק בעקביות משאלות על משבר תאגיד השידור הציבורי ונמנע בבוטות מגיבוי את שר האוצר ,  יו"ר מפלגתו .  ההערכה הרווחת במערכת הפוליטית :  גלנט מחפש את דרכו לליכוד ולהתברג במשבצת הביטחונית שהותיר אחריו יעלון
קרוע בין ראש המפלגה שלו לראש המפלגה שאליה הוא שואף לעבור :  שר הבינוי והשיכון ומספר 2 בכולנו ,  יואב גלנט ,  נמנע מלנקוט עמדה במשבר הקואליציוני במהלך ריאיון הבוקר  ( שני )  לגלי צה"ל . " אני מגבה גם את ראש הממשלה וגם את שר האוצר ",  אמר בתוכנית  " נכון להבוקר "  בעניין סערת תאגיד השידור הציבורי . " מדובר כאן בשני אנשים שמבינים היטב את המערכת הישראלית ,  ואני חושב שהנקודה הזאת תגיע לגישור כיוון ששניהם מבינים שיש משימות יותר חשובות ". 
גלנט התחמק מלבחור צד ,  גם כשהמראיינים בתוכנית התעקשו שוב ושוב להבין את עמדתו בנוגע לעימות הפוליטי הרותח בין ראש הממשלה ושר האוצר ,  והשאלה העומדת בבסיסו - עתיד השידור הציבורי . " אני חושב שמדברים על סוגיה שמעניינת שני סוגים של אנשים :  קצת פוליטיקאים והרבה עיתונאים ",  אמר .  הוא המשיך ותקף את התקשורת שהיא  " אובססיבית בעיסוק בנושא ".   " כל פתרון שיתקבל מקובל ,  גם אם הוא תאגיד וגם אם הוא הרשות ".  
גלנט ,  שעלה לשידור מוושינגטון שבה הוא שוהה במסגרת ועידת איפא"ק ,  התעקש כי המשבר הפוליטי אינו נושא חשוב וכי צריך להתעסק רק בסוגיות מדיניות ביטחוניות . " אני מעדיף לעסוק בנושאים שאני מבין בהם .  אני לא שופט ולא פרשן ולא מומחה למה שאנשים חושבים .  אני מסתכל על מה קורה בגבולנו הצפוני ובעזה ואיך התהליכים האלה נמשכים .  מדינת ישראל לא צריכה בחירות עכשיו ". 
ידיעות נוספות בוואלה !  NEWS:אחרי עשרה ימי נתק :  נתניהו וכחלון נועדו בפעם השנייה היוםח"כ גפני : " אין לנו בעיה ללכת לבחירות ,  אולי זה ייטיב איתנו"סער מגיב לראשונה למשבר התאגיד : " בלי חופש עיתונות אין דמוקרטיה "  
ההערכה הרווחת במערכת הפוליטית מזה חודשים היא כי גלנט מחפש את דרכו לליכוד ,  והערכות אלה התחזקו אחרי פרישתו של שר הביטחון לשעבר משה יעלון ,  שיצרה מקום לדמות ביטחונית בכירה בליכוד .  הוא מקפיד לגבות את ראש הממשלה בפומבי ובישיבות הקבינט המדיני ביטחוני .  
יחסיהם של גלנט וכחלון ,  לעומת זאת ,  פחות יציבים .  השניים מקפידים לומר שיש ביניהם שיתוף פעולה ,  אף שהמתיחות ביניהם ידועה לכל .  שר הבינוי אף מכחיש בעקביות כי הוא מבקש לסגור לעצמו שריון בליכוד לקראת הכנסת הבאה .  
התחמקותו של גלנט מלהביע עמדה ,  בולטת על רקע הגיבוי הנחרץ שכחלון קיבל מחברים אחרים בסיעתו בימים האחרונים .  אמש ,  אמר שר הכלכלה אלי כהן בראיון לגלי צה"ל כי  " לבוא ולאיים בבחירות זה זלזול בכספי ציבור .  יש סיכום אנחנו מצפים שנעמוד בסיכום ".  יו"ר סיעת כולנו ,  ח"כ רועי פולקמו ,  התעקש שהתאגיד יקום ללא דחייה : " אי אפשר כל שבוע לשנות עמדה ולשגע את המדינה ".  גם ח"כ יפעת שאשא ביטון אמרה כי  " לאיש בציבור או במערכת הפוליטית לא ברור מה השיגעון והטירוף הזה סביב התאגיד ".  

קורץ לנתניהו ?  גלנט מסרב לגבות את כחלון בשיא המשבר הקואליציוני
שר הבינוי והשיכון מתחמק בעקביות משאלות על משבר תאגיד השידור הציבורי ונמנע בבוטות מגיבוי את שר האוצר ,  יו"ר מפלגתו .  ההערכה הרווחת במערכת הפוליטית :  גלנט מחפש את דרכו לליכוד ולהתברג במשבצת הביטחונית שהותיר אחריו יעלון

