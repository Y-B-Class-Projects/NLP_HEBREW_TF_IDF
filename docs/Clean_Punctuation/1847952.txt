נתניהו יצליח לאשר הבוקר את פתיחת שוק החלב לייבוא ? 
5 שרי ישראל ביתנו החליטו להתנגד באופן גורף להצעת ההחלטה שתובא הבוקר לאישור הממשלה ,  ולצידם חמישה שרים נוספים .  בש"ס טרם החליטו כיצד יצביעו .  וילנאי שיתנגד : " זו שליפה מהמותן "
 הממשלה צפויה לאשר הבוקר  ( ראשון )  את פתיחת שוק מוצרי החלב לייבוא ,  מהלך שצפוי להוזיל את מחירי החלב ,  אולם מנגד לגרום לזעם בקרב הרפתנים .  אמש התברר כי הצעת ההחלטה לא תעבור כל כך מהר :  כעשרה שרים כבר הודיעו שיצביעו נגד ההצעה ,  ביניהם כל חמשת שרי ישראל ביתנו ,  שרת החקלאות ,  אורית נוקד  ( עצמאות )  ,  המשנה לראש הממשלה ,  משה יעלון  ( ליכוד )  ,  השר להגנת העורף ,  מתן וילנאי  ( עצמאות )  ,  וכן שר המדע ויו"ר מפלגת הבית היהודי ,  דניאל הרשקוביץ .  אמנם שרי מפלגת ש"ס טרם החליטו על אופן הצבעתם ,  אך ישנו סיכוי גדול שגם הם יצטרפו למתנגדים ,  זאת לאחר שבמהלך סוף השבוע הופעלו עליהם לחצים כבדים מצד הרפתנים להתנגד להצעה .  
עוד באותו נושא:הממשלה מצפצפת על הרפתנים :  תאשר ייבוא מוצרי חלביום בשדרה :  פעילי ימין ,  מילואימניקים ורפתניםמאות אלפים הפגינו : " עכשיו זו שעת הזעקה "
 בסוף השבוע שלחה שרת החקלאות ,  אורית נוקד ,  מכתב למזכירות הממשלה ולשרים בו הביעה את התנגדותה הנחרצת לתוכנית . " אימוץ התוכנית יביא באופן פרדוקסאלי לחיזוק המחלבות והקמעונאים ,  ומצד שני לפגיעה קשה ברפתנים ,  וזאת מבלי שצעדים אלו יביאו להורדה משמעותית במחירים לצרכן הסופי ",  כתבה נוקד שהוסיפה כי  " על מנת להביא לשיקום מיידי של אמון הצרכנים ולהוריד מחירים לצרכן הסופי ,  יש להכניס לפיקוח מחירים של מספר מצומצם של מוצרי חלב בסיסיים ". 
שר התיירות ,  סטס מיסז'ניקוב  ( ישראל ביתנו )  ,  הסביר את התנגדות שרי מפלגתו ואמר כי הרפורמה שגובשה בחופזה ,  תוך התעלמות מחוק החלב הקיים ,  שגם היועצים המשפטיים מסתייגים ממנה ,  תגרום לקריסה כלכלית למאות רפתנים ,  חקלאים ופועלי ייצור בפריפרייה . " לא ניתן לפגוע באנשים שהם מלח הארץ ",  אמר מיסז'ניקוב והוסיף כי  " הקוטג' התייקר גם כאשר מחיר החלב הגולמי ששולם לרפתנים ירד .  אימוץ 'מתווה קדמי' יהרוס את משק החלב הישראלי ,  יגביר את תלות מוצרי המזון הבסיסיים בייבוא ,  ובמקום להוזיל את מחיר מוצרי החלב הצרכן הישראלי יידרש לשם יותר ".  השר דניאל הרשקוביץ  ( הבית היהודי )  הסביר גם הוא את התנגדותו ואמר כי  " הרפתנים הם החוליה החלשה .  תפקיד הממשלה הוא לטפח את החוליות החלשות - לא לפגוע בהן ".  
" מדובר בשליפה מהמותן הנובעת בשל הלחץ מגל המחאה ששוטף את המדינה .  אסור לאשר החלטה פזיזה שכזו לפני שעורכים עבודה יסודית ובוחנים את כל האפשרויות ",  אמר השר מתן וילנאי שהודיע גם הוא שיצביע נגד הצעת ההחלטה .  עוד אמר וילנאי כי הבעיה מורכבת יותר והתחושה שנוצרה היא שהפתרון הקל הוא להטיל את המעמסה על גבם של הרפתנים .  וילנאי הוסיף כי  " הממשלה צריכה לחפש דרכים אחרות בכדי להוזיל את מחירי מוצרי החלב ולהפסיק להיטפל לרפתנים שקמים כל יום בארבע לפנות בוקר ". 
לפי הצעת ההחלטה ,  ייצור החלב שמוסדר כיום באמצעות מכסות ייצור ייפתח בחלקו לייבוא תחרותי .  ראש הממשלה בנימין נתניהו התייחס בשבוע שעבר להצעת ההחלטה ואמר כי  " אין כל סיבה שהציבור בארץ יאלץ לשלם עבור מוצרי החלב יותר מאשר רוב התושבים בעולם המערבי .  עלינו לטפל בכשלי שוק החלב ולפתוח אותו לתחרות ".  בין היתר ,  יותר ייבוא מוגבל של חומרי גלם דוגמת אבקת חלב לתעשיית מוצרי החלב במחיר תחרותי .  במקביל ,  תינתן אפשרות לרפתות הקטנות לגדול ,  כאשר כל שנה ,  בין השנים 2012-2016 ,  יוקצו עד 15 מיליון ליטר לרפתות הקטנות שמכסתן קטנה מ-700 אלף ליטרים ,  על מנת שייהנו מיתרונות גודל ויתחרו על המחיר .
 הרפתנים לא חיכו לשרי ישראל ביתנו וש"ס ,  ובשבוע שעבר הצטרפו אלפים מהם למחאות הגואות ברחבי הארץ והפגינו במחאה על ההחלטה הצפויה .  המפגינים אחזו שלטים עליהם נכתב בין היתר : " לא ניתן את הרפת לחסל "  ו-"ביבי ,  תחלוב את הטייקונים ".  לטענת הרפתנים ,  הורדת המחיר שמשולם להם עבור כל ליטר חלב ,  גם אם באגורות בודדות ,  עלול לגרום לכך שהם יאלצו לסגור משקים רבים .
 לפניות לכתב :  pinhas_wolf@walla.com

נתניהו יצליח לאשר הבוקר את פתיחת שוק החלב לייבוא ? 
5 שרי ישראל ביתנו החליטו להתנגד באופן גורף להצעת ההחלטה שתובא הבוקר לאישור הממשלה ,  ולצידם חמישה שרים נוספים .  בש"ס טרם החליטו כיצד יצביעו .  וילנאי שיתנגד : " זו שליפה מהמותן "
 
