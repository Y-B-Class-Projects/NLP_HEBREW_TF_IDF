המשכן
המשכןוילות בירושה ובתי יוקרה :  כל הנכסים של הרצוג ונתניהו
בכל שבוע נבקר בבתיהם של המועמדים לבחירות הקרובות ונעריך את שווי הנכס וסביבת מגוריהם בעזרתו של יו"ר לשכת שמאי המקרקעין בישראל ,  אוהד דנוס .  השבוע :  יו"ר המחנה הציוני יצחק הרצוג וראש הממשלה בנימין נתניהו
לרבים מחברי הכנסת והשרים אין צורך לדאוג ממשבר הדיור ,  הם מתגוררים בווילות יוקרתיות ובדירות במרכזי הערים .  במצב הנוח שלהם ,  האם הם אלו שיפעלו למען פתרון המשבר ?  כל שבוע ב"משכן "  נצא לבדוק היכן מתגוררים המועמדים לכנסת .  והפעם :  פירוט כל נכסי הנדל"ן של המועמדים לראשות הממשלה - יו"ר המחנה הציוני יצחק הרצוג וראש הממשלה בנימין נתניהו .
 לכל הפרקים הקודמים של המשכן 
מיקום הנכס :  רחוב צה"ל ,  שכונת צהלה ,  תל אביב
מה כולל הבית :  בית פרטי עם ארבעה חדרי שינה
שטח :  שטח כולל של 672 מ"ר ,  מתוכו 277 מ"ר שטח בנוי
שווי מוערך :  כ-10 מיליון שקלים
דבר השמאי : " הרצוג קיבל בירושה נכס איכותי במיוחד בשכונת צהלה שבתל אביב ,  אשר הוקמה במקור על ידי אנשי צבא .  עם השנים היא הפכה לשכונת יוקרה לחלק מעשירי הארץ .  הבית ששופץ על ידי הרצוג ורעייתו הוא צנוע ביותר ביחס לשכונת המגורים והמבנים היוקרתיים והחדישים שנבנו בה בשני העשורים האחרונים .  למרות צניעותו היחסית ,  מדובר בנכס ששווה עשרה מיליון שקלים .  כדי להגיע לנכס כזה דרוש אלף משכורות ממוצעות במשק ,  או בספירה אחרת - 83 שנים .  מאחר שהרצוג קיבל את הבית בירושה ,  לא ניתן ללמוד מהבעלות על כישורי נדל"ן מיוחדים ,  אך אין ספק שאף אחד לא היה מתנגד למתנה כזאת ".  
הטוען לתפקיד ראש הממשלה הוא בנו של חיים הרצוג ,  נשיאה השישי של ישראל ,  ונכדו של הרב הראשי לישראל יצחק אייזיק הלוי .  הרצוג נולד וגדל בעיר תל אביב .  הוא עורך דין במקצועו ולשעבר מבעלי משרד עורכי הדין הרצוג-פוקס-נאמן ,  שאביו נמנה עם מייסדיו ,  וכן כיהן כיו"ר האגודה למלחמה בסמים .  
בשנת 1999 הרצוג נכנס לחיים הציבוריים וכיהן כמזכיר הממשלה של אהוד ברק .  באותה שנה הוא נחקר בחשד למעורבות בפרשת העמותות ושמר במהלך החקירה על זכות השתיקה .  על פי דוח מבקר המדינה ,  הרצוג היה אחראי על העברת סכומי כסף גדולים למימון פעילות העמותות של ברק .  לפי החשד ,  עיקר הכסף היה מחשבונות קרן קמליה הבינלאומית שהרצוג ניהל את חשבונותיה .  
בין תפקידיו הבכירים בחיים הפוליטיים כיהן הרצוג כמזכיר הקבינט המדיני-ביטחוני ,  שר הרווחה ,  שר השיכון ,  שר התיירות ושר לענייני תפוצות .  על פי הצהרת ההון החלקית שפרסם לאחרונה הרצוג ,  הונו הנזיל נאמד בתיק מניות ששוויו 2.6 מיליון שקלים וקופות גמל בסכום של 585 אלף שקלים .  

הרצוג ,  בן 55 ,  נשוי למיכל ואב לשלושה ,  מתגורר בקוטג' פרטי בשכונת צהלה היוקרתית אותו ירש מהוריו .  בנוסף לבית זה ,  להרצוג דירת חדר בחיפה ,  אותה רכש יחד עם אמו אורה הרצוג ועליה הוא משלם משכנתה על סך 1,500 שקלים מדי חודש .  כמו כן ,  בבעלותו מגרש בשכונת ה"גוש הגדול "  בצפון תל אביב .  הרצוג סירב לפרט על אודות גודל השטח ושוויו .  
הרצוג ירש את הבית בו הוא מתגורר משנת 1990 .  באותה שנה נטלו הזוג הרצוג משכנתה על סך 80 אלף שקלים לצורך הרחבת הבית ,  אשר נפרעה סופית בשנת 2011 .  השטח הבנוי של הבית מורכב מ-154 מ"ר בקומת הקרקע ,  38 מ"ר בקומה הראשונה וכן מרפסות בגודל 29 מ"ר ,  פרגולה בגודל 17 מ"ר ,  חנייה בגודל של 22 מ"ר ומחסן בגודל של 17 מ"ר .  
בני הזוג הרצוג ביצעו הרחבות לבית המקורי .  כחלק ממהלך זה ביצע הרצוג כמה חריגות בנייה ,  שעליהן קיבל זימון למשפט .  לבסוף הוא קיבל היתר בנייה שהכשיר את השינויים ,  שנתיים לאחר כניסתו לבית .  נכס דומה בגודל של 511 מ"ר ברחוב מקביל ,  שנבנה בשנת 1995 ,  נמכר בשנת 2014 בכ-13 מיליון שקלים .  
מלבד מעונו הרשמי ברחוב בלפור בירושלים ,  למשפחת נתניהו וילה היוקרתית בקיסריה וכן דופלקס בבניין מגורים בשכונת רחביה בירושלים .  נכס נוסף שככל הנראה יצטרף בחלקו לתיק הנדל"ן של נתניהו הוא ביתו הפרטי של אביו ,  בנציון נתניהו .  
I  הבית בקיסריה
מיקום הנכס :  רחוב הדר ,  קיסריה
מה כולל הבית :  שתי קומות ומרתף ,  שמונה חדרים ובריכת שחייה
שטח :  1.4 דונם ,  שטח בנוי של כ-500 מ"ר
שווי מוערך :  כ-17 מיליון שקלים
דבר השמאי : " מתוך הנחה שבני הזוג נתניהו השקיעו בבית עוד כמיליון שקלים בשיפוצו ושדרוגו ,  הרי שמדובר בנכס שהניב משנת 2002 ועד היום תשואה של כ-70% .  היא נחשבת תשואה נמוכה יחסית ל-13 שנים .  לבית יש נוף חלקי לים והשכונה ,  הממוקמת בצפון מערב קיסריה ,  נחשבת לאחת מהשכונות הטובות ביישוב .  מדובר בבית מרשים ביותר ,  המשתרע על פני שטח שיכול לאכלס חמש משפחות ממוצעות בישראל .  בשביל לרכוש אותו צריך 1,700 משכורות ממוצעות במשק ,  או אם תרצו - 142 שנות עבודה .  ברור שהוא יכול להיות מושא קנאתם של מרבית תושבי המדינה ,  אולם יש לקחת בחשבון שעלויות התחזוקה של בית מגורים כזה גדולות מאוד .  כך שגם אם יצליח מישהו להגיע למצב שבו הוא יוכל לרכוש בית כזה ,  הרי שהוא צריך לשריין לעצמו עתודת כסף נוספת על מנת לתחזק אותו ".  
II  הבית ברחוב עזה
מיקום הנכס :  רחוב עזה ,  שכונת רחביה ,  ירושלים 
מה כולל הבית :  דולפקס עם מרפסת גג פתוחה וגג עליון
שטח :  דירה ששטחה 188 מ"ר ,  78 מ"ר מרפסת ,  76 מ"ר הצמדות 
שווי מוערך :  כ-8 מיליון שקלים
דבר השמאי : " הדופלקס ממוקם בשכונת רחביה בירושלים ,  ששמה יצאה כאחת היוקרתיות בעיר .  השכונה ממוקמת במרכז העיר ויוקרתה נובעת בראש ובראשונה ממקבץ האינטלקטואלים ,  פרופסורים ,  שופטי בית המשפט העליון ,  אנשי הגות ורבים וטובים שהתגוררו בה מתחילת המאה שעברה .  נוסף על כך ,  אין ספק שמקבץ האישים האיכותיים בצירוף עם מוסדות שלטון שונים ,  שקבעו את משכנם בשכונה ,  הביאה לעליית מחירים .  כיום השכונה נחשבת לאחת היקרות בעיר .  מדובר בדופלקס שלו הצמדות רבות ,  וכדי לרכוש נכס שכזה נדרשות 800 משכורות ממוצעות .  גם כאן מדובר בנכס נדל"ן איכותי ויוקרתי ;  אין ספק כי בני הזוג נתניהו ידעו לעשות בחירות נדל"ן מוקפדות ואיכותיות ".  
הווילה בקיסריה ,  אליה מגיעים הזוג נתניהו מדי סוף שבוע ,  נבנתה בשנת 1995 והזוג רכש אותה ביולי 2002 ,  במחיר של 1.8 מיליון דולרים .  בשכונה זו ,  נסחרים בתים במחירים הנעים בין 14-7 מיליון שקלים .  לאחר רכישת הנכס השקיעו בני הזוג נתניהו סכומים נכבדים בשיפוץ הווילה .  הדופלקס בשכונת רחביה בירושלים נמצא בבעלות הזוג נתניהו מאז שנת 1995 .  על הדירה לא רשומה משכנתה .  דירות מגורים בשכונת רחביה נסחרות בכ-32 אלף שקלים למ"ר .  
III  בית אביו של נתניהו ברחוב הפורצים ,  ירושלים
נכס נוסף שככל הנראה יצטרף לתיק הנדל"ן של משפחת נתניהו הוא ביתו הפרטי של בנציון נתניהו ,  אביו של ראש הממשלה ,  שהלך לעולמו ב-2012 .  באותה שנה הוגשה בקשה לרשם לענייני ירושות בירושלים לקיום צוואה ולמינוי מנהל עזבון זמני .  בביתו של בנציון ,  על פי עו"ד אלדד יניב ,  נהג נתניהו לקיים את פגישותיו החשאיות .  שמו של האב עדיין מופיע כבעלים בנסח הרישום  ( טאבו )  של רשות המקרקעין ,  מה שאומר שהיורשים  ( הצפויים להיות נתניהו ואחיו עידו )  טרם מימשו את זכותם להירשם כבעלים .  מדובר בבית פרטי המשתרע על מגרש של 582 מ"ר עם מרפסת וחנייה בשכונת קטמון הישנה ,  הנחשבת לשכונה צפופה .  

נתניהו ,  בן 66 ,  נשוי לשרה נתניהו ולהם שני ילדים ,  וכן ילדה נוספת מנישואיו הקודמים של ראש הממשלה .  הזוג מתגורר כעת במעון ראש הממשלה .  נתניהו מכהן בתפקידו בשש שנים האחרונות ,  ובמהלך השנים שימש גם כשר האוצר ושר החוץ בממשלות שונות .  תפקידו המשמעותי הראשון החל ב-1984 ,  עת מונה לשגריר ישראל באו"ם .  על אף שרוב חייו שימש נתניהו בתפקידים בשירות הציבורי במדינת ישראל ,  הצליח ראש הממשלה להתברג למקום השישי ברשימת הפוליטיקאים העשירים בישראל בדירוג מגזין פורבס לשנת 2013 ,  עם הון של 41 מיליון שקלים .  זאת ,  יודגש ,  למרות שאינו מגיע ממשפחה עתירת נכסים ,  וכך גם אשתו .  
על פי פורבס ,  נתניהו עשה את הונו מהרצאות שהעניק ברחבי העולם לאחר פרישתו מהחיים הפוליטיים בשנת 1999 .  שכר הטרחה שלו הגיע בחלק מהמקרים ל-60 אלף דולר להרצאה .  נוסף על כך ,  נתניהו התמנה ליועץ בכיר לאסטרטגיה בינלאומית בחברת ההיי טק BATM ,  שם שימש כדירקטור ,  ולפי פרסומים שונים גם קיבל אופציות בחברה .  על פי תחקיר של תכנית  " המקור ",  שימש נתניהו גם כמקדם עסקים עבור חברות גדולות ,  דוגמת אירוטק וענקית הקמעונאות האמריקאית וול-מארט .  זאת ועוד ,  נתניהו גבה 120 אלף דולר על קיום 15 פגישות בינו לבין בעלי הון בעניינה של אירוטק ,  בהן מפגשים עם עידן עופר וזבלודוביץ' .  
הקדנציה האחרונה של הממשלה בראשות נתניהו הייתה אמורה להביא עמה הורדת מחירים בתחום הדיור ,  כך על פי הצהרות שרי הממשלה .  הממשלה נפלה ,  בחירות הוכרזו ומחירי הדיור רק נסקו .  מי שרצו לרכוש דירה ראו את חלומם מתרחק :  מחירי הדירות זינקו בשעה שהשכר לא עלה מהותית והבטחת מע"מ אפס התפוצצה להם בפרצוף .  נמשיך לבדוק איך המשבר משפיע על הח"כים והשרים שלנו בעזרתו של שמאי המקרקעין אוהד דנוס .  
לפניות לכתבת דנה ירקצי :  danayark@walla.com 

המשכןוילות בירושה ובתי יוקרה :  כל הנכסים של הרצוג ונתניהו
בכל שבוע נבקר בבתיהם של המועמדים לבחירות הקרובות ונעריך את שווי הנכס וסביבת מגוריהם בעזרתו של יו"ר לשכת שמאי המקרקעין בישראל ,  אוהד דנוס .  השבוע :  יו"ר המחנה הציוני יצחק הרצוג וראש הממשלה בנימין נתניהו

