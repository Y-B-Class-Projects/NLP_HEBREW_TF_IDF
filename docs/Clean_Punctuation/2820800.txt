לא חוקי ,  אך יעיל מאוד
קשה להאמין שיוצרי סרטון בו נראה נתניהו משתלח בשרים המוצגים כילדים בגן לא ידעו שהשימוש בילדים-שחקנים אינו חוקי .  אבל בין זה לבין הדרישה לאמירת אמת בתשדירי תעמולה ,  המרחק רב
בואו נתחיל ממה שכולנו מאמינים בלבנו :  הסרטון שבו נתניהו מככב כשוורצנגר בגן ילדים כאוטי לא  " דלף "  לרשת ,  לא  " הועלה בטעות "  לפני שוועדת הבחירות  " אישרה אותו ",  או לפני ש"הוכן לשידור "  או כל תגובה פבלובית אחרת שתקבלו מהליכוד .  
צפו בסרטון  " גן הילדים "  של נתניהו
ההיגיון מחייב אותנו להאמין שמטה יצירתי שמצליח להנפיק מתחת ידיו סרטון משעשע עם מסר חד ואפקטיבי כמו זה ,  יודע גם לבדוק את הוראות חוק תעמולת הבחירות לגבי שימוש בקטינים לפני שהוא משקיע כסף בסרטונים .  מישהו שם עשה תרגיל סיבובי מבריק על הציבור ועלינו העיתונאים  וכמו תמיד אכלנו אותו כמו מלח :  עכשיו הסרטון הזה פופולרי מאי-פעם ,  ומגימיק תעמולתי הוא נסק לצמרת מהדורות החדשות ,  כותרות אתרי האינטרנט ,  ולב הפאנלים של תכניות האקטואליה .  טושה לגננת ביבי .
 עכשיו ,  אחרי ששמנו את הסוגיה הזאת לרגע בצד ,  בואו ניזכר בשורה משירו הנפלא של שלום חנוך  " אני שר "   ( המדבר למרבה האירוניה על  " בתו של הגנן ")  : " אם את זוכרת מי אני ,  מי זה הוא ,  מי זו היא ?  אם את יודעת מי איני ".  אז מיהו ביבי ?  אנחנו זוכרים מי זה הוא ?  האם הציבור זוכר מי אינו ?  בסרטון הזה ,  בתפקיד הגננת או הגנן ,  נתניהו נראה מתוק מול חבורה של ילדים טיפוליים שזקוקים בדחיפות לריטלין .  מרבית הביקורות שנכתבו נגד הסרטון ,  בשצף-קצף פייסבוקאי טיפוסי ,  עסקו בשאלת מהימנותו ,  ומסקנתם המלומדת היתה שמדובר בסרטון תעמולה  " שיקרי ":  נתניהו לא יכול לנהל גן ילדים ,  כי הילדים יקפצו מהגג ויברחו לכביש ,  בזמן שהוא והסייעת יאכלו גלידת פיסטוק ויריבו עם כל העולם .  היו גם מגיבים שהתעצבנו נורא על כך שנתניהו עושה שימוש בסיסמאות ,  קלישאות ,  כזבים ,  מניפולציות ,  עלבונות ושאר מרעין בישין .  
לכל הטורים של אבנר הופשטיין בוואלה !  דעות 

האמת ,  צודקים לגמרי .  כי תעמולת בחירות מצטיינת לרוב באמירת אמת ,  ניקיון לשון ודיוק עובדתי .  לבני ובוז'י באמת נורא דומים לביטלס כשהם חוצים את מעבר החציה ;  ליברמן המתעתע והנסתר מדבר תמיד תמיד  " תכלס ".  ובכלל :  פרס היה איש של  " כן ולא "  רגע לפני שהוא חילק את ירושלים ,  אחרי שנתניהו ענה לטלפון האדום ובגלל שאף אחד לא דרך על שאול מופז ,  כי ליברמן זה  " דה "  ולבני תביא שלום ,  ולפיד לא אחראי למה שקרה בשנתיים האחרונות באוצר  ( כלומר ,  כן אחראי להישגים  לכישלונות אחראי נתניהו )  וכן הלאה .
 הציפיה ל"אמירת אמת "  בתשדירי תעמולה  ( ועוד בכאלה ויראליים ,  שכל מטרתם היא לייצר שיח אלטרנטיבי ומגניב ,  רחוק ככל האפשר מ"האמת ")  היא כמובן נאיבית וילדותית ממש כמו הילדים בגן של ביבי ,  אבל בעיקר היא משקפת את המקום אליו הידרדרה מערכת הבחירות של 2015 :  מצד אחד רצון להתרחק ככל האפשר מעיסוק כלשהו ,  אפילו שולי או אגבי ,  ב"מי זו היא "   מי היא מדינת ישראל החדשה ומה הבעיות המורכבות שאיתן היא נלחמת ,  ומאידך התבוססות כל כך עמוקה בתרבות של שקר ומניפולציה ,  שמייצרת צמא לאיזושהי  " אמת "  חמקמקה שאף פעם לא תגיע .  במקום להתעסק בשאלה  " מי זה הוא ",  עוסקים ב"מה הוא אומר "  ובמקום לתהות מה אנחנו ,  כישראלים ,  רוצים בכלל ,  עוסקים בניתוח בלתי פוסק של קמפיינים ,  תדמיות ושקרים  ( שהופכים לאמיתות כמובן ,  מרגע שהם חוצים את סף הפייסבוק אל הליין-אפ של תכניות האקטואליה )  .  
אולי משום כך ,  עברו תכניות אלה בשיא הבזק מעיסוק בסרטונים הוויראליים על ביבי מחכה לאוטובוס ,  לעיסוק בסרטונים הוויראליים על ביבי מחכה לשקט בגן .  כמובן ,  אחרי שהקרינו שוב ושוב את הסרטון המזעזע שבו  השם ישמור  השתמשו בילדים תוך  " עבירה על החוק ".  איזה חוק ?  אותו חוק קצת ארכאי במסגרתו כמעט כל מראיין הוא עבריין כאשר אינו קם באמצע ראיון וצועק  " גוועלד ,  אל תעשה כאן תעמולת בחירות ".  את כל הפסטיבל הזה  ( שבו כבר אין  " לחוק "  כל משמעות ,  כי במסגרת העיסוק בסרטון הלא-חוקי הזה מקרינים אותו שוב ושוב )  ליווה בטרוניות הקבועות יצחק קדמן ,  כ-מו-בן יצחק קדמן ,  למרות שעל חוק הנוער המחייב אישור הורים לצילום ילדיהם כנראה לא עברו .  אז האם באמת נגרם נזק נפשי לילדים המשתתפים בסרטון ?  אולי .  ואולי פשוט גם המועצה לשלום הילד הצטרפה למגדל בבל של הפייסבוק ,  הווטסאפ ,  ושאר המגיבים האוטומטיים-מדי בעידן הסמיילי .  
לפרסום מאמרים בוואלה !  דעות לחצו כאן
המאמרים המתפרסמים במדור הדעות משקפים את עמדת הכותבים בלבד 

לא חוקי ,  אך יעיל מאוד
קשה להאמין שיוצרי סרטון בו נראה נתניהו משתלח בשרים המוצגים כילדים בגן לא ידעו שהשימוש בילדים-שחקנים אינו חוקי .  אבל בין זה לבין הדרישה לאמירת אמת בתשדירי תעמולה ,  המרחק רב

