נתניהו בשיחה סגורה :  קק"ל מתנהגים כמו חבורה של נוכלים
לוואלה !  NEWS נודע כי בישיבת ראשי הקואליציה אתמול תקף נתניהו בחריפות את הקרן הקיימת לישראל והפציר לתמוך בחקיקה למיסוי הארגון ,  שצפויה לעלות השבוע להצבעה בכנסת
 ( בווידאו :  נתניהו מתייחס למשבר עם קק"ל ,  בנובמבר )  
ראש הממשלה בנימין נתניהו אמר אתמול  ( ראשון )  בישיבת ראשי הקואליציה כי קק"ל  " מתנהגים כמו חבורה של נוכלים "  - כך אמרו לוואלה !  NEWS גורמים שנכחו בישיבה זאת ,  ברקע המאבק בין הממשלה וקק"ל .  במהלך הישיבה ,  בה נידונה החקיקה בשבוע הקרוב ,  הפציר ראש הממשלה בראשי הקואליציה לתמוך בחוק למיסוי קק"ל ,  שאושר אתמול בוועדת הכספים וצפוי לעלות השבוע לקריאה שניה ושלישית במליאת הכנסת .
 ההתבטאות החריפה של נתניהו מסמנת את רמת הכעס בלשכת ראש הממשלה ובמשרד האוצר על קק"ל ,  אחרי חודשים של משא ומתן ,  במקביל לעימותים בלתי פוסקים על העברת כ-2.2 מיליארד שקלים לקופת המדינה .  בשבוע שעבר נתניהו ושר האוצר הורו ליו"ר ועדת הכספים ,  ח"כ משה גפני ,  לחדש בהקדם את החוק למיסוי הקרן הקיימת לישראל ,  לאחר שלטענתם קק"ל הפרה את הסיכומים על החזרת חובותיה לאוצר .  
לקריאה נוספת:גורם באוצר :  חקיקה בעניין קק"ל - כבר בשבוע הבאהקרב מול קק"ל מתחדש :  נתניהו וכחלון הורו לקדם החוק למיסוי הקרןועדת הכספים אישרה את חוק קק"ל - לקראת העברתו להצבעה בכנסת 
גם בכירים באוצר תקפו בחריפות את קק"ל בשבוע שעבר ,  ובמיוחד את יו"ר קק"ל ,  דני עטר . " יש פה התנהלות שקרית ומניפולטיבית תוך שבירת סיכומים עם ראש הממשלה .  יש פה תרגיל מסריח בו דני עטר הוליך שולל ורימה את שר האוצר וראש הממשלה ",  אמרו .  מנגד ,  בקק"ל דחו בתקיפות את הטענה שהם נסוגו מהסיכומים ותקפו את מנכ"ל משרד האוצר שי באבד ,  אותו כינה בכיר בקק"ל  " פירומן מקצועי ".  
במוקד המשבר עם קק"ל ,  שהחריף בימים האחרונים ,  דרישת המדינה מקק"ל להעביר תמלוגים למדינה על השבחת הקרקעות שבבעלותה .  לקק"ל יש בעלות על כ-11% מהקרקעות במדינה ,  על שטח של כ-2.3 מיליון דונם ,  והיא נהנית מפטור מלא ממיסוי ממשלתי .  
לפני כשנתיים ,  הממשלה ניסתה לקדם חקיקה שמתנה את הפטור ממסים בכך שקק"ל תעביר שיעור מהכנסותיה לידי המדינה ,  שיועבר לפרויקטים של פיתוח לאומי ,  אך בסופו של דבר הושג הסכם על העברת סכום כולל של 2.19 מיליארד שקלים ב-2015 ו-2016 והחקיקה הוקפאה .  החקיקה חודשה על ידי האוצר בתחילת נובמבר ,  אך לאור הפשרה הוקפאה ,  וכעת מקודמת מחדש בחקיקת בזק .  
ועדת הכספים אישרה אתמול את החוק למיסוי קק"ל ,  שמתנה את הפטור הגורף ממסים ממנו נהנית הקרן זה עשרות שנים בהעברה של כ-1.2 מיליארד שקלים לקופת המדינה .  לפי הנוסח שאושר ,  קק"ל תוכל לבחור אם לשלם מסים החל מהשנה או להעביר ב-1 בפברואר מיליארד שקלים וליהנות מהמשך הפטור ממס עד 2020 .  

נתניהו בשיחה סגורה :  קק"ל מתנהגים כמו חבורה של נוכלים
לוואלה !  NEWS נודע כי בישיבת ראשי הקואליציה אתמול תקף נתניהו בחריפות את הקרן הקיימת לישראל והפציר לתמוך בחקיקה למיסוי הארגון ,  שצפויה לעלות השבוע להצבעה בכנסת

