נתניהו מחלק ארוחות חינם  וכולנו משלמים
יוון ,  ספרד וגם אירן חדרו לפתע לשיח הכלכלי בישראל ,  רק כדי לחפות על כשלונות הממשלה .  אורן פסטרנק סבור שהשיח התקשורתי נועד להסיט את תשומת הלב מההתייקרויות האחרונות
הפעם כולנו משלמים .  הדלק הוא רק סימפטום .
 עד לפני חודשיים ,  שמענו אמירות זחוחות מבית היוצר של מר  " זיהיתי ראשון את הבעיה "  נתניהו ,  ומצבנו היה מצוין .  אפילו הטוב במערב .  אז איך פתאום התמלאנו בשבועות האחרונים בדיבורים על  " יוון "  ו"ספרד ",  ובין לבין נכנסה גם אירן ?  משום שכאשר המצב רע ,  חייבים להכניס גורמים חיצוניים ודוגמאות לא רלוונטיות .
 ולמה לא רלוונטיות ?  משום שאין קשר בין המצב של יוון ,  שבה היחס של החוב לתוצר הוא 170% ,  ואילו של ישראל 74%  ( לשם השוואה  בגרמניה ,  שיש לנו הרבה מה ללמוד ממנה על מדיניות רווחה  היחס הוא למעלה מ-80% ,  אפילו פחות טוב משלנו )  ;  מפני שבזמן שנתניהו מדבר על כך ש"אין ארוחות חינם ",  דווקא ישנם כאלו שמקבלים ארוחות חינם ,  יקרות מאד ,  ובחסות הממשלה  ( ואפילו ראש הממשלה עצמו  שמזמין ארוחות בעשרות אלפי שקלים למעונו הרשמי )  .  לא סתם מר תשובה ואדון דנקנר מסתובבים תמיד מחויכים במסדרונות הכנסת .  הם תמיד יודעים ,  שכאשר יצטרכו ,  ממשלת התספורות-חינם תקצץ להם בחובות .
 בימים בהם מפנים אנשים מהבתים שלהם בדיור הציבורי ,  בהם קשה לנו לגמור את החודש בגלל עליית המחירים ,  הדלק ,  המע"מ והמסים  לא ייתכן כדבר הזה במדינת ישראל .  לא ייתכן ,  לא משום צרות עין ,  אלא משום שזהו עניין ערכי ראשון במעלה .  כזה שמערער את היסודות עליהם נבנתה מדינת ישראל  עקרונות השוויון והצדק והסולידריות החברתית .  זהו פשע כלכלי ממעלה ראשונה ,  כזה שלא כתוב בספר החוקים של ישראל .
 המעשה שנתניהו עושה איננו חברתי בעליל ,  שמלווה בקמפיין פרסומי  ( על חשבוננו ,  אלא מי ?  )  בעלות של חמישה מיליון שקלים ,  על מנת לשכנע אותנו שמה שנופל לנו מהכיס זה לא כסף ,  אלא חול .  וכמובן ,  כל זה קורה לאחר שכבר הוכחנו ,  במחאה החברתית ,  שיש דרך אחרת :  העלאת המס על החברות ,  שהתברר כבר שהורדתו לא הביאה לעלייה במשקיעים ;  הורדת המס על הרווחים הכלואים ;  אי-קיצוץ חובות לטייקונים ;  והגברת התחרותיות במשק  ( והכוונה לריסוק הריכוזיות ,  ולא  " מצנחי זהב "  של ארבע ושש שנים שנותן ד"ר שטייניץ ברוב אדיבותו )  .  
למעשה הממשלה הזאת כשלה בכל תחום אפשרי :  בדיור הציבורי ,  שלא התייחסה אליו במשך שלוש שנים וחצי ,  ובבנייה לזוגות צעירים ;  בחינוך ,  אף שברגע האחרון  ( בזכות המחאה )  נזכרה ליישם את חוק חינוך חינם מגיל 3  ( וגם זה באמצעות אלפי מורי קבלן וגננת אחת ל-35 ילדים )  ;  במערכת הבריאות  שאת המחיר עליה כולנו נשלם בחודשים הקרובים ,  בעוד הרופאים והחולים כבר משלמים את מחיר ההזנחה ;  ובכל שאר השירותים הציבוריים .
 מספיק לראות את מקרה משה סילמן המנוח כדי להבין עד כמה הכלכלה והחברה שלנו חולה ופגועה :  אדם שהיה מעמד ביניים קלאסי ,  בעל עסק עצמאי ,  שהידרדר בגלל חוב של 15 אלף שקלים  ( הוא לא קיבל תספורת )  .  המדינה ,  בשום שלב ,  לא העניקה לו רשת ביטחון חברתית  כזו שפעם הייתה לנו פה ,  אך חוררה ורוסקה ב-30 השנים האחרונות על ידי ממשלות ישראל ,  ולבסוף על ידי אידיאולוג השוק החופשי וקיצוץ השירותים החברתיים ,  בנימין נתניהו .
 לקינוח ,  נאמר לסילמן על ידי שירותי הרווחה ,  שרק כאשר הוא ייזרק לרחוב ,  אז הוא יוכר כחסר כל וחסר בית .  הוא לא היה מוכן לכך .  אבל ההשפלה לא הסתיימה שם  היא המשיכה במערכת הבריאות שלנו ,  כאשר לקח יומיים להעביר אותו למחלקת כוויות ,  משום שלא היו מספיק מיטות .  אירן ?  500 הרוגים ?  אלפי פצועים ?  כשיש פגוע-כוויות אחד ,  מתקשים למצוא לו מיטה .
 אז נכון ,  לו אני הייתי ראש הממשלה ,  הייתי אומר בימים הקרובים הרבה את המילים  " אירן "  ו"צנטריפוגות ",  כאשר הדלק מגיע לשיא בעולם המערבי של 8.25 שקלים .  תשמעו ,  כשאומרים את זה הרבה ,  זה נשמע ממש מפחיד .  ואפילו משכיח לכמה ימים את העובדה שהמע"מ כבר הגיע ל-17% .
 המאבק על עתיד המדינה לא נגמר בהפגנה זו או אחרת .  הוא מאבק על דרך ,  שבה פוליטיקאים לא ייבחרו בין ב.מ.וו לרנו ,  אלא יזכרו את מי הם צריכים לשרת .  זהו מאבק על אג'נדה פוליטית ברורה - של כלכלה שדואגת לרוב אזרחיה שעובדים ומשלמים מסים ,  ולא למיעוט .  זהו מאבק גם על ערכים ,  שבו סולידריות איננה מילה גסה ,  וצדק חברתי משמעותו גם שלא יפנו אנשים מהבתים שלהם בדיור הציבורי מדי יום ,  למרות הבטחות של שר השיכון שלא יעשו כך .
 לפני שנה ,  בשיא המחאה החברתית ,  הגיע השר ישראל כץ ,  שבימים אלה עושה מאמצי-על להפריט את הרכבת על חשבוננו ועל חשבון זכויות עובדיה ,  למאהל בשדרות רוטשילד ,  ואמר : " אני מכבד אתכם בזה שהגעתי לפה ".  ענינו לו : " לא ,  אדוני השר ,  אתה תכבד אותנו בהצבעות ,  בחקיקה ובעשייה .  הדיבורים וההצהרות כבר לא קונים אותנו ".  
זה חלק מהתהליך התודעתי שעובר על החברה שלנו בשנה האחרונה ,  שלימד אותנו להתייחס בספקנות לדברים שאומרים הפוליטיקאים .  בכלל ,  שנים ניסו להרגיל אותנו שכלכלה היא עסק  " למבינים בלבד ".  אז לא ,  היא עסק לאמיצים בלבד ,  שרוצים את טובת רוב העם על פני מיעוט כלכלי שולט .  זו תהיה השאלה שבה נצטרך להכריע בחודשים הקרובים ,  ובבחירות הקרובות .  יש דרך אחרת ,  וכנראה שאנחנו נצטרך להוביל אותה .
 הכותב אורן פסטרנק היה ממארגני הפגנות המחאה החברתית בקיץ שעבר ,  ומייסד תנועת  " מעמד האוהלים הישראלי "  

נתניהו מחלק ארוחות חינם  וכולנו משלמים
יוון ,  ספרד וגם אירן חדרו לפתע לשיח הכלכלי בישראל ,  רק כדי לחפות על כשלונות הממשלה .  אורן פסטרנק סבור שהשיח התקשורתי נועד להסיט את תשומת הלב מההתייקרויות האחרונות

