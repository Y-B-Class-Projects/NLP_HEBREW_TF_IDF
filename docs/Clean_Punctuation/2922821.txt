אינדיק לא חוזר בו מדבריו על ראש הממשלה
השגריר האמריקני לשעבר טען כי נתניהו אמר לו ביום הלווייתו של רבין : " אם הוא לא היה נרצח ,  הייתי מביס אותו בבחירות ".  למרות הכחשת נתניהו ,  תמלול הריאיון המלא מבהיר : " השיחה נערכה בטקס הצבת הארון "
 לאחר הסערה שעוררו הבוקר  ( רביעי )  דבריו של מרטין אינדיק ,  שגריר ארצות הברית בישראל לשעבר ,  הוא הבהיר כי הוא לא חוזר בו מהדברים שאמר במהלך ריאיון לסרט דוקומנטרי על ראש הממשלה בנימין נתניהו ,  ששודר בארצות הברית .  אינדיק סיפר בסרט ששודר ברשת PBS כי לאחר רצח ראש הממשלה יצחק רבין ,  הוא שוחח עם נתניהו  אז יו"ר האופוזיציה  ושמע ממנו את המילים הבאות : " תראה את זה ,  עכשיו יעשו ממנו גיבור לאומי .  אבל אם הוא לא היה נרצח ,  הייתי מביס אותו בבחירות ואז הוא היה נזכר בהיסטוריה כמנהיג כושל ". 
לשכת נתניהו ,  בתגובה ,  הכחישה בתוקף את דבריו של אינדיק .  כמו כן ,  חדשות ערוץ 2 הפיצו תמונה מההלוויה של רבין ,  בה נראה כי אינדיק אינו יושב לצד נתניהו .  אלא שהערב ,  התברר כי התמונה הזו כלל אינה קשורה לאירוע שאינדיק תיאר .  רשת PBS העלתה לאתר שלה את התמלול המלא של הריאיון עם אינדיק ,  וממנו עולה כי אינדיק התייחס בדבריו לטקס הצבת ארונו של רבין בכנסת ,  ולא להלווייה של רבין בהר הרצל .  לכן ,  הטענות לפיהן אינדיק שיקר ,  כי הוא ונתניהו לא ישבו זה לצד זה בהלווייה בהר הרצל ,  התבררו כלא רלוונטיות .  אילו הרשת הייתה משדרת את הראיון עם אינדיק במלואו ,  ללא עריכה ,  הדבר היה ברור מלכתחילה - אולם העריכה של הכתבה גרמה לבלבול בנושא ,  שכן מילותיו של אינדיק על הצבת הארון בכנסת הושמטו .  
בתימלול המקורי ,  אינדיק סיפר זאת כך : " נתניהו ישב לצידי כשהייתי שגריר בישראל ,  בזמן הלווייתו של רבין .  השלב הראשון היה להביא את גופתו מבית החולים לכנסת שם יוצב ארונו .  הייתה התאספות גדולה של מכובדים ודיפלומטים בכירים ופוליטיקאים וכן הלאה בכנסת ,  שחיכו להגעת גופתו של רבין ,  להגעת הארון .  ואני זוכר את נתניהו אומר לי - תראה את זה ,  עכשיו הוא גיבור ,  אבל אם לא היו מתנקשים בו ,  אני הייתי מביס אותו בבחירות ,  ואז הוא היה נרשם בהיסטוריה כמנהיג כושל ".  
עוד בוואלה !  NEWS :" נתניהו אמר לי בהלוויית רבין :  'אם לא היה נרצח הייתי מביס אותו'"המתווך האמריקני לשעבר :  תהליך השלום התאדה לחלוטיןאינדיק פורש מתפקידו : " תרם רבות לתהליך השלום "  
בהודעה שפרסם הערב בחשבון הטוויטר שלו ,  הבהיר אינדיק כי  " השיחה עם ביבי נערכה ב-5 בנובמבר 1995 ,  כאשר ישבנו יחדיו בכנסת בטקס הצבת ארונו של רבין ".  נתניהו ,  כאמור ,  מכחיש בתוקף שהדברים נאמרו בכלל .  בהודעה שהפיצה מפלגת הליכוד כונה אינדיק  " שקרן "  והואשם בניסיון שיטתי לפגוע בשמו הטוב של נתניהו .  אינדיק כיהן בשנים 2014-2013 כשליח המיוחד לתהליך השלום מטעם שר החוץ של ארצות הברית ,  ג'ון קרי ,  ולאחר קריסת השיחות הטיל חלק גדול מהאחריות לכך על נתניהו ,  בעיקר בשל התעקשותו להמשיך לבנות בהתנחלויות תוך כדי המשא ומתן .  

אינדיק לא חוזר בו מדבריו על ראש הממשלה
השגריר האמריקני לשעבר טען כי נתניהו אמר לו ביום הלווייתו של רבין : " אם הוא לא היה נרצח ,  הייתי מביס אותו בבחירות ".  למרות הכחשת נתניהו ,  תמלול הריאיון המלא מבהיר : " השיחה נערכה בטקס הצבת הארון "
 
