רה"מ מתחמק מיוזמת צרפת ?   " נלמד ,  נשקול ,  נתייעץ "
 התייחסות רשמית ראשונה של ישראל ליוזמה הצרפתית לארח ועידה לחידוש המו"מ :  ראש הממשלה בנימין נתניהו אמר כי  " יבחן כיצד ההצעה משתלבת עם יוזמות אחרות .  מובן שלא ניתן ליישם את כולן "
 ראש הממשלה בנימין נתניהו התייחס היום  ( ראשון )  בפתח ישיבת הממשלה ליוזמת צרפת לארח ועידה לקידום המו"מ המדיני התקוע בין ישראל והפלסטינים . " שמעתי את ההצעה שהביא שר החוץ אלן ז'ופה ,  עמו נועדתי ביום חמישי בירושלים .  אנו מעריכים מאוד את ידידינו הצרפתים ,  ואשיב להם לאחר שנשקול את הדברים .  נלמד את ההצעה ונדון בה גם עם ידידינו בארה"ב .  גם האמריקאים רוצים לקדם יוזמות ,  וגם לנו יש מחשבות משלנו .  נבחן כיצד ההצעה משתלבת עם יוזמות אחרות .  מובן שלא ניתן ליישם את כולן ,  רצוי להתרכז ביוזמה אחת ולקדמה ".   
" ראוי להדגיש את מה שאנו שבים ואומרים :  משא ומתן לא יתבצע מול ממשלה פלסטינית שחציה חמאס ,  ארגון טרור שמבקש להשמיד את ישראל .  הבהרתי לשר החוץ של צרפת שחמאס חייב לאמץ את עקרונות הקוורטט .  אם נכונה הטענה שיש רוח חדשה מצד חמאס ,  היא יכולה לבוא לידי ביטוי בשחרור גלעד שליט .  אם לאבו מאזן יש קשר כזה טוב עם חמאס ,  הוא יכול ללחוץ על חמאס לשחרר את גלעד .  בכל מקרה ,  חמאס אינו פטור מעמידה בתנאי הקוורטט ". 
גם שר האוצר ,  יובל שטייניץ ,  התייחס ליוזמה הצרפתית ואמר כי  " ישראל בוחנת כל הצעה ,  אך הנוסחה של 'קודם תוותרו על השטחים ואז נראה אם יהיה שלום' ,  אינה מקובלת עלינו ".  
בישיבת שרי הליכוד הבוקר הביע שר החינוך ,  גדעון סער ,  הסתייגות מהיוזמה ואמר כי היא  ? בעייתית מבחינת ישראל ,  כי היא מחזירה שני מרכיבים בעיתיים שדחינו ,  גם כשנכללו בנאום אובמה .  מרכיבים אלה הם הקביעה של קווי 67' כתוצאת המו ? מ לפני שהחל ,  ודחיית סוגיות אחרות של הסדר הקבע ,  כמו הפליטים .  כתוצאה מזה ישראל עלולה להסכים לנסיגה טריטוריאלית ולאחר מכן להיתקל בתביעה להחדיר לתוכה פליטים פלסטינים .  יש לעמוד על עקרונות המדיניות שלנו - לדון בכל נושאי הסדר הקבע במקביל מבלי שתיקבע מראש תוצאת המו ? מ באחד מהם ?  ,  אמר השר סער .  
צרפת הודיעה ביום חמישי כי תהיה מוכנה לארח ועידת שלום של המזרח התיכון בשטחה לפני סוף חודש יולי ,  על מנת לסייע בהשקתם מחדש של המגעים בין ישראל והרשות הפלסטינית .  שר החוץ הצרפתי ז'ופה אמר במהלך ביקורו באזור כי צרפת מוכנה לשנות את ייעודה של ועידת התורמים לרשות הפלסטינית שנקבעה לאותם תאריכים בפריז - לוועידת שלום שתתניע את השיחות .
" נהיה מוכנים ,  על פי בקשת הקוורטט ,  לארגון הוועידה בפריז לפני סוף חודש יולי ,  ועידה שלא תהיה רק עבור התורמים ,  אלא ועידה פוליטית רחבה יותר בה ידונו גם בתהליך המדיני ",  אמר ז'ופה .  הוא הוסיף ,  כי  " יש תחושת דחיפות .  הסטטוס קוו בלתי נסבל ".  
בשבת הודיע יו"ר הרשות הפלסטינית ,  אבו מאזן ,  כי הוא מוכן להשתתף בוועידה המוצעת .  סוכנות הידיעות הפלסטינית  " מען "  דיווחה כי אבו מאזן אמר : " בחירתנו הראשונה היא משא ומתן ;  בחירתנו השנייה - משא ומתן ;  ובחירתנו השלישית  אף היא במשא ומתן ".  לדבריו ,  ההצעה הצרפתית  " משקפת את חזונו של נשיא ארצות הברית ברק אובמה ,  כפי שהתווה בנאומו בוועידת איפא"ק ". 
לפניות לכתב :  pinhas_wolf@walla.co.il

רה"מ מתחמק מיוזמת צרפת ?   " נלמד ,  נשקול ,  נתייעץ "
 התייחסות רשמית ראשונה של ישראל ליוזמה הצרפתית לארח ועידה לחידוש המו"מ :  ראש הממשלה בנימין נתניהו אמר כי  " יבחן כיצד ההצעה משתלבת עם יוזמות אחרות .  מובן שלא ניתן ליישם את כולן "
 
