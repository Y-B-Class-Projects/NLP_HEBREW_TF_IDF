 " העצבים החשופים של ישראל ":  כך דיווחו בעולם על פרשת המחבל בן ה-13
כלי התקשורת הבינלאומיים מגלים עניין מוגבל בלבד בגל האלימות האחרון .  בניגוד לסערה המקומית בנוגע ל"הוצאתו להורג "  של אחמד מנאסרה ,  הפרשה מוצגת כחלק נוסף במלחמות ההסתה : " הנער שכוחות הכיבוש ניסו להוציא להורג "
 בניגוד לסערה בישראל ,  הצהרתו השגויה של יו"ר הרשות הפלסטינית אבו מאזן ,  בדבר מותו כביכול של הנער אחמד מנאסרה בן ה-13 ביום שני בעקבות הפיגוע בפסגת זאב ,  לא זעזעה את העולם  ואף הרבה פחות מכך .  דבריו המתונים למדי של אבו מאזן בנאום שנשא אמש לא זכו מלכתחילה לסיקור נרחב ומודגש בתקשורת הבינלאומית ,  וכך גם התגובה הישראלית ושיאה  פרסום תמונותיו של הנער מבית החולים הדסה עין כרם בירושלים .
 תיעוד הפיגוע בפסגת זאב :  בן 13 הולך לקנות ממתקים - ונדקר
מאז תחילתו ,  גל האלימות האחרון לא תפס מקום מרכזי בכלי התקשורת הבינלאומיים ,  ונדמה שגם מנהיגים רבים בעולם  כולל שר החוץ האמריקני ג'ון קרי ,  שבע הקרבות הדיפלומטיים בין ירושלים לרמאללה  אינם ממהרים לזנוח את עיסוקיהם הקודמים ולסייע לישראלים ולפלסטינים להשיב את השקט הזמני על כנו .  
עוד בוואלה !  NEWS:המחבל שאבו מאזן טען כי  " הוצא להורג "  תועד בהכרה בבית החוליםזאב אלקין על נאום יו"ר הרשות : " אבו מאזן הוא טרוריסט ,  חד משמעית"חרף התנגדות הדסה :  שר הבריאות הורה לצלם תמונת המחבל בן ה-13 
סוכנות הידיעות רויטרס ,  כמו גם רשת  " אל ג'זירה ",  בחרה להתייחס לפרשה באופן כללי ,  ובמרכז הדיווח הוצבו דברי מחלקת המדינה האמריקנית אתמול ,  בנוגע ל"שימוש מופרז בכוח "  נגד פלסטינים .  לפי רויטרס ,  התגובה האמריקנית  " נוגעת בעצבים החשופים "  של הישראלים ,  וסערת הדיווח השקרי על מנאסרה כלל לא מוזכרת .
 מנגד ,  הסוכנות האמריקנית אי-פי ציינה בפשטות כי  " טענתו השגויה של אבו מאזן סיפקה דלק להאשמות הישראליות בדבר הסתה ".  אי-פי ,  באופן נדיר למדי ,  הבהירה באופן חד-משמעי שהנער חי ובמצב יציב ,  אולם לא חסכה בתיאור הסרטון שפורסם מזירת האירוע ,  שבו נראה מנאסרה הפצוע כשעדי ראייה צועקים לעברו ומקללים אותו .  
רשת NBC האמריקנית טענה כי  " המחלוקת בנוגע לסרטון הוויראלי של אחמד מנאסרה מסכמת את הסכסוך הישראלי-פלסטיני ".  בכתבה בנושא ,  מתארים כתבי הרשת את פרטי הסרטון ,  ושבים ומבהירים כי פרטי המקרה  " שנויים במחלוקת ",  תוך התייחסות לדבריו של ראש הממשלה בנימין נתניהו בנוגע ל"הסתה הפלסטינית ".  
סוכנות הידיעות הפלסטינית  " ספא "  פרסמה את התמונות שיצאו היום מלשכת ראש הממשלה ,  של הנער מנאסרה בבית החולים ,  עם הכיתוב : " הנער שכוחות הכיבוש ניסו להוציא להורג "   לאחר שבימים האחרונים הוא הוצג בכלי התקשורת הערביים כמי שהוצא להורג על ידי הכוחות הישראליים .  גם רשת  " קודס "  הפלסטינית פרסמה את התמונות ,  אך בחרה להדגיש את האזיקים שעל ידיו של מנאסרה . 

" העצבים החשופים של ישראל ":  כך דיווחו בעולם על פרשת המחבל בן ה-13
כלי התקשורת הבינלאומיים מגלים עניין מוגבל בלבד בגל האלימות האחרון .  בניגוד לסערה המקומית בנוגע ל"הוצאתו להורג "  של אחמד מנאסרה ,  הפרשה מוצגת כחלק נוסף במלחמות ההסתה : " הנער שכוחות הכיבוש ניסו להוציא להורג "
 
