גורמים בליכוד על דברי השבח לנתניהו : " מבזה "
 גם גורמים בתוך מפלגתו של ראש הממשלה הביעו תמיהה על דברי ההלל והשבח לנתניהו שהוקראו במהלך טקס לציון שנה לאסון הכרמל . " זה מראה על חוסר ביטחון עצמי וחוסר מנהיגות "
  ( צילום :  דניאל בוק ,  עריכה :  יותם בן-דוד )  
בבוקר שאחרי קשירת הכתרים יוצאת הדופן לראשו של ראש הממשלה בנימין נתניהו במסגרת קטעי הקישור שהוקראו בטקס חניכת האנדרטה לזכר 44 הנספים באסון הכרמל ,  מותחים גורמים בליכוד ביקורת נוקבת על המהלך . " זה ממש מבזה ",  אמרו חברי כנסת מהסיעה לוואלה !  חדשות . " ראש הממשלה לא צריך לדאוג לנאום שלו ביום כזה ,  צריך לבוא ולהיות עם המשפחות השכלות ".   
" זה שהוא הכתיב מה לומר מראה על חוסר ביטחון עצמי וחוסר מנהיגות ",  תקפו הח"כים . " צריך לבוא ממקום נקי ולהבין את כאב המשפחות ,  ומה היה קורה אם היו אומרים :  'אנחנו מזמינים את כבוד ראש הממשלה' ,  בלי להקדים את המשפטים המוזרים שקדמו לכך ?  הוא באמת עשה דברים ,  אז תן למעשים לדבר .  יועצים שלא מבינים שזה יוצר אפקט הפוך ,  יוצרים נזק לראש הממשלה .  בטקס כזה לא באים לקשור כתרים לראש ממשלה ,  אלא באים ומדברים על חשיבות הקמת האנדרטה שהוקמה תוך שנה ,  וזה לא מובן מאליו .  על כך שלא נאפשר שדברים כאלה יקרו .  למה הוא צריך להתעסק עם האגו של עצמו ?  ".  
לדברי אותם גורמים , " לא צריך להתייחס לאלו שצעקו עליו בטקס ,  הם מדברים מדם ליבם .  אני לא מבין מי ממקורביו נותן לו עצות כל כך מביכות ולא מכבדות .  זה לא מנהיגות ,  זה בא ממקום נמוך נורא - לא מקום של עוצמה .  צריך להודות  הייתה בעיה ,  בודקים אותה ,  זה אצל מבקר המדינה .  הוא ייתן המלצות ויפעלו ליישום שלהן .  מה הבעיה ?  אתה כל כך פופולרי בציבור ,  מה אתה צריך לתת מחמאות לעצמך ?  הן כבר יגיעו לבד ". 
מלשכת ראש הממשלה נמסר בתגובה ,  כי  " אכן ראש הממשלה היה הראשון שזיהה את גודל האסון ,  הביא מטוסי כיבוי מ-18 מדינות זרות ,  ויזם הקמת טייסת כחול-לבן שכיבתה בשנה האחרונה 150 שריפות ". 
לפניות לכתב :  pinhas_wolf@walla.co.il 

גורמים בליכוד על דברי השבח לנתניהו : " מבזה "
 גם גורמים בתוך מפלגתו של ראש הממשלה הביעו תמיהה על דברי ההלל והשבח לנתניהו שהוקראו במהלך טקס לציון שנה לאסון הכרמל . " זה מראה על חוסר ביטחון עצמי וחוסר מנהיגות "
 
