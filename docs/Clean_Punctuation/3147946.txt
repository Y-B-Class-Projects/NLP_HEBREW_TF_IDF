סגן שרת החוץ ברואנדה : " לא יודעים מהי הקרן החדשה לישראל "
 אוליבר נדוהוניגיריה אמר כי הוא הופתע מהצהרת נתניהו ,  שלפיה ההסכם להרחקת מבקשי המקלט סוכל בעקבות לחץ של הקרן החדשה . " ארגון זר לא יכול להשפיע על ממשלת רואנדה ",  הבהיר
סגן שרת החוץ של רואנדה ,  אוליבר נדוהוניגיריה ,  אמר הלילה  ( חמישי )  כי הוא  " הופתע במיוחד "  מהצהרתו של ראש הממשלה בנימין נתניהו ,  שלפיה הקרן החדשה לישראל הפעילה לחץ על רואנדה לביטול ההסכם על הרחקת מבקשי המקלט לשטחה . " הפתעתי נובעת פחות מן העובדה שרואנדה אינה מכירה אפילו את הקרן החדשה לישראל הזו ,  ויותר מההנחה שארגון זר יכול להשפיע על ממשלת רואנדה ",  הוסיף נדוהוניגיריה .
 הדברים באים בתגובה לפוסט שהעלה נתניהו לחשבון הפייסבוק שלו ביום שלישי השבוע ,  שבו האשים כי  " הגורם המרכזי שהפעיל לחץ אירופי על ממשלת רואנדה לסגת מההסכם להוצאת המסתננים מישראל ,  זוהי הקרן החדשה לישראל ".  נתניהו ציין כי הוא פנה ליו"ר הקואליציה דוד אמסלם על מנת  " להוביל את המהלך להקמת ועדת חקירה פרלמנטרית "  על פעילותה של הקרן ,  שלדבריו  " מסכנת את ביטחונה ועתידה של מדינת ישראל כמדינת הלאום של העם היהודי ". 
עוד בוואלה !  NEWS:בכירים בקואליציה :  בנט ושקד מתנהגים בצורה ילדותית ופופוליסטיתבנט ושקד יקדמו כבר בשבוע הבא חקיקה עוקפת בג"ץ נגד המסתנניםמדליית זהב באקרובטיקה :  היממה שהמחישה תפקוד ראש ממשלה תחת חקירה 
הקרן החדשה לישראל מסרה בתגובה לדברי נתניהו כי הוא  " עבר כל קו אדום "  בהסתה כלפיה והיא קראה לכל ראשי המפלגות וכן  " לכל הציבור שחרד מהאיום שביבי מטיל על הדמוקרטיה הישראלית ",  להתייצב לצדם .  בנוסף לכך ,  הקרן החדשה הבהירה כי לא היו  " כל מגעים עם ממשלת רואנדה "  וכי  " כל המידע על הפעילות של הקרן החדשה לישראל וארגוניה חשוף ,  שקוף ומדווח ". 
יו"ר מפלגת המחנה הציוני אבי גבאי כינה את מתקפתו של נתניהו  " עלובה ועצובה ".  בדברים שכתב בחשבון הפייסבוק שלו הוסיף גבאי כי ראש הממשלה  " איבד את הבושה כשתהליך קבלת ההחלטות והבריחה שלו מאחריות נחשפו ברבים ".  לדבריו , " הציבור לא יקנה את הניסיון הפתטי והמסוכן לשסות ולהסית נגד אזרחים ,  הפעם נגד הקרן החדשה לישראל .  הקרן החדשה לא אחראית למצב בדרום תל אביב ,  לא ליוקר המחיה ,  לא למשבר הדיור ולא לתהליך הקיטוב המסוכן בין חלקי החברה הישראלית ".  
המדינה השיבה אתמול לעתירה לבג"ץ בנושא המשך כליאתם של שוהים בלתי חוקיים בכלא סהרונים וביקשה ארכה למתן תשובה בנושא ,  בנימוק כי שליח מטעמה יצא למדינת שלישית על מנת לבחון הסדר להרחקתם לתחומיה .  בתגובת המדינה לא צוין שמה של המדינה השלישית ,  אלא רק כי היא נשקלה בעבר במסגרת מתווה הגירוש וכי היועץ המשפטי לממשלה אישר כי היא עומדת בתנאים הנדרשים להרחקת שוהים בלתי חוקים אליה .
 עוד צוין כי אל אותה מדינה הורחקו בעבר זרים וכי  " מסתננים אשר הוחזקו במשמורת הודיעו על החלטתם לצאת למדינה זו ".  בעמדת המדינה צוין כי המדינה הוזכרה בעבר לצד רואנדה כיעד אפשרי להרחקת מבקשי המקלט והשוהים הבלתי חוקיים ,  וכי לאחר שרואנדה נפסלה כאפשרות יש צורך ב"קבלת עדכונים עובדתיים ",  ולשם כך יצא השליח אליה .  
בתוך כך ,  שר החינוך נפתלי בנט ושרת המשפטים איילת שקד הודיעו אתמול כי יקדמו חקיקה עוקפת בג"ץ ובה פסקת התגברות שתאפשר כליאת מסתננים בלתי חוקיים והוצאתם מישראל .  זאת ,  על מנת שהכנסת תוכל לחוקק מחדש את החוק למניעת הסתננות שנפסל בעבר .  בנט מתכנן לקדם את החקיקה כבר במהלך פגרת הכנסת .  במקביל ,  מתכוונת שקד לכנס את ועדת השרים לחקיקה בשבוע הבא על מנת להעביר את החוק .
 עוד קודם לכן אמר נתניהו כי הוא מתכוון לדרוש מראשי הקואליציה לתמוך בפתיחה מחדש של מתקן  " חולות "  וכן בקידום חקיקה של פסקת ההתגברות .  גורמים בסביבת שר האוצר כחלון אמרו שהוא יתמוך בכל הצעה שתבוא לטיפול בנושא המסתננים ,  כולל פסקת התגברות . " כל מה שצריך נעשה ",  אמרו .  שר הפנים אריה דרעי אמר במסיבת העיתונאים שבה הוצג ההסכם עם האו"ם כי מתקן  " חולות "  לא הביא כל תועלת וכי הפעלתו עלתה 250 מיליון שקל מדי שנה .  

סגן שרת החוץ ברואנדה : " לא יודעים מהי הקרן החדשה לישראל "
 אוליבר נדוהוניגיריה אמר כי הוא הופתע מהצהרת נתניהו ,  שלפיה ההסכם להרחקת מבקשי המקלט סוכל בעקבות לחץ של הקרן החדשה . " ארגון זר לא יכול להשפיע על ממשלת רואנדה ",  הבהיר

