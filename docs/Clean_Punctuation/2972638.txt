משפחת מנגיסטו לנתניהו :  אל תחתום על הסכם עם טורקיה בלי מידע על אברה
על רקע דיווחים על הסכם הפיוס המתגבש בין ישראל לטורקיה ,  משפחת הישראלי המוחזק בידי חמאס קראה לדרוש מטורקיה להפעיל לחץ על הארגון בעזה ולקדם את עניינו . " הוא האח של כל אחד מאתנו .  האם שכחנו אותו ?  "
 בווידאו :  ריאיון עם משפחתו של מנגיסטו ,  אפריל 
לקראת ההכרזה הצפויה ,  לפי דיווחים ,  על הסכם הפיוס בין ישראל לטורקיה ביום ראשון הקרוב ,  קראה היום  ( רביעי )  משפחתו של אברה מנגיסטו ,  המוחזק בידי חמאס ברצועת עזה זה יותר משנה וחצי ,  לראש הממשלה בנימין נתניהו : " אל תחתום על ההסכם עם טורקיה ללא מידע על הבנים ".  במשפחת מנגיסטו התייחסו להקלות הצפויות לרצועת עזה במסגרת ההסכם המתגבש עם טורקיה ,  וקראו לדרוש מטורקיה להפעיל לחץ על חמאס בנושא .
" אנו מבינים כי ההסכם המתגבש עם טורקיה כולל הקלות והסכמות רבות הקשורות לארגון חמאס .  לא ייתכן שבשלל ההסכמות ישכח יהודי ,  ישראלי ,  שמוחזק בשבי ארגון הטרור הרצחני הזה ",  אמר ראש מטה המאבק לשחרור מנגיסטו ,  יואל מרשק . " ראש הממשלה ,  לך יש את הכוח לדרוש מטורקיה כי תלחץ על ארגון חמאס ותביא לסיום הפרשה האומללה הזו .  האם שכחנו את אחינו ?  אנו דורשים מראש הממשלה להודיע כי לא ייחתם הסכם עם הטורקים מבלי לקדם את עניינם של השבויים המוחזקים בעזה ".  בדבריו התייחס מרשק גם לאזרח הבדואי שחצה אף הוא את הגבול לרצועת עזה ב-2014 .
 עוד על אברה מנגיסטו :" השתדלנו שתהיה אווירת חג ":  משפחת מנגיסטו מחכה לחירות של בנהחמאס הציג לראשונה את האזרחים הנמצאים בעזה : " נתניהו משקר"עשרות הפגינו למען שחרור מנגיסטו : " מקרה הומניטרי "  
אילן מנגיסטו ,  אחיו של אברה ,  הדגיש כי אחיו מעורער בנפשו . " אחי חולה ,  פגוע נפש ,  המוחזק בניגוד לכל האמנות הבינלאומיות בידי ארגון חמאס ",  מסר האח . " אברה עדיין חי .  הוא האח שלי ,  והאח של כל אחד ואחת מאתנו .  האם שכחנו אותו ?  ראש הממשלה  עזור לאחי השבוי ".  
העיתון הטורקי  " הורייט "  הביא אתמול דברים מפי גורמים המעורים בפרטי המגעים בין צוותי המשא ומתן מטעם ממשלות ישראל וטורקיה על כך שהם צפויים להכריז ביום ראשון הקרוב על הסכם הפיוס בין המדינות .  על פי הדיווח ,  המשלחות ,  בהובלת תת-שר החוץ של טורקיה פרידון סינירליאולו ושליחו המיוחד של ראש ממשלת ישראל יוסף צ'חנובר ,  ייפגשו בטורקיה ויכריזו על ההסכם .  לדברי הגורמים ,  ביולי יחתמו רשמית על ההסכם בכירים במשרדי החוץ של שתי המדינות .  
על פי הדיווח הטורקי ,  במסגרת ההסכם תאשר ישראל הקמת בית חולים במימון טורקי ברצועת עזה ותתחייב שלא למנוע העברת ציוד רפואי ואנשי צוות מטורקיה .  כמו כן ,  דווח כי טורקיה וגרמניה יקימו במשותף תחנת כוח בעזה ,  וטורקיה תקים מתקן להתפלת מי ים .  כל הסיוע הטורקי יגיע לרצועת עזה לאחר שיעבור ביקורת בנמל אשדוד .
 בהמשך לדיווחים על הפגישה המתוכננת ביום ראשון ,  אמר היום שר החוץ של טורקיה ,  מבלוט צ'בושואלו ,  כי המגעים בין הצדדים נמשכים . " התנאים שלנו פשוטים ",  אמר צ'בושואלו במסיבת עיתונאים בבירה אנקרה . " הגעה להסכם בפגישה המתוכננת תלויה בגישתה של ישראל ".  לדברי השר אין זה סוד שטורקיה מנהלת שיחות עם חמאס ,  וכי הסוגיה מעולם לא הייתה תנאי בשיחות הנורמליזציה עם ישראל .  הוא הוסיף כי ארצו אינה מאמינה בהסכם שלום קבוע בין ישראל לפלסטינים שאינו כולל את חמאס .  

משפחת מנגיסטו לנתניהו :  אל תחתום על הסכם עם טורקיה בלי מידע על אברה
על רקע דיווחים על הסכם הפיוס המתגבש בין ישראל לטורקיה ,  משפחת הישראלי המוחזק בידי חמאס קראה לדרוש מטורקיה להפעיל לחץ על הארגון בעזה ולקדם את עניינו . " הוא האח של כל אחד מאתנו .  האם שכחנו אותו ?  "
 
