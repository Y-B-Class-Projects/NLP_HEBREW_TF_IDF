משחק הרכבת הקואליציה :  ארבעה תרחישים אפשריים
נתניהו עם הימין והחרדים ,  נתניהו עם לפיד ועוד מישהו ,  ואפשר גם ממשלת אחדות עם העבודה - ואולי בכלל לפיד יהיה ראש ממשלה ?  הכנסת המתהווה יכולה להוליד מגוון ממשלות
תוצאות האמת כבר נספרו ,  המנדטים כבר חושבו ,  וכעת ניתן לומר שהפער בין שני הגושים העיקריים בכנסת ה-19 הינו קטן מאוד - 61 מנדטים לגוש הימין-חרדים ,  מול 59 לגוש המרכז-שמאל-ערבים .
 בחירות לכנסת ה-19:התוצאות הסופיות :  כ-270 אלף קולות  " הלכו לפח"מפת הבחירות :  איך הצביעו בשכונה שלך ? כל המועדים והפרטים :  מתי תקום ממשלה חדשה ?  
לפי התוצאות הסופיות ,  את הממשלה הבאה צפוי להרכיב ,  כפי שניבאו כל מערכת הבחירות ,  ראש הממשלה הנוכחי ,  בנימין נתניהו ,  העומד בראש המפלגה הגדולה בגוש הימין ובכנסת בכלל - הליכוד-ביתנו עם 31 מנדטים .  עם זאת ,  הקואליציה שבראשה יעמוד יכולה ללבוש מגוון צורות - וקיים גם תרחיש תיאורטי ,  אם נתניהו לא יצליח להרכיב קואליציה ,  שבה דווקא ראש המפלגה השנייה בגודלה ,  יאיר לפיד ,  יקבל אחריו את משימת הרכבת הממשלה .  אפשר כבר לבחון מספר תרחישים להרכבת קואליציה .  
זהו המצב הבסיסי ,  על פי תמונת הגושים בכנסת :  נתניהו יקים קואליציה עם בעלי בריתו ה"טבעיים ":  עם הבית היהודי בראשות נפתלי בנט  ( 12 מנדטים )  ,  עם ש"ס  ( 11 )  ועם יהדות התורה  ( 7 )  .  
גודל הקואליציה :  61 מנדטים .
 יתרונות :  קואליציה אחידה מבחינה אידאולוגית ,  יכולת לקדם סדר יום משותף .
 חסרונות :  העדר רוב משמעותי בכנסת :  עם 61 חברים ,  הקואליציה אמנם תוכל לשרוד הצבעות אי-אמון ,  אך תתקשה מאוד להעביר חוקים ;  ראש הממשלה יהיה נתון לסחטנות מצד כל חברות הקואליציה ,  ולכל ח"כ בודד יהיה הכוח להפיל את הממשלה ;  קואליציה שתעורר עוינות בינלאומית ניכרת .  
נתניהו ישלב כוחות עם שני המטאורים :  יאיר לפיד ומפלגתו  " יש עתיד "  כשותפה בכירה בממשלה ונפתלי בנט ו"הבית היהודי "  כמשענת האידאולוגית .  לכך יוסיף נתניהו את שני המנדטים של קדימה כדי לחצות את הרף ביציבות ולעמוד על 64 ח"כים .
 גודל הקואליציה :  64 מנדטים
יתרונות :  אפשרות לפשרה בין כל הסיעות בנושאי כלכלה והתקציב הקרוב ;  יכולת להציג הישגים משמעותיים בתחום דת ומדינה ושיטת הממשל .
 חסרונות :  קושי ליישב בין דרישות לפיד ומופז להתקדמות מדינית לבין עמדות הבית היהודי וסיעת הליכוד .  
נתניהו ירכיב קואליציה עם  " יש עתיד "  כשותפה הקואליציונית הבכירה ,  עם קדימה המצומקת של שאול מופז ואולי גם עם  " התנועה "  בראשות ציפי לבני .  אולם קואליציה תגיע כזו רק ל-58 מנדטים ,  ולכן נתניהו יצטרך לצרף אליה לפחות עוד מפלגה אחת מהגוש שלו - הבית היהודי או אחת המפלגות החרדיות ,  ייתכן תוך ויתור על לבני .
 גודל הקואליציה :  החל מ-62 מנדטים  ( הליכוד ,  יש עתיד והבית היהודי )  וכלה ב-88  ( הליכוד ,  לפיד ,  לבני ,  מופז ,  בנט והחרדיות )  .
 יתרונות :  קואליציה רחבה וגמישה ,  אופוזיציה מצומצמת .
 חסרונות :  הרבה מאוד גורמים שיתקשו מאוד לשבת יחד בממשלה - למשל :  לבני ובנט ,  לפיד וש"ס ;  הצורך לרצות סיעות רבות יתבטא בממשלה מנופחת ובזבזנית .  
נתניהו ולפיד יחברו למפלגת העבודה בראשות שלי יחימוביץ' ,  למופז וללבני ,  להקמת ממשלה שתישא את דגל השוויון בנטל - ויותירו בחוץ הן את הבית היהודי והן את המפלגות החרדיות .  לקואליציה זו סבירות נמוכה ביותר ,  מאחר ויחימוביץ' הודיעה בפירוש שאינה מתכוונת להצטרף לממשלה .
 גודל הקואליציה :  73 מנדטים .
 יתרונות :  יציבות יחסית ,  קואליציה שתתקבל באהדה בחלקים נרחבים מהציבור .
 חסרונות :  הציבור הימני-דתי עלול להוביל מהלך מחאה נרחב נגד ממשלה כזו ,  כמו בימי ההתנתקות ;  סכנת מרד פנימי של הח"כים הימניים בתוך הליכוד .  
תרחיש זה יוכל להתממש רק אם נתניהו לא יצליח לנצל את פרק הזמן שייקבע לו להרכבת קואליציה - בגלל קשיים שיערימו עליו המפלגות החרדיות .  במצב כזה ,  יעביר הנשיא את משימת הרכבת הממשלה לראש המפלגה הבאה בתור ,  יאיר לפיד - שיוכל להרכיב קואליציה עם מפלגת העבודה ,  התנועה ,  קדימה ,  מרצ ,  ש"ס ויהדות התורה  ( על האחרונה הוא יוכל גם לוותר בדוחק )  .  גם הסבירות של תרחיש כזה נמוכה למדי ,  בעיקר בשל הכרזתו של לפיד כי  " לא יהיה גוש חוסם ". 
גודל הקואליציה :  החל מ-60 ח"כים  ( בלי יהדות התורה )  וכלה ב-67 .  
יתרונות :  אפשרות להוביל מהלכים מדיניים שלא יתאפשרו בשום קואליציה אחרת .
 חסרונות :  העדר רוב או רוב דחוק בכנסת ;  אופוזיציה חזקה שתזכה לגיבוי נרחב מהציבור הימני ברובו ;  ראש הממשלה יהיה נתון לסחטנות מצד כל חברות הקואליציה שיוכלו להפילו .  
אחרי בחינת חמש האופציות הללו  ( ועוד מגוון תת-אופציות דומות )  ,  המסקנה ברורה :  אף אחת מהן לא מבשרת על יציבות שלטונית .  הפער בין הגושים זעום ,  הכוח האלקטורלי מפוזר בין מפלגות רבות ,  ומפלגת השלטון נחלשה משמעותית - מ-42 מנדטים בכנסת הנוכחית ל-31 בלבד .  גם הקיטוב בכנסת גדל ,  עם התחזקות הכוחות הנמצאים מימין  ( הבית היהודי )  ומשמאל  ( מרצ )  .  
הממשלה הנוכחית השלימה ארבע שנים מלאות בשלטון ,  אך קשה מאוד לראות את הממשלה הבאה משחזרת את ההישג הזה .  הפערים האידאולוגיים העצומים בין כל החברות האפשריות בקואליציה ,  פיזור המנדטים וחולשת מפלגת השלטון מבשרים על תקופה עשירה בדרמות פוליטיות ,  הצבעות אי-אמון ותכסיסים .  יהיה מי שיהיה ראש הממשלה - וזה ככל הנראה יהיה בכל זאת נתניהו - חיים קלים לא מצפים לו .
 דבר אחד בטוח :  משעמם לא יהיה בכנסת .  

משחק הרכבת הקואליציה :  ארבעה תרחישים אפשריים
נתניהו עם הימין והחרדים ,  נתניהו עם לפיד ועוד מישהו ,  ואפשר גם ממשלת אחדות עם העבודה - ואולי בכלל לפיד יהיה ראש ממשלה ?  הכנסת המתהווה יכולה להוליד מגוון ממשלות

