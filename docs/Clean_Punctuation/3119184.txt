בכיר בבית הלבן : " הרטוריקה של אבו מאזן מונעת שלום במשך שנים "
 הבכיר התייחס לדבריו של יו"ר הרשות ,  ולפיהם הכרת ארה"ב בירושלים היא  " חציית קווים אדומים ",  ואמר כי יש  " להתעלם מעיוותים ולהתמקד במה שהנשיא באמת אמר ".  נתניהו : " סופה של האמת ננצח ,  השגרירויות יעברו "
 בכיר בבית הלבן התייחס הערב  ( רביעי )  לדבריו של יו"ר הרשות הפלסטינית אבו מאזן ,  ולפיהם ההכרה של ארצות הברית בירושלים כבירת ישראל היא  " חציית כל הקווים האדומים ",  ואמר כי  " הנשיא נותר מחויב לשלום מתמיד .  הרטוריקה של אבו מאזן ,  שמונעת במשך שנים את השלום ,  לא מפתיעה אותנו וציפינו לתגובות כאלה ".  
לדבריו , " נמשיך לעבוד במרץ על התכנית שלנו ,  שתיטיב עם שני הצדדים  הישראלי והפלסטיני .  חשוב להתעלם מעיוותים כאלה ולהתמקד במה שהנשיא באמת אמר בשבוע שעבר :  גבולות הריבונות הישראלית כפופים למשא ומתן על הסדר קבע בין הצדדים ,  ארצות הברית תמשיך להימנע מלקיחת צד בסוגיית הסדר הקבע וארצות הברית תתמוך בפתרון שתי המדינות  אם יוסכם על שני הצדדים .  נמשיך לעבוד על תכנית השלום שלנו ,  שאנחנו מקווים שתניב את התוצאה הטובה ביותר לצדדים ונצפה לחשוף אותה כשתהיה מוכנה ,  בזמן הנכון ". 
לקריאה נוספת:מלך ירדן בוועידת פסגה אסלאמית : " ייהוד ירושלים יוביל לאלימות"פוטין לארדואן באנקרה : " הכרה בירושלים כבירה עלולה להגביר מהומות"נסראללה על המשלחת מבחריין שהגיעה לישראל : " לסקול אותה באבנים "  
ראש הממשלה בנימין נתניהו השיב גם הוא למנהיגי המדינות הערביות שהתכנסו לוועידת פסגה באיסטנבול בעקבות הצהרת נשיא ארצות הברית דונלד טראמפ . " מוטב לפלסטינים להכיר במציאות ולפעול למען שלום ולא למען הקצנה ",  אמר נתניהו .
 ראש הממשלה הוסיף כי  " לפלסטינים להכיר גם בעובדה נוספת ביחס לירושלים :  לא רק שהיא בירת ישראל ,  אנחנו גם שומרים בירושלים על חופש הפולחן לכל הדתות ואנחנו אלה שמבטיחים במזרח התיכון את ההבטחה הזאת כפי שאף אחד לא מבטיח אותה ולעיתים קרובות גם נכשלים בכך באופן מחפיר . 
" כל ההצהרות הללו אינן מרשימות אותנו ",  ציין ראש הממשלה . " סופה של האמת לנצח ויכירו גם יכירו מדינות רבות בירושלים כבירת ישראל וגם יעבירו את השגרירויות ".  
דבריו של נתניהו באים על רקע כי מפגש הפסגה שהתקיים באיסטנבול ,  של הוועד לשיתוף פעולה אסלאמי ,  בו השתתפו יותר מ-50 מנהיגים ושרים ממדינות ערביות ומוסלמיות .  הפסגה כונסה כדי לדון בהכרה האמריקנית בירושלים כבירת ישראל ,  ובמהלכה אמר אבו מאזן כי  " כל העולם "  עומד לצד הפלסטינים בסוגיה . 
" ירושלים תמיד תהיה בירת פלסטין ,  זאת חצייה של כל הקווים האדומים ",  אמר יו"ר הרשות . " טראמפ רוצה לתת את ירושלים כמתנה לישראל ,  כאילו שהוא תורם את אחת ממדינות ארצות הברית ,  כאילו שהוא האדם היחיד עם הסמכות להחליט ",  אמר אבו מאזן ,  שמנסה לגייס את מנהיגי האזור לטובת המאבק בהחלטה של טראמפ . " זהו הפשע החמור ביותר והפרה בוטה של החוק הבינלאומי ".  
בפסגה נאם גם עבדאללה מלך ירדן שטען כי כל ניסיון לשנות את מעמד המקומות הקודשים בירושלים ,  והוסיף כי לא יושג שלום ללא פתרון הסכסוך הישראלי-פלסטיני . " כל מעשי האלימות הם תוצאה של הכישלון במציאת פתרון לסוגיה הפלסטינית ",  אמר בכינוס החירום .  עמאן אחראית למקומות הקדושים בירושלים ,  ולכן היא רגישה לכל שינוי במעמדה .
 נשיא טורקיה רג'פ טייפ ארדואן שב וכינה את ישראל  " מדינת טרור כובשת ".   " ארצות הברית העניקה פרס לישראל על פעולות הטרור שלה ",  אמר ארדואן ,  שמוביל קו תקיף נגד המהלך . " ירושלים היא הקו האדום שלנו על כל העולם להכיר בה כבירת פלסטין ".  ארדואן גם קרא להאיץ את תהליך שילובם של הפלסטינים בקהילה הבינלאומית .
 לדברי נשיא טורקיה , " על ארצות הברית לחזור בה מהחלטתה הלא חוקית והפרובוקטיבית .  לארצות הברית אולי יש נשק גרעיני ,  אבל זה לא אומר שהם חזקים .  אתה חזק ,  כשאתה צודק ".  
נשיא איראן חסן רוחאני אמר כי על המדינות המוסלמיות להגן על זכויות הפלסטינים ,  ולדבריו הצעד שנקט טראמפ הראה כי לארצות הברית אין שום כבוד לזכויות הלגיטימיות של הפלסטינים להקים מדינה . " איראן מוכנה לשתף פעולה עם כל המדינות המוסלמיות ללא תנאים מוקדמים ,  כדי להגן על הזכויות הלגיטימיות של הפלסטינים ". 
בהודעת הסיום של הפסגה ,  אמרו המנהיגים כי הם רואים בהחלטת ארצות הברית  " נסיגה מתפקידה כמתווכת בתהליך השלום "  וקוראים לקהילה הבינלאומית להכיר במזרח ירושלים כבירת המדינה הפלסטינית .  

בכיר בבית הלבן : " הרטוריקה של אבו מאזן מונעת שלום במשך שנים "
 הבכיר התייחס לדבריו של יו"ר הרשות ,  ולפיהם הכרת ארה"ב בירושלים היא  " חציית קווים אדומים ",  ואמר כי יש  " להתעלם מעיוותים ולהתמקד במה שהנשיא באמת אמר ".  נתניהו : " סופה של האמת ננצח ,  השגרירויות יעברו "
 
