הבית הלבן :  נתניהו ואובמה ייפגשו בוושינגטון ב-9 בנובמבר
ראש הממשלה ונשיא ארצות הברית ידונו בהסכם הגרעין עם איראן ,  שגרם לקרע ביניהם ,  ובשורת סוגיות ביטחוניות באזור . " הם ידונו גם במתיחות בין ישראל לפלסטינים ובצורך האמתי להתקדמות בפתרון שתי המדינות "
 נשיא ארצות הברית ברק אובמה ייפגש בוושינגטון עם ראש הממשלה בנימין נתניהו ב-9 בנובמבר - כך נמסר אמש  ( רביעי )  מהבית הלבן .  לפי ההודעה ,  השניים ,  שביניהם פרץ משבר חמור בעקבות הסכם הגרעין עם איראן ,  ידונו בנושא וסוגיות ביטחונית נוספות במזרח התיכון . 
" שני המנהיגים ייפגשו בבית הלבן ב-9 בנובמבר וידונו גם במתיחות בין ישראל לפלסטינים ובצורך האמתי להתקדמות בפתרון שתי המדינות ",  נמסר .  ההודעה הראשונה על פגישתם הצפויה נמסרה ביום שישי האחרון .  
המתיחות בין השניים התגברה מאז נאומו של נתניהו בקונגרס לפני כחצי שנה ונמשך עם מאמציו הלא-מוצלחים של ראש הממשלה לסכל את הסכם הגרעין שנחתם עם איראן בקונגרס .  ראש הממשלה והנשיא האמריקני צפויים לדון בחבילת הסיוע שהציעה וושינגטון לאחר שהמעצמות וטהראן חתמו על ההסכם לפני כחודשיים ,  שאותה סירבה ירושלים לקבל .
 לקריאה נוספת:בצל הקרב על הסכם הגרעין בקונגרס :  נתניהו וקרי שוחחו לראשונה מאז יוליראש השב"כ לשעבר קורא לנתניהו :  עצור את הקרב הפומבי עם אובמהבכירים בלובי הפרו-ישראלי :  נאום נתניהו בקונגרס סייע לאובמה 
ביום שישי דחה בית הנבחרים בהצבעה סמלית את עסקת וינה ,  אך ההצבעה אינה משנה דבר עבור הממשל שהצליח להשיג תמיכה מספקת מצד הסנאט כדי לעצור את הליך החקיקה שקידמו הרפובליקנים בתמיכת נתניהו .  269 חברי בית הנבחרים ,  רובם רפובליקנים ,  הצביעו נגד ההסכם ו-162 הצביעו בעדו .  עם זאת ,  גורם מדיני ישראלי אמר אז כי בירושלים מרוצים מתוצאות ההצבעה בבית הנבחרים .
 בשבוע שעבר חסמו הסנאטורים הדמוקרטים את ההצבעה לביטול הסכם הגרעין עם איראן .  ההחלטה לא הצליחה להשיג את 60 הקולות הדרושים כדי להעבירה לאישור בית הנבחרים ,  לאחר שהסנאטורים הדמוקרטים והעצמאיים התאחדו והצביעו נגדה .  לכן ,  החלטת בית הנבחרים הערב היא סמלית בלבד .
  ( עדכון ראשון :  20:45 )  

הבית הלבן :  נתניהו ואובמה ייפגשו בוושינגטון ב-9 בנובמבר
ראש הממשלה ונשיא ארצות הברית ידונו בהסכם הגרעין עם איראן ,  שגרם לקרע ביניהם ,  ובשורת סוגיות ביטחוניות באזור . " הם ידונו גם במתיחות בין ישראל לפלסטינים ובצורך האמתי להתקדמות בפתרון שתי המדינות "
 
