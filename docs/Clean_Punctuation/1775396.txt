נתניהו :  הרכב הקואליציה לא יעצור את המו"מ
רה"מ התייחס בוועדת החוץ והביטחון למו"מ עם הפלסטינים . " פניתי לאבו מאזן בכוונה לקיים מו"מ ישיר ולא נעניתי ".  הוא הוסיף כי בניגוד לפרסומים ,  ישראל לא סירבה להמשך ההקפאה
 ( צילום :  גדעון צנטנר ,  עריכה :  רן צימט ,  קריינות :  אביב אברמוביץ' ) 
ראש הממשלה בנימין נתניהו דיבר הבוקר  ( שני )  בפני חברי ועדת חוץ וביטחון של הכנסת והתייחס למשא ומתן עם הפלסטינים .  נתניהו אמר כי  " באמצע ינואר ,  אולי עוד השבוע יגיעו שליחים אמריקאים במטרה לדון בנושאי הליבה ".  הוא הוסיף כי  " שום הסכם קואליציוני לא יעצור אותי מלהתקדם במשא ומתן .  פניתי לאבו מאזן בכוונה לקיים משא ומתן ישיר ולא נעניתי .  ישראל המשיכה בקידום התהליך ועשינו פעולות רבות לקדם את התהליך אך הפלסטינים לא התקדמו מילימטר .  ביצענו הקפאה והפלסטינים נכנסו למשא ומתן רק בסופה ואז עסקו בהמשך ההקפאה ". 
נתניהו הוסיף כי  " ארצות הברית פנתה שנמשיך את ההקפאה לשלושה חודשים נוספים .  בניגוד למה שפורסם ,  ישראל לא סירבה להארכה והיינו מוכנים לכך ,  אולם אז הגיעה שיחה מהאמריקאים שזו דרך ללא מוצא .  ארצות הברית החליטה בצדק לא ללכת לכיוון הזה ובמקום זה ללכת למתווה של צמצום הפערים .  היו לי הרבה שיחות עם אבו מאזן אבל לא היתה תזוזה בעמדות של הפלסטינים ".  
בנוגע לניסיון הפלסטינים להכריז על מדינה באופן חד-צדדי אמר ראש הממשלה כי  " אנו מודעים לצעדים של הפלסטינים לפעול להכרה חד צדדית .  גם הקונגרס שלל צעדים חד-צדדיים והאמריקאים לא יהיו שותפים להסכם כפוי .  זה ייכשל ולא ייתן תוצאות .  הפתרון יכול להיות רק במשא ומתן ".  על סוריה אמר ראש הממשלה כי  " אנחנו מוכנים ורוצים במשא ומתן עם סוריה ,  הבעיה היא שהם רוצים את כל השטח עוד לפני שיושבים למשא ומתן ".  בנוגע לטורקיה אמר כי  " ההידרדרות של היחסים עם טורקיה לא חדשה .  בעקבות הסיוע ,  הטורקי התקשרתי לארדואן .  ראיתי זאת כחלון הזדמנויות לחזק את היחסים .  עד כה המגעים עדיין נמשכים ". 
יו"ר האופוזיציה ,  ציפי לבני  ( קדימה )  ,  אמרה בדיון לנתניהו : " נראה אותך מתחיל בשינוי עמדת הליכוד הרשמית .  לא מאמינים לך כי אתה מדבר אחרת בפורומים שונים ואתה נבחן לפי התוצאות שלך ולא לפי הדיבורים שלך .  האינטרסים הבטחוניים של ישראל נפגעים בגלל התנהלותך ". 

נתניהו :  הרכב הקואליציה לא יעצור את המו"מ
רה"מ התייחס בוועדת החוץ והביטחון למו"מ עם הפלסטינים . " פניתי לאבו מאזן בכוונה לקיים מו"מ ישיר ולא נעניתי ".  הוא הוסיף כי בניגוד לפרסומים ,  ישראל לא סירבה להמשך ההקפאה

