הספק הפקחים :  50 צווים להקפאת הבנייה בגדה
פקחי המנהל האזרחי חילקו צווים ברחבי יהודה ושומרון ,  במסגרת התחלת האכיפה של הקפאת הבנייה למשך עשרה חודשים .  ראש הממשלה נתניהו ידון מחר בנושא עם הנהגת המתנחלים
פקחי המנהל האזרחי חילקו היום  ( שני )  ברחבי יהודה ושומרון 50 צווים להפסקת הבנייה ,  במסגרת התחלת האכיפה של הקפאת הבנייה בהתנחלויות .  בנוסף ,  הוחרמו ארבעה כלי ציוד מכני הנדסי ששימשו להכשרת השטח לבנייה .  הפקחים סיירו בקרוב לשלושים יישובים ,  בהם בית אל ,  אפרת ,  נוקדים ,  עפרה ,  מעלה אדומים ,  מודיעין עלית ,  שערי תקווה ,  אריאל ,  מעלה מכמש ,  קריית ארבע ומעלה אפרים .
 בתוך כך ,  ראשי המועצות ביהודה ושומרון נענו היום להזמנתו של ראש הממשלה בנימין נתניהו ויקיימו מחר פגישה בלשכתו בירושלים כדי לדון בהקפאת הבנייה בהתנחלויות .  הפגישה תיערך אחרי שהנהגת המתנחלים סירבה לקיים פגישה דומה בנושא עם שר הביטחון אהוד ברק .
" אף שאנחנו יודעים שהצו לא יבוטל ,  אנחנו רואים טעם בפגישה הזאת על מנת להשמיע את זעקתם של התושבים ",  אומר לוואלה !  חדשות ראש מועצת בנימין אבי רואה . " אני מניח שהדברים שנאמר לו לא יהיו לו נעימים לשמיעה ,  אבל הוא חייב לשמוע אותם .  הצו הזה פוגע בזכויות הבסיסיות של כל תושב ,  ולהפעיל צבא כנגד אזרחים זה משהו שאנחנו מכירים ממדינות אחרות .  התחושה היא שהצו גובל בירידה מהפסים ,  והכל כי זה מה שהפריץ מארה"ב רוצה ". 
גם ראש מועצת בקעת הירדן דוד אלחייאני מתכוון לומר לראש הממשלה דברים דומים ,  אולם הוא צפוי לבקש סיוע בתקציבים בזמן ההקפאה . " תושבי בקעת הירדן נושאים בעול התהליכים המדיניים כבר 16 שנה ",  אמר . " אנחנו נגיד לראש הממשלה שאנחנו רוצים לתת צ'אנס לשלום ,  אבל על ראש הממשלה לתת הנחיה לשריו להקל על תושבי בקעת הירדן ברווחה ובחינוך .  לצערי ,  אנחנו רק סופגים בכל השנים הללו מתוך הבנה שהשלום טוב למדינה ". 
מיד לאחר הפגישה עם נתניהו ייפגשו ראשי המועצות עם השר משה  ( בוגי )  יעלון .  זאת במסגרת סדרת פגישות מתוכננות עם שרי הממשלה בתקווה להביא לביטול צו ההקפאה .  אולם גם גורמים בהתיישבות אומרים כי על אף הקמפיין המתוכנן ,  נראה כי המאבק על הבנייה עתיד להימשך לפחות עד תום פקיעת תוקף הצו .
 השר בני בגין  ( ליכוד )  ,  שהצביע בעד הקפאת הבנייה בקבינט המדיני-ביטחוני ,  אמר אחר הצהריים בדיון בכנסת כי מדובר בהחלטה  " כואבת ,  אך נכונה ".  עם זאת ,  הוא מתח ביקורת מרומזת על הממשל האמריקאי . " לפני כחצי שנה שמענו מעבר לים את האמירה שאין לה יסוד שליהודים אין זכות לחיות ,  לבנות ישובים בכל חלקי ארצם ,  כולל בשומרון וביהודה .  שמענו מסקנה מהאמירה חסרת היסוד הזו  דרישה להקפאה מוחלטת של כל הבניה בשומרון ,  ביהודה ובירושלים .  מוחלטת ,  ללא יוצא מן הכלל ".  
הוא הוסיף ,  כי כאשר תתחדש הבנייה בעוד עשרה חודשים , " נעשה זאת על יסוד זכותנו הבסיסית וההיסטורית בארצנו ,  כולל בשומרון ויהודה ,  ונשוב לבנייה בקצב ובמספרים גדולים יותר מאלו שהיו ". 

הספק הפקחים :  50 צווים להקפאת הבנייה בגדה
פקחי המנהל האזרחי חילקו צווים ברחבי יהודה ושומרון ,  במסגרת התחלת האכיפה של הקפאת הבנייה למשך עשרה חודשים .  ראש הממשלה נתניהו ידון מחר בנושא עם הנהגת המתנחלים

