 " קשרים מושחתים ":  עתירה לבג"ץ - לפסול את נתניהו כמרכיב הממשלה
עו"ד שחר בן מאיר והתנועה לטוהר המידות דרשו צו על תנאי נגד נתניהו ,  מנדלבליט ,  הכנסת וסיעת הליכוד .  העותרים דרשו נימוקים לסירוב למנוע את הטלת הממשלה על נתניהו ,  זאת בעקבות כתב האישום נגדו בכפוף לשמוע
לבית המשפט העליון ,  בשבתו כבית-הדין הגבוה לצדק ,  הוגשה הבוקר  ( ראשון )  עתירה שמספרה 2848\19 ,  נגד החלטת הנשיא ראובן ריבלין להטיל על בנימין נתניהו את הרכבת הממשלה .  העותרים ,  עו"ד שחר בן מאיר והתנועה לטוהר המידות ,  מבקשים מבג"ץ להוציא צו על תנאי נגד נתניהו ,  היועץ המשפטי לממשלה ,  הכנסת וסיעת הליכוד לכנסת ה-21 .  
הצו המבוקש יורה למשיבים לנמק מדוע לא תבוטל החלטת הנשיא ,  מדוע בג"ץ לא יצהיר כי הטלת הרכבת הממשלה על נתניהו  " אינה חוקתית ופוגעת בגרעין הקשה של שלטון החוק במדינת ישראל "  ומדוע לא יצטווה נתניהו שלא לקבל על עצמו את התפקיד .  העותרים מבקשים מבג"ץ לתת צו ביניים ולקבוע דיון דחוף בעתירה .
 ב-157 עמודי העתירה ,  על נספחיה ,  מציינים העותרים כי לנתניהו נמסר  " כתב חשדות חמור "  בגין עבירות של לקיחת שוחד ומרמה והפרת אמונים .  כתב החשדות מייחס לנתניהו  " קשרים מושחתים עם בעלי הון ,  לאורך שנים רבות ובמגוון דרכים ,  בגין מעשים שביצע בעת שכיהן כראש ממשלת ישראל ,  בקשר עם תפקידיו המיניסטריאליים ותוך ניצול מעמדו וסמכויותיו ".  עו"ד בן מאיר ונציג התנועה לטוהר המידות ,  עו"ד יובל יועז ,  מדגישים כי אינם מבקשים להפסיק את כהונת נתניהו כראש ממשלת המעבר ,  אלא למנוע , " מחמת חוסר סבירות קיצוני ,  להטיל על נתניהו כחבר הכנסת ה-21 "  את הרכבת הממשלה הבאה .
 לקריאה נוספת:מתחילים עם המוקש המרכזי :  המו"מ להרכבת הקואליציה נפתחעכשיו זה רשמי :  ריבלין הטיל על בנימין נתניהו את הרכבת הממשלהנתניהו בנאום ניצחון : " לא מפחד מאיומים ולא נרתע מהתקשורת "  
לפנייה בנוסח דומה של עו"ד בן מאיר לנשיא וליועץ המשפטי לממשלה אביחי מנדלבליט ,  בשבוע שעבר ,  לא נמסרה כל תגובה .
 לנתניהו עומדת חזקת החפות ,  מזכירים העותרים ,  אך בג"ץ קבע לפני רבע מאה  ( בהלכת סגן השר רפאל פנחסי )  כי  " חזקת החפות אינה מונעת הפסקת כהונתו של נושא משרה שלטונית "  - הרשעה בפלילים מחייבת הוכחת אשמה מעבר לספק סביר ,  אך בעניינם של שרים ,  סגניהם וראשי ערים נקבע שחשוד או נאשם אינו רשאי להתמנות למשרה שלטונית בכירה הנמצאת בזיקה ישירה לחשדות נגדו ".  
בהתמודדם עם טענות המושמעות בזירה הציבורית ,  כאילו היענות לעתירה תהיה התערבות של בית המשפט ב"רצון הבוחר ",  מציינים העותרים כי הבחירות בישראל הן בין רשימות מועמדים לכנסת - ולא אישיות לראשות הממשלה - וכי עוד בהלכת פנחסי נקבע כי  " דין הבוחר אינו בא במקום דין המשפט ואין הוא יכול להחליפו ". 
נשיאת בית המשפט העליון אסתר חיות ,  בשבתה כשופטת באחד התיקים שעליהם מסתמכים העותרים כתקדים ,  התנגדה ל"תפיסה הגורסת כי כל עוד מודע הציבור להתנהלות המושחתת המיוחסת לנבחריו בכתב אישום התלוי ועומד נגדם ,  יש לכבד את בחירתם ולהימנע מהתערבות בה ,  הן לפני הבחירות והן לאחריהן ".  גישה זו ,  כתבה השופטת חיות ,  אינה מאזנת כראוי בין הזכות להיבחר לבין עקרונות חשובים אחרים ובראשם שלטון החוק וטוהר המידות של רשויות השלטון .
 לדעת העותרים ,  אף שבמקרה נתניהו מדובר עדיין בכתב חשדות שעדיין לא הבשיל לכדי החלטה על הגשת כתב אישום ,  הממתינה לשימוע שמועדו נקבע לחודש יולי , " מונחת לפתחו של בית המשפט הכרעה חוקתית ,  שיש בה כדי להשפיע על אופייה החוקתי של המדינה ".  העותרים מזכירים כי נשיא המדינה עצמו אמנם חסין מביקורת שיפוטית ,  אך לא כך מעשיו והחלטותיו .  לנתניהו ,  כחבר בכנסת ה-21 ,  אין זכות יתר לעומת 119 הח"כים האחרים וסעיף 18 לחוק יסוד הממשלה ,  המאפשר לראש ממשלה לכהן אף בעת משפטו ,  אינו חל על כהונה עתידית .
  ( עדכון ראשון 12:09 )   

" קשרים מושחתים ":  עתירה לבג"ץ - לפסול את נתניהו כמרכיב הממשלה
עו"ד שחר בן מאיר והתנועה לטוהר המידות דרשו צו על תנאי נגד נתניהו ,  מנדלבליט ,  הכנסת וסיעת הליכוד .  העותרים דרשו נימוקים לסירוב למנוע את הטלת הממשלה על נתניהו ,  זאת בעקבות כתב האישום נגדו בכפוף לשמוע

