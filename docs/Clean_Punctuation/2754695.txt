הקיצוץ בצה"ל נמשך :  הושבתו כלי רכב מנהלתיים
אחרי עצירת אימוני הטייסות וביטול אימוני המילואים הוחלט לעצור את הטיפול בכלי רכב המוגדרים מנהלתיים ,  בעיקר בפיקוד צפון .  גורמי צבא מתריעים :  הצעד יפגע בפעילות המבצעית
לאחר שבצה"ל הוחלט לעצור את אימוני הטייסות ולבטל את כל אימוני המילואים ,  כעת הוחלט על צעד דרמטי נוסף :  עצירת טיפולי החוץ בכלי הרכב המנהלתיים ,  שתומכים באופן ישיר בפעילות המבצעית .  מדובר בעיקר בכלי רכב השייכים לפיקוד צפון ,  אך גם לכאלו הפעולים בגזרות אחרות .  לדברי גורמים בפיקוד ,  לאחר שלא הגיע כסף מחטיבת הטכנולוגיה והלוגיסטיקה  ( אט"ל )  למוסכים האזרחיים ,  הוחלט להפסיק את תיקון המשאיות וכלי הרכב המסחריים .  חלק מכלי הרכב שלא עברו טיפול ראוי בשל הקיצוץ ,  הושבתו מפעילות .  
גורמי צבא מתריעים על פגיעה משמעותית בפעילות המבצעית . " מדובר בכלי רכב שמעבירים סולר לכלי רכב בשטח ",  אמרו אותם גורמים . " היום בחלק מהמקרים מעבירים תחמושת ,  פגזים ונשק קל באמצעות 'ספארון' ו'זאב' ,  כלי רכב שמשמשים להסעת לוחמים ".  מהלך הקיצוץ משפיע גם על הג'יפים של מפקדי הפלוגות והגדודים בגזרות השונות ,  שכן הם מוגדרים כרכבי מנהלה .  
הקרב על תקציב הביטחון - כותרות נוספות:הקיצוץ בביטחון :  יופסקו טיסות האימונים בחיל האווירבשל הקיצוצים :  גנץ ביטל את כל אימוני המילואיםהקרב על התקציב נמשך :  נדחה תרגיל העורף השנתי 
במשרד הביטחון ובצה"ל קיוו שעם חזרתו של ראש הממשלה ,  בנימין נתניהו ,  מביקורו ביפן לפני כמה שבועות ,  הוא יכנס את הקבינט המדיני-ביטחוני לדיון דחוף ויכריע בסוגיית התוספת התקציבית שמבקשים בצה"ל כדי לממן הוצאות שוטפות .  אולם ,  ראש הממשלה טרם הכריע בנושא ודיון לא נקבע .
 מדובר צה"ל נמסר : " התקציב לאחזקת כלי רכב נפגע בדומה לרכיבי תקציב אחרים בצה"ל בתקופה אחרונה ,  לאור ההיערכות המחודשת אל מול הקיצוץ בתקציב הביטחון .  הכסף שנותר תועדף על פי מדיניות המגדירה מתן מענה אחזקתי מלא לרכב שייעודו מבצעי ,  וזאת על מנת שלא לפגוע בפעילות המבצעית .  יתר הרכבים המשמשים לפעילות מנהלתית יקבלו אחזקה חלקית לאור הפער בתקציב ". 
לפניות לכתב אמיר בוחבוט :  amirbohbot@walla.com 

הקיצוץ בצה"ל נמשך :  הושבתו כלי רכב מנהלתיים
אחרי עצירת אימוני הטייסות וביטול אימוני המילואים הוחלט לעצור את הטיפול בכלי רכב המוגדרים מנהלתיים ,  בעיקר בפיקוד צפון .  גורמי צבא מתריעים :  הצעד יפגע בפעילות המבצעית

