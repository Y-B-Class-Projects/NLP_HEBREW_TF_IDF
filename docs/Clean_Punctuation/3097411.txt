לפני נחיתת נתניהו :  מכתב עם חומר חשוד נשלח לקונסוליה בניו יורק
בעקבות המכתב ובו חומר לא מזוהה ,  נסגר המתחם למשך כמה שעות .  הקונסול דני דיין לא שהה במקום בזמן האירוע ,  שהתרחש לפני נחיתת ראש הממשלה בעיר לקראת עצרת האו"ם .  לא ידוע מי שלח את המכתב ואיזה חומר הוא הכיל
 ( דיווח מיוחד לקראת פתיחת העצרת הכללית של האו"ם )  
הקונסוליה הישראלית בניו יורק נסגרה אמש  ( שישי )  לכמה שעות בעקבות מכתב איום שנשלח לראש הממשלה בנימין נתניהו שבו חומר חשוד ולא מזוהה .  החומר נבדק על ידי הגורמים המוסמכים ולא התאפשרה כניסה או יציאה אל הבניין .  לא ברור מי שלח את המכתב ואיזה חומר הוא הכיל .  
במבנה שוכנות הלשכות של הקונסול הכללי בניו יורק דני דיין ,  וכן של שגריר ישראל באו"ם ,  דני דנון .  השניים לא נכחו במקום בזמן שהתקבלה המעטפה החשודה ,  כיוון שנסעו לקבל את פניו של ראש הממשלה בנימין נתניהו בשדה התעופה JFK בעיר .  
נתניהו נחת בעיר לקראת השתתפותו בעצרת הכללית של האו"ם ,  שתיפתח בשבוע הבא בעיר .  הקונסוליה נמצאת לא הרחק ממטה האו"ם ,  שבסמוך אליו שוכנות נציגויות זרות נוספות .  
עוד בוואלה !  NEWS:נתניהו מקדם :  יציאה למלחמה או למבצע צבאי - בלי אישור הממשלהרשות המסים חוקרת אם עו"ד המקורב לנתניהו ניהל חשבונות בחו"להשגריר בארה"ב :  מקווים לראות בקרוב שינוי דרמטי בהסכם הגרעין 
נתניהו נחת בארצות הברית לאחר מסע מדיני באמריקה הלטינית ,  הראשון אי פעם של ראש ממשלה מכהן .  הוא ביקר בארגנטינה ,  במקסיקו ובקולומביה ,  ונפגש עם מנהיגיהן ,  כמו גם עם נשיא פרגוואי .
 במהלך שהותו בניו יורק ,  ייפגש נתניהו עם נשיא ארצות הברית דונלד טראמפ .  השניים ינאמו בעצרת הכללית של האו"ם ביום שלישי הקרוב ,  והם צפויים להיפגש בשולי העצרת ולדון בין היתר בהסכם הגרעין עם איראן ובחידוש תהליך השלום עם הפלסטינים .
  ( עדכון ראשון :  21:19 )  

לפני נחיתת נתניהו :  מכתב עם חומר חשוד נשלח לקונסוליה בניו יורק
בעקבות המכתב ובו חומר לא מזוהה ,  נסגר המתחם למשך כמה שעות .  הקונסול דני דיין לא שהה במקום בזמן האירוע ,  שהתרחש לפני נחיתת ראש הממשלה בעיר לקראת עצרת האו"ם .  לא ידוע מי שלח את המכתב ואיזה חומר הוא הכיל

