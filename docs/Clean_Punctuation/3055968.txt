 " תלמד ממני - תתחיל לעבוד ותפסיק ליילל ":  עימות בין השרים כץ ולוין
שני השרים התעמתו בישיבת הממשלה סביב הקרדיט המיועד להסכם התעופה החדש בין ישראל לאיסלנד . " תלמד לעשות תחבורה ציבורית ולגבות דיבורים במעשים ",  אמר לוין לכץ .  כשנתניהו התערב וביקש שיגבשו תכנית תעופה יחד ,  התרעם שר התחבורה : " לא יושב איתו "
  ( בווידאו :  נתניהו בפתח ישיבת הממשלה ,  הבוקר )  
עימות התגלע היום  ( ראשון )  בין שר התחבורה והמודיעין ישראל כץ ושר התיירות יריב לוין בישיבת הממשלה .  במהלך סקירה של הסכם התעופה החדש בין ישראל לאיסלנד ,  שיאפשר לראשונה טיסות  " לואו קוסט "  לארצות הברית וקנדה בכ-500 דולר ,  לוין מתח ביקורת על משרד התחבורה שלא מוזיל את האגרות לחברות התעופה הזרות שטסות בישראל .  בתגובה ,  תקף אותו שר התחבורה ואמר כי הוא מתנגד לסבסוד מלאכותי של חברות התעופה וכי הבעיה היא היעדר תשתיות תיירות הולמות .  
לטענתו של כץ , " משרד התיירות צריך להציב יעדים יותר רציניים ".   " עדיף שתעסוק בהקמת תשתיות תיירות שלא קיימות ומונעות הגעת תיירים ,  ולא בענייני תעופה ",  אמר ללוין . " תלמד ממני :  תתחיל לעבוד ותפסיק ליילל ". 
בישיבת הממשלה ,  הציג כץ את הישגי מדיניות השמיים הפתוחים ,  וטען כי היא  " הביאה להישגים גדולים "  וכי השנה יעברו בנתב"ג בזכותו יותר מ-18 מיליון נוסעים , " בשל התחרות ולא בגלל סבסוד של קווי תעופה ".  כץ פנה לנתניהו בשלב זה ,  ואמר כי יש לגבש תכנית לאומית לתיירות .  לוין הביע את התנגדותו ואמר : " לא תיארתי לעצמי שתהיה לי כזאת הצלחה במשרד התיירות ,  שאחרי שנתיים שר התחבורה רוצה את התפקיד שלי ".  הוא הוסיף כי מי שהביא באמת להחתמת החברה האיסלנדית על שיתוף הפעולה זה דווקא הוא . 
" אני אעבור עכשיו משלב הסיסמאות לשלב העובדות ",  השיב לוין . " תלמד לעשות תחבורה ציבורית שתגיע לכותל ולגבות דיבורים במעשים ".  בשלב זה ראש הממשלה בנימין נתניהו התערב ופנה לשני השרים והציע להם  " לשבת לגבש יחד תכנית תעופה ".  
לטענת גורמים שנכחו בישיבה ,  כץ סירב והתרעם : " לא יושב איתו ".  עם זאת ,  לוין זכה לגיבוי ממנכ"ל משרד ראש הממשלה אלי גרונר ,  שהונחה על ידי נתניהו לגבש תוכנית תעופה חדשה יחד עם ראש המועצה הלאומית לכלכלה אבי שמחון .  כץ דחה את הצעות התיווך ואמר  " שכל אחד יעסוק בענייניו .  אני לא צריך אסמכתאות להצלחות שלי ".  
המתיחות בין כץ ללוין בענייני תעופה ותיירות והקרדיט למהפכת השמיים הפתוחים ניכרה כבר לפני כשבועיים בטקס קבלת המטוס הראשון של חברת  " קתאי פסיפיק ",  שהשיקה קו טיסות ישיר בין הונג קונג לישראל .  הטקס המשותף ומסיבת עיתונאים לשני השרים נקבע לשעות הבוקר ,  אך כץ הקדים את הגעתו לנתב"ג וערך אירוע תקשורתי נוסף לפנות בוקר כשהמטוס נחת בישראל ועורר מתיחות בסביבתו של לוין .
" כולם מנסים לנגוס בתהילת השמיים הפתוחים אותה הוביל השר וליטול קרדיטים ",  אמרו בסביבתו של כץ . " מוטב שכל אחד יעסוק בענייניו ". 
בתוך כך ,  מנתוני משרד התיירות שפורסמו היום לקראת חג הפסח ,  עולה כי בחודש שעבר היה שיא כל הזמנים בכניסות תיירים מתחילת השנה ,  ובמרץ 2017 נכנסו לישראל 293 אלף תיירים - עלייה של כ-22% ביחס לשנה שעברה .  בשלושת החודשים הראשונים של השנה ההכנסות למשק מתיירות הסתכמו ביותר מארבעה מיליארד שקלים . 

" תלמד ממני - תתחיל לעבוד ותפסיק ליילל ":  עימות בין השרים כץ ולוין
שני השרים התעמתו בישיבת הממשלה סביב הקרדיט המיועד להסכם התעופה החדש בין ישראל לאיסלנד . " תלמד לעשות תחבורה ציבורית ולגבות דיבורים במעשים ",  אמר לוין לכץ .  כשנתניהו התערב וביקש שיגבשו תכנית תעופה יחד ,  התרעם שר התחבורה : " לא יושב איתו "
 
