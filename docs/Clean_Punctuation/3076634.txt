מתווה נתניהו לקצבאות הנכים :  4,000 ש' בחודש - לבעלי 90% נכות בלבד
ראש הממשלה הציג את התכנית ,  שתקציבה עומד על ארבעה מיליארד שקלים לארבע השנים הקרובות .  במסגרת התכנית ,  השונה ממתווה העלאת הקצבאות האחיד שהנהיג ביטן ,  יזכו בקצבה המוגדלת רק נכים קשים ושאר הקצבאות יוצמדו לשכר המינימום . " נתניהו עושה הפרד ומשול בין הנכים "
 ראש הממשלה בנימין נתניהו הציג היום  ( שלישי )  את תכניתו לקצבאות הנכים ,  שתקציבה יעמוד על ארבעה מיליארד שקלים לארבע השנים הקרובות ,  ובמסגרתה תעלה קצבת הנכות לנכים קשים בלבד ל-4,000 שקלים בחודש .  הנכים שיקבלו את התוספת לקצבה הם רק אלו שנקבעו עבורם 90% נכות לפחות ,  והיא תיכנס לתוקפה כבר בינואר 2018 .  בנוסף ,  יחולקו תקציבי המתווה באופן דיפרנציאלי בין נכים קשים ולא קשים וקצבאותיהם יוצמדו לשכר המינימום .  בהמשך היום תתקיים הפגנת נכים מול בית ראש הממשלה בירושלים .  
מתווה נתניהו הגיע לאחר שיו"ר הקואליציה דוד ביטן כינס את כלל נציגי הסיעות בכנסת והגיע עמם להסכמה על מתווה אחיד להעלאת הקצבאות לכל הנכים ,  ללא הפרדה בין נכים קשים ולא קשים .  לטענת נתניהו ,  התכנית המוצגת הגיעה לאחר שלמד את מסקנות ועדת זליכה ונועץ עם פרופ' אבי שמחון .  נוסף על התוספת לקצבאות והצמדתן לשכר המינימום ,  נקבע כי על מנת לעודד שילוב נכים בעבודה ,  לא תקוזז קצבת נכה ששכרו נמוך מ-4,200 שקלים בחודש .  כמו כן ,  יושקעו מאה מיליון שקלים בשנה בתכנית לסבסוד עבודת נכים .
 עוד בוואלה !  NEWSסיעות האופוזיציה והקואליציה הסכימו :  קצבת הנכים תעלה ל-4,000 ש'ביטן לא עדכן את נתניהו וכחלון על מתווה הנכים : " לא רציתי שידלוף"מחלוקת בארגוני הנכים : " מהלך גאוני "  מול  " מתווה לייט "  
במטה הנכים זעמו על התכנית ,  וכינו אותה  " הספין של נתניהו ".   " לשכת ראש הממשלה הוציאה הודעה שמטרתה הורדת גובה הלהבות כדי לדכא את מאבק הנכים ,  ובעיקר לרצות את שר האוצר בנושא השרוי במצוקה בשל העובדה שדעתו דעת מיעוט בקואליציה ",  נמסר ממטה המאבק . " אזרחים עם מוגבלות זועקים פה על מצוקה פעם אחר פעם והתקשורת משדרת להם צפירת הרגעה .  'הנה הדברים מסתדרים ולשביעות רצונכם' .  המציאות מלמדת מרחק צפון ודרום מהכתוב .  הפתרון שהוצג משאיר את ציבור הנכים במצוקה ". 
עוד נמסר מהמטה כי  " ראש הממשלה ,  יועציו ושריו לא טרחו אפילו לפנות לקואליציית הנכים המובילה את המאבק ברחובות ובכבישים .  מאסנו בהתייחסות אלינו כמספרים ללא פנים ושמות בטבלאות האקסל ,  שקופים וחסרי דעה .  אנחנו כאן כדי להישאר ומי שמפחד לא מאמין ".  
ח"כ אילן גילאון  ( מרצ )  שתמך במתווה הפשרה שאליו הגיע ביטן עם ראשי הסיעות ,  אמר כי בתכנית זו הייתה הסכמה על העלאת הקצבאות באופן אחיד לכל הנכים ,  ללא הגדרות . " זו המדיניות של נתניהו להפריד בין אנשים כל הזמן ,  לעשות הפרד ומשול ,  ושמחון הוא המבצע שלו ,  שיש להזכיר לציבור שהוא אחראי על הכפלת מחירי הדירות ",  אמר גילאון . " כנראה שפרופ' אפשר לשכור לכל מטרה .  אם לביבי יש עניין להסתכסך עם הכנסת מקיר לקיר ,  אז הוא מוזמן לעשות את זה .  אני אתייצב היום מול הבית של ביבי יחד עם כל הנכים ". 
ח"כ קארין אלהרר  ( יש עתיד )  ,  שלקחה חלק במתווה של ביטן ,  שהוצג בשבוע שעבר ,  אמרה כי  " לקחתי בחשבון שעושים עלינו סיבוב ,  ואם הסיבוב הזה נועד להיטיב עם אוכלוסיית הנכים ,  שמחתי לשתף פעולה ".  היא הוסיפה כי  " התכנית של נתניהו לקוחה ממתווה שמחון ,  היא כרגיל 'הפרד ומשול' בתוך אוכלוסיית הנכים ,  מי יותר מסכן ,  במקום להרים את כולם מהמקום של מסכנות למקום של יכולת .  הוא אומר 'בואו תראו לי מי יותר מסכן' ,  אני חושבת שזה מאוד מצער ".  
אלהרר הוסיפה כי  " המתווה שהסכמנו עליו הוא המתווה שצריך לעבור בחקיקה בכנסת .  נתניהו מדבר על 4,000 שקלים קצבה ,  ואני מברכת על זה ,  אבל זה חייב להיות לכל הנכים .  במידה מסוימת נתניהו ייצא המושיע והכותרת היא שהקצבה עלתה ל-4000 שקל ,  אבל כשמסתכלים על הפרטים הקטנים ,  זה לא מה שמופיע בתכנית ".  
גם אלכס פרידמן יו"ר ארגון  " נכה לא חצי בן אדם ",  טוען כי מדובר בעוד ניסיון לגרוף קרדיט על חשבו הנכים . " סבב קרדיטים על חשבון הגב שלנו ,  זה לא מתווה ביטן שאנחנו תומכים בו ",  אמר . " הדבר הכי טוב שיש במתווה שמחון הוא שיש נכים שיקבלו אותו באופן מידי .  כל השאר זה זבל טהור שמנסים לדחוף לנו ולא נסכים אליו ".  
ביטן בירך על המתווה וציין כי היה מעורב בגיבושו . " הוא כמעט בדיוק כמו מתווה הח"כים .  הגמלה תעלה ולא בעוד ארבע שנים .  הנכים הקשים יקבלו תוספת מיד .  יש הצמדה לשכר המינימום ,  יש עלייה דרמטית לכל הנכים - אבל הנכים הקשים לא יחכו ויקבלו מיד .  הדבר החשוב הוא ביטול ועדת לרון ,  זה יאפשר לחיות בכבוד .  כל העניין הוא העניין התקציבי ,  לכן התייחסנו לכך שזה יעלה באופן הדרגתי ",  מסר .  

מתווה נתניהו לקצבאות הנכים :  4,000 ש' בחודש - לבעלי 90% נכות בלבד
ראש הממשלה הציג את התכנית ,  שתקציבה עומד על ארבעה מיליארד שקלים לארבע השנים הקרובות .  במסגרת התכנית ,  השונה ממתווה העלאת הקצבאות האחיד שהנהיג ביטן ,  יזכו בקצבה המוגדלת רק נכים קשים ושאר הקצבאות יוצמדו לשכר המינימום . " נתניהו עושה הפרד ומשול בין הנכים "
 
