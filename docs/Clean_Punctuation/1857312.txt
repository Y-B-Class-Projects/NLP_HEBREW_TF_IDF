המועמד המוביל לתפקיד מנכ"ל משרד רה"מ :  דוד אבנר
אחרי חודשים שבהן נפוצה חרושת שמועות ,  מסתמן כי מנכ"ל חברת פרטנר לשעבר ומקורבו של נתניהו ,  יחליף את אייל גבאי בתפקיד מנכ"ל משרד ראש הממשלה .  גבאי מסיים תפקידו בסוף השבוע
מנכ"ל חברת פרטנר לשעבר ,  דוד אבנר ,  הוא המועמד המוביל לתפקיד מנכ"ל משרד ראש הממשלה .  אבנר יחליף בתפקיד את המנכ"ל הנוכחי אייל גבאי ,  שהיה אמור לסיים את תפקידו כבר ב- 1 באוגוסט ,  אך בשל העובדה שעד אז לא נמצא לו מחליף הוא נשאר עד עתה ,  והוא עתיד לסיים את תפקידו בסוף השבוע הקרוב .
 מאז שיצאה מלשכת ראש הממשלה ההודעה על סיום תפקידו המתוכנן של המנכ"ל הנוכחי ,  לפני כשלושה חודשים ,  החלה חרושת שמועות בנוגע למחליף הצפוי .  בין השמות שעלו היו עו"ד דרור שטרום ,  ששימש בעבר כממונה על ההגבלים העסקיים ,  ומנכ"ל מנהלת תנופה ,  בנצי ליברמן ,  שכיהן בעבר גם כיו"ר מועצת יש"ע .  אלא שבימים האחרונים עלה שמו של אבנר כמועמד המוביל לתפקיד .  ההחלטה הסופית תתקבל בימים הקרובים ,  כנראה כבר בסוף השבוע הקרוב .  אבנר ,  המשמש היום דירקטור בבנק לאומי ,  נחשב כמקורב לראש הממשלה בנימין נתניהו .  אתמול ,  לאחר ישיבת הממשלה ,  ראש הממשלה והשרים נפרדו מגבאי . " אחת התכונות הבולטות של גבאי היא היכולת למצוא פתרונות יצירתיים לבעיות מערכתיות ",  אמר ראש הממשלה בנימין נתניהו . " בחרתי בך בגלל הרקורד המוכח שלך וניסיונך ,  לצד התכונות האנושיות הבולטות שלך .  יש לך את כל התכונות של מנהל מצוין  כישרון ,  כוח רצון וחזון .  הדברים הללו באו לידי ביטוי בעבודתך באופן יוצא מן הכלל .  אתה הצלחת במבחן התוצאה ".  בשנתיים וחצי האחרונות בהן גבאי מכהן בתפקיד ,  נתניהו נהג להטיל עליו לעמוד בראשות ועדות שונות ,  ביניהן הוועדה לבחינת הריכוזיות במשק .  גבאי חבר גם בוועדת טרכטנברג ,  בה יישאר חבר גם לאחר סיום תפקידו .
 לפניות לכתב :  pinhas_wolf@walla.com

המועמד המוביל לתפקיד מנכ"ל משרד רה"מ :  דוד אבנר
אחרי חודשים שבהן נפוצה חרושת שמועות ,  מסתמן כי מנכ"ל חברת פרטנר לשעבר ומקורבו של נתניהו ,  יחליף את אייל גבאי בתפקיד מנכ"ל משרד ראש הממשלה .  גבאי מסיים תפקידו בסוף השבוע

