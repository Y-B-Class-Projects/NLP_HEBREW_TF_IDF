המשברים כמירוץ שליחים
המשברים הפוליטיים בקואליציה דומים למירוץ שליחים .  במוצאי שבת לפני שבוע תיארו פרשנים את המחלוקת בין בנימין נתניהו ליאיר לפיד כעימות חריף שאינו ניתן לגישור .  נתניהו איים ,  וציטטו מפי מקורביו כי צפויה הקדמת בחירות ,  בעיקר כשסבר כי פני לפיד לנטישת הממשלה .
 עוד יומיים ,  והמקל במירוץ השליחים החליף ידיים .  עתה הושלכה ישראל למשבר נוסף שאינו ניתן לגישור בין משה  ( בוגי )  יעלון לבין נפתלי בנט .  עניין המנהרות בצוק איתן כמעט הגיע להקמת ועדת חקירה ממלכתית .
 עוד לא החלו ההכנות ,  והמקל נע אל גדעון סער ,  וביציע צולם משה כחלון כשותף פוטנציאלי לשר הפנים הפורש .  מה יוליד הבוקר ?  מי יתפוס את המקל ?  אתמול הוחזר לראש הממשלה ולשר האוצר .  
הקלות הנסבלת או הבלתי נסבלת שבה הגיעו נתניהו ולפיד להבנות יסודיות על מבנה התקציב ב ? 2015 מלמדת כי המשבר נופח באורח מלאכותי .  ביסודו הוא נבע לא ממחלוקת כלכלית ,  אלא מרמת אמון אישי נמוכה .  אם היה אפשר להגיע להסדר בקלות רבה ;  להסכים על תוספת 6 מיליארד שקלים לתקציב הביטחון ,  ולא 11 כפי שביקש משה  ( בוגי )  יעלון ,  אבל גם לא רק 2.5 כפי שהציע לפיד - מי היה צריך את האיבה והמדון ?  הרי מלכתחילה היה ההסכם בהישג יד .
 עם זאת ,  לא השתכנעתי שהסכם ההבנות נתניהו ? לפיד כבר קרם עור וגידים .  שניהם לא יידעו את יעלון ובני גנץ ומערכת הביטחון ,  ונכון לאתמול הם דחו בתוקף את הסכום המוצע .  הנתונים ברורים :  בשנה שעברה עמד תקציב הביטחון על 52 מיליארד עם תוספת במהלך השנה .  עתה תבע  " בוגי "  לחזור למתווה של הוועדה בראשות דוד ברודט ,  שהקצתה לשנה הקרובה 63 מיליארד .
 בלהט הוויכוח נטה נתניהו להסכים ואפילו רמז שהסכום הדרוש אינו רק 63 אלא 68 מיליארד שקלים .  אם אכן נתניהו ולפיד הסכימו להוסיף שישה מיליארד - 58 - כי אז צפוי מאבק איתנים בין יעלון לבין נתניהו ולפיד .  מה שהבטיח אתמול לפיד בפתח ביתו אינו ,  אפוא ,  סוף פסוק .  הרחק משם .
 הפולמוס נכנס לסיבוב נוסף .  יעלון וגנץ והמערכת טוענים שאין זה נכון שתקציבם הוא הגדול במדינה .  אצלם כוללים את תשלומי הגמלאות והפיצויים לשכולים ולפצועים בתקציב הביטחון .  אם כן - מדוע לא נכללים תשלומי הפנסיה למורים בתקציב משרד החינוך ?  בעיקר הם טוענים כי ההוצאות על המודיעין ,  על מלחמת הסייבר ועל ההיערכות מחדש מול דאעש והדריכות מול חיזבאללה מחייבות להגדיל יותר מהתקציב שהבטיחה ועדת ברודט .  אין סיכוי .  אך במקום למרוט את עצבי הציבור ולכבוש את כותרות העיתונים במלחמה פוליטית ,  ייטיבו נתניהו ויעלון ולפיד לעשות אם יסגרו את העניין בהבנות ,  שממילא ישיגו ביניהם לאחר השערורייה הקולנית .
 הניחוש שלי :  תקציב הביטחון ייקבע בין 58 ל ? 63 מיליארד שקלים ,  או שיוסכם רק על 58 ,  אבל נתניהו יבטיח ליעלון כי תקציבו ייבחן מחדש באמצע השנה .  זאת אומרת - 63 מיליארד בשתי מנות ,  לא בבת אחת .  גם בסדר .  

המשברים כמירוץ שליחים
nan
