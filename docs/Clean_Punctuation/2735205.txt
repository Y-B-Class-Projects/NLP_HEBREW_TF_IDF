החרדים משתמשים ב"הלכה "  בשביל ללעוג לנתניהו
על הניצול המביש של החרדים  ( ולא של חב"ד )  את המפגש של נתניהו במאפיית המצות .  על השופט רוזן שהפך לגיבור השבוע והמלצה על ספר חדש של חיים באר .  יונתן ברג מסכם את השבוע
השבוע חזינו במחזה מביש :  כיצד היהדות ,  וליתר דיוק ,  ההלכה היהודית ,  מאבדת את הערך המהותי שלה ,  את העומק ותפיסת העולם והופכת למקור של רווח צר-אופקים ,  במקרה הזה ,  להטיל בוץ בפני ראש הממשלה ולבייש אותו ברבים .  בכלל ,  המחשבה על התוצאה של ביקור של ראש ממשלה במאפיית מצות בכפר חב''ד ,  ביקור ממלכתי ,  ביקור שבו ראש הממשלה מייצג את  "  הרוח הישראלית "  שהופך לבסוף למסע של לעג ,  הלבנת פנים והתנשאות הוא בלתי נסבל .  
הסיפור ,  למי שלא היה אתנו הוא שראש הממשלה הגיע למאפיית מצות בכפר חב''ד  (  אגב ,  הסיפור כולו נראה כל כך תלוש בהקשר של החסידות הזו ,  אשר דווקא מצטיינת בהכלה ,  קבלה ויחס חם לכול אחד )  לאחר שעזב את המקום ,  המצות אותן אפה נזרקו ,  עד כאן הסיפור הוא בסדר גמור ,  כולל זריקת המצות ,  מובן שמבחינה הלכתית רק מי שמיועד לכך יכול לאפות את המצות ,  כולל ניקיון הידיים ,  חשש חמץ וכד' .  אבל הסיפור לא תם וגופים שונים בעולם החרדי זינקו על זריקת המצות והפכו את האירוע למפגן לעג ובוז לראש הממשלה .
 אותם גופים כנראה לא קראו את פרשת השבוע .  בפרשת השבוע ,  פרשת  " מצורע ",  דנה הפרשה ,  בהמשך לפרשה הקודמת בדינים השונים של נגעי הצרעת ,  אבל הפרשה ממשיכה ומרחיבה לגבי צרעת הבית ,  כלומר ליכולת של הנגע והטומאה להגיע גם דרך החומר ולאחר מכן לדיני טומאה וטהרה הקשורים לגוף ,  למיניות ולמפגש עם התשוקה והתאווה .  
כול אלו מפגינים את היחס המורכב והמסובך של היהדות לעסקי הטומאה והטהרה ,  מדובר במערך עדין ועמוק של תפיסה ופעולה שנועדו לעזור לאדם להבין מדוע הגיע אליו הנגע וכיצד הוא יכול לאפשר לעצמו חזרה לניקיון פנימי וחיצוני :  חזרה לעצמו ולמצבו המתוקן .  לא בכדי אנחנו עוסקים כבר שני פרשות רצופות בנושא ,  התורה נזהרת ללכת בעדינות בין הנחישות והבהירות בנוגע להכחדת הנגע והטומאה לבין הרצון שלא לגרום לאדם יאוש ותחושת שבר מוחלטת  ,  התורה מבקשת להבהיר לאדם כיצד הוא יכול לתקן ,  לא עד כמה הוא מועד ליפול .
 אבל את מי שזינק השבוע אל מול הציבור ובייש את ראש הממשלה כול זה כנראה לא מעניין ,  הם מוכנים לדרוך על ערכי העולם שלהם ,  על ערכי היהדות בשם ההון הפוליטי .  הם מוכנים לקחת אירוע שלא היה צריך להגיע לאתרי החדשות ולהפוך אותו לתצוגה של קיטוב וניכור  ,  קיטוב וניכור שמקורם ביהדות ,  בהלכה .  
איך אותם אנשים לא רואים שהם יורים לעצמם ברגל ,  שהרווח הקל ,  המהיר ,  של עוד כמה קללות ונאצות כלפי ראש הממשלה גורם להם לאבד את הרווח האמתי- היחס הנכון והמורכב ליהדות ,  לתפיסת העולם שלה ולעומק המצוי באותה תפיסת עולם .  האין זה פרדוקס אירוני שאותם אלא הצועקים בשמה של היהדות הופכים אותה לפלטפורמה לניגוח פוליטי צר אופקים ,  אתם רוצים דיון עמוק על תפיסת העולם שלכם ?  זו בוודאי לא הדרך ,  להפך .  
הציבוריות הישראלית קיבלה השבוע תעודת בגרות .  האלמנט המעניין ביותר בהכרעת הדין שנמסרה השבוע הייתה התודעה הציבורית שהעמידה את הדמויות בתאטרון המשפטי בקוטביות ,  משני עברי המוסר הציבורי ,  היושר האישי והנחישות .  מול אותה מערכת שלמה של חדרים אחוריים ,  מעטפות מלאות כסף ,  לחישות שסופם תופעות מופרכות כמו גוש האבן של הולילנד עמד השופט דוד רוזן .  מעולם לא ראיתי את האדם ,  אבל מצורת ההתנסחות שלו ,  מהנחישות והתקיפות הוא מצטייר כאדם חסר פחד ,  כנה והוגן ,  ובעיקר נקי .
 העבודה שהשופט דוד רוזן הפך לגיבור תרבות לרגע ,  בעוד אולמרט הולך ודוהה כדמות עייפה ומוכתמת ,  ונדמה יותר ויותר כמו אדם בעל חוסר מוחלט בשיפוט עצמי ובמודעות עצמית הרי שהשופט הפך למודל של נאמנות לאמת ובעיקר חוסר פחד מוחלט מכוח וכסף .  המילים הללו ,  כוח וכסף ,  עדיין מהלכים קסם על הישראליות ,  אי אפשר להתכחש לעובדה כי העשור ה אחרון עמד על הציוות הזה ,  על ההערצה הציבורית לשילוב בין כסף וכוח ,  אפשר לראות את זה בתרבות  " המעושרות "  ובחיכוך התמידי בין פוליטיקאים לבעלי הון ,  כמו גם הזליגה של בעלי השפעה מהמערכת הציבורית לזו הפרטית .  אבל עכשיו נדמה שאווירת הסלחנות לשילוב בין כסף וכוח הולכת ודועכת ,  העובדה כי השופט דוד רוזן הפך לגיבור השבוע היא עוד סימן לתנועה החיובית בתודעת הציבור .  
הסופר הוותיק והאהוב חיים באר מוציא בימים אלא ספר חדש .   חלומותיהם החדשים "  הוא שמו ,  והוא יוצא ,  כמו תמיד ,  בנאמנות ,  בהוצאת עם-עובד .  הספר ,  כהרגלו של באר קולח ומרתק לקריאה .  הפעם באר פונה מהעיסוק בעולם היהודי ,  על ערוציו השונים ופונה אל עולם הביון .  גיבורי הספר הם איש מוסד לשעבר וסופרת צעירה והוא משלב תבונות על עולם הספרות ,  עולם המודיעין ועולם הנפש .  
כהרגלו ,  באר גם בוחן את ההיסטוריה הציונית ואת האפשרויות השונות שההיסטוריה נושאת בתוכה :  כאלה שהתממשו וכאלה שלא .  באר הוא מספר סיפורים טבעי ,  אולי הטבעי ביותר בספרות העברית ,  הקריאה בו היא תמיד תענוג ,  גם בספר הזה ,  מומלץ .  

החרדים משתמשים ב"הלכה "  בשביל ללעוג לנתניהו
על הניצול המביש של החרדים  ( ולא של חב"ד )  את המפגש של נתניהו במאפיית המצות .  על השופט רוזן שהפך לגיבור השבוע והמלצה על ספר חדש של חיים באר .  יונתן ברג מסכם את השבוע

