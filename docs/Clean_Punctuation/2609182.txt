המינוי שלא היה
ההכרזה על מינוי כחלון הינה כהצהרת כוונות בלבד ,  סבורה פרופ' סוזי נבות ,  שכן בפועל הוא מנוגד לחוק ;  האיסור על שידור ההודעה רק מבליט את האנכרוניסטיות של חוק התעמולה
יכול להיות שהחלטתו של ראש הממשלה ,  בנימין נתניהו ,  למנות את משה כחלון ליו"ר מועצת מנהל מקרקעי ישראל היא החלטה מצוינת .  רשימה זו אינה עוסקת בתבונה של ההחלטה ,  אלא בעיתוי שלה וב"חוקיותה ".  המינוי של משה כחלון איננו באמת מינוי .  הוא לא נכנס אתמול לתוקף .  הוא בבחינת הצהרת כוונות ,  הבטחת בחירות .  זוהי הבטחה פוליטית ,  כמו רבות אחרות המסתובבות סביבנו בימים שלפני בחירות .
 החוק בנוסחו כיום אינו מאפשר את המינוי .  חוק מנהל מקרקעי ישראל ,  משנת 1960 ,  קובע כי מועצת מקרקעי ישראל ,  שקובעת את המדיניות הקרקעית שלפיה ינוהלו מקרקעי ישראל ,  היא המפקחת על פעולתו של מינהל מקרקעי ישראל ומאשרת את תקציבו .  על-פי הכתוב בחוק ,  יו"ר המועצה הוא שר הבינוי והשיכון .  היינו :  או שכחלון ימונה לאחר הבחירות לשר הבינוי והשיכון ,  או שיהא צורך בשינוי החוק .  שינוי החוק מחייב הליך חקיקה תקין בכנסת .  נכון כי ניתן לעשות זאת בזמן קצר יחסית ,  אבל עדיין לא הוקמה קואליציה ,  איננו יודעים מה תהיינה העמדות של חברות הקואליציה בעניין זה ,  וממילא מדובר במשהו שאמור להתרחש בעוד כמה חודשים .
 כל הפרשנויות ,  הדעות והעדכונים - וואלה !  בחירות 2013 
בנוסף לכך ,  הנחיות היועץ המשפטי לממשלה בעניין מינויים בתקופת בחירות הן ברורות ועל פיהן הכלל הוא כי אין מינויים של הרשות המבצעת בתקופת בחירות .  כך שגם מבחינת ניסוחו של החוק וגם מבחינת כללי המינויים ,  ההודעה מאמש לא נועדה בפועל ליצור את המינוי - אלא להודיע על כוונתו של ראש הממשלה .  מדובר בהחלטה שאפשר ותמומש בעוד חודשים רבים ,  בדומה להבטחה הניתנת לאישים שונים באשר לתפקידים בממשלה עתידית .  
מעניינת במיוחד גם החלטתו של השופט אליקים רובינשטיין ,  יו"ר ועדת הבחירות המרכזית ,  לאסור את השידור הישיר של מסיבת העיתונאים ,  וכן לאסור על שידור של קטע כלשהו מתוך מסיבת העיתונאים ברדיו או בטלוויזיה .  החלטה דומה קיבל לפני כעשור השופט מישאל חשין ,  שהיה אז יו"ר ועדת הבחירות ,  כאשר הורה להחשיך את מסכי הטלוויזיה במסיבת עיתונאים שיזם אז ראש הממשלה שרון ,  שמטרתה הייתה להסביר את השתלשלות העניינים בהקשר לחשדות השונים שנקשרו בשמו .  במהלך מסיבת העיתונאים הוחשכו המסכים ,  והאירוע הפך עד מהרה לסמל בבחירות ההן ,  בשנת 2003 .  
אלא שהפעם ההחלטה שלא לשדר את מסיבת העיתונאים ניתנה מראש ,  ונחסך מהציבור האירוע ה"דרמטי "  של החשכת המסך .  אגב ,  גם מסיבת עיתונאים של שלי יחימוביץ' לא הותרה לשידור .  חוק הבחירות - דרכי תעמולה אוסר על שידור  " תעמולת בחירות "  ברדיו ובטלוויזיה ב-60 הימים שלפני הבחירות  ( פרט לתשדירי התעמולה )  .  החלטת השופט רובינשטיין ניתנה אמנם בהתאם לחוק ,  אלא שזה חוק שאי אפשר שלא להפר אותו .  נדמה שהוא מופר יום יום ושעה שעה פשוט כי זו גזירה שאי אפשר לעמוד בה .  החוק אנכרוניסטי ולא מתאים לעידן המודרני .  
מידי מערכת בחירות ,  כותבים יושבי ראש ועדת הבחירות בדו"חות הסיכום המלצות למחוקק לתקן את חוקי הבחירות השונים .  פניות אלה נותרו ללא מענה .  לאחר הבחירות שוכחים מהעניין ,  עד הבחירות הבאות ושוב חוזר הניגון ,  ושוב מדינת ישראל מתנהלת במערכת בחירות תחת חוק משנת 1959 ,  שלא שמע על יוטיוב ולא ידע על אינטרנט . " כמו דינוזאור המתהלך בינינו באיטיות .  יצור השייך למקום אחר ולזמן אחר "  - כך כתב השופט חשין בהקשר לחוק ישן אחר .  הגיע הזמן שהמחוקקים החדשים שייבחרו מחר לכנסת ,  המבינים היטב בתקשורת ,  ירימו את הכפפה ויביאו להתאמתו של חוק הבחירות - דרכי תעמולה ,  לכל הפחות לשנת 2013 .  
פרשנויות אחרונות:לירון מרוז :  הבחירות שתוצאותיהן נקבעו לפני שלושה חודשיםפרופ' אברהם דיסקין :  כאב הראש של נתניהו יתחיל אחרי הבחירותעו"ד מוטי קריסטל :  המו"מ הקואליציוני כבר החל - עצות לרה"מ הבא 

המינוי שלא היה
ההכרזה על מינוי כחלון הינה כהצהרת כוונות בלבד ,  סבורה פרופ' סוזי נבות ,  שכן בפועל הוא מנוגד לחוק ;  האיסור על שידור ההודעה רק מבליט את האנכרוניסטיות של חוק התעמולה

