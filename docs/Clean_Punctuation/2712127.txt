נתניהו : " ישראל צריכה להילחם על העתיד "
 נתניהו נשא דברים בפני משתתפי פרויקט  " תגלית "  בירושלים .  מוקדם יותר התייחס ליחסים עם ארה"ב על רקע התבטאותו לכאורה של יעלון נגד שר החוץ קרי ואמר : " נמשיך לטפח את הקשר "
 ראש הממשלה ,  בנימין נתניהו ,  נשא הערב  ( שלישי )  דברים בבנייני האומה בירושלים בפני משתתפי פרויקט  " תגלית ".   " ישראל אוהבת את העתיד ,  אבל גם צריכה להילחם על ההווה ",  אמר נתניהו לנוכחים באולם . " אתם צריכים להילחם את קרב האמת על ישראל .  ספרו את מה שאתם רואים כאן לחברים שלכם בקמפוסים ". 
חדשות נוספות בנושא פוליטיקה וממשל:ארה"ב נגד יעלון : " דבריו פוגעים ובלתי הולמים"הכנסת חוגגת  " בית פתוח ",  המידע נשאר סגור בפניםאדלשטיין על מירי רגב : " אני לא המחנך של הכנסת "  
מוקדם יותר ,  בישיבה לציון 65 שנים להקמת הכנסת ,  התייחס נתניהו ליחסים עם ארצות הברית על רקע הפרסום הבוקר ב"ידיעות אחרונות "  לפיו שר הביטחון ,  משה  ( בוגי )  יעלון ,  אמר בשיחות סגורות ,  בין היתר ,  ש  " הדבר היחיד שיכול להציל אותנו הוא שג'ון קרי יזכה בפרס נובל ויניח לנו במנוחה ".   " אנחנו זוכרים שארה"ב היא בת בריתנו הגדולה ",  הדגיש נתניהו . " אנחנו שותפים גם למטרות ולאינטרסים משותפים :  יציבות אזורית ,  מלחמה בטרור ,  שגשוג ,  ביטחון ושלום .  גם כשיש חילוקי דעות עם ארה"ב ,  הם תמיד לגופו של עניין ולא לגופו של אדם ". 
נתניהו הוסיף : " שלום אמת מושתת על הכרה במדינת הלאום של העם היהודי ומושתת על סידורי ביטחון שיבטיחו שהשטחים שבידי הפלסטינים לא יהפכו לכני שיגור של הטרוריסטים ,  אבל תוך כדי כיבוד הקשר החשוב שיש לנו עם ארה"ב .  אנחנו עומדים על האינטרסים הלאומיים שלנו ,  שאחד מהם הוא המשך טיפוח הקשר עם בת בריתנו ארה"ב ".  
מחלקת המדינה האמריקנית התייחסה לפרסום בחריפות . " אם דבריו של שר הביטחון מדויקים ,  הם פוגעים ואינם ראויים ,  בייחוד נוכח כל מה שארה"ב עושה כדי לתמוך בצורכי הביטחון של ישראל ",  אמרה דוברת מחלקת המדינה ,  ג'ן סאקי .  יעלון עצמו התייחס ישירות לדברים ואמר : " ארצות הברית היא ידידתנו הגדולה ביותר ובעלת הברית החשובה ביותר שלנו ,  וכשיש מחלוקות אנחנו מלבנים אותן בתוך החדר ,  כולל עם מזכיר המדינה קרי ,  אתו אני מקיים שיחות רבות בנוגע לעתידה של ישראל ". 
 ( עדכון ראשון :  19:43 ) 
לפניות לכתב אמיר תיבון :  amir.tibon@walla.co.il 

נתניהו : " ישראל צריכה להילחם על העתיד "
 נתניהו נשא דברים בפני משתתפי פרויקט  " תגלית "  בירושלים .  מוקדם יותר התייחס ליחסים עם ארה"ב על רקע התבטאותו לכאורה של יעלון נגד שר החוץ קרי ואמר : " נמשיך לטפח את הקשר "
 
