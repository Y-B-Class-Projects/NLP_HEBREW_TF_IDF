הפריימריז בליכוד :  נתניהו הצביע - והזהיר משאננות
רה"מ ,  שצפוי לזכות שוב בתפקיד יו"ר המפלגה ,  קרא לתומכיו לצאת לקלפי חרף הקור כדי להימנע מלתת יתרון ליריבו .  פייגלין ,  מצדו ,  הרגיע :  הליכוד בראשותי לא תהיה מפלגה לאומנית
 ( צילום :  גדעון צנטנר ,  שלומי גבאי ,  עריכה :  יאיר דניאל )  
ראש הממשלה בנימין נתניהו בא הבוקר  ( שלישי )  לבנייני האומה בירושלים ,  והצביע בבחירות לראשות הליכוד .  נתניהו קרא לתומכיו להימנע משאננות ולצאת מבתיהם לקלפיות להצביע עבורו למרות מזג האוויר הקריר .  נתניהו ,  המתמודד מול איש  " חטיבת מנהיגות יהודית ",  משה פייגלין ,  צפוי לנצח את יריבו הוותיק בהפרש גבוה ,  ולהיבחר מחדש לראשות המפלגה .  פייגלין עצמו הצביע בקלפי בהתנחלות קרני שומרון ,  והרגיע כי אם ינצח בבחירות לראשות הליכוד ,  לא יהפוך את המפלגה לתנועה קיצונית ולאומנית .
 ראש הממשלה ,  שהצביע בקלפי עם רעייתו ,  שרה ,  אמר כי הוא מצפה  " שאנשי הליכוד יביאו לידי ביטוי את התמיכה הקיימת בשטח אצל מצביעי הליכוד ".  נתניהו אמר כי הוא מקווה שהמצביעים יבואו לקלפיות כדי לבחור בו  " גם בגשם סוחף ",  ולדבריו ,  ככל שיצביעו יותר ויותר מבעלי זכות הבחירה ,  תוצאות הבחירות לראשות המפלגה ישקפו בצורה נאמנה את התמיכה בשטח .  
פייגלין ,  שהצביע בקלפי בקרני שומרון ,  הבהיר כי אם יזכה בבחירות לראשות המפלגה ,  לא יהפוך את הליכוד למפלגה לאומנית קיצונית . " ההיפך הוא הנכון ",  אמר , " אנו נושאים בגאון את ערכי החירות ,  ואיננו מדברים על שלילית זכויות הפרט ,  אלא על גיבושה של המדינה סביב זהותה המדינית ".  
בהתנחלות קרני שומרון נחשב פייגלין למועמד המוביל ,  אם כי גם אנשי ראש הממשלה מחזיקים בגרעין נאמן בשטחים .  מחוץ לקלפי לא הורגשה אווירת הבחירות ,  ולא נתלו כרזות תמיכה לנתניהו .  רק שלטים בודדים של תומכי פייגלין הוצבו מחוץ לאולם ההצבעה .  נתנאל פיין ,  בן 24 ,  שמצביע לפייגלין ,  אמר : " בבחירות האחרונות הצבענו לימין ,  אך בפועל קיבלנו הנהגה שמאלנית ".  לדבריו ,  הוא סומך על פייגלין , " שבניגוד לראש הממשלה לא יתקפל מול אומות העולם ומול האמריקאים .  הוא המנהיג היחידי שמאמין באמונה שלמה במדינה יהודית ובזכותנו על ארץ ישראל ".  
בניגוד לפריימריז הלוהטים שהיו במפלגת העבודה בספטמבר האחרון ,  ולאלה שיתקיימו בקדימה בסוף חודש מרץ ,  הבחירות במפלגת השלטון מנומנמות לחלוטין .  השאלה היא לא מי ינצח  אלא מה יהיה ההפרש :  אחוז תמיכה גבוה בפייגלין ,  גבוה לפחות מזה שקיבל בפריימריז הקודמים ב-2007  ( אז זכה לתמיכת 23% מהמצביעים )  ,  עשוי לגרום למבוכה במחנהו של נתניהו ,  ובכך להציג את מפלגתו באור קיצוני .  במקביל לבחירות לראשות התנועה ,  יבחרו חברי התנועה גם את נציגיהם למרכז המפלגה ולמועצות הסניפים .
 הפריימריז בליכוד - כותרות נוספותפרשנות :  נתניהו יסתפק בהפסד של פייגליןראש הממשלה דוחק במצביעו לצאת לקלפיומבטיח : " איש לא יוצנח לרשימת הליכוד"פייגלין ,  בעבר : " גם לבני עדיפי על ביבי "
 לפניות לכתבים:פנחס וולף pinhas_wolf@walla.comיהושע בריינר joshjosh@walla.com 

הפריימריז בליכוד :  נתניהו הצביע - והזהיר משאננות
רה"מ ,  שצפוי לזכות שוב בתפקיד יו"ר המפלגה ,  קרא לתומכיו לצאת לקלפי חרף הקור כדי להימנע מלתת יתרון ליריבו .  פייגלין ,  מצדו ,  הרגיע :  הליכוד בראשותי לא תהיה מפלגה לאומנית

