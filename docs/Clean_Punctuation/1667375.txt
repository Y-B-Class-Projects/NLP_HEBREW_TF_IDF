על שכר הבכירים
עיני אינה צרה באלי יונס הנוטל מדי חודש שכר ורווחים בשיעור 1.5 מיליון שקלים .  עמיתו יעקב פרי חש להגנתו ,  והציג בסרקזם שאלה רטורית :  בפני מי הוא חייב בכלל להתנצל ?  בלי שהתכוון לכך הנה התשובה :  בפניי .
 איני דלפון .  איש אינו מקפח אותי .  אני משתכר היטב ,  הרבה מעל לממוצע במשק הישראלי .  לא חייב ולא חייבים לי .  לא מגיע לי דבר .  אין בי צרות עין .  אך לעיתים אני שואל את עצמי ,  כאשר הילדים או הנכדים שומעים כמה יונס משתכר - האם הוא משפיל מבט מול עיניהם ?  אין לו רגע של  " לא נעים "? 
הח"כים שלי יחימוביץ' וחיים כץ הגישו הצעת חוק צמחונית הקובעת כי ראש מערכת עסקית לא יוכל להתפרנס יותר מאשר פי 50 מאחרון עובדיו .  במילים אחרות ,  אם עובד בתחתית הסולם משתכר 4,000 שקלים בחודש ,  יוכל המנכ"ל להביא הביתה 200 אלף .
 ישראל קפיטליסטית .  הסוציאליזם מת מזמן ,  ואין סיבה להצטער .  אך משק חופשי אינו יכול להיות נטול חמלה ,  ואסור לו לפתוח פערים שגורמים למקופחים ולחלשים לחוש ניכור וזרות ואיבה ועוינות כלפי החברה הכללית .
 בהיותו עני ששנא את האליטות - תלמידי החכמים - התבטא רבי עקיבא ואמר :  מי ייתן לי תלמיד חכם ואנשכנו כחמור .  תיקנו אותו :  נשיכת כלב .  תיקן בחזרה :  נשיכת חמור ,  כי בעשותו כן הוא גם שובר את העצם של הנפגע ,  בעוד כלב נוגס רק בבשר .  אסור להגיע למצב שבו אחרון העובדים בבנק ירצה לנשוך בבוס כבנשיכת חמור .
 הממשלה הבינה אתמול שקיימת בעיה של ממש .  מי שמנהל עסקים בחסות מטריית בטוחות לאומית אינו יכול ליטול לעצמו הכנסה כה גבוהה .  ברגע האחרון הורה בנימין נתניהו להקים ועדת שרים אשר תנסה להקים גשר לעבר הצעת החוק של יחימוביץ' ? כץ .  נא לבנותו בהצלחה .
 
על שכר הבכירים
nan
