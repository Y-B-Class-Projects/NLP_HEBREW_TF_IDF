הפתרון של נתניהו : " 50 אלף דירות בתוך שנה וחצי "
 לאחר שבוע רווי הפגנות ,  הציג ראש הממשלה את פתרונותיו למצוקת הדיור .  על פי התכנית ,  ייבנו 10,000 יחידות דיור ומעונות לסטודנטים וכן תינתן להם הנחה של 50% במחיר התחבורה הציבורית
 ( צילום :  גדעון צנטנר ,  עריכת וידאו :  גדי וינסטוק ) 
ראש הממשלה ,  בנימין נתניהו ,  הציג היום  ( שלישי )  את תכניתו לפתרון מצוקת הדיור נגדה מוחים בשבוע האחרון צעירים במאהלים בכל רחבי הארץ .  בנאום מיוחד שנשא ,  אמר נתניהו כי  " מצוקת הדיור בישראל היא מצוקה אמיתית וכל מי שעיניו בראשו ואמפתיה בלבו מבין שזו בעיה ". 
על פי התכנית ,  יתווספו לשוק הדיור 50 אלף דירות בתוך שנה וחצי .  לדברי ראש הממשלה מדובר המהלך  " עוקף ביורוקרטיה "  שיוגבל ל-18 חודשים במתכונת של הוראת שעה .  נתניהו טוען כי הבירוקרטיה במינהל מקרקעי ישראל היא שמעכבת את בניית הדירות ,  ולכן בכוונת הממשלה לתגבר את המינהל באנשי מקצוע נוספים שייעלו את תהליכי תכנון הבנייה ואישורם . " הרפורמה הזו ,  יחד עם הרפורמה של ועדות הדיור ,  יסתיימו עד יציאת הכנסת לפגרה ",  הבטיח נתניהו .
 האם הפתרון של רה"מ ירגיע את מחאת הדיור ?  בואו להצביע בפייסבוק
מחאת הדיור - הכותרות האחרונות:מפגיני הדיור : " לא נפרק המאהל בגלל נאום רה"מ"מחאת הדיור :  פעילים צעדו לבית ראש הממשלהראשי מחאת הדיור לא הוזמנו לפגישה עם נציגת רה"מ
לנתניהו היו בשורות גם לסטודנטים :  על פי התכנית ,  יתווספו בערים מרכזיות כ-10,000 יחידות דיור חדשות ומעונות לסטודנטים ,  שבפרויקטים אלו הקבלנים יקבלו את הקרקע מהמדינה .  כמו כן ,  תינתן לסטודנטים הנחה של 50% במחירי הנסיעה בתחבורה הציבורית .  
בנושא הדירות להשכרה ,  אמר נתניהו כי יינתנו הנחות על קרקעות שיוקצו למטרה זו . " ניתן 50% הנחה על הקרקע וכל ההוזלה תלך לדייר ",  אמר נתניהו , " הדבר הזה מתרגם את עצמו למאות אלפי שקלים ובנוסף לזה אנו עושים מכרזים הפוכים - אנו אומרים לקבלנים במכרז הפוך :  מי ייתן את המחיר הנמוך ביותר לשכר דירה ". 
לאחר נאומו של נתניהו ,  הסביר גם שר האוצר ,  יובל שטייניץ ,  על חלק מהצעדים שיינקטו .  לדבריו ,  80 אלף דירות בישראל עומדות כעת ריקות . " אנחנו רוצים להגדיל את הפטור מארנונה לשישה חודשים ולאפשר לראשי ערים להגדיל את הארנונה על דירות ריקות על מנת לעודד השכרה או מכירה ",  הסביר שטייניץ .  
פעילי מחאת הדיור בתל אביב הקשיבו בריכוז רב לנאומו של נתניהו ,  אך נראה כי רובם אינם מרוצים מהצעדים שהציג לפתרון מצוקת הדיור .  הפעילים בשדרות רוטשילד בתל אביב קראו קריאות בוז לעבר המסך .
  * בהכנת הידיעה השתתף :  בועז ווליניץ 
לפניות לכתב :  pinhas_wolf@walla.co.il
האם הפתרון של רה"מ ירגיע את מחאת הדיור ?  בואו להצביע בפייסבוק

הפתרון של נתניהו : " 50 אלף דירות בתוך שנה וחצי "
 לאחר שבוע רווי הפגנות ,  הציג ראש הממשלה את פתרונותיו למצוקת הדיור .  על פי התכנית ,  ייבנו 10,000 יחידות דיור ומעונות לסטודנטים וכן תינתן להם הנחה של 50% במחיר התחבורה הציבורית

