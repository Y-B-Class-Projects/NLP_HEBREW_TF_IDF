ערב יום השואה :  הממשלה תאשר הטבות לניצולים
השרים צפויים לאשר היום הצעה להכללת ניצולי השואה הנזקקים בקרב הזכאים להנחה בתעריפי החשמל .  בנוסף ,  יזכו הניצולים לסבסוד משמעותי ברכישת תרופות .  נתניהו : " יש לממשלה מחויבות מוסרית לסייע להם "
  ( צילום :  גדעון צנטנר ,  עריכת וידאו :  יאיר דניאל ) 
הממשלה צפויה לאשר היום  ( ראשון )  הפחתה בתשלום החשמל לניצולי שואה נזקקים .  זאת על פי הצעת ראש הממשלה בנימין נתניהו ושר התשתיות עוזי לנדאו .  לפי הנתונים שיוצגו לממשלה ,  בישראל חיים כיום כשמונים אלף ניצולי שואה ונכי המלחמה בנאצים ,  המקבלים קצבאות מהרשות לזכויות ניצולי השואה במשרד האוצר .  מתוכם כ-7,180 מוגדרים כנצרכים או נזקקים .   חוק משק החשמל קובע ,  כי צרכן שזכאי להבטחת הכנסה מהמדינה ישלם תשלום מופחת בשיעור של עד 50% מהתעריף הביתי על 400 הקוט"ש הראשונים שצרך מדי חודש בשימוש ביתי .  מנגנון זה אינו חל על קשישים נצרכים ונזקקים שמקבלים קצבה מתוקף היותם ניצולי שואה .  ההצעה תכלול קבוצה זו בקרב האוכלוסייה המוגדרת  " נזקקת "  ,כך שחבריה יזכו להנחה בתשלום על החשמל .  לאחר אישור ההחלטה ,  יוטל על לנדאו ,  בהתייעצות עם שר הרווחה יצחק הרצוג ,  ובהסכמת שר האוצר יובל שטייניץ ,  לקבוע בתוך 45 יום את מנגנון ושיעור ההנחה המדויק שיינתן .  זו ההחלטה השנייה שהממשלה מקבלת לקראת יום השואה .  בשבוע שעבר הודיע שר הרווחה יצחק הרצוג כי משרדו הגיע להסדר עם משרדי האוצר והבריאות ,  שבמסגרתו ניצולי שואה ,  יוצאי מחנות וגטאות מהמעגל הראשון ,  שהוכרו על ידי ממשלת ישראל ,  יזכו לסבסוד משמעותי ברכישת התרופות להם הם נדרשים .  נתניהו אמר לקראת ישיבת הממשלה כי  " מדובר בהחלטה חשובה ואנושית .  יש לממשלה מחויבות מוסרית לסייע לניצולי השואה ולמנוע מצוקה בקרבם .  גילם המבוגר מחייב אותנו לפעול במהירות ובנדיבות .  החלטה זו היא רק אחת בסדרת החלטות בתחומים אלה שהממשלה כבר קיבלה ,  לדוגמה הגדלת קצבאות הזקנה לקשישים במיליארד שקלים על פני שלוש שנים ,  הכללת טכנולוגיות חדשות בסל הבריאות בהיקף של 350 מיליון שקלים ,  סיוע לארגונים חברתיים כדי למנוע את קריסתם ,  ועוד .  החלטות אלה מעידות על הרגישות החברתית שמגלה ממשלת האחדות ועל כוונתנו להמשיך לפעול בכיוון זה ".   השר לנדאו אמר כי  " הפסוק 'אל תשליכני לעת זקנה' ,  מקבל משנה תוקף ,  במיוחד כאשר הוא נוגע לניצולי השואה .  גם היום ,  65 שנה אחרי הגטאות ,  האקציות ,  צעדות המוות ומחנות ההשמדה ,  רבים מידיי בקרבם לא חיים בכבוד הראוי .  חשוב לדאוג לרווחתם של אלה שעברו זוועות כה קשות ,  רק בגלל היותם יהודים .  בדאגתנו להם ,  אנו מנציחים גם את אלו שכבר אינם בין החיים .  הממשלה תמשיך לפעול בכדיי לסייע לניצולים שנותרו כעדות חייה לזוועות הנאצים ". 

ערב יום השואה :  הממשלה תאשר הטבות לניצולים
השרים צפויים לאשר היום הצעה להכללת ניצולי השואה הנזקקים בקרב הזכאים להנחה בתעריפי החשמל .  בנוסף ,  יזכו הניצולים לסבסוד משמעותי ברכישת תרופות .  נתניהו : " יש לממשלה מחויבות מוסרית לסייע להם "
 
