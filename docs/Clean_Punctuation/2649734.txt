ישראל לפלסטינים :  שחרור 50 אסירים תמורת חידוש השיחות
מקורב לאבו מאזן סיפר לוואלה !  חדשות סיפר כי ההצעה הישראלית נדחתה והסביר כי רק שחרורם של כל 107 האסירים ה"וותיקים "  בישראל עשוי להביא לנכונות פלסטינית לחידוש השיחות
האם שחרורם של 107 אסירים פלסטינים יניע מחדש את תהליך השלום ?  בכיר פלסטיני סיפר כי אם ישראל תסכים לשחרור האסירים ה"וותיקים "  מבתי הכלא בישראל ,  עשוי הדבר להוביל לחידוש המגעים המדיניים בין הצדדים .  הבכיר הפלסטיני ,  המקורב לאבו מאזן ,  אמר לוואלה !  חדשות כי שחרורם של כל האסירים הוותיקים שנעצרו לפני הסכמי אוסלו הוא עניין אסטרטגי עבור הרשות ומכאן שאם ייצא לפועל ,  עשוי להוביל הדבר לנכונות פלסטינית לחידוש השיחות המדיניות .  עם זאת ,  הוא סרב להתחייב כי לא יהיו תנאים פלסטיניים נוספים .  
במקביל ,  מתברר כי במסגרת המגעים בין הרשות וישראל לפני כשנה ,  תוך השיחות שהתנהלו על חידוש המשא ומתן ,  הביעה ישראל נכונות לשחרר 50 אסירים ותיקים שנעצרו לפני הסכמי אוסלו ,  רובם עם דם על הידיים .  השחרור אמור היה להיעשות בשלוש פעימות :  25 אסירים ,  15 ועשרה .  ההסכמה לשחרור האסירים נועדה לשכנע את הפלסטינים לחזור לשולחן המשא ומתן והותנתה בקיום מפגשים בין אבו מאזן ונתניהו .  את המגעים ניהלו אז ראש צוות המשא ומתן של אש"ף ,  סאיב עריקאת ,  ושליחו המיוחד של ראש הממשלה למשא ומתן עם הפלסטינים ,  יצחק מולכו .  במקביל ,  הועברו מסרים דומים גם למלך ירדן עבדאללה ,  שבארצו התנהלו כבר בעבר שיחות בין ישראל והרשות .  שליח ישראלי מיוחד מטעם ראש הממשלה יצא לעמאן במטרה להציג למלך את ההצעה הישראלית .  
בהנהגת הרשות הפלסטינית דחו אז את ההצעה .  לטענת מקורות פלסטינים בכירים ,  שחרור 50 אסירים בלבד מתוך 127  ( שהיו אז בבתי הכלא הישראלים )  אינו מקובל .  לראייתם אי אפשר להסכים לשחרור של רק חלק מהאסירים הוותיקים .  בחודשים שלפני אותה הצעה ,  העבירה ישראל כמה הצעות אחרות לצד הפלסטיני ,  בניסיון לחדש את המשא ומתן .  לטענת המקורות ,  ישראל הציעה תחילה לשחרר חמישה-שישה אסירים בלבד מתוך ה-127 - אולם בחלוף הזמן ,  הביעה נכונות לשחרר עוד ועוד אסירים מבין אותם  " וותיקים ".  
אחת ההצעות הייתה לשחרר 25 אסירים בכמה פעימות ,  במקביל לחידוש המפגשים בין אבו מאזן ונתניהו ,  ולאחר כל פגישה יבוא שחרור נוסף של קבוצה של כחמישה אסירים - כשגם אז התנו בישראל את השחרור בקיום שיחות ישירות בין נתניהו ואבו מאזן .  מנגד ,  הסכים אבו מאזן להיפגש עם נתניהו רק אם ישוחררו כל ה-127 ,  אך לראייתו לא כדי לחדש את המו"מ ,  אלא כדי להבהיר לו מה נדרש בשביל לחדש את המגעים המדיניים .  יש לציין כי במערכת הביטחון אין התנגדות על רקע ביטחוני לשחרורם של 107 האסירים הוותיקים שנותרו בכלא ,  בעיקר לאחר שחרורם של 1027 אסירים ואסירות לידי חמאס במסגרת עסקת שליט .  
מלשכת ראש הממשלה לא נמסרה התייחסות לדברים .  
לקריאה נוספתבשם קורבנות הטרור - לסגור את ברז עסקת שליטירדן :  מרבית הפרלמנט בעד שחרור המחבל מנהרייםדיווח :  הרשות העבירה את תנאיה לחידוש המשא ומתן 

ישראל לפלסטינים :  שחרור 50 אסירים תמורת חידוש השיחות
מקורב לאבו מאזן סיפר לוואלה !  חדשות סיפר כי ההצעה הישראלית נדחתה והסביר כי רק שחרורם של כל 107 האסירים ה"וותיקים "  בישראל עשוי להביא לנכונות פלסטינית לחידוש השיחות

