טורקיה : " היחסים עם ישראל חזקים "
 סגן ראש ממשלת טורקיה אמר כי  " היחסים בין ישראל לטורקיה יישארו חזקים "  וכי התוכנית אשר גרמה למשבר בין שתי המדינות  " מציגה תרחיש ולא מציאות "
 סגן ראש ממשלת טורקיה ,  בולנט אירנץ' ,  התייחס היום  ( שישי )  למתיחות בין טורקיה וישראל ואמר כי  " היחסים בין ישראל לטורקיה תמיד היו חזקים והם יישארו חזקים ".  
עוד הוסיף ,  אירנץ' ,  כי סדרת הטלוויזיה המציגה את חיילי צה"ל יורים בפלסטינים חפים מפשע אינה משרתת מטרה פוליטית . " ייתכן והתוכנית מציגה תמונה חלקית ,  אך אין לה כל כוונה פוליטית .  התוכנית מציגה תרחיש ולא מציאות ",  אמר סגן ראש ממשלת טורקיה ואיני מעוניין שהיא תביא למשבר דיפלומטי ",  כך דווח בסוכנות הידיעות הצרפתית .
 אתמול הגיב ראש הממשלה ,  בנימין נתניהו למשבר ביחסים עם טורקיה . " אנו מאוכזבים מההסתה בטלוויזיה הטורקית ואיננו רווים נחת מהמגמה בטורקיה מאז 'עופרת יצוקה' ",  אמר ראש הממשלה . " המגמה הזו נמשכת היום ,  ומעלה את השאלה לאן פניה של הממשלה הטורקית ?  אנחנו מקווים מאוד שפניה לחזק את השלום ולא את הקיצונים ולשמר את הקשר החשוב עם ישראל .  אני מאמין שצריך לנסות לחזור לנתיב שמחזק את האינטרסים בין שתי המדינות ואת השלום במזרח התיכון ". 
בסדרת הטלוויזיה הטורקית ,  הנמצאת במוקד המשבר ,  מתוארים חיילי צה"ל כבני גזע עליון ,  הששים לרצוח ילדים ,  כמו גם סוכנים ישראליים הזוממים- לפי סטריאוטיפים אתניים חשוכים- להשתלט על האזור .  אתמול זימן הסמנכ"ל האחראי על אירופה המערבית במשרד החוץ ,  נאור גילאון ,  את הממונה בשגרירות הטורקית ,  הגברת ג'יילאן אוזן ,  לנזיפה רשמית . " חינוך לשנאה ע"י שימוש בסטריאוטיפים קשים כל כך בסדרת טלוויזיה בה צופים מבוגרים וצעירים כאחד ,  חייב להדאיג כל מי ששואף לדו קיום ושלום בין המדינות והדתות באזור ובעולם .  הדבר קשה שבעתיים כאשר אותם חיילי צה"ל המתוארים כרוצחים בדם קר ,  הם אלה שחשו לסייע לאזרחי טורקיה בשעותיהם הקשות בעקבות רעידת האדמה הקשה ב 1999 ",  אמר גילאון לג'יילאן .
 
טורקיה : " היחסים עם ישראל חזקים "
 סגן ראש ממשלת טורקיה אמר כי  " היחסים בין ישראל לטורקיה יישארו חזקים "  וכי התוכנית אשר גרמה למשבר בין שתי המדינות  " מציגה תרחיש ולא מציאות "
 
