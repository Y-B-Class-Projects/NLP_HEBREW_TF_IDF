בזכות האו"ם ,  לראשונה - השמאל מאוזן עם הימין ברשתות החברתיות
הנה נתון מפתיע ,  בטח במושגי שיח ברשת :  42% מהתגובות נגד החלטת האו"ם מאופיינות בקולות ביקורת משמאל - כך עולה מבדיקה שערכה חברת Vigo עבור וואלה ברנז'ה .  ועדיין ,  נתניהו יכול להיות רגוע :  95% מהגולשים נגד ההחלטה

50,000 פוסטים ועוד מאות אלפי תגובות נכתבו ברשתות החברתיות על החלטת האו"ם מיום שישי האחרון - מספר חסר תקדים ,  כך עולה מבדיקה שערכה חברת Vigo עבור וואלה ברנז'ה .  מהבדיקה עולה כי 5% בלבד מהגולשים בעד ההחלטה כאשר מרביתם הם נציגי השמאל הקיצוני  ( ערבים ישראלים וכיו"ב )  ,  שחושבים שההכרעה של האו"ם תסייע לפלסטינאים ובכך גם לישראל .
 בהתאמה ,  95% מהגולשים נגד החלטת האו"ם ,  כאשר התפלגות הדעות משקפת את התחושה כי הגולשים רואים את הנושא הרבה פחות  " שחור/לבן "  מהפוליטיקאים משני הצדדים .  
18% מהתגובות נגד החלטה מאופיינות בקולות של הימין הקיצוני - כאשר 8% קראו לפגוע במדינות המצביעות ובאו"ם ,  לצמצם יחסים ,  להחזיר שגרירים ,  לבטל תקציבים וכיו"ב .  עשרת האחוזים הנותרים קראו 'להראות לעולם' ודווקא להשקיע יותר בהתנחלויות ,  לרבות הבנייה במזרח ירושלים .
 35% מהתגובות נגד נוטות לימין - 12% מאשימים את האו"ם וטוענים כי הארגון צבוע ו-23% מאשימים את אובמה .  
והנה נתון מפתיע ,  בטח במושגי שיח ברשת :  42% מהתגובות נגד החלטת האו"ם מאופיינות בקולות של השמאל :  27% מאשימים את נתניהו ומלגלגים על מדיניותו ו-15% מאשימים את ההתנחלויות וההסלמה שבעקבות חוק ההסדרה .
 רביב טל ,  מנכ"ל Vigo : " מעניין לראות כי בשונה מאירועים אחרים הפעם יש איזון ברשת בין קולות ימין לקולות שמאל ובנוסף ,  מרבית השיח נעשה באמצעות דיון מושכל ולא התלהמות ,  וזה מאפשר את מגוון הדעות ".  

בזכות האו"ם ,  לראשונה - השמאל מאוזן עם הימין ברשתות החברתיות
הנה נתון מפתיע ,  בטח במושגי שיח ברשת :  42% מהתגובות נגד החלטת האו"ם מאופיינות בקולות ביקורת משמאל - כך עולה מבדיקה שערכה חברת Vigo עבור וואלה ברנז'ה .  ועדיין ,  נתניהו יכול להיות רגוע :  95% מהגולשים נגד ההחלטה

