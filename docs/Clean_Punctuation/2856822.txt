נתניהו : " נוני לא משלים עם זה שנבחרתי ומפרסם שקר אחרי שקר ,  עיוות אחר עיוות "
 לראשונה מאז הבחירות ,  תוקף ראש הממשלה חזיתית את ידיעות אחרונות והעומד בראשו נוני מוזס על הפרסומים בעיתון אודות ניגוד עניינים לכאורה עם עורכי דינו ,  ודעותיו של שלמה פילבר המיועד לשמש כמנכ"ל משרד התקשורת : " אוסף של דברי הבל "
 לראשונה מאז הבחירות תוקף הערב  ( חמישי )  ראש הממשלה את עיתון ידיעות אחרונות והעומד בראשו ,  זאת בשל פרסומים בימים האחרונים בעיתון על דעותיו של המיועד לשמש כמנכ"ל משרד התקשורת שלמה פילבר וכן על ניגוד עניינים לכאורה הטמון בהחזקתו בתיק .
" נוני מוזס וקבוצת  " ידיעות אחרונות "  חזרו לסורם .  בימים האחרונים שבו המתקפות וההכפשות חסרות השחר נגדי שאפיינו את העיתון ואת אתר Ynet במערכת הבחירות .  הפעם מיועדות ההשמצות לפגוע בי בתפקידי כשר התקשורת ,  תחום שבו לנוני מוזס ולקבוצת  " ידיעות "  יש אינטרסים עסקיים ואישיים רבים ,  חלקם גלויים וחלקם סמויים מן העין ",  כתב נתניהו , " השיטה נותרה אותה השיטה :  טענות שווא עליי ועל סביבתי ,  יום אחרי יום ,  שקר אחרי שקר ,  עיוות אחר עיוות ". 
בעיתון כלכליסט ובאתר ynet השייכים לקבוצת ידיעות אחרונות ,  פורסם אמש מכתב שיוחס לפילבר ,  לפיו מועמדו של נתניהו לתפקיד מנכ"ל משרד התקשורת ,  היה מראשי תיאוריית הקונספירציה על רצח רבין .  במאמר שפרסם האשים בעקיפין את השב"כ ברצח .  לטענת נתניהו  " נכתב בכלל על ידי אדם אחר ".  לדבריו , " עו"ד פילבר לא מחזיק כלל בעמדות שיוחסו לו ואף הבהיר זאת אתמול בפוסט שפרסם בעמוד הפייסבוק שלו .  מדובר באדם ישר דרך ,  ערכי ומתון ,  איש מקצוע רב כישורים ויכולות ,  אשר רחוק שנות אור מן התמונה שניסו לצייר לגביו ".  

בהמשך התייחס נתניהו לכתבה שפורסמה היום בעיתון לפיה קיים ניגוד עניינים כביכול בפעולתו כשר תקשורת בשל קשרי העבודה עם עורכי הדין יצחק מולכו ודוד שמרון . " אבהיר בצורה הברורה ביותר :  אין ומעולם לא היה שום ניגוד עניינים בפעולתי כאיש ציבור .  אני מקפיד על כך באופן המחמיר ביותר וכך גם כל האנשים שפועלים בסביבתי ",  כותב נתניהו , " עורכי הדין יצחק מולכו ודוד שמרון מעולם לא פנו אליי בענייני לקוחותיהם .  אפילו לא ברמז .  יתרה מכך ,  עו"ד מולכו ממלא בהתנדבות ובמסירות את תפקיד השליח למשא ומתן המדיני לאורך שנים רבות .  הוא חתום על הסכם למניעת ניגוד עניינים שאושר על ידי שורה של יועצים משפטיים לממשלה ,  שבו חשף את כל עסקיו ולקוחותיו ". 
לבסוף ,  כתב נתניהו כי  " נראה שנוני מוזס אינו מוכן להשלים עם העובדה שהעם בחר בי ובליכוד להנהיג את המדינה ,  הן בנושאים הביטחוניים והמדיניים והן בהובלת הרפורמות להגברת התחרות בכל התחומים ,  כולל בתקשורת ,  בדיור וביוקר המחייה .  אני עוסק בנושאים חשובים אלה מתוך תחושת אחריות עמוקה כלפי אזרחי ישראל ותוך שמירה בלתי מתפשרת על טוהר המידות .  מה שמתפרסם בעיתון מסוים ובאתר מסוים אינו אלא המשך מסע ההכפשות וההשמצות המונע על ידי אינטרסים זרים ואפלים ". 
מ"ידיעות אחרונות "  לא התקבלה תגובה לדברים .  

נתניהו : " נוני לא משלים עם זה שנבחרתי ומפרסם שקר אחרי שקר ,  עיוות אחר עיוות "
 לראשונה מאז הבחירות ,  תוקף ראש הממשלה חזיתית את ידיעות אחרונות והעומד בראשו נוני מוזס על הפרסומים בעיתון אודות ניגוד עניינים לכאורה עם עורכי דינו ,  ודעותיו של שלמה פילבר המיועד לשמש כמנכ"ל משרד התקשורת : " אוסף של דברי הבל "
 
