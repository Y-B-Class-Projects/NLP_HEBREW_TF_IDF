יולי אדלשטיין על סערת המשואות : " אני נוהג לקיים הסכמים "
 בריאיון לחדשות עשר התייחס יו"ר הכנסת לטקס ולנאום הארוך שנשא נתניהו במהלכו ואמר כי  " אמינות היא תחושה חשובה לכל מנהיג ".  בטקס ,  אדלשטיין קיצץ את נאומו לבקשת המארגנים ,  בעוד שנתניהו נאם במשך 14 דקות והתעלם מהדרישות 
" אני נוהג לקיים הסכמים שאני עושה עם הקולגות שלי "  - כך אמר יו"ר הכנסת יולי אדלשטיין בריאיון הערב  ( חמישי )  לחדשות עשר ,  בהתייחס לסערת טקס הדלקת המשואות שפתח את אירועי יום העצמאות ה-70 לישראל .  דבריו של אדלשטיין באו בעקבות הסאגה הפוליטית סביב נאומו של ראש הממשלה בטקס שהסתיימה לכאורה בפשרה ,  לפיה נתניהו יישא נאום קצר ואף יישא משואה בשם הכנסת .  
הפשרה לה הסכימו הצדדים קיבלה תפנית ,  לאחר שמפיקי המופע בהר הרצל ביקשו מהשניים לקצץ בנאומיהם ולעמוד בזמנים ,  כך שהטקס לא יתארך יתר על המידה .  אדלשטיין קיצץ את נאומו לחמש דקות ,  בזמן שנתניהו התעלם מהדרישה ונאם במשך 14 דקות . " סברתי שאמינות זאת תחושה חשובה לכל מנהיג ",  אמר אדלשטיין בביקורת בריאיון ששודר הערב .  
אדלשטיין אף התייחס לשלביה הקודמים של הסערה ,  בימים בהם הודיעה לו שרת התרבות מירי רגב ,  העומדת גם בראש הוועדה לסמלים ולטקסים ,  כי בטקס יינאמו גם ראש הממשלה והנשיא .  לדבריו ,  רגב סיפרה לו שפרט לאישים הישראלים ,  תוזמן גם אישיות בכירה מחוץ לארץ . " היא אמרה לי שהוזמנו הנשיא טראמפ והנשיא פוטין ומרגרט תאצ'ר ",  אמר אדלשטיין .  תאצ'ר ,  ראשת ממשלת בריטניה לשעבר ,  הלכה לעולמה לפני כחמש שנים . " גם אני חשבתי שזה קצת קשה להזמין אותה ",  הוסיף יו"ר הכנסת .   בהמשך התייחס אדלשטיין לטענותיה של רגב ,  לפיהן התבטא כלפיה באופן בלתי הולם . " אמרתי לה שנמאס לי מהשטויות שלה ואמרתי שאם היא תמשיך בדרך הזו - זו תהיה טעות פוליטית גדולה ",  הסביר .  
מלבד סוגיית אורך הנאומים שהעיבה על הפשרה שהושגה ,  הערב דווח ב"החדשות "  כי המאבקים סביב מבנה הטקס נמשכו עד כמה שעות לפני תחילתו ,  לאחר שלאדלשטיין נודע מספר הטקס הרשמי שהועבר אליו כי הוא ונתניהו ייכנסו יחד אל הרחבה ,  ויתקבלו על ידי משמר הכנסת .  
אדלשטיין סירב לקבל את השינוי בהצעת הפשרה .  הוא העביר תיקונים באמצעות מנכ"ל הכנסת אלברט סחרוביץ' למנהלת חגיגות ה-70 לאחראים להפקת הטקס .  בין השאר ,  ביקש אדלשטיין להשמיט את השם  " ראש הממשלה בנימין נתניהו "  ודרש להיכנס יחד עם רעייתו לפני נתניהו .  הוא אף ביקש שמשמר הכנסת יקבל רק אותו .  

יולי אדלשטיין על סערת המשואות : " אני נוהג לקיים הסכמים "
 בריאיון לחדשות עשר התייחס יו"ר הכנסת לטקס ולנאום הארוך שנשא נתניהו במהלכו ואמר כי  " אמינות היא תחושה חשובה לכל מנהיג ".  בטקס ,  אדלשטיין קיצץ את נאומו לבקשת המארגנים ,  בעוד שנתניהו נאם במשך 14 דקות והתעלם מהדרישות

