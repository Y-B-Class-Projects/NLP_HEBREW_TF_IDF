לראשונה מאז פרוץ המשבר :  נתניהו נפגש עם אידלמן
ראש הממשלה אירח במעונו את יו"ר ההסתדרות הרפואית והפציר בו להפסיק את שביתת הרעב .  ד"ר אידלמן סירב להיענות לבקשה .  לא ברור אם השניים דנו בדרכים להביא לפתרון המשבר
לראשונה מאז הכריזו הרופאים על עיצומים ,  נפגש אמש  ( שלישי )  ראש הממשלה בנימין נתניהו במעונו עם יו"ר ההסתדרות הרפואית ,  ד"ר ליאוניד אידלמן .  נתניהו הביע דאגה לשלומו של ד"ר אידלמן וביקש ממנו להפסיק את שביתת הרעב ,  בה החל בשבוע שעבר .  מלשכת ראש הממשלה נמסר כי  " ד"ר אידלמן הביע הערכה לפנייתו של ראש הממשלה ,  אך הודיע כי בשלב זה ימשיך בשביתת הרעב ".  עם זאת ,  בלשכת ראש הממשלה לא מסרו האם נתניהו החליט להתערב במשבר הרופאים .  
מחאת הרופאים - הכותרות האחרונות :  
ביניש נזפה ברופאים : " השביתה שלכם היא יעד"אידלמן : " אמשיך להיאבק למען הסכם עד שאתמוטט"הרופאים הקימו מאהל בירושלים : " ביבי שים כתף "
 מוקדם יותר דיבר ד"ר אידלמן בבג"ץ במהלך הדיון העוסק בעתירתו של עו"ד דוד פורר ,  שדורש לאלץ את ראש הממשלה להתערב במשא ומתן בין הרופאים למשרד האוצר .  ד"ר אידלמן אמר בדיון כי  " הגיעה העת לשינוי משמעותי .  אנחנו באומץ לב בלתי רגיל הלכנו על דברים לא פופולריים בקרב רופאים ,  שמי שעובד יותר יקבל יותר .  האוצר יוצא לפגישות אחרות ולא יושב איתנו באופן רצוף .  הזדעזעתי מאיך שהאוצר חזר בו מדברים ". 
ד"ר אידלמן התייחס גם לדברי הנזיפה שהשמיעה נשיאת בית המשפט העליון השופטת דורית ביניש כלפי הרופאים .  במהלך הדיון אמרה ביניש כי  " מה שמפליא הוא שהשביתה שלכם היא יעד בפני עצמו .  עיצומים הם אמצעי ולא מטרה .  המטרה היא לסיים את הסכסוך .  זו צריכה להיות המטרה שלכם ,  ולא צריך לחפש כלי נשק ".  לדברי ד"ר אידלמן , " הצטערתי לשמוע שהשביתה הפכה מאמצעי למטרה ,  זה בפירוש לא כך .  היה חשוב לנו לסיים מהר ככל שאפשר .  בכל יום שחולף ,  הצרכים והציפייה עולים ". 
עוד אמר ד"ר אידלמן בדיון בבג"ץ כי  " למדתי מאנשי משרד האוצר את דרך ניהול המשא ומתן .  שום דבר לא נסגר עד שלא נסגר סופית .  אפשר לחזור עד שלא סוכם סופית .  הישיבות האחרונות נגמרו בזה שאני אומר לאוצר 'בואו נסגור דברים' ואז זה פוצץ .  סיימנו דיון ב'בואו נסכם' - ואני שומע לא ולא !  לא מוכנים לסכם כל נושא שיש הסכמה .  לא מוכנים לסכם דיון .  לא מוכנים ולא מסכימים .  כל פעם אני מבקש והם לא מוכנים לעלות על הכתב .  טוענים שאנו ארגון חזק ולכן אנו מפעילים כוח חזק ואני שואל את בית המשפט :  ארגון שלא מצליח במשך 136 לסגור הסכם הוא ארגון חזק ?  הוא ארגון שצריך להתבייש בשיטות שהוא משתמש בו ?  "  הנשיאה ביניש סיכמה ואמרה כי  " ד"ר אידלמן הציג את הדאגה העמוקה והאמיתית שלו למערכת הבריאות ואנו שותפים לה ".  שופטי בג"ץ החליטו לדחות את המשך הדיון בעתירה ליום שני הבא .
  ( עדכון ראשון :  22:58 ) 

לראשונה מאז פרוץ המשבר :  נתניהו נפגש עם אידלמן
ראש הממשלה אירח במעונו את יו"ר ההסתדרות הרפואית והפציר בו להפסיק את שביתת הרעב .  ד"ר אידלמן סירב להיענות לבקשה .  לא ברור אם השניים דנו בדרכים להביא לפתרון המשבר

