נתניהו ומלך ירדן שוחחו : " להפסיק את האלימות בירושלים "
 ראש הממשלה דן עם מלך ירדן במצב בבירה על רקע ההידרדרות ביחסים בין המדינות והחזרת השגריר לעמאן .  נתניהו הדגיש כי ישראל תשמור על הסטטוס-קוו בהר הבית .  עם זאת ,  נמשכות המהומות בעיר
ראש הממשלה בנימין נתניהו ומלך ירדן עבדאללה שוחחו היום  ( חמישי )  בעקבות האירועים האחרונים בהר הבית ובירושלים ועל רקע החזרת השגריר הירדני לעמאן .  נתניהו הדגיש בשיחה את מחויבות ישראל לשמור על הסטטוס-קוו בהר הבית ,  כמו גם על מעמדה של ירדן בו .  זאת ,  בהתאם להסכם השלום בין המדינות .  מלשכת ראש הממשלה נמסר כי  " שני המנהיגים קראו לסיום מידי של כל פעולות האלימות וההסתה ". 
על אף ניסיונות ההרגעה מצדם של נתניהו ועבדאללה ,  אחר הצהריים נמשכו הפרות הסדר והמהומות בבירה .  כמאה בני אדם יידו אבנים לעבר כוחות הביטחון במחנה הפליטים שועפאט במזרח ירושלים .  הכוחות הגיבו באמצעים לפיזור הפגנות ולא דווח על נפגעים או על נזק .
 אתמול הודיעה הממלכה ההאשמית כי השגריר וואליד עבידאת הוחזר לעמאן לצורך התייעצויות .  זאת ,  בעקבות עימותים בין כוחות הביטחון לבין פלסטינים בכמה מוקדים בבירה וכן את סגירת הר הבית למתפללים .  ההודעה על החזרת השגריר פורסמה אחרי פיגוע הדריסה בירושלים .  פרט להחזרת השגריר - ירדן מתכוונת להגיש תלונה רשמית למועצת הביטחון של האו"ם בגין פעולות ישראל באתרים הקדושים בירושלים .  לא נמסר אם החזרת השגריר והתלונה עלו בשיחה בין המנהיגים .
 מהומות בירושלים - סיקור מיוחדבשל המצב הביטחוני :  בוטלו סיורים בכותל המערבידעה :  קיצוני הר הבית גוררים לאבדוןזוהה הפצוע האלמוני מהפיגוע בבירה : " חשבנו שהוא בישיבה "  
ממשרד החוץ נמסר אתמול בעניין : " אנו מצטערים על החלטת ירדן שאינה תורמת להרגעת הרוחות ,  אלא להפך ,  ומצפים מירדן לגנות את האלימות היזומה המכוונת מרמאללה ואת רצח החפים מפשע שנגרמה ממנה ". 
הפעם הקודמת שבה שגריר ירדני נעדר מישראל בעת משבר הייתה במבצע  " עופרת יצוקה "  ב-2009 ,  אז החליטו הירדנים להאריך חופשה מתוכננת מראש של השגריר הקודם ולא להחזירו לישראל .  לפני כן ,  בשנים 2000-2005 לא היה שגריר ירדני בישראל נוכח האינתיפאדה השנייה שפרצה ב-2000 .  התפקיד אויש מחדש רק לאחר ביצוע תכנית ההתנתקות מעזה .  
בשבוע שעבר התייחס השגריר להסלמה בירושלים והפציר בישראל להימנע מצעדים חד-צדדיים בירושלים בכלל ובהר הבית בפרט .  עבידאת ,  שאמר את הדברים באירוע לציון 20 שנה להסכם בין המדינות במרכז רבין בתל אביב ,  הוסיף כי צעדים אלו פוגעים בהסכם שנחתם ב-1994 .  עבידאת טען כי  " יוזמת השלום הערבית ,  שירדן תרמה רבות לקידומה ,  עדיין נמצאת על השולחן ומציעה הסכם שעונה על צרכי כל הצדדים ". 
לפניות לכתב אמיר תיבון :  amir.tibon@walla.co.il
לפניות לכתב יאיר אלטמן :  talk2yaira@walla.com 

נתניהו ומלך ירדן שוחחו : " להפסיק את האלימות בירושלים "
 ראש הממשלה דן עם מלך ירדן במצב בבירה על רקע ההידרדרות ביחסים בין המדינות והחזרת השגריר לעמאן .  נתניהו הדגיש כי ישראל תשמור על הסטטוס-קוו בהר הבית .  עם זאת ,  נמשכות המהומות בעיר

