נתניהו ייפגש עם הנהגת הרפובליקנים והדמוקרטים אחרי הנאום
על רקע הסערה סביב הנאום ,  הודיע מנהיג הרוב הרפובליקני בסנאט מיטש מקונל כי הוא ייפגש עם ראש הממשלה יחד עם מנהיג הדמוקרטים בסנאט הארי ריד .  כמו כן ,  היועצת לביטחון לאומי והשגרירה באו"ם ייצגו את הממשל בוועידת איפא"ק
 ( היועצת לביטחון לאומי : " נאום נתניהו - הרסני ")  
ראש הממשלה בנימין נתניהו ייפגש עם מנהיג הדמוקרטים בסנאט הארי ריד ומנהיג הרוב הרפובליקני מיטש מקונל אחרי נאומו בקונגרס האמריקני ביום שלישי הבא - כך הודיע אמש  ( חמישי )  מקונל .  זאת ,  על רקע המתיחות סביב נאומו ,  שאורגן על ידי יו"ר בית הנבחרים ג'ון ביינר הרפובליקני ללא התייעצות עם הבית הלבן .  גורמים דמוקרטים טענו כי הזמנת נתניהו עלולה להפוך את התמיכה בישראל מצד ארצות הברית לעניין מפלגתי .  
עוד על סערת הנאום בקונגרסבכירי רבני הציונות הדתית במכתב תמיכה בנתניהוהלחץ גובר :  סאטמר נגד נאומו המתוכנן של נתניהו בקונגרסיועצו הבכיר של נתניהו הופתע מנאומו בקונגרס 
בתוך כך ,  הבית הלבן הודיע אתמול כי היועצת לביטחון לאומי של ארצות הברית ,  סוזן רייס ,  ושגרירת ארצות הברית באו"ם ,  סמנתה פאוור ,  ייצגו את ממשל אובמה בוועידה השנתית של איפא"ק ,  שבמהלכה ינאם גם ראש הממשלה .  לאחרונה הועלתה האפשרות שממשל אובמה יחרים את הוועידה כחלק מהתנגדותו להזמנה החד-צדדית של נתניהו על ידי הרפובליקנים או ישלח נציגים זוטרים יותר .  בעבר נכחו בוועידות איפא"ק אובמה עצמו ושר החוץ ג'ון קרי .  
רייס כזכור ,  תקפה אתמול בחריפות את נאומו הקרוב של נתניהו .  בריאיון לעיתונאי צ'רלי רוז ,  הבהירה רייס כי  " מה שקרה בשבועות האחרונים ,  בשל ההזמנה של יו"ר בית הנבחרים וההסכמה של ראש הממשלה נתניהו ,  לא היה רק מצער - אלא גם הרסני ".  לטעתנה , " היחסים בין המדינות היו תמיד מעל הפוליטיקה .  יש לשמור על זה כך .  אנחנו רוצים זאת .  אני חושבת שגם ישראל רוצה זאת ". 
כמו כן ,  ביינר עצמו הביע היום התנגדות לטענותיה של רייס . " אני לחלוטין לא מסכים עם דבריה ",  הבהיר ביינר . " העם האמריקני ושתי המפלגות בקונגרס עמדו תמיד לצד ישראל ושום דבר ,  ואף אחד ,  לא יוכלו לשנות זאת ". 
 ( עדכון ראשון :  22:24 )  

נתניהו ייפגש עם הנהגת הרפובליקנים והדמוקרטים אחרי הנאום
על רקע הסערה סביב הנאום ,  הודיע מנהיג הרוב הרפובליקני בסנאט מיטש מקונל כי הוא ייפגש עם ראש הממשלה יחד עם מנהיג הדמוקרטים בסנאט הארי ריד .  כמו כן ,  היועצת לביטחון לאומי והשגרירה באו"ם ייצגו את הממשל בוועידת איפא"ק

