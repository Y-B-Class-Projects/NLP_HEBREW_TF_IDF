נתניהו בריאיון בארה"ב :  השליטה הביטחונית - תנאי הכרחי להסכם
בריאיון שהעניק ראש הממשלה ל-MSNBC אמר על פתרון שתי המדינות כי  " התווית לא חשובה ,  אלא המהות .  חשוב שיכירו בישראל כמדינה יהודית ".  בריאיון לפוקס אמר על איראן כי היא  " לא שינתה גישתה ,  רק נהייתה יותר אגרסיבית "
 ראש הממשלה בנימין נתניהו העניק הלילה  ( שישי )  ריאיון ברשת האמריקנית MSNBC ובו התייחס לבנייה בהנתחלויות ולפתרון שתי המדינות . " התווית לא חשובה ,  אלא המהות ",  אמר נתניהו למגישה גרטה ואן ססטרן . " מה שנדרש הוא שלישראל תינתן השליטה הביטחונית בבקעת הירדן וההכרה בישראל כמדינה יהודית ". 
כנשאל נתניהו על נושא ההתנחלויות ,  טען : " זו סוגיה ,  אבל לא הסוגיה המרכזית .  עיקר הסכסוך הוא לא זה ,  אלא ההתעקשות של הפלסטינים שלא להכיר במדינה יהודית בגבולות כלשהם .  יצאנו מעזה ועקרנו אנשים מבתיהם ,  ומה הם עשו ?  הם לא בנו מדינה לשלום אלא ירו 25 אלף טילים על ראשנו ".  עוד הוא הוסיף : " צריך לראות איך משיגים שלום עם רוב מדינות ערב .  הן רואות בישראל כשותפה במלחמה בדאעש ובאיראן ".  נתניהו ציין בריאיון כי טראמפ הסכים לדון עמו בנושא כדי להגיע להסכמות לקראת השגת שלום עם הפלסטינים .  
לקריאה נוספת:נתניהו לסגן הנשיא פנס :  מבקשים הכרה אמריקנית בריבונותנו בגולןנתניהו :  אבחן ריסון הבנייה בהתנחלויות ,  ביקשתי הכרה בגולןטראמפ לנתניהו : " אני רוצה לראות את ישראל עוצרת את ההתנחלויות "  
את דבריו סיכם נתניהו בכך ש"יש לי יחסים חמים מאוד עם טראמפ .  אנשים בישראל מרגישים קרובים לאמריקה .  אנחנו חולקים ערכים משותפים ,  וישראל היא הדמוקרטיה היחידה באזור מאוד בעייתי ".  כנשאל על יחסיו עם הנשיא הקודם ,  ברק אובמה ,  אמר נתניהו : " היו מחלוקות על נושאים שונים כמו איראן ,  אבל חתמנו על הסכם סיוע ביטחוני .  יש ברית חזקה בין המדינות ,  לא אתן ציונים למנהיגים ". 
הריאיון ששודר הלילה הוא חלק מתוך ריאיון מלא שצפוי להתפרסם בקרוב .  המראיינת ,  ואן ססטרן ,  עזבה רק לפני כמה חודשים את רשת  " פוקס "  ומנחה תכנית אקטואליה ב-MSNBC .  מאוחר יותר שודר ריאיון נוסף שהעניק נתניהו לתקשורת האמריקנית וגם שם התייחס לבנייה בהתנחלויות . " הסכסוך לא יעלם אם נעצור את הבנייה ,  כי לפלסטינים לא אכפת מהתנחלות או טריטוריה ספציפית .  עבורם גם תל אביב וירושלים הם התנחלויות .  מה שמונע שלום זה הסירוב להכיר במדינת ישראל ",  אמר לכתב שון האניטי מרשת  " פוקס ". 
על הפגישה עם טראמפ אמר נתניהו להאניטי כי  " זו היתה פגישה היסטורית .  הכרתי את טראמפ מאז שהייתי שגריר באו"ם ,  היינו נתקלים אחד בשני בניו יורק ולמדנו להכיר אחד את השני .  תמיד היו לנו יחסים מצויינים בין ישראל ואמריקה ,  ועכשיו הברית אפילו חזקה יותר ".  
בריאיון התייחס נתניהו בהרחבה לנושא הסכם הגרעין עם איראן . " יש שינוי ביחסים עם מדינות ערביות ",  אמר והוסיף : " זה שינוי שקורה בגלל עליית האסלאם הקיצוני .  הסונים המובלים בידי דאעש והשיעים הקיצוניים באיראן .  העולם הערבי מוטרד משניהם .  הם רואים שיש מדינה אחת באזור שהיא נחושה וחזקה וזו ישראל .  הם רואים אותנו כבת ברית נגד האיום המשותף הזה ".  
" הם חושבים שאיראן תשסף להם את הגרון ,  והם צודקים ",  המשיך נתניהו . " היו לי מחלוקות עם אובמה ,  אני מעריך אותו על הסכם הסיוע הביטחוני ,  אבל אחד הדברים שלא הסכמנו עליהם היה ההסכם עם איראן .  אם הוא נשמר זה לא אומר פצצה היום ,  אלא מאה מחר .  איראן לא שינתה את גישתה ,  היא רק נהייתה יותר אגרסיבית וממשיכה לממן טרור .  כולם מבינים את זה ויש פה נשיא אמריקני שמבין את זה .  אנחנו דנים מה לעשות בנוגע לאיום הזה ". 
האניטי ביקש לברר עם נתניהו את עמדתו לגבי צווי ההגירה של טראמפ ומניעת כניסה למדינה . " קשה לסנן ,  לא אכנס לשיקולים שלכם .  אומר רק שאני מאמין גדול במעבר אנשים וסחורות ,  אבל חשוב למנוע כניסת טרוריסטים .  כשהטרור נהיה יותר קטלני האתגר לעצור אותו נהיה גדול יותר ".  
שלשום נועד נתניהו עם טראמפ שאמר לראש הממשלה כי הוא מעוניין שישראל תעצור את הבנייה בהתנחלויות כדי להגיע להסכם עם הפלסטינים .  במסיבת עיתונאים משותפת של השניים בבית הלבן ,  הוסיף הנשיא : " אני יכול לחיות עם פתרון של מדינה אחת או שתי מדינות ,  מה שהצדדים ירצו ".  נתניהו השיב כי  " ההתנחלויות אינן ליבת הסכסוך .  אני מתכוון לדון על כך עם טראמפ כדי שנפסיק להתנגח זה בזה בנושא ". 
בסיום הפגישה אמר נתניהו כי הוא מוכן לדון עם הממשל האמריקני על ריסון הבנייה בהתנחלויות . " הנשיא טראמפ מוכן לשדרג אותנו בכל דבר - לא היו תחומים שלא ראינו עין בעין ,  ואם יש בקשה לבחון את הנושא הספציפי הזה של ההתנחלויות - אז אני חושב שהאינטרס הלאומי שלנו הוא להגיע להבנות וראוי לעשות את המאמץ הזה ",  אמר נתניהו בתדרוך לכתבים בוושינגטון .
 עם זאת ,  נתניהו הבהיר כי תכניות הבנייה שכבר הוכרזו  " יתקדמו כמתוכנן "  וכי ישראל לא תסכים להגבלות על הבנייה בירושלים .  הוא הבהיר כי הצדדים טרם הגיעו להבנות בנושא : " סיכמנו להמשיך לדון בזה מתוך ניסיון להגיע להבנות שמממשות את השאיפה לשלום וביטחון ".  
אתמוך ערך נתניהו ארוחת בוקר עם פנס שבמהלכה שוחחו השניים ל ג'ונתן פולארד ,  המרגל היהודי-אמריקני ,  שנאסר לפני יותר מ-30 שנים בארצות הברית ,  ובקשתו להקלה בתנאי שחרורו ,  שתאפשר לו לעלות לישראל .  השניים סיכמו להמשיך את הדיונים ,  דרך שגריר ישראל במדינה רון דרמר ,  שיעבוד מול הבית הלבן בנושא .
 נתניהו העלה בפני סגן הנשיא גם את הבקשה הישראלית להכרה אמריקאית בריבונות ישראל ברמת הגולן ,  אותה העלה גם בפגישתו עם הנשיא .  לדברי גורם בפמליית ראש הממשלה נתניהו שוחח עם פנס גם על המאמצים להחזרת גופותיהם של הדר גולדין ואורון שאול מידי חמאס .
  ( עדכון ראשון :  2:15 )  

נתניהו בריאיון בארה"ב :  השליטה הביטחונית - תנאי הכרחי להסכם
בריאיון שהעניק ראש הממשלה ל-MSNBC אמר על פתרון שתי המדינות כי  " התווית לא חשובה ,  אלא המהות .  חשוב שיכירו בישראל כמדינה יהודית ".  בריאיון לפוקס אמר על איראן כי היא  " לא שינתה גישתה ,  רק נהייתה יותר אגרסיבית "
 
