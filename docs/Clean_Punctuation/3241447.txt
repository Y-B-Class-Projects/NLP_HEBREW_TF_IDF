הפרקליטות במענה לנתניהו :  אין הצדקה לדחיית השימוע
במענה לפניית פרקליטו של רה"מ ,  בפרקליטות דחו את הטענות על חוסרים בחומרי החקירה וכן את הבקשה לדחות את מועד השימוע . " אין שחר לטענה בדבר 'ריצת אמוק' כביכול לשימוע "
 הפרקליטות לעורך דינו של נתניהו : " אין מקום לשנות ממועד השימוע שנקבע"על הטענה לחוסרים : " מרבית החומרים החסרים למעשה קיימים בחומר שהועבר אליו"על קיום הבחירות : " היועמ"ש הבהיר כי המסלול הפוליטי והמסלול המשפטי נפרדים "  
הפרקליטות הודיעה היום  ( רביעי )  לפרקליטו של ראש הממשלה בנימין נתניהו ,  עו"ד עמית חדד ,  כי היא דוחה את טענותיו בקשר לחוסרים בחומרי החקירה שהועברו אליו כדי להתכונן לשימוע בתיקי החקירה .  לדברי הפרקליטות ,  היא שקלה פעם נוספת את טענותיו בנוגע לצורך בדחיית השימוע ,  ו"בחינה חוזרת של הדברים ,  ושקילת הטענות לעומקן ,  לא הובילה לתוצאה שונה ". 
בהודעתה אמרה הפרקליטות כי במכתב התשובה לפניותו של חדד ,  שפורסמו בתקשורת , " הובהר לו כי מרבית החומרים שלטענתו היו חסרים ,  למעשה קיימים בחומר שהועבר אליו ,  למעט מסמכים ספורים בלבד ,  שבינתיים כבר הועברו לידיו ,  ובכך ניתן מענה לפנייתו ".  
בנוסף לכך ,  הובהר לפרקליטו של נתניהו גם ש"אין שחר לטענה שהופיעה במכתבו של עו"ד חדד בדבר קיומה של 'ריצת אמוק' כביכול לשימוע .  בהקשר זה יודגש ,  כי אתמול נדחתה עתירת התנועה לאיכות השלטון שתקפה את שיקול דעתו של היועץ המשפטי לממשלה בנוגע למועד השימוע שנקבע על ידו ודרשה הקדמתו ". 
עוד בנושא תיקי נתניהו בוואלה !  NEWS:פרקליט נתניהו : " נגיע לשימוע - אבל היה נכון לדחות אותו"נתניהו על ההחלטה שלא לדחות את השימוע :  זו ההגדרה של אי-צדקנתניהו נגד ועדת ההיתרים : " כל מידע שנמסר - מודלף באופן מגמתי "  
בפרקליטות הדגישו כי  " כל אחת מההחלטות שהתקבלה עד כה בקשר לניהול תיקי ראש הממשלה ,  הן כשלעצמה והן בהסתכלות כוללת על מכלול ההחלטות ,  מבוססת על שקילה עניינית ויסודית של בקשות ראש הממשלה ,  בשים לב למלוא השיקולים הרלוונטיים הנוגעים לעניין ".   
" כך התקבלה ,  בין היתר ,  בקשת באי-כוחו של ראש הממשלה להשהות את מסירת חומרי החקירה במהלך תקופת הבחירות הקודמת ,  למרות שהדבר היה כרוך בעיכוב מסוים במועד קיום השימוע ",  המשיכו בפרקליטות . " כך גם התקבלה ,  הגם שבאופן חלקי ,  בקשת ראש הממשלה לדחיית מועד השימוע מהתאריך המקורי שנקבע .  לעומת זאת ,  ככל שעלו מצד באי-כוח ראש הממשלה טענות המבוססות על שיקולים שאינם רלוונטיים להחלטה על מועד השימוע ,  הרי שטענות אלו נדחו ". 
עוד נמסר כי היועץ המשפטי לממשלה אביחי מנדלבליט שב והבהיר בנוגע לטענה שיש לדחות את מועד השימוע בגלל קיום הבחירות כי  " המסלול הפוליטי והמסלול המשפטי נפרדים הם ".  כמו כן ,  לדברי הפרקליטות ,  מנדלבליט הבהיר כי נושא הקשיים במימון הגנתו של ראש הממשלה  " איננו מונח לפתחו ובשום אופן אינו מהווה עילה לדחיית השימוע "  וכי גם הטענה על קיומו של קושי בעיבוי צוות ההגנה  " איננה נוגעת ליועץ המשפטי לממשלה ואיננה מצדיקה עיכוב במועד השימוע ".  
בפרקליטות הוסיפו כי  " על אף האמור לעיל ,  ומפאת החשיבות הרבה שהיועץ המשפטי לממשלה מייחס לקיומו של הליך שימוע ככלל ,  ובתיקים שבנדון בפרט ,  נשקלה פעם נוספת בקשת באי-כוחו של ראש הממשלה לדחיית המועד שנקבע ,  בהתחשב במכלול שיקולים הנוגעים לעניין ,  בהם גם היקף חומר הראיות ומורכבותו ,  מחד ,  והאינטרס הציבורי בקיומם של הליכים משפטיים בתוך זמן סביר ,  מאידך ".  
על פי התשובה לפרקליטו של נתניהו , " גם בחינה חוזרת זו של הדברים ,  ושקילת הטענות לעומקן ,  לא הובילה לתוצאה שונה ,  ונמצא כי אין מקום לשנות ממועד השימוע שנקבע ,  דהיינו ,  בתאריכים 2 ו-3 באוקטובר 2019 ,  עם אפשרות לקביעת יום דיונים נוסף בשבוע שלאחר מכן .  יצוין ,  כי בהמשך להתכתבות האמורה ,  הבהיר עו"ד חדד כי אכן בכוונת ראש הממשלה להתייצב לשימוע בתאריכים האמורים ,  באמצעות באי-כוחו ". 
מנדלבליט הודיע על החלטתו להעמיד לדין את נתניהו ,  בכפוף לשימוע ,  בעבירות שוחד ומרמה והפרת אמונים בתיקים 4000 ,  2000 ו-1000 כבר בחודש מרץ .  השימוע לנתניהו אמור היה להתקיים בחודש יולי ,  אולם ב-10 במאי ,  המועד האחרון לתיאום השימוע ,  ביקשו פרקליטיו של נתניהו זמן נוסף שנדרש להם לטענתם כדי להיערך בהתאם .  בחודש שעבר הודיע מנדלבליט כי הסכים לדחות בשלושה חודשים את מועד השימוע בתיקיו של ראש הממשלה ,  וכי הוא יתקיים באוקטובר .  

הפרקליטות במענה לנתניהו :  אין הצדקה לדחיית השימוע
במענה לפניית פרקליטו של רה"מ ,  בפרקליטות דחו את הטענות על חוסרים בחומרי החקירה וכן את הבקשה לדחות את מועד השימוע . " אין שחר לטענה בדבר 'ריצת אמוק' כביכול לשימוע "
 
