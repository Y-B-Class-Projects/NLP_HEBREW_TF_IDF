נתניהו על הדו"ח : " אירן מתקדמת במהירות לקו האדום "
 ראש הממשלה הבהיר הערב כי דו"ח סבא"א מאשש את החשש לפיו  " אירן קרובה היום מתמיד להשגת חומר מועשר לפצצה ".  גם בבית הלבן מודאגים : " חלון ההזדמנויות הדיפלומטי הולך ונסגר "
 הדו"ח הרבעוני של הסוכנות הבינלאומית לאנרגיה אטומית בנוגע לתוכנית הגרעין של אירן  המלמד על התקדמות לקראת בניית פצצה אטומית ,  מדאיג את ישראל ,  אבל לא פחות מכך גם את ארצות הברית .  בהודעה שפרסם אמש  ( חמישי )  הבית הלבן נטען כי האפשרות לפתרון דיפלומטי אמנם נותר בעינו ,  אך כי חלון ההזדמנויות של אירן הולך ומצטמצם . 
" ההודעה לפיה אירן התקינה סרכזות מתקדמות בכור המרכזי שלה מהווה עוד צעד פרובוקטיבי ",  אמרה דוברת משרד החוץ האמריקאי ויקטוריה נולנד והוסיפה : " זו הפרה נוספת במחויבויות של אירן כלפי האו"ם ".  עוד הזהיר הבית הלבן כי אירן תעמוד בפני לחץ חריף יותר ובפני בידוד עולמי  אם היא לא תשתף פעולה עם הקהילה הבינלאומית במסגרת השיחות עם המעצמות בקזחסטן בשבוע הבא . " האחריות היא על אירן להגיע מוכנה למשא ומתן מהותי ",  אמר דובר הבית הלבן ג'יי קרני .
 מלשכת ראש הממשלה נמסר בתגובה לפרסום של סבא"א כי  " מדובר בדו"ח חמור מאד שמוכיח שאירן ממשיכה להתקדם במהירות לקו האדום ששרטט ראש הממשלה בנאומו באו"ם ".  עוד נכתב בהודעה כי  " אירן קרובה היום מתמיד להשגת חומר מועשר לפצצה גרעינית .  מניעת נשק גרעיני מאירן יהיה הנושא הראשון שראש הממשלה ידון בו עם נשיא ארצות הברית ברק אובמה שצפוי לבקר בארץ בעוד פחות מחודש ". 
הסנאטור הרפובליקני מפלורידה ,  מרקו רוביו ,  המבקר בישראל ,  התייחס אמש אף הוא לסוגיית הגרעין האירני והבהיר ,  בהתאם לעמדת אובמה ,  כי  " אירן גרעינית אינה מקובלת על ארצות הברית ".  במסיבת עיתונאים לסיכום ביקורו בישראל אמר רוביו ,  הנחשב לכוכב עולה במפלגה הרפובליקנית ומועמד אפשרי לראשות המפלגה לקראת בחירות 2016 ,  כי  " הנושא האירני הוא לא בעיה ישראלית אלא בעיה של העולם .  אירן חמושה היא לא משהו שנוכל לחיות איתו או להכיל אותו .  הנשיא הבהיר זאת בהצהרותיו .  אנחנו מקווים שהסנקציות יעבדו ,  אבל אנחנו מתכוננים גם לאפשרות שהן לא יעבדו ".  רוביו ,  שסיכם ביקור בן יומים ,  במהלכו נפגש עם ראש הממשלה בנימין נתניהו ,  ועם נשיא המדינה ,  שמעון פרס ,  אמר עוד כי  " ביטחון ישראל לא נתון למחלוקת ". 
גם באיחוד האירופי הביעו  " דאגה עמוקה "  נוכח דו"ח הסוכנות . " אירן מרחיבה את יכולת העשרת האורניום שלה ,  מה שמגביר את הדאגה שלנו בנוגע לאופי תכנית הגרעין שהיא מפתחת ",  מסר דובר מחלקת החוץ באיחוד .  
הדו"ח החדש ,  שחלק ממנו הותר אתמול לפרסום ,  ואשר יפורסם במלואו ב-4 במרץ ,  אישר פרסומים קודמים לפיהם אירן התקינה סרכזות חדשות להעשרת אורניום מדגם מתקדם יותר מתוצרתה .  לפי המסמך ,  אשר יוגש גם לדיון במועצת הנגידים של הארגון בשבוע הבא ,  הותקנו 180 סרכזות באתר להעשרת אורניום בנתנז .  סרכזות אלה ,  לכשיתחילו להעשיר אורניום ,  ישדרגו את יכולתה של אירן להעשיר אורניום בקצב מוגבר פי שלושה מזה של הסרכזות הישנות שברשותה .
 פרט להרחבת הפעילות בכור בנתנז ,  אירן האטה צבירת האורניום המועשר שלה בתקופה האחרונה .  לפי סבא"א ,  יש ברשותה כרגע 167 ק"ג של אורניום מועשר ברמה של 20% .  על מנת לבנות פצצה גרעינית מומחים סבורים כי יש צורך ב-240-250 קילוגרמים של אורניום מועשר לרמה של 20% ,  אשר עמם ייעשה שימוש להעשרה לרמה של 90% .
 הרפובליקה האיסלמית התחילה בדצמבר להמיר אורניום לייצור דלק גרעיני  ולשם כך עשתה שימוש ב-28.3 קילוגרמים .  הנתונים של חודש פברואר ,  כפי שמשתקפים מהדו"ח ,  מלמדים על צבירה של 18-19 קילוגרמים נוספים  " בלבד "  של אורניום מועשר מאז הדו"ח הקודם שפורסם בחודש נובמבר 2011 ,  כך אמרו דיפלומטים מערביים .  מדובר בירידה משמעותית באופן יחסי לקצב הגידול במאגר האורניום בעבר ,  שעמד על 50 קילוגרמים תוספת בפרק זמן דומה .  
בנוסף ,  הדו"ח מראה על  " פעילות נרחבת "  של אירן במתקן הצבאי בפרצ'ין ,  אשר ייפגע משמעותית ביכולת של פקחי סבא"א לקבוע האם התבצעו שם ניסויים רלוונטיים לנשק גרעיני .
 עוד פורסם בדו"ח כי אירן השביתה לפני כשבוע את הכור להפקת חשמל בבושהר מסיבה לא ידועה .  לא ברור מהדו"ח האם מאז שב הכור לפעולה ,  או שמא הוא עדיין מושבת .  מאז הושלמה בנייתו על ידי רוסיה ,  סבל הכור מתקלות אשר גרמו בעבר להשבתתו ,  אולם מומחים הדגישו כי השבתת הכור עשויה גם לאפשר לאירן להוציא את מוטות הדלק המשמשים להפעלת הכור בלי שתהיה על כך בקרה ,  וזאת למרות ההסכם עם רוסיה המחייב את אירן להחזיר לה את מוטות הדלק המשומשים .
  ( עדכון ראשון :  22:05 )  
לקריאה נוספת:אירן :  לעולם לא נסגור את מתקן ההעשרה בפורדומדען אירני נכח בניסוי הגרעיני של צפון קוריאההמהנדס האירני שחוסל היה כמו מורנייה 

נתניהו על הדו"ח : " אירן מתקדמת במהירות לקו האדום "
 ראש הממשלה הבהיר הערב כי דו"ח סבא"א מאשש את החשש לפיו  " אירן קרובה היום מתמיד להשגת חומר מועשר לפצצה ".  גם בבית הלבן מודאגים : " חלון ההזדמנויות הדיפלומטי הולך ונסגר "
 
