ח"כ הרצוג :  תושבי עוטף עזה לא קיבלו הערב מענה מנתניהו
ראש האופוזיציה ויו"ר מפלגת העבודה ,  ח"כ יצחק הרצוג ,  התייחס למסיבת העיתונאים שקיים הערב  ( רביעי )  ראש הממשלה ,  בנימין נתניהו ,  בקריה בתל אביב . " אזרחי ישראל ובפרט תושבי עוטף עזה לא קיבלו הערב כל מענה מראש הממשלה .  ראינו ראש ממשלה שעסוק יותר ביחסים הרעועים עם חברי הקבינט שלו מאשר במתן פתרונות לציבור הישראלי ",  אמר . " אין כל אופק בדבריו או תקווה להסדר ולא היה כל חדש .  הציבור הישראלי קיבל הערב תמונה עגומה של ממשלה שאינה מסוגלת לנהוג באחריות משותפת גם בשעת מלחמה וזו כבר פגיעה אסטרטגית בביטחונה של מדינת ישראל ".  לדבריו , " זו אותה ממשלה שכשלה בשיחות מול הרשות הפלסטינית .  יש ללכת לתכנית מדינית אמיצה בגיבוי בינלאומי שתחנוק את חמאס ותומכיו ".  

ח"כ הרצוג :  תושבי עוטף עזה לא קיבלו הערב מענה מנתניהו
nan
