זו חבילת הסיוע של נתניהו ולפיד לחיזוק העורף
הממשלה אישרה פה אחד בישיבה מיוחדת חבילת סיוע במאות מיליוני שקלים לזכאים .יש לכם משכנתא ?  קבלו דחייה בשני תשלומי החזר חודשי .  שירותי הרווחה והבריאות יתוגברו .  גם ענף התיירות יקבל סיוע
הממשלה אישרה היום  ( ה' )  פה אחד בישיבת מיוחדת שורה של צעדים לחיזוק העורף בשל מבצע  " צוק איתן ".  את חבילת ההצעות גיבשו רה"מ נתניהו ושר האוצר לפיד בשיתוף עם שר הביטחון יעלון ומנכ"ל משרד רה"מ הראל לוקר .
 התוכנית כוללת הקדמת תשלומי ביטוח לאומי למשרתי מילואים ולמעסיקים ,  סיוע לרשויות המקומיות ,  הצטיידות במיגוניות נוספות ,  תגבור שירותי רווחה ובריאות ,  חיזוק ענף התיירות ומעטפת כלכלית תומכת לתושבים ולעסקים .  התוכנית שתובא לאישור הממשלה מגיעה בנוסף לתוכנית לחיזוק החוסן האזרחי בשדרות וביישובי עוטף עזה שאושרה בממשלה עם תחילת המבצע .  
להלן פרטי עיקרי התוכנית :  
- הקדמת תגמולי המילואים למעסיקים ,  לעצמאים ,  לסטודנטים ולמובטלים .  באשר עצמאים ,  סטודנטים ומובטלים  .  מקדמות יינתנו למגויסים בצו 8  ( עצמאים יקבלו מקדמה בגובה הכנסתם הממוצעת ,  סטודנטים ומובטלים יקבלו מקדמה לפי המינימום הקבוע בחוק )  .  מקדמות אלו יועברו בתחילת חודש אוגוסט .  באשר למעסיקים ,  צה"ל וביטוח לאומי יקדמו מהלך תקדימי במסגרתו ישולמו למעסיקים מקדמות על בסיס מספר המועסקים שגויסו במהלך חודש יולי .  מקדמות אלה תסייענה למעסיקים בכל הארץ לשלם את משכורת חודש יולי במועד .  מקדמות אלו ישולמו בתחילת גם כן אוגוסט .  כמו כן תתאפשר פנייה ישירה ומיידית לסניפי הביטוח הלאומי למגויסים בצו 8 או לבנות זוגם ,  לשם קבלה מיידית של מקדמה על חשבון תגמולי המילואים .  
- סיוע לרשויות המקומיות בגין הוצאות מיוחדות הקשורות למבצע הצבאי .  לצורך כך ,  יורחב סל המקדמות שהוקצה לרשויות להיקף של 30 מיליון שקל .  הסיוע לרשויות המקומיות ,  בשל הוצאות ישירות ,  תכופות ומיידיות ,  אותן נדרשו הרשויות להוציא בשל מבצע  " צוק איתן ",  יינתן בהתאם לקריטריונים שייקבעו ,  ובכפוף להיקף המסגרת התקציבית שתיועד לנושא ,  כפי שייקבע בין משרדי הממשלה הרלוונטיים בתוך שלושה ימים ממועד תום המבצע .  
- תגבור מענים ביטחוניים :  משרד הביטחון הודיע כי יקדם מכרז מזורז לבניית 500 מיגוניות על ידי מספר חברות במקביל ובקצב מואץ .  
- תגבור שירותי רווחה ובריאות :  משרד הרווחה והשירותים החברתיים ,  בשיתוף עם המשרד לפיתוח הנגב והגליל ,  משרד החינוך ומשרד הבריאות יגבשו בתוך 7 ימים ממועד תום מבצע  " צוק איתן ",  תוכנית לתגבור פעילות לסיוע ולטיפול בפרט ,  בקהילה ,  בצוותי הטיפול ובמתנדבים ,  במתכונת דומה לזו שהופעלה לאחר מבצע  " עמוד ענן ",  בהיקף של עד 10 מיליון שקל .  
- בנק דם חדש של מגן דוד אדום יוקם ברמלה :  ההחלטה תקצה שטח לבנק הדם החדש בהשקעה של כ-100 מיליון דולר .  
- חיזוק ענף התיירות :  משרד התיירות יקים צוות בין-משרדי בראשות מנכ"ל משרד התיירות ,  אמיר הלוי ,  ובהשתתפות נציגי הממונה על התקציבים ואגף החשב הכללי במשרד האוצר ,  ונציגי משרד הפנים ,  משרד ראש הממשלה ,  רשות המסים ,  משרד הכלכלה ,  בנק ישראל ,  ובהתייעצות עם מרכז השלטון המקומי ונציגים רלוונטיים מתעשיית התיירות על מנת לגבש תכנית מיוחדת לתעשיית התיירות .  בנוסף ,  משרד התיירות יתאם עם משרדי הממשלה הרלוונטיים ,  מתווה ולוח זמנים ליישום המלצות הוועדה להוזלת מחירי הנופש בישראל ,  אשר תסייענה לתעשיית התיירות להשתקם במהרה .  
- מעטפת כלכלית לתושבים ולעסקים :  החבילה תכלול פיצוי בגין נזקים עקיפים לעובדים ולמעסיקים ,  אשראי לעסקים קטנים ובינוניים אותו יעמוד האוצר בסך של 100 מ' ש' ,  הקדמת תשלומי מדינה לספקים ,  דחיית תשלומי מע"מ ומס הכנסה ,  סיוע לנוטלי משכנתאות  ( ע"י דחיית שני תשלומי החזר חודשיים )  והקפאת פעולות פינוי כנגד חייבי משכנתא המפגרים בתשלומים .  

זו חבילת הסיוע של נתניהו ולפיד לחיזוק העורף
הממשלה אישרה פה אחד בישיבה מיוחדת חבילת סיוע במאות מיליוני שקלים לזכאים .יש לכם משכנתא ?  קבלו דחייה בשני תשלומי החזר חודשי .  שירותי הרווחה והבריאות יתוגברו .  גם ענף התיירות יקבל סיוע

