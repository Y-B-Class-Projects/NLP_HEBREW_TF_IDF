מנכ"ל טבע לנתניהו :  תוכנית הקיצוצים תצא לפועל במלואה
גורמים שנכחו בפגישה בין רה"מ למנכ"ל שולץ טענו כי האחרון סירב להיענות לדרישה להימנע מסגירת המפעל בירושלים ולרכך את המשבר בעקבות תכנית הפיטורים עליה הכריזה החברה .  גורמים שנכחו בפגישה : " שולץ היה נוקשה מאוד בגישתו ולא היה מוכן לזוז בפסיק מהתוכנית שלו "
 מאות מעובדי טבע התאספו הערב  ( שלישי )  סמוך למפעלי החברה בירושלים ,  והפגינו נגד תכנית הפיטורים עליה הכריזה החברה בשבוע שעבר ועל כוונתה לסגור את המפעלים בעיר . " הממשלה אשמה במצב ,  רחמו עלינו ",  אמרו העובדים .  
ההפגנה סמוך למפעלי החברה בירושלים התקיימה כמה שעות לאחר שהסתיימה פגישתם של מנכ"ל החברה קאר שולץ עם ראש הממשלה בנימין נתניהו ,  במהלכה הבהיר כי הוא אינו חוזר בו מתכנית הפיטורים .  בפגישה בה השתתפו גם שר האוצר משה כחלון ,  שר הכלכלה אלי כהן ושר העבודה והרווחה חיים כץ ,  אמר שולץ כי צמצום מספר המפוטרים רק יפגע בתהליך להבראת החברה .  מחר  ( רביעי )  בשעה 7:00 בבוקר צפויים העובדים להפגין מול ביתה של גליה מאור ברמת גן .  מאור נמנית כיום על ארבעת חברי הדירקטוריון הישראליים ששותפים לאישור תכנית הפיטורים .
 בפגישה דרשו ראש הממשלה והשרים משולץ שלא לסגור את המפעלים בירושלים .  מנכ"ל טבע לא נענה לדרישה ,  אך הציע לעבוד יחד עם הממשלה כדי להכשיר עובדים ולחפש פתרונות תעסוקה חלופיים לרוב העובדים במפעלים שייסגרו.בפגישה סוכם על הקמת צוות משותף לטבע ולממשלה ,  במטרה למצוא פתרונות הכשרה לעובדים .  עם זאת ,  גורמים שנכחו בפגישה אמרו כי  " שולץ היה נוקשה מאוד בגישתו ולא היה מוכן לזוז בפסיק מהתוכנית שלו ". 
לקריאה נוספת:עובדי טבע הגיעו להפגין עם ילדיהם : " כחלון - תסתכל להם בעיניים"יום הכיפורים של  " טבע ":  סיפורה של הזחיחות שטשטשה את הכישלוןעובדי טבע הבעירו צמיגים וחסמו כבישים ;  המשק הושבת בשעות הבוקר 
זמן קצר לאחר הפגישה אמר מנכ"ל טבע כי  " לצערנו ,  לא יכולנו להיענות לבקשת ראש הממשלה והשרים להימנע מסגירת המפעל בירושלים והחברה תמשיך בתהליך המדורג לסגירת האתר עד סוף 2019 .  טבע תשתף פעולה באופן מלא עם הצוות שהוקם מטעם ראש הממשלה בכדי לסייע לעובדים שיעזבו את החברה במציאת פתרונות תעסוקה חלופיים ,  ליווי והכשרה ".  שולץ אף ציין כי הוא מחויב לשמור את המטה העולמי של טבע בישראל ,  ובכלל זה את לשכתו כדי להבטיח את המשך צמיחת החברה בישראל .  
שולץ הוסיף : " אני מבקש להביע את הערכתי על התמיכה המשמעותית שקיבלה טבע מממשלת ישראל במשך השנים ותחת הנהגתו של ראש הממשלה נתניהו ועל הכרתה בתרומתה המרכזית של טבע למדינת ישראל ".  
בתגובה לעמדתו של המנכ"ל אמר פנחס בר איתן יו"ר ועד עובדי החברה בירושלים כי  " הופתענו לגמרי לא ציפינו לכזאת תגובה ,  אנחנו ממשיכים להתבצר במפעלים ונמשיך לשבות ,  אנחנו נחריף את המאבק ואני מקווה שניסנקורן בתגובה ישבית את המשק .  הוא היה נוקשה כשמו כן הוא קאר ,  אנחנו נמשיך את המאבק ולא נוותר עד הסוף ,  מצדינו שיסגור את המפעלים במדינה של טבע ,  אם הממשלה מוותרת לו אז יש בעיה ".  
" לממשלת ישראל אסור להיכנע לתכתיבים של מנכ"ל טבע ולהגיב בצורה רופסת ",  אמרו בהסתדרות בעקבות דברי המנכ"ל . " ההסתדרות תמשיך במאבק על צמצום מספר המפוטרים .  על הממשלה להעביר בהקדם חקיקה שתשמור על מעמד האדם העובד ותקשר בין מערך המיסוי וההשקעות לבין התעסוקה בישראל .  חברי דירקטוריון טבע צריכים לעשות לעצמם חשבון נפש ".  
זמן קצר לפני פגישת קאר והשרים ,  הפגינו כ-2,000 עובדי מפעלי  " טבע ",  בני משפחותיהם ותומכים נוספים נגד תכנית הפיטורים .  יו"ר ההסתדרות אבי ניסנקורן אמר לקראת ההפגנה כי  " צמצום גזרת הפיטורין בטבע והצלת המפעל בירושלים הם הדבר החשוב ביותר כעת ועל הממשלה להפעיל את כל האמצעים שעומדים לרשותה על מנת שלבה של טבע כחברה רב-לאומית שנולדה וצמחה כאן ימשיך לפעום מישראל ".  
בדיון שהתקיים היום בוועדת הכספים בכנסת ,  התייחס סמנכ"ל תפעול  " טבע "  בישראל ובאירלנד ,  דוד לוסטיג ,  לאפשרות שנתניהו ידרוש לסגור את המפעל באירלנד לטובת צמצום מספר המפוטרים בארץ . " התמונה הריאלית שלנו שאת המפעל בירושלים נצטרך לסגור ",  אמר . " למפעל בירושלים אין את היכולת לייצר את מה שמייצרים באירלנד .  מה שעומד על כף המאזניים זה להציל את טבע שבמשבר חריף מאוד .  התעשייה הגנרית העולמית בשחיקת מחירים אדירה ,  איבדנו את הפטנט על הקופקסוןונגררנו לחוב של יותר מ-30 מיליארד שקל ".  
לדבריו , " אנחנו חשופים להשתלטות פיננסית עוינת של משקיעים זרים ,  שהשקיעו כסף בטבע ,  ואנחנו באים למנוע את התהליך הזה .  הארגון מחדש מתחיל בצמצום הוצאות ניהול והוצאות כלליות ,  קרי במטה .  החברה הופכת הרבה יותר רזה .  ברחבי העולם הולכים להיפרד מ-14 אלף עובדים ולסגור 20 מפעילם ברחבי העולם .  בישראל מדובר ב-1,200 עובדים ועוד 500 עובדים בסגירת המפעל בירושלים ,  1,700 עובדים עד סוף 2019 .  מטרת התכנית לשמר את הפעילות ".  
יו"ר ועדת הכספים ח"כ משה גפני  ( יהדות התורה )  הוסיף כי  " מדובר במשבר בסדר גודל לאומי ".  לדבריו , " אני לא בעד להתלהם אלא לחפש פתרונות ולמזער נזקים .  אבל מדינת ישראל נתנה לטבע הרבה כסף כדי שתקלוט הרבה עובדים והתקשורת הישראלית מאוד שיבחה את חברת טבע ואמרה שמדובר בפאר היצירה של התעשייה הישראלית .  אם ההנהלה לא תשתף פעולה נתחיל לדבר על מה החברה קיבלה ". 
 ( עדכון ראשון :  13:11 )  

מנכ"ל טבע לנתניהו :  תוכנית הקיצוצים תצא לפועל במלואה
גורמים שנכחו בפגישה בין רה"מ למנכ"ל שולץ טענו כי האחרון סירב להיענות לדרישה להימנע מסגירת המפעל בירושלים ולרכך את המשבר בעקבות תכנית הפיטורים עליה הכריזה החברה .  גורמים שנכחו בפגישה : " שולץ היה נוקשה מאוד בגישתו ולא היה מוכן לזוז בפסיק מהתוכנית שלו "
 
