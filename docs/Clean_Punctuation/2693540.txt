נתניהו מתנצח עם קרי : " מעודכן בפרטי ההסכם עם איראן "
 ראש הממשלה מיהר להשיב לשר החוץ האמריקני שטען כי הוא אינו מודע לטיב המשא ומתן בין איראן למעצמות באשר לתכנית הגרעין .  גורם אמריקני בכיר : " לדברי נתניהו יש השפעה "
 ראש הממשלה בנימין נתניהו הגיב אמש  ( ראשון )  לדבריו של שר החוץ האמריקני ג'ון קרי שטען כי נתניהו אינו מודע לטיב המשא ומתן בין המעצמות לאיראן ,  ואמר : " אני מעודכן בפרטי ההצעה לאיראנים ".  בעצרת הפדרציות היהודיות שנערכה בבנייני האומה בירושלים ,  התייחס נתניהו להסכם המתגבש בין הצדדים ואמר כי  " מה שמוצע כעת היא עסקה בה איראן שומרת על יכולתה .  איראן תוכל לשמור טונות של אורניום מועשר ברמה נמוכה .  הם יכולים בתוך כמה חודשים או שבועות ליצור פצצה ". 
נתניהו הבהיר כי  " הדבר הכי חשוב הוא להבטיח את הביטחון והעתיד של המדינה היהודית "  וטען כי גם אם ייחתם הסכם , " איראן לא תיסוג מיכולות ייצור הנשק הגרעיני אך המעצמות ייסוגו מהסנקציות ".  לדבריו , " זו עסקה גרועה ומסוכנת .  זה עשוי להביא למצב שהסנקציות יתמוטטו .  זה עניין של הישרדות יהודית .  ועל הישרדותה של המדינה היהודית  לא אשתוק לעולם .  זה הזמן לעמוד ולדבר ".  
ראש הממשלה הבהיר כי האופציה הצבאית חייבת להישאר על השולחן . " השילוב של סנקציות משתקות ואופציה צבאית  לזה יש את הכוח לעצור את איראן .  אנחנו יכולים לעשות זאת  ( לעצור את תכנית הגרעין - א.ת )  .  רעיון המדינה היהודית הוא לאפשר ליהודים להגן על עצמם .  עלינו להגן על מדינתנו תמיד ". 
הוא התייחס בדבריו גם לתהליך השלום ואמר כי הוא  " מוכן לפשרה היסטורית ".   " אנחנו חייבים לסיים את העימות אחת ולתמיד ",  הדגיש . " כדי לעשות זאת ,  יש עיקרון פשוט  שתי מדינות לשני עמים .  זה אומר שאם הפלסטינים מצפים שנכיר במדינה הפלסטינית הם חייבים להכיר במדינה היהודית .  מדוע הם עיקשים בסירוב להכיר במדינה היהודית ?  ",  תהה .  
מוקדם יותר אמש התייחס קרי בראיון לרשת NBC למחלוקת בין ישראל לארה"ב בנושא ההסכם הנרקם עם איראן . " ארה"ב אינה עיוורת ,  ואני לא חושב שאנחנו טיפשים ",  אמר קרי .  קרי הדגיש כי אין פערים בין ממשל אובמה להתחייבויותיו לישראל ,  והוסיף כי נתניהו אינו בהכרח מודע לטיב המו"מ שמתנהל עם איראן .  
במקביל ,  גורם אמריקני בכיר שניסה לפייס את האווירה המתוחה ,  טען אמש כי אמריקנים  " מעדכנים את בעלי בריתנו ,  כולל ישראל ,  לפני ואחרי כל סבב משא ומתן בז'נבה ".  לדבריו , " המטרה היא להגיע לשלב ראשון - הסכם שבמסגרתו התכנית האיראנית מושהית .  הסכם כזה יאפשר לקיים משא ומתן במשך כחצי שנה על הסכם שימנע מאיראן נשק גרעיני ,  מבלי שהאיראנים ימשיכו לפתח נשק גרעיני ".  
הגורם האמריקני הסביר כי  " יש מחלוקת בינינו לבין ישראל על הצעד הראשון הזה - לנו חשוב לעצור עכשיו את תכנית הגרעין כדי שהאיראנים לא יתקדמו תוך כדי המשא ומתן .  יש חוסר הסכמה אבל מערכת היחסים והשותפות הקרובה יישמרו .  על היעד - מניעת נשק גרעיני מאיראן - אנחנו מסכימים ב-100% .  מה שראש ממשלת ישראל אומר תמיד חשוב ולדבריו יש השפעה ". 
הגורם הבהיר כי  " מתקן המים הכבדים באראק מטריד את כל מדינות המערב .  הבהרנו לאיראן שמי שרוצה גרעין למטרות שלום ,  לא זקוק למתקן כזה .  האיראנים מבינים שהאלטרנטיבה להסכם היא הפסקת המגעים והחרפת הסנקציות .  הסרת הסנקציות שנידונה כעת לא נוגעת לליבת הסנקציות שגורמת את עיקר הנזק לכלכלה האיראנית .  הכלכלה שלהם תישאר פגיעה מאוד .  הם מבינים שהדיון על הסנקציות האלה יישמר לשלב האחרון של ההסכם ".  
אתמול הגיעה תת-שר החוץ האמריקנית וונדי שרמן לישראל .  שרמן ,  מלווה בפקידים בכירים במחלקת המדינה ,  הגיעה ארצה כדי לעדכן גורמים בכירים בירושלים על המשא ומתן שנערך בסוף השבוע בז'נבה בין המעצמות לאיראן בנשוא הגרעין האיראני .  שרמן ,  סגניתו של שר החוץ ג'ון קרי והממונה מטעמו על המו"מ לשיחות הגרעין ,  נפגשה עם היועץ לביטחון לאומי יוסי כהן ועם גורמים בכירים במשרדי החוץ והביטחון .
 בשיחות בז'נבה היו הצדדים קרובים מאוד להסכם עם איראן ,  אך התנגדותה של צרפת למתווה המסתמן  שבמסגרתו התחייבה איראן להקפיא את העשרת האורניום לרמה של 20% ,  להעמיד לפיקוח את מתקני הגרעין שלה ולהפסיק להשתמש בצנטריפוגות מתקדמות לצורך העשרת אורניום לרמה של 3.5% - מנעה ,  ברגע האחרון ,  את חתימת ההסכם .  הצדדים אמורים להיפגש לסבב שיחות נוסף בעוד כעשרה ימים ,  שיתקיים גם הוא בז'נבה .
  ( עדכון ראשון :  19:10 ) 
לפניות לכתב :  amir.tibon@walla.co.il

נתניהו מתנצח עם קרי : " מעודכן בפרטי ההסכם עם איראן "
 ראש הממשלה מיהר להשיב לשר החוץ האמריקני שטען כי הוא אינו מודע לטיב המשא ומתן בין איראן למעצמות באשר לתכנית הגרעין .  גורם אמריקני בכיר : " לדברי נתניהו יש השפעה "
 
