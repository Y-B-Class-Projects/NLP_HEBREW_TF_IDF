ירושלים בירה משותפת ופתרון בעיית הפליטים :  תכנית השלום של קרי
שר החוץ האמריקני הציג את חזונו הדומה למתווה קלינטון מ-2000 וקרא לחזרה לגבולות 67' עם חילופי שטחים ,  להכרה הדדית ולסוף הסכסוך . " על חברים לומר את האמת גם כשהיא קשה ",  השיב לנתניהו . " ממשלתו הימנית ביותר אי-פעם פועלת למען מדינה אחת "
 שר החוץ של ארצות הברית ג'ון קרי אמר הערב  ( רביעי )  כי פתרון שתי המדינות נמצא ב"סכנה אמיתית "  וכי הוא הדרך היחידה לשלום בין ישראל לפלסטינים .  בנאום ארוך שנשא במחלקת המדינה בוושינגטון אחרי ההחלטה נגד ההתנחלויות במועצת הביטחון ,  פירט קרי את העקרונות הדרושים לפתרון הסכסוך ,  בדומה למתווה שכבר הציג הנשיא לשעבר ביל קלינטון ב-2000 .  מלשכתו של נתניהו יצאה הודעה תקיפה : " נאום מוטה נגד ישראל ,  שעסק באובססיביות בהתנחלויות וכמעט לא נגע בשורש הסכסוך - ההתנגדות הפלסטינית למדינה יהודית בגבולות כלשהם ".  לפני הנאום ,  הנשיא הנבחר דונלד טראמפ תקף אף הוא את הממשל היוצא .  
העיקרון הראשון שהציג קרי הוא חזרת ישראל לגבולות '67 לצד חילופי שטחים המוסכמים על שני הצדדים ,  כמו גם הכרה בשתי מדינות לשני עמים  יהודית וערבית ,  פתרון מציאותי לפליטים הפלסטיניים ,  הכוללים פיצוי וצעדים נוספים ,  הספקת החלטה מוסכמת על ירושלים כבירת שתי המדינות כולל גישה חופשית למקומות הקדושים ,  סיפוק צרכי הביטחון של ישראל וסיום הסכסוך .  שר החוץ הוסיף כי  " על חברים לומר את האמת גם כשהיא קשה ",  כתגובה לדבריו של ראש הממשלה , " שחברים לא לוקחים חברים למועצת הביטחון ". 
בדבריו הזכיר קרי כי ראש הממשלה בנימין נתניהו הביע את תמיכתו בפתרון שתי המדינות ,  אך הוסיף כי  " ממשלתו היא הימנית ביותר שהייתה אי-פעם ,  שמובילה למצב של מדינה אחת ".  הוא גם תקף את חוק ההסדרה ,  שעבר על אף  " שהיועץ המשפטי לממשלה אמר כי הוא לא חוקי ונוגד את החוק הבינלאומי ". 
עוד על המשבר המדיניבנט תוקף את קרי : " ציטט אותי וצדק - לא נקים מדינה פלסטינית"טראמפ לפני נאום קרי : " ישראל ,  הישארי חזקה ,  20 בינואר כבר מגיע "  
קרי ניסה להדוף את הביקורת נגד ממשלו של ברק אובמה . " מחויבותו לביטחון ישראל הנחתה אותו לאורך תהליך השלום ",  אמר . " פתרון שתי המדינות הוא הדרך היחידה להשיג שלום צודק ומתמשך בין ישראל לפלסטינים .  הדרך היחידה להבטיח את עתידה של ישראל כמדינה יהודית ודמוקרטית ".  קרי ציין את הסכם הסיוע החדש שנחתם לאחרונה בין ארצות הברית לישראל ,  הגבוה ביותר אי-פעם לדברי שני הצדדים . " שוב ושוב הגברנו את התקציב לישראל .  למעשה ,  יותר ממחצית המימון העולמי שלנו מגיע לישראל .  נתניהו בעצמו אמר זאת .  הסיוע שלנו לכיפת ברזל הציל חיים ". 
בדבריו גינה קרי נחרצות את הטרור ואת ההסתה מצד הפלסטינים . " אין הצדקה לטרור ,  ולעולם לא תהיה ",  הדגיש . " האלימות הפלסטינית כללה מאות מתקפות .  למרות הצהרות אבו מאזן ,  הם שולחים מסר אחר בכך שהם קוראים לכיכרות על שם טרוריסטים .  אובמה ואני הבהרנו להנהגה הפלסטינית כי ההסתה חייבת להסתיים ".  קרי גם התייחס לחמאס ,  ואמר כי  " העובדה המטרידה ביותר היא שחמאס מסרב להכיר בזכות של ישראל להתקיים .  הוא ממשיך לאיים על ישראל באמצעות מנהרות ,  ואף ממשלה לא יכולה לקבל את זה ".  
הכרה בגבולות בין ישראל והפלסטינים על בסיס 67' ,  עם חילופי שטחים מוסכמים ,  תוך הבטחה שהגבולות בטוחים
יישום החלטה 181 של האו"ם ,  תכנית החלוקה הקוראת לשתי מדינות לשני עמים  ערבית ויהודית ,  עם זכויות שוות לכל האזרחים .  
מציאת פתרון מציאותי לפליטים הפלסטינים ,  הכוללים פיצויים וצעדים נוספים .
 ירושלים תהיה בירת שתי המדינות ,  כולל גישה חופשית למקומות הקדושים .
 סיפוק צרכי הביטחון של ישראל ,  ללא צבא פלסטיני .
 סיום הסכסוך ונורמליזציה עם מדינות ערב על בסיס יוזמת השלום הערבית .  
קרי דחה גם את הטענות של ירושלים ולפיהן הממשל עמד מאחורי הצעת ההחלטה ,  ואמר כי על השרים  " לחשוב טוב אם מדובר באינטרס ישראלי לתקוף כך את הממשל ".  קרי הוסיף כי  " ארצות הברית ,  שעשתה יותר מכל מדינה אחרת עבור ישראל ,  לא יכולה להיות נאמנה לערכיה ולהגן על ישראל כראוי אם פתרון שתי המדינות יתפוגג לנגד עינינו .  ההצבעה באו"ם הייתה למען שמירת הרעיון הזה ". 
שר החוץ של ארצות הברית הזכיר את ביקוריו בישראל ובשטחים ,  שם פגש  " פלסטינים שנאבקים למען החופש על רקע הכיבוש "  ו"ילדים ישראלים שהגנים שלהם נפגעו מקטיושות ,  וראיתי גם את המצב הקשה ברצועת עזה ".  קרי אמר כי  " ניסינו לפתור את הסכסוך מפני שזה יביא ליציבות באזור וימלא את מחויבותנו .  פתרון שתי המדינות הוא כעת בסכנה רצינית .  אלימות ,  טרור ,  הסתה ,  הרחבת ההתנחליות ,  כולן מתאגדים להריסת התקוות בשני הצדדים וקעקוע של מצב של מדינה אחת ".  
קרי הוסיף כי  " כיום יש מספר זהה של ישראלים ופלסטינים בין הירדן לים ,  ויש להם שתי אפשרויות .  אם הבחירה היא מדינה אחת  ישראל יכולה להיות יהודית או דמוקרטית ,  היא לא יכולה להיות שתיהן .  הסקרים מראים כי עדיין יש תמיכה בפתרון שתי המדינות ,  אך הם לא מאמינים כי זה אפשרי .  רבים רואים רק איומים ואויבים ". 
את נאומו ,  שנמשך כ-70 דקות ,  סיכם קרי בהתייחסות לנשיא לשעבר שמעון פרס ,  שהלך לעולמו בספטמבר ,  ושיבח את מאמציו למען השלום .  שר החוץ האמריקני ,  שהשתתף בהלווייתו יחד עם אובמה ,  אמר כי  " פרס היה אחד האבות המייסדים של ישראל .  אני גאה לקרוא לו חבר .  אני זוכר את הפעם הראשונה שראיתי אותו בבית הלבן כדי לחתום על אוסלו .  כשהבאנו את שמעון למנוחות לא ידענו אם גם הבאנו למנוחות את תהליך השלום ,  אך אנחנו לא יכולים לתת לזה לקרות .  אסור לנו לאבד תקווה .  למען כל אנשי האזור ,  ארצות הברית והעולם ".  
 ( עדכון ראשון :  18:28 )  

ירושלים בירה משותפת ופתרון בעיית הפליטים :  תכנית השלום של קרי
שר החוץ האמריקני הציג את חזונו הדומה למתווה קלינטון מ-2000 וקרא לחזרה לגבולות 67' עם חילופי שטחים ,  להכרה הדדית ולסוף הסכסוך . " על חברים לומר את האמת גם כשהיא קשה ",  השיב לנתניהו . " ממשלתו הימנית ביותר אי-פעם פועלת למען מדינה אחת "
 
