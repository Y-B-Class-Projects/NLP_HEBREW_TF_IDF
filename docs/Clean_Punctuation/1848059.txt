מסתמן :  תידחה ההצבעה על פתיחת שוק החלב ליבוא
מכה לנתניהו ?  לאחר שראש הממשלה הבטיח להעביר את המלצות ועדת קדמי שעוסקת בפתיחת שוק החלב ליבוא בישיבת הממשלה ,  גרמה הביקורת על התנהלות הוועדה והמחאה הציבורית לדחיית ההצבעה
על רקע המחאה הגוברת בציבור והביקורת על התנהלות ועדת קדמי שבחנה את פתיחת משק החלב לייבוא ,  מסתמן כי ההצבעה על מסקנות הוועדה שהיתה צפויה להיערך הבוקר  ( ראשון )  בישיבת הממשלה ,  תידחה .  ביום חמישי הודיע ראש הממשלה בנימין נתניהו כי הממשלה תקבל את המלצות הוועדה ביום ראשון .
 עוד על שוק החלב :  
המשנה ליועמ"ש :  לא בטוח שפתיחת שוק החלב חוקיתהממשלה מצפצפת על הרפתנים :  תאשר ייבוא מוצרי חלבמחאת הרפתנים בתל אביב : " לחלוב את הטייקונים "
 שרת החקלאות ,  אורית נוקד ,  אמרה כי  " גם הרפתנים רוצים צדק חברתי ,  אך צדק חברתי לא יתאפשר ללא הליך מקצועי המלווה בשקיפות .  מעבר לכך יש פגיעה אנושה בענף הרפת ,  שזו החוליה החלשה שלא גוזרת שום קופון ".  לדברי נוקד , " ועדת קדמי נתנה הצעה חפוזה בלי שהתמקדה בבעיות הענף .  זו תהייה בכייה לדורות ,  משק החלב הוא מהמפוארים במדינת ישראל ויהיה לא נכון לפגוע בו באופן חד צדדי .  לכן יש לדחות באופן מידי את מסקנות ועדת קדמי .  כדי להחזיר את אמון הצרכנים צריך להחזיר בפיקוח כמה מוצרי יסוד ".  גם שר הפנים ,  אלי ישי ,  התייחס לסוגיה ואמר כי  " הרעיון להורדת מחירים הוא צודק אבל יש באמצע כמה רפתנים שנפגעו .  צריך למצוא פתרון ביניים ". 
כבר לפני ההודעה על דחייה אפשרית של ההצבעה ,  הודיעו כעשרה שרים כי יצביעו נגדה ,  ביניהם כל חמשת שרי ישראל ביתנו ,  שרת החקלאות ,  אורית נוקד  ( עצמאות )  ,  המשנה לראש הממשלה ,  משה יעלון  ( ליכוד )  ,  השר להגנת העורף ,  מתן וילנאי  ( עצמאות )  ,  וכן שר המדע ויו"ר מפלגת הבית היהודי ,  דניאל הרשקוביץ .  אמנם שרי מפלגת ש"ס טרם החליטו על אופן הצבעתם ,  אך ישנו סיכוי גדול שגם הם יצטרפו למתנגדים ,  זאת לאחר שבמהלך סוף השבוע הופעלו עליהם לחצים כבדים מצד הרפתנים להתנגד להצעה .  
ועדת קדמי גררה אחריה ביקורות רבות .  הבוקר אף פנה המשנה ליועץ המשפטי לממשלה ,  מייק בלאס למזכיר הממשלה צבי האוזר והתריע כי לא יוכל לאשר כי המלצות הוועדה חוקיות .  מומחים טענו כי הוועדה לא ערכה כל מחקר מעמיק ,  לא התייעצה עם מומחים ופעלה בעזרת נתונים חסרים .
 במקביל ,  מגדלי הבקר והרפתנים הפגינו וחסמו צמתים ב-10 מוקדים ברחבי הארץ ,  מהצפון ועד הדרום ,  במחאה על כוונת הממשלה להוריד את מחיר המטרה של החלב הנמכר למחלבות ,  ועל הכוונה לפתוח את שוק החלב לייבוא .  הרפתנים טוענים כי הורדת מחיר המטרה ,  אפילו באגורות בודדות ,  וכן ייבוא מוצרי חלב יביאו לריסוק הענף ,  לפגיעה במשקים רבים ולפיטורים של מאות חקלאים .  הרפתנים שופכים חלב על הכביש ,  ומחלקים לנהגים שקיות חלב שהנפיקו ,  עליהן רשומות אחת מססמאות המאבק  - " העם דורש חלב ישראלי ". 

מסתמן :  תידחה ההצבעה על פתיחת שוק החלב ליבוא
מכה לנתניהו ?  לאחר שראש הממשלה הבטיח להעביר את המלצות ועדת קדמי שעוסקת בפתיחת שוק החלב ליבוא בישיבת הממשלה ,  גרמה הביקורת על התנהלות הוועדה והמחאה הציבורית לדחיית ההצבעה

