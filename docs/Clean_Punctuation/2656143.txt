ממה קרי מרוצה ?  הפערים קטנים - המחלוקת גדולה
שר החוץ האמריקני ,  שלא הצליח לקדם פסגה ,  עשוי לחזור לכאן כבר בשבוע הבא .  חרף נחישותו ,  אם לא יצליח להשיג פריצת דרך ,  הוא יתקשה להסביר לבוס בבית הלבן על שום מה המאמץ
ג'ון קרי עזב את ישראל עם חיוך .  במסיבת העיתונאים שכינס אתמול  ( ראשון )  בנתב"ג הצהיר שר החוץ האמריקני שבמהלך ביקורו בן שלושת הימים באזורנו חלה  " התקדמות משמעותית "  לקראת חידוש המשא ומתן הישיר בין ישראל לרשות הפלסטינית ,  שנמצא בהקפאה עמוקה מאז שנת 2010 .  לפחות בינתיים ,  נראה כי העובדה שהוא עוזב בידיים ריקות  בלי פסגה מדינית שכל כך רצה להודיע על כינוסה  לא פגעה בנחישות של קרי .  גורמים בירושלים אמרו אמש כי קרי מקווה בכל זאת להתניע את המשא ומתן הישיר בין הצדדים עוד לפני צום הרמדאן ,  שיחל השנה ב-9 ביולי ,  כלומר בעוד תשעה ימים .  ומכאן ,  ייתכן שהוא ישוב לאזור כבר בשבוע הבא .  
כאשר קרי אומר שחלה התקדמות משמעותית ושהפערים בין הצדדים הצטמצמו משמעותית ,  הוא לא משקר או מייפה את המציאות .  גם נשיא המדינה שמעון פרס אמר אמש דברים דומים .  הבעיה של קרי היא שגודל הפערים אינו אינדיקציה לחשיבותם בעיני הצדדים .  אלוהים ,  כידוע ,  נמצא בפרטים הקטנים .  לפני הגעתו של קרי ,  הפלסטינים הציבו שלושה תנאים מוקדמים לחידוש המשא ומתן :  שחרור אסירים ותיקים שכלואים בישראל עוד מהימים שלפני הסכם אוסלו ,  הקפאת הבנייה בהתנחלויות וקביעת גבולות 67' כבסיס לשיחות .
 תוך כדי מרתון השיחות של קרי עם נתניהו ואבו מאזן הלכו והצטיירו פתרונות אפשריים לשתיים מהסוגיות :  בנושא ההתנחלויות ,  נרקם מתווה של הקפאת בנייה 'רכה' ,  כלומר  ישראל לא תבנה בהתנחלויות אבל לא תכריז באופן רשמי על הקפאה .  בנושא הגבולות ,  אמרו גורמים מדיניים ,  עלתה האפשרות שהאמריקנים יכריזו שהם שואפים לפתרון על בסיס גבולות 1967 ,  וכך יהיה ברור לשני הצדדים שזה מה שעומד על הפרק מבלי שישראל תצטרך לספק הצהרה רשמית .  
המחלוקת הגדולה ביותר התגלתה כידוע דווקא בנושא ה"שולי "  יותר  עניין שחרור האסירים .  גורמים מדיניים בירושלים שבו והדגישו בשבוע האחרון שלישראל אין התנגדות עקרונית לשחרור אסירים במהלך המשא ומתן ,  במספר פעימות .  אלא שברשימת האסירים שהעביר אבו מאזן לנתניהו לפני כשנה ,  נכללים 24 אסירים ערבים ישראלים ,  שחלקם שפוטים למאסרי עולם על רצח .  בירושלים לא היו מוכנים לשחרר אותם גם במסגרת של  " מחווה מדינית ",  מה שעורר תסכול גדול ברמאללה  שם טוענים כי אסירים עם פרופיל דומה שוחררו לידי חמאס בעסקת שליט . 
" קרי מסתכל על הדברים מנקודת מבט מאוד אמריקנית  הוא בוחן את הפערים בין הצדדים בצורה כמותית ",  הסביר גורם שמלווה את המשא ומתן . " הוא חושב שהעובדה שהמחלוקת הגדולה ביותר כרגע היא על איך בדיוק תנוסח ההצהרה בנוגע לבנייה בהתנחלויות ,  או מי מבין 24 האסירים הערבים-ישראלים ישתחרר  משחקת לטובתו ,  כי אלה הרי פערים קטנים ונקודתיים .  אבל מבחינת אבו מאזן ונתניהו הפרטים הקטנים האלה הם מהותיים ,  ולכן יש כאן בעצם מחלוקת גדולה ".  
גורמים מדיניים בישראל אמרו ביממה האחרונה שסירובו של אבו מאזן להתפשר בסוגיית האסירים הערבים-ישראלים מצביע על  " ניסיון מכוון להכשיל את המשא ומתן עוד לפני תחילתו ",  אבל יו"ר הרשות רואה את הדברים אחרת .  אבו מאזן ,  כפי שדווח בוואלה !  חדשות בשבוע שעבר ,  אמר באחת מפגישותיו הראשונות עם קרי  עוד לפני סבב השיחות הנוכחי  שמבחינתו ,  ישראל בכלל 'חייבת' לו כמאה אלף אסירים ,  מכיוון שבשנים האחרונות כוחות הביטחון שלו חילצו קרוב למאה ישראלים שנכנסו בשוגג לערי הגדה המערבית . " לפי התעריף של עסקת שליט ,  כל אחד מהם היה שווה לי אלף אסירים ,  אבל אני מתנגד לחטיפות ובגלל זה הישראלים לא סופרים אותי ",  אמר אז בתסכול  מה שמסביר את התעקשותו על רשימת האסירים המלאה שהעביר לנתניהו . 
" זה כמעט מביך ",  אמר גורם מדיני , " שג'ון קרי  שר החוץ של ארצות הברית  ביטל פגישה דחופה בנושא מלחמת האזרחים בסוריה ,  כדי לדון בגורלם של כמה אסירים פלסטינים וכל זה ,  בשביל לכנס בסוף פגישת עבודה בין ציפי לבני לסאיב עריקאת ".  חרף הפערים ,  קרי לא נראה נבוך אתמול בנתב"ג ,  אלא נחוש .  עם זאת ,  אם גרירת הרגליים תימשך ,  הוא יתקשה להמשיך ולהסביר לבוס שלו בבית הלבן ,  וגם לאנשי המקצוע הכפופים לו במחלקת המדינה ,  למה הוא משקיע כל כך הרבה אנרגיות בסכסוך הישראלי-פלסטיני ,  בשעה שהמזרח התיכון כולו עולה בלהבות .  
לקריאה נוספת:המהדורה :  בכל יום משחררת ישראל בממוצע אסיר ביטחונינתניהו מרגיע הימין :  נביא הסכם מדיני למשאל עםדעה :  ביקור הגומלין של קרי - מועצת ישע בוושינגטון
לפניות לכתב אמיר תיבון :  amir.tibon@walla.co.il 

ממה קרי מרוצה ?  הפערים קטנים - המחלוקת גדולה
שר החוץ האמריקני ,  שלא הצליח לקדם פסגה ,  עשוי לחזור לכאן כבר בשבוע הבא .  חרף נחישותו ,  אם לא יצליח להשיג פריצת דרך ,  הוא יתקשה להסביר לבוס בבית הלבן על שום מה המאמץ

