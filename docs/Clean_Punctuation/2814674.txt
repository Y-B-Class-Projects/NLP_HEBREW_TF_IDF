דיכטר יחזור לכנסת ?   " מדינה אחת לשני עמים - חוסר אחריות "
 השר וראש השב"כ לשעבר מתמודד שוב בפריימריז בליכוד .  בראיון לוואלה !  חדשות הוא מדבר על המצב בעזה  ( "ייתכן שנצטרך לצאת לעוד 'חומת מגן' ")  וגם תוקף את לבני  ( "לא סתם כל חבריה נוטשים אותה ") 
הפריימריז בליכוד ייערכו ביום רביעי ,  והמועמדים בהכנות מרתוניות לקראת ההצבעה בניסיון לגייס תמיכה בקרב המתפקדים .  אחד המועמדים הבולטים מבין אלה שלא כיהנו בכנסת הנוכחית הוא אבי דיכטר ,  לשעבר השר לביטחון הפנים וראש השב"כ .  
בשנת 2012 ,  כאשר קדימה החלה להתפורר ,  פרש מהמפלגה ,  ולמרות הצעות מצד מפלגת העבודה ,  בחר בסופו של דבר להצטרף לליכוד .  בזמן הפריימריז לכנסת ה-19 התפטר דיכטר מהכנסת ,  ושימש השר להגנת העורף ,  לבקשתו של ראש הממשלה בנימין נתניהו .  למרות תמיכתו של ראש הממשלה ,  דיכטר לא הצליח להתברג במקום ריאלי ברשימת המפלגה לכנסת .  הוא קיבל 21 אלף קולות ,  380 פחות ממה שהיה צריך כדי לעקוף את כרמל שאמה ולכהן מטעם המפלגה בכנסת ה-19 .
 בחירות 2015 - כותרות נוספות:אחרי 30 שנה בכנסת :  השר עוזי לנדאו פורש מהפוליטיקהועדת הבחירות קבעה :  לא יוצבו קלפיות באוניברסיטאותנשיא מועצת חכמי התורה של ש"ס : " ישי הלך לבית הכיסא "  
כעת ,  דיכטר מתכונן להתמודדות הנוספת ומבטיח שלא לחזור על טעויות העבר . " בפעם הקודמת היה קמפיין של שישה שבועות .  מאז הבנו כמה דברים ",  הוא משחזר בשיחה עם וואלה !  חדשות . " אז ,  לא הייתה לנו אפשרות לעשות דילים ,  שזה אולי לא הדבר הכי נעים אבל זה הכרחי .  גם הציבור שונה לגמרי באופן שבו הוא תופס אותי בפעם הזו .  הפעם ,  בנינו מטה מסודר עם שלוחות בכל רחבי הארץ ולא השארנו מקום אחד שלא פעלנו דרכו מהפעילים המרכזיים ,  עובדים גם בתוך הדילים וגם מעליהם ". 
הרבה אנשים עזבו מאז את הליכוד :  גדעון סער ,  משה כחלון ,  וגם כאלה שהתמודדו אז ולא שבו להתמודד כמו בני בגין ,  דן מרידור ומיכאל איתן .  מה אתה חושב על השינוי שחל בליכוד ? "מי שלא נבחר אז עזב את הזירה ,  כולל אנשים רציניים וותיקים .  אני לא חשבתי שזה מהלך נכון וזה גם לא מתאים לי .  נשארתי במטרה להתמודד הלאה .  אני איש ימין פרגמטי ,  ובתור כזה באתי לליכוד .  אני לא בימין הקיצוני ,  ואני לא חושב שהליכוד צריך להיות בימין הקיצוני .  זו מפלגת שלטון שמתכוונת להמשיך להיות מפלגת שלטון .  לכן ,  אנחנו חייבים להיות ממוקמים בצד מרכז ימין ".  
מה זה אומר מרכז ימין ?  יש היום ויכוח בליכוד על שאלת שתי המדינות ,  ועושה רושם כי למעט נתניהו ועוד חבר כנסת אחד או שניים אין לכך תומכים במפלגה . " פגשתי אלפי אנשים בשבועות האחרונים .  הסוגיה של שתי המדינות לשני עמים היא מרכזית בליכוד .  זה לא עניין של ראש הממשלה אלא עניין הרבה יותר רחב .  אני לא חושב שמישהו מתלבט בסוגיה הזו .  כל בר דעת מבין שמדינה אחת לשני עמים עם שישה מיליון יהודים ושבעה מיליון לא יהודים שרובם מוסלמים ,  זה חוסר אחריות .  זה לקלוע את עצמנו למציאות בלתי סבירה בעליל .  גם ביבי היה שם והוא הבין שבנתונים האלה אי אפשר להיות שם ".  
בשנתיים שחלפו מאז הבחירות הקודמות ,  שימש דיכטר בהתנדבות יושב ראש הקרן לרווחת ניצולי השואה .  במקביל ,  הוא המשיך להיות בקשר עם ראשי רשויות בדרום בזמן מבצע  " צוק איתן ".  לדעתו של ראש השב"כ לשעבר ,  אם לא יימצא פתרון מדיני לפירוז עזה ,  ישראל תצטרך לעשות זאת בעצמה . 
" עזה היא ישות טרור שנשלטת על ידי חמאס שהוא ארגון טרור ,  לא משנה מה אומר האיחוד האירופי ",  הוא מסביר . " אין להם מושג מה זה חמאס .  את עזה נצטרך לפרז .  הריסת תשתיות הטרור היא דבר שיצטרך לקרות .  או שהמצרים והרשות יעשו זאת ,  או שישראל תצטרך למצוא עיתוי ל'חומת מגן' בעזה .  זה דבר שצריך לתכנן אותו ,  זה לא משהו שעושים בתגובה לירי רקטות .  אי אפשר להשאיר את המצב כפי שהוא ". 
נתניהו עשה טעות כשסיים את המבצע האחרון בלי הכרעה ? "אני לא יודע מה היו השיקולים שהובילו למבצע מוגבל .  זו עוד סיבה שבגללה אני רוצה להיות בעמדות השפעה .  אני מניח שיקראו לי להיות בקבינט בגלל הכישורים והניסיון ".  
אחד החוקים הנפיצים ביותר שהגיעו לשולחן הממשלה ,  ואשר זירזו את הליך התפוררות הקואליציה הוא חוק הלאום .  מי שיזם את החוק היה דיכטר ,  בכנסת ה-18 כחבר קדימה . " הבאתי אותו אז לעיונו של נתניהו ,  והוא אמר שאין לו אות אחת לגרוע או אות אחת להוסיף .  40 חברי כנסת חתמו עליו מתוך 80 ,  כי היו בכנסת ההיא 40 שרים וסגני שרים שלא יכולים לחתום על הצעות חוק .  ההצעה הזו תעבור ". 
באיזה נוסח ?  לכל אחד בקואליציה הייתה הצעה משלו ." יש נוסח מעודכן שאני ניסחתי שדי דומה לזה של ראש הממשלה .  נחדש את זה בכנסת הבאה .  החוק הזה יעבור .  הקואליציה שהייתה עכשיו ,  אני מכיר חלק מהדמויות שחתמו אז ונלחמו איתי להיות יוזמים וברחו עכשיו מפחד מראש או ראשת המפלגה שלהם שהתנגדה .  את גן הילדים שהיה בקואליציה הקודמת ,  שגרמו המפלגות בקואליציה שלא הסכימו לתת גיבוי לראש הממשלה ולהתפשר ,  זה דבר שלא יחזור על עצמו .  מקווה מאוד שנקבל מספיק מנדטים כדי שנוכל לנהל את זה עם פחות סחטנות ".  
כשאתה אומר  " ראשת מפלגה "  אתה רומז ללבני שגנזה אז את החוק .  מה אתה חושב על החיבור שלה עם הרצוג ? "בכדורסל ,  שחקן גבוה זה הדבר הכי חשוב שיש .  כשאין לך שחקן גבוה ,  הפתרון הוא לא להלחים שני שחקנים קטנים ",  הוא עוקץ . " ראיתי אותה כראשת מפלגה שמביאה גירעון של 40 מיליון שקל ולא עושה דבר להתמודד אתו או לבדוק איך הוא נוצר .  באותו הרגע היא איבדה מבחינתי את מעמדה כראשת מפלגה .  העובדה שנוטשים אותה כל חבריה ,  מסבירה טוב מהכול את הקו שאנחנו מכירים מהשנים הקודמות ". 
לפניות לכתב עמרי נחמיאס :  omri_n@walla.net.il 

דיכטר יחזור לכנסת ?   " מדינה אחת לשני עמים - חוסר אחריות "
 השר וראש השב"כ לשעבר מתמודד שוב בפריימריז בליכוד .  בראיון לוואלה !  חדשות הוא מדבר על המצב בעזה  ( "ייתכן שנצטרך לצאת לעוד 'חומת מגן' ")  וגם תוקף את לבני  ( "לא סתם כל חבריה נוטשים אותה ") 

