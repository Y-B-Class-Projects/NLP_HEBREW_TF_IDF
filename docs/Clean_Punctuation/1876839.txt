מה הנזק המדיני שייגרם לישראל מהגבלת התרומות ? 
תגובות חריפות נשמעו לאחר קידום החקיקה שתגביל את מימון ארגוני השמאל ,  ולצדן חשש כבד מהנזק המדיני שעשוי להיגרם לישראל . " העולם רוצה לראות בישראל מדינה דמוקרטית חופשית ופתוחה "
 בארגוני זכויות האדם התריעו אתמול  ( ראשון )  על נזק מדיני גדול שעשוי להיגרם לישראל כתוצאה מקידום החקיקה שתגביל את מימון ארגוני השמאל ,  ומקווים שהלחץ הבינלאומי יוביל בסופו של דבר למסמוס החקיקה .  בימים האחרונים העבירו נציגי המדינות התורמות לישראל - בהן בריטניה ,  ארצות הברית ,  האיחוד האירופי ונורבגיה - מסרים חריפים בניסיון למנוע את החקיקה .
 הגבלת מימון ארגוני השמאל - כותרות אחרונותארגוני השמאל על הגבלת המימון : " לא ישתיקו אותנו"מכה לשמאל :  הממשלה תומכת בהגבלת תרומות 
" העולם רוצה לראות בישראל מדינה דמוקרטית חופשית ופתוחה ",  אמר מנכ"ל  " שלום עכשיו ",  יריב אופנהיימר ,  בשיחה עם וואלה !  חדשות , " כשהמדינה לא מתייחסת לאזרחים שלה בצורה דמוקרטית זה משפיע על איך שהיא מצטיירת בעולם ".  
ראש המועצה לביטחון לאומי ,  אלוף במילואים יעקב עמידרור ,  התריע אתמול בפני שרי הממשלה על הנזק המדיני החמור הצפוי להיגרם לישראל כתוצאה מחקיקת החוק . " גרמניה ,  ארה"ב ,  בריטניה והאיחוד האירופי כבר פנו אליי ",  אמר עמידרור לשרים , " והחוק הזה בטח לא יעזור לישראל בעולם ".  במשרד החוץ אמרו הערב כי לא הגיעו אליהם פניות מדיניות נוספות בנושא ,  אך הנזק התדמיתי כבר ברור : " יש הרבה דברים בתקשורת וזה נראה רע ",  אמרו במשרד .
" ממשלת ישראל ביצעה אקט מכוער וקשה של דה לגיטימציה למדינת ישראל כולה והשחירה את פניה בעולם ",  תקפה מנכ"ל עמותת  " עיר עמים ",  שממומנת בחלקה הגדול על ידי האיחוד האירופי ,  כחלק ממחויבות האיחוד בתוכניות בינלאומיות ליישוב סכסוכים .  במקביל לפניות ללשכת ראש הממשלה ,  שוחחו עם ראשי הארגונים נציגי האיחוד האירופי ,  בדומה לנציגי ממשלות בריטניה ,  נורבגיה ,  שבדיה ,  שוויץ ומדינות אירופאיות רבות אחרות ,  בניסיון לנתח ולהבין את משמעויות מהלכי החקיקה ולגבש דרכים לסיכולה .
 הפגיעה בפעילות העמותות והארגונים לא תחול ,  ככל הנראה ,  על שנת הפעילות הקרובה ,  אך בארגונים חוששים ממנוסה של תורמים מפעילות גם בהווה ,  דבר שעלול להביא לפגיעה בפרויקטים עתידיים ,  או כאלה שנמצאים בשלבי היגוי ,  ולצמצום משמעותי של הפעילות .
 גורם מדיני הסביר אמש כי העובדה שהחקיקה אינה אוניברסלית ואינה תקפה על כל מימון זר של עמותות וארגונים ישראליים ,  אלא מכוונת לסקטור אחד בלבד ,  צפויה לעורר תגובה בינלאומית חריפה . " רוב המדינות שתורמות לארגוני השמאל משקיעות עוד מיליונים גם בתרבות ,  חינוך ומחקר ",  מסביר אופנהיימר , " כל המדינות שתורמות לנו הן ידידותיות לישראל ,  אבל הרצון להשקיע כרוך בראייתה של ישראל כמדינה מערבית ,  פתוחה ודמוקרטית .  אם הם יחשבו שהפכנו לרפובליקת בננות ,  הם לא ירצו לתמוך בנו יותר ". 
אחד החששות שמעלה אופנהיימר הוא שהמהלך יוביל לקיצוץ גם בתרומות לארגונים נוספים כמו אוניברסיטאות ,  תיאטראות ,  מכוני מחקר ועוד .  גורמים שעסקו בנושא הביעו שביעות רצון מעמדת ראש המל"ל כפי שהוצגה בפני שרי הממשלה . " שמחנו לגלות שעמידרור בעדנו ",  אמרו , " נראה שבלשכת ראש הממשלה מתחילים להבין את המשמעות המדינית של כל זה ". 
מלבד הרוח הגבית מעמידרור ,  בארגונים שואבים עידוד גם מאמירתו של ראש הממשלה אתמול בישיבת שרי הליכוד ,  בה הביע את תמיכתו בחקיקה אך הבהיר כי עליה להיות מוגבלת ומתוחמת היטב .
 בסביבת ראש הממשלה אמרו אמש כי נתניהו אינו מתכוון לפגוע בפעילויות של ארגונים הומניטריים וולונטריים ,  אך הוא בהחלט תומך בחקיקה שתמנע מארגונים העוסקים בפוליטיקה הפנימית בישראל קבלת תרומות ממדינות זרות .  אופנהיימר עצמו העריך כי ישנו סיכוי שהחוק לא יגיע לכדי מיצוי . " יש גורמים בקואליציה שלא יוכלו לחיות בשלום עם ההשלכות הבינלאומיות המשמעותיות של מהלך כזה .  לא כל סיעת הליכוד תמהר לתמוך בחקיקה שמנוגדת לעמדת היועץ המשפטי ,  שלא בהכרח תעמוד במבחן בג"ץ ".  
במקביל ,  ממתינים בארגונים לדיון בערר שהוגש על החלטת ועדת שרים לחקיקה ,  שנתון לתזמונו של ראש הממשלה עצמו .  עם זאת ,  בניגוד לתקוות אנשי העמותות ,  נתניהו אינו צפוי  " לקבור את החוק ".   " נתניהו מבין את מעמדנו בעולם ולא רוצה שכולם ילחצו עליו ",  אמר גורם פוליטי בשיחה עם וואלה !  חדשות ,  והעריך כי ההצעה צפויה להמשיך בשלבי החקיקה ותעלה בממשלה ,  אך ראש הממשלה יבצע שינויים משמעותיים בפרטיה . " נתניהו מבין שקשה להגדיר מהי עמותה פוליטית ומבין מה הקושי בלחוקק נגד ארגוני זכויות אדם ",  אמר הגורם ,  אך סייג והבהיר כי הימין צפוי להפעיל לחץ פוליטי כבד על נתניהו לקדם את החקיקה . " בנוסח הזה החוק לא יעבור ,  אבל נתניהו לא יוכל להתחמק מעיסוק בנושא ". 
 ( עדכון ראשון :  22:51 ,  13.11.11 ) 
לפניות לכתבת :  tal_sh@walla.net.il

מה הנזק המדיני שייגרם לישראל מהגבלת התרומות ? 
תגובות חריפות נשמעו לאחר קידום החקיקה שתגביל את מימון ארגוני השמאל ,  ולצדן חשש כבד מהנזק המדיני שעשוי להיגרם לישראל . " העולם רוצה לראות בישראל מדינה דמוקרטית חופשית ופתוחה "
 
