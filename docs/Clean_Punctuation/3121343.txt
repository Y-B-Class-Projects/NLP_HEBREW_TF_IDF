היועמ"ש אחרי נאום נתניהו : " אסור לפגוע בלגיטימיות של המשטרה "
 מנדלבליט אמר בכנס משפטי כי יש לו אמון מלא ברשויות אכיפת החוק ,  ברקע מתקפתו של ראש הממשלה על ההמלצות הצפויות נגדו .  נשיאת העליון חיות : " חלק מנבחרי הציבור מתבטאים באופן מביש ".  שקד תקפה את מערכת המשפט : " מנותקת מהעם "
 היועץ המשפטי לממשלה אביחי מנדלבליט אמר אמש  ( חמישי )  כי יש לו  " אמון מלא "  במשטרה .  זאת ברקע הביקורת שהשמיע ראש הממשלה בנימין נתניהו ,  לקראת הגשת ההמלצות הצפויות בנוגע לחקירות נגדו .  בכנס העמותה למשפט ציבורי בזיכרון יעקב ,  אמר מנדלבליט כי המשטרה עושה  " את מלאכתה בשקידה ובמקצועיות כששיקולי טובת העניין גוברים על כל שיקול אחר ".  הוא הוסיף כי נראה שהחקירות  " צפויות להסתיים בהקדם ".  
לדבריו , " על ביקורת להיות אמתית ומבוססת .  יש להגן על מעמדם של העושים במלאכה במשטרה ובפרקליטות ולא לפגוע בלגיטימיות שלהם על ידי אמירות חסרות בסיס .  הוא הדגיש כי  " אסור להשלים עם שום סטייה מדרך הישר של בירור האמת ".  הוא הוסיף כי גם אסור לסטות לרעתם של נחקרים וחשודים .  
מנדלבליט ביקר את החוק הצרפתי ואת חוק ההמלצות וכן את  " חוק עוקף בג"ץ ",  שלפיו די ברוב של 61 חברי כנסת כדי לעקוף את החלטות בית המשפט . " זהו עיקור מתוכן של סמכות בג"ץ למלא את תפקידו כמגן המיעוט והוא יביא בעיני לפגיעה של ממש בדמוקרטיה הישראלית ",  אמר . " מדובר בהתבוננות חסרה על המונח 'שלטון הרוב' .  אין דמוקרטיה בלי הגנה אפקטיבית על זכויות הפרט ". 
מנדלבליט דחה גם את הפרסומים על סכסוך בינו לבין המפכ"ל רוני אלשיך ושיבח את שיתוף הפעולה עמו ועם צמרת המשטרה .
 נשיאת בית המשפט העליון ,  אסתר חיות ,  תקפה אף היא את הביקורת על מערכת המשפט . " חלק מנבחרי הציבור מתבטאים לאחרונה באופן מביש ".  לדבריה , " לפני כחודשיים הצהרתי אמונים למדינת ישראל ולחוקיה והתחלתי את כהונתי .  באותו טקס הצהרתי כי דיאלוג בין רשויות השלטון הוא חיוני בכל מדינה דמוקרטית ,  ובלבד שכל רשות תשמור בגישה מכבדת ועניינית כלפי רעותה ",  אמרה . 
" האם הדיאלוג בישראל הוא כזה ?  ",  שאלה חיות . " לדיאבון הלב האופן שבו מתבטאים חלק מנבחרי הציבור ,  שרים וח"כים כאחד ,  רחוק מלהיות מכבד וענייני ".  היא הוסיפה : " נדמה לי שאנו השופטים משתדלים להקפיד על כבודן ומעמדן של יתר הרשויות .  הן ברמת השיח והן בהיבט הביקורת השיפוטית ".   
" אם יש מי שסבור שכיבוד הרשות המחוקקת או המבצעת פירושו העלמת עין מפגיעה בשלטון החוק או מזכויות אדם - טעות בידו .  משילות גם אין משמעה רישיון להפר את החוק ",  הוסיפה חיות .
 מנגד ,  שרת המשפטים איילת שקד מתחה ביקורת חריפה על מערכת המשפט . " הדמוקרטיה הישראלית בורחת מהעם ",  אמרה  " הדבר נובע מפחד עמוק וקמאי מהעם ומריחוקן של חלק מהאליטות הישנות ממציאות החיים .  השיטה שלנו רואה לנגד עיניה בבירור את 'ירושלים של מעלה' ,  אבל לא מצליחה להבחין בדרום תל-אביב של מטה ". 
שקד האשימה כי בעיני מערכת המשפט , " העם ,  הדמוס ,  הפך לדמון ,  והעם הפך לסכנה הניבטת מכל פינה ואורבת לשיטתנו .  חוקיו של העם ,  כפי שאלה מחוקקים באמצעות נבחריו ,  מצוירים לא פעם כמי שעשויים להמיט על כולנו אסון נורא ". 
 ( עדכון ראשון :  20:12 )  

היועמ"ש אחרי נאום נתניהו : " אסור לפגוע בלגיטימיות של המשטרה "
 מנדלבליט אמר בכנס משפטי כי יש לו אמון מלא ברשויות אכיפת החוק ,  ברקע מתקפתו של ראש הממשלה על ההמלצות הצפויות נגדו .  נשיאת העליון חיות : " חלק מנבחרי הציבור מתבטאים באופן מביש ".  שקד תקפה את מערכת המשפט : " מנותקת מהעם "
 
