 " נתניהו נהג בצורה מבישה ולא גיבה את חושפי הפרשה "
 יו"ר מפלגת העבודה ,  שלי יחימוביץ' ,  ויו"ר האופוזיציה ,  ציפי לבני ,  מתחו ביקורת נוקבת על התנהלותו של ראש הממשלה בפרשת ההטרדה בלשכתו : " נתניהו מעביר מסר עוין לשלטון החוק "
 בכנסת אמנם בירכו על הודעתו של ראש הממשלה ,  בנימין נתניהו ,  כי מינה ראש סגל חדש ללשכתו ,  אך מותחים ביקורת נוקבת על הדרך שבה התנהל בפרשת ההטרדה שהסעירה את לשכתו  ואת המדינה כולה .  
יו"ר מפלגת קדימה וראש האופוזיציה ,  ציפי לבני ,  אמרה הערב  ( ראשון )  כי המסר העולה מפיטוריו של נתן אשל הוא ש"ישראל לא יכולה להיות מדינה שבה גברים יטרידו את מי שכפופה להם ".  היא קראה לנשים אחרות שלא לחשוש ולהתלונן במקרים דומים ,  ואמרה כי הרשעתו באונס ובהטרדה של הנשיא לשעבר ,  משה קצב , " נותנת כוח לנשים ".  לבני ,  שדיברה בבכנס מנהיגות נשית של עמותת  " כן "  בנתניה ,  אמרה כי  " אישה שמוטרדת בכל משרד ממשלתי או בכל מקום עבודה ,  צריכה לקבל לגיטימציה מהמדינה ללכת ולהתלונן ,  מבלי שתחשוש להפוך להיות הנרדפת ". 
יו"ר מפלגת העבודה ,  שלי יחימוביץ' ,  אמרה כי התנהגותו של ראש הממשלה נתניהו בפרשה הייתה  " מבישה ",  משום שבהודעה על פיטוריו של אשל לא גיבה את מזכיר הממשלה צבי האוזר ,  ואת ראש מערך ההסברה ,  יועז הנדל ,  שסייעו בחשיפת הפרשה .  
לדברי יחימוביץ' , " במקום לשבח את בכירי משרדו ,  שנהגו בהגינות ועל פי החוק ודיווחו על המעשים הקשים בלשכה ,  נתניהו הפנה להם כתף קרה ,  ושיבח את נתן אשל ,  שיצא בעור שיניו מהפרשה והודח מהשירות הציבורי ".  יחימוביץ' אמרה כי  " המסר שמעביר נתניהו הוא מסר עוין לשלטון החוק ,  לנשים הסובלות הטרדות במקום העבודה ולעמיתיהן ,  הגברים ההגונים ,  שגם אם ירצו לסייע להן יחששו לעשות זאת ".  יחימוביץ' אמרה את הדברים בכנס השנתי של עמותת כן לקידום מנהיגות נשית בראשות יפעת זמיר .  
מוקדם יותר ,  הודיע נתניהו כי מחליפו של אשל ,  שהודח לצמיתות משירות המדינה ,  יהיה ראש הלשכה ,  גיל שפר ,  והוא ימונה במקומו לראש הסגל .  בהודעה שפרסם נתניהו ,  נאמר כי הוא  " מבקש להודות לנתן אשל על עבודתו המסורה והטובה במשך שנים בתפקיד ראש לשכת ראש הממשלה ,  ולשבח את תרומתו החשובה לעבודתה המוצלחת של ממשלת ישראל ".  
נציבות שירות המדינה גיבשה הסדר טיעון מול פרקליטיו של אשל ,  לפיו הוא יתפטר מתפקידו עד 1 במרץ ,  ויתחייב שלא לשוב לשירות המדינה .  
אשל יודה שקיים קשר ב"דרך שאינה ראויה ואינה מקובלת בין ממונה לכפיפה בשירות המדינה ",  ויואשם בפגיעה במשמעת בשירות המדינה ,  ובהתנהגות שאינה הולמת עובד מדינה .  כמו כן ,  תוטל על אשל נזיפה חמורה .  התובענה נגד אשל וההסדר שהושג עמו הוגשו לבית הדין למשמעת של הנציבות ,  בתיאום עם היועץ המשפטי לממשלה יהודה וינשטיין ועם פרקליט המדינה משה לדור .
 נתן אשל יודה באשמה בהסדר טיעון ויודח מתפקידונתניהו הודה לאשל - אך לא גיבה את חושפי הפרשהראש הסגל הבא בלשכת ראש הממשלה :  גיל שפר
לפניות לכתבת :  tal_sh@walla.net.il  

" נתניהו נהג בצורה מבישה ולא גיבה את חושפי הפרשה "
 יו"ר מפלגת העבודה ,  שלי יחימוביץ' ,  ויו"ר האופוזיציה ,  ציפי לבני ,  מתחו ביקורת נוקבת על התנהלותו של ראש הממשלה בפרשת ההטרדה בלשכתו : " נתניהו מעביר מסר עוין לשלטון החוק "
 
