מסתמן :  אחרי פיטורי שקד - נתניהו ימנה היום שר משפטים
ראש הממשלה ככל הנראה ימנה שר חדש לתפקיד ולא ישאיר אותו בידיו .  בחדשות 13 פורסם כי לאחר התייעצויות שקיים עם בכירי משרד המשפטים ,  הובהרה לו הבעייתיות במינויו לתפקיד הזמני כל עוד תיקיו הפליליים מתנהלים במשרד
אחרי שפיטר את שרת המשפטים איילת שקד ,  מסתמן שראש הממשלה בנימין נתניהו ימנה היום  ( שלישי )  שר המשפטים חדש .  בחדשות 13 פורסם כי הובהרה לנתניהו הבעייתיות בהחזקה בתפקיד באופן זמני בגלל אחריותו של משרד המשפטים על תיקיו הפליליים .  זאת ,  לאחר שבמהלך אתמול נערכו התייעצויות בין משרד המשפטים ללשכת ראש הממשלה בנושא שאלת מינויו הזמני .
 נתניהו פיטר שלשום את שקד ושר החינוך נפתלי בנט והפסיק את חברותם בקבינט המדיני-ביטחוני .  ההודעה לשניים נמסרה באמצעות שיחת טלפון ממזכירות הממשלה ,  זאת אף על פי שנתניהו פגש בשניים במהלך ישיבת הממשלה .  היועץ המשפטי לממשלה ,  אביחי מנדלבליט ,  הבהיר שלשום כי הממשלה יכולה למנות שרים מבין חברי הכנסת המכהנים ללא צורך באישור הכנסת .
 עוד בוואלה !  NEWS:לא יירתע - אבל גם לא ינשוך :  מיהו מבקר המדינה החדש ? סערת  " משפט התורה ":  מתקפה נגד סמוטריץ' ,  שהבהיר - לא נחזור לימי התנ"ךגנץ ולפיד הבהירו :  למרות השמועות ,  הסכם הרוטציה במפלגה יימשך 
זמן קצר לאחר הפיטורים ,  הבהירו בנט ושקד כי יעשו כל שביכולתם כדי שחילוף התפקידים יתבצע ללא תקלות . " אנו מודים מעומק הלב לציבור הישראלי על הזכות הנדירה שנפלה בחלקנו לשרת אותו בתפקידינו כשרי החינוך והמשפטים ",  אמרו . " כל שעשינו היה למען טובת מדינת ישראל ואזרחיה .  נעביר בצורה סדורה את המשרדים בראשם עמדנו לידי השרים שיחליפו אותנו על מנת לקיים תיפקוד רציף וטוב של משרדי החינוך והמשפטים ,  ועל מנת ששנת הלימודים הבאה תיפתח כסידרה ". 
לאחר הפיטורים ,  לוואלה !  NEWS נודע כי הבית היהודי-האיחוד הלאומי דורשות לקבל חזרה לידיה את תיקי המשפטים והחינוך .  גורם פוליטי אמר כי ככל שמינוי זה יתאפשר בתקופת בחירות ,  הרי שלנתניהו לא תהיה התנגדות לכך .  עוד לא ברור מי במפלגה יקבל את התיקים אבל ההערכה היא שיו"ר המפלגה פרץ יקבל את תיק החינוך וח"כ סמוטריץ' את תיק המשפטים .  
יו"ר האיחוד הלאומי ח"כ בצלאל סמוטריץ' אמר במהלך חגיגיות יום ירושלים במרכז הרב בבירה כי הוא דורש לקבל את תיק המשפטים כדי  " להשיב את משפט התורה למכונו ".  בתגובה לדבריו ,  שעוררו סערה לאור החשש שבכוונתו לכונן מדינה על פי דין תורה ,  אמר היום נתניהו כי  " מדינת ישראל לא תהיה מדינת הלכה ". 
 ( עדכון ראשון :  21:21 ,  03/06 )  

מסתמן :  אחרי פיטורי שקד - נתניהו ימנה היום שר משפטים
ראש הממשלה ככל הנראה ימנה שר חדש לתפקיד ולא ישאיר אותו בידיו .  בחדשות 13 פורסם כי לאחר התייעצויות שקיים עם בכירי משרד המשפטים ,  הובהרה לו הבעייתיות במינויו לתפקיד הזמני כל עוד תיקיו הפליליים מתנהלים במשרד

