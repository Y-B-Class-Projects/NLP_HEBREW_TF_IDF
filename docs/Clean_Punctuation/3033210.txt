היועמ"ש על חקירות נתניהו : " העובדה ששימשתי מזכיר אינה עילה לפסילתי "
 מנדלבליט הגיב לביקורת הציבורית ואמר כי חובתו לעסוק בפרשות ראש הממשלה ,  על אף קרבתו המקצועית לנתניהו .  היועמ"ש יצא נגד ההדלפות מחדרי החקירות : " תגובש הנחיה שתתווה מדיניות אכיפה "
 היועץ המשפטי לממשלה ,  עו"ד אביחי מנדלבליט ,  אמר היום  ( שישי )  כי זו חובתו לעסוק בפרשות ראש הממשלה בנימין נתניהו - על אף קרבתו המקצועית אליו והעובדה כי שימש מזכיר הממשלה .  בנוסף לכך ,  אמר ברקע התמלילים המתפרסמים מהקלטות נתניהו כי הוא מגבש הנחיה למניעת הדלפות .
" אני שומע קולות שאומרים לא לעסוק בתיקים של ראש הממשלה .  אך זו אינה בחירתי אלא חובתי .  העובדה ששימשתי מזכיר אינה עילה לפסילתי ",  אמר מנדלבליט בכנס לשכת עורכי הדין באילת ,  כחלק מהפאנל  " סוגיות באכיפת חוק משולחנו של היועץ המשפטי לממשלה ".  לדבריו , " אם אעשה זאת  ( לא אעסוק )  אמעל בתפקידי .  אזכיר שעברה שנה מאז שהעליון בשבתו כבג"ץ נדרש לטענה זו בדיוק בעתירה שהוגשה נגד מינויי ליועץ המשפטי ". 
לקריאה נוספת :" מילצ'ן העיד :  הזוג נתניהו הוא שדרש את טובות ההנאה"אהוד ברק תוקף את היועמ"ש : " אובדן מצפן בטיפול בפרשות ביביגייט"פרקליט המדינה על חקירות נתניהו : " הלחצים על המערכת לא יעזרו " 
" על מערכת אכיפת החוק לפעול בשם האינטרס הציבורי במיוחד בעבירות שקשה לגלות כמו עבירות על טוהר המידות .  אין איש או מוסד מעל לחוק בישראל ועל כך גאוותנו .  מצד שני המערכת חייבת בהפעלת שיקול דעת זהיר ,  כולל הקפדה על זכויות חשודים ונחקרים ,  כולל הליך משפטי ראוי .  אין פה מי שמחפש לערוף ראשים .  שימוש בלתי מבוקר בכוח הרב שניתן למערכות עלול להיות הרה אסון ". 
מנדלבליט הוסיף כי הוא פועל בתיקים אלה בשיתוף פעולה מלא עם אגף החקירות והמודיעין של המשטרה ועם הפרקליטות . " יש דעות שונות וטוב שכך ,  בדיוק כמו כל דיון אחר שאני מקיים .  בסוף אחרי שאני שומע אני מקבל החלטה ,  ההכרעה היא שלי ואתם הולכים לבית המשפט ,  לממשלה ,  לכנסת ,  אם צריך וטוב שכך ".   
" בכל הנוגע לפרשות אני פועל בשים לב לעניין הציבורי והתקשורת והצורך להביא לציבור את מה שצריך .  אני מבין וזה ברור לי אבל צריך לשים לב שמעל לכל עומדים צורכי החקירה .  דברים שמפריעים להגיע לחקר האמת ,  אנחנו מקפידים עליהם .  ברגע שניתן יהיה לפרסם כל מה שיוצא הוא על אחריות המפרסם .  אני מודע לזה שהתפרסמו דברים מתוך חומרי החקירה ,  לא אתייחס לזה באופן ישיר ".  
בנוגע להדלפות של חומרי החקירה לכלי התקשורת ,  אמר מנדלבליט כי  " ההחלטה בשאלה אם יש מקום לפתיחה בחקירה בעקבות הדלפת מידע האסור בגילוי מחייבת ,  אם כן ,  איזון בין אינטרסים כבדי משקל ,  הפועלים לעתים בכיוונים מנוגדים .  הצורך באיזון זה הוביל את התביעה להפעיל עד כה מדיניות זהירה ומצמצמת בכל הנוגע לחקירת הדלפות ".  
לדבריו , " אינני סבור שיש לבטל כליל את השיקולים שהוזכרו ,  ואין בכוונתי להסיר מעלינו את הזהירות שהנחתה אותנו עד כה בנושא מורכב זה .  יחד עם זאת ,  אחרי שנדרשתי לדברים ,  ובין היתר בחנתי אירועים שונים שבהם הובאו לפתחי תלונות על הדלפות ,  מצאתי כי ישנם מקרים שבהם לא ניתן להשלים עם הנזקים הטמונים בתופעה .  על כן ,  ואף שמדיניות האכיפה בעניין זה צריכה להמשיך להיות זהירה ומצמצמת ,  מצאתי שיש מקום להרחיבה במידת מה .  בהמשך לכך נעשית עבודה לצורך גיבוש הנחיית יועץ משפטי לממשלה ,  אשר תתווה את השיקולים הרלוונטיים ואת מדיניות האכיפה .  בהקשר זה צריך לומר עוד כי ההתמודדות עם תופעת ההדלפות אינה מתמצת אך במגרש הפלילי ,  ובהחלט ניתן ואף רצוי להתמודד עמה גם בכלים נוספים ".  
אמש התייחס פרקליט המדינה שי ניצן בכנס לשכת עורכי הדין לטענות על שיקולים פוליטיים שהובילו לכאורה להחלטה לפתוח בחקירת פרשות 1000 ו-2000 . " לאורך השנים נשמעות נגדנו טענות כאילו פתחנו בחקירה נגד אישי ציבור מסוימים רק משום שהם משתייכים לצד הימני או השמאלי של המפה הפוליטית ,  לעדה מסוימת ,  למיעוט מסוים ,  וכיוצא בזאת ",  אמר . " הכול הבל ורעות רוח .  אין דבר רחוק יותר מן האמת ". 
בסוף דצמבר הורה היועץ המשפטי לפתוח בחקירה פלילית נגד נתניהו בגין שתי פרשות .  בתיק 1000 נחקר חשד שלפיו ראש הממשלה קיבל טובות הנאה מאנשי עסקים ,  המפיק ההוליוודי ארנון מילצ'ן והמיליארדר האוסטרלי ג'יימס פאקר .  תיק 2000 עוסק בשיחות שניהל נתניהו עם מו"ל ידיעות אחרונות ,  ארנון נוני מוזס ,  שבהן עלה החשד כי האחרון הציע סיקור אוהד בעיתונו בתמורה לכך שהראשון יפעל לקידום חוק  " ישראל היום ".  
הבוקר דווח ב"הארץ "  כי מילצ'ן טען בעדותו במשטרה כי ראש הממשלה ורעייתו הם שדרשו ממנו להעניק להם את טובות ההנאה ,  ושהן לרוב לא ניתנו מיוזמתו .  על פי הדיווח ,  המעורבים בפרשה השתמשו בשמות קוד ;   " עלים "  לסיגרים ו"ורדים "  לשמפניה הוורודה .  עוד דווח כי  " עדותו של מילצ'ן הייתה נקודת המפנה בפרשה המכונה תיק 1000 ,  שאליה הצטרפו קבלות ופרטי כרטיסי אשראי ,  שנתפסו בידי החוקרים ומעידים לכאורה על מסע הרכישות למען ראש הממשלה ובני ביתו .  עוד קודם הצביע מידע מודיעיני שהצטבר במשטרה על דפוס שבמסגרתו התבקשו אילי הון לרכוש עבור נתניהו מוצרי יוקרה .  התשתית הראייתית בציר שבין ראש הממשלה והמפיק ההוליוודי היא שביססה את החשד הזה ".  

היועמ"ש על חקירות נתניהו : " העובדה ששימשתי מזכיר אינה עילה לפסילתי "
 מנדלבליט הגיב לביקורת הציבורית ואמר כי חובתו לעסוק בפרשות ראש הממשלה ,  על אף קרבתו המקצועית לנתניהו .  היועמ"ש יצא נגד ההדלפות מחדרי החקירות : " תגובש הנחיה שתתווה מדיניות אכיפה "
 
