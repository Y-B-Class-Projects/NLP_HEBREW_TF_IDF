נתניהו מציע :  מעצר מנהלי לחשודים ביידוי אבנים ובקבוקי תבערה
על רקע יידוי האבנים והמתיחות בירושלים ,  ייפגש ראש הממשלה בצאת החג עם שרי הממשלה וגורמי ביטחון לדיון חירום שבמסגרתו יקדם גם חקיקה להטלת עונשי מינימום על מיידי אבנים ובקבוקי תבערה
 ( צפו :  שוטרים פורצים למתחם הר הבית בערב חג )  
לשכת ראש הממשלה הודיעה אמש  ( שני )  כי במסגרת הדיון הדחוף שיתקיים מחר בצאת החג בעקבות האירועים בהר הבית ופיגוע האבנים בירושלים ,  יפעל בנימין נתניהו לקדם חקיקה מהירה לקביעת עונשי מינימום למיידי אבנים וזורקי בקבוקי תבערה .  כמו כן ,  נתניהו יעלה בדיון את ההצעה לעצור במעצרים מנהליים עד תום ההליכים חשודים בעבירות מסוג זה .
 בדיון ישתתפו שר הביטחון משה יעלון ,  השר לביטחון הפנים גלעד ארדן ,  שרת המשפטים איילת שקד ,  שר התחבורה ישראל כץ ,  אנשי הפרקליטות והיועץ המשפטי לממשלה וגורמי ביטחון . " ראש הממשלה רואה בחומרה רבה את יידויי האבנים ובקבוקי התבערה נגד אזרחי ישראל ומתכוון להילחם בתופעה בכל האמצעים ,  ובכללם החמרת הענישה והאכיפה ",  נכתב בהודעה שפרסמה שלשום לשכת ראש הממשלה .
 יושב ראש מפלגת יש עתיד ,  ח"כ יאיר לפיד ,  התייחס אמש לפיגוע האבנים . " פיגוע זריקת האבנים שהרג את אלכסנדר לבלוביץ' מזכיר לכולנו שוב שאבנים הורגות ",  אמר לפיד והוסיף : " צריך לנהוג ביד קשה אל מול מיידי האבנים הללו ונגד כל פעולת טרור שמסכנת את אזרחי מדינת ישראל .  הממשלה צריכה לעשות הכל כדי להלחם בטרור ואנחנו ניתן את הגיבוי המלא לכל פעולה שתחזיר את הביטחון לתושבי מדינת ישראל ". 
קריאה נוספת :  תושבי ארמון הנציב בירושלים  " חיים עם הטרור ":   " נהרס לנו החג"מלך ירדן : " פרובוקציה נוספת בהר הבית תשפיע על יחסינו עם ישראל"פיגוע האבנים בירושלים :  ההרוג הוא אלכסנדר לבלוביץ 
שלשום ,  בסיום ארוחת החג ,  אבנים יודו לעבר רכבו של אלכסנדר לבלוביץ בן ה-64 בשכונת ארמון הנציב שבירושלים והוא לקה בלבו ומת .  בנוסף לפיגוע ,  צעיר יהודי נפצע היום באורח קל מידויי אבנים בציר המוסיקה שבעיר ונער כבן 16 נעצר בחשד שיידה אבנים לעבר לוחמי מג"ב בהר הזיתים .
 המתיחות נמשכת גם בהר הבית ובמסגד אל-אקצא שבתוך המתחם .  צעירים מוסלמים התפרעו אתמול במתחם והשליכו אבנים ומוטות לעבר כוחות הביטחון שהיו במקום .  הם נמלטו למסגד וחמישה מהם נעצרו .  שניים נוספים נעצרו לאחר מכן בגין ניסיון לתקוף שוטרים .  ביקורי היהודים והתיירים נמשכו כסדרם .  גם שלשום אירעו מהומות במתחם כשרעולי פנים יידו אבנים לעבר שוטרים וירו לעברם עשרות רבות של זיקוקים בכינון ישיר .  כמו כן נתפסו בכניסה למסגד ציוד שחשוד כצינורות נפץ .  חבלן משטרתי פינה החפצים החשודים .
  ( עדכון ראשון :  21:47 )  

נתניהו מציע :  מעצר מנהלי לחשודים ביידוי אבנים ובקבוקי תבערה
על רקע יידוי האבנים והמתיחות בירושלים ,  ייפגש ראש הממשלה בצאת החג עם שרי הממשלה וגורמי ביטחון לדיון חירום שבמסגרתו יקדם גם חקיקה להטלת עונשי מינימום על מיידי אבנים ובקבוקי תבערה

