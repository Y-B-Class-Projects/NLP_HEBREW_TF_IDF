קלינטון :  על נתניהו לעשות יותר למען השלום
מזכירת המדינה האמריקאית קראה לראש הממשלה להוכיח לפלסטינים שהצהרותיו בדבר אימוץ חזון שתי המדינות - כנות .  לדבריה ,  על ישראל  " להימנע מהצהרות ופעולות חד צדדיות "
 מזכירת המדינה האמריקאית הילרי קלינטון קראה הלילה  ( שישי )  לראש הממשלה בנימין נתניהו להוכיח את כנותו ולפעול לקידום תהליך השלום .  בנאום שנשאה במרכז דניאל אברהם לשלום במזרח התיכון אמרה קלינטון כי על נתניהו  " להימנע מהצהרות ופעולות חד צדדיות "  שעלולות לערער את התהליך ואת האמון בין הצדדים .
" ראש הממשלה נתניהו אימץ את חזון שתי המדינות ",  אמרה מזכירת המדינה האמרקיאית , " אבל בהקלות התנועה בגדה המערבית ,  בתגובה לצעדי ביטחון משופרים מצד הפלסטינים ,  אין די כדי להוכיח לפלסטינים שהאימוץ הזה כן ".  
" אנחנו קוראים לישראל להמשיך ליצור מומנטום לעבר שלום כולל ",  הצהירה קלינטון , " על ידי כך שתגלה כבוד לשאיפות הלגיטימיות של הפלסטינים באמצעות הפסקת הבנייה בהתנחלויות והיענות לצרכים ההומניטריים בעזה ". 
קלינטון גם הזהירה ,  כי הקפאון בתהליך השלום מחזק את הגורמים הקיצוניים באזור ,  ובהם אירן ,  חמאס וחיזבאללה .  בנוסף ,  היא קראה למנהיגים הערבים להוכיח כי הם תומכים בתהליך השלום במעשים ולא רק בדיבורים .  לדבריה ,  אם הערבים רציניים ביוזמתם ,  עליהם לפעול למימושה אותה ולא לאיים בביטולה כל פעם שתהליך השלום נקלע למשבר .
 
קלינטון :  על נתניהו לעשות יותר למען השלום
מזכירת המדינה האמריקאית קראה לראש הממשלה להוכיח לפלסטינים שהצהרותיו בדבר אימוץ חזון שתי המדינות - כנות .  לדבריה ,  על ישראל  " להימנע מהצהרות ופעולות חד צדדיות "
 
