יחימוביץ' על נאום נתניהו : " אף מילה על 'טבע' ?  "
 יו"ר האופוזיציה עלתה לנאום במושב הפתיחה של הכנסת ועברה מיד למתקפה נגד ראש הממשלה .  יחימוביץ' הגדירה את הפיטורים ההמוניים בחברת הענק כ"פיגוע המוני "  ו"מעשה קניבליזם "
 יו"ר האופוזיציה שלי יחימוביץ' עלתה היום  ( שני )  לדוכן הנואמים באולם מליאת הכנסת ,  במסגרת פתיחת מושב החורף של הכנסת ,  וסימנה את המטרה  ראש הממשלה בנימין נתניהו .  יחימוביץ' שעלתה לנאום מיד לאחר נתניהו ,  הביעה את פליאתה על כך שראש הממשלה נמנע בנאומו מלהתייחס לכוונת חברת  " טבע "  לפטר כ-800 עובדים במפעליה בישראל .
" אף מילה על טבע ?  ",  שאלה יחימוביץ' , " 800 משפחות ,  שזה כמה אלפי אנשים שיוטלו עכשיו בבת אחת למציאות של ייאוש ,  אבטלה ועוני .  זה פיגוע המוני .  אתה ראש הממשלה שלהם ".  לאור העובדה שנתניהו התייחס בנאומו בעיקר לנושאים האיראני והפלסטיני ,  פנתה אליו יחימוביץ' ואמרה : " יש לי בשבילך בקשה פחות מורכבת מאיראן והפלסטינים :  את אותו כובד ראש מוצדק ביותר אני מבקשת ממך לגלות כלפי עניין טבע .  תתקשר לג'רמי לוין  ( מנכ"ל טבע  ע"נ )  ותודיע לו שהוא לא מפטר אף אחד .  מי כמוך יודע שיש לך את כל הכלים בעולם לעשות זאת .  הפיטורים האלו של חברה ששילמה כמעט 0% מסים הם מעשה של קניבליזם .  אין מילה אחרת ".   
" לטבע יש רווח של חמישה מיליארד דולר בשנה .  איך זה מתיישב עם היגיון וציונות ?  ",  תהתה יו"ר האופוזיציה , " המנכ"ל ג'רמי לוין מרוויח 15 מיליון שקל בשנה .  טבע נוסדה על כנפיו של חזון ישראלי הודות לפיתוח מדעי במכון ויצמן .  אלי הורוביץ  ( היו"ר הקודם ומנכ"ל החברה לאורך שנים ארוכות .  ע"נ )  לא היה נותן לזה לקרות ".  יחימוביץ' פנתה לשר האוצר יאיר לפיד : " כששאלת אותו  ( את לוין  ע"נ )  בנימוס אם הוא מוכן להתחיל לשלם מסים ,  מה הוא ענה לך ?  הרי באותו הזמן הטלת עוד מסים על מעמד הביניים ".  
יחימוביץ' המשיכה ואמרה : " גם מסקרן אותי לדעת :  מי הצביע בטבע בעד ומי נגד ?  האם עלה על דעתכם להשתמש במיליארדי השקלים כדי לשמור על העובדים שלכם גם בתקופות שהן סתם טובות מאוד ולא מצוינות ?  כל דירקטור בטבע מרוויח על כל ישיבה יותר מ-7,000 שקלים .  יו"ר הדירקטוריון מקבל החזרי נסיעות של 2.5 מיליון שקל בשנה .  מישהו שם חשב לעצמו שאולי לא רק עובדי שכר מינימום יפוטרו ?  למה טבע לא משלמת מסים - כדי לייצר מקומות עבודה ".  
בנאומה עסקה יו"ר האופוזיציה גם בנושא הגרעין האיראני ,  וליתר דיוק ,  באופן בו הנושא הוצג קודם לכן על ידי ראש הממשלה : " אין קואליציה ואין אופוזיציה .  כל תיאור העובדות של נתניהו מדויק .  אין מחלוקת שיש לנו לשמחתנו את העוצמות הדרושות להגן על עצמנו ,  ואם לא תהיה ברירה כל האופציות מונחות על השולחן וזאת לא קלישאה ".  אך לצד זאת הדגישה יחימוביץ' : " יש מחלוקת על האסטרטגיה שאתה נוקט - ההכרה העמוקה שגורלנו בידינו ,  אבל זה לא אומר שתמיד אנחנו האקדוחן הבודד שעליו לירות במו ידיו בכל אויב ".   
" אני חולקת עליך שאיראן היא סכנה לקיומו של העם היהודי והמפעל הציוני ",  טענה יחימוביץ' , " למה האפוקליפסה הזאת ?  עברנו את פרעה ואת הגלות ואת חורבן הבית ואת האינקוויזיציה ,  את השואה .  לא נשקפת סכנה לעצם גורלו ועתידו של העם היהודי ,  אנחנו לא בגלות .  יכול להיות שהעתיד הוא לא כל כך פסימי ?  שיש תקווה ?  ויש על מה לחלום ?  קץ האנושות ,  נשורת גרעינית  נכון ,  יש בעתיד סכנות אבל העתיד תלוי במציאות שאנחנו ניצור במו ידינו - זאת מהות הציונות ". 
בנושא שיחות המשא ומתן המדיני עם הרשות הפלסטינית ביקשה יחימוביץ' מנתניהו שיעדכן את חברי הכנסת במתרחש במסגרתן .  יחימוביץ' קבלה על מספר הפגישות המועט שהתקיימו עד כה ודרשה להאיץ את קצב המשא ומתן .  כמו כן ,  שאלה יחימוביץ' האם הממשלה נערכת למצב בו השיחות ייכשלו ,  ובמקביל חזרה על הצהרותיה הקודמות בנושא ואמרה נתניהו : " אני שוב מתחייבת שנעניק רשת בטחון פוליטית אם תרהיב עוז ותפרוץ קדימה .  זאת הבטחה חקוקה בסלע .  אבל לא לריטואל אלא למפנה של ממש ". 

יחימוביץ' על נאום נתניהו : " אף מילה על 'טבע' ?  "
 יו"ר האופוזיציה עלתה לנאום במושב הפתיחה של הכנסת ועברה מיד למתקפה נגד ראש הממשלה .  יחימוביץ' הגדירה את הפיטורים ההמוניים בחברת הענק כ"פיגוע המוני "  ו"מעשה קניבליזם "
 
