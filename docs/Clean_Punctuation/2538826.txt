תושבי גבעת האולפנה נועדו עם נתניהו : " פגישה קשה "
 תושבי השכונה שצפויה להתפנות בקרוב הגיעו להפגש עם מזכיר הממשלה ,  והופתעו כשראש הממשלה ביקש להיוועד עימם .  הוא לא ידע שביניהם בתו של יו"ר האיחוד הלאומי ,  ח"כ כץ
בפני ראש הממשלה ,  בנימין נתניהו ,  ניצבים מספר אתגרים בדרך להשלים את פינוי חמשת המבנים בשכונת גבעת האולפנה בהתנחלות בית אל ,  שנבנו על קרקע פרטית של פלסטינים ,  כמתחייב בהוראת בג"ץ .  הראשון והמוכר שבהם הוא העימות הפוליטי ,  בדרך לדחיית  " חוק ההסדרה ",  אך היום  ( שני )  הזדמן לו מכשול נוסף :  פגישה עם תושבי ההתנחלות .
 נתניהו הזכיר את הפגישה בישיבת סיעת הליכוד ,  וציין כי נפגש עם אשת מג"ד במילואים ,  תושבת השכונה .  אלא שראש הממשלה לא ידע שמדובר בבתו של יו"ר האיחוד הלאומי ,  ח"כ יעקב  ( כצל'ה )  כץ ,  שבועיים אחרי שבין השניים התקיים עימות במליאת הכנסת .  
משתתפי הפגישה הגדירו אותה בשיחה עם וואלה !  חדשות כ"פגישה קשה ביותר ".  הדס בירנבוים .  בתו של כצל'ה ,  בעלה אמיר ,  ותושב אחר של השכונה ,  רועי מרגלית ,  הגיעו ביוזמתם לפגוש את מזכיר הממשלה צבי האוזר ואת ראש הלשכה ,  גיל שפר .  אלא שבאמצע הפגישה התברר שנתניהו רוצה להיפגש עימם .  מרגלית סיפר לנתניהו שהוא רב אוגדה במילואים ,  ואמיר סיפר שהוא מג"ד צנחנים במילואים שהחזיק את גבול עזה בסבב האחרון . 
" אמרת שזו גזירה שהציבור לא יכול לעמוד בה ,  ואתה לא יכול פתאום עכשיו להגיד לפנות ",  הם הטיחו בנתניהו . " לא השתנה דבר .  דין חמשת הבניינים הוא כמו תשעת הבתים האחרים .  אין לך תשובה לא על האולפנה עצמה בה לומדות 600 תלמידות ולא על שליש מבית אל .  אין גם תשובה על 84 אחוז מעופרה שנמצאת על שטח פרטי ".  
" לא תהיה ראש ממשלה אם יהיה פינוי ",  הם המשיכו לומר . " אתה תיפול ,  הליכוד ייפול .  זו גזירה שהליכוד לא יכול לעמוד בה ,  ואתה לא תוכל לעמוד בה כי אתה תיפול .  כמו שהיה השקר הזה של הטעיית הציבור שאפשר לנסר בתים ,  כך גם אמרת שווינשטיין ימצא פתרון .  הוא לא יכול למצוא פתרון ב-48 שעות ,  אם לא מצא בשנה וחצי .  אין פתרון מלבד חקיקה להצלת 30% מיהודה ושומרון .  זאת עוולה נוראית שלא עשו אותה מעולם לא לבדואים בנגב ,  לא לערבים בצפון ולא במזרח ירושלים .  למדינה יש גם אחריות לאומית כלפי תושבים .  היא שלחה אותנו לשם ואין שום לגיטימיות לפנות אותנו ".  
נתניהו ,  אגב ,  ציין את הפגישה שלו עם התושבים באור חיובי .  בישיבת סיעת הליכוד אמר : " נפגשתי היום עם שתי משפחות משכונת האולפנה - מלח הארץ .  מג"ד בצנחנים ,  רס"ן במילואים ,  שתי מורות וילדה קטנה שקראים לה אהבה ".  אותה אהבה ,  אגב ,  היא נכדתו של כצל'ה .
 עוד על גבעת האולפנהנתניהו :  העברת כל בניין בגבעת האולפנה - 6 מיליון שקלחכ יעקב כץ :  מי שיגרש יהודים לא יהיה ראש ממשלההצעד הבא של המתנחלים :  הפעלת לחץ על שרי הליכוד 

תושבי גבעת האולפנה נועדו עם נתניהו : " פגישה קשה "
 תושבי השכונה שצפויה להתפנות בקרוב הגיעו להפגש עם מזכיר הממשלה ,  והופתעו כשראש הממשלה ביקש להיוועד עימם .  הוא לא ידע שביניהם בתו של יו"ר האיחוד הלאומי ,  ח"כ כץ

