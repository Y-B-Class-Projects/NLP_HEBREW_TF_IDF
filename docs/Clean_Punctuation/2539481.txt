ההבטחה של נתניהו לימין :  851 יחידות דיור בשטחים
נוסף על 300 היחידות בהתנחלות בית אל ,  עליהן הכריז ראש הממשלה ,  משרד השיכון הודיע כי ייבנו 144 בתים באדם ,  ו-114 באפרת .  לשכת נתניהו :  לא הוחלט איפה נבנה
 ( צילום :  גדעון צנטנר ,  ערוץ הכנסת ,  רויטרס ;  עריכה :  אמיר קוטיגרו ;  קריינות :  אביב אברמוביץ' )  
חמישה בתים יפונו - 851 ייבנו במקומם ?  גורמים בכירים בהתיישבות אמרו היום  ( רביעי )  לוואלה !  חדשות כי ראש הממשלה בנימין נתניהו מתכוון לאשר את בנייתן של כ-551 יחידות דיור חדשות ביהודה ושומרון ,  בנוסף ל-300 יחידות הדיור שיאושרו בהתנחלות בית אל ,  כחלק מחבילת  " הסוכריות "  עליהן הכריז נתניהו ,  לאור פינויים של חמישה בתים בשכונת גבעת האולפנה בהתנחלות ,  שנבנו על קרקע פרטית של פלסטינים ,  וכמתחייב בהחלטת בג"ץ .  
בתוך כך ,  צפוי שר השיכון אריאל אטיאס להודיע הערב על המכרזים לבניית 551 יחידות הדיור בשטחי יהודה ושומרון ,  אשר יחולקו באופן הבא :  117 יחידות דיור ייבנו באריאל ,  92 במעלה אדומים ,  144 באדם ,  114 באפרת ו-84 יחידות דיור יקומו באופן חריג בקריית ארבע ,  שכן מדובר בשטח הנמצא מחוץ לגושי ההתנחלויות .
 הממשל האמריקאי ,  לעומת זאת ,  מעביר הערב ביקורת על התכנית להקמת מאות יחידות דיור ביהודה ושומרון . " התכנית חותרת תחת המאמצים השלום ",  אמר דובר מחלקת המדינה האמריקאית ,  מרק טונר , " עמדתנו בנוגע להתנחלויות לא השתנתה - אנו לא מקבלים את הלגיטימיות של המשך הפעילות הישראלית בהתנחלויות .  אנו רוצים לראות את שני הצדדים נמנעים מנקיטת צעדים כאלו וחוזרים למשא ומתן ".  
במשרד השיכון הדגישו כי השיווק מתבצע ,  בין היתר ,  כחלק ממדיניות המשרד בהגדלת היצע הקרקעות לבנייה ,  וכמענה לביקושים בשוק הדיור .  השר אטיאס סיכם על המהלך בשיחה שקיים היום עם ראש הממשלה בנימין נתניהו . " הגדלת היצע הקרקעות מסייע לזוגות הצעירים ,  ובהנייה באיו"ש מחזקת את ההתישבות ",  אמר אטיאס . " אמנם יפנו 30 דירות ,  אך ייבנו במקומן 850 .  בנסיבות שנוצרו מדובר בפיתרון ראוי ",  הוסיף .
 אטיאס העלה את ההצעה לשיווק יחידות דיור ביהודה ושומרון כבר ביום ראשון האחרון בישיבת הממשלה ,  שם אמר לראש הממשלה כי הוא רואה במקרה גבעת האולפנה הזדמנות להגדלת היצע הקרקעות ביהודה ושומרון ,  שיתן מענה גם לביקושים הגוברים לדיור .  בימים האחרונים גובש המתווה במשרד השיכון ,  ופרטיו האחרונים סוכמו היום בפגישה שקיים אטיאס עם ראש הממשלה .  
בשיחות סגורות שקיים ראש הממשלה נתניהו עם שרים הוא אישר באוזניהם את הדברים ,  ואלה אמרו לו כי הרחבת הבנייה תוביל לחיזוק ההתיישבות ביהודה ושומרון .  מבחינת אפרת מדובר בחיזוק נוסף שהם מקבלים מראש הממשלה ,  זאת לאחר שלפני כחצי שנה אושרה בנייתן של 217 יחידות דיור בשכונה אחרת בהתנחלות ,  גבעת הזית . " קיבלנו את הבשורה ברגשות מעורבים ",  אמר לוואלה !  חדשות ראש מועצת אפרת עודד רביבי , " מצד אחד מחליטים על הרס בתים בבית אל ,  אולם מצד שני מחזקים את ההתיישבות ביהודה ושומרון במאות יחידות דיור חדשות .  העובדה שניתנים אישורי בנייה מעידה שניתן לחזק את ההתיישבות גם על פי חוק ,  ואנחנו מקווים שגם יתר היישובים יזכו לתוספות בנייה משמעותיות כפי שאפרת קיבלה ".  ראש מועצת קרני שומרון ,  הרצל בן ארי ,  אמר בתגובה כי טרם קיבל אישור מגורם רשמי לתוספת המדוברת . 
" חוק ההסדרה עדיף ממבול אישורי הבנייה בהתנחלויות ",  כך הגיב מזכ"ל תנועת שלום עכשיו יריב אופנהיימר בתגובה לכך כי בכוונת ראש הממשלה לאשר מאות יחידות דיור חדשות ביהודה ושומרון , " נתניהו נכנע לנערי הגבעות ומוציא למכירת חיסול את חזון שתי המדינות .  המתנחלים מוכיחים שוב שבאמצעות אלימות ואיומים הם יכולים לסחוט את קופת המדינה ולזכות במאות דירות החסרות בתוך ישראל ".  
בסביבת ראש הממשלה אישרו היום כי ראש הממשלה מתכוון לבנות מאות יחידות דיור נוספות ,  אך הדגישו כי טרם נקבע סופית איפה תתבצע הבנייה החדשה .  במסיבת עיתונאים שערך לאחר ההצבעה היום בכנסת ,  אמר נתניהו כי  " 300 משפחות חדשות יצטרפו לבית אל ",  אך לא התייחס ל-470 יחידות הדיור האמורות .  שר המדע ,  דניאל הרשקוביץ מהבית היהודי ,  התייחס היום להבטחות שקיבל נתניהו ,  כאמתלה להיעדרותו מההצבעה על  " חוק ההסדרה ",  שביקש לעקוף את החלטת בג"ץ בעניין פינוי הבתים .
" לאור העובדה שהמאבק על חוק ההסדרה הוכרע ,  ולאור התחייבויות משמעותיות שקיבלתי מראש הממשלה הכרוכות בחיזוק ההתיישבות ,  ולאור פניותיהם של כמה מראשי ההתיישבות ביהודה ושומרון שקראו לי לא להשתתף בהצבעה ,  החלטתי להיעדר ממנה ",  אמר .  הוא הוסיף כי  " נותרנו קול קורא במדבר ולכן החלטנו שלא לקפוץ ראש לבריכה ריקה .  מנהיגות נבחנת ברגעים שבהם צריך לחשוב מהראש גם כשהבטן מתהפכת .  לא נשחק לידי שלום עכשיו ונמשיך להיאבק על ההתיישבות מהמקום בו מתקבלות ההכרעות ,  כי אין ממשלה ימנית מזו ".  
בצהריים דחתה הכנסת ברוב של 69 חברים נגד 22 את הצעת  " חוק ההסדרה "  שיזם ח"כ זבולון אורלב  ( הבית היהודי )  .  החוק נועד לעקוף את הוראת בג"ץ לפנות את בתי גבעת האולפנה בבית אל .  אמש אישר היועץ המשפטי לממשלה את הצעתו של ראש הממשלה ,  בנימין נתניהו ,  להעתיק את הבתים לשטח צבאי סמוך .  שרי הממשלה וסגני השרים שתמכו בחוק נעדרו מההצבעה ,  אחרי שראש הממשלה נתניהו איים לפטרם .  יו"ר הקואליציה ,  זאב אלקין ,  הפר משמעת קואליציונית והצביע בעד החוק .  
בהכנת הידיעה השתתף פנחס וולף
גבעת האולפנה לקראת פינוי - כותרות אחרונותבאור יום ,  בכוחות גדולים :  כך תפונה גבעת האולפנהראש הממשלה נתניהו :  החוק שנדחה היה פוגע בהתיישבותהפינוי המתוכנן :  ניתן לקפל הבתים כמו לגולאחר דחיית חוק ההסדרה :  עימותים אלימים בהפגנההמורדים נעדרו ,  חוק ההסדרה נפל בקריאה טרומית
לפניות לכתבים :  יהושע - joshjosh@walla.com ,  טל - tal_sh@walla.net.il 

ההבטחה של נתניהו לימין :  851 יחידות דיור בשטחים
נוסף על 300 היחידות בהתנחלות בית אל ,  עליהן הכריז ראש הממשלה ,  משרד השיכון הודיע כי ייבנו 144 בתים באדם ,  ו-114 באפרת .  לשכת נתניהו :  לא הוחלט איפה נבנה

