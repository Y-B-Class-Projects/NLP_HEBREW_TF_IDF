רה"מ והאוצר :  כך נגדיל היצע הדירות בישראל
הפחתת מס שבח על קרקעות ,  תמריצים לקבלנים לקיצור משך הבנייה ומימון הקמת מוסדות ציבור .  אלה שלושת הצעדים שעליהם הודיעו נתניהו ושר האוצר שטייניץ ,  במטרה להקל על מצוקת הדיור
 ( צילום :  גדעון צנטנר ,  עריכת וידאו :  דורון שטיין ) 
מתמודדים עם מצוקת הדיור :  ראש הממשלה בנימין נתניהו ,  שר האוצר יובל שטייניץ ושר השיכון אריאל אטיאס הציגו אחר הצהריים  ( שני )  צעדי חירום בהם תנקוט הממשלה במטרה להגדיל את היצע הדירות בישראל .  במסיבת עיתונאים במשרד ראש הממשלה בירושלים ,  אמר נתניהו כי  " בחמש השנים האחרונות אנחנו עדים לעלייה חדה במחירי הדיור .  אנחנו יודעים שהדבר הזה מכביד על כלל האוכולוסייה ,  אבל בראש ובראשונה על זוגות צעירים .  אנשים מוצאים פתרונות זמניים ,  יש מצוקת דיור גדלה והולכת במדינת ישראל ". 
לאחר דבריו של נתניהו ,  פירט שר האוצר שטייניץ את הצעדים החדשים שתנקוט הממשלה .  שטייניץ סיפר כי  " אנחנו מציגים מספר צעדים שעוסקים כולם בתחום ההיצע ובתחום עידוד ההיצע בתחום הקרקעות .  שלושה צעדים שהם חלק ממכלול ,  ובתוך שבועות ספורים נודיע על צעדים נוספים ".  
שר האוצר פירט כי  " הצעד הראשון ,  הינו צעד לעידוד מכירה של קרקעות פרטיות על ידי הנחה זמנית במס שבח מקרקעין .  הצעד השני ,  צעד מקביל ,  עוסק בתחום קרקעות המדינה ,  והינו צעד של הנחה או החזר במכרזים על הקרקע של מנהל מקרקעי ישראל ,  שהמטרה שלו היא לתת תמריץ משמעותי לקבלנים לזרז בנייה בקרקעות ולא ולהחזיקן לשווא .  הצעד השלישי נועד לעודד ראשי ערים וראשי רשויות לאשר בניית דירות נוספות בערים ביישובים השונים ". 
שטייניץ פירט כי  " מבחינת הצעד הראשון ,  בשנת 2011 ניתן הנחה על מס שבח מקרקעין למי שימכור קרקעות פרטיות לבנייה מהירה .  ההנחה תינתן רק עבור מקרקעין שהבנייה בו תסתיים בתוך 30 חודשים .  מי שימכור קרקע לבניה מהירה ,  נגבה ממנו רק 20% מס לאורך כל התקופה ,  כולל שבח היסטורי שעומד על 45% אחוז נכון לעכשיו ".  
" מבחינת הצעד השני ",  סיפר שטייניץ , " אנו מתכוונים לתת החזר של עד 15% במחיר הקרקע במכרזים של מנהל מקרקעי ישראל למי שיתחיל בבנייה מיידית ולקבלנים שישלימו בנייה של לפחות 80% מכמות הדירות בפרוייקט ".  שטייניץ פירט עוד כי  " ישנם ראשי ערים המונעים בנייה של שכונות חדשות מהסיבה שחלק ממוסדות הציבור נופלים על כתפי העירייה .  החלטנו לאשר לממ"י לגבות על הקרקע היטלי פיקוח ולהעביר לערים שיאשרו במהירות בניית דירות ". 
במהלך מסיבת העיתונאים ,  סיפר נתניהו אודות הפורום בו התקבלו ההחלטות אודות הצעדים ואמר כי  " כינסתי פורום משותף בחודש האחרון ,  של שר האוצר ,  שר השיכון ,  נגיד בנק ישראל ,  מנכ"ל משרדי ,  גורמים ממנהל מקרקעי ישראל ואחרים .  צוות מקצועי שנוגע בנושא הזה במטרה לתת פתרונות מעשיים בטווח הקצר .  קיבלתי החלטה נוספת  להביא תוצאות ,  ככל שיידרש ,  מידי כמה שבועות .  היום אציג את הצעדים הראשונים ,  את המנה הראשונה של התוצאות .  אנחנו מתכנסים כמעט כל שבוע ,  ונציג צעדים נוספים ככל שהדבר יידרש .  צפו להמשך ,  ובקרוב ". 
סגנית השר לענייני צעירים ,  גילה גמליאל ,  אמרה במסיבת העיתונאים כי  " הצעדים הללו הם חלק מתוכנית אסטרטגית להפיכת צעירים וצעירות למשאב לאומי .  התוכנית החלה בהקלה ברכישת השכלה באמצעות מתן שנת לימודים חינם לחיילים משוחררים ,  וכעת אנו מטפלים בנושא מצוקת הדיור .  מדובר בגל ראשון של הטבות שמטרתו לסייע בפיתרון מצוקת הדיור של הזוגות הצעירים ". 
ח"כ מירי רגב  ( ליכוד )  אמרה בתגובה : " אני מברכת את ראש הממשלה על התכנית להקלה במתן פתרונות דיור לזוגות צעירים .  מזה שנה אני מובילה את השדולה למען הדיור ואת ההתנגדות לכך שהאוצר יספסר בקרקע ".  לדבריה , " לזוג צעיר מגיע דיור בסכום סביר ,  אנחנו לא הילדים של אקירוב .  מחר יתכנס יום עיון בהשתתפות הארגונים החברתיים למען זוגות צעירים .  אם רה"מ לא ייבשר טוב עד למועד אישור התקציב לא אצביע בעדו "
 

רה"מ והאוצר :  כך נגדיל היצע הדירות בישראל
הפחתת מס שבח על קרקעות ,  תמריצים לקבלנים לקיצור משך הבנייה ומימון הקמת מוסדות ציבור .  אלה שלושת הצעדים שעליהם הודיעו נתניהו ושר האוצר שטייניץ ,  במטרה להקל על מצוקת הדיור

