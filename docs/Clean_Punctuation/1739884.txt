השביעייה לא דנה בהמשך ההקפאה בהתנחלויות
למרות ההערכות לפיהן שרי השביעייה ידונו בחידוש ההקפאה ביו"ש ובהצלת המשא ומתן המקרטע עם הפלסטינים ,  פרסמה לשכת נתניהו כי הנושאים כלל עלו לדיון .  במקום זאת ,  דנו השרים בהשלכות של המשט לעזה ובהיערכות מול הדה-לגיטימציה לישראל בעולם
עם סיום ישיבת פורום השביעייה הערב  ( שלישי )  ,  הכחישו בלשכת ראש הממשלה את הדיווחים לפיהם הפורום דן היום בנושא המאמצים שיאפשרו את המשך השיחות הישירות עם הפלסטינים .  מלשכת נתניהו נמסר כי הפורום דן בנושא ההשלכות של המשט לעזה ובהיערכות של ישראל מול מסע הדה-לגיטימציה בעולם .  
בנוסף שמעו השרים עדכון מיוסף צ'חנובר ,  הנציג הישראלי בוועדת  " פלמר ",  שהוקמה על ידי מזכ"ל האו"ם באי קי מון לבחינת אירועי המשט .
 במקביל לפגישת השביעייה ,  נפגש יו"ר הרשות הפלסטינית אבו מאזן בקהיר עם נשיא מצרים חוסני מובארק ודן עמו במאמצים  " להציל "  את תהליך השלום ולקדמו .  על פי דיווחים בכלי תקשורת ערבים ,  מובארק הזהיר מפני  " גל טרור עולמי "  שעלול להתפרץ אם המשא ומתן ייכשל .  בנוסף עדכן אבו מאזן את מובארק בהתפתחויות האחרונות הנוגעות לשיחות הפיוס הפנים-פלסטיניות שחודשו באחרונה .
 מלך ירדן עבדאללה נפגש היום עם שר הרווחה יצחק הרצוג בעמאן .  השיחה בין השניים נסובה על עניינים מדיניים ,  על רקע הניסיונות למנוע את פיצוץ השיחות בין ישראל לפלסטינים .  מדובר בפגישה השנייה שעורך השר הרצוג בירדן ,  לאחר שלפני כחודש הוא נפגש עם ראש ממשלת ירדן סמיר ריפעי .  עבדאללה אמר לשר הישראלי כי  " זהו רגע של הזדמנות היסטורית שהדורות הבאים ישפטו אותנו עליו ואסור להחמיץ אותו ". 

השביעייה לא דנה בהמשך ההקפאה בהתנחלויות
למרות ההערכות לפיהן שרי השביעייה ידונו בחידוש ההקפאה ביו"ש ובהצלת המשא ומתן המקרטע עם הפלסטינים ,  פרסמה לשכת נתניהו כי הנושאים כלל עלו לדיון .  במקום זאת ,  דנו השרים בהשלכות של המשט לעזה ובהיערכות מול הדה-לגיטימציה לישראל בעולם

