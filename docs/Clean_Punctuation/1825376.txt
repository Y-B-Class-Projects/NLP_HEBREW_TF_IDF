ברק : " העימות עם האמריקאים פחות קיצוני משנדמה "
 מהומה רבה על לא דבר ?  בראיון לערוץ 2 אמר שר הביטחון כי לדעתו ,  בתום ביקור רה"מ בארה"ב יתברר כי הפערים בין ישראל לארה"ב קטנים משנדמה . " אני לא חושב שהנאום היה כ"כ גרוע ",  הוסיף
 ( באדיבות הערוץ הראשון )  
" הפגישה הייתה פחות דרמטית משנדמה ,  והעימות עם האמריקאים פחות קיצוני משנדמה "   כך אמר היום  ( שבת )  שר הביטחון ,  אהוד ברק ,  בהתייחסותו לפגישת נשיא ארצות הברית ,  ברק אובמה ,  עם ראש הממשלה ,  בנימין נתניהו ,  אתמול בבית הלבן .  בראיון שהעניק לערוץ 2 הוסיף ברק כי  " זו הייתה הזדמנות לברר חילוקי דעות והבדלי עמדות .  האמריקאים בעצמם אמרו שזו הייתה שיחה קונסטרוקטיבית .  יש עוד נאומים של אובמה ושל נתניהו בפני אייפא"ק ,  ונאום של ראש הממשלה גם בקונגרס .  אני חושב שכשהביקור ייחתם ,  הפער יראה פחות דרמטי ,  והעימות יראה פחות קיצוני ". 
ברק המשיך וציין כי לדבריו ,  נאום אובמה לא היה דרמטי כפי שהצטייר . " אני לא חושב שהנאום היה כל-כך גרוע ,  או מבטא איום מידי על ישראל .  טוב שנתניהו העיר את תשומת הלב לכך שאנו מצפים שתהיה הכרה בגושי ההתיישבות ובשכונות היהודיות כחלק מישראל ,  שתהיה הכרה בכך שהפליטים צריכים להתיישב רק בתוך המדינה הפלסטינית ,  ושהתהליך כולו צריך להביא לסוף הסכסוך .  אך אני לא חושב שהנשיא אמר שצריך לחזור לגבולות 1967 ,  אלא שצריך לדון על הגבולות על בסיס קווי 1967 ,  ולבצע חילופי שטחים בהסכמה ".  לדבריו , " עמדת אובמה לא שונה מעמדות מסורתיות של נשיאים אמריקאים ב-40 השנים האחרונות ,  אלא רק מסבירה את הדברים בצורה הנוחה לאוזניים פלסטיניות בעניין הגבולות ,  וגם נוחה לאוזניים ישראליות בכך שהיא 'מוחקת' את ספטמבר ". 
ברק התייחס גם לתגובה הישראליות המומלצת ,  לדעתו ,  לדבריו של אובמה . " אני לא חושב שנאומו מצדיק התנתקות מההסדר הנוכחי עם האמריקאים .  במזרח התיכון אתה לא יכול להיות צודק אם אתה לא חכם ,  ואתה גם לא יכול להיות חכם אם אתה לא צודק ,  ולא שומר על לגיטימיות בינלאומית ועל קשר עם ארצות הברית ". 
אמש ,  בתום פגישה שהתארכה בכ-50 דקות מעבר לזמן המתוכנן ,  אמר נשיא ארה"ב אובמה כי  " השאיפה הסופית חייבת להיות מדינה יהודית בישראל ,  בטוחה  ולצדה מדינה פלסטינית שלווה ,  בעלת רצף טריטוריאלי אפקטיבי .  יש כמה הבדלים בין ניסוחי הדברים ,  אך כך זה בין ידידים .  עם זאת ,  יש הסכמה מוחלטת כי שלום אמיתי יכול להתרחש רק אם ההחלטה הסופית תאפשר לישראל להגן על עצמה מול איומים - והסכמה כי ביטחון ישראל יישמר בראש ובראשונה ".  נתניהו מצדו אמר כי ישראל תומכת בחזונו של אובמה להפצת שלום במזרח התיכון - ומעריכה את מחויבותו לביטחונה . " אנו שואפים לקדם את השלום .  ישראל חפצה בשלום ,  ואני אישית חפץ בו ".  אמר . " עם זאת יש להשיג שלום שיחזיק מעמד לעידנים .  שלום שמבוסס על אחיזת עיניים - גורלו להתנפץ לרסיסים .  שלום צריך להתבסס על עובדות ". 

ברק : " העימות עם האמריקאים פחות קיצוני משנדמה "
 מהומה רבה על לא דבר ?  בראיון לערוץ 2 אמר שר הביטחון כי לדעתו ,  בתום ביקור רה"מ בארה"ב יתברר כי הפערים בין ישראל לארה"ב קטנים משנדמה . " אני לא חושב שהנאום היה כ"כ גרוע ",  הוסיף

