לאחר החתימה על הסכם עד המדינה :  המשטרה אישרה להרו לצאת לחו"ל
ראש הסגל לשעבר של נתניהו ,  שעתיד למסור עדות בנוגע לחקירת פרשות 1000 ו-2000 ,  שבהן חשוד ראש הממשלה בעבירות של שוחד ומרמה ,  ייצא לחופשה פרטית שתוכננה מראש .  כשישוב ימסור עדות שתימשך כשבועיים עד חודש
פרקליטות המדינה וחוקרי יאח"ה יאפשרו ביום שני הקרוב לארי הרו ,  עד המדינה שגוייס כדי להפליל את ראש הממשלה בנימין נתניהו בפרשות 1000 ו-2000 ,  התיקים המוכרים גם כפרשת המתנות ופרשת נתניהו-מוזס ,  לצאת לחופשה בת כמה ימים עם בני משפחתו בחו"ל .  הרו ,  ראש הסגל לשעבר של נתניהו ,  תכנן את החופשה עוד לפני שהבשילו התנאים לחתימת הסכם עד המדינה עמו .  חוקרי יאח"ה מתכוונים להשתמש כבר עתה בעדות ראשי הפרקים שמסר הרו במהלך ניהול משא ומתן עמו .  מסמכים שהוכנסו למעטפה סגורה לפני חתימת ההסכם .
 מיד לאחר חזרתו לארץ צפוי הרו למסור עדויות נוספות ,  שמכונות  " עדות ניקיון ",  במסגרת עדות ניקיון מחויב העד למסור את כל המידע שיש ברשותו ואת כל העבירות שביצע בעבר  בין אם קשורות בתיק ,  ובין אם אחרות .  עדות ניקיון אינה יכולה לשמש נגדו ,  אלא אמורה לשמש נגד אחרים שהיו מעורבים בפשעים האמורים .  יחד עם זאת ,  עד המדינה מחויב לספק מידע תומך בנוסף לעדות שהוא מוסר .  ההערכה היא שגביית העדות ובדיקת ממצאיה תימשך בין שבועיים לחודש .  זו הסיבה שהמשטרה ביקשה להוציא צו איסור פרסום על עדותו של הרו עד ה-15 בספטמבר .
 עוד בנושא :  ההמתנה השתלמה :  מנדלבליט מצא את החיזוק שחיפש לתיק נגד נתניהופריצת דרך בחקירות נתניהו :  איש סודו חתם על הסכם עד מדינההמשטרה לבית המשפט :  נתניהו חשוד בעבירות של שוחד והפרת אמונים 
על הרו ייגזרו שישה חודשי עבודות שירות ו-700 אלף שקל קנס והוא יורשע בעבירות מרמה ובהפרת אמונים .  אתמול חידדה המשטרה את צו איסור הפרסום שהוצא ביום חמישי על חקירתו של הרו ,  ואסרה לפרסם את פרטי עדותו .  לפי הודעת המשטרה ,  הצו אוסר לפרסם כל פרט מתהליך המשא ומתן שהתנהל עם ארו ,  כל פרט מפרטי ההסכם שנחתם עמו ואת פרטי החקירה עצמה ,  זאת מלבד פרטי ההסכם שהיא עצמה פרסמה ,  הכוללים את העונש שיוטל עליו בתמורה למסירת המידע .  בצו שהוטל שלשום חשפה המשטרה כי נתניהו חשוד בעבירות שוחד והפרת אמונים .
 אתמול פרסם נתניהו סרטון שבו התייחס לפרשה , " אי אפשר בלי פרשיית השבוע :  אני לא מתייחס לרעשי הרקע ,  אני ממשיך בעבודה למענכם ,  אזרחי ישראל ",  אמר נתניהו בסרטון שפרסם לפני כניסת השבת בעמוד הפייסבוק שלו .  מטעמו של נתניהו נמסר שלשום : " אנו דוחים על הסף את הטענות המופרכות שמושמעות נגד ראש הממשלה .  מסע הציד להחלפת השלטון נמצא בעיצומו ,  אבל הוא נידון לכישלון ,  מסיבה פשוטה :  לא יהיה כלום כי לא היה כלום ". 
בערוצי הטלוויזיה דווח ביום רביעי כי הרו מסר לחוקרי המשטרה עדות בראשי פרקים ,  שמטרתה להציג את המידע שהוא יכול לספק כעד מדינה .  העדות נועדה לקדם את המגעים בינו לבין המשטרה והפרקליטות ,  והיא מהווה תנאי בסיסי לחתימה על ההסכם .  

לאחר החתימה על הסכם עד המדינה :  המשטרה אישרה להרו לצאת לחו"ל
ראש הסגל לשעבר של נתניהו ,  שעתיד למסור עדות בנוגע לחקירת פרשות 1000 ו-2000 ,  שבהן חשוד ראש הממשלה בעבירות של שוחד ומרמה ,  ייצא לחופשה פרטית שתוכננה מראש .  כשישוב ימסור עדות שתימשך כשבועיים עד חודש

