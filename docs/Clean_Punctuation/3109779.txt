לצד נתניהו בארוחה החגיגית בלונדון :  עדים בפרשת המתנות
בין האורחים בארוחת הערב הפרטית לציון מאה שנה להצהרת בלפור בה נכח ראש הממשלה ,  היו גם המיליארדרים רון לאודר ופויו זבלדוביץ' ,  שהעידו במשטרה בתיק 1000 ,  כך נודע לוואלה !  NEWS .  לשכת רה"מ : " מדובר באירוע פרטי של הלורד רוטשילד .  לא היינו מעורבים בקביעת המוזמנים "
 ביום חמישי התקבצו כמאה מוזמנים מכובדים באחוזת לנקסטר האוס שבלונדון לארוחת ערב פרטית ויוקרתית לציון מאה שנים להצהרת בלפור .  
אורחי הכבוד של מארגני האירוע - הלורד רוטשילד והלורד בלפור - היו ראש הממשלה בנימין נתניהו וראשת ממשלת בריטניה תרזה מיי .  לשניים הצטרפו עוד עשרות נכבדים מבריטניה ,  מישראל וממדינות נוספות ,  כמו שר החוץ האמריקני לשעבר ג'ון קרי ,  ראש ממשלת בריטניה לשעבר טוני בלייר ,  שרת התרבות והספורט מירי רגב ,  יו"ר האופוזיציה יצחק הרצוג ,  יו"ר הסוכנות היהודית נתן שרנסקי ,  הרב ג'ונתן סאקס ועוד .  
ארוחת הערב האקסקלוסיבית צולמה רק על ידי צלמים רשמיים ונערכה הרחק מעיני התקשורת ,  לפי העדפת הלורדים המארגנים ,  אך לוואלה !  NEWS נודע כי בין האורחים היו גם שני אנשי עסקים הנחשבים למקורבים או מקורבים לשעבר לראש הממשלה ,  שהעידו שניהם במשטרה במסגרת חקירת פרשת תיק אלף :  המיליארדר האמריקאי רונלד לאודר ,  והמיליארדר הבריטי פויו זבלודוביץ' .  יצוין כי באירוע נכחו קרוב למאה מוזמנים ,  ונתניהו ישב בראש השולחן באופן אנכי לשני שולחנות ארוכים מאוד ,  כך שייתכן שהוא אפילו לא שוחח עם חלק גדול מהאורחים .
 עוד בוואלה !  NEWS:ביטן על ההסכם עם קק"ל :  כשלון עלול להוביל להתפוררות הקואליציהשוטר מג"ב נעצר בחשד שאנס נערה בת 17 אותה הכיר באינטרנטערב הסעודית :  לבנון הכריזה עלינו מלחמה ;  נגרום להם לשוב למערות 
גם לאודר וגם זבלודוביץ מחזיקים בתפקידים בכירים בעולם היהודי .  לאודר הוא יו"ר הקונגרס היהודי העולמי וזבלודוביץ' עומד בראש ארגון בייקום ,  הפועל למען ישראל בתקשורת ובפוליטיקה הבריטית ,  ושניהם מחזיקים בקשרי ידידות ארוכי שנים עם ראש הממשלה בנימין נתניהו .  לאודר היה מראשוני התומכים בנתניהו בתחילת דרכו הפוליטית ,  ובכהונתו הראשונה בשנות ה-90' אף שימש שליח מטעמו במשא ומתן חשאי שניהל עם סוריה .  בשנים האחרונות היחסים בין השניים הידרדרו ,  על רקע סדרה של פרסומים ביקורתיים כלפי ראש הממשלה ומשפחתו בערוץ 10 ,  בו לאודר היה שותף ,  אך כפי שפורסם לראשונה בוואלה !  NEWS ,  לפני כחודשיים לאודר ונתניהו נפגשו והנתק הסתיים .  
לאודר נחשב מקורב מאוד גם לנשיא ארה"ב דונלד טראמפ ובשנה האחרונה היה מעורב במאמצי הבית הלבן לחדש את המו"מ בין ישראל והפלסטינים .  הוא אף שימש שליח לא רשמי של הנשיא לשיחות עם הפלסטינים ,  ירדן ומצרים .  בספטמבר 2016 הוא מסר עדות במשטרה בנוגע ליחסיו עם נתניהו ,  בבדיקה שאחר כך הפכה לחקירת תיק אלף ,  פרשת המתנות .  
זבלודוביץ' ,  שנחשב גם הוא למכר ותיק וידיד קרוב של משפחת נתניהו ,  מסר עדות במשרדי להב 433 באפריל האחרון ,  במסגרת בדיקת החשדות שנתניהו ורעייתו קיבלו טובות הנאה ממקורביהם .  זבלודוביץ' ,  איש עסקים יהודי-בריטי שעשה את הונו מנדל"ן ומלונאות מעורב גם בפעילות העסקית בישראל ,  ובין השאר בעל אחזקות באל-על .  גם הוא מכיר את נתניהו מאז שנות ה-80' ונחשב לידיד קרוב של המשפחה .  הוא תרם לנתניהו בתחילת דרכו ובעבר דווח כי בקדנציה הראשונה שלו בראשות הממשלה ,  הוא העמיד לרשות משפחת נתניהו את הווילה שלו בקיסריה לנופש משפחתי .  
זבלודוביץ' ,  מהיהודים העשירים בבריטניה ,  ידוע גם בקשריו למפלגת השלטון השמרנית הבריטית ,  והוא נחשב לתומך גדול של ישראל באמצעות פעילות ארגון בייקום .  הוא הדגיש בזמנו כי הוא מסר עדות למשטרה באופן וולונטרי ,  וגם מטעם ראש הממשלה מסרו אז שהעדות שלו  " לא יכולה להניב דבר מסיבה פשוטה :  הוא מעולם לא נתן שום מתנות ,  לא לראש הממשלה ולא למשפחת נתניהו ,  ואף פעם לא יתבקש לכך ". 
ארוחת הערב לציון מאה שנים להצהרת בלפור היתה אירוע פרטי אותו אירגנו הלורד רוטשילד וצאצאיו של בלפור עצמו ,  ולא אירוע רשמי של ממשלת בריטניה או שגרירות ישראל בלונדון .  לפי החלטת המארחים ,  ארוחת הערב נסגרה לחלוטין לסיקור תקשורתי ,  ככל הנראה לאור המורכבות הפוליטית שנוצרה בשבועות האחרונים על רקע הביקורת הפלסטינית העזה על ציון האירועים .  גם בלשכת ראש הממשלה הדגישו בתגובה לפניית וואלה !  NEWS כי כל האחריות על ארגון והפקת האירוע היתה בידי הלורד רוטשילד ,  כולל רשימות המוזמנים . " מי שזימן את כל האירוע היה הלורד רוטשילד .  לא היה לנו שום מידע או מעורבות בקביעת הרכב המוזמנים ",  נמסר .  

לצד נתניהו בארוחה החגיגית בלונדון :  עדים בפרשת המתנות
בין האורחים בארוחת הערב הפרטית לציון מאה שנה להצהרת בלפור בה נכח ראש הממשלה ,  היו גם המיליארדרים רון לאודר ופויו זבלדוביץ' ,  שהעידו במשטרה בתיק 1000 ,  כך נודע לוואלה !  NEWS .  לשכת רה"מ : " מדובר באירוע פרטי של הלורד רוטשילד .  לא היינו מעורבים בקביעת המוזמנים "
 
