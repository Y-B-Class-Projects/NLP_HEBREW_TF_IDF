ליברמן : " מוחו של המחבל נשטף בהסתה של הרשות ,  שנתניהו מעביר לה כסף "
 יו"ר ישראל ביתנו אמר במשדר וואלה !  NEWS כי פיגוע הירי בתל אביב ,  שבו נרצחו שני בני אדם ,  הוא תוצאה של מדיניותה הרופסת של הממשלה .  לדבריו , " לא מדובר באי שפיות .  המחבל בחור מתוחכם שיצא לרצוח "
 יו"ר מפלגת ישראל ביתנו ,  ח"כ אביגדור ליברמן ,  התייחס הבוקר  ( ראשון )  לחיפושים הנמשכים אחר המחבל נשאת מלחם ,  שרצח שני בני אדם ופצע שבעה בפיגוע הירי שהתרחש ביום שישי בתל אביב .  ליברמן אמר לאולפן וואלה !  NEWS כי  " האירוע בתל אביב הוא תוצאה של מדיניות והתנהלות רופסת של הממשלה ". 
ליברמן הדגיש את מקומה של ההסתה בגל הטרור הנוכחי ,  והוסיף על המחבל כי  " המוח שלו נשטף מכלי התקשורת של הרשות הפלסטינית ,  שנתניהו ממשיך להעביר לה כסף ".  לדבריו , " מדובר בסיפורי סבתא ,  לא מדובר באי שפיות .  הוא בחור מתוחכם שיצא לרצוח .  כל הסיפורים על אי שפיות זה כדי לגונן עליו ".  
יו"ר ישראל ביתנו התנגח בראש הממשלה בנימין נתניהו ,  ואמר כי  " זה לא ראש ממשלה זה שאמר שהמונים מסתערים על הקלפיות ,  אחר כך התנצל והזמין את חנין זועבי ללשכתו ".   " איזה סימן הוא נותן ?  שכדאי להיות קיצוני ",  אמר .
 לקריאה נוספת:בצל המצוד אחר היורה :  הורים רבים לא שולחים ילדיהם לבתי הספר בת"אהטרור החדש מבית היוצר של דאעש :  הירי בת"א לא חלק מגל הטרורהבליינים שבו לדיזנגוף ;  בעלי הפאב  " סימטא "  בת"א : " שוקלים אם לסגור "  
לטענתו ,  רק השבוע נחשפה תשתית טרור של חמאס ביהודה ושומרון ,  וכי ההנחיות לפיגועי הטרור מגיעות מרצועת עזה . " בזמנו ,  כשנחשפתי לנתניהו ,  זה היה בזמן עסקת ג'יבריל .  עברו שנים וראינו את נתניהו מוביל את עסקת שליט ,  שהייתה עסקה גרועה יותר מזו הקודמת .  כנראה שדברים משתנים ",  אמר .  
הבוקר ממשיכה משטרת תל אביב בחיפושים נרחבים אחר אחר מלחם ,  המחבל שפתח באש ברחוב דיזנגוף .  הורים רבים בעיר החליטו שלא לשלוח את ילדיהם לגנים ולבתי הספר ,  שאת חלקם סרקו כוחות הביטחון .  
אמש נמצא בעיר חפץ ששייך למחבל .  מעיריית תל אביב נמסר כי  " גורמי הביטחון בעיר נמצאים בכוננות ביטחונית מיוחדת ".  סיורי האבטחה במוסדות החינוך ובמתקני העירייה תוגברו ,  תוך שימת דגש מיוחד לאזורים הסמוכים לגני ילדים ,  לבתי הספר ולמקומות הומי אדם .  

ליברמן : " מוחו של המחבל נשטף בהסתה של הרשות ,  שנתניהו מעביר לה כסף "
 יו"ר ישראל ביתנו אמר במשדר וואלה !  NEWS כי פיגוע הירי בתל אביב ,  שבו נרצחו שני בני אדם ,  הוא תוצאה של מדיניותה הרופסת של הממשלה .  לדבריו , " לא מדובר באי שפיות .  המחבל בחור מתוחכם שיצא לרצוח "
 
