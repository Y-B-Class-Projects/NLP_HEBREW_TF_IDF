יעלון על יוקר המחייה : " אין פה תחרות ,  יש קרטל "
 המשנה לראש הממשלה התייחס למחאה החברתית ואמר כי  " יש כאן בעיה אמיתית וצריך לתת לה מענה ".  על תרחישי האימים לקראת ספטמבר אמר כי זהו  " ניצול של אינטרסים לאומיים לצרכים פוליטיים "
 המשנה לראש הממשלה ,  השר משה  ( בוגי )  יעלון השתתף הערב  ( שלישי )  בכנס מייסדי הליכוד ,  שם התייחס למחאה החברתית הגואה ואמר כי היא גרמה להתעוררות בנושא יוקר המחייה . " לממשלה יש אחריות והיא צריכה לנהל מדיניות .  יש כאן בעיה אמיתית וצריך לתת לה מענה ",  אמר יעלון .
 עוד אמר יעלון בעניין יוקר המחייה כי  " הייתי בארצות הברית ,  וגיליתי שהיוגורט שם עולה חצי מהיוגורט בארץ .  וזה כשהשכר הממוצע במשק בארצות הברית כפול מזה שבארץ ",  והוסיף כי אחת הדרכים הנכונות להתמודד עם זה היא מרד צרכנים . " אין פה תחרות ,  יש קרטל .  כל יצרני החלב והרשתות רוצים להרוויח הרבה כסף על חשבון כל אחד מאיתנו ",  קבע יעלון .
 עוד באותו נושא:בישראל נערכים לספטמבר : " נכנסים למרחב התלקחות"הרשות : " ליברמן יתאכזב - לא תהיה עוד אינתיפאדה"מפת המחאה :  2,349 אוהלים בישראל
על רקע המצב הכלכלי בעולם אמר יעלון כי  " העובדה שמדינת ישראל היא אי של יציבות היא לזכותה של הממשלה ולזכותו של ראש הממשלה ,  עוד מהימים בהם כיהן כשר האוצר ".   " יהיו כאן הרבה אנשים לא מרוצים גם אחרי המחאה ,  כי לא הולכת להיות פזרנות .  אנחנו הולכים להיות שקולים ,  זהירים ומחושבים ". 
לקראת פנייתה של הרשות הפלסטינית לאו"ם בספטמבר אמר יעלון כי צה"ל נערך לכל התרחישים ,  אך אין כל כוונה לגייס מילואים .  יעלון הביע ביקורת על הצגת תרחישי האימים בנושא ואמר כי  " לצערי יש פה קולות שנובעים מפוליטיקה ,  שמהלכים עלינו אימים ",  והוסיף כי  " כמה אפשר לנצל אינטרסים לאומיים לצרכים פוליטיים ?  די ,  מספיק להפחיד את עצמנו ". 
עוד אמר יעלון בנושא הפלסטיני כי הסכסוך הוא אינו טריטוריאלי ובסיסו לא בגבולות 67' . " הפלסטינים מסרבים להכיר בישראל כמדינת הלאום של העם היהודי ,  ואבו מאזן אמר לאחרונה שלעולם זה לא יקרה .  כולנו מתנחלים בעיניהם ",  אמר יעלון והוסיף כי  " אבו מאזן לא מוכן להגיד שני עמים ,  וזה היה עוד במהלך המשא ומתן עם אהוד אולמרט ".  השר יעלון אמר כי הכדור הוא במגרש הפלסטיני וכי  " לאט לאט הולך ומחלחל שאין פרטנר בצד השני .  בכל פעם שעלה רעיון של חלוקה הם התחילו במלחמה או בהתקפות טרור ". 

יעלון על יוקר המחייה : " אין פה תחרות ,  יש קרטל "
 המשנה לראש הממשלה התייחס למחאה החברתית ואמר כי  " יש כאן בעיה אמיתית וצריך לתת לה מענה ".  על תרחישי האימים לקראת ספטמבר אמר כי זהו  " ניצול של אינטרסים לאומיים לצרכים פוליטיים "
 
