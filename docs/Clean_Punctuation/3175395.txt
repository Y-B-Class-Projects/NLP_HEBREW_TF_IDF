בכיר מדיני :  הרוסים התחייבו לרצועת ביטחון של 100 ק"מ בסוריה
בתום פגישת נתניהו עם שר החוץ הרוסי אמר הגורם כי ראש הממשלה  " ירד לפרטי פרטים ",  בנוכחות הרמטכ"ל איזנקוט ומקבילו הרוסי . " הבהרנו ופירטנו מה המדיניות שלנו להרחקת איראן מגבול סוריה ".  החשש בישראל :  כוחות חיזבאללה יסתננו לדרום סוריה בחסות צבא אסד
רוסיה התחייבה בפני ישראל על רצועת ביטחון של כ-100 קילומטר בדרום סוריה שבה לא יהיו נוכחים כוחות איראניים - כך אמר הערב  ( שני )  גורם מדיני בכיר בתום פגישת ראש הממשלה בנימין נתניהו עם שר החוץ הרוסי לברוב .  
לברוב הגיע לישראל לביקור בזק ,  בליווי רמטכ"ל צבא רוסיה ולרי גרסימוב ,  וצפוי להמריא הערב חזרה לארצו .  הוא נפגש עם ראש הממשלה במשך שעתיים בלשכתו בירושלים ,  בנוכחות שר הביטחון אביגדור ליברמן ,  הרמטכ"ל גדי איזנקוט ,  וראש המועצה לביטחון לאומי מאיר בן שבת .
 בפגישה נידונו בהרחבה פרטי ההסדרים הביטחוניים לקראת השתלטות משטר אסד על דרום סוריה .  הבכירים הישראליים הציגו לעמיתיהם הרוסיים מפות ועזרי מודיעין העוסקות בנוכחות האיראנית באזור ,  והבהירו כי ישראל לא תקבל התבססות איראנית בסוריה ,  גם לא מעבר לרצועה של ה-100 קילומטר שהרוסים מציעים ,  ותשמור על חופש פעולה מלא של צה"ל מול איומים באזור .  
כמו כן הבהיר נתניהו בפגישה כי ישראל דורשת טיפול מיידי גם בנשק ארוך טווח בתוך סוריה ודורשת את הוצאתו מכל האזור .  הפגישה בין נתניהו ולברוב נערכה בהמשך לשיחת טלפון עם הנשיא פוטין בסוף השבוע ,  וכשבוע לאחר פסגת פוטין ונשיא ארצות הברית דונלד טראמפ ,  שבה הושגו הסכמות לגבי ההסדרה באזור .
 עוד בוואלה !  NEWS:4 שנות מאסר ו-9 חודשים נגזרו על אלון קסטיאל שהורשע בעבירות מיןטראמפ לרוחאני :  אם תאיים עלינו תסבול כפי שאיש לא סבלשנה לאחר מות בתו :  עורך הדין הפלילי בני נהרי הלך לעולמו 
לדברי הגורם המדיני הבכיר ,  נתניהו הבהיר כי ישראל שומרת על  " חופש פעולה מלא "  והדגיש כי הרחקת הכוחות האיראניים מסוריה צריכה לכלול את הוצאת הנשק ארוך הטווח ,  את מנגנוני ייצור הנשק וסוללות ההגנה האווירית וכן את סגירת מעברי הגבול עם לבנון ועיראק שמאפשרים הברחות נשק . " הבהרנו ופירטנו מה המדיניות שלנו ומה הצעדים הקונקרטיים שאנחנו עושים ",  אמר הגורם . " וכן מול אלו איומים אנחנו פועלים ומול אלו נפעל בהמשך ". 
הגורם הוסיף כי חברי המשלחת הרוסית  " הגיבו בהקשבה יתרה "  וכי הם מכירים את דרישות ישראל ,  אך הוצג להם פירוט רב של אלו בפגישה .  לדבריו , " פוטין כבר אמר באופן פומבי שהרוסים מוכנים לתת ערבות מלאה לקוי ההפרדה של 1974 .  ישראל מאמינה שהמצב הקבוע ,  הוא שישראל תהיה בצד אחד ,  וסוריה בצד השני ,  כפי שהיה 44 שנים ,  של שקט מוחלט ,  שבו אפילו כדור אחד לא נורה ."  
עוד הוסיף כי לישראל חשוב להבטיח שאיראן וחיזבאללה לא ישובו לדרום סוריה בחסות כוחות משטר אסד . " ראש הממשלה התריע בפני הרוסים על האפשרות שאיראנים יסתננו בחסות כוחות סורים לדרום סוריה ",  אמר הגורם . " יש לרוסיה יכולות לא מבוטלות כגורם משמעותי בתוך סוריה ".  
לדבריו ,  נתניהו  " הדגיש גם את האחריות של אסד כמארח של האיראנים ומי שמאפשר להם להתבסס צבאית נגדנו במטרה להשמיד אותנו .  הובהר שברור שנפעל ככל שנידרש כדי להגן על עצמנו ".  
בפתח הפגישה אמר נתניהו כי הקשר עם רוסיה  " חשוב בצורה בלתי רגילה והוא מתקיים בפגישות ישירות ביני לבין הנשיא פוטין ובין הצוותים שלנו .  אני הערכתי את הדברים שנאמרו על ידי הנשיא פוטין יחד עם הנשיא טראמפ לגבי ביטחון ישראל במהלך הפסגה האחרונה ". 
נתניהו הודיע על הפגישה בפתח ישיבת הממשלה הבוקר ואמר כי ידון עם המשלחת  " בסוגיות אזוריות ובראשן סוריה ".  הוא הוסיף כי  " ישראל תמשיך לפעול נגד כל ניסיון של איראן וגרורותיה להתבסס בסוריה "  וכי יציג למשלחת את העמדה שהציג לפוטין בביקורו האחרון במוסקבה ,  לפיה  " ישראל עומדת על כך שהסכמי ההפרדה בינה לבין סוריה יכובדו כפי שכובדו במשך עשרות שנים עד פרוץ מלחמת האזרחים בסוריה ".  
הפגישה מתקיימת שבועיים לאחר ביקורו האחרון של נתניהו בקרמלין במסגרת הדיאלוג הרציף בין נתניהו ופוטין וכשבוע לאחר פסגת פוטין-טראמפ ,  שבה נידונו ההסדרים של סיום מלחמת האזרחים בסוריה .  בפגישה הקודמת של נתניהו ופוטין הושגו הבנות בין ישראל ורוסיה על חזרת משטר אסד לשלוט בדרום סוריה .  
לפי דיווח ב"וושינגטון פוסט "  אתמול ,  טראמפ עודכן רק לאחר מכן על ההסכם הרוסי-ישראלי שמתבסס ,  כך לפי הדיווח ,  על הסכם הפרדת הכוחות משנת 1974 ,  הרחקת הכוחות האיראניים מגבול ישראל למרחק של כ-80 ק"מ וחופש פעולה צבאי ישראלי נגד ניסיונות התבססות איראניים במרחב .
 נתניהו הוסיף בישיבת הממשלה כי  " אני מבקש לשבח את העמדה התקיפה שהביעו אתמול נשיא ארצות הברית דונלד טראמפ ושר החוץ מייק פומפאו נגד התוקפנות של איראן .  במשך שנים המשטר הזה פונק על ידי המעצמות וטוב שארצות הברית משנה את זה .  שיתוף הפעולה בין ארצות הברית לישראל הוא בשיא של כל הזמנים ".  
בתוך כך ,  אזעקות נשמעו הבוקר בכמה יישובים בגליל העליון בקצרין וביישובים במועצה האזורית גולן ,  זאת בעקבות רקטות שנורו מסוריה במסגרת הלחימה במדינה .  מדובר צה"ל נמסר כי שני מיירטי מערכת  " שרביט קסמים "  שוגרו בעקבות זיהוי הרקטות ,  זאת מחשש שייפלו בשטח ישראל .  לבסוף ,  הרקטות נפלו בשטח סוריה ,  לא היו נפגעים ולא נגרם נזק .
 לפני כשבועיים כלי טיס בלתי מאויש יורט באמצעות סוללת טילי פטריוט המוצבת באזור צפת .  גם אז דיווחו תושבים באזור על שמיעת הדי פיצוצים .  כלי הטיס ,  ששימש לאיסוף מודיעין ,  הגיע מסוריה ויורט לאחר שנכנס לאזור המפורז שבגבול .  בדובר צה"ל אמרו לסוכנות הידיעות רויטרס כי הכטב"מ יוצר ברוסיה .
  ( עדכון ראשון :  11:36 )  

בכיר מדיני :  הרוסים התחייבו לרצועת ביטחון של 100 ק"מ בסוריה
בתום פגישת נתניהו עם שר החוץ הרוסי אמר הגורם כי ראש הממשלה  " ירד לפרטי פרטים ",  בנוכחות הרמטכ"ל איזנקוט ומקבילו הרוסי . " הבהרנו ופירטנו מה המדיניות שלנו להרחקת איראן מגבול סוריה ".  החשש בישראל :  כוחות חיזבאללה יסתננו לדרום סוריה בחסות צבא אסד

