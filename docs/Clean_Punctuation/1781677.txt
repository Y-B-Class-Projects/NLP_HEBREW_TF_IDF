בכיר פלסטיני : " פרישת ברק לא תקדם המו"מ "
 ההנהגה הפלסטינית דוחה את הטענה לפיה פילוג מפלגת העבודה יסייע בתהליך השלום .  נביל שעת' לוואלה !  חדשות : " אנחנו מאוכזבים מברק אפילו יותר משאנחנו מאוכזבים מנתניהו "
  ( צילום :  גדעון צנטנר ,  עריכת וידאו :  דורון שטיין ,  קריינות :  אביב אברמוביץ' ) 
ההנהגה הפלסטינית דוחה את דברי מקורבי ראש הממשלה בנימין נתניהו ,  לפיהם הפילוג במפלגת העבודה יסייע לקדם את תהליך השלום ,  משום שהפלסטינים יבינו שהקואליציה חזקה והיא אינה יכולה ליפול . " למה שמשהו ישתנה ?  ",  אמר היום  ( שלישי )  חבר צוות המשא ומתן הפלסטיני ,  ד"ר נביל שעת' ,  בשיחה עם וואלה !  חדשות  . " ברק היה בן-בריתו של נתניהו והוא נשאר בן-בריתו .  מה שהשתנה הוא שבמקום להיות יו"ר העבודה ,  הוא עבר למפלגה אחרת ".  
" נתניהו לא שינה דבר בקואליציה שלו שעשוי לבשר על רצונו לקדם את תהליך השלום ",  מוסיף שעת' . " הרי הבעיות שלו בנושא קידום המגעים המדיניים לא היו עם ברק ועם מפלגת העבודה ,  אלא עם ליברמן ועם הימין .  אלו אנשים שלא מעוניינים לקדם את השלום והם עדיין חזקים מאד בממשלת ישראל .  זו קואליציה שמחזקת את נתניהו ולא את השלום ".   
" אם נתניהו היה מעוניין לחזק את הקואליציה שלו על מנת שתושג התקדמות בתהליך השלום ,  הוא היה מצרף את מפלגת קדימה ",  טוען שעת' . " ברק תמיד היה שם ותמיד יהיה שם ,  והוא לא ממש עשה דבר למען השלום .  כיצד הוא בדיוק שינה את הקו של נתניהו לבנות בהתנחלויות ?  ברק הוא בן-ברית שלו ,  והוא צועד איתו דרך ארוכה ". 
שעת' אמר עוד כי הוא וחבריו בצוות המשא ומתן מרגישים חוסר שביעות רצון משני המנהיגים . " אנו מאד מאוכזבים מברק ,  אפילו יותר משאנחנו מאוכזבים מנתניהו .  לפחות אצל נתניהו אנחנו יודעים שהוא איש ימין ושהוא מחזיק בדעות מסוימות ,  אבל ברק היה אמור להיות ראש מפלגת העבודה .  הוא מאד מאכזב ". 

בכיר פלסטיני : " פרישת ברק לא תקדם המו"מ "
 ההנהגה הפלסטינית דוחה את הטענה לפיה פילוג מפלגת העבודה יסייע בתהליך השלום .  נביל שעת' לוואלה !  חדשות : " אנחנו מאוכזבים מברק אפילו יותר משאנחנו מאוכזבים מנתניהו "
 
