גלאון לבג"ץ :  פרסמו הפרוטוקולים של ועדת הריכוזיות
בעתירה שהגישה יו"ר מרצ נטען שמכיוון שבפני הוועדה הופיעו גם אנשי עסקים ואילי הון ,  יש לחשוף את השיקולים שעמדו לנגד עיניה כדי שהציבור ישפוט אם לא הושפעה מלחציהם
יו"ר מרצ ,  זהבה גלאון ,  עתרה הבוקר  ( חמישי )  לבג"צ בדרישה שבית המשפט העליון יורה לראש הממשלה ,  בנימין נתניהו ,  ולשר האוצר ,  יאיר לפיד ,  לפרסם את הפרוטוקולים של הוועדה להגברת התחרותיות במשק ,  הידועה בכינויה  " ועדת הריכוזיות ".  לטענתה של גלאון ,  הפרוטוקולים חושפים את מערכת השיקולים והנימוקים שעל בסיסן גובשו המלצותיה .  כמו כן ,  היא טוענת כי פרסום הפרוטוקולים יאפשר לציבור לשפוט האם מסקנות הוועדה לא הושפעו מלחצים של בעלי הון או אינטרסים .  
בעתירה ,  שהוגשה באמצעות עורכות הדין דפנה הולץ-לכנר ומיכל ארגמן ,  נטען כי לאחר פרסום דוח הביניים פתחה הוועדה את דלתה בפני נציגים של בכירי המשק הישראלי ,  ובכלל זה אנשי עסקים בכירים ,  בנקאים ,  אילי הון ונציגים נוספים של גופים בעלי עניין .  גלאון טוענת כי מכיוון שבפני הוועדה הופיעו גורמים בעלי אינטרסים כלכליים כבירים ,  מתבקשת חשיפת מכלול השיקולים שעמדו לנגד עיני הוועדה בטרם קבעה את מסקנותיה . " חשיבות החשיפה גוברת ,  מכיוון שבסוגיות רבות היו שינויים במסקנותיה של הוועדה בין שלבי עבודתה ",  נכתב בעתירה .  עוד נטען כי קיים יחס ישר בין מידת החשיבות הציבורית של נושא תופעת הריכוזיות בישראל ובין עוצמת האינטרס הציבורי שבחשיפת המידע הנוגע אליו .  בנוסף ,  נטען כי אין כל סייג או חריג העשוי להצדיק את מניעת הפרסום במקרה זה ,  שכן אין המדובר בתרשומות בעלת  " אופי פנימי ",  ואין די בחשש ערטילאי כלשהו של הוועדה כדי לפטור אותה מחובותיה החוקתיות לגילוי המידע לציבור .  
בספטמבר האחרון פרסמה הוועדה דוח ביניים ,  בו המליצה על דרכים להגבלת כוחם של בעלי ההון ושל פירמידות השליטה במשק .  עיקר ההמלצות נוגעות לפיצול החברות השולטות במשק על ידי הגבלת נכסים ,  ואיסור אחזקות ריאליות לצד אחזקות פיננסיות - תוך ארבע שנים .  ארבעה חודשים לאחר מכן פרסמה הוועדה את מסקנותיה הסופיות ,  אשר אומצו על ידי הממשלה לפני שנה .  
לקריאה נוספת:לפיד על התקציב : " מתרבות קצבאות לתרבות עבודה"השר לפיד : " נצא למלחמה למען האדם העובד"באופוזיציה מבקרים את לפיד : " פתרון פופוליסטי "  

גלאון לבג"ץ :  פרסמו הפרוטוקולים של ועדת הריכוזיות
בעתירה שהגישה יו"ר מרצ נטען שמכיוון שבפני הוועדה הופיעו גם אנשי עסקים ואילי הון ,  יש לחשוף את השיקולים שעמדו לנגד עיניה כדי שהציבור ישפוט אם לא הושפעה מלחציהם

