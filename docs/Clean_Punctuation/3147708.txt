טראמפ ונתניהו דנו במאמצי איראן לערער את היציבות במזרח התיכון
הנשיא האמריקני שוחח בטלפון עם רה"מ ודן עמו במצב באזור ,  יממה לאחר שיחתו עם מלך סעודיה .  בחודש הבא יצטרך טראמפ להכריע על הישארות או נסיגה מההסכם עם טהראן .  בטרם השיחה חזר טראמפ על כוונתו להסיג את כוחות ארה"ב מסוריה : " זמן לחזור הביתה "
 ראש הממשלה בנימין נתניהו ונשיא ארצות הברית דונלד טראמפ שוחחו הלילה  ( רביעי )  בטלפון ודנו בהתפתחויות האחרונות במזרח התיכון .  על פי הודעת הבית הלבן הנשיא טראמפ הדגיש באוזני נתניהו את מחויבותה של ארצות הברית לביטחון ישראל .  עוד נכתב בהודעה ,  כי השניים הסכימו להמשיך את התיאום ההדוק ביניהם אל מול המאמצים האיראניים לערער את היציבות באזור .
 השיחה בין נתניהו וטראמפ התקיימה יממה לאחר השיחה בין הנשיא ובין מלך ערב הסעודית סלמאן .  בכלי תקשורת ערביים נכתב כי השיחה בין השניים נערכה על רקע אירועי  " צעדת השיבה "  שארגן חמאס בגבול עזה בסוף השבוע האחרון .  עוד דווח כי המלך סלמאן אמר לטראמפ כי יש להגביר את המאמצים לחדש את המשא ומתן בין ישראל והפלסטינים ,  וכי ארצו  " נותרה מחויבת לשאיפת הפלסטינים להקים מדינה עצמאית שבירתה ירושלים ".  יש לציין כי בהודעת הבית הלבן לגבי שיחת טראמפ ונתניהו לא אוזכרו אירועי הצעדה בגבול עזה .  
ב-12 במאי יגיע המועד שבו יצטרך הנשיא טראמפ להכריע האם ארצות הברית נשארת צד להסכם הגרעין עם איראן או שמא היא נסוגה ממנו באופן חד צדדי .  אחרי שהודיע בחודש אוקטובר האחרון על המשך הקפאת הסנקציות נגד איראן ,  אמר טראמפ כי זו הפעם האחרונה שהוא עושה זאת ,  וכי אם לא יוכנסו שינויים מהותיים להסכם ,  ארצות הברית לא תיקח בו חלק .  
לאחרונה פורסמו כמה דיווחים ולפיהם טראמפ נוטה לסגת מן ההסכם .  דיווחים אלה קיבלו משנה תוקף לאחר מינויו של ג'ון בולטון לתפקיד היועץ לביטחון לאומי .  בולטון נודע כמתנגד חריף להסכם הגרעין ,  בעוד היועץ היוצא הרברט מקמסטר כמו גם שר החוץ לשעבר רקס טילרסון צידדו בכך שארצות הברית תמשיך להיות צד להסכם .  
אמש שב הנשיא על אמירתו כי הוא מעוניין להסיג את כוחות צבא ארצות הברית מסוריה .  במסיבת עיתונאים על מנהיגי המדינות הבלטיות ,  אמר טראמפ כי  " מטרתנו העיקרית הייתה להיפטר מדאעש וכמעט השלמנו את זה .  ונקבל החלטה במהרה בתיאום עם אחרים כמו סעודיה .  הם מאוד מעוניינים בהחלטה ".  לדבריו , " אמרתי להם :  'אתם רוצים שאשאר ?  ייתכן שתצטרכו לשלם' .  זה עולה רבות לארצנו וזה עוזר למדינות אחרות הרבה יותר ממה שזה עוזר לנו ".  
לדברי הנשיא , " הייתה לנו הצלחה צבאית גדולה שם ,  ונקבל החלטה לגבי מה נעשה בעתיד הקרוב .  נתייעץ עם בנות בריתנו ".  לגבי דעתו האישית ,  הבהיר טראמפ : " אני רוצה לצאת ,  אני רוצה להשיב את כוחותינו הביתה ולבנות את ארצנו .  השקענו שבעה טריליון דולר במזרח התיכון ב-17 שנים האחרונות ולא יצא לנו כלום מזה .  חוץ ממוות והרס .  אז זה הזמן .  נחלנו הצלחה נגד דאעש ,  אבל לפעמים זה הזמן לחזור הביתה ואנחנו חושבים על זה ברצינות ".  

טראמפ ונתניהו דנו במאמצי איראן לערער את היציבות במזרח התיכון
הנשיא האמריקני שוחח בטלפון עם רה"מ ודן עמו במצב באזור ,  יממה לאחר שיחתו עם מלך סעודיה .  בחודש הבא יצטרך טראמפ להכריע על הישארות או נסיגה מההסכם עם טהראן .  בטרם השיחה חזר טראמפ על כוונתו להסיג את כוחות ארה"ב מסוריה : " זמן לחזור הביתה "
 
