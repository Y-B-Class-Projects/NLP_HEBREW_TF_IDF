חזית הדרום :  5 פצמ"רים ושלוש רקטות נורו היום
על רקע איומי רה"מ לתגובה קשה ,  חמש פצמ"רים ושלוש רקטות נורו היום למערב הנגב ,  מבלי לגרום לנפגעים .  הג'יהאד האיסלמי : " מחוייבים להפסקת אש אם ישראל תפסיק ההתקפות "
  ( עריכה :  גדי וינסטוק ) 
שתי פצצות מרגמה נורו לפני זמן קצר  ( ראשון )  מרצועת עזה ,  ונפלו בשטחים פתוחים במועצה האזורית אשכול מבלי לגרום לנפגעים או לנזק .  בכך הגיע מניין הפצצות שנורו לעבר ישראל היום לחמש לאחר שמוקדם יותר נפלו שלוש פצצות מרגמה בשטח פתוח בקיבוץ במועצה האזורית אשכול .  במקום לא היו נפגעים ,  אך נזק נגרם למספר מבנים וכן לקו מתח גבוה במקום .  
הפגיעה גרמה לשיבושים באספקת החשמל לכארבעה ישובים באזור .  עם הפגיעה ,  הוזעקו טכנאים של חברת חשמל ולאחר כשעה של עבודה חודש זרם החשמל לישובים .  בנוסף לירי פצצות המרגמה ,  שלוש רקטות נורו לעבר ישראל משעות הבוקר והתפוצצו בשטח פתוח מדרום לאשקלון .  לא היו נפגעים ולא נגרם נזק .  
ראש הממשלה ,  בנימין נתניהו ,  התייחס בפתח ישיבת הממשלה להסלמה ,  וכן להצלחות היירוט של מערכת כיפת ברזל . " בסוף השבוע היו לצה"ל שני הישגים ",  אמר נתניהו . " בהגנה ,  יירטה 'כיפת ברזל' טילים וזה הדהד בכל העולם ,  גם באירופה במדינות בהן ביקרתי .  אך זהו רק מענה חלקי ודרוש גם מענה התקפי .  צה"ל פגע בחמאס ובארגוני הטרור האחרים פגיעות קשות בנפש ובציוד .  קיימתי דיונים עם שר הביטחון ,  עם הרמטכ"ל ועם ראש השב"כ ,  והחלטנו על מדיניות ברורה :  אם יימשכו הפגיעות באזרחי ישראל ובצה"ל ,  התגובה תהיה קשה בהרבה ". 
בתוך כך ,  הזרוע הצבאית של הג'יהאד האיסלמי הודיעה כי היא מחויבת להפסקת האש עם ישראל , " כל עוד ישראל ממלאת אחריה ומפסיקה את מתקפותיה נגד העם הפלסטיני בעזה ".  דובר הזרוע ,  אבו אחמד ,  הוסיף כי ארגונו קיבל את ההצעה שגובשה על ידי גורמים אירופאים וערבים . 
" קיבלנו החלטה זו מתוך רצון לשמור על האינטרסים של עמנו ולא לתת לישראל תירוץ לפתוח במבצע צבאי בעזה ",  אמר אבו אחמד .  הזרוע הצבאית של הג'יהאד האיסלמי נטלה אחריות על ירי של ארבע פצצות מרגמה היום ,  והזרוע הצבאית של ועדות ההתנגדות העממית נטלה אחריות על ירי 21 רקטות לעבר שטחי ישראל במהלך השבת .
 
חזית הדרום :  5 פצמ"רים ושלוש רקטות נורו היום
על רקע איומי רה"מ לתגובה קשה ,  חמש פצמ"רים ושלוש רקטות נורו היום למערב הנגב ,  מבלי לגרום לנפגעים .  הג'יהאד האיסלמי : " מחוייבים להפסקת אש אם ישראל תפסיק ההתקפות "
 
