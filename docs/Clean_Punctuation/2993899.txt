יו"ר הקואליציה : " כץ לא אחראי לכל המשבר ,  פיטורים הם לא הפתרון "
 ח"כ דוד ביטן הודה כי היחסים בין שר התחבורה לראש הממשלה הידרדרו ,  אך הדגיש כי  " צריך לפתור את הבעיה בדיבורים ,  ואם זה לא יצליח ,  נראה ".  ח"כ אוחנה : " חיה ותן לחיות הוא מושג זר לחרדים "
 יו"ר הקואליציה ח"כ דוד ביטן  ( הליכוד )  אמר היום  ( שבת )  כי קיים  " משבר אמון אמיתי "  בין ראש הממשלה בנימין נתניהו לשר התחבורה והמודיעין ישראל כץ ,  אך הביע התנגדות לכוונת נתניהו לפטר את כץ על רקע משבר עבודות הרכבת . " אי אפשר להחזיר את הגלגל לאחור ,  אבל הדרך לפתרון היא לא בפיטורים אלא בשיחות ,  זה עדיין אפשרי ,  ואם זה לא יצליח ,  נראה ",  אמר ביטן ,  ששימש בשבועות האחרונים מתווך פוליטי בין כץ לנתניהו על רקע המתיחות הגואה בין השניים .  
לשכת ראש הממשלה האשימה אמש את התנהלותו של כץ ביצירת משבר הרכבת ,  אך ביטן סבר אחרת . " כץ לא אחראי לכל המשבר .  המשבר פרץ אחרי שהחרדים שלחו מכתב והתגלתה תמונה של עבודות ברכבת ברחבי הארץ ",  הוסיף באירוע  " שבתרבות "  במודיעין . " בסופו של דבר ,  כל שרי הליכוד צריכים להתייצב מאחורי ראש הממשלה ולעבוד יחד איתו ".  ביטן אף ציין כי  " משבר הרכבת יטופל באופן שעבודות שאינן חריגות לא ייעשו בשבת ,  וכל זאת מבלי שהציבור הרחב ייפגע ". 
המשבר פרץ בעקבות המחלוקת על ההחלטה להשהות את עבודות התשתית במסילות הרכבת במהלך השבת ,  בהתאם לדרישות חברי הכנסת החרדים .  משום שהעבודות הושהו לאחר תחילת פירוק המסילות שמצפון לתל אביב ,  רכבת ישראל הודיעה כי לא יפעלו הרכבות בין תל אביב וחיפה עד יום ראשון בערב .
 
יו"ר הקואליציה : " כץ לא אחראי לכל המשבר ,  פיטורים הם לא הפתרון "
 ח"כ דוד ביטן הודה כי היחסים בין שר התחבורה לראש הממשלה הידרדרו ,  אך הדגיש כי  " צריך לפתור את הבעיה בדיבורים ,  ואם זה לא יצליח ,  נראה ".  ח"כ אוחנה : " חיה ותן לחיות הוא מושג זר לחרדים "
 
