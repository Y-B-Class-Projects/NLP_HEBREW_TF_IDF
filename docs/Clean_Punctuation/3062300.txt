דיווח : " טראמפ דחה הצעה להשתתף באירועי 50 שנה למלחמת ששת הימים "
 לפי דיווח בעיתון  " אל חיאת "  הלונדוני ,  ישראל הציעה לבית הלבן לדחות את הביקור בישראל ליוני ,  אז ייערכו האירועים .  וושינגטון דחתה את ההצעה כדי לא להיתפס מוטה מדי לטובת ישראל ,  וכן בשל אילוצי לוח זמנים .  גורם מדיני : " הדיווח אינו נכון "
 הבית הלבן דחה הצעה ישראלית לערוך את ביקורו של הנשיא דונלד טראמפ בישראל בחודש יוני כדי שיוכל להשתתף באירועים לציון 50 שנים למלחמת ששת הימים  כך דווח הבוקר  ( שבת )  בעיתון  " אל חיאת ",  היוצא לאור בלונדון .  טראמפ צפוי לבקר בישראל ב-22 במאי במהלך מסעו הראשון לחו"ל מאז שנכנס לתפקיד .  
לפי הדיווח ,  ההצעה הישראלית נדחתה משתי סיבות :  האחת ,  משום שמהלך כזה עשוי להזיק לעמדה האמרקנית ,  שתיתפס בשל כך מוטה לטובת ישראל ;  הסיבה השנייה היא בעיית לוח זמנים ,  שכן טראמפ צפוי להשתתף בפסגות נאט"ו ו-G7 שנערכות בסוף מאי .  
גורמים מדיניים מסרו כי הדיווח באל חיאת לפיו ארצות הברית סירבה לבקשת ישראל לקיים את ביקורו של טראמפ בתחילת יוני במועד ציון 50 שנה למלחמת ששת הימים  " אינו נכון ".  לדברי הגורמים ,  לא היתה פנייה לארצות הברית לדחות את הגעת הנשיא כפי שנטען . " נשמח לארח את הנשיא בכל עת שייבחר ",  הוסיפו .
 עוד בוואלה !  NEWS:להפיל את דאעש ,  להתניע משא ומתן :  טראמפ יפתח את ביקורו בריאד"מגן כחול ":  המשטרה נערכת למבצע הענק לאבטחת ביקור טראמפדיווח בארה"ב :  מגעים לעסקת נשק בשווי מיליארדי דולרים עם סעודיה 
טראמפ אישר ביום חמישי את דבר ביקורו המתוכנן במזרח התיכון . " סובלנות היא אבן הפינה לשלום ,  ולכן אני מוכן להודיע הודעה היסטורית ומשמעותית ולחלוק אתכם שהמסע הראשון שלי יהיה לערב הסעודית ,  אחר כך לישראל ואז לפגישה עם האפיפיור ברומא ",  אמר .  הדברים נאמרו בבית הלבן בטקס חתימה על צו נשיאותי בנושא חופש דת .
 במהלך ביקורו בריאד ישתתף טראמפ בפסגת מנהיגי ערב ,  שבה ידונו המשתתפים במלחמה באסלאם הקיצוני ובהרחקתו מערב הסעודית .  גורם בבית הלבן מסר כי  " מטרת הפגישות היא לכנס יחד את כל המדינות והדתות במלחמה נגד אי סובלנות דתית ".  לדבריו , " אחרי הבחירות הסעודים פנו אלינו ורצו יחסים חדשים עם אמריקה .  הנשיא הניח את היסודות שלו למה שהוא רוצה לראות באזור :  מלחמה באידאולוגיה רדיקלית ,  עצירת מימון הטרור ,  הגברת מעורבות שותפינו באזור ומלחמה באיראן ובדאעש ".  
הנסיעה תתקיים אמנם סביב השתתפות טראמפ בכינוס נאט"ו ,  אך הוא בחר לצרף למסע הראשון שלו שלושה יעדים המהווים מרכז לשלוש הדתות :  היהדות בירושלים ,  האסלאם במכה והנצרות בוותיקן .  הבחירה בערב הסעודית כיעד ראשון לביקור היא הימצאות המקומות הקדושים לאסלאם במדינה ,  והדיאלוג עם המנהיגים מהעולם הערבי .
 טראמפ עשוי גם לבקר ברשות הפלסטינית .  לפי בכיר בבית הלבן ,  ביקור שכזה ייתכן שיתקיים בפרופיל נמוך . " בנסיעה הזו יש דברים חשובים שאנחנו עובדים עליהם ועליהם נשמור באופן חשאי ",  אמר . " סמכו עלינו ,  יש לנו דיאלוג מכובד שיכול להביא תוצאות ,  ובתקווה נוכל להשיג הרבה דברים ביצירת דיאלוג עם הרבה אנשים ". 
 ( עדכון ראשון :  11:18 )  

דיווח : " טראמפ דחה הצעה להשתתף באירועי 50 שנה למלחמת ששת הימים "
 לפי דיווח בעיתון  " אל חיאת "  הלונדוני ,  ישראל הציעה לבית הלבן לדחות את הביקור בישראל ליוני ,  אז ייערכו האירועים .  וושינגטון דחתה את ההצעה כדי לא להיתפס מוטה מדי לטובת ישראל ,  וכן בשל אילוצי לוח זמנים .  גורם מדיני : " הדיווח אינו נכון "
 
