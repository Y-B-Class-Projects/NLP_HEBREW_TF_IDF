ארדואן ירד מהעץ כדי לשקם את מעמדו המתערער
ההתנצלויות ההדדיות היו מונחות על שולחנות ישראל וטורקיה זמן רב ,  אך רק הלחץ בעקבות התבטאות ארדואן האחרונה הביא למודל הפשרה העמום שבו כל צד רואה את החיובי בדברים
לעתים בדיפלומטיה דווקא ההידרדרות במשבר מייצרת את סיום המשבר .  נשיא ארה"ב ,  ברק אובמה ,  הגיע להישג אסטרטגי לארה"ב ולהישג אישי עבורו ,  בהביאו לסיום המשבר ביחסי ישראל-טורקיה בעקבות משט ה"מרמרה ". 
במשך חודשים רבים הפתרון היה מונח בשלושת הלשכות :  בירושלים ,  באנקרה ובוושינגטון .  על פי הפתרון שהוצע בזמנו גם על ידי במסגרת הדיאלוג האסטרטגי עם ארה"ב ,  שני המנהיגים יועלו על הקו ,  יאמרו מה שיאמרו זה לזה ,  ובסיום השיחה כל מנהיג יפנה לעמו וידגיש את חצי הכוס המלאה ויעמעם את החצי הריקה .  זוהי דיפלומטיית עמימות קלאסית שהרבה ליישם מזכיר המדינה הנרי קיסינג'ר .
 הצד הישראלי היה בשל זמן רב לפתרון זה ,  אך ההתנגדות הייתה מצדו של ארדואן שסירב בתוקף לקבל את השיחה מראש הממשלה נתניהו .  אולם מאז קרו שינויים רבים שהכשירו את הסכמת ארדואן לסיים את המשבר .
 השינויים הגיאופוליטיים במזרח התיכון המתפרק בטוניס ,  בלוב ,  במצרים ,  בסוריה ובעירק ,  המשליכים על הביטחון הלאומי הטורקי ,  ובנוסף המתיחות בין טורקיה לשכנותיה יוון ,  קפריסין וארמניה - כל אלה ערערו את מעמדה של טורקיה באזור .  
אך גם כל אלו לא הספיקו להניע את ארדואן ואף נראה היה שהוא מקצין בעמדותיו .  לפני כשלושה שבועות בכנס לסובלנות בין הדתות בווינה ,  כינה ארדואן את הציונות  " פשע נגד האנושות ".  זוהי הייתה חציית קו אדום מבחינת השחקנים המרכזיים בקהילה הבינלאומית .  ארדואן ספג גינויים מנשיא ארה"ב ומשר החוץ שלה ,  ממזכ"ל האו"ם וגם ממנהיגים אירופאים .  
הלחץ הבינלאומי הכבד שהופעל על ארדואן בעקבות התבטאויותיו שנתפסו כאנטישמיות ,  הביאו אותו למסקנה שהוא חייב לשקם את מעמד טורקיה .  ביקור נשיא ארה"ב אובמה בישראל יצר את הנסיבות המתאימות מבחינת ארדואן  " לרדת מהעץ ".  אובמה ,  ניהל בעצמו תהליך דומה אל מול הפקיסטנים לאחר ש-24 חיילים פקיסטנים נהרגו בשוגג על ידי צבא ארה"ב ופקיסטן דרשה התנצלות .  נוהל משא ומתן מורכב וקשוח שבסיומו ארה"ב הביעה צער ,  אך הפקיסטנים הגדירו כהתנצלות .  ארה"ב לא הכחישה את הפרשנות הפקיסטנית .  אובמה ידע לדרוש גם מנתניהו וגם מארדואן לשבת משני צדדי קו הטלפון ולסיים את הפרשה ,  לפי אותו מודל עמימות שבו כל צד רואה את החיובי .
 היחסים עם טורקיה לא יחזרו לקרבה שהיו לפני תקופת ארדואן ,  אך היתרונות האסטרטגים-כלכליים לשתי המדינות יושגו וברור כי שני הצדדים יצאו נשכרים מכך .  

ארדואן ירד מהעץ כדי לשקם את מעמדו המתערער
ההתנצלויות ההדדיות היו מונחות על שולחנות ישראל וטורקיה זמן רב ,  אך רק הלחץ בעקבות התבטאות ארדואן האחרונה הביא למודל הפשרה העמום שבו כל צד רואה את החיובי בדברים

