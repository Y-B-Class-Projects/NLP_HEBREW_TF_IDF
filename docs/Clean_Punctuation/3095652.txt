ח"כ אוחנה : " השמאל לא ייבנה מהחמגשיות ,  מחטטים בחיי נתניהו "
 חבר מפלגתו של ראש הממשלה נחלץ ב"שבתרבות "  בבאר שבע להגנת רעייתו בשל כתב האישום הצפוי נגדה בגין קבלת דבר במרמה .  ח"כ שפיר השיבה לו כי הזוג נתניהו  " רואים בעצמם משפחת מלוכה ואת עם ישראל כנתינים "
 ח"כ אמיר אוחנה  ( הליכוד )  התייצב היום  ( שבת )  להגנה על ראש הממשלה בנימין נתניהו ועל רעייתו שרה באירוע  " שבתרבות "  בבאר שבע ,  בעקבות הודעת היועץ המשפטי לממשלה אתמול כי יגיש נגדה כתב אישום בכפוף לשימוע בגין קבלת דבר במרמה בשל  " פרשת המעונות "  ואמר כי מתנהלת נגדם רדיפה .  לדברי אוחנה , " די מביך שכך מבקש השמאל לזכות בשלטון ובאהדת העם :  חיטוט בלתי פוסק בנבכי הנבכים של חייהם האישיים של בני משפחת נתניהו ,  במקום בהצגת אלטרנטיבה אידאולוגית לדרכנו .  השמאל לא יבנה מהחמגשיות ".  
הוא הוסיף כי הזכות להליך שימוע במסגרת כתב האישום אינה רק דבר טכני וכי היא  " הרבה פעמים מביאה לכך שלא יוגש כתב אישום בסופו של דבר ".  עוד אמר אוחנה כי  " מדובר על חקירה אחת מתוך שבע חקירות שהיו בזמנו ,  אני רוצה להגיד ההר הוליד עכבר ".  לדבריו , " כל ראש ממשלה אם היו נוברים בחייו האישים ,  היו מגיעים לדברים חמורים הרבה הרבה יותר מנתניהו .  ראש הממשלה הוא אדם ישר ,  למיטב ידיעתי ,  גם רעייתו אבל פגשתי אותה חמש פעמים בחיי ". 
עוד בוואלה !  NEWS :" אירמה "  בדרך לפלורידה :  יותר מ-5 מיליון הונחו להתפנותעשרות הרוגים ברעידה במקסיקו : " האדמה זזה כפי שלא ראיתי מעולם"משבת לשבת :  הקרב על הכדורגל בסוף השבוע החל כבר לפני 86 שנה 
באותו אירוע השתתפה גם ח"כ סתיו שפיר שתקפה התנהלותם של בני הזוג נתניהו ואמרה כי הם  " רואים בעצמם משפחת מלוכה ואת עם ישראל כנתינים ".  לדבריה , " לא ייתכן שבזמן שנכים זועקים לתוספת עלובה של 2000 שקל כדי לחיות משפחת נתניהו מעדיפה להתפנק בכספי ציבור לטובתה האישית ,  כאילו אין מדינה ואזרחים מחוץ לארמון בבלפור ".  
שפיר התייחסה גם לחקירות נוספות הנוגעות לנתניהו ולסביבתו הקרובה ואמרה כי  " מסוכן להמשיך להפקיד את ביטחון ישראל בידיו של אדם שרוב מקורביו מבלים בחדרי החקירות יותר מבחדרי הישיבות ,  גם אם ידע וגם אם לא ידע על השחיתות ".  לדבריה , " אנו מגלים ראש ממשלה שמקיף את עצמו באנשים שחושבים שמזלזלים בחוק ובעיקר באחריות העצומה שלהם כלפי ישראל - היום ברור לכולנו שנתניהו או מושחת או עיוור למה שקורה מול עיניו .  שני הדברים מסוכנים ".  
באירוע נפרד בנתניה התייחס שר הביטחון לשעבר משה יעלון לחקירת  " פרשת הצוללות "  ואמר כי  " הגיע הזמן שיהיה פה ראש ממשלה שאין על מה לחקור אותו .  מבחינה ציבורית ראש הממשלה צריך להתפטר מיד ".  יעלון הוסיף כי הוא מצר על כך ש"נהיינו מדינה שהושחתה על ידי פוליטיקאים ". 
עוד אמר יעלון כי , " אנשים לא מבינים עד כמה השחיתות פוגעת בכל אחד מאיתנו ,  תחשבו מה ניתן היה לעשות עם שני מיליארד אירו במקום ללכת על עסקת כלי שיט שאין צורך בהם ".  לדבריו , " יש חוסר אמון בהנהגה ,  אם השיקולים למעלה הם לא נקיים אני לא בטוח שאין לכך השפעה גם על הגיוס לצה"ל ". 
באירוע נוסף בחולון התייחס גם היועץ הפוליטי לשעבר אלדד יניב ל"פרשת הצוללות "  ואמר כי  " הרבה שנים הציבור הישראלי לא היה עירני לשחיתויות ומאז ההפגנות בפתח תקווה הציבור הישראלי התעורר ומגלה דבר ועוד דבר ,  הדברים משתנים ".  יניב התייחס גם הוא לכתב האישום הצפוי נגד רעיית ראש הממשלה והסיף כי  " לא היו פותחים נגד שרה נתניהו חקירה על אוכל שהזמינה .  פתחו נגדה חקירה בגלל זיוף חשבוניות .  שרה נתניהו קשורה לכך ולכן זה עניין פלילי ".  

ח"כ אוחנה : " השמאל לא ייבנה מהחמגשיות ,  מחטטים בחיי נתניהו "
 חבר מפלגתו של ראש הממשלה נחלץ ב"שבתרבות "  בבאר שבע להגנת רעייתו בשל כתב האישום הצפוי נגדה בגין קבלת דבר במרמה .  ח"כ שפיר השיבה לו כי הזוג נתניהו  " רואים בעצמם משפחת מלוכה ואת עם ישראל כנתינים "
 
