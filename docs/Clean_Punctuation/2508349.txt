נתניהו שיבח את ביניש : " עמדת בפרץ בצורה מרשימה "
 במפגש הוקרה שערך ראש הממשלה לנשיאה היוצאת ,  החליפו השניים מחמאות והזכירו את המתקפות על עצמאות בית המשפט . " גם כשלא רווית נחת מפסקי הדין שלנו ,  ידעתי שלא תפקיר אותנו "
 במפגש יוצא דופן בין ראש הרשות המבצעת לראש הרשות השופטת ,  ביקר הערב  ( ראשון )  ראש הממשלה בנימין נתניהו בבית המשפט העליון בירושלים ,  כדי להוקיר את פעילותה של הנשיאה היוצאת ,  השופטת דורית ביניש .  נתניהו יזם את הביקור ,  הראשון מסוגו ,  בו השתתפו כל סגל השופטים של בית המשפט העליון ,  לרבות הנשיא הנבחר ,  השופט אשר גרוניס .  
שני הצדדים הפגינו הערכה הדדית מפתיעה .  ראש הממשלה שיבח את כהונתה של ביניש ,  והדגיש את תפקידה בשמירת עצמאותו של בית המשפט העליון . " רציתי להודות לך בשם עם ישראל ומדינת ישראל על השירות הארוך והאמיץ והחשוב שלך ,  לשמור על בית המשפט העליון ",  אמר נתניהו , " עשית את זה בצורה מופלאה ,  בתקופה לא פשוטה ,  תחת חיצי ביקורת .  זה לא קל לאף אחד אבל זה במיוחד לא קל לשופטים משום שהם נעדרים בדרך כלל את יכולת התגובה הישירה .  אבל אני חושב שעמדת בפרץ בצורה מרשימה ביותר .  אני לא חושב שנרתעת ולא שינית דבר מהשקפתך על מה צריך לעשות שהוא נכון ".  
נתניהו הוסיף וחיזק את חשיבותו של בית משפט עצמאי ,  כ"דבר מובנה והכרחי ",  וציין כי  " בישראל בית המשפט היה ,  הינו ויישאר עצמאי .  כל ניסיון להביא דברים שיפגעו בעצמאות בית המשפט נופלים .  גנזתי כל הצעה שנועדה לפגוע או לקצץ בכל צורה שהיא בעצמאותו של בית המשפט ".  ראש הממשלה בירך גם את הנשיא הנבחר גרוניס ,  ואמר כי  " אתה ממשיך במסורת ומורשת מפוארת ,  אין מילה אחרת ,  מפוארת ,  שהיא יסוד מוסד בקיום הלאומי שלנו ". 
נשיאת בית המשפט העליון ביניש התרגשה מדבריו של נתניהו ,  וחשפה חלק קטן מחילוקי הדעות בין הצדדים . " הדברים שלך מבחינתי מרגשים ,  גם במישור האישי ,  וגם במישור בית המשפט ",  אמרה ביניש בפני סגל השופטים וראש הממשלה . " אולי לא תמיד כולם יודעים ,  אבל אני יודעת שברגעים מאוד קשים ,  בשל אילוצים כאלה ואחרים ,  היה לי חשש כבד שיכולה להיות פגיעה בשיטה שלנו .  ואני ידעתי כמו שאמרת כבר היום ,  שהרקע שלך ,  תפיסת העולם שלך ,  וכל מה שאתה מייצג ,  בכל אופן לא תיתן לפגוע בבית המשפט ".  
לאור המתקפות האחרונות על בית המשפט ,  שיבחה ביניש את גיבויו של נתניהו ,  והוסיפה כי  " בתחושה שלי ,  גם שלא תמיד רווית נחת מכל פסקי הדין שלנו ,  זה חלק מהמערך הזה של כיבוד הדדי ,  וחשתי שישנו הכבוד הזה והגיבוי הזה לבית המשפט .  על זה אני רוצה להביע תודה והערכה .  יש לי תחושה שגם במישור המקצועי וגם במישור האישי ידעתי שראש הממשלה ,  לא במרכאות ,  לא יפקיר אותנו .  זה חשוב .  אנחנו חזקים ,  אנחנו חזקים מאוד ,  אבל אנחנו גם צריכים את העורף של הרשויות האחרות וחשתי שזה קיים ".  

נתניהו שיבח את ביניש : " עמדת בפרץ בצורה מרשימה "
 במפגש הוקרה שערך ראש הממשלה לנשיאה היוצאת ,  החליפו השניים מחמאות והזכירו את המתקפות על עצמאות בית המשפט . " גם כשלא רווית נחת מפסקי הדין שלנו ,  ידעתי שלא תפקיר אותנו "
 
