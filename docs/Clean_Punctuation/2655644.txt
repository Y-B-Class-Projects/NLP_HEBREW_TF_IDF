ילדי ראש הממשלה :  הקשר בין נתניהו ליתומי צה"ל
תשעה בני נוער שאבותיהם נפלו בשירותם הצבאי הצטרפו אתמול לראש הממשלה לטקס סיום קורס טיס בחצרים . " זה היה מרגש ",  הסכימו כולם ,  אבל גם אז - השמחה השתלבה עם העצב
ראש הממשלה ,  בנימין נתניהו ,  הגיע אתמול  ( חמישי )  אחר הצהריים לטקס סיום קורס טיס בבסיס חיל האוויר בחצרים .  הגעתו של ראש ממשלה לטקס הזה היא עניין שבשגרה ,  אבל הפמליה שליוותה את נתניהו הפעם לא כללה רק את ההרכב השגרתי של יועצים ומאבטחים .  אל ראש הממשלה הצטרפו תשעה בני נוער ,  בני 12 עד 17 ,  שזכו לצפות בטקס מהשורה הראשונה .
 למתבונן מהצד הם נראו כמו כל חבורה אחרת של בני נוער ישראלים .  אבל שיחה קצרה איתם הספיקה כדי להבין שאת הילדים הללו ,  שהתלוו לראש הממשלה ,  מחבר יחדיו הצד הטראגי של החיים במדינת ישראל :  כל התשעה איבדו את אבותיהם ,  שנפלו במהלך שירותם הצבאי .  
הסיפורים של אבותיהם מוכרים לכולנו :  דורון אלקריאף בן ה-13 איבד את אביו אליהו באסון כפר גלעדי במלחמת לבנון השנייה .  באותו אירוע קשה נהרג גם דניאל בן-דוד ,  אביו של עידו .  אביה של אמילי נסטרנקו ,  אלכסנדר ,  נהרג ממארב מחבלים בגבול רצועת עזה בשנת 2002 .  אביו של אסף אמתי ,  ירון ,  היה ההרוג המבוגר ביותר במלחמת לבנון השנייה .  זיו כוכבא הייתה בת חמש כאשר אביה רן ,  נווט קרב בחיל האוויר ,  נהרג בהתרסקות מסוק בצפון .  
ישי ואורי ויינברג הם בניו של אלוף-משנה דרור וינברג ,  מפקד חטיבת חברון שנהרג בקרב הקשה בציר המתפללים בעיר .  אביה מורנו היא בתו של סגן-אלוף עמנואל מורנו ,  קצין סיירת מטכ"ל שנהרג במלחמת לבנון השנייה ושאת תמונתו אסור לפרסם עד היום .  במהלך מלחמת לבנון השנייה חולץ כוח תחת פיקודו של מורנו מעומק לבנון על ידי טייס חיל האוויר אלוף-משנה דניאל שיפנבאור ,  שנהרג לפני כשלוש שנים בהתרסקות מסוק .  בנו של שיפנבאור ,  רועי ,  היה המבוגר מבין הילדים שהצטרפו לראש הממשלה .  
הקשר בין נתניהו לבין קבוצת הילדים החל ביום הזיכרון האחרון ,  כאשר ראש הממשלה נפגש איתם במסגרת פעילות של ארגון אלמנות ויתומי צה"ל .  הילדים סיפרו לראש הממשלה על אבותיהם ,  והוא מצדו סיפר על אחיו יוני . " הוא סיפר לנו מה הוא עושה ביום הזיכרון ,  עם מי הוא מדבר ,  איך הוא מרגיש ביום הזה ",  מספרת אמילי נסטרנקו בת ה-13 מכפר בן-נון , " והוא הקשיב לסיפורים שלנו ,  אני סיפרתי לו איך החברים שלי מנסים בכל יום זיכרון לתמוך בי ולחזק אותי ,  אבל בעצם הם לא יכולים להבין מה אני מרגישה ".  
בעקבות המפגש ביום הזיכרון ,  החליט ראש הממשלה להזמין את הקבוצה להצטרף אליו לטקס חלוקת הכנפיים אתמול בחצרים - כולל טיסה במסוק יסעור של חיל האוויר ממנחת הר הצופים בירושלים אל בסיס חצרים . " תוך כדי הטיסה הוא הסביר לנו מה אנחנו רואים מתחתינו ",  אומרת זיו כוכבא  ,  בת 12 ממושב חרות . " זה היה מרגש .  הכי נהניתי להוציא את היד מחוץ למסוק ולהרגיש את הרוח ".  
אביה מורנו בת ה-12 אמרה על הטקס עצמו : " הרגשתי גאווה כשראיתי את כל התרגילים שהטייסים עשו ,  זו זכות גדולה בשבילי ,  לא כל ילד זוכה לראות את הטקס הזה ".  לצד ההתלהבות ,  עבור חלק מהילדים הטקס גם היווה תזכורת כואבת לכך שמשהו תמיד חסר . " רגע אחד הייתי עצובה ,  כי חשבתי על למה אני בעצם נמצאת כאן ",  סיפרה זיו כוכבא בתום הטקס . " אבל רגע אחר כך התרכזתי שוב במופע ,  וזה שימח אותי ".  
לקריאה נוספת:נתניהו ופרס הכריזו : " לא למדינה דו-לאומית"נתניהו בתרגיל ברמת הגולן :  להכניס פחד מוות באויבצפו :  ראש הממשלה  " לוקח את האינסטגרם לידיים "  

ילדי ראש הממשלה :  הקשר בין נתניהו ליתומי צה"ל
תשעה בני נוער שאבותיהם נפלו בשירותם הצבאי הצטרפו אתמול לראש הממשלה לטקס סיום קורס טיס בחצרים . " זה היה מרגש ",  הסכימו כולם ,  אבל גם אז - השמחה השתלבה עם העצב

