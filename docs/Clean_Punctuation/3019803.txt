בטקס לזכר בן גוריון :  מנקה הושפלה והופשטה בבדיקה ביטחונית
העובדת הגיעה למדרשה וכחלק מסידורי האבטחה בטקס ,  שבו השתתפו הנשיא וראש הממשלה ,  התבקשה להתפשט שלוש פעמים . " הורידו לי את השמלה וגם את החזייה ",  סיפרה .  השב"כ בתגובה : " מצרים על אי הנוחות "
 עובדת ניקיון בדואית בתיכון לחינוך סביבתי במדרשת שדה בוקר עברה אתמל  ( שלישי )  בדיקה ביטחונית פולשנית שבמהלכה התבקשה להתפשט שלוש פעמים ,  כחלק מסידורי האבטחה לקראת טקס האזכרה לראש הממשלה הראשון דוד בן גוריון .  הטקס נערך בשעות הצהריים והשתתפו בו נשיא המדינה ,  ראש הממשלה ויו"ר האופוזיציה .  
סמאיה אבו גילדן ,  בת 37 מיישוב בדואי ברמת ציפורים ,  הגיעה בשעה סמוך לשעה 11:00 בבוקר לעבודתה בתיכון . " הגעתי לפה ואמרו לי תעברי בדיקה ",  סיפרה אבו גילדן לוואלה !  NEWS . " הורידו לי את השמלה וגם את החזייה ",  המשיכה .  
אלא שההשפלה ,  לדברי אבו גילדן ,  לא הסתיימה אז . " התלבשתי ,  באה אליי עוד בחורה וביקשה ממני שוב להתפשט ".  אבו גילדן שאלה את המאבטחים אם הם בודקים כך את כולם ונותרה ללא תשובה . " הרגשתי לא בסדר ,  יש לי תעודת זהות כבר 25 שנים ",  סיפרה .  אך אבו גילדן הופשטה שוב .  
עוד בוואלה !  NEWS:מפקחי הבנייה הכריזו על עיצומים : " צריכים תקנים ,  לא רחפנים"שוטר שזוכה בעבר מפלילים - נעצר שוב בחשד לקבלת שוחד מעברייניםמתחת למולדובה ובולגריה :  הישגי תלמידי ישראל  מהגרועים בעולם המערבי 
אולם גם אז הבדיקה לא נגמרה . " רצו לעשות לי בדיקה בפעם השלישית אבל לא הסכמתי ואמרתי להם שאני מוותרת ורוצה לחזור הביתה ",  העידה אבו גילדן שהייתה נסערת מאוד . " חשבתי שעשיתי משהו לא בסדר ".  בשלב זה ויתרו המאבטחים על הבדיקה השלישית והיא נכנסה בשערי התיכון .  
שקד לזרוביץ ,  תלמידה בבית הספר ,  הייתה עדה למסכת הבדיקות הפולשניות . " הגעתי לפה בערך חצי שעה אחריה ,  והם עדיין היו איתה בבדיקה ",  העידה . " אני מבינה את הצרכים הביטחוניים אבל לבן אדם זה משפיל ,  אנחנו מכירות אותה ויודעות מי היא ושהיא עובדת בבית הספר ,  אבל הם התעקשו ". 
מהשב"כ נמסר בתגובה : " הנידון נבדקה בהתאם לנהלי האבטחה הקבועים עם הגעתה לאירוע .  בתום הבדיקה שנערכה מספר דקות ,  הותרה כניסתה .  אנו מצרים על אי הנוחות שנגרמה כתוצאה מפעולות האבטחה שנדרשו במסגרת זו ". 
 ( עדכון ראשון :  21:00 )  

בטקס לזכר בן גוריון :  מנקה הושפלה והופשטה בבדיקה ביטחונית
העובדת הגיעה למדרשה וכחלק מסידורי האבטחה בטקס ,  שבו השתתפו הנשיא וראש הממשלה ,  התבקשה להתפשט שלוש פעמים . " הורידו לי את השמלה וגם את החזייה ",  סיפרה .  השב"כ בתגובה : " מצרים על אי הנוחות "
 
