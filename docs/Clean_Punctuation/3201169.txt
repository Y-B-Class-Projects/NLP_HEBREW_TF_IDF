בנט : " כחלון צודק ,  אין ממשלה ";  לשכת נתניהו : " עליו לגלות אחריות "
 שר החינוך מצטרף לקריאות לפירוק הממשלה לאחר פגישתו עם נתניהו .  ראש הממשלה יפגש מחר עם יו"ר כולנו בניסיון אחרון למנוע בחירות ,  לאחר ששר האוצר הכחיש כי הוא מתנגד למינוי בנט לתפקיד שר הביטחון . " אם סיעת כולנו לא תפיל את הממשלה - יש ממשלה ",  אמר נתניהו
שר החינוך נפתלי בנט התייחס הערב  ( שבת )  לראשונה לפגישה שערך עם ראש הממשלה בנימין נתניהו אתמול ואמר כי  " מה שעלה בפגישה זה שאין לנו ממשלה בגלל שיש לפחות חמישה מורדים בקואליציה .  אין לנו ממשלה גם שבועיים .  ליברמן הפיל את הממשלה ביציאה שלו ".  בריאיון לתוכנית  " פגוש את העיתונות "  בערוץ 13 אמר כי  " ראש הממשלה אמר שאין לו בעיה לתת את תיק הביטחון לכן סוגית האולטימטום לא רלבנטית .  כחלון צודק במאה אחוז כשהוא אומר שאין ממשלה וכדאי לקצר את התקופה הזו .  אחרי השיחה עם ראש הממשלה הגעתי למסקנה של כחלון .  אין ממשלה .  הוא צודק ". 
בלשכת ראש הממשלה דחו את דבריו של בנט ומסרו כי  " ‏אין סיבה ללכת לבחירות ואסור להפיל את ממשלת הימין .  בנט חייב לגלות אחריות ולא לתת יד להפלת הממשלה שיכולה לכהן עוד כשנה ".  מוקדם יותר אמר נתניהו כי ייפגש מחר עם שר האוצר משה כחלון בניסיון למנוע את הפלת הממשלה . " אפגש עם כחלון לפגישה מכרעת לפני ישיבת הממשלה ,  בניסיון אחרון לשכנע אותו לא להפיל את הממשלה ",  מסר נתניהו בהודעתו .  לדברי נתניהו , " אם סיעת כולנו לא תפיל את הממשלה - יש ממשלה .  אסור להפיל ממשלת ימין ".  עוד נמסר בהודעת נתניהו כי  " כל חברי סיעת הליכוד מעוניינים להמשיך לשרת את המדינה שנה שלמה נוספת ,  עד סיום הקדנציה בנובמבר 2019 ". 
לקריאה נוספת בנושא :  הבחירות כבר כאן ?  בליכוד תוקפים את בנט : " תכסיסן פוליטי"מקורבי בנט : " הולכים לבחירות ";  אנשי נתניהו : " ינסה לשמור על הממשלה"משחקי האשמות :  נתניהו מנסה להציל את הממשלה ולהאשים את שותפיו בקריסתה 
כחלון לא הכחיש הערב את דברי בנט ואמר בריאיון לחברת החדשות כי  " אי אפשר להתעלם לא באמצעות ספינים ולא באמצעות ציוצים .  שר הביטחון ומפלגה עזבו את הקואליציה ונשארנו עם 61 ח"כים .  בלתי אפשרי לנהל ככה בקואליציה בשנה הרביעית .  יש לנו בעיה אמיתית .  אנחנו בסכנה של הפקרות תקציבית וחקיקתית ".  
כחלון דחה את דברי נתניהו בדבר אחריות סיעתו לשלמות הקואליציה . " זה ספינים ושיפסיקו לאיים עלי .  אני לא אפקיר את הכלכלה והאזרחים למען עוד חודשיים או שלושה .  נשב מחר עם ראש הממשלה ונשמע איך הוא רוצה לנהל את זה אולי הוא ישלוף שפן מהכובע .  אין לי בעיה עם בנט כשר ביטחון ".  
כחלון הודיע ביום חמישי לנתניהו כי הוא מעונין ללכת לבחירות כמה שיותר מהר וכי  " טובת המדינה מחייבת "  זאת .  בהמשך לפגישה של נתניהו עם כחלון ,  מחר יתכנס גם פורום ראשי הקואליציה לפגישה משותפת ראשונה מאז התפטרותו של שר הביטחון .  נתניהו צפוי להפציר בשותפיו להאריך את ימי הממשלה ולהמשיך את פעילותה גם במתכונת צרה של 61 ח"כים ,  וכחלון נחשב למכשול המרכזי ,  שכן הוא דוחף להקדמת הבחירות .
 נתניהו נפגש אתמול עם יו"ר הבית היהודי נפתלי בנט ואמר לו כי הוא אינו נענה לדרישה שלו לקבל את תיק הביטחון בשל התנגדות ראשי הסיעות והתנגדותו של כחלון .  אחרי הפגישה אמרו מקורבי בנט כי יש ללכת לבחירות ,  אולם מסביבת נתניהו התעקשו כי יש לשמור על הממשלה .
 על רקע קריאתו של נתניהו לכחלון שלא לפרק את הממשלה ,  כתבה הערב שרת התרבות מירי רגב בחשבון הפייסבוק שלה כי  " איננו מעוניינים ללכת לבחירות ,  אבל חשוב שיבינו כולם :  הליכוד היא המפלגה האחרונה שצריכה לחשוש מהן ".  רגב הוסיפה , " כולם צועקים 'תחזיקו אותי' ,  אבל אני מקווה שההיגיון ינצח .  זוהי ממשלת ימין יציבה וטובה שיכולה לסיים את הקדנציה עד סופה ".  
עם זאת ,  בחרו היום חברי כנסת מסיעת הליכוד לתקוף את שר החינוך על דרישתו לקבל לידיו את תיק הביטחון .  ח"כ שרן השכל אמרה באירוע שבתרבות בקריית אונו כי בנט הוא  " תכסיסן פוליטי ",  וש"המחנה הלאומי הימני לא יסלחו לו אם נלך לבחירות בגלל משחקי אגו וכבוד ". 
עוד הוסיפה השכל כי  " אם בנט היה אידיאולוג אמיתי ,  הוא לא היה רק מאיים בהליכה לבחירות על תיק הביטחון ,  מספר חודשים לפני שהן מתקיימות .  גם אנשי הציונות הדתית מבינים שבנט אינו ביטחוניסט אידיאולוג ". 
גם חבר הכנסת יואב קיש  ( הליכוד )  ירה חצים לעברו של שר החינוך ,  ואמר באירוע שבתרבות בשוהם כי  " עם האתגרים הביטחוניים של ישראל בעזה ובסוריה ,  אני חושב שזו תהיה טעות לתת לבנט את תיק הביטחון ". 
בדבריו היום הוסיף קיש כי  " כחלון היחיד שיכריע אם יהיו בחירות עכשיו .  הוא התחיל קמפיין בחירות כבר לפני כמה חודשים .  זו תהיה טעות מצדו של שר האוצר לדחוף לבחירות ,  כשתקציב 2019 מחייב תיקונים ". 
יו"ר המחנה הציוני ,  אבי גבאי ,  שיגר גם הוא מסר היום על אפשרות הקדמת הבחירות ,  והצהיר כי במחנה הציוני  " קוראים לבחירות עכשיו ,  מוקדם ככל האפשר .  הגיע הזמן שתהיה ממשלה שמציעה תקווה ".  

בנט : " כחלון צודק ,  אין ממשלה ";  לשכת נתניהו : " עליו לגלות אחריות "
 שר החינוך מצטרף לקריאות לפירוק הממשלה לאחר פגישתו עם נתניהו .  ראש הממשלה יפגש מחר עם יו"ר כולנו בניסיון אחרון למנוע בחירות ,  לאחר ששר האוצר הכחיש כי הוא מתנגד למינוי בנט לתפקיד שר הביטחון . " אם סיעת כולנו לא תפיל את הממשלה - יש ממשלה ",  אמר נתניהו

