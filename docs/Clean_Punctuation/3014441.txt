נתניהו : " עו"ד שמרון מעולם לא שוחח עמי על נושא הצוללות "
 ראש הממשלה התייחס לטענות שהועלו בחדשות 10 בנוגע לניגוד עניינים אפשרי מאחר שעורך דינו ייצג מתווך בעסקת רכש של צוללות מגרמניה . " הפעם הראשונה שנודע לו על כך הייתה כשפנו אליו לתגובה "
 ראש הממשלה בנימין נתניהו התייחס היום  ( חמישי )  לדיווחים בנושא ניגוד עניינים בעת רכישת הצוללת מגרמניה . " הפעם הראשונה שבה נודע לראש הממשלה שעו"ד דוד שמרון מייצג גורם עסקי הקשור לפרויקט הצטיידות של חיל הים הייתה שלשום ,  כשערוץ 10 פנה לבקשת תגובה .  עו"ד שמרון מעולם לא שוחח עם ראש הממשלה בנושא צוללות ,  ספינות ,  או כל נושא אחר הקשור בלקוחותיו .  עו"ד שמרון לא שוחח עם ראש הממשלה על לקוח זה ,  ולא על שום לקוח אחר .
" כל האנשים הסובבים את ראש הממשלה ,  ודוד שמרון בתוכם ,  יודעים היטב שראש הממשלה אוסר בתכלית האיסור לפנות אליו בנוגע לענייניהם העסקיים .  השיקול היחיד שעמד לנגד עיניו של ראש הממשלה הוא חיזוק עוצמתה של ישראל בכלי שייט אסטרטגיים ,  הנחוצים להבטיח את עתידנו .  כל ניסיון לרמוז ששיקולים אחרים השתרבבו להחלטה לרכוש צוללות לחיל הים הוא שקרי ומשולל כל אחיזה במציאות ". 
לפי הדיווח בחדשות 10 ,  עו"ד שמרון ,  שמשמש בא כוחו של נתניהו ,  משמש גם כעורך דינו של מיקי גנור ,  איש עסקים ישראלי אשר מתווך בעסקת רכישת הצוללות .  אתמול פנה גונן בן יצחק ,  סוכן שב"כ בעברו ופעיל במטה המאבק נגד החתימה על מתווה הגז ליועץ המשפטי לממשלה ,  אביחי מנדלבליט ,  בדרישה לפתוח בחקירה פלילית נגד השניים . " מדובר בחשד למעשים פליליים הנוגעים בקודש הקודשים של מדינת ישראל  מערכת הביטחון ".  
יו''ר ועדת החוץ והביטחון ח''כ אבי דיכטר ,  התייחס לסוגיה היום ואמר : " 'ועדת החוץ והביטחון בראשותי נדרשה באחרונה לסוגיית רכש שלוש הצוללות הנוספות על הקיימות ובחנה אותה בדיון מעמיק ומסודר עם כלל הגורמים המקצועיים הרלוונטיים .  מדובר בגורמים שהיו בתוך תהליך קבלת ההחלטות בנושא בשנים האחרונות .  מצאתי כי מדובר בתהליך סדור ,  שהתבצע באופן מקצועי ורציני .  הפרסומים בנושא מנסים להטיל ספק בשיקוליו של ראש הממשלה  אך בפועל מטילים ספק בשיקול הדעת של צה''ל וגורמים עוול משווע למפקדיו כולל בחיל הים .
" הטענות כי לא התבצע תהליך רציני בנושא משוללות כל יסוד ואין קשר בינן לבין המציאות .  כך לדוגמה טיעונים המטילים ספק מדוע צריך לעסוק היום בצוללות שתגענה בעוד עשר שנים .  ראוי לעדכן כי בנייתה של צוללת בסדר גודל כזה אורכת בין שמונה לעשר שנים .  הועדה גם בחנה את החלופות השונות הן בתחום יכולת הביצוע והן בהתאמה לצרכיו של חיל הים בפרט וצה''ל בכלל ,  ומצאה כי ההחלטה להעדיף את הצוללות הגרמניות הייתה משיקולים עניינים לכל דבר ועניין .  מטבע הדברים ,  מדובר בהתעצמות צה''ל בנושא מרכזי בבניין כוחו כמו הצוללות .  הועדה תמשיך ללוות את התקדמות הפרויקט כולל בוועדות המשנה'' .  

נתניהו : " עו"ד שמרון מעולם לא שוחח עמי על נושא הצוללות "
 ראש הממשלה התייחס לטענות שהועלו בחדשות 10 בנוגע לניגוד עניינים אפשרי מאחר שעורך דינו ייצג מתווך בעסקת רכש של צוללות מגרמניה . " הפעם הראשונה שנודע לו על כך הייתה כשפנו אליו לתגובה "
 
