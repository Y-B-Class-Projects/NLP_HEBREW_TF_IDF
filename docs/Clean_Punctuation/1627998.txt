לאון בן ה-7 נקבר : " אין מילים שיכולות לנחם "
 עשרות בני אדם ליוו למנוחות את לאון קלנטרוב ,  שנרצח בסוף השבוע .  אביו בכה לאורך כל הלוויה ,  ואמו הביטה בשתיקה בגופת הבן .  ראש הממשלה נתניהו : " אני מזועזע מהרצח "
  ( צילום :  שי מכלוף ,  עריכה :  גדי וינסטוק ,  קריינות :  אילן שניג ) 
הילד לאון קלנטרוב שנרצח בסוף השבוע ,  לפי החשד בידי התאומים אדיר ונאור סודמי ,  הובא היום  ( ראשון )  למנוחות בבית העלמין באשדוד .  ההלוויה נערכה בנוכחות עשרות אנשים ,  ואביו של לאון בקושי הצליח לומר עליו  " קדיש "  ופרץ בבכי כל העת .  אמו של לאון לא אמרה מילה במהלך ההלוויה ורק הביטה על גופת בנה .
 מנהלת בית הספר  " אופק "  בו למד לאון ומורתו של לאון ספדו לו וסיפרו על ההשקעה של הוריו של לאון בבנם ועל הארוחות שהכינו לו . " אני זוכרת איזו עוגה נהדרת הם הכינו ליום הולדתך ",  אמרה המורה .  ראש מועצת בני עי"ש ,  מארק בסין ,  אמר להורים : " זה אסון כבד .  אין לי מלים שיכולות לנחם אתכם .  אי אפשר להבין את המעשה הנורא הזה .  החיוך של לאון זועק לשמיים ".  
במקביל ,  הסתיימה נתיחת גופתו של קלנטרוב ,  וחוקרי המכון המשפטי פתחו בבדיקת הממצאים .  בהמשך ,  יתקבלו תוצאות נתיחה גם ממעבדות חיצוניות .
 מוקדם יותר הבוקר התייחס ראש הממשלה בנימין נתניהו לאירועים האלימים שהתרחשו במהלך סוף השבוע ,  במסגרתם נרצחו קלנטרוב וכן הפעוטה פרומה אנשין בירושלים . " אני מבקש להביע זעזוע על רצח הילד והפעוטה ",  אמר נתניהו בפתח ישיבת הממשלה . " אנחנו נקים היום צוות שרים בראשות שר המשפטים יעקב נאמן בהשתתפות השר לביטחון הפנים יצחק אהרונוביץ ושר הרווחה יצחק הרצוג ונבחן צעדים נוספים בנוסף לקיימים על מנת להבטיח את ביטחון הילדים מזוועות כאלה ",  אמר .
 גם נשיא המדינה שמעון פרס הצטרף לשורת המגנים את מעשי הרצח במהלך סוף השבוע . " כאזרח מדינת ישראל אני רוצה להביע זעזוע עמוק ממקרי הרצח הנוראיים של שני ילדים חפים מפשע  פרומה ולאון  .  אזרחי ישראל קמו היום לבוקר של חדשות קשות ואיננו יכולים להשלים עם האירועים האלו .  הפעם כל העם צריך להתגייס איש איש - חובה על כולנו יחד להיות מזועזעים ולהפיק את הלקחים הנדרשים כדי שילדינו ירגישו ויגדלו בסביבה בטוחה ". 
עדכון ראשון :  13:04

לאון בן ה-7 נקבר : " אין מילים שיכולות לנחם "
 עשרות בני אדם ליוו למנוחות את לאון קלנטרוב ,  שנרצח בסוף השבוע .  אביו בכה לאורך כל הלוויה ,  ואמו הביטה בשתיקה בגופת הבן .  ראש הממשלה נתניהו : " אני מזועזע מהרצח "
 
