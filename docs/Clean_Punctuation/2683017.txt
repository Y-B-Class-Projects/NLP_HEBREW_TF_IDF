נתניהו : " אסור לעולם להתפתות לתרגיל האיראני "
 ראש הממשלה נחת בישראל בתום ביקור בארה"ב שהוקדש לסוגייה האיראנית . " אנו בעיצומו של מאבק מקיף נגד תוכנית הגרעין של טהראן ",  אמר נתניהו שייפגש בהמשך עם מנהיגים אירופים 
" אנחנו נמצאים בעיצומו של מאבק בינלאומי מקיף נגד תוכנית הגרעין האיראנית ",  כך אמר אחר הצהריים  ( שישי )  ראש הממשלה בנימין נתניהו ,  עם שובו מארצות הברית .  אחרי שנאם באו"ם והעניק סדרת ראיונות טלוויזיוניים במטרה לשכנע את דעת הקהל הבינלאומית ואף האיראנית ,  סיפר נתניהו כי בשבוע הבא הוא ייפגש עם מנהיגי מדינות מאירופה ומהעולם - כחלק מבניית הלחץ נגד איראן .
" אדגיש בפניהם את העובדה שהסנקציות על איראן יכולות להשיג את התוצאה הרצויה אם יתמידו בהן ",  אמר נתניהו .  למרות הקולות היוצאים מכיוון טהראן ,  שהביעו נכונות למשא ומתן מול המערב על תוכנית הגרעין ,  ציין נתניהו כי  " אסור לעולם להתפתות לתרגיל האיראני ולהקל בסנקציות כל עוד האיראנים לא מפרקים את תוכנית הגרעין הצבאית שלהם ". 
נוסף לנתניהו התייחס היום גם שר התשתיות הלאומיות סילבן שלום לנושא האיראני ,  ואמר כי טהראן מעוניינת בהידברות רק על מנת להביא למצב בו הסנקציות עליה מוסרות . " היעד של איראן להגיע לנשק גרעיני למטרות צבאיות לא השתנה ",  אמר השר שלום בהרצאה שנשא בפני חברי המועדון המסחרי תעשייתי בתל אביב . " ברגע שלאיראן תהיה פצצה גרעינית גם טורקיה ,  מצרים וסעודיה ירצו פצצה משלהם וכל האזור ישתנה לחלוטין .  איראן רוצה להגיע לנשק גרעיני כדי לקבל תעודת ביטוח למשטר שלהם .  הם רואים איך העולם חושש מצפון קוריאה שברשותה נשק גרעיני ואיך תקפו את לוב של קדאפי שלא היה לו נשק גרעיני ",  סיכם .  
אתמול בלילה העניק נתניהו ראיון ל-BBC בפרסית .  במהלך הראיון ,  שמיועד לדוברי פרסית ולאזרחי איראן ,  השתמש נתניהו בין היתר גם בכמה משפטים בשפה הפרסית .  הוא ניצל את הבמה כדי לפנות ישירות לצופים ואמר : " אם יהיה למשטר האיראני נשק גרעיני ,  העם האיראני לעולם לא ישתחרר מהרודנות ויחיה בעבדות לנצח ". 
יומיים אחרי הנאום שלו בפני עצרת האו"ם ,  שזכה לגיבוי מסוים מצדה של וושינגטון ,  פינה נתניהו זמן על מנת להתראיין גם לערוץ ה-BBC בפרסית ,  שלמרות ניסיונות המשטר הוא נצפה גם באיראן ,  ושם הציג את ספרו של רוחאני  " ביטחון לאומי ודיפלומטיה גרעינית ".  מטרתו של ראש הממשלה הייתה להדגים ציטוטים המוכיחים כי רוחאני נקט בעבר מדיניות מכוונת של הטעיית המערב על מנת שיתאפשר לאיראן להמשיך בתכניתה הגרעינית הצבאית באווירה מדינית רגועה .
 בראיון ראשון מסוגו של ראש ממשלה ישראלי לכלי תקשורת זה - שלפי הערכות צופים בו 12 מיליון איש בשבוע - חזר נתניהו על כך שבישראל לא מתרשמים מהמילים של נשיא איראן ,  אשר דיבר על מוכנות למשא ומתן מול המערב .  אנחנו לא  " פראיירים ",  אמר ראש הממשלה בשפה הפרסית והוסיף כי ישראל תקבל מאמץ אמיתי להפסקת תוכנית הגרעין לחלוטין ולא  " דברי הבל ".  
לקריאה נוספת:מפגן עוצמה נדיר בשבעה של איש הצלליםכסף או פצצה ?  הדילמה שמאיימת לחלק את איראןנתניהו לאיראנים בפרסית :  הגרעין ינציח את הרודנות 

נתניהו : " אסור לעולם להתפתות לתרגיל האיראני "
 ראש הממשלה נחת בישראל בתום ביקור בארה"ב שהוקדש לסוגייה האיראנית . " אנו בעיצומו של מאבק מקיף נגד תוכנית הגרעין של טהראן ",  אמר נתניהו שייפגש בהמשך עם מנהיגים אירופים

