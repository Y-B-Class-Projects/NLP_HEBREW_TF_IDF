ענף הנדל"ן : " נתניהו מציע מעט מדי מאוחר מדי "
 שמאים ועורכי דין בתחום הנדלן מתחו ביקורת על תכנית נתניהו לפתרון מצוקת הדיור . " מחירי השכירות והמכירה לציבור צריכים להיות מוכתבים על ידי הממשלה ולא על ידי היזמים "
" תוכנית נתניהו הינה מעט מדי ומאוחר מדי .  למה בניה להשכרה מוזלת רק לסטודנטים ?  למה רק בשטחים חומים ?  מה עם אלו שידם אינה משגת לקנות דירה ?  "  - כך אמר אוהד דנוס ,  יו"ר לשכת שמאי המקרקעין ,  בתגובה לתוכנית שהציג היום ראש הממשלה . 
" חסרות שתי התחייבויות מרכזיות :  האחת - ההנחות על הקרקע צריכות לרדת למחיר אפס ;  השנייה - מחירי השכירות והמכירה לציבור צריכים להיות מוכתבים על ידי הממשלה ולא על ידי היזמים בשיטת המכרז ההפוך ".  דנוס מציע ,  כי בינתיים יש למצות את הפוטנציאל של הבניינים הפנויים במרכזי הערים הגדולות ולהסב אותם למגורים ,  הן למכירה והן להשכרה .
 עו"ד ענת בירן ,  לשעבר יו"ר ועדת ערר של מחוז תל אביב ,  טוענת כי  " כל התוכניות החדשות אותם מבקש ראש הממשלה ליזום יצטרפו לפקק בוועדות התכנון ולא יתנו מענה מהיר למצוקה המיידית הקיימת .  הרי דיור בר השגה ,  דיור להשכרה ומעונות סטודנטים כולם כרוכים בהליכים תכנוניים ,  שיסבלו מאותם תחלואים בירוקרטים של עבודה איטית בוועדות ,  התנגדויות ,  סחבת ואישורים משרדי ממשלה שונים " 
" פיתרון מיידי ואמיתי נמצא מתחת לפנס והוא הזרמת כספים לוועדות התכנון הקיימות לצורך הגדלת תקנים והעלאת משכורות ,  איוש המשרות החסרות ,  גיוס של עובדים נוספים והוראת מדיניות של עמידה בלוחות זמנים ,  הסרת חסמים ועידוד יזמים שיפעלו במהירות .  פתרון נוסף הוא עידוד חלוקת דירות לדירות קטנות בגדלים סבירים והפיכת מבני תעשייה ואחרים לשימוש למגורים - בהליך רישוי קצר ". 
נחמה בוגין ,  שמאית מקרקעין ומשפטנית ,  מדגישה כי  " הממשלה נמנעת מלטפל בעיקר ונצמדת לטפל ,  שינויי צריך לבוא משורש הבעיה ולא פתרון קוסמטי של שיווק הקיים .  אותן 50,000 דירות תוך שנה וחצי צריכות לבוא ממאגר קרקעות שיוכל לספק דירות אלה ,  טיפול במאגר קרקעות זמינות למגורים והפניה לפריפריה בעיתית ולא תפתור את שורש הבעיה .  ליבת הבעיה ומה שיצר את צוואר הבקבוק הוא שאין היצע מספיק של קרקעות לבנייה  
" הפתרון היחידי טמון בהפשרת קרקעות חקלאיות ושינויי הייעוד למגורים .  ולשם כך יש לתת פיצויי ראוי למחזיקים בקרקעות חקלאיות שיוכלו להשיבן למנהל לתכנון מחודש ולקדם את חוק הווד"לים ומסלול תכנוני קצר יחסית ". 

ענף הנדל"ן : " נתניהו מציע מעט מדי מאוחר מדי "
 שמאים ועורכי דין בתחום הנדלן מתחו ביקורת על תכנית נתניהו לפתרון מצוקת הדיור . " מחירי השכירות והמכירה לציבור צריכים להיות מוכתבים על ידי הממשלה ולא על ידי היזמים "
 
