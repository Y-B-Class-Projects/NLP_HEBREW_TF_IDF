אירן :  שני מתקני גרעין יוקמו כבר השנה
ראש הסוכנות לאנרגיה אטומית בטהרן מסר כי ארצו תשתמש בצנטריפוגות חדשות בשני מתקני ההעשרה החדשים שייבנו השנה .  ראש הממשלה נתניהו : " סנקציות על אירן - גם לא דרך האו"ם "
  ( צילום:גדעון צנטנר ,  עריכה:גדי וינסטוק ) 
ראש הסוכנות לאנרגיה אטומית באירן אמר היום  ( שני )  כי ארגונו איתר אתרים פוטנציאליים למתקנים להעשרת אורניום ,  ובנייה של שניים מהם עשויה להתחיל עוד השנה .  הודעה על כוונתה של אירן לבנות 10 מתקני העשרה חדשים פורסמה כבר לפני כשבועיים וכעת מסר עלי אכבר סלאחי לסוכנות הידיעות האירנית ISNA ,  כי בכוונת אירן להשתמש בצנטריפוגות חדשות במתקנים החדשים שיוקמו .  לדברי סלאחי ,  נשיא אירן מחמוד אחמדינג'ד יודיע בתשעה באפריל על סוג הצנטריפוגות שיהיו בשימוש במתקנים . 
" הקצנו קרוב ל-20 אתרים והעברנו דו"ח עליהם לנשיא ,  אולם האתרים הללו הם פוטנציאלים בלבד ",  אמר סלאחי . " אנו אמורים להתחיל בבנייה של מתקני העשרה בשנה הבאה .  בשני האתרים החדשים ,  אנו מתכוונים להשתמש בצנטריפוגות חדשות ".  השנה האירנית החדשה מתחילה ב-21 במרץ .  
בתוך כך ,  ראש הממשלה בנימין נתניהו אמר הבוקר כי הסנקציות שיוטלו על אירן  " יכולות להיקבע על ידי מועצת הביטחון ,  והן יכולות להתבצע גם מחוץ למועצת הביטחון ".  הוא קרא לקהילה הבינלאומית  " לנקוט עכשיו בצעדים אפקטיביים לעצירת מרוץ החימוש של אירן בנשק גרעיני על ידי מניעת ייצוא הנפט מהרפובליקה האיסלמית ". 
בנאום בפני חבר הנאמנים של הסוכנות היהודית אמר נתניהו כי  " כלכלת אירן מבוססת לחלוטין על אנרגיה .  לכן ,  קודם כל צריך למנוע ייצוא נפט מאירן ולמנוע ייבוא תזקיקי נפט לאירן .  בלי שני הצעדים הללו ,  שום סנקציות אחרות לא יהיו אפקטיביות .  לא בטוח שצעדים אלה יעשו את העבודה ,  אבל לפחות יש להם סיכוי ,  לפחות נדע שניסינו .  
לפני כעשרה ימים איים דובר הפרלמנט האירני עלי לריג'אני שארצו תגביר את קצב העשרת האורניום אם ממשל אובמה ימשיך לאיים עליה בהטלת סנקציות חדשות . " אפילו אם נשיא ארה"ב ברק אובמה יעז לחזור על איומי הקשחת הסנקציות עשר פעמים ,  עדיין נהייה נחושים להמשיך בתכנית ההעשרה שלנו ,  אבל בקצב מוגבר ",  אמר לריג'אני .
 
אירן :  שני מתקני גרעין יוקמו כבר השנה
ראש הסוכנות לאנרגיה אטומית בטהרן מסר כי ארצו תשתמש בצנטריפוגות חדשות בשני מתקני ההעשרה החדשים שייבנו השנה .  ראש הממשלה נתניהו : " סנקציות על אירן - גם לא דרך האו"ם "
 
