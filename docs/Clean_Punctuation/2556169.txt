 " לא יעלה על הדעת שהדיון על אסון הכרמל יהיה סגור לתקשורת "
 נציגי המשפחות השכולות מוחים נגד ההחלטה החריגה ,  הקובעת שבדיון מחר בוועדה לביקורת המדינה לשכת רה"מ תאפשר רק  " פוטו-אופ "  בתחילתו ולאחר מכן ייסגר הדיון לסיקור עיתונאי
נציגי המשפחות השכולות מאסון השריפה בכרמל מתייצבות לצד אמצעי התקשורת לקראת הדיון מחר  ( שלישי )  בוועדה לביקורת המדינה  דיון שעל פי החלטה חריגה של לשכת ראש הממשלה ,  לא יהיה פתוח לתקשורת .  לוואלה !  ברנז'ה נודע כי נציגי המשפחות מתכננים לצאת מהדיון במחאה בשלב שבו יוציאו אנשי הלשכה את כלי התקשורת והעיתונאים מהמקום .   הבוקר הודיעה לשכת ראש הממשלה ,  כי הדיון בנושא דו"ח הכרמל ,  שייערך במשרד ראש הממשלה ,  לא יהיה פתוח לתקשורת והלשכה תאפשר רק  " פוטו-אופ "  בתחילתו ולאחר מכן ייסגר הדיון לסיקור עיתונאי .  בדיון ישהה נציג מכל אחת מ-44 המשפחות אשר שכלו את יקיריהן באסון שהתרחש בשנת 2010 .  המשפחות דורשות הקמת ועדת חקירה ממלכתית לבדיקת נסיבות האסון ,  והן צפויות להציג את דרישתן זו בפני ראש הממשלה . " לא יעלה על הדעת שדיון מהסוג הזה לא יהיה פתוח לתקשורת  ועוד בוועדה שכל הדיונים שלה תמיד פתוחים לסיקור עיתונאי ",  אומר לוואלה !  ברנז'ה המעורה בפרטים . " לא מדובר בדיון בטחוני הדן בנושאים מדיניים .  מדובר בדיון על כשלים של הממשלה ,  וסגירתו לתקשורת מדיפה ריח רע ".   כזכור ,  דו"ח מבקר המדינה שעסק באסון הכרמל תחת השם  " מחדלים ,  כשלים ומסקנות ",  קבע כי ראש הממשלה בנימין נתניהו והשר לביטחון הפנים יצחק אהרונוביץ' נושאים באחריות כוללת לאסון ,  וכי שר הפנים אלי ישי ושר האוצר יובל שטייניץ נושאים באחריות מיוחדת למחדל .  הוועדה לביקורת המדינה דנה בדו"ח בשבוע שעבר ,  אולם ראש הממשלה לא היה נוכח בדיונים בשל רגלו ,  אשר הייתה עד לאחרונה מגובסת .   מלשכתו של יו"ר הוועדה לביקורת המדינה ח"כ אורי אריאל נמסר : " אם הדיון היה מתקיים בכנסת הוא היה פתוח לתקשורת ולציבור ".  תגובת משרד ראש הממשלה לדברים טרם התקבלה . 

" לא יעלה על הדעת שהדיון על אסון הכרמל יהיה סגור לתקשורת "
 נציגי המשפחות השכולות מוחים נגד ההחלטה החריגה ,  הקובעת שבדיון מחר בוועדה לביקורת המדינה לשכת רה"מ תאפשר רק  " פוטו-אופ "  בתחילתו ולאחר מכן ייסגר הדיון לסיקור עיתונאי

