הורים שכולים עתרו לבג"ץ על עסקת שליט
משפחות שכולות ,  שקרוביהם נרצחו בפיגועים ,  וארגון אלמגור עתרו לבג"ץ בדרישה לפרסם את הקריטריונים לשחרור אסירים במסגרת עסקת שליט . " ראוי שהעסקה לא תוכרע במחטף בלא דיון יסודי "
 משפחות שכולות שקרובי משפחתן נרצחו בפיגועים וארגון אלמגור עתרו היום  ( שלישי )  לבג"ץ נגד ראש הממשלה בנימין נתניהו ונגד הצנזורה הצבאית בדרישה לפרסם את הקריטריונים לשחרור אסירים ביטחוניים פלסטינים במסגרת עסקת שליט .  העותרים הם רון קרמן ,  אביה של טל ויוסי מנדלביץ אביו של יובל ,  שנרצחו בפיגוע בקו 37 בחיפה ,  וכן יוסי צור ,  אביה של נועה שנרצחה בפיגוע בכפר סבא .
 בעתירה נטען כי  " שאלת שחרורם של רוצחים שידיהם מגואלות בדם במסגרת עסקה לשחרור חייל ישראל חטוף ,  הינה שאלה כבדה ,  האמורה להדיר שינה מקברניטי המדינה .  זו שאלה בעלת השלכות חוקיות ,  מוסריות ,  ערכיות וביטחוניות מן המעלה הראשונה ,  וראוי לה כי לא תוכרע בחטף בלא דיון יסודי ומעמיק ,  רק על בסיס דעת קהל המעוצבת בידי יחצ"נים ועל ידי קמפיין שמנהלת משפחת שליט שעמדתה מובנת וברורה וכאבה האישי והפרטי שולל כל ראיה שונה ,  מזו המחייבת שחרור בכל מחיר ". 
העותרים סבורים שיש לקיים דיון לגבי הקווים האדומים שיש להעמיד מול הממשלה , " על מנת לבדוק את מידת הסיכון העתידי ששחרור מאות רוצחים מיומנים עשוי להביא ".  הם הוסיפו שבתור נפגעי עבירה הם זכאים לקבל בזמן אמת את הידיעה על הכוונה לשחרר את רוצחי ילדיהם ,  ולמצות את זכותם לערעור ולפעול לשינוי ההחלטה . " גיבושה של עסקה והכרעה עליה מעקר את כוונת המחוקק לאפשר לנפגעים ובני משפחותיהם ערעור אפקטיבי על שחרור רוצח יקירם ",  נכתב בעתירה .  
לדבריהם ,  לנוכח ההיקף המסתמן של המשוחררים ,  כמו גם חומרת הפשעים שביצעו ,  לא מדובר בעסקה שגרתית ,  לכן יש מקום להתערבות משפטית ,  בניגוד לעמדת בג"ץ בשחרורים קודמים .
 אתמול ,  פנה הפורום המשפטי למען ארץ ישראל לנשיאת מועצת העיתונות ,  השופטת בדימוס דליה דורנר ,  בדרישה להביא לכך שהמועצה תבקש מהצנזורה לפרסם את פרטי העסקה המתגבשת לשחרורו של החייל החטוף גלעד שליט .  במכתב שהועבר לדורנר צוין כי  " הצנזורה הצבאית מונעת פרסום מידע הקיים בידי העיתונאים אודות העסקה ,  באופן הפוגע דיון ציבורי בעסקת שליט ,  התקשורת מנועה מלדווח כמה אסירים ישוחררו בעסקה ואילו רוצחים של החמאס יהיו בה ". 

הורים שכולים עתרו לבג"ץ על עסקת שליט
משפחות שכולות ,  שקרוביהם נרצחו בפיגועים ,  וארגון אלמגור עתרו לבג"ץ בדרישה לפרסם את הקריטריונים לשחרור אסירים במסגרת עסקת שליט . " ראוי שהעסקה לא תוכרע במחטף בלא דיון יסודי "
 
