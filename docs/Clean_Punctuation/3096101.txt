 " נתניהו הוא היטלר ":  מחאה נגד ראש הממשלה בביקורו בארגנטינה
עם נחיתתו במדינה הדרום אמריקנית כחלק מביקור היסטורי ביבשת ,  תלו פעילים פרו-פלסטינים כרזות נגד נתניהו והציגו אותו במדים נאצים . " החוצה ציונים מפלסטינה החוצה נתניהו "
 פעילים פרו-פלסטינים בארגנטינה תלו היום  ( שני )  כרזות בבואנוס איירס נגד ראש הממשלה בנימין נתניהו ,  שהגיע לביקור במדינה .  בכרזות נכתב כי  " נתניהו הוא היטלר ",  כשראש הממשלה הוצג כשהוא לבוש במדי אס-אס .  זאת לקראת הפגנה פרו-פלסטינית שתתקיים בעיר במהלך היום .
 עוד נכתב בשלטים כי נתניהו הוא  " מבוקש ",  בגין  " פשעים נגד זכויות אדם ורצח העם הפלסטיני ".  באחת הכרזות שהזמינה משתתפים להפגנה ,  נכתב : " החוצה ציונים מפלסטינה החוצה נתניהו ".  
הלילה המריאו נתניהו ורעייתו שרה לביקור שיימשך עשרה ימים באמריקה הלטינית ובארצות הברית .  הוא יהיה לראש הממשלה הישראלי המכהן הראשון שמבקר במדינות אמריקה הלטינית .  משם ימשיך נתניהו לניו יורק ,  לפגישה מתכוננת עם נשיא ארצות הברית דונלד טראמפ ולנאום השנתי המסורתי בעצרת הכללית של האו"ם .  
הוא החל את ביקורו בבואנוס איירס ,  ארגנטינה ,  שם ייפגש עם הנשיא מאוריסיו מקרי .  מקרי נחשב לנשיא ידידותי ואהוד במיוחד על הקהילה היהודית ,  ובפגישתו השנייה עם נתניהו צפויים להיחתם שורה של הסכמים לשיתוף פעולה בין ישראל וארגנטינה .  
בעקבות תליית הכרזות ,  סגן יו"ר ההסתדרות הציונית העולמית ,  יעקב חגואל ,  אמר  " אנו רואים בחומרה את אותם שלטים שנתלים ביום היסטורי זה ,  שבו ראש ממשלת ישראל מגיע לארגטינה ,  זהו ביקור היסטורי ".  לדבריו , " ביום הזה דווקא ,  תלו את השלטים שזועקים אנטישמיות ושנאה נגד ישראל .  ההסתדרות הציונית העולמית תמשיך להיאבק בנגע הזה ".   

" נתניהו הוא היטלר ":  מחאה נגד ראש הממשלה בביקורו בארגנטינה
עם נחיתתו במדינה הדרום אמריקנית כחלק מביקור היסטורי ביבשת ,  תלו פעילים פרו-פלסטינים כרזות נגד נתניהו והציגו אותו במדים נאצים . " החוצה ציונים מפלסטינה החוצה נתניהו "
 
