מחאת הדיור :  רה"מ ייפגש עם שרי האוצר והשיכון
ראש הממשלה ידון עם יובל שטייניץ ואריאל אטיאס בפתרונות אפשריים למצוקת הנדל"ן ומענה למחאה המתרחבת .  הצעה חדשה שהועלתה כפתרון :  5,000 דירות מסובסדות למכירה
ראש הממשלה ,  בנימין נתניהו ,  יכנס הערב  ( רביעי )  את שרי האוצר והשיכון ,  יובל שטייניץ ואריאל אטיאס ,  לדיון המשך בנושא פתרונות למצוקת הדיור .  בפגישה הם ידונו ברעיונות שעשויים לפתור את מצוקת הנדל"ן .
 עוד על מחאת הדיור:מחאת דיור ?  יש אווירה של וודסטוק ופסטיבליםהפיתרון למצוקת הדיור - דירות לחרדים ? כל הארץ אוהלים - צפו במוקדי מחאת הדיור
הבוקר פורסם כי ראש הממשלה ושר השיכון הגיבו למחאת הדיור בהצעה חדשה :  5,000 דירות מסובסדות למכירה ,  אלא שהקריטריונים לזכאות לדירה מסובסדת רלוונטיים בעיקר למגזר החרדי .  הפתרון של ראש הממשלה ושר השיכון למחאת הדיור צפוי להיות הצעת הדירות מסובסדות ,  שיימכרו במסלול של  " דיור למשתכן ",  אבל עם סבסוד חריג של 50% ממחיר הקרקע .  
משרד האוצר ,  מצדו ,  מתנגד בתוקף להצעה ,  מאחר שהניסיון מלמד כי הרוב המוחלט של הדירות שנמכרו בעבר במסגרת  " דיור למשתכן "  נמכרו למשפחות חרדיות . " דיור למשתכן "  הוא מסלול של מכירת דירות מוזלות ,  הנבנות על קרקעות של המדינה .
 בתוך כך ,  התרחבה אתמול מחאת הדיור אל מחוץ לתל אביב .  לאחר שבתחילת השבוע הקימו גם תושבי באר שבע והסטודנטים הלומדים בעיר מאהל מחאה ,  שאבו אתמול גם בקריית שמונה ,  ירושלים וכפר סבא השראה והקימו מתחם אוהלים .  כמו כן ,  קבוצה של אברכים מהעיר החרדית אלעד החליטה להצטרף למאבק המתרחב והודיעה כי בכוונתה לקיים אחר הצהריים משמרת מחאה בכניסה לעיר ,  הכוללת הצבת מאהל מרכזי ואוהלים נוספים .
 לפניות לכתב :  pinhas_wolf@walla.com

מחאת הדיור :  רה"מ ייפגש עם שרי האוצר והשיכון
ראש הממשלה ידון עם יובל שטייניץ ואריאל אטיאס בפתרונות אפשריים למצוקת הנדל"ן ומענה למחאה המתרחבת .  הצעה חדשה שהועלתה כפתרון :  5,000 דירות מסובסדות למכירה

