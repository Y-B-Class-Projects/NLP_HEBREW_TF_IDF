הוועדה המליצה :  מטוס ומעון רשמי חדש לראש הממשלה
הדוח בנושא קבע כי יש כיום  " ליקויים חמורים בהטסת ראשי המדינה ",  בין היתר באבטחת המטוסים .  על הקמת המעון ,  שנאמדת ב-650 מיליון שקל : " תאפשר רציפות תפקודית במצבי חירום "
 משרד ראש הממשלה פרסם הבוקר  ( חמישי )  את עיקרי המסקנות של דוח הוועדה הציבורית שבחנה רכישה של מטוס ייעודי לראש הממשלה ולנשיא המדינה ,  וכן בנייה של מתחם שיכלול משרד ומעון רשמי חדש עבור ראש הממשלה .  בראש הוועדה עמד שופט בית המשפט העליון בדימוס ומבקר המדינה לשעבר אליעזר גולדברג ,  והיו חברים בה גם מפקד חיל האוויר לשעבר ,  אלוף  ( במיל' )  עידו נחושתן ,  ורואת החשבון איריס שטרק .
 באשר לרכישת המטוס ,  הוועדה קבעה כי המצב הקיים היום  " אינו יכול להימשך וראוי שיתוקן מידית ".  היא המליצה לרכוש מטוס שיהיה בבעלות המדינה ובו ייעשה שימוש להטסת נשיא המדינה וראש הממשלה , " כמקובל במדינות רבות בעולם ". 
בנושא זה ,  הוועדה התמקדה בשני דברים שהוגדרו  " ליקויים חמורים הקיימים כיום בהטסת ראשי המדינה ":  היכולת ליצור קשר שוטף עם הארץ ,  דבר שיוצר נתק ממושך בטיסות ארוכות ,  ואבטחת המטוס ,  עניין שלפי הוועדה מונע הגעה למדינות מסוימות .
 ידיעות קודמות בנושא:השרים אישרו :  תוקם ועדה שתבחן  " בית לבן "  לראש הממשלהמבקר המדינה הגיש את טיוטת הדוח על הוצאות ראש הממשלהאחרי פארסת נלסון מנדלה :  נתניהו יקבל מטוס ?  
עוד מצאה הוועדה כי קיים  " פער בולט בין המצוי לחיוני "  בכל הקשור לבניית משרד ומעון רשמי חדש לראש הממשלה ,  ולפיכך המליצה על הקמת משרד ומעון  " באופן שיינתן מענה שלם וראוי לצרכים התפקודיים והביטחוניים ".  לפי הדוח , " קיים צורך להקים מתחם שבו יהיו שני המבנים מצויים בסמיכות ,  ובאופן שיאפשרו רציפות תפקודית במצבי חירום ".  הוועדה המליצה ששטחו של המעון יהיה כ-10% משטחו הכולל של המתחם .
 הנושא עורר בתקופה האחרונה ביקורת בשל ההוצאות הכרוכות ב"פרויקט אלמוג "   שמה הרשמי של ההצעה להקים מעון רשמי חדש לראש הממשלה בירושלים ,  במקום זה הנוכחי ברחוב בלפור .  עלותו של הפרויקט ,  שכבר אושר ב-2009 אך הוקפא מאז ,  מוערכת בכ-650 מיליון שקלים ,  שייפרשו על פני כ-20 שנה .  מטרת הפרויקט היא ליצור מתחם אחד ,  בסגנון הבית הלבן ,  שבו ירוכזו בית ראש הממשלה ומשרד ראש הממשלה ,  הנמצאים כיום בשתי שכונות נפרדות בבירה .  
גם סוגיית המטוס שנויה במחלוקת ,  והיא עלתה לכותרות בדצמבר האחרון ,  אז הודיעה לשכת נתניהו כי הוא ייעדר מטקס האשכבה לנשיא דרום אפריקה לשעבר נלסון מנדלה ,  מפאת העלות הגבוהה  שבעה מיליון שקלים .  כיום ,  חלק משמעותי מהעלות הגבוהה של טיסות ראש הממשלה קשור לעובדה שנתניהו ,  בניגוד לראשי מדינות רבים ,  טס בכל טיסותיו לחו"ל בטיסות מסחריות ,  מכספי משלם המסים .  בעבר העמיד חיל האוויר מטוס בואינג 707 לטיסות ראש הממשלה ,  אך המטוס יצא משימוש בשנת 2011 .  אם יירכש מטוס שכזה ,  הוא ישמש גם את נשיא המדינה ואת יו"ר הכנסת בביקורים רשמיים בחו"ל .
 לפניות לכתב אמיר תיבון :  amir.tibon@walla.co.il 

הוועדה המליצה :  מטוס ומעון רשמי חדש לראש הממשלה
הדוח בנושא קבע כי יש כיום  " ליקויים חמורים בהטסת ראשי המדינה ",  בין היתר באבטחת המטוסים .  על הקמת המעון ,  שנאמדת ב-650 מיליון שקל : " תאפשר רציפות תפקודית במצבי חירום "
 
