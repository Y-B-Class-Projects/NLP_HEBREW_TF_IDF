ההידרדרות ביחסי ישראל-ארה"ב  התרחישים המסוכנים לישראל
מעיכוב בסיוע צבאי ,  דרך היעדר תמיכה במועצת הביטחון ועד התקרבות לאיראן - לארצות הברית יש דרכים רבות ומגוונות לפגוע בישראל אם ימשיך המשבר בין שתי המדינות להעמיק .  צפו במהדורה
היחסים בין ישראל לארצות הברית נמצאים בשפל ,  ששיאו בשורת עלבונות שהטיחו בכירים בבית הלבן בראש הממשלה בנימין נתניהו שפורסמו אמש  ( שלישי )  .  כעת קיימים כמה תרחישים אפשריים להמשך בעקבות המשבר חריף ,  וחלקם מסוכנים מאוד לישראל .
 האפשרות הראשונה היא עיכוב בסיוע הצבאי של ארצות הברית לישראל ,  כמו העיכוב בהעברת טילי ההלפייר במהלך מבצע  " צוק איתן ".  תרחיש נוסף קשור לאפשרות שארצות הברית לא תשתמש בזכות הווטו שלה באחת ההחלטות הנוגעות לישראל במועצת הביטחון של האו"ם  די בפעם אחת כדי שתתקבל החלטה בעלת השלכות קשות על ישראל ועל הביטחון שלה ,  שתחזק את הפלסטינים .
 יחסי ישראל-ארה"ב - כותרות אחרונות:מי שיגר את הקללה העסיסית לעבר נתניהונתניהו מגיב על הקללות : " תקפו אותי כי אני מגן על ישראל "" התיעוב בין אובמה לנתניהו חסר תקדים בין מנהיגי המדינות "  
אפשרות אחרת היא התרחקות מישראל בנושא האיראני .  היום התפרסמה כתבה ב"וול סטריט ג'ורנל "  שלפיה חלה התקרבות ניכרת בין ארצות הברית לאיראן .  לבסוף ,  קיימת הסוגיה הישראלית-פלסטינית ,  שאם האמריקנים ימשכו את ידיהם מהתערבות בנושא ,  ייתכן שלא יהיה מי שיבלום יוזמות אירופיות נגד ישראל ,  כפי שעשה שר החוץ של ארה"ב ,  ג'ון קרי ,  בעבר .  
מלבד הביקורת הקשה שבאה מממשלת נתניהו בעקבות הדברים ,  גם בתוך ארצות הברית יש מי שיצא נגד הטענות .  חבר קונגרס רפובליקני לשעבר ,  אלן ווסט ,  פרסם בעמוד הפייסבוק שלו תמונה ,  שכבר הופצה ברחבי הרשת ,  ובה נראה הנשיא אובמה כשהוא מעשן סיגריה ולצדו נתניהו במדי צה"ל .  תחת התמונה שאל ווסט : " מי פה באמת הפחדן העלוב ?  "  
אמש התראיין בכיר בממשל אובמה לפרשן הבכיר ג'פרי גולדברג במגזין  " אטלנטיק ",  ואמר כי  " נתניהו מבלף בנושא איראן ואין לו את האומץ לפעול צבאית נגד תכנית הגרעין שלה ".  הגורם הוסיף כי נתניהו מעוניין אך ורק לשמור על הישרדותו הפוליטית . " הוא לא רבין ,  הוא לא שרון ,  הוא בוודאי לא מנחם בגין .  אין לו אומץ ",  אמר הגורם .
 פקיד בכיר אחר בבית הלבן אמר דברים דומים ,  תיאר את נתניהו כ"פחדן עלוב "  בכל הנוגע לאיראן ואמר כי בבית הלבן לא מאמינים לאיומיו לגבי תקיפה באיראן . " גורמים בממשל אובמה תיארו באוזניי את נתניהו כסרבן ,  כקצר ראייה ,  כריאקציונר ,  כאטום ,  כרברבן ,  כשחצן וכלוקה באספרגר ",  כתב גולדברג מפי גורמים שדיברו עמו במהלך השנים .
 פרופ' איתו גלבוע ,  מומחה לארה"ב וראש המרכז לתקשורת בינלאומית באוניברסיטת בר אילן הסביר את הגורמים למשבר ביחסים בין המדינות . " גורמים אישיים ורגשיים השתלטו על יחסי ארה"ב-ישראל במקום ערכים ואינטרסים ",  אמר . " אם שתי המדינות לא יעשו דבר לעצור את התופעה המזיקה הזאת ,  היחסים ביניהם עוד עלולילם להתדרדר .  ארה"ב עלולה להימנע מהצבעות באו"ם על הקמת מדינה פלסטינית בלי משא ומתן ,  ולעכב בקשות חדשות לסיוע צבאי .  מהלכים כאלה יכולים לגרום לנזק רב לביטחונה של ישראל ולמעמדה הבינלאומי ".  
נתניהו הגיב היום על העלבונות ואמר כי הוא הותקף משום שהוא מגן על מדינת ישראל . " כשיש לחצים על ישראל לוותר על ביטחונה הכי קל זה לוותר .  כראש ממשלה אני עומד על ביטחונה של ישראל ,  אני עומד על חייהם של כל אזרח ואזרח וכל חייל וחייל ",  אמר ראש הממשלה בישיבה מיוחדת לציון 13 שנה לרצח רחבעם זאבי בכנסת . " אני לא מוכן לעשות ויתורים .  האינטרסים העליונים שלנו ,  בראשם הביטחון ואחדות ירושלים ,  אינם עומדים בראש מעייניהם של התוקפים אותנו ואותי ". 
עם זאת ,  נתניהו הדגיש כי היחסים בינו לבין הממשל בארצות הברית אינם במשבר . " אני מכבד ומוקיר את הקשר שלנו עם ארצות הברית .  היו לנו חילוקי דעות ועוד יהיו .  אנחנו רואים גם השנה עלייה בתמיכה של האמריקנים בישראל .  הברית האסטרטגית שלנו תימשך ". 
לפניות לכתב אמיר תיבון :  amir.tibon@walla.co.il 
עוד במהדורה :
 אחרי 16 שנה - פריצת דרך משמעותית ברצח נועה אייל ז"ל :  ב-1998 המדינה הזדעזעה כאשר גופתה של הנערה בת ה-17 ,  שיצאה לבילוי עם חבר ולא שבה לביתה ,  התגלתה ביער רמות בירושלים .  במשך 16 שנים תיק החקירה נשאר פתוח ,  אך היום הותר לפרסום שבזכות טכנולוגיות חדישות ישנה התפתחות דרמטית בחקירה .  החוקרים בטוחים שהם קרובים לפענוח : " מה שיש בידינו כרגע מוצק ".  המשפחת של אייל מגיבה לדיווח : " המשפחה נסערת ונרגשת מאוד .  מבקשים לחזק את ידי המשטרה ומבקשים מהתקשורת לתת למשטרה לעשות עבודתה ביסודיות כדי שהצדק ייצא לאור ".  
איך היהדות מתייחסת למפץ הגדול ?  האפיפיור פרנסיסקוס ,  מנהיג הכנסייה הקתולית ,  הפתיע את העולם הנוצרי שוב לאחר שאמר אתמול שהתיאוריות המדעיות המסבירות את היווצרות העולם והאדם - המפץ הגדול והאבולוציה - לא סותרות את כתבי הקודש .  היהדות לעומת זאת כבר הכירה באפשרות שהמדע והדת הולכים זה בצד זה ושהתיאוריות שהיו שנויות במחלוקת לא מערערות את האמונה היהודית .  הרב ד"ר מיכאל אברהם : " המסורת שלנו הרבה יותר פתוחה לקבל ממצאים שונים ,  כבר מזמן הרמב"ם ". 
שיפוץ פנים - רנה זלווגר מציעה בית למכירה :  הכוכבת עוררה סערה בשבוע שעבר אחרי שהראתה לעולם פרצוף חדש ובלבלה את צלמי הפפרצי .  האירוע העלה את קרנה של זלווגר ,  שניסתה למכור באוגוסט האחרון בית יוקרתי שלא זכה כמעט להתעניינות ,  אך השבוע ,  כשהציעה למכירה בית נוסף בהמפטונס ,  תשומת הלב לא איחרה לבוא .  

ההידרדרות ביחסי ישראל-ארה"ב  התרחישים המסוכנים לישראל
מעיכוב בסיוע צבאי ,  דרך היעדר תמיכה במועצת הביטחון ועד התקרבות לאיראן - לארצות הברית יש דרכים רבות ומגוונות לפגוע בישראל אם ימשיך המשבר בין שתי המדינות להעמיק .  צפו במהדורה

