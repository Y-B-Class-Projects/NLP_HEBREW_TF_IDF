ח"כ פרץ :  הבחירות הבאות לראשות הממשלה ייערכו ב-2018
באירוע  " שבתרבות "  אמר פרץ כי יש בידו מידע ,  אך אינו יכול לפרט מעבר לכך .  על נשיא ארה"ב החדש אמר : " טראמפ מחיה את רעיון שתי המדינות שנתניהו מחסל ".  יו"ר הקואליציה דוד ביטן הבהיר כי נתניהו לא יתפטר מתפקידו , " גם אם יוגש נגדו כתב אישום "
  ( בווידיאו :  ראש הממשלה בנימין נתניהו נחקר בפעם הרביעית ,  השבוע )  
ח"כ עמיר פרץ  ( המחנה הציוני )  אמר היום  ( שבת )  באירוע  " שבתרבות "  בראשון לציון כי הבחירות הבאות ייערכו ב-2018 ,  על פי מידע שיש ברשותו ואינו יכול לפרט בשלב זה .  הוא הוסיף כי להערכתו ,  בתום הפריימריז בעבודה ,  המפלגה תזכה באמון מחודש מצד הציבור כאלטרנטיבה לממשלת הימין בראשות גוש המרכז-שמאל .
 פרץ התייחס גם לממשל החדש בארצות הברית ולשיחה שקיים הנשיא דונלד טראמפ עם יו"ר הרשות הפלסטינית ,  אבו מאזן . " אגלה לכם סוד :  טראמפ ואבו מאזן לא שוחחו אתמול על חופשת סקי משותפת או על מתכון לעוגת שטרודל .  בוושינגטון מקימים לתחיה את רעיון שתי המדינות שנתניהו ניסה לחסל ".  הוא הוסיף כי  " על ממשלת ישראל לפעול לשמור על הגושים הגדולים ולא לבנות בהתנחלויות מבודדות שמסכנות כל הסכם בעתיד .  הגיע הזמן לסדר עדיפויות ששם במרכז את דימונה על פני עמונה ". 
עוד ידיעות בוואלה !  NEWS :" השואה - היסטוריה מזויפת ":  כתובות נאצה רוססו בבית כנסת בארה"בהדמוקרטיה תהיה נחלת העבר :  מנהיגי המאה ה-21 בונים מחדש את חומת ברליןאסד : " מקווה שטראמפ יביס את דאעש ,  אבל עוד לא ראינו כלום בשטח "  
באירוע  " שבתרבות "  בגבעתיים אמר יו"ר הקואליציה וחבר מפלגת השלטון ח"כ דוד ביטן כי  " אין לנתניהו שום כוונה להתפטר ,  גם אם יוגש נגדו כתב אישום ,  ולא יוגש ".  ביטן התייחס בדבריו לפרשות שבהן מעורב ראש הממשלה בנימין נתניהו ולחקירות המתקדמות בנושא בימים האחרונים .  
באירוע  " שבתרבות "  בתל אביב התייחס גם ח"כ חיים ילין  ( יש עתיד )  לפרשותיו של נתניהו . " ביבי זה לא גזירת גורל ",  טען והוסיף : " יש עתיד היא אלטרנטיבה לממשלה שעוסקת רק בעצמה ,  בריבים שלה ובפוליטיקה שלה על חשבון כל מה שחשוב ונכון לאזרחי בישראל ".  בנוגע לעלייתה של מפלגתו בסקרים הוסיף ילין : " העלייה נובעת מהסיבה הפשוטה שאנחנו ,  לעומת הממשלה ,  עובדים כל יום למען הציבור ,  מאחדים את העם ולא מפלגים אותו ". 
בנוגע לעליית יש עתיד בסקרים ,  אמר ביטן כי  " תמיד בסקרים הליכוד נמצא נמוך יותר מהמציאות בבוחירות התוצאה גבוהה יותר .  המנדטים של לפיד 'חונים' אצלו ויתחלקו עם הקמתן של מפלגות חדשות ועם שינויים במפלגת העבודה ,  ממנה הוא שואב את מרביתן .  הסקרים משקפים יותר את משאלות לב התקשורת מאשר את רצון העם ".  
ח"כ ביטן התייחס גם לתחילת שידוריו של תאגיד השידור הציבורי ואמר : " אני נלחמתי והעליתי את הנושא לסדר היום הציבורי ולסדר יומה של הממשלה .  בסופו של דבר ,  התאגיד יקום אבל חסמתי אותו .  בהצעת החוק שהממשלה מתכוונת להביא ,  הפעילות של התאגיד כפי שהם רצו אותה וכפי שהיא מתקיימת היום - תחסם .  זה הישג מבחינת הערכים שהליכוד מוביל ". 
ח"כ עפר שלח  ( יש עתיד )  התייחס ב"שבתרבות "  בראשון לציון לדוח מבקר המדינה מבצע  " צוק איתן "  ואמר כי  " המהירות בה ירד הנושא הזה מסדר היום מעידה על עומק הניכור וחוסר התקווה של הציבור מהפוליטיקה של נתניהו וממשלתו .  מבקר המדינה הצביע על ליקויים חמורים בקבלת ההחלטות בתחום החשוב ביותר בחיינו ,  שעלו באינטרסים לאומיים ובחיי לוחמים .  בדרג ראש הממשלה והקבינט ,  דבר לא תוקן .  פעם היו יוצאים על זה לרחובות ומפילים ממשלות .  זה לא קורה ,  כי הציבור לא מאמין שהמחאה תזיז משהו .  אבל אם לא יהיה שינוי ,  המערכה הבאה תהיה כמו קודמותיה ".  
בשבוע האחרון נחקר נתניהו בפעם הרביעית בפרשות 1,000 ו-2,000 .  במשך כחמש שעות שהו חוקרי יחידת להב 433 במעונו שבירושלים ועימתו אותו עם מידע בנוגע לשתי הפרשות .  החוקרים התמקדו בתיק 1,000 שבמסגרתו נבדק החשד כי ראש הממשלה קיבל במשך שנים ,  באופן שיטתי ועל פי הזמנה ,  טובות הנאה בשווי מאות אלפי שקלים .  תיק 2,000 מעלה חשד כי נתניהו ומו"ל ידיעות אחרונות נוני מוזס רקמו ביניהם הסכם חשאי .  במסגרתו ,  הראשון יפעל לצמצום תפוצת החינמון  " ישראל היום "  שנמצא בבעלות מקורבו שלדון אדלסון ,  ובתמורה יזכה לסיקור אוהד בעיתונו של מוזס .
  ( עדכון ראשון :  12:54 )  

ח"כ פרץ :  הבחירות הבאות לראשות הממשלה ייערכו ב-2018
באירוע  " שבתרבות "  אמר פרץ כי יש בידו מידע ,  אך אינו יכול לפרט מעבר לכך .  על נשיא ארה"ב החדש אמר : " טראמפ מחיה את רעיון שתי המדינות שנתניהו מחסל ".  יו"ר הקואליציה דוד ביטן הבהיר כי נתניהו לא יתפטר מתפקידו , " גם אם יוגש נגדו כתב אישום "
 
