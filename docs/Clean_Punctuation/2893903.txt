 " אובמה סירב להתחייב שיטיל וטו בהצבעה על מדינה פלסטינית באו"ם "
 יממה אחרי נאום אבו מאזן ,  שבמהלכו הודיע כי יחדש את המהלכים הבינלאומיים של הפלסטינים ,  מדווח האתר  " פוליטיקו "  כי נשיא ארה"ב התנגד להצהיר בפני סנאטור דמוקרטי שיטיל וטו על כל הצעה חד-צדדית להקמת מדינה פלסטינית
נשיא ארצות הברית ברק אובמה סירב להתחייב בפני סנאטור דמוקרטי בכיר כי וושינגטון תטיל וטו על הצעות להקמת מדינה פלסטינית במועצת הביטחון של האו"ם - כך פורסם היום  ( חמישי )  באתר האמריקני  " פוליטיקו ".  הפרסום מגיע יממה לאחר נאומו של יו"ר הרשות הפלסטינית אבו מאזן בעצרת האו"ם ,  שבמהלכו אמר כי הפלסטינים יחדשו את המהלכים הבינלאומיים שלהם לקבלת הכרה במדינה פלסטינית באופן חד-צדדי ,  העומד בניגוד לעמדת ישראל .  
לפי הפרסום ב"פוליטיקו ",  בשנה האחרונה ניסה הסנאטור הארי ריד ,  מנהיג הדמוקרטים בסנאט ,  בשתי הזדמנויות לשכנע את אובמה להתחייב באופן פומבי שממשלו יטיל וטו על כל הצעה בינלאומית להקמת מדינה פלסטינית ,  שלא במסגרת משא ומתן עם ישראל .  ריד אמנם תומך בהקמת מדינה פלסטינית ובפינוי התנחלויות בגדה המערבית ,  אך הוא סבור שיש לעשות זאת אך ורק במסגרת משא ומתן ישראלי-פלסטיני ,  ולא  " לכפות על ישראל החלטות בינלאומית ",  כדבריו .  הוא ניסה לשכנע את הנשיא אובמה להתחייב לנקוט קו דומה .
 לקריאה נוספת :  נתניהו : " נאום אבו מאזן שקרי ומעודד הסתה במזרח התיכון "" הפצצה של אבו מאזן "  הסתיימה ברימון הלם חסר משמעותשעות לפני נאומו באו"ם ,  נתניהו מזהיר מ"ימים אפלים "  באירופה 
למרות מערכת היחסים הקרובה בין ריד לבין אובמה ,  דחה הנשיא האמריקני את בקשתו ,  ובפועל ,  נמנע עד כה הממשל האמריקני מהתחייבות מפורשת להטלת וטו בנושא הפלסטיני .  מצד שני ,  הממשל גם מסרב להצהיר אם יצביע בעד או לחלופין יימנע בהצבעה מסוג זה .  ריד ניסה לשכנע את ראש הסגל בבית הלבן כי אם אובמה יצהיר הצהרה מסוג זה ,  הדבר יסייע לו לאסוף קולות דמוקרטיים לתמיכה בהסכם הגרעין עם איראן .  אולם בסופו של דבר ,  אובמה הצליח לקבל את הקולות הדרושים לו לצורך העברת ההסכם ,  גם בלי להצהיר את ההצהרה שריד קיווה לשמוע ממנו .  
הפעם האחרונה שבה הפלסטינים ניסו לקדם החלטה דרך מועצת הביטחון של האו"ם הייתה בדצמבר 2014 ,  אולם היא הייתה מנוסחת בצורה קיצונית מדי ,  כך שהיא כלל לא זכתה לרוב הדרוש במועצה .  לכן ,  אז לא נדרשו האמריקנים להחליט אם להטיל את הווטו או לא .  בשנת 2011 הצליחו הפלסטינים להעביר ברוב מוחץ החלטה במועצת הביטחון נגד ההתנחלויות ,  אולם הנשיא אובמה הורה להטיל וטו ,  ובכך קבר את ההחלטה .  ראש הממשלה בנימין נתניהו אמר אז כי החלטתו של אובמה מהווה  " מעשה של כבוד ". 
אולם היחסים בין אובמה לנתניהו אינם כבעבר מאז ניסיונו של האחרון למנוע את אישורו בקונגרס של הסכם הגרעין שנחתם בין איראן למעצמות .  נאום נתניהו מול שני בתי הקונגרס במרץ האחרון וכן חזרתו לפני הבחירות בתמיכה בעיקרון שתי המדינות ,  הובילו להצהרות של הבית הלבן לפיהן ישקול מחדש את ההגנה האוטומטית על ישראל באו"ם . " עוד לא קבענו שינוי מדיניות ,  אולם ההתבטאויות של נתניהו מחייבות אותנו לשקול מחדש את האסטרטגיה שלנו ",  אמר אז דובר הבית הלבן . " נתניהו לא רק נטש את עמדתו המדינית של הנשיא אובמה ,  אלא את התחייבויות שניתנו לנשיאים דמוקרטיים ורפובליקנים בעבר ".   

" אובמה סירב להתחייב שיטיל וטו בהצבעה על מדינה פלסטינית באו"ם "
 יממה אחרי נאום אבו מאזן ,  שבמהלכו הודיע כי יחדש את המהלכים הבינלאומיים של הפלסטינים ,  מדווח האתר  " פוליטיקו "  כי נשיא ארה"ב התנגד להצהיר בפני סנאטור דמוקרטי שיטיל וטו על כל הצעה חד-צדדית להקמת מדינה פלסטינית

