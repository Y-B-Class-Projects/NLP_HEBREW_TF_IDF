השר סער : " האופוזיציה משרתת את התעמולה הפלסטינית "
 בכנס הליכוד התבטא סער בחריפות נגד מנהיגי המרכז-שמאל וטען שעליהם  " להתייצב לצד ממשלת ישראל הנבחרת "  לנוכח ביקורת בינלאומית .  שטייניץ : " יחימוביץ' תביא למיליון מובטלים "
 שר החינוך גדעון סער ,  תקף הערב  ( רביעי )  בחריפות את מועמדי האופוזיציה בבחירות ,  על רקע הביקורת שהפנו כלפי הממשלה בנוגע ההחלטה האחרונה לבנייה נוספת בהתנחלויות . " תראו מה עושים לבני ויחימוביץ' ולפיד וגלאון ",  אמר בכינוס של הליכוד-ביתנו באשדוד , " מתייצבים נגד ממשלת ישראל הנבחרת ,  נגד צרכים בסיסיים של אזרחי ישראל כדי להוסיף שמן למדורה של הביקורת בעולם ,  לשרת את התעמולה והאינטרסים הפלסטיניים ".  
" תראו מה קרה באפרת שבגושי ההתיישבות  שזה בקונצנזוס ישראלי .  התקבלה החלטה לבנות למעלה מ- 100 יחידות דיור ומספר דומה בעיר האבות קריית ארבע ",  הוסיף סער , " כשאנחנו מדברים על התיישבות של 300,000 אחים ואחיות שיש להם צרכים ונמשיך לבנות עבורם ,  כי יש ראש ממשלה בירושלים שיודע לעמוד על האינטרסים הביטחוניים של ישראל גם מול ביקורת ולחצים .  היינו מצפים שיעשו מה שאנחנו עשינו באופוזיציה  להתייצב לצד ממשלת ישראל הנבחרת ".  
כל הדיווחים ,  העדכונים והדעות - וואלה !  בחירות 2013 
גם שר האוצר יובל שטייניץ מתח ביקורת על המתחרים מגוש השמאל-מרכז ,  במיוחד על יריבתו בשדה הכלכלי : " שלי יחימוביץ' זה עוד מיליון מובטלים .  היא תרסק את הכלכלה ותגרום להיראות כמו ספרד או יוון ואולי אפילו כמו קובה וונצואלה ". 
בכנס השתתפו רוב בכירי הרשימה המאוחדת של הליכוד-ביתנו ,  בהם ראש הממשלה נתניהו ,  אביגדור ליברמן ,  סילבן שלום ואחרים ;  ואף שחקן הכדורגל בעבר חיים רביבו ,  שהופיע על הבמה יחד עם ראשי המפלגה והביע את תמיכתו  בהמשך לתמיכת הפומבית שקיבל נתניהו ממפורסמים כמו אייל גולן ,  שלום אסייג ושרית חדד .
 נתניהו עצמו לא התייחס לאופוזיציה ,  אלא הדגיש כמה ממסריו המרכזיים בקמפיין  עמדותיו מול הקהילה הבינלאומית ומעמדה של ירושלים . " עמדנו בלחצים גדולים ביותר לחלק את ירושלים ,  לא לבנות בירושלים .  הבאתי שגרירים זרים .  אמרתי להם :  אתם יכולים להעלות בדעתכם שיאמרו לכם לא לבנות בבירה שלכם ?  ",  אמר נתניהו ואף הוסיף כי  " אומרים לי לחצות את ירושלים  זה כמו לקרוע את הלב שלי ".  
לקריאה נוספת:יאיר לפיד באולפן וואלה !  חדשות : " אני רוצה להיות שר"יחימוביץ' בכנס ייצוג לנשים : " הצביעו למפלגה שבראשה אישה"הר ראשמור סטייל :  דמויות פוליטיקאים פוסלו בחרמון 

השר סער : " האופוזיציה משרתת את התעמולה הפלסטינית "
 בכנס הליכוד התבטא סער בחריפות נגד מנהיגי המרכז-שמאל וטען שעליהם  " להתייצב לצד ממשלת ישראל הנבחרת "  לנוכח ביקורת בינלאומית .  שטייניץ : " יחימוביץ' תביא למיליון מובטלים "
 
