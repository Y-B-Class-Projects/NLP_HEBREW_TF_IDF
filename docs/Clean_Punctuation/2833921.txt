נתניהו המריא לוושינגטון : " שליחות גורלית והיסטורית "
 בטרם יצא לדרכו לארצות הברית לקראת נאומו השנוי במחלוקת בקונגרס ביום שלישי ,  מסר ראש הממשלה הצהרה לתקשורת : " אני מרגיש שאני שליח של כל אזרחי ישראל ,  גם של אלה שלא מסכימים "
 ראש הממשלה בנימין נתניהו המריא הבוקר  ( ראשון )  לוושינגטון לקראת נאומו השנוי במחלוקת המתוכנן ביום שלישי בפני שני בתי הקונגרס האמריקני . " כמה ימים לפני תענית אסתר ,  אני יוצא לוושינגטון בשליחות גורלית ,  אפילו היסטורית ",  אמר נתניהו לעיתונאים בנתב"ג טרם המראתו . " אני מרגיש שאני שליח של כל אזרחי ישראל ,  גם של אלה שלא מסכימים ,  של העם היהודי כולו .  אני חש דאגה עמוקה וכנה לביטחונם של כל אזרחי ישראל ,  לגורל המדינה ,  לגורל העם שלנו ואני אעשה כל מה שביכולתי כדי להבטיח את עתידנו ". 
לפני הנסיעה הסבירו הבוקר גורמים מדיניים בסביבתו של ראש הממשלה כי למרות העימות עם ממשל אובמה ,  נסיעתו לוושינגטון היא ההזדמנות האחרונה לבלום את הסכם הגרעין המתגבש עם איראן .  נוסף על כך ,  סיפרו הגורמים כי הם חשים מעודדים מכך שהתחזיות על כך שהקונגרס צפוי להיות ריק בעת הנאום מאחר שרבים יחרימו אותו ,  התבררו כלא נכונות .  לטענתם ,  לנתניהו צפויה להיות תמיכה רבה הן מהצד הדמוקרטי והן מהצד הרפובליקני .
 עוד על נאום נתניהו:נתניהו יוצא לארה"ב ;  בליכוד מקווים  " להחזיר 2 מנדטים"ערב הנאום :  ארגון אמריקני התומך בנתניהו מממן פרסומות נגד קלינטוןזריף :  ההפחדות של נתניהו לא ימנעו את ההסכם עם המעצמות 
משימתו של נתניהו בביקורו היא למנוע את הסכם הגרעין עם איראן ולגייס כ-15 סנאטורים נוספים לחקיקת סנקציות חדשות נגדה ,  רובם מטעם המפלגה הדמוקרטית .  בתום נאומו ביום שלישי הוא צפוי להיפגש עם כמה סנאטורים בכירים ,  ובהם מנהיג המיעוט הדמוקרטי בסנאט ,  הארי ריד .  אלא שמאז ההכרזה על הנאום ,  שתואם מול נציגי המפלגה הרפובליקנית וללא ידיעת אובמה ,  הדמוקרטים זועמים ,  ועד כה הודיעו כבר קרוב ל-30 חברי קונגרס דמוקרטים שבכוונתם להחרים את הנאום .  זאת לצד סגן הנשיא ,  ג'ו ביידן ,  שהודיע כשבועיים לאחר ההודעה על הנאום על טיסה בהתראה קצרה לגואטמלה .
 החלטתו של נתניהו לשאת את הנאום בקונגרס שבועיים בלבד לפני הבחירות בישראל ,  בניגוד לדעת הממשל האמריקני ,  הופכת את הביקור הזה בראש ובראשונה לעימות חזיתי עם הנשיא אובמה .  היועצת לביטחון לאומי ,  סוזן רייס ,  כינתה את הביקור  " הרסני ",  שר החוץ קרי הטיל ספק בשיקול הדעת של ראש הממשלה נתניהו ,  ואילו הנשיא אובמה תהה  " למה עכשיו ?  ".  
נתניהו ומקורביו טענו בשיחות סגורות שהנזקים שנגרמו מוצדקים אל מול הסכנה של איראן גרעינית .  עם זאת ,  נתניהו מתקשה להסביר ,  גם כיום ,  איך הנאום אמור להשפיע לטובה בהיבט הזה .  עד כה ,  ההתפתחות המשמעותית ביותר מאז נחשף הנאום ,  הייתה החלטת הדמוקרטים לדחות את חקיקת הסנקציות עד לסוף מרץ - הישג עבור הנשיא אובמה ומפלה לנתניהו .
 לפניות לכתב :  omri_n@walla.net.il 

נתניהו המריא לוושינגטון : " שליחות גורלית והיסטורית "
 בטרם יצא לדרכו לארצות הברית לקראת נאומו השנוי במחלוקת בקונגרס ביום שלישי ,  מסר ראש הממשלה הצהרה לתקשורת : " אני מרגיש שאני שליח של כל אזרחי ישראל ,  גם של אלה שלא מסכימים "
 
