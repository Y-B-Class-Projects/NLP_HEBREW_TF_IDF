נתניהו בעצרת 50 שנה למלחמת ששת הימים : " לא נפקיר גורלנו בידי אחרים "
 באירוע השיא של שנת ההנצחה למלחמה ב-1967 בלטרון אמר עוד נתניהו כי  " לא נפקיר את גורלנו בידי אחרים ".  הנשיא ריבלין אמר כי המלחמה הציבה  " אתגרים שאנו מתמודדים עימם עוד היום ".  ליברמן : " בכל עימות יש לחתור להכרעה "
  ( ריבלין בטקס לציון 50 שנה לשחרור ירושלים : " אי אפשר לשיר שיר הלל כשמזרח העיר הוא המרחב העני בישראל ")  
ראש הממשלה בנימין נתניהו אמר הערב  ( שני )  באירוע של מערכת הביטחון לציון יובל למלחמת ששת הימים באמפיתיאטרון בלטרון כי  " במלחמת ששת הימים למדה ישראל שעליה להגן על עצמה בכוחות עצמה .  עמדנו במבחן ולכן ולא נחזור אחורה ונפקיר את גורלנו בידי אחרים ".  לדברי נתניהו , " יש שינוי ביחס של מדינות כלפינו ,  רואים בנו שותף ולא אויב במלחמה באיסלאם הקיצוני .  הזרעים שנזרעו במלחמת ששת הימים מניבים עד היום פירות ". 
עוד אמר נתניהו כי  " עמדנו במבחן ולכן ולא נחזור אחורה ונפקיר את גורלנו בידי אחרים "  וכי  " ברגע שמישהו מנסה לפגוע או זומם להשמיד אותנו הוא מעמיד את עצמו בסכנה ".  לדבריו , " אנו מבקשים שלום אמיתי עם אויבינו .  ולכן אנו עומדים על כך שהפלסטינים יכירו במדינה ממערב לירדן ". 
עוד בוואלה !  NEWS:אחרי שהצדדים לא הגיעו להסכמות :  תיק אזריה יוכרע בבית הדין הצבאיאחרי מצוד של שעות :  המשטרה עצרה את החשוד ברצח אחיו בכפר יונהמשטרת בריטניה פרסמה את זהותם של שניים מהמחבלים מלונדון 
נשיא המדינה ראובן ריבלין אמר בנאומו בעצרת כי תוצאות המלחמה  " הביאו לדיון ער בחברה הישראלית ,  והציבו בפנינו אתגרים שאנו מתמודדים עמם עד היום ".  עוד אמר הנשיא כי  " החברה הישראלית שינתה את פניה ,  גם הצבא שינה את פניו .  דבר אחד לא השתנתה - חובתנו להגן על עצמנו בעצמנו ,  בעזרת צה"ל ". 
שר הביטחון אביגדור ליברמן נשא אף הוא דברים בעצרת ואמר כי  " השיעור ההיסטורי "  שיש ללמוד מהמלחמה הוא כי  " בכל עימות עתידי עלינו לעמוד חזית אחת ולהוביל ל ? הכרעה מהירה ו ? ברורה ".  לדבריו , " גם מול אויבים שאינם צבאות סדירים עוטי שריון ".  עוד אמר ליברמן כי  " חובתנו לחנך את הדורות הבאים של הלוחמים ,  ברוח הערכים של המפקדים והחיילים ב-1967 .  שיעור היסטורי שחובה עלינו לזכור ,  כי על אף הסכמי השלום שנחתמו מאז האיומים על מדינת ישראל עדיין לא הוסרו ואנו זקוקים לכוח ההרתעה ולכוח לנצח ".  
בטקס באותו נושא שנערך ברחבת הכותל המערבי בשבוע שעבר נשא דברים נשיא המדינה .  הנשיא ריבלין קרא בנאומו כי  " על ירושלים צריך להתעקש ".  לדבריו , " ירושלים היא לבו של עם ישראל ,  והכותל הוא לבה של ירושלים ".  הוא סיים את נאומו בציטוט המוכר : " שישו את ירושלים ,  גילו בה כל אוהביה ". 
הרמטכ"ל איזנקוט סיפר כי  " לפני יובל שנים ,  ברגעים לאחר שחרור הכותל ,  ברחבה שהייתה עדיין צרה ,  נעמדו חיילי צה"ל ,  משחררי ירושלים .  העם כולו עמד נפעם ורבים אף בכו לשמע הבשורה על כיבוש העיר העתיקה ".  הוא פנה ללוחמי החטיבות ,  שהוגדרו כחטיבות איחוד העיר  חטיבה 55 , " חוד החנית ",  חטיבה 10 , " הראל "  וחטיבה 16 , " חטיבה ירושלמית "   והצדיע להם .  

נתניהו בעצרת 50 שנה למלחמת ששת הימים : " לא נפקיר גורלנו בידי אחרים "
 באירוע השיא של שנת ההנצחה למלחמה ב-1967 בלטרון אמר עוד נתניהו כי  " לא נפקיר את גורלנו בידי אחרים ".  הנשיא ריבלין אמר כי המלחמה הציבה  " אתגרים שאנו מתמודדים עימם עוד היום ".  ליברמן : " בכל עימות יש לחתור להכרעה "
 
