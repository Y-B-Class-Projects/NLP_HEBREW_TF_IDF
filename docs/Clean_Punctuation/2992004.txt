מעל הרדאר :  רוצים שידברו עליכם ?  תכתבו מאמר על נתניהו
פרשן חדשות ערוץ 2 אמנון אברמוביץ' הצטרף בשישי האחרון לטרנד החם ופרסם טור אישי על שיחת הרקע שערך נתניהו .  התוצאה לא איחרה לבוא ואברמוביץ' זינק במדד השבועי של וואלה ברנז'ה .  וגם , " שישי "  של איילה חסון מתחילה לעורר שיח ברשתות
אמנון אברמוביץ' ,  פרשן חדשות ערוץ 2 ,  הצטרף ביום שישי האחרון לטרנד החם של השבועות האחרונים בקרב עיתונאים  ופרסם טור אישי על שיחת הרקע שערך ראש הממשלה ,  בנימין נתניהו ,  אתו ועם חבריו למערכת .  התוצאה לא איחרה לבוא :  אברמוביץ' זינק ישר למקום השני במדד השיח השבועי על עיתונאים של וואלה ברנז'ה בשיתוף אפליקציית MAKAM REALTIME .  המדד מדרג את היקף השיח על עיתונאי ישראל על פי כמות האזכורים שלהם ברשתות החברתיות ,  באתרי האינטרנט ובטוקבקים .
 אחרי שבשבוע שעבר הוביל  ( ועדיין מוביל ,  זה השבוע השני ברציפות )  את הדירוג פובליציסט  " הארץ "  גדעון לוי  מאותה הסיבה בדיוק  החליט גם אברמוביץ' לחלוק עם הקהל את רשמיו ותחושותיו מהפגישה עם ראש הממשלה ופרסם טור עוקצני תחת הכותרת  " מטעין חרדה ,  מרוקן תקווה ".  במאמר טען אברמוביץ' כי תחת המשמרת של נתניהו  " מדינת ישראל מתפוררת וקורסת לתוך עצמה ".  בעקבות המאמר הרעש געשה בסוף השבוע והגולשים לא חסכו ביקורת מהולה בזעם על אברמוביץ' עצמו ש"אינו מקבל את רצון העם ",   " מתפרנס משקרים ",   " תעמולן שמאלני ",  בעל  " אגו מתפוצץ להשיג רייטינג "  ועוד שלל מחמאות נוספות שלא ראוי לצטט .  גולשים אחרים התייצבו להגן על אברמוביץ' וכתבו כי מדובר ב"סיכום מדויק וחד כתער "  וב"תיאור טוב "  של כהונת ראש הממשלה .  סנטימנט :  48% שלילי ,  31% ניטרלי ו-21% חיובי .  
במקום החמישי בדירוג התייצב השבוע פרשן  " מעריב "  בן כספית  וגם הוא עשה זאת הודות למאמר שפרסם בבוקר יום שישי האחרון על שיחות הרקע שעורך נתניהו  ( כספית עצמו לא השתתף בשיחה כזו וציטט מקורות שכן השתתפו ,  בעיקר מהעיתונות החרדית )  .  כספית זוכה לסנטימנט לא מזהיר של 37% שיח שלילי ,  63% נייטרלי ו-0% חיובי .  הגולשים כותבים עליו ,  בין השאר ,  כי  " בנה את הקריירה שלו על גבו של נתניהו ",   " האובססיה שלו היא נתניהו ",   " המציאות ממנו האלה ",  וכי אם הייתה מתרחשת רעידת אדמה בישראל  ( כמו באיטליה )   " בן כספית היה קורא לחקור את אחריותה של שרה נתניהו ". 
אבל לא הכל נתניהו :  על רקע עליית הרייטינג של  " שישי "   ( ערוץ 10 )  מתחילה גם איילה חסון ,  מגישת התוכנית ,  לעורר שיח הולך וגובר ברשתות החברתיות ובטוקבקים באתרים השונים .  השבוע דורגה במקום 6 במדד השיח ,  בעיקר הודות לכתבה ששידרה בליל שבת האחרון על לב לבייב ועוררה עניין ברשת .  כמו כן גולשים רבים שוחחו על הביקורת שהשמיעה לאחרונה חסון על המשטרה בפרשת העימות בין רפי רפאלי לשוטרים שהגיעו לביתו .  הסנטימנט על חסון :  72% נייטרלי ,  15% שלילי ו-13% חיובי .  

מעל הרדאר :  רוצים שידברו עליכם ?  תכתבו מאמר על נתניהו
פרשן חדשות ערוץ 2 אמנון אברמוביץ' הצטרף בשישי האחרון לטרנד החם ופרסם טור אישי על שיחת הרקע שערך נתניהו .  התוצאה לא איחרה לבוא ואברמוביץ' זינק במדד השבועי של וואלה ברנז'ה .  וגם , " שישי "  של איילה חסון מתחילה לעורר שיח ברשתות

