בטיחות לפני הכול :  מדוע נתניהו לא זכה לתמונה חגיגית בתא הטייס ? 
במהלך ההכנות לטקס קבלת שני מטוסי האדיר ,  ביקשה הלשכה לתאם את כניסתו לאחד החמקנים .  לוואלה !  NEWS נודע כי צה"ל ,  שהופקד על ארגון הטקס ,  סירב . " המטוס לא היה במצב דומם ,  וכשהמערכות מופעלות עלייה לקוקפיט אינה בטיחותית "
  ( נאום נתניהו בטקס בנבטים ,  אתמול )  
קשה היה לפספס את הגאווה וההתרגשות ששידר אתמול  ( שני )  ראש הממשלה בטקס קבלת מטוס האדיר בבסיס נבטים של חיל האוויר . " ישראל נוסקת מעלה לגבהים חדשים וכשהטייסים שלנו במטוסי האדיר יגביהו עוף נתבונן בהם מן הקרקע בגאווה אדירה ",  אמר נתניהו בטקס החגיגי .  
במהלך האירוע ,  נתניהו לחץ את ידי הטייסים האמריקנים שהטיסו את המטוס ארצה וצולם מביט על המטוס ,  אך על מה שנחשב לקודקוד של מטוס החמקן היוקרתי  תא הטייס  הוא נאלץ להביט מרחוק בלבד ,  מגרם מדרגות נייד שהוצב בסמוך אליו ,  והוא לא הורשה להכנס לתא הטייס ולבחון אותו מקרוב .  לוואלה !  NEWS נודע כי במסגרת ההכנות לאירוע לשכת ראש הממשלה ביקשה לתאם את כניסתו של נתניהו לקוקפיט ,  אך צה"ל  שהופקד על ארגון הטקס  סירב משיקולי בטיחות .  
לשר הביטחון אביגדור ליברמן דווקא יש תמונה היסטורית מתא הטייס של מטוס החמקן ,  וכך גם לקודמו משה יעלון .  שניהם ביקרו במפעלי לוקהיד מרטין בטקסס בשנים האחרונות ,  ובמהלך הביקור בחנו את הקוקפיט של מטוס העתיד הישראלי-אמריקני מקרוב .  
בפגישת התיאום שהתקיימה לקראת הטקס ,  הצוות המקדים של לשכת ראש הממשלה ביקש לדעת האם ניתן לתאם לנתניהו ביקור דומה בתא הטייס עם הגעת המטוסים לישראל ,  ואולם בצה"ל השיבו בשלילה . " בשונה מהביקורים המתוקשרים של שרי הביטחון בבסיס האמריקני ,  שבהם המטוס היה במצב דומם ,  המטוס הגיע לרחבת הטקס במצב מבצעי כשהמערכות מופעלות ולכן עלייה לקוקפיט לא היתה בטיחותית ",  אמרו גורמים המעורים בפרטים לוואלה !  NEWS .  
גורמים צבאיים הוסיפו כי מיד לאחר נחיתת שני המטוסים ויציאת הטייסים ,  התאים נסגרו ואף אחד לא נכנס , " אך ורק משיקולי בטיחות ".  גורמים בסביבת נתניהו אישרו את הפרטים והדגישו כי ראש הממשלה עצמו לא היה מעורב בבקשה ולא היה מודע לה .  
כאלף בני אדם ,  בהם נשיא המדינה ,  ראש הממשלה ,  שגרירים ,  חברי כנסת ובכירי מערכת הביטחון השתתפו אמש בטקס קבלת שני המטוסים ,  שהתחיל בעיכוב של שש שעות לאחר שערפל כבד דחה את המראתם מאיטליה .  
ישראל היא המדינה הראשונה בעולם אחרי ארה"ב ,  שמקבלת לידיה את המטוס ,  שזכה לשם הישראלי  " אדיר ",  נחשב למטוס הקרב המתקדם בעולם . " הזרוע הארוכה נעשתה היום יותר ארוכה ויותר עוצמתית ",  אמר נתניהו אתמול בטקס ,  בהתייחס ליכולות החמקניות הטקטיות שיש למטוס ,  שעלותו נאמדת בין 80 ל-100 מיליון דולר .  אמש הגיעו שני מטוסים ,  ובשנים הקרובות צפוי מספר המטוסים להגיע ל-50 ,  לאחר שבסוף החודש שעבר אישר הקבינט המדיני ביטחוני עסקה נוספת של רכישת 17 מטוסי חמקן בנוסף ל-33 שכבר נרכשו .  

בטיחות לפני הכול :  מדוע נתניהו לא זכה לתמונה חגיגית בתא הטייס ? 
במהלך ההכנות לטקס קבלת שני מטוסי האדיר ,  ביקשה הלשכה לתאם את כניסתו לאחד החמקנים .  לוואלה !  NEWS נודע כי צה"ל ,  שהופקד על ארגון הטקס ,  סירב . " המטוס לא היה במצב דומם ,  וכשהמערכות מופעלות עלייה לקוקפיט אינה בטיחותית "
 
