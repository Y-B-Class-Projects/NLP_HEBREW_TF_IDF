נתניהו מודה :  הממשלה תתקשה ליישם את מתווה הכותל
בהודעה שפרסמה לשכתו של ראש הממשלה נכתב כי לאחר אישור המתווה  " התעוררו קשיים ".  הוא הוסיף כי מינה את ראש לשכתו לרכז את הנושא ולהציג בעוד חודשיים המלצות לפתרון הקשיים ,  שיתבססו על המתווה
 ( נתניהו בישיבת הממשלה ,  לפני כחודשיים :  מתווה הכותל - פתרון הולם ויצירתי )  
ראש הממשלה ,  בנימין נתניהו ,  הודה היום  ( ראשון )  לראשונה כי הממשלה מתקשה ליישם את מתווה הכותל שעליו סוכם עם הרפורמים והקונסרבטיביים ואושר לפני כחודשיים בממשלה ,  בשל התנגדות החרדים .  בהודעה שפרסמה לשכתו של נתניהו נכתב כי  " לפני כחודשיים קיבלה הממשלה החלטה ליישום את המלצות הצוות המייעץ לעניין הסדרי התפילה בכותל המערבי .  לאחר קבלת ההחלטה ,  התעוררו כמה קשיים .  אנחנו פועלים על מנת למצוא להם פתרון ".  
נתניהו הוסיף כי הוא  " מבקש לשוב ולהבהיר את המחויבות שלי למצוא פתרון לנושא הסדרי התפילה בכותל בכיוון האמור ".  הוא הודיע כי מינה את ראש לשכתו דוד שרן על מנת לרכז את הדיונים בנושא מול הגורמים השונים ולהציג בפניו בתוך חודשיים המלצה לצעדים הנדרשים לפתרון הקשיים ,  לפי הפתרון שהוצע .
 לקריאה נוספת:מתווה הכותל אושר חרף התנגדות החרדים : " פתרון הולם ויצירתי"השחתת סידורים וקריאות גנאי :  חרדים התעמתו עם נשות הכותלהחרדים יקדמו חוק להגבלת הרפורמים בכותל : " להילחם בהם בכל דרך "  
מחר אמורה המדינה להגיש את תשובתה לעתירה שהגיש  " מרכז צדק לנשים "  נגד הנוהל האוסר על נשים לקרוא בתורה ברחבה התפילה המרכזית .  הארגון ,  שנחשב פמיניסטי ,  הצהיר כי יתנגד לכל הסכם שימנע מנשים להתפלל בקול רם כקבוצה בעזרת הנשים ברחבה המרכזית ,  וכן לכל הסכם שימנע מנשים להתעטף בטלית ולהניח תפילין בזמן שהן מתפללות .  
נשות הארגון ביקשו לאפשר הכנסת ספר תורה לרחבת הנשים הקיימת .  תשובת המדינה לעתירה צפויה להשפיע על המתווה שאושר בממשלה ונתניהו בהודעתו ובמינוי ראש לשכתו מנסה ככל הנראה להרוויח זמן נוסף כדי להגיע להסדר עם החרדים ובמקביל עם הזרמים הלא קונסרבטיבים .  
בתגובה להודעת נתניהו אמרו בתנועה הרפורמית כי יישום המתווה הוא  " מקרה מבחן ליכולת של הממשלה ליישם את ההחלטות שלה ולעמוד מאחורי הסכמים ופשרות שנועדו למנוע מחלוקת מיותרות בעם היהודי ".  מנכ"ל התנועה ,  גלעד קריב ,  קרא לנתניהו  " להבהיר לשותפיו החרדים שאחדות העם היהודי והקשר בין מדינת ישראל לעולם היהודי אינם יכולים להיות בני ערובה של מאבקי הרחוב במגזר החרדי ".  עו"ד יזהר הס ,  מנכ"ל התנועה המסורתית ,  אמר כי  " אם חלילה לא ייושם המתווה מדובר בתסריט בלהות מבחינה יהודית וציונית ".  
במסגרת המתווה שאושר בממשלה נקבע כי תוקצה רחבה נפרדת בכותל שבה מתקיימת תפילה שוויונית .  הרחבה ,  שנמצאת במתחם  " קשת רובינסון "  המכונה  " הכותל הדרומי ",  נמצאת מחוץ לסמכותה של הרבנות הראשית לישראל ורב הכותל והיא תנוהל בין היתר על ידי הרפורמים ,  הקונסרבטיבים והסוכנות היהודית .
 מאז שאושר ההסדר הרבו הח"כים החרדים לתקוף את המתווה בכותל המערבי ,  אך הצהירו כי לא יפרשו כתוצאה מכך מהממשלה .  האדמו"רים והרבנים החרדים ,  האשכנזים והספרדים ,  נקטו בקו דומה ובהצהרותיהם תקפו את  " הישגי הרפורמים ",  אך מנגד לא הורו על יציאה מהממשלה .  נגד בכירי המפלגות החרדיות נשמעה ביקורת חרדית קשה על כך שמתקפותיהם נגד ההסדר אינן עולות בקנה אחד עם תמיכתם החשאית בו ,  וזאת בנוסף לכך שהיו שותפים לגיבושו יחד עם רב הכותל שמואל רבינוביץ' .  

נתניהו מודה :  הממשלה תתקשה ליישם את מתווה הכותל
בהודעה שפרסמה לשכתו של ראש הממשלה נכתב כי לאחר אישור המתווה  " התעוררו קשיים ".  הוא הוסיף כי מינה את ראש לשכתו לרכז את הנושא ולהציג בעוד חודשיים המלצות לפתרון הקשיים ,  שיתבססו על המתווה

