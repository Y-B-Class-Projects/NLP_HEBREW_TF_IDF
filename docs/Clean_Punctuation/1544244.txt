נתניהו למיטשל : " המו"מ המדיני יחל בקרוב "
 רה"מ והשליח האמריקאי למזה"ת נועדים בלונדון .  בין היתר ידונו בהקפאת הבנייה בהתנחלויות ובנושא הגרעין האירני .  נתניהו : " המטרה היא שלום אזורי ".  פנחס וולף - שליח וואלה !  ללונדון
 (  צילום :  רויטרס .  עריכה :  יאיר דניאל ) 
ראש הממשלה בנימין נתניהו והשליח האמריקאי המיוחד למזרח התיכון ,  ג'ורג' מיטשל ,  נועדים בשעה זו  ( רביעי )  בלונדון .  בפתח הפגישה ,  אמר נתניהו כי  " המטרה המשותפת של הצדדים היא שלום אזורי ,  יש התקדמות ואני מקווה שבקרוב נוכל להתחיל את השיחות הסדירות עם הפלסטינים ".  
בפגישה ,  צפויים השניים לדון בנושאים המדיניים העומדים על הפרק ,  בראשן הדרישה האמריקאית להקפאת הבנייה בהתנחלויות .  הבוקר ,  דיווח עיתון ה"גרדיאן "  המתפרסם בלונדון ,  כי ישראל קיבלה הבטחה אמריקאית כי זו תנקוט בקו נוקשה יותר נגד תכנית הגרעין האירנית בתמורה להסכמה ישראלית להקפאת ההתנחלויות .  
עוד דווח ,  כי העיתון כי ארצות הברית ,  בשיתוף עם צרפת ובריטניה ,  מתכננת לדחוף את מועצת הביטחון של האו"ם להטיל סנקציות נוספות על אירן שיכללו סנקציות על תעשיות הנפט והגז האירניות .  על פי הדיווח ,  אשר מוגדר כ"פריצת דרך שהשיג הנשיא אובמה במו"מ עם הישראלים ",  צפוי אובמה להציג את ההישג באסיפה הכללית של האו"ם בניו-יורק ב-23 בספטמבר ,  או בכינוס מנהיגי המדינות המתועשות  ( G20 )  בפיטסבורג ב-24-25 באותו החודש .
 בנוסף ,  נתניהו צפוי לדרוש כי האמריקאים ילחצו על מדינות ערב להביא לצעדי נורמליזציה עם ישראל ,  שלפי הערכתו יועילו לתהליך המדיני .  נתניהו ממשיך לטעון כי ישראל עשתה צעדים לקראת הפלסטינים וכי כעת הגיע הזמן למחוות מהצד הערבי ובראשם הסעודים .  בטרם נסיעתו ,  אמר נתניהו כי ישראל לא תקבל שום מגבלה על ריבונותה ועל הבנייה בירושלים וכי יש לדאוג לצרכי החיים הנורמליים של מתיישבי יהודה ושומרון ,  לצד התהליך המדיני שיתחיל ככל הנראה בעוד כחודש .  
אתמול ,  נועד נתניהו עם ראש ממשלת בריטניה ,  גורדון בראון .  נתניהו אמר לבראון כי הכרה פלסטינית במדינה יהודית היא הכרחית . " פלסטינים יוכלו לחזור לפלסטין אבל לא לישראל .  חייבת להיות מדינה יהודית ".  לדברי נתניהו ,  חוסר ההכרה הפלסטינית במדינת ישראל כמדינה יהודית היא מה שמעכב את תהליך השלום .
 
נתניהו למיטשל : " המו"מ המדיני יחל בקרוב "
 רה"מ והשליח האמריקאי למזה"ת נועדים בלונדון .  בין היתר ידונו בהקפאת הבנייה בהתנחלויות ובנושא הגרעין האירני .  נתניהו : " המטרה היא שלום אזורי ".  פנחס וולף - שליח וואלה !  ללונדון

