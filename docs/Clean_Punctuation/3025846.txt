מערכות השקייה ושיתוף טכנולוגיה :  מערכת היחסים בין ישראל לסנגל
היחסים עם המדינה האפריקנית התערערו בשל תמיכתה בהחלטת האו"ם ונתניהו אף הורה לעצור את הסיוע ולבטל את ביקור שר החוץ הסנגלי .  משרד החוץ : " עד ההחלטה ,  בין המדינות היו יחסים מצוינים "
  ( בווידאו :  תגובות בעקבות החלטת האו"ם נגד ההתנחלויות )  
פחות מיממה לאחר שהתקבלה החלטת האו"ם וראש הממשלה בנימין נתניהו הורה אמש  ( שבת )  על החזרתו של שגריר ישראל בסנגל ,  פול הירשון ,  להתייעצות דחופה .  במקביל ,  הוא החליט לבטל את תכנית הסיוע למדינה וכן את ביקורו של שר החוץ הסנגלי בישראל  כל זאת בתגובה לתמיכתה של המדינה האפריקנית בהחלטה ,  המתנגדת לקיומן החוקי של ההתנחלויות . 
" ההצבעה במועצת הביטחון גורמת לנו תחושה של בגידה ואכזבה ,  שדווקא מדינה כמו סנגל ,  שהיחסים עמה היו מצוינים החליטה לתמוך בהחלטה שהרסנית לישראל ",  אמר דובר משרד החוץ ,  עמנואל נחשון . " בעקבות התמיכה החלטנו להקפיא את תכנית TIPA שבעיקרה נועדה לשפר את איכות החיים של הסנגלים ".  עם זאת ,  מסנגל נטען כי טרם קיבלה הודעה רשמית על עצירת הסיוע .
 המדינה המוסלמית הגנה על הצבעתה באו"ם . " סנגל צייתה לחזון המדיני שלה .  מאז 1975 היא הייתה מחויבת למימוש זכויותיו של העם הפלסטיני ",  אמר דובר הממשלה . " הקהילה הבינלאומית והמוסלמית בפרט בירכו את עמדתנו בהצבעה ",  הוסיף .
 לקריאה נוספת :  סיפוח או תיאום עמדות עם ארה"ב ?  הדילמה של נתניהו אחרי ההחלטהעקב אי-הטלת הווטו :  שגריר ארצות הברית בשיחת בירור עם נתניהובדרך להסלמה ?  נתק עם הפלסטינים עלול להביא להפסקת התיאום הביטחוני  
" עד לאירוע בסוף השבוע ,  צריך להבין שבין ישראל וסנגל יש מערכת יחסים מצוינת ",  אמר נחשון .  בשנים האחרונות מקיים משרד החקלאות הישראלי בשיתוף משרד החוץ כמה פרויקטים משותפים עם הסנגלים ברחבי המדינה ,  כשהמרכזי שבהם הוא פרויקט TIPA ,  שמטרתו להטמיע מערכות השקיה מתקדמות ישראליות ברחבי סנגל .  הפרויקט החל לפני כשלוש שנים בשיתוף פעולה עם איטליה ונאמד בסכום של מיליון דולרים וחצי .
 בחודש ספטמבר האחרון נפגש ראש הממשלה בנימין נתניהו עם נשיא סנגל ,  מאקי סאל . " יש לנו מערכת יחסים נהדרת בין ישראל לסנגל ,  ואנחנו עתידים לעשותה נהדרת עוד יותר ",  אמר נתניהו ואף הזמין את הנשיא לביקור בישראל .  היחסים בין המדינות התמקדו בעיקר בתחומי החקלאות והטכנולוגיה .
 בשנת 1966 ביקר לראשונה ראש ממשלה ישראלי בסנגל ,  שהיה אז לוי אשכול .  באופן רשמי רק כ-30 שנה לאחר הביקור ההיסטורי ,  בשנת 1994 ,  נחתם הסכם שיתוף פעולה כלכלי בין המדינות .  בשנת 2004 הציגה סנגל את טיעוניה נגד גדר ההפרדה בבין הדין הבינלאומי בהאג ,  כשהמסר המרכזי היה שלישראל יש את הזכות להגן על עצמה ,  בעוד לבית המשפט אין הסמכות לשפוט בנושא .  בשנת 2010 עמד הייצוא מישראל לסנגל על כ-3.3 מיליון דולר .  

מערכות השקייה ושיתוף טכנולוגיה :  מערכת היחסים בין ישראל לסנגל
היחסים עם המדינה האפריקנית התערערו בשל תמיכתה בהחלטת האו"ם ונתניהו אף הורה לעצור את הסיוע ולבטל את ביקור שר החוץ הסנגלי .  משרד החוץ : " עד ההחלטה ,  בין המדינות היו יחסים מצוינים "
 
