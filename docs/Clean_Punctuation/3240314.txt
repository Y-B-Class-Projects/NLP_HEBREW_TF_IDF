דיווח : " נתניהו ביקש לדחות את השימוע ,  מנדלבליט צפוי לסרב "
 בחברת החדשות דווח כי ראש הממשלה העביר למנדלבליט בקשה נוספת לדחיית השימוע בתיקיו המתוכנן לתחילת אוקטובר בעקבות הבחירות .  על פי ההערכה ,  היועמ"ש צפוי לסרב ,  לאחר שבעבר נעתר לבקשת דחיה של פרקליטי ראש הממשלה
ראש הממשלה בנימין נתניהו ביקש מהיועץ המשפטי לממשלה אביחי מנדלבליט לדחות את מועד השימוע בענייניו בשל הבחירות - כך דווח הערב בחברת החדשות .  על פי הדיווח ,  מנדלבליט צפוי לדחות את בקשתו של נתניהו ,  לאחר שכבר דחה את מועד השימוע שאמור היה להתקיים בחודש יולי ,  לתחילת חודש אוקטובר .
 הנחיית היועץ המשפטי לממשלה משנת 2005 היא שקובעת את הכלל בעניין ,  ולפיה  " ככלל ,  אין מקום להשהות טיפול בתיקים נגד נבחרי ציבורי או מועמדים ,  שהגיעו לאחר חקירה לפרקליטות או לתביעה המשטרתית לצורך החלטה אם להגיש כתב אישום ",  נכתב .
 עוד בוואלה !  NEWS:המבצע של נתניהו באישור היועמ"ש :  כרטיסי טיסה למנהטן וקהירפשוט כי הוא יכול :  כך קובע  " המלך "  נתניהו את חוקי השכונה ללא הפרעה 
בקשת הדחייה היא עוד חוליה בשרשרת הבקשות שהגיש כדי לעכב את ההליך .  לאחר הקדמת הבחירות לכנסת ה-21 ,  ביקשו פרקליטי ראש הממשלה ממנדלבליט שלא לפרסם את החלטתו - כלומר ,  את הזימון לשימוע - לפני הבחירות .  מנדלבליט דחה את הבקשה .  לאחר מכן ביקשו סנגורי נתניהו כי חומרי החקירה יועברו לחשודים בתיקים רק לאחר הבחירות ,  מתוך חשש שמרגע שיצאו מידי הפרקליטות ,  גדול הסיכוי כי יודלפו לציבור - מה שעלול להשפיע על הבוחרים .
 מנדלבליט נעתר לבקשה ,  וחומרי החקירה הועמדו לרשות הסנגורים רק למחרת הבחירות ,  ב-10 באפריל .  עם פרסום החלטתו הודיע מנדלבליט כי השימוע לראש שממשלה ייערך בתחילת יולי .  
במשך תקופה ארוכה נמנעו סנגוריו של ראש הממשלה מלאסוף את חומרי החקירה ,  משום שנתניהו לא הסדיר מולם את תשלום שכר הטרחה שלהם .  עוד בטרם אספו את חומרי החקירה ביקשו הסנגורים לדחות את השימוע ,  בטענה שהיקף החומרים וסד הזמנים לא יאפשר להם להיערך כראוי .  עוד הם טענו כי חשודים אחרים בתיקים בהיקף דומה קיבלו זמני היערכות ארוכים יותר .  מנדלבליט סירב לדון בבקשות כל עוד חומרי החקירה לא ייאספו .  

דיווח : " נתניהו ביקש לדחות את השימוע ,  מנדלבליט צפוי לסרב "
 בחברת החדשות דווח כי ראש הממשלה העביר למנדלבליט בקשה נוספת לדחיית השימוע בתיקיו המתוכנן לתחילת אוקטובר בעקבות הבחירות .  על פי ההערכה ,  היועמ"ש צפוי לסרב ,  לאחר שבעבר נעתר לבקשת דחיה של פרקליטי ראש הממשלה

