נתניהו בביקור ראשון בעוטף עזה מאז טרור העפיפונים : " המהלומות לא נגמרו "
 ראש הממשלה נפגש עם ראשי רשויות בשדרות בפעם הראשונה מתחילת טרור ההצתות והצהיר : " המאבק לא נגמר במכה אחת ".  הביקור מגיע יום אחרי ש-73% ממשתתפי סקר וואלה !  NEWS קבעו כי נתניהו טעה בכך שעד עתה נמנע להגיע לעוטף עזה
ראש הממשלה בנימין נתניהו נפגש הבוקר  ( שני )  בשדרות עם ראשי רשויות מעוטף עזה .  ביקורו של נתניהו נערך בצל הביקורת הציבורת כלפיו ,  בפעם הראשונה מאז תחילת טרור עפיפוני ובלוני התבערה המשוגרים מהרצועה בשלושת החודשים האחרונים .
 נתניהו אמר בביקורו כי  " אנחנו במאבק ממושך "  והסביר : " כשם שאנחנו משלימים עכשיו את בלימת המנהרות וכשם שפעלנו והצלחנו לעצור את ההסתערות ההמונית על הגדרות ,  כך הנחינו את צה"ל למגר ולעצור את טרור העפיפונים ובלוני האש ,  ואנחנו בעיצומו של תהליך ". 
עוד אמר נתניהו בביקורו כי  " חשוב שהחמאס יבין שהוא עומד מול קיר פלדה ".  הוא הוסיף כי הוא  " גאה בתושבי העוטף הנפלאים שעומדים מול ימים לא קלים ,  אבל אני משוכנע בעוצמה המשותפת שלנו להדוף ,  להרתיע ובסופו של דבר גם להכריע את הטרור הזה של עזה ".  
לקריאה נוספת:אחרי סקר וואלה !  NEWS ,  נתניהו בקבינט : " אי אפשר לשכנע את הציבור "  
בפגישה השתתפו ראש עיריית שדרות אלון דוידי ,  ראש המועצה האזורית שער הנגב אלון שוסטר ,  ראש המועצה האזורית שדות נגב תמיר עידאן ,  ראש המועצה האזורית אשכול גדי ירקוני וראש המועצה האזורית חוף אשקלון יאיר פרג'ון .  בנוסף ,  אליהם ,  נתניהו פגש את ילדי שדרות בגן ילדים בעיר .
" ראיתי את הילדים הקטנים ,  החמודים האלה .  אנחנו מחויבים להם וזה מהלך נמשך ",  הוסיף . " שלשום פעלנו בעוצמה אדירה אל מול החמאס ,  במכה החזקה ביותר שהם ספגו מאז צוק איתן .  יש כאן חילופי מהלומות ,  זה לא נגמר במכה אחת ואינני יכול לנחם מי שספג את האבידות הקשות ביותר .  זה דבר שקשה מאוד לספוג ,  אבל אנחנו יודעים שאנחנו בתוך מאבק ממושך של הציונות ". 
נתניהו ביקש להבהיר כי  " אין דבר כזה מבחינתנו הפסקת אש שמחריגה את עפיפוני ובלוני האש .  אני אגיד את זה בפעם השביעית והדבר הזה ,  אני מקווה ,  יחדור ,  אבל אם הוא לא יובן על ידי המילים שלי - הוא יובן על ידי המעשים של צה"ל ".  
הביקור מגיע יום אחרי פרסום סקר וואלה !  NEWS ש-73% ממשתתפיו קבעו כי נתניהו טעה בכך שנמנע מלהיפגש עם תושבי עוטף עזה עד עתה .  בנוסף אליהם ,  16% סברו כי הוא צדק ו-11% השיבו כי הם אינם יודעים להשיב על שאלה זו .  
נתניהו הביע אתמול בישיבת הקבינט המדיני-ביטחוני מורת רוח מדעת הקהל השלילית כלפי התנהלות הממשלה ברצועת עזה .  מסקר וואלה !  NEWS עלה כי 44% מהציבור סבור שחמאס ניצח בסבב האחרון בעזה ו-61% מתנגדים להפסקת האש שהוכרזה שלשום .  
לדברי גורמים שנכחו בישיבה ,  נתניהו סיפר כי צפה אתמול במשחק המונדיאל והמשיך למהדורות החדשות ,  שם ראה את כל ההתקפות נגד הממשלה .  שר האנרגיה יובל שטייניץ אמר ש"צריך להסביר לציבור שישראל לא נשרפת "  ובתגובה ,  נתניהו אמר כי  " אין סיכוי לשכנע את הציבור .  כל התקשורת מגויסת ".  עוד האשים כי  " התקשורת מעצימה את הנעשה בעזה ומלבה את המצב ". 
ישיבת הקבינט התכנסה ברקע ביקורת של חלק מהשרים על המדיניות ברצועת עזה והתנהלותה של ישראל בהתפתחויות האחרונות ודרישות להחרפת התגובה כלפי טרור העפיפונים .  במסגרת הדיון בקבינט ,  הוחלט כי יש להפסיק את טרור העפיפונים מעזה תוך הגברת העוצמה ככל שיידרש . " כל תקיפה ,  בכל צורה ,  תיענה בתגובה ",  אמר גורם מדיני לוואלה !  NEWS ,  המסר הועבר בימים האחרונים לחמאס גם דרך שליח האו"ם ניקולאי מלדנוב ומצרים .  

נתניהו בביקור ראשון בעוטף עזה מאז טרור העפיפונים : " המהלומות לא נגמרו "
 ראש הממשלה נפגש עם ראשי רשויות בשדרות בפעם הראשונה מתחילת טרור ההצתות והצהיר : " המאבק לא נגמר במכה אחת ".  הביקור מגיע יום אחרי ש-73% ממשתתפי סקר וואלה !  NEWS קבעו כי נתניהו טעה בכך שעד עתה נמנע להגיע לעוטף עזה

