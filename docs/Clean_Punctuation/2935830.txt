התנגדות עזה בקואליציה להקמת קזינו באילת : " ישראל אינה לאס וגאס "
 יוזמת משרד התיירות להקמת עסקי הימורים בעיר הדרומית התקבלה בביקורת קשה מצד הבית היהודי ,  ש"ס ויהדות התורה .  בנט : " החלטה פסולה מוסרית ".  לוין תקף חזרה : " אתה תביא לקריסה מוחלטת של אילת ".  חרף ההתנגדות אימץ נתניהו את דו"ח שר התיירות .  ריאיון לאולפן וואלה !  NEWS
בעקבות היוזמה להקמת בתי קזינו באילת שבה תומכים ראש הממשלה בנימין נתניהו ,  שר התיירות יריב לוין ושר התחבורה ישראל כץ ,  השמיעו היום  ( רביעי )  סיעות הקואליציה ,  בהן הבית היהודי ,  ש"ס ויהדות התורה התנגדות נחרצת . " הקמת קזינו בישראל פסולה בעיניי מוסרית ומעשית ",  אמר שר החינוך ויו"ר הבית היהודי נפתלי בנט .  אולם חרף ההתנגדות אימץ ראש הממשלה אחר הצהריים את המלצות הדו"ח של השר לוין ,  ומינה ועדת היגוי בראשותו .  
בהודעתו ,  הסביר שר החינוך את נימוקיו להתנגדות . " הקמה כזו פסולה מוסרית משום שקזינו סותר את ערכי המדינה שלנו ,  משרת את החזקים ומחליש את החלשים ,  והיא פסולה מבחינה מעשית  מפני שאת הנזקים והפגיעות בגוף ובנפש שיביא איתו קזינו בישראל כולנו נצטרך לממן ",  אמר בנט .  הוא הוסיף כי  " כשר האחראי על החינוך בישראל ,  שנלחם מדי יום נגד תופעות קשות של פגיעה בילדים ,  בבני נוער ובנשים ,  אפעל נגד הקמת קזינו .  אנו ננחיל לילדינו חינוך לערכים ולא להימורים .  ישראל אינה וגאס  ולא תהיה כזאת ".  
דבריו של בנט עוררו זעם במשרד התיירות ,  והשר לוין תקף את בנט ואמר כי  " מפלגת הבית היהודי תביא במו ידיה לקריסתה המוחלטת של העיר אילת ".  לוין ציין כי  " גלגול העיניים הצדקני של חברי הבית היהודי ,  שמתעלמים מההיקף העצום של ההימורים הבלתי-חוקיים הקיים היום בישראל ,  ובד בבד לא מציעים שום פתרון חלופי לעיר אילת  אינו רציני .  אני מצפה משרי הממשלה להתעסק בענייני משרדם ולא להתערב בנושא שלא נלמד על ידם ,  שאינם מכירים את הנתונים הקשורים בו ושלא מבינים בו דבר ". 
עוד בוואלה !  NEWS:בקשתה של אתי אלון לשחרור מיידי נדחתה ;  תשוחרר בעוד חצי שנהערער על סגירת חקירת מותו של יוסף סלמסה הוגש לפרקליט המדינה 
לפני שעה קלה דנו נתניהו והשרים לוין וכץ יחד עם מנכ"ל משרד רה"מ אלי גרונר ומנכ"ל משרד התחבורה עוזי יצחקי .  מהודעת לשכת ראש הממשלה נמסר כי בדיקת ההיתכנות והכדאיות להקמת קזינו באה על רקע הכוונה להציל את העיר אילת מקריסה כלכלית וליצור בה אלפי מקומות עבודה .
 בדיון הוחלט כי השר לוין יעמוד בראש צוות היגוי ,  שבו יהיו חברים מנכ"ל משרד רה"מ ,  מנכ"ל תחבורה ונציגי משרדי האוצר ,  המשפטים ,  ביטחון הפנים וראש עיריית אילת .
 היוזמה כוללת אפשרות להקמת עסקי ההימורים בעיר הדרומית ,  תוך הכנסת כמה סייגים והגבלות על הימורים של אזרחים ישראלים בבתי הקזינו כדי למנוע מצב שבו הם מפסידים את כל הונם .  לפי תכנית משרד התיירות ,  הקזינו ייבנה כחלק ממתחם תיירותי רחב בעיר אילת על שטח שדה התעופה העירוני המתפנה .  
בתנועת ש"ס אמרו היו כי  " לא יקום ולא יהיה ".   " בתי קזינו בישראל ישרתו אך ורק את הטייקונים ,  את בעלי ההון ויגרמו נזק כבד לשכבות החלשות .  מחקרים שנערכו בעולם קבעו כי מי שנפגעו מבתי קזינו ,  איבדו את רכושם וגרמו להרס משפחותיהם הם אנשים מהמעמד הנמוך .  תנועת ש"ס מייצגת את העניים בישראל ואת השכבות החלשות ,  פועלת למענם ולכן תתנגד בכל תוקף להקמת בתי קזינו בישראל .  בתי קזינו יגרמו אך ורק להרס משפחות ולפגיעה חמורה באלה שאין להם ",  נמסר .  
‏גם ביהדות התורה הביעו בתוקף את התנגדותם .  יו"ר ועדת הכספים ,  חבר הכנסת משה גפני ,  הודיע : " נתנגד בכל תוקף אנחנו נגד הימורים באופן קבוע .  הדבר יוצר פשע ותופעות שליליות ,  התנגדנו לכך תמיד ומתנגדים בכל תוקף שוב ".  
לא רק בסיעות הדתיות ובקואליציה מחו על היוזמה .  יו"ר מרצ ,  חברת הכנסת זהבה גלאון ,  אמרה כי  " ביד ימין הממשלה נאבקת בפשע המאורגן ומפעילה רשויות לאיסור הלבנת הון ולמאבק בסחר בבני אדם וביד שמאל היא מקימה קזינו ומייבאת לכאן זנות ,  פשע מאורגן ועוני .  הממשלה פועלת משיקולים צרים של רווח ומפקירה את תושבי אילת ". 
לדבריה , " מחקרים בעולם מוכיחים שהמרוויחים היחידים מהקמה של קזינו הם הבעלים של הקזינו ,  'תעשיית' הזנות והפשע המאורגן .  המפסידים יהיו רבים :  תושבי אילת שעירם תהפוך מגנט לעוני ולפשיעה ,  קורבנות הזנות ,  נפגעי תופעת ההתמכרות להימורים ובני משפחותיהם ".  
בדיון באולפן וואלה !  NEWS התארח ד"ר אמיר שני ,  מהמחלקה לניהול תיירות בשלוחת אילת של אוניברסיטת בן גוריון ,  התומך בהקמת בתי קזינו בישראל .  הוא אמר כי  " קזינו אינו הפתרון לכל תחלואי הכלכלה והתיירות במדינה ישראל .  אלא עוד אטרקציה תיירותית מיני רבים .  הניסיון העולמי והמחקרי מראים שלא כצעקתה .  הם מוכיחים שההשפעה של בתי קזינו על התמכרות ופשיעה היא הרבה יותר מזערית משחושבים ".  
ח"כ אורן חזן חלק על ד"ר שני : " יש הבדל עצום בין אזרחי מדינת ישראל החיים במציאות ביטחונית וכלכלית קשה לעומת תושבי אירופה וארה"ב ".  הוא הוסיף כי  " הפכנו לחברה שלא יודעת שובע ונתלית בתקוות .  באירופה ,  למשל רוב המקומיים לא נכנסים לבתי הקזינו .  צריך לעצור את הצביעות הרי יש כבר קזינו בישראל :  יש היום משחקי מזל ,  תחנות טוטו ולוטו ,  מרוצי סוסים בכל פינת רחוב .  אם זה לא קזינו אז קזינו מהו ?  הקזינו יבוא על חשבון החלשים בחברה ואסור שזה יקרה ".  הוא ציין כי  " מתחילת הקדנציה אמרתי שאסור שיהיה קזינו בישראל .  שיהיה קזינו רק לתיירים בלבד ".  

התנגדות עזה בקואליציה להקמת קזינו באילת : " ישראל אינה לאס וגאס "
 יוזמת משרד התיירות להקמת עסקי הימורים בעיר הדרומית התקבלה בביקורת קשה מצד הבית היהודי ,  ש"ס ויהדות התורה .  בנט : " החלטה פסולה מוסרית ".  לוין תקף חזרה : " אתה תביא לקריסה מוחלטת של אילת ".  חרף ההתנגדות אימץ נתניהו את דו"ח שר התיירות .  ריאיון לאולפן וואלה !  NEWS

