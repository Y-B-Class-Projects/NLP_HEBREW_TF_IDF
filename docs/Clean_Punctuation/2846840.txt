ריבלין בטקס יום הזיכרון : " הכאב חוצה את ישראל ,  אך לא מחלק אותה "
 צפירת דומייה פתחה את אירועי יום הזיכרון לחללי מערכות ישראל ונפגעי פעולות האיבה .  הטקס המרכזי התקיים בכותל המערבי בהשתתפות הנשיא והרמטכ"ל ,  שאמר : " זיכרונם מוביל אותנו ומנחה את צעדנו ".  נתניהו ב"יד לבנים ":   " האדמה ספוגה בדם יקירינו "
  ( נתניהו בטקס יום הזיכרון ב"יד לבנים ")  
 
מתייחדים עם הנופלים :  אירועי יום הזיכרון לחללי מערכות ישראל ונפגעי פעולות האיבה תשע"ה נפתחו הערב  ( שלישי )  ב-20:00 בצפירת דומיית בת דקה .  23,320 נפלו במערכות ישראל ,  ו-2,538 נהרגו בפיגועים ובמתקפות על אזרחים .  מיד לאחר הצפירה החלו עצרות הזיכרון ,  ובהן העצרת המרכזית ברחבת כותל המערבי - בהשתתפות נשיא המדינה ראובן ריבלין ,  הרמטכ"ל רב-אלוף גדי איזנקוט ובני המשפחות השכולות - שבה הודלקה אבוקת הזיכרון . 
" בקיץ האחרון נסעתי לאורכה ולרוחבה של הארץ הזאת .  ביקרתי בבתיהם של בחורים טובים ואהובים שנפלו במערכה על הגנת הארץ במבצע 'צוק איתן' ",  אמר הנשיא בנאומו לקהל המשפחות השכולות . " הגיאוגרפיה של הכאב ,  כך למדתי ,  חוצה את ישראל לאורכה ולרוחבה - אך לא מחלקת אותה .  המוות פוקד את המאמינים כמו גם את אלה שאינם .  אין מחנה שאין בו מת .  ראיתי בני קיבוצים והתנחלויות ,  בני מושבים וכפרים ,  יהודים ולא יהודים ,  עירוניים ,  חיילים בודדים ועולים חדשים .  הגעתי אליהם מאוחר מדי .  למדתי להכיר אותם ,  כשהם כבר לא היו ".  
עוד אמר הנשיא : " ביום הזה אנו פותחים את סכרי הכאב המתפרץ ,  משחררים את בריחי הגעגועים ,  אך אנו נעשה פשרה בנפשנו ובזיכרון אהובינו ,  אם יהיה זה רק יום של התמקדות בצער ובכאב .  את גורל בנינו ובנותינו ,  אנו מבכים היום .  ואולם ,  באותה עת לא נוכל לעמוד מעל קבריהם ,  לא נוכל לשאת את המחשבות על הילדים שלא יהיו להם ,  על ילדיהם שנותרו יתומים - אם לא נעסוק במשמעות קורבנם ". 
יום הזיכרון - כתבות נוספות"מאז שגיא נהרג שקט לנו ":  פסטיבל רוק לזכר חלל צוק איתןצפו :  הסרט המרגש של דויד גרוסמן לזכרו של בנו שנפל במלחמת לבנון"צריך לבחור - לצנוח או לצמוח ":  משה ושרה מתמודדים עם הפיגוע
הנשיא ריבלין המשיך ואמר כי המחויבות של מדינת ישראל ושל אזרחיה  " היא לדעת שאנחנו עושים כל שלאל ידינו ,  כדי למנוע את המלחמה הבאה ,  כדי להבהיר לאויבנו שאם נאלץ לצאת אליה ,  נוכל להם - כפי שיכלנו .  לצד זאת ,  אנו מביטים במציאות נכוחה ולכן מוכרחים גם להבטיח - שאנחנו עושים כל שבכוחנו כדי להגיע למערכה הבאה כשאנו ערוכים ודרוכים ".  
הרמטכ"ל איזנקוט שעלה לאחר מכן אמר : " אני עומד בשמם של מפקדי צה"ל וחייליו ומצדיע לזכר רעינו לנשק ,  חללי מערכות ישראל שנפלו במלחמה למען עצמאותה של מדינת ישראל וביטחון תושביה .  עבורי עם ישראל הוא ההבטחה הנצחית והבלתי מתפשרת לשמור את זכרם של חברינו שנפלו במערכה במעלה הדרך .  אנחנו שלחנו אותם למשימה שממנה לא שבו  נושאים עמנו את דמותם .  זיכרונם מוביל אותנו ומנחה את צעדנו .  זכרם לנו הוא צוואה  להוסיף לעמוד על המשמר ,  להוסיף לממש את אותה המשימה ".  
בנוסף לטקס המרכזי ,  התקיימו טקסי זיכרון במרבית היישובים בארץ לזכר הנופלים .  בכנסת התקיים טקס  " שרים לזכרם "  המסורתי .  בקיבוץ בארות יצחק התקיים טקס לנופלי גדוד הסיור של חטיבת גבעתי ,  שאיבד חמישה מפקדים ולוחמים במבצע  " צוק איתן "  בקיץ האחרון .  במהלך האירוע הקריא מולי כהן ,  חברו של מפקד סיירת גבעתי ,  רס"ן בניה שראל ,  שנהרג במבצע  " צוק איתן ".   
" בניה אחי היקר ,  ממש לפני סיום החיפושים של הנערים נפגשנו .  דיברנו על העתיד ועל איך תהפוך את הסיירת למה שהייתה פעם .  על כמה אתה מרגיש שלם לפני החתונה שלך .  שמחתי כל כך לראות אותך .  נראית טוב ,  בכושר ,  מאושר באמת .  גרמת לי לשכוח מהכל ולהתמקד רק בשיחה איתך .  כמו שרק אתה יודע .  ביום שבת לפני הכניסה לרצועה זכיתי לראותך בפעם האחרונה לפני הכניסה של היחידה פנימה ".  ב-1 באוגוסט 2014 נהרג רס"ן שראל בהיתקלות עם מחבלים שיצאו מפיר מנהרה ברפיח .
 בבית  " יד לבנים "  בירושלים התקיימה מוקדם עצרת זיכרון ממלכתית .  בטקס השתתפו בין היתר ראש הממשלה בנימין נתניהו ,  יו"ר הכנסת יולי אדלשטיין ,  ראש עיריית ירושלים ניר ברקת ,  ונציגי המשפחות השכולות .
 בדבריו ,  הזכיר ראש הממשלה את אחיו המנוח סא"ל יוני נתניהו ,  מפקד סיירת מטכ"ל שנהרג במהלך  " מבצע אנטבה "  ב-1976 . " 39 שנים אחרי נפילתו של אחי היגון אינו מרפה ,  היגון לא הרפה אצל הוריי עד יומם האחרון .  היגון אינו מרפה אצלכם .  ביום הזה העם משתתף ביגונינו ,  העם זקוף הקומה מרכין היום את ראשו ואת דגלו בהכרת תודה שאין גדולה ממנה לזכרם של יקירנו שנפלו .  23,320 חללי מערכות ישראל :  יהודים ,  נוצרים ,  מוסלמים ,  בדואים ,  דרוזים ,  צ'רקסים ",  אמר .  
עוד אמר : " בנינו ובנותינו נתנו הכל ,  גם את חייהם ,  כדי להבטיח את תקומת עמנו וביטחונו .  שדות הקרב כמעט ואינם מתחלפים .  הצוררים מתחלפים .  אבל ככל שמתגברים איומי אויבינו להשמיד את הבית ,  כך מתגברת נחישותנו להגן על הבית ".  הוא התייחס למבצע האחרון בעזה ,  שגבה את חייהם של 67 חיילים ואמר : " הרוח שלנו לא נחלשה בחלוף השנים והיא הולכת ומתחזקת .  ראינו את הרוח הגדולה הזו בקיץ האחרון בצוק איתן ,  איזה אומץ לב ,  איזו רעות ,  איזו התלכדות ,  איזו הקרבה ".  
" אין שום עם שנעקר מאדמתו ,  שהפר את כל כללי ההיסטוריה וחזר והקים בה את חייו הלאומיים .  ישראל היא מקור חיינו ,  דם יקירנו ספוג באדמתה .  כשהכאב גואה וייסורי האבדן מתגברים נתנחם בך שהבנים והבנות נפלו בשליחות להבטיח את קיום האומה .  ביום הזה שבו הארגון הפרטי שלנו נשזר בכאב הלאומי ,  נצדיע לגבורת הנופלים וננצור באהבה את זכרם ",  סיכם .  
יו"ר הכנסת יולי אדלשטיין אמר בעצרת ב"יד לבנים ":   " אנחנו מבכים את חסרונו של כל אחד ואחת מחללי מערכות ישראל ,  שכן כל אחד מהם חשוב בעינינו כעולם מלא .  כל נופל - הוא סיפור חיים ;  כל חלל - הוא אישיות ,  מכלול של כישורים שלא באו במלואם לידי ביטוי ,  של חלומות - שכבר לא יוגשמו ".  אדלשטיין הוסיף : " יידעו אויבינו באשר הם :  לא טילי נ"ט ולא רקטות ,  לא פיגועים ולא מנהרות טרור  לא יחלישו ולא ירתיעו את העם הזה ".  
לקראת יום הזיכרון לחללי מערכות ישראל תשע"ה שיחול מחר  ( רביעי )  עומד מספר הנופלים בעת מילוי תפקידם על 23,320 .  לרשימה הארוכה והכואבת התווספו בשנה האחרונה ,  מאז יום הזיכרון הקודם ,  116 חללים - 67 מתוכם חללי מבצע  " צוק איתן "  בקיץ האחרון .  נוסף על כך ,  35 נכי צה"ל שמתו כתוצאה מנכותם ,  הוכרו במהלך השנה כחללי צה"ל .  נתון זה אינו כולל את נפגעי פעולות האיבה .
 השנה האחרונה הייתה בסימן של החרפה ביטחונית :  בראש ובראשונה המלחמה בעזה ,  שבמהלכה נצרב בין היתר בתודעה אסון הנגמ"ש בשג'אעיה שבו נהרגו שבעה חיילי חטיבת גולני ;  מתקפת הנ"ט של חיזבאללה בגבול לבנון ,  שבמהלכה נהרגו לוחמי גבעתי סרן יוחאי קלנגל וסמל דור חיים ניני ;  ופיגוע הדריסה בתחנת הרכבת הקלה בירושלים שבה נהרג קצין מג"ב פקד ג'דעאן אסעד .  
בעקבות המבצע ברצועה ,  הצטרפו למעגל השכול 131 הורים ,  11 אלמנות ו-187 אחים ואחיות .  26 הפכו יתומים ,  ושני תינוקות נולדו אחרי מות אביהם - אחד מהם הוא בנו של רב-סרן צפריר בר-אור ,  שנהרג ב"צוק איתן ".  
נכון להיום יש בישראל 9,753 הורים שכולים שאיבדו בן או בת במערכות ישראל ,  4,958 אלמנות ו-2,049 יתומים .  במהלך אירועי הזיכרון מחר צפויים כ-1.5 מיליון בני אדם לפקוד את 52 בתי העלמין הצבאיים ברחבי הארץ כדי להתייחד עם זכר הנופלים .  אגף משפחות והנצחה במשרד הביטחון ,  האחראי על טקסי הזיכרון ומלווה את המשפחות השכולות במהלך השנה ,  מקיים לקראת יום הזיכרון ביקורים בבתי המשפחות .  
כמדי שנה ,  לקראת יום הזיכרון הונח נר נשמה ,  דגלון וצרור פרחים על קברו של כל נופל .  לרווחת הציבור נפתח אתר אינטרנט שבו מידע מפורט על יום הזיכרון והטקסים ברחבי הארץ .  כמו כן ,  מוקד מידע טלפוני ארצי עומד לרשות המשפחות השכולות בין השעות 8:00 בבוקר ו-18:00 בערב בטלפון 03-7776700 .  

ריבלין בטקס יום הזיכרון : " הכאב חוצה את ישראל ,  אך לא מחלק אותה "
 צפירת דומייה פתחה את אירועי יום הזיכרון לחללי מערכות ישראל ונפגעי פעולות האיבה .  הטקס המרכזי התקיים בכותל המערבי בהשתתפות הנשיא והרמטכ"ל ,  שאמר : " זיכרונם מוביל אותנו ומנחה את צעדנו ".  נתניהו ב"יד לבנים ":   " האדמה ספוגה בדם יקירינו "
 
