באופוזיציה תוקפים את הקואליציה החדשה : " ממשלת כישלון "
 חברי כנסת מהאופוזיציה ביקרו את הקמתה של הממשלה ה-34 שתורכב מ-61 חברי כנסת .  הרצוג : " ממשלה שתוחלף במהרה ".  שמולי : " נתניהו מכר את כל האינטרסים הלאומיים של ישראל למפלגות הסקטוריאליות "
 יו"ר המחנה הציוני ח"כ יצחק הרצוג התייחס אמש  ( רביעי )  לגיבוש הממשלה החדשה של נתניהו ואמר כי זו  " ממשלה בלי אחריות ,  יציבות ומשילות ".  בציוץ בטוויטר הוסיף יו"ר האופוזיציה החדש-ישן כי הכותרת של הממשלה שתצא בקרוב לדרך היא  " ממשלת כישלון לאומי ".   " זו ממשלה סחיטה ,  צרה וחלשה - שלא תקדם דבר ,  ותוחלף במהרה על ידי אלטרנטיבה של תקווה ואחריות ". 
עוד בוואלה חדשות:יש ממשלה :  נתניהו ובנט הגיעו להסכמות עקרוניות"אתיופית מסריחה ,  זבל מהאשפתות ":  גזענות בשוק העבודההחשד :  רות דוד קיבלה כספים לא כשרים בפרשת  " ב.יאיר "  
42 ימים אחרי שהוטלה עליו משימת הרכבת הממשלה החדשה ,  ושעה וחצי לפני תום המועד שהקציב לו הנשיא ,  הודיע הערב ראש הממשלה בנימין נתניהו כי עלה בידו לגבש קואליציה של 61 חברי כנסת .  זאת ,  אחרי שהגיע להסכמות עקרוניות עם הבית היהודי .  הממשלה ה-34 של מדינת ישראל תכלול גם את כולנו ,  ש"ס ויהדות התורה . " אמרתי ש-61  ( ח"כים ,  ע"נ )  זה טוב ,  וש-61 פלוס זה עוד יותר טוב .  אבל זה מתחיל כך .  אני מציע שנתחיל בעבודה ",  אמר הערב ראש הממשלה . " אין פה מנצחים או מנוצחים ,  ההישגים הם לטובת כולם ",  אמרו בבית היהודי .  
גם מפלגת יש עתיד הגיבה להקמת הממשלה החדשה . " ממשלת מכירת החיסול מתחילה את דרכה הערב ",  נכתב בהודעת המפלגה . " ממשלה שבנויה על מפלגות סקטור שסוחטות את הקופה הציבורית וראש ממשלה שמוכן למכור את המדינה תמורת הכיסא .  יש עתיד תילחם בממשלה הרעה הזאת בכל החזיתות "
 ח"כ חיים ילין  ( יש עתיד )  ציין כי ההסכמים הקואליציוניים מתעלמים לחלוטין מלקחי  " צוק איתן ".   " נתניהו ,  כחלון ,  בנט ,  דרעי וליצמן החליטו לזנוח את התקווה והשקט המגיעים לאזרחי ישראל ",  אמר . " האויב הגדול של הדמוקרטיה והידיד הטוב של ראש הממשלה ,  הוא הפחדה וחוסר תקווה .  המחשבה שלא ניתן לשנות דבר ,  שהמצב הנוכחי הוא הטוב ביותר היא שגיאה חמורה .  ההסכמים הקואליציוניים שנחתמו הם למעשה מכירת חיסול של כל מה שחשוב לחברה הישראלית והתעלמות מלקחי 'צוק איתן' ,  מלחמה שעלתה מיליארדי שקלים והוכיחה שהמלחמה הבאה תהיה על חשבון כספים המיועדים לחינוך ,  רווחה ,  בריאות ושיקום .  כל עוד אין אופק לפתרון מדיני ,  נמשיך לחיות ממלחמה למלחמה ".   
" לא ברור איך הצליח המנצח הגדול של הבחירות לנהל מו"מ כושל כל כך ולמכור את כל האינטרסים הלאומיים של ישראל למפלגות הסקטוריאליות ",  אמר ח"כ איציק שמולי  ( העבודה )  . " התוצאה היא רעה מאוד כמעט בכל תחום ,  הפקרת הבעיות החברתיות ,  פגיעה מובטחת בדמוקרטיה ובבית המשפט העליון ,  בידוד מדיני וסבבי אלימות חוזרים .  למרבה המזל הקואליציה המצומקת והמצ'וקמקת של נתניהו לא תחזיק מעמד הרבה זמן ואנחנו ניאבק בה בכל הכוח ". 
 ( עדכון ראשון :  23:49 )  

באופוזיציה תוקפים את הקואליציה החדשה : " ממשלת כישלון "
 חברי כנסת מהאופוזיציה ביקרו את הקמתה של הממשלה ה-34 שתורכב מ-61 חברי כנסת .  הרצוג : " ממשלה שתוחלף במהרה ".  שמולי : " נתניהו מכר את כל האינטרסים הלאומיים של ישראל למפלגות הסקטוריאליות "
 
