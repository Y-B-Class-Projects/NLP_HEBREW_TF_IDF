פה אחד :  הסנאט אישר הצהרה  " לציון 50 שנה לאיחוד ירושלים "
 סנאטורים משתי המפלגות תמכו בהצהרה הקובעת כי  " ירושלים הייתה קדושה ליהודים במשך 3,000 שנה ,  מאז 1967 היא מאוחדת ",  ובאשרור סמלי של ההחלטה להעביר את השגרירות מתל אביב .  50 המושלים פרסמו מודעת תמיכה בישראל : " תנועת ה-BDS מערערת את תהליך השלום "
 הסנאט האמריקני החליט הלילה  ( שלישי )  פה אחד לציין את שנת ה-50 לאיחוד ירושלים .  90 סנאטורים תמכו בהחלטה ,  לרבות נציגים מהאגף השמאלי ובהם ברני סנדרס ,  ועשרת הנותרים לא נכחו בהצבעה .  אתמול פרסמו מושלי כל 50 המדינות מודעת תמיכה בישראל ב"וול סטריט ג'ורנל ",  והתנגדות לתנועת ה-BDS .
 לפי החלטת הסנאט , " ירושלים היא עיר קדושה ,  שהייתה ביתם של יהודים ,  מוסלמים ונוצרים .  יוני 2017 מציין 50 שנה למלחמת ששת הימים ולאיחוד ירושלים ,  שהייתה בה נוכחות יהודית מתמשכת במשך 3,000 שנה ".  את ההחלטה הציגו ראשי שתי המפלגות בסנאט ,  מנהיג הרוב הרפובליקני מיץ' מקונל ומנהיג המיעוט הדמוקרטי צ'אק שומר .
 ההחלטה אשררה באופן הצהרתי את החוק שעבר בקונגרס ב-1995 להכרה בירושלים כבירת ישראל ,  שקבע כי שם צריכה להיות השגרירות .  ארבעת הנשיאים שכיהנו בבית הלבן דוחים בעקביות את הוצאתו לפועל של החוק ,  ובהם דונלד טראמפ ,  שהבטיח בקמפיין הבחירות שלו להעביר את השגרירות אך חתם בשבוע שעבר על אותו הצו כמו שלושת קודמו .  
לקריאה נוספת:לשכת נתניהו :  שגרירויות מחוץ לירושלים תורמות לאשליה הפלסטיניתהבטחות כמו חול :  כך ניפץ טראמפ את התקווה להעברת השגרירות לירושליםנתניהו בטקס 50 שנה לאיחוד ירושלים : " הכותל תמיד יישאר בריבונותנו " 
" בין 1948 ל-1967 ירושלים הייתה עיר מחולקת ",  נכתב בהחלטה , " ואזרחים ישראלים מכל הדתות כמו גם יהודים מכל הלאומים לא יכלו לגשת לאתרים הקדושים במזרח ירושלים ובהם הכותל המערבי .  מאז 1967 ,  ירושלים היא עיר מאוחדת ,  ולאנשים מכל הדתות יש גישה חופשית לאתרים הקדושים ". 
לגבי פתרון הסכסוך הישראלי-פלסטיני ,  הכריזו הסנאטורים כי  " זו מדיניות ארצות הברית ארוכת השנים כי פתרון לסכסוך יושג רק באמצעות משא ומתן ישיר ,  דו צדדי ,  ללא תנאים מוקדמים ,  כדי להשיג שתי מדינות ". 
בשדולה הפרו ישראלית איפא"ק ביכרו על ההחלטה ומסרו כי הם  " מריעים לסנאט "  על ההצבעה שנערכה הלילה .  
מודעת המושלים פורסמה ביוזמת הוועד האמריקני-יהודי  ( AJC )  ,  המקיים השבוע בוושינגטון הבירה את הוועידה השנתית שלו . " אנחנו ,  מושלי כל 50 המדינות של ארצות הברית ,  מסכימים כי המטרות של תנועת ה-BDS מנוגדים לערכים ולמטרות של מדינותינו .  אנחנו תומכים בישראל כבעלת ברית חיונית ,  כשותף כלכלי חשוב וכמדינה המקדמת זכויות אדם ".  על המודעה חתומה גם ראשת העיר של וושינגטון הבירה ,  שאינה שייכת לאף מדינה .
" העובדה שתנועת ה-BDS ממוקדת אך ורק במדינה היהודית מעלה שאלות רציניות לגבי המוטיבציה והכוונות שלה ",  נכתב במודעה , " ישראל היא דמוקרטיה תוססת ,  עם זכויות וחירויות רבות שאינן קיימות במדינות השכנות או ברוב העולם .  ובכל זאת ,  למרות שלא רחוק מגבולותיה  ( של ישראל ,  ע"נ )  מתקיימות זוועות באופן שגרתי ,  תנועת ה-BDS מתמקדת רק בישראל .
" התנועה מערערת את תהליך השלום באמצעות הטענה כי לחץ כלכלי ופוליטי על ישראל יכול להחליף משא ומתן .  המחויבות שלנו היא לעיקרון של שתי מדינות לשני עמים ,  החיים זה לצד זה בשלום ,  בביטחון ובהכרה הדדית - וזה יושג באמצעות משא ומתן ".  
בדברים שנשא הסנאטור שומר בוועידה ,  הוא החמיא למארגני הכינוס ואמר כי  " המודעה נגד ה-BDS היא תוצאה לעבודה גדולה שעשיתם .  ה-BDS מתמקד רק במדינה היהודית ,  וזה לא רק לא מוסרי אלא גם נוגד את המאמצים להשיג שלום .  מדינת ניו יורק העבירה חוק שאם יש לכם עסק או אוניברסיטה ואתם מחרימים את ישראל המדינה תחרים אתכם .  צריך שכל המדינות יעבירו חוק דומה .  כפי שהבסנו אותם אז  ( את אויבי ישראל ,  במלחמת ששת הימים ,  ע"נ )  ,  גם ה-BDS יובס ". 
שומר הדמוקרט הוסיף כי הוא  " מקווה שיגיע יום שבו יתייחסו בהוגנות לישראל באו"ם ,  אבל עד אז על ארצות הברית לבוא לעזרתה של ישראל .  ארצות הברית הייתה הייתה צריכה להטיל וטו על החלטה 2334 ,  ולא להשתמש באו"ם כדי להפעיל לחץ על ישראל משום סוג ". 
בשיחה עם וואלה !  NEWS בשולי הוועידה ,  אמרה חברת הכנסת ציפי לבני כי היא מקווה שהמאמצים של הנשיא טראמפ לחדש את המשא ומתן בין ישראל והפלסטינים יישאו פרי . " טראמפ הבהיר שהוא רוצה להשיג 'דיל' של הסדר קבע ",  אמרה לבני . " יש את כל התנאים היום כדי שזה יקרה .  האזור הערבי מאוד רוצה לעשות נורמליזציה עם ישראל ,  הפלסטינים הורידו את דרישות הסף שלהם ,  ויש נשיא אמריקני שאף אחד לא רוצה להגיד לו לא ,  אבל הקואליציה בישראל בחלקה מייצגת תפיסות שהן תפיסות הפוכות ,  ולכן זה מונח לפתחו של ראש הממשלה ".  לבני מתחה ביקורת גם על אבו מאזן ,  ואמרה כי  " עד היום הוא לא קיבל את ההחלטות שהיה צריך לקבל ".  

פה אחד :  הסנאט אישר הצהרה  " לציון 50 שנה לאיחוד ירושלים "
 סנאטורים משתי המפלגות תמכו בהצהרה הקובעת כי  " ירושלים הייתה קדושה ליהודים במשך 3,000 שנה ,  מאז 1967 היא מאוחדת ",  ובאשרור סמלי של ההחלטה להעביר את השגרירות מתל אביב .  50 המושלים פרסמו מודעת תמיכה בישראל : " תנועת ה-BDS מערערת את תהליך השלום "
 
