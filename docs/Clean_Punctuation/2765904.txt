חמאס : " פיטורי דני דנון  ניצחון שלנו "
 בארגון בירכו על כך שראש הממשלה פיטר את סגן שר הביטחון בעקבות ביקורת שמתח על התנהלותו במבצע  " צוק איתן ".   " מראה את גודל הסדק שהצלחנו ליצור בממסד הביטחון בישראל "
 בחמאס בירכו היום  ( רביעי )  על פיטוריו של סגן שר הביטחון ,  ח"כ דני דנון ,  וטענו כי מדובר בניצחון לארגון .  בהודעה שפרסם דובר חמאס פאוזי ברהום בתגובה לפיטורים ,  הוא אמר כי המהלך מציג את  " גודל הסדק שהצליח הארגון ליצור בתוך ממסד הביטחון בישראל ". 
מבצע  " צוק איתן "  - כל הכותרות:בתו של דרור כמעט הצטרפה לאביה שנהרג ו"ניצלה בנס"אבו מאזן יוזם :  הפסקת אש ופתיחת מעבר רפיחליברמן : " יש להבטיח שכל מחבלי חמאס יברחו או ימותו "  
ראש הממשלה בנימין נתניהו פיטר אמש את דנון בעקבות ביקורת שמתח על מדיניותו של נתניהו במבצע  " צוק איתן ",  ובפרט סביב הצעת הפסקת האש המצרית . " בזמן שממשלת ישראל וצה"ל נמצאים בעיצומה של מערכה צבאית נגד ארגוני הטרור ,  ופועלים בנחישות לשמור על ביטחון אזרחי המדינה ,  לא ייתכן שסגן שר הביטחון יתקוף בחריפות את הנהגת המדינה שמובילה את המערכה ",  נימק נתניהו את החלטתו .
" התבטאויות חמורות אלה מצד סגן שר הביטחון מבטאות חוסר אחריות רבתי ,  וזאת בפרט נוכח התפקיד שבו הוא נושא ,  הן אף משמשו את ארגון חמאס ככלי ניגוח נגד ממשלת ישראל ",  הוסיף נתניהו . " לאור הצהרותיו אלה ,  המביעות חוסר אמון בממשלה ובעומד בראשה באופן אישי ,  היה מצופה מסגן שר הביטחון שייטול אחריות על מעשיו - ויתפטר .  משלא עשה כן ביוזמתו ,  החלטתי להעבירו מתפקידו ,  בהתאם לסמכות הנתונה בידיי ".  
דנון הגיב להודעה על פיטוריו ותקף את נתניהו בטענה שהוא מבטא  " רפיסות שמאלנית ".   " ראש הממשלה לא מקבל שיש דעות אחרות בתנועתו .  נתניהו התרפס בעבר בפני אבו מאזן ושחרר 78 מחבלים רק למען ישיבה משותפת סביב שולחן המשא ומתן ,  לא הגיב לרצח שלושת הנערים ,  והבוקר הסכים להפסקת אש רעה מאוד לישראל ",  אמר דנון . " על אילו ערכים הוא יוותר בפעם הבאה ?  אני לא התיישרתי ולא אתיישר עם רוח הרפיסות השמאלנית של ראש הממשלה ,  ולא אמכור את האידיאולוגיה שלי למען לשכה ונהג ",  הוסיף .
 לדברי דנון ,  ההססנות ביציאה לפעולה נתפסה כרפיסות וכחולשה . " תנאי הפסקת האש שאושרו בתמיכת ראש הממשלה השאירה מיליוני אזרחים בטווח של אלפי טילים מעזה ",  אמר דנון . " אמשיך לפעול על פי ערכי המוסר שלי ,  ברוח ערכי הליכוד ,  ולייצג מיליוני יהודים שלא מוכנים למצוא את עצמם בעוד 20 שנה ללא מדינת לאום בטוחה לעם היהודי .  אמשיך להבטיח כי הליכוד לא יהפוך לסניף מרצ ".  

חמאס : " פיטורי דני דנון  ניצחון שלנו "
 בארגון בירכו על כך שראש הממשלה פיטר את סגן שר הביטחון בעקבות ביקורת שמתח על התנהלותו במבצע  " צוק איתן ".   " מראה את גודל הסדק שהצלחנו ליצור בממסד הביטחון בישראל "
 
