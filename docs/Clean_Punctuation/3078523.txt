נתניהו ומודי נפגשו : " יש לנו אתגר משותף מול כוחות האופל "
 במלון קינג דיוויד שבירושלים עדכנו ראש הממשלה ומודי על הסכמי שיתוף הפעולה בין הודו וישראל .  מודי הזמין את נתניהו לביקור בהודו .  מוקדם יותר נפגש מודי עם ריבלין ,  והחמיא לו על קבלת הפנים שהעניקו לו מארחיו הישראלים
ראש ממשלת הודו נרנדרה מודי וראש הממשלה בנימין נתניהו מוסרים היום  ( רביעי )  הצהרה משותפת על הסכמי שיתוף הפעולה בין ישראל והודו .  ישראל והודו חתמו על שבעה הסכמים ,  שכוללים הרחבת פעילות בתחום החקלאות ,  הקמת קרן מחקר ופיתוח ,  שלושה הסכמי חלל ,  ושני הסכמי מים . 
" יש לנו אתגר משותף מול כוחות האופל והטרור ",  אמר נתניהו , " והסכמנו לשתף פעולה גם בתחום הזה ".  מודי הגיב בחמימות ואמר כי  " הודו מעריצה את הצלחת עמכם בהתגברות על הקשיים ,  בחדשנות ובשגשוג ,  נגד כל הסיכויים .  היו לנו שיחות יעילות על מגוון רחב של נושאים ,  לא רק נושאים של אפשרויות והזדמנויות ,  ואיך שיתוף הפעולה בינינו יכול לתרום לשלום עולמי וליציבות ". 
עוד בוואלה !  NEWS:ראש ממשלת הודו נחת בישראל ;  נתניהו : " חיכינו לזה 70 שנה"מחכים למודי :  מערכת הביטחון תולה תקוות גדולות בביקור ראש ממשלת הודוהודו :  נאנסה ונפגעה מחומצה - והותקפה שוב חרף אבטחת המשטרה  
" הודו ,  כמו ישראל ,  סבלה מטרור ומאלימות ,  והסכמנו לעשות הרבה יותר ביחד ,  כדי להגן על האינטרסים האסטרטגיים שלנו ,  ולהילחם ביחד בקיצוניות הגוברת ובאיומי טרור ,  כולל בתחום הסייבר ",  אמר מודי ,  והזמין את נתניהו ורעייתו שרה לביקור בהודו .
 מוקדם יותר נפגש מודי עם הנשיא ראובן ריבלין ,  בבית הנשיא שבירושלים .  זוהי פגישתם השנייה של שני המנהיגים ,  שנועדו מספר פעמים בביקור הנשיא בהודו בנובמבר אשתקד .  מודי הזכיר לריבלין את ביקורו בהודו בנובמבר ,  ואמר כי  " היה לנו מזל שיכולנו לארח אותך ".  מודי גם החמיא לנשיא על קבלת הפנים החמה לה הוא זוכה בישראל .
 השניים דנו בקידום היחסים ושיתופי הפעולה בין שתי המדינות ,  ובהמשך שיתוף הפעולה העתידי .  אחר הצהריים יבקר מודי באגף למורשת הודו במוזיאון ישראל .  בערב יגיעו מודי ונתניהו לאירוע מטעם הקהילה היהודית בישראל בגני התערוכה .  
מודי נחת אתמול בנתב"ג ,  לביקור היסטורי בישראל של מנהיג הדמוקרטיה הגדולה בעולם .  מודי ישהה בישראל עד מחר ,  וזוכה לליווי צמוד של ראש הממשלה בנימין נתניהו ,  שהנחה את צוותו להעניק למודי יחס דומה לזה שקיבל נשיא ארצות הברית דונלד טראמפ בביקורו בארץ לפני כחודשיים .  לקראת הערב ביקרו השניים במוזיאון  " יד ושם "  בירושלים .
" חיכינו לך המון זמן לביקור שלך ,  כמעט 70 שנה ליתר דיוק .  מדובר בביקור היסטורי ",  אמר נתניהו עם קבלת הפנים . " אנחנו אוהבים את הודו ,  מעריצים את ההיסטריה ,  את התרבות ,  את רוחות השינוי ".  
" בפעם הראשונה שנפגשנו לפני שלוש שנים באו"ם ",  נזכר נתניהו , " לחצנו ידיים והסכמנו על שיתוף פעולה היסטורי ,  זוכר שאמרת לי בשיחתנו הראשונה שכשזה מגיע ליחסי ישראל-הודו ,  השמיים הם הגבול ?  ואני אומר לך שזה יותר מהשמיים ,  אפילו על פרויקטים בשמיים אנחנו עובדים ביחד .  בביקור הזה אתה מחזק את שיתוף הפעולה בין ישראל להודו ,  שיתוף פעולה שבו מושקעים כספים רבים ".   
" אני חושב על שיתופי הפעולה בינינו ",  חתם נתניהו . " בעמק הסיליקון בארצות הברית השפות הכי נפוצות הן הינדית ועברית .  ברוך הבא לישראל ,  שוקרן ,  תודה רבה ".  מודי הודה לנתניהו ואמר כי זהו  " כבוד גדול להיות ראש הממשלה הראשון של הודו שמבקר בישראל ".  הוא הוסיף : " אני מצפה לקדם את הקשר עם הקהילה ההודית בישראל ,  ובה מספר גדול של יהודים ממוצא הודי ". 
 ( עדכון ראשון :  10:45 )  

נתניהו ומודי נפגשו : " יש לנו אתגר משותף מול כוחות האופל "
 במלון קינג דיוויד שבירושלים עדכנו ראש הממשלה ומודי על הסכמי שיתוף הפעולה בין הודו וישראל .  מודי הזמין את נתניהו לביקור בהודו .  מוקדם יותר נפגש מודי עם ריבלין ,  והחמיא לו על קבלת הפנים שהעניקו לו מארחיו הישראלים

