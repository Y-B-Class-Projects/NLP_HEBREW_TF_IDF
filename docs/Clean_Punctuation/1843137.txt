 " צעדת לפידים "  למען מחאת הדיור : " בקרוב מהפכה "
 המפגינים צעדו משדרות רוטשילד בת"א למגדלי גינדי ברחוב אבן גבירול וקראו  " לחבק את ערי הסטודנטים שקמו ".  לדברי המארגנים , " זוהי התקוממות עממית ,  בסוף נמצא את עצמנו ברחוב "
  ( צילום :  דניאל בוק ,  עריכה :  יותם בן-דוד ) 
מאות בני אדם השתתפו הערב  ( חמישי )  בצעדת הלפידים שארגנו התאחדות הסטודנטים הארצית ואגודות הסטודנטים השונות משדרות רוטשילד למגדלי גינדי ברחוב אבן גבירול בתל אביב .  הסטודנטים ,  שצעדו במחאה על מחירי הדיור ,  הדליקו לפידים והניפו שלטים שעליהם נכתב ,  לדוגמא : " אי אפשר יותר לברוח ,  לאזרח יש יותר כוח ",   " אין דיור ,  אין פרנסה ,  שתתפטר הממשלה ",  ו"שטייניץ ,  שטייניץ ,  בוקר טוב ,  הסטודנטים ברחוב ". 
עוד על מחאת הדיור:רהמ :  אין מישהו שפועל יותר ממני בנושא הדיורפני מחאת הדיור :  סובל ממחלה נדירה ושובת רעבמחאת הדיור :  פעילים חסמו אתר בנייה בתל אביב
במהלך הצעדה צעק יו"ר אגודת הסטודנטים ,  רן ליבנה ,  צעק לעבר המפגינים : " כיצד ניתן לכנות את מדיניותה של ממשלת ישראל בשנים האחרונות ?  ",  והמפגינים השיבו לו : " ביזיון ".  כאשר השוטרים התקרבו אל המפגינים ,  הסטודנטים חילקו להם פרחים וצעקו לעברם : " אדוני השוטר ,  גם אתה שווה יותר ". 
יו"ר התאחדות הסטודנטים הארצית ,  איציק שמולי ,  אמר במהלך הצעדה כי  " אני נחוש להוביל את המאבק להישגים משמעותיים וקורא לכולם לחבק את ערי הסטודנטים שקמו ,  ולהגיע לאירוע המרכזי במוצאי שבת שייצא משדרות רוטשילד ".  לדבריו , " זוהי רק ההתחלה ,  בקרוב מהפכה ".  דפני ליף ,  סטודנטית לקולנוע שעומדת בראש מחאת הדיור ,  אמרה : " זוהי התקוממות עממית .  אנו קוראים לכולם להגיע למחאה ביום שבת הקרוב .  אם הבעיה תלך ותחמיר ,  אנחנו נמצא את עצמנו ברחוב ולא באוהלים .  צאו מהאדישות והשאננות .  בלי קשר לדעות הפוליטיות שלכם ". 
בתוך כך ,  ביקרה אחר הצהרים ח"כ מירי רגב  ( ליכוד )  במאהל המחאה בחולון ,  ובניגוד לקבלת הפנים הבעייתית אותה קיבלה בשבוע שעבר במאהל המחאה בשדרות רוטשילד בתל אביב ,  הפעם האנשים ביקשו בעיקר להשמיע את שעל ליבם . " סוג האוכלוסייה כאן שונה בתכלית מהמאהל ברוטשילד ",  אמרה רגב בשיחה עם וואלה !  חדשות , " אין צעירים שמנגנים בגיטרה וחושבים שיכולים לגור במנהטן .  זאת כבר לא המחאה של צעירים שמעוניינים לגור ברוטשילד ובשנקין ושההורים שלהם גרים בכפר שמריהו .  מדובר כאן בגרושים וגרושות ,  זוגות צעירים ,  וקשישים .  יש כאן תופעות קשות ביותר .  אפשר לראות את הייאוש בעיניים של האנשים ,  של 'אין לנו מה להפסיד' ". 
לדברי רגב ,  הפתרון הראשון צריך להיות באכלוס דירות ריקות של עמידר .  בכוונתה להיפגש עם ראשי עמידר כדי לשמוע על כמה דירות ריקות בלתי מאוכלסות יש ומדוע . " המחאה ההמונית מחייבת את הממשלה לשים דגש בשלושה תחומים :  מתן מענה לדיור סוציאלי  דיור ציבורי לאלו שלא מסוגלים לשלם שכר דירה ,  סיפוק קרקע לדירות להשכרה שזוגות צעירים יוכלו להתגורר בהן ללא שכר דירה חזירי ,  ומתן מחיר למשתכן לזוגות צעירים המעוניינים לרכוש דירה ",  היא אומרת .
" הבאנו את ביבי לשלטון ונוריד אותו אם יימשך המצב ",  אמרו לה הנוכחים במאהל .  בתגובה ,  אמרה רגב לוואלה !  חדשות כי  " חבל לי לשמוע את הדברים האלה ,  כי ברור לי שראש הממשלה היחיד שיכול להנהיג את המדינה הוא נתניהו ואני מקווה מאוד שהוא ינחה את האוצר לתת פתרון מידי .  אם לא נתעורר ונשים פתרון אמיתי ,  כמו ששרון עשה בשנות ה-90 ,  נשלם מחיר יקר ". 
מוקדם יותר הערב ,  התייחס ראש הממשלה ,  בנימין נתניהו ,  למחאת הדיור ולפעילותו באשר למציאת פתרון הולם למצוקת האזרחים . " אין מישהו שפועל יותר ממני בנושא ",  אמר נתניהו במהלך דיונים שנערכו בנושא הדיור , " המצוקה היא אמיתית ואני מחבק את המוחים ופועל לטפל בבעיה ,  החל מהרפורמות לביטול ההגבלה על הבנייה במרכז הארץ ,  דרך חוק ועדות הדיור הלאומיות וחוק מנהל מקרקעי ישראל ,  כולל תמריצים למגורים בפריפריה והסבת דירות משרדים למגורים ".  
נתניהו הוסיף כי  " אנקוט צעדים להגדלת ההיצע כדי לאפשר נגישות לדיור בר השגה ,  להשכרה ולמכירה למשפחות נזקקות ,  יוצאי צבא ,  סטודנטים וזוגות צעירים ".  לדבריו , " הדיונים מתקדמים וההחלטות תתקבלנה בזמן הקרוב .  בעבר הצלתי את הכלכלה במדינת ישראל ועכשיו אפעל לטיפול בבעיות הדיור ,  מחירי החלב ויתר הבעיות במשק ". 
לפניות לכתבים:בועז - bobi1979@walla.comפנחס - pinhas_wolf@walla.com 

" צעדת לפידים "  למען מחאת הדיור : " בקרוב מהפכה "
 המפגינים צעדו משדרות רוטשילד בת"א למגדלי גינדי ברחוב אבן גבירול וקראו  " לחבק את ערי הסטודנטים שקמו ".  לדברי המארגנים , " זוהי התקוממות עממית ,  בסוף נמצא את עצמנו ברחוב "
 
