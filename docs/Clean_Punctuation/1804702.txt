נתניהו בסיעת הליכוד : " אני עומד במידה רבה לבד "
 הדרישה לבנות בירושלים ובהתנחלויות ,  ההתנגדות לבנייה ,  הדרישה לשחרר אסירים פלסטינים תמורת שחרור החייל שליט וההתנגדויות - הלחצים שהניעו את רה"מ לומר : " אני עומד במידה רבה לבד "
 הלחצים הגוברים מימין ומשמאל בנושאים המדיניים הביטחוניים ,  הניעו את ראש הממשלה בנימין נתניהו לומר היום  ( שני )  בישיבת סיעת הליכוד כי הוא  " עומד במידה רבה לבד ,  לבד ".  במערכת הפוליטית סבורים כי נתניהו אמר את הדברים מאחר וכל צד מנסה למשוך לכיוון אחר .  הימין ,  כולל חברים בסיעת הליכוד ,  דורשים בנייה מאסיבית יותר בירושלים ובהתנחלויות .  לעומת זאת ,  השמאל והקהילה הבינלאומית דורשים להקפיא כליל את הבנייה .  במהלך הישיבה ,  התייחס נתניהו לאישור 400 יחידות הדיור בגושי ההתנחלויות כתגובה לפיגוע שבו נרצחו חמשת בני משפחת פוגל באיתמר .  לדבריו , " יש לשלב בין הרוח למוח וזה מה שעשינו ".  ח"כ כרמל שאמה-הכהן פנה לנתניהו ושיבח אותו על ההחלטה לאשר את הבנייה : " תגובתך הייתה מיידית ,  מידתית ,  יעילה ,  מדויקת וכוללת .  החידוש של שילוב דחפורים והיתרי בנייה לצד האמצעים הצבאיים הוא המתכון הנכון .  חוץ מלהחזיר את היקרים שאבדו לחיים ,  עשית הכל לרבות מול המשפחות ,  המתיישבים ,  כוחות הביטחון ,  העם והעולם ". 
נתניהו נמצא גם בתווך בין אלה הדורשים להיכנע לתכתיבים שדורש חמאס בתמורה לשחרור החייל החטוף גלעד שליט לאלה המתנגדים לשחרור 1,000 המחבלים שעליו הסכים ראש הממשלה .  בנושא זה אמר ראש הממשלה בישיבת הסיעה כי  " אני לא רוצה לשחרר את אותם 450 מחבלים שידוע שמעל 100 מהם הם בעל סיכון כבד .  יש לנו ידיעה שגם מתוך הכלא הם מנסים לארגן פיגועים ומה הם יעשו כשהם ישתחררו ?  "
 
נתניהו בסיעת הליכוד : " אני עומד במידה רבה לבד "
 הדרישה לבנות בירושלים ובהתנחלויות ,  ההתנגדות לבנייה ,  הדרישה לשחרר אסירים פלסטינים תמורת שחרור החייל שליט וההתנגדויות - הלחצים שהניעו את רה"מ לומר : " אני עומד במידה רבה לבד "
 
