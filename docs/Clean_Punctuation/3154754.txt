לפיד מתח ביקורת על נתניהו : " חשיפת מסמכי איראן - טעות מזיקה "
 יו"ר יש עתיד יצא נגד ראש הממשלה במליאה ואמר כי בעצמו התנגד להסכם הגרעין ,  אך כי מהלכיו של נתניהו פוגעים במטרת ביטול ההסכם . " זו טעות שנוגעת לשיקול הדעת שלו - וזו לא הראשונה בזמן האחרון ".  הליכוד :  לפיד מצייץ ומקשקש מטעמים פוליטיים ,  עדיף שלא יפריע
יו"ר יש עתיד ,  יאיר לפיד ,  מתח היום  ( רביעי )  ביקורת במליאת הכנסת על חשיפת מסמכי הגרעין של איראן בידי ראש הממשלה בנימין נתניהו השבוע . " אני הייתי נגד הסכם הגרעין .  הוא הסכם רע .  שיתפתי פעולה מהאופוזיציה נגד ההסכם עם הממשלה .  אבל המצגת של נתניהו הייתה טעות שגרמה נזק למטרה הזאת ",  אמר . 
" אני לא משונאי נתניהו ,  אני ישבתי בממשלתו ,  אבל אני אומר כבר הרבה זמן שקרה לו משהו ,  הוא עושה טעויות שהוא לא עשה בעבר ",  הוסיף לפיד . " הוא טעה טעות מקצועית שנוגעת לשיקול הדעת שלו בנושא של ביטחון לאומי מהמעלה הראשונה .  מה שמדאיג עוד יותר שזו לא הטעות הראשונה או היחידה בזמן האחרון ". 
עוד אמר לפיד כי  " נתניהו היום עושה טעויות שהוא לא עשה בעבר .  ראש הממשלה וראש המוסד היו צריכים לצאת לסיבוב בבית הלבן ,  בבונדסטאג ובקהילה הבינלאומית ולהציג להם את החומרים בפורומים סגורים ,  ומחויבות כזאת של ראש ממשלת ישראל היא אפקט הרבה יותר דרמטי ". 
עוד בנושאנתניהו חשף מסמכים חשאיים של איראן :  ממשיכה לשאוף לנשק גרעיניהמוסד פרץ את כספות הארכיון האיראני : " הדלת נפתחת - והתחושה אלוהית"צרפת הגיבה לנתניהו :  המידע ידוע משנת 2002 ,  יכול לשמש בסיס לפיקוח 
בליכוד אמרו בתגובה לדבריו של לפיד כי  " אפילו בנושא בעל משמעות לביטחונה של ישראל ,  יאיר לפיד מעדיף לצייץ ולקשקש מטעמים פוליטיים .  בניגוד לדבריו ההזויים ,  ההחלטה לפרסם את הארכיון הגרעיני של איראן התקבלה במשותף על ידי כל הגורמים הביטחוניים הרלוונטיים .  כשהניסיון הצבאי שלך מסתכם בשירות בעיתון 'במחנה' ,  זה מה שיוצא .  מוטב שמי שלא עוזר ,  לפחות לא יפריע ". 
יו"ר האופוזיציה יצחק הרצוג דווקא גיבה אתמול את נתניהו במליאה . " האחריות המוטלת על כתפו של ראש הממשלה ,  אין שני לה .  לטוב ולרע ",  אמר הרצוג . " על משקל דבריו של מנחם בגין ראש האופוזיציה בזמן מבצע אנטבה - 'גם אם נתווכח על הכול ,  כשמגיע הקרדיט הוא מגיע' .  המבצע המרשים שפורסם אתמול אושר בסופו של דבר על ידי אדם אחד - ראש הממשלה .  אני מברך את בנימין נתניהו על החלטה אמיצה ונחושה זו לאישור המבצע של המוסד ועל הצלחת המבצע ". 
עם זאת ,  הרצוג גם מתח ביקורת על  " שעות של חרדה מיותרות ",  כלשונו ,  מאז השעה שבה התכנס הקבינט המדיני ביטחוני למסיבת העיתונאים שקיים נתניהו בשעת ערב . " באותה מידה - מי שעומד בראש המערכת חשוף גם לביקורת וכשצריך יש לבטא אותה ",  אמר . " שעות החרדה הארוכות שעם ישראל חווה אתמול בין זימונו הפומבי של הקבינט המדיני-ביטחוני ,  לשידור החי של ראש הממשלה בשמונה בערב היו שעות של חרדה מיותרות לעם ישראל .  אזרחיות ואזרחים שאלו עצמם אם פורצת מלחמה הלילה ואם לאגור מזון ומים .  לדעתי אפשר היה לנהל זאת אחרת ".  
נתניהו נאם ביום שני בבסיס הקריה בתל אביב ובמהלך דברו חשף ארונות קלסרים שבהם לדבריו מאה אלף מסמכים שהושגו במבצע חשאי - ובהם מידע על אודות תכנית הגרעין האיראנית .  הוא הציג במהלך נאומו מצגות המפרטות את רכיביו של פרויקט  " עמאד "  האיראני ,  שלדבריו חושפות כי טהראן  " שיקרה במצח נחושה כשאמרה שאין לה תכנית נשק גרעינית ".  לדבריו ,  בכוונת ישראל לחלוק את המידע עם מדינות באירופה וכן עם הסוכנות הבינלאומית לאנרגיה אטומית .  

לפיד מתח ביקורת על נתניהו : " חשיפת מסמכי איראן - טעות מזיקה "
 יו"ר יש עתיד יצא נגד ראש הממשלה במליאה ואמר כי בעצמו התנגד להסכם הגרעין ,  אך כי מהלכיו של נתניהו פוגעים במטרת ביטול ההסכם . " זו טעות שנוגעת לשיקול הדעת שלו - וזו לא הראשונה בזמן האחרון ".  הליכוד :  לפיד מצייץ ומקשקש מטעמים פוליטיים ,  עדיף שלא יפריע

