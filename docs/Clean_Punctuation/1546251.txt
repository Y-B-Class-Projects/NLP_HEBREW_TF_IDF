 " לא תהיה מעורבות מדינה בענייני לבייב "
 במשרד ראש הממשלה מבהירים :  לא נתערב במשבר . " לא מדובר באירוע בעל השלכות מקרו על המשק - אמרנו שלא נסייע לטייקונים ואנו עומדים מאחורי זה "
" לא תהיה מעורבות מדינה בענייני לב לבייב או  .  המדינה לא תסייע להם "  - כך מסר בכיר במשרד ראש הממשלה בעקבות מסיבת העתונאים שכינס הבוקר לב לבייב ,  יו"ר אפריקה ישראל בה הודיע על צפי לקשיים בתשלום חובות החברה .
" ההערכה היא שלא מדובר באירוע בעל השלכות מקרו כלכליות על המשק אלא בחובות שפירעונם עוד כמה שנים ",  אמר הבכיר . " אני מניח ,  שהבעיה תסתדר בין לבייב לגופים המוסדיים .  אף אחד באפריקה ישראל גם לא חושב ,  לדעתי ,  שהמדינה צריכה לסייע ולא ביקש כל סיוע .  בעבר אמרנו ,  שלא נסייע לטייקונים ,  ואנחנו עומדים מאחורי זה ".  
" לפי הבנתנו ,  זה שלב של דיונים האם יפרסו את החוב או חלקו ויקבלו בתמורה חלק מהחברה .  זו לא חברה שאומרת 'לא אשלם' .  היא אומרת ,  שהיא רוצה לפרוס ,  להזיז את החובות ,  ואני מניח ,  שזה יסתדר ",  הוסיף הבכיר .
 לדבריו ,  המדינה אינה צריכה לטפל בחובות של חברות ספציפיות .  עמדה זו משותפת ,  לדבריו ,  למשרד ראש הממשלה ,  למשרד האוצר ולבנק ישראל .  לדבריו ,  ההערכה היא שחובות אפריקה ישראל לבנקים אינם מסכנים יציבות של אף בנק ישראלי ,  לכן אין סיבה להתערבות מיוחדת של בנק ישראל בנושא ,  למעט מעקב הדוק אחר ההתפתחויות .

" לא תהיה מעורבות מדינה בענייני לבייב "
 במשרד ראש הממשלה מבהירים :  לא נתערב במשבר . " לא מדובר באירוע בעל השלכות מקרו על המשק - אמרנו שלא נסייע לטייקונים ואנו עומדים מאחורי זה "
 
