משפט שרה נתניהו :  השופט הציע לצדדים להיפגש כדי לנסות להגיע לפשרה
רעייתו של ראש הממשלה התייצבה בבית משפט השלום בירושלים לאחר שהואשמה בניפוח הוצאות המעון ואחרי ששני פרקליטה הבכירים נטשו את צוות ההגנה .  השופט : " הצעתי לקיים ישיבה ללא צורך בנאשמים לצמצום המחלוקת "
 בית משפט השלום בירושלים דן היום  ( ראשון )  בניסיון להגיע לפשרה במסגרת  " תיק המעונות "  בו נאשמת שרה נתניהו ,  אשת ראש הממשלה .  הדיון נקבע בעקבות בקשה שהגישה המדינה כי התיק יידון בפני הרכב של שלושה שופטים .  נכון להיום משובץ לתיק שופט אחד בלבד - נשיא בית המשפט ,  השופט אביטל חן .  נתניהו נאשמת כי פעלה לנפח הוצאות כשהזמינה למעון ראש הממשלה ארוחות ממסעדות יוקרה ביותר מ-350 אלף שקל ,  תוך עקיפה מכוונת של הנוהל שאוסר הזמנת מזון כשבמעון מועסקת מבשלת .
 בסוף הדיון הודיע השופט חן לצדדים כי ישלח בהמשך את החלטתו בנוגע להרכב המורחב .  חן הוסיף : " הצעתי לעורכי הדין לקיים ישיבה בלשכתי ללא צורך בנאשמים ,  כדי לבדוק אפשרויות לצמצום המחלוקת או אולי אף לסיום התיק כולו .  הצדדים נעתרו לבקשה ,  ובהתאם לכך הישיבה הקרובה תוקדש לנושא זה ". 
מי שייצגו את נתניהו הם עורכי הדין יוסי כהן וירון קוסטליץ ,  זאת לאחר ששניים מפרקליטיה של אשת ראש הממשלה - עורכי הדין יעקב וינרוט ועמית חדד - עזבו את צוות ההגנה בשל חילוקי דעות סביב אסטרטגיית ניהול התיק .  כפי שדווח בוואלה !  NEWS ,  בעוד וינרוט וחדד היו מוכנים להתגמש כדי להשיג הסדר טיעון ובכך למנוע מהתיק להגיע לבית המשפט ,  כהן סבר כי יש לנהל את התיק בצורה  " התקפית "  תוך התמקדות בחקירה אגרסיבית של עדי התביעה .  
עוד בוואלה !  NEWS:הסנאט הכריע :  אושר מינוי השופט קבנאו לבית המשפט העליון בארה"בדיווח :  העיתונאי הסעודי נרצח בקונסוליה באיסטנבול ,  גופתו הוברחהצפו :  מפגין התפרץ לנסיעת שיירת ראש הממשלה בבית שאן ,  המאבטח הסתער 
מעורכי הדין ד"ר יעקב וינרוט ועמית חדד נמסר כי  " בניגוד לפרסומים ההחלטה שלא ליצג את הגברת נתניהו התקבלה משיקולים מקצועיים ומתוך הבנה שבשלב זה נכון יהיה להפריד את הייצוג של ראש הממשלה והגברת נתניהו ".  
סנגוריה של שרה נתניהו וסנגורו של עזרא סיידוף ,  עו"ד יהושוע רזניק ,  טוענים כי טרם קיבלו לידיהם את כלל חומרי החקירה בתיק .  השניים התייחסו לדברים שאמר פרקליט מחוז ירושלים ,  דני ויטמן .  עו"ד כהן טען כי  " מנסים להעצים תיק פשוט של פתיתים וחמגשיות ,  ולעשות ממנו איזו דרמה .  לדעתי לא היה צריך להיות מוגש כלל אישום פלילי ".  עו"ד רזניק הוסיף כי  " אני חושב שאין מקום לגייס הרכב מורחב ,  ומבקש שידחו את הבקשה .
 כעת נראה כי כהן ניצח במחלוקת .  אף שבחודשים האחרונים דווח על ניסיונות להשיג פשרה בתיק ,  מקורב למשפחת נתניהו רמז בימים האחרונים לוואלה !  NEWS כי כעת הכיוון הוא שונה .  לדבריו , " לנוכח הדברים שעלו בשימוע ואיך שהתנהלו השימועים ,  נראה שהולכים להיות קרבות קשים בבית המשפט ". 
לצד נתניהו ,  הגישה הפרקליטות כתב אישום בפרשה גם נגד סמנכ"ל משרד ראש הממשלה עזרא סיידוף ,  בגין עבירות דומות לאלו של שרה נתניהו וכן בגין זיוף בידי עובד ציבור ,  כחלק משתי פרשות נוספות שבהן הוא מועמד לדין - פרשת החשמלאי ופרשת המלצרים .  נתניהו הייתה חשודה גם בהן ,  אך הוחלט שלא להעמידה לדין מאחר שלא היו ראיות לכך שהיא הייתה מודעת למעשיו של סיידוף ,  המושעה מתפקידו .  
שלשום נחקר ראש הממשלה בנימין נתניהו בפעם ה-12 .  חוקרי היחידה הארצית לחקירות הונאה  ( יאח"ה )  ,  בפיקודו של תת-ניצב כורש ברנור ,  הגיעו למעון ראש הממשלה הרשמי וחקרו אותו בנוגע לתיק 1000  ( פרשת המתנות )  ותיק 2000 ,   ( פרשת נתניהו-מוזס )  במשך חמש שעות .
 במהלך החקירה הציגו החוקרים בין היתר הקלטות שמסר ניר חפץ ,  יועצם לשעבר של בני הזוג נתניהו שחתם על הסכם עד מדינה .  על פי ההערכות ,  זו צפויה להיות חקירתו האחרונה של ראש הממשלה בשני התיקים הללו .  מטעם ראש הממשלה נמסר לאחר החקירה כי  " עכשיו כבר ברור סופית שבחקירות ראש הממשלה לא רק שאין בשר ,  אין אפילו עצם .  גם הפעם ראש הממשלה ענה על השאלות שנשאל בביטחון מלא ,  מתוך ידיעה ברורה שלא היה כלום ולכן גם לא יהיה כלום ".  

משפט שרה נתניהו :  השופט הציע לצדדים להיפגש כדי לנסות להגיע לפשרה
רעייתו של ראש הממשלה התייצבה בבית משפט השלום בירושלים לאחר שהואשמה בניפוח הוצאות המעון ואחרי ששני פרקליטה הבכירים נטשו את צוות ההגנה .  השופט : " הצעתי לקיים ישיבה ללא צורך בנאשמים לצמצום המחלוקת "
 
