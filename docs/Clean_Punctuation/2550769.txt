פוסט פוליטי :  נתניהו ומופז נכשלו ,  נתניהו הפסיד יותר
הכניסה לממשלה מנעה את גוויעת קדימה ,  וגם בחודשיים האחרונים מופז נהג בתבונה .  נתניהו ,  לעומת זאת ,  עלול להיזכר כמי שפעל נגד רצון הציבור ,  גם אם לבסוף יביא לגיוס החרדים
שאול מופז לא רצה לפרוש מממשלת נתניהו חודשיים אחרי שנכנס אליה .  המחיר הפוליטי האישי שהוא שילם על ההצטרפות הזו חייב אותו להביא הישג .  בזה הוא נכשל .  גם ראש הממשלה ,  בנימין נתניהו ,  לא רצה להיפרד כה מוקדם מהאיש ששם מאחור את כל ההתבטאויות הקשות שאמר עליו .  את המחיר על חוסר היכולת להעביר את חוק השוויון בנטל כשאתה חוסה תחת קואליציית ענק של 94 ח"כים הוא ישלם בעתיד .  ובכל זאת ,  שני האישים הללו נפרדו אתמול לשלום .  האחד יחזור לקואליציה קטנה והומוגנית יותר .  השני ינסה להחיות את מפלגתו שמאיימת להיעלם מהנוף הפוליטי .  
למרות הביקורת הקטלנית שחטף ,  נהג מופז נכון מבחינה פוליטית כשהחליט להצטרף לממשלת נתניהו .  אלו הקלפים שהיו לו ,  לא היו לו אופציות טובות יותר .  בחירות בתחילת ספטמבר היו מביאות מכת מוות על קדימה .  גם בחודשיים האחרונים נהג יו"ר קדימה בתבונה .  אמנם הדעות על ההחלטה לשים את ח"כ יוחנן פלסנר בראש הוועדה לשוויון בנטל חלוקות  פלסנר הלוחמני ,  נטען ,  העלה את מופז על עץ שממנו לא היה לו סיכוי לרדת  אבל גם מבחינה ערכית הוא נהג נכון .  פלסנר הוא אחד המבינים הגדולים ביותר בנושא בכנסת והוא ייצג נאמנה את עמדת קדימה .
 השאלה היא אם פרישתו של מופז באה בעיתוי הנכון .  חלק מחברי מפלגתו ,  ובהם גם בכירים ,  עשו ככל יכולתם על מנת לשכנע אותו לא לפרוש בעת הזו .  חכה קצת ,  תתגמש ,  תסכים להשיג 80 אחוז ולא 100 ,  אמרו לו .  אבל מופז ,  במודע או שלא במודע ,  עלה בעצמו על העץ בשבוע האחרון .  מנתניהו הוא התגרש לפחות פעמיים בתוך ימים ספורים .  הוא הזמין את בועז נול ממאהל הפראיירים לישיבה של קדימה בשבוע שעבר רק כדי שאחר כך הוא ירוץ וילכלך על המפלגה ,  ובעיקר הוא ואנשיו הסבירו תחת כל עץ רענן למה מה שהליכוד הציע הוא כל כך גרוע .  מכאן ,  אפילו למופז אין דרך אחת מלבד פרישה .  על התבונה הפוליטית הזו מותחים אנשים בקדימה ביקורת ,  שאולי אף תתממש לכדי פיצול במפלגה .  
הודעת הפרישה של מופז מוצאת את נתניהו במצב מאוד לא נוח .  הוא מצטייר כמי שהעדיף את החרדים ,  כלומר את טובתו האישית ,  על פני השיקול הממלכתיי .  וזה לא משנה כלל שייתכן שההצעה שתוגש בסופו של דבר תהיה מהפכנית מבחינת גיוס החרדים .  לשיטתו של חלק גדול בציבור הוא לא היטיב לנצל רגע פוליטי נדיר ולגלות מנהיגות ,  אלא בחר ללכת על בטוח .  אם נביט לעבר העתיד הקרוב ,  ייתכן שזו הנקודה שבה ביבי מלך ישראל יתחיל להישחק .  המחאה ,  שעלתה לכותרות בנסיבות טרגיות ,  והתקציב הקשה שינחת עלינו בקרוב לא יעשו לו טוב .  לכן סביר להניח שראש הממשלה ינסה ללכת לבחירות בתחילת השנה הבאה .  כך יתרחק מהזיהוי שלו עם החרדים ,  ובמקביל יימנע מדיונים בתקציב קשה שיירשם על שמו .
 נכון ,  הכל פוליטי .  אולי נתניהו העדיף ,  כמו תמיד ,  את החרדים ,  וקדימה החליטה שבלי דם היא לא יכולה ומשראתה שהחרדים לא מתכוונים לפרוש החליטו ראשיה לפרוש בעצמם .  אבל בסופו של דבר את המיזוג בין נתניהו למופז אפשר להגדיר במילה אחת :  כישלון .  ומי אשם בזה ?  שניהם .  

פוסט פוליטי :  נתניהו ומופז נכשלו ,  נתניהו הפסיד יותר
הכניסה לממשלה מנעה את גוויעת קדימה ,  וגם בחודשיים האחרונים מופז נהג בתבונה .  נתניהו ,  לעומת זאת ,  עלול להיזכר כמי שפעל נגד רצון הציבור ,  גם אם לבסוף יביא לגיוס החרדים

