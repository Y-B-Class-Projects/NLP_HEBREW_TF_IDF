נתניהו ספד לריבלין : " לא חשש להביע את דעותיו "
 חברי כנסת ושרים מכל גווני הקשת הפוליטית ספדו לריבלין .  נתניהו : " תמיד היה פתוח לשיח ולידידות עם בעלי דעות אחרות ".  יו"ר האופוזיציה : " שיחק והצחיק מכל הלב ובאהבה גדולה "
 מלבד היותו שחקן ובדרן מוערך ,  ספי ריבלין שהלך לעולמו אמש  ( שלישי )  גם היה פעיל פוליטי המזוהה עם הליכוד וחבר מועצת ראשון לציון בעבר .  ראש הממשלה בנימין נתניהו ספד לו : " יחד עם רבים בעם ,  אני דואב את הליכתו של ידידי ורעי ספי ריבלין .  ספי היה אמן אהוד שהצחיק בהומור השנון שלו דורות של ישראלים .  הוא היה בעל דעות לאומיות מוצקות ,  והוא אף פעם לא התכופף מול רוחות האופנה ".  נתניהו הוסיף כי לצד זאת ,  ריבלין  " תמיד היה פתוח לשיח ולידידות עם בעלי דעות אחרות שכיבדו אותו והעריכו אותו .  ספי היה אדם ערכי ,  עקרוני ,  משכיל ,  חריף וטוב לב .  הוא נאבק במחלתו בגבורה במשך שנים ארוכות מתוך רוח של אופטימיות ותקווה ,  שתמיד אפיינה אותו .  הוא יחסר לי ולעם ישראל עד מאוד ". 
ידיעות נוספות על מותו של הבדרן והשחקן האהוב:בתום מאבק ממושך - ריבלין הלך לעולמו בגיל 66עולם התרבות נפרד מספי : " קומיקאי בחסד עליון "
" ספי שחקן אדיר וקומיקאי ענק ,  שהדהים אותנו בכישרונו יוצא הדופן עשרות שנים ,  על הבמה ועל המסך ",  אמרה שרת התרבות והספורט לימור לבנת . " הכרתי את ספי שנים רבות גם כאיש ליכוד ,  שאף פעם לא חשש להביע את דעותיו הפוליטיות ואף התייצב לסייע לליכוד במערכות הבחירות .  לפני כארבע שנים הצעתי לספי להצטרף כחבר במועצה לתרבות ואמנות והוא הסכים מיד ותרם מהידע הנרחב שלו בישיבותיה .  ספי נאבק בגבורה במשך שנים במחלת הסרטן ,  אך עם חיוכו הבלתי נשכח ועיניו הכחולות ,  הוא המשיך להצחיק ולא נכנע .  כולנו התפללנו לבריאותו של ספי ,  אהוב הקהל .  לכתו היא אבדה גדולה מאוד לעולם התרבות הישראלי ולציבור בארץ שכל כך אהב אותו ".  
ראובן ריבלין ,  בן משפחתו ספי ריבלין ,  אמר : " הלך מאתנו הערב אמן דגול ,  בן לדור המעצבים של החוויה הישראלית .  ספי היה הקומיקאי הכי רציני שהכרתי .  אצלו התוכן היה חשוב יותר מהצורה ומיכולות הביצוע .  יצירותיו והופעותיו הביאו אותנו לצחוק והתרגשות עד דמעות .  משפחתו של ספי עלתה עם זאב ז'בוטינסקי .  ספי אהב את ארצו ועמו ,  תמיד היה חדור אמונה ,  מקרין חום תמידי ועוצמת הזדהות אינסופית .  רק לפני שבוע הלך אריק והיום ספי .  טובי בנינו נעלמים ". 
שר הביטחון ,  משה יעלון ,  אמר בעקבות מותו של הבדרן והשחקן כי  " ספי היה בדרן מהגדולים שקמו במדינת ישראל ותמיד ידע לעשות זאת באופן שגרם לקהלים רבים להתאהב בו .  ספי עיצב דור שלם של צעירים בתוכניות הילדים בהן הופיע ,  ושנמצאות עד היום בזיכרונו של כל אחד ואחת שגדלו עליו ,  בהם גם ילדיי ,  כחלק בלתי נפרד מנוסטלגיה מרגשת ".   
" ספי היה אדם נפלא ובעל מניות רבות ב'פס הקול של המדינה' ",  אמר אתמול יו"ר הכנסת יולי אדלשטיין . " יותר מכל הוא ייזכר כאמן רב יכולות שידע בחן ובהומור המיוחדים לו להעלות חיוך חם ולשחרר צחוק מתגלגל גם ברגעים קשים .  בשנים האחרונות קולו של ספי אבד לו בעקבות מחלתו ,  אך חיוכו ושמחת החיים שלו זרמו בו ובנו בעצמה ". 
שרת המשפטים ,  ציפי לבני ,  הביעה גם היא את תנחומיה למשפחתו של ריבלין . " אנחנו כואבים את מותו של שחקן וקומיקאי מוכשר ,  שלא חשש להביע עמדות פוליטיות ולהילחם עליהן אף אם היו נגד הזרם .  גם כשאיבד את קולו ,  הוא תמיד נשמע וימשיך להישמע גם בעתיד ,  ילדים ימשיכו ליהנות מהסדרות הנפלאות שלו שלא ינוס ליחן .  אני שולחת את תנחומיי הכנים והעמוקים למשפחתו ,  ומאחלת לעם ישראל כולו שנזכה לעוד אמנים בסדר הגודל של אלו שאיבדנו בשנה האחרונה .  יהי זכרו ברוך ".   
" הלך לעולמו בדרן גדול ואומן חשוב ",  אמר יו"ר האופוזיציה ח"כ יצחק הרצוג . " אדם שדורות של ילדים גדלו עליו .  אני זוכר את ספי ריבלין כנער בניקוי ראש וכאבא צעיר רואה עם ילדי את רגע עם דודלי והבית של פיסטוק .  ספי לא חשש והביע באומץ את עמדותיו הפוליטיות הערכתי את זה הגם שלא חלקנו את אותן דעות .  ספי שיחק והצחיק מכל הלב ובאהבה גדולה .  נזכור ונתגעגע אליו ". 
ראש עיריית ראשון לציון ,  דב צור ,  אמר על ריבלין : " ספי היה בנה של העיר הזאת וכל ימי חייו העניק לה ולתושביה באהבה גדולה .  ספי כיהן כחבר מועצה בשתי קדנציות .  לאחר שפרש כנבחר ציבור ,  נעתר להצעתי להיות יועץ לאירועי התרבות של העיר וכאשר הגיע מועד ציון שנתה ה-130 של העיר ,  עמד ספי בראש מטה האירועים .  ספי לא נתן למחלה הארורה להרחיק אותו מהעשייה ". 
עדכון ראשון :  23:45 

נתניהו ספד לריבלין : " לא חשש להביע את דעותיו "
 חברי כנסת ושרים מכל גווני הקשת הפוליטית ספדו לריבלין .  נתניהו : " תמיד היה פתוח לשיח ולידידות עם בעלי דעות אחרות ".  יו"ר האופוזיציה : " שיחק והצחיק מכל הלב ובאהבה גדולה "
 
