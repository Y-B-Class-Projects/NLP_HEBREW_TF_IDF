השר פרי על היוזמה הערבית : " הגיע הזמן להרים הכפפה "
 שר המדע והטכנולוגיה אמר כי ההצהרה הקטארית על נכונות הליגה הערבית לחילופי שטחים בהסדר עם הפלסטינים מהווה  " אור חיובי ".  נתניהו ינאם בכנסת בדיון מיוחד על היוזמה הערבית
שר המדע והטכנולוגיה וראש השב"כ לשעבר ,  יעקב פרי ,  התייחס היום  ( שלישי )  להצהרה של ראש הממשלה הקטארי בנוגע לתיקון ביוזמת השלום של הליגה הערבית ,  ואמר כי  " הגיע הזמן 'להרים את הכפפה' ולבדוק היתכנות היוזמה הערבית כחלק מהתנעת התהליך המדיני ".  פרי ,  שהוא השני מבין חברי הממשלה שמגיב באופן פומבי וחיובי ליוזמה ,  ההצהרה הקטארית על נכונות הליגה הערבית לחילופי שטחים מהווה  " אור חיובי מצד הליגה הערבית ".  הוא הוסיף כי  " הצהרה שכזו ,  מעניקה פתח לישראל להמשיך להחזיק בגושי ההתנחלות הגדולים ,  בתמורה לשטחים אחרים שיועברו לפלסטינים ".  
בתוך כך ,  נקבע היום כי מליאת הכנסת תערוך בשבועות הקרובים דיון מיוחד בנושא יוזמת השלום הערבית המעודכנת ,  בהשתתפות ראש הממשלה ,  בנימין נתניהו ,  שגם צפוי לנאום במהלכו .  הדבר התאפשר לאחר שחברי האופוזיציה ,  על בסיס יוזמה של יו"ר מרצ ,  זהבה גלאון ,  הצליחו להשיג 40 חתימות על בקשה לחייב את נתניהו להופיע בפני המליאה .  בדיון צפויה לנאום גם יו"ר האופוזיציה ,  שלי יחימוביץ' ,  כמו גם שאר יושבי ראש הסיעות בכנסת .
 אמש הציג ראש ממשלת קטאר ,  חמד בן ג'אבר א-תאני ,  בוושינגטון תיקון דרמטי ליוזמת השלום הערבית ,  כשטען כי הליגה הערבית תתמוך בהסכם שלום עם הפלסטינים על בסיס גבולות 67' ,  שיכלול גם חילופי שטחים .  המשמעות העיקרית של הדברים מבחינת ישראל היא הצהרת תמיכה של הליגה בהשארת גושי ההתיישבות הגדולים בידי ישראל בהסכם עתידי .  
מוקדם יותר היום ,  בירכה השרה הממונה על המשא ומתן ומדיני ,  ציפי לבני ,  על הדברים שנאמרו בפגישת שרי החוץ של הליגה הערבית עם שר החוץ של ארצות הברית ,  ג'ון קרי . " אני מברכת על המסר שיצא מפגישת שרי הליגה הערבית .  היוזמה הכללית שנמצאת על השולחן יש בה התחייבות לנורמליזציה עם ישראל במקרה שמגיעים להסדר ",  אמרה לבני בשיחה עם וואלה !  חדשות .  עוד הוסיפה לבני כי  " המסר שיוצא היום ,  אומר שהם מודעים לשינויים בשטח והם ייקבעו ביטוי בקו הגבול ,  וכמובן שהיתר יידון במשא ומתן ישיר .  זה בהחלט מסר טוב ואמירה חשובה ". 
רבים באופוזיציה הגיבו גם הם למסר של הליגה הערבית .  חברת הכנסת מרב מיכאלי  ( העבודה )  אמרה כי  " ישראל החמיצה את ההזדמנות הזאת במשך 11 שנה ,  אסור לנו להחמיץ אותה שוב ".  לדבריה , " נתניהו ,  לפיד ובנט חייבים להפסיק להתעסק בשטויות הרסניות של משאל עם ולהרים את הכפפה הזאת כאן ועכשיו ,  או שגם על שמו של לפיד תירשם החמצה היסטורית ".  
חברה למפלגה של מיכאלי ,  חבר הכנסת עמר בר לב אמר כי מדובר ב"צעד היסטורי ",  וקרא לראש הממשלה לפנות לאבו מאזן ולהזמין אותו לפתיחת משא ומתן ישיר . " אנו נמצאים היום על צומת דרכים שבה יש לנו ממשל אמריקאי שדוחף שנגיע להסדר ומוכן לסייע לנו בכך ,  וגורמים פרגמטיים בעולם הערבי והמוסלמי שאיתם ניתן לדון ולקדם יוזמה ".  לדברי בר לב , " עכשיו ,  כשהכדור שוב נמצא אצלנו ,  אל לנו לגלגל אותו לגורמים אחרים ". 
יחד עם זאת ,  לא כל חברי הכנסת התלהבו מהצהרתו של ראש ממשלת קטאר .  על רקע הפיגוע הרצחני הבוקר בצומת תפוח ,  אמר יו"ר הקואליציה ,  חבר הכנסת יריב לוין  ( הליכוד )  כי  " הפיגוע הבוקר הוא התשובה הפלסטינית ליוזמות השלום החדשות של ג'ון קרי ,  והוכחה נוספת שכל הקלה שניתנת לפלסטינים מובילה מיד לפגיעה בחיי יהודים ".  לוין קרא לצה"ל לסגור באופן מיידי את צומת תפוח לתנועת פלסטינים ולהציב מחדש את המחסומים שהוסרו , " על מנת להבטיח שאירוע דומה לא יתרחש שוב ".  
לקריאה נוספת:הליגה הערבית :  מוכנים לשינויים ביוזמת השלוםנתניהו : " איראן לא חצתה את הקו האדום שהגדרתי באו"ם "  

השר פרי על היוזמה הערבית : " הגיע הזמן להרים הכפפה "
 שר המדע והטכנולוגיה אמר כי ההצהרה הקטארית על נכונות הליגה הערבית לחילופי שטחים בהסדר עם הפלסטינים מהווה  " אור חיובי ".  נתניהו ינאם בכנסת בדיון מיוחד על היוזמה הערבית

