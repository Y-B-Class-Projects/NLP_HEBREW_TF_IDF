תעזבו כבר את שרה
מה מלמדים בהשתלמות של מזכירות מנהלים ?  האם מגיש הספורט לא יודע מי זה קפטן ברצלונה ?  ולמה חלק מהביקורת על גב' נתניהו היא לא רק קטנונית ,  אלא גם מסוכנת .  שש הערות פמיניסטיות על השבוע
1 .  הקובץ המסעיר ששוגר השבוע בקבוצת הווטסאפ של חברותיי לא היה הכרעת הדין בעניין הולילנד  ( וגם לא עוד גילוי פיקנטי על איזה אקס של מישהי )  .  זו הייתה מודעת פרסומת קטנה מעיתון  " גלובס ".  הכותרת ,  לבן על גבי סגול ,  הייתה : " ניהול משרד ולשכות מנהלים ",  ומתחתיה נכתב : " השתלמות מקצועית חדשה ומאתגרת שתצעיד אותך קדימה "!  
באותיות קטנות יותר הובהר כי  " המרכז הבינלאומי לכנסים ופורום מנהלות הלשכה בישראל  ( פמ"לי )  מתכבדים להזמין את המזכירות בארגונכם "  לשני ימי הדרכה במלון תל-אביבי ,  שיכללו בין היתר אימון במולטי טאסקינג , " שיפור הארגונומיה בסביבת העבודה "  ו"יחשפו את השפעת הצבע על ההצלחה האישית והמקצועית ".  
בתחתית המודעה הודגש ,  למנוע חלילה בלבול ,  כי  " ההשתלמות מיועדת לעוזרי/ות מנכ"ל ,  מנהלות לשכה ,  מזכירות מנכ"ל ,  מזכירות מנהלי אגפים ,  מזכירות בכירות ,  מזכירות מקצועיות ומזכירות כלליות ".  
על התמונה המלווה את הפרסום לא צריך להרחיב :  מדובר כמובן בצעירה מצודדת ,  תכולת עיניים וקצרת שרוולים ,  שאוחזת בשני קלסרים .
 האמת ?  היה מחכים לגלות כי  " פורום מנהלות הלשכה בישראל "  הוא גוף חי ובועט שיש לו אפילו ראשי תיבות ,  וכי יש הבדל בין מזכירות מנכ"ל לסתם מזכירות של מנהלי אגפים .  כל כך התעניינתי בנושא עד שחשתי צורך לחייג למספר שנמצא באתר הכנס .  ענה לי יעקב מהמרכז הבינלאומי לכנסים שאחראי ,  לדבריו ,  לארגון הסדנה .
 שלום יעקב ,  הבנתי שבדיוק הסתיימה הסדנה של מזכירות ולשנות מנהלים .  איך היא הייתה ?  
" טובה מאוד ,  השתתפו כ-100 מזכירות ומנהלות לשכות ". 
וואו .  ולמה אתם מתייחסים בפרסומים שלכם רק למזכירות בלשון נקבה ולמנהלים בלשון זכר ?  
" רק מנהלים בלשון זכר ?  אין רק מנהלים בלשון זכר ". 
הנה ,  כתוב למשל  " לשכות מנהלים ".  
" זה ביטוי  'לשכות מנהלים' .  כלומר ,  לשכות מנכ"ל .  ולשאלתך ,  זה פתוח גם למזכירות וגם למזכירים ".  
אז למה כל ההתייחסות כאן מיועדת רק לנשים ?  
" כי זה כנס שמיועד רק למזכירות .  יש גם כנסים נפרדים שמיועדים רק למזכירים ". 
הבנתי .  איזה הבדל יש בתכנים של הסדנאות ?  
" אני אתן לך דוגמא ,  אם יש הרצאה להתאמת הצבע למראה  אז זה יותר מתאים לנשים .  לגברים זה יותר עניינים של קוד לבוש ". 
מגניב .  אתה יכול לשלוח לי בבקשה פרסומים על סדנאות למזכירים גברים ?  
" כן .  מה המייל שלך ?  "
 הילה קו תחתון סי נקודה וואלה נקודה נט נקודה איי אל .  ושאלה אחרונה :  מה זה ארגונומיה ?  
" זה העניין של הישיבה וההקלדה .  איך לשבת נכון ,  איך להקליד נכון ". 
תודה רבה ובהצלחה .
 מיותר לציין שעד מועד כתיבת שורות אלה לא התקבל אצלי כל פרסום על סדנה למזכירים .  נו שוין ,  אולי הוא טעה בכתובת .  
2 .  בשבוע שחלף ,  לאחר פרסום תביעת אב בית ראש הממשלה שכללה טענות על ההתפרצויות של גברת נתניהו ,  התאמצה התקשורת  שוב התאמצה - להסביר למה הידיעה על ההתנהגות והאופי של אשת ראש הממשלה בעצם רלוונטית לציבור .  
הגדיל לעשות עיתון אחד מסוים ,  בעל אג'נדה מובהקת ,  שנורא כועס על כך שלעיתון אחר יש אג'נדה מובהקת .  בין היתר נכתב על : " מה ראש הממשלה ,  האדם העסוק במדינה ,  צריך להתמודד בבית שלו ",  נשאל : " האם זה נכון שראש הממשלה יקום בשלוש בבוקר בגלל שקית חלב ",  ואפילו נפסק : " אל תגידו לנו שהקימה הזו לא משפיעה עליו ביום שלמחרת ".  מדובר ,  כמובן ,  בצרור שטויות מוחלט .  תקראו שוב את הטיעונים למעלה .  אם נמשיך עם ההיגיון המובע בהם ,  נמצא שזה ממש לא בסדר שיושב ראש הכנסת סעד  לא עלינו  רעיה חולה ;  שמנכ"לית משרד האוצר מונתה בחודש השמיני להריונה ;  ששר הפנים הביא לעולם תינוק  ( שמתעורר ,  על פי כל ההערכות ,  גם בשלוש בלילה )  ,  ושלשר האוצר יש ילדה עם צרכים מיוחדים ,  שגובה אנרגיות רבות יותר מילד רגיל .  אם היו הפרות של דיני עבודה בבית ראש הממשלה זה בהחלט רלוונטי לציבור .  אבל מה שפרטי  תעשו טובה ,  תשאירו פרטי .  אחרת ,  זה מציג תפיסה מיושנת ,  עלול לשדר מסר בעייתי על האחריות המשפחתית של בכירים ובכירות - וצובע פרשה חשובה ברכילות זולה .  
3 .  גווינית' פלאטרו לא הודיעה השבוע רק על הפרידה מבעלה ,  המוזיקאי כריס מרטין .  בראיון למגזין הבידור E !  סיפרה כי בקרוב תיפרד לתקופה גם מקריירת המשחק שלה כדי לחזור להיות אמא במשרה מלאה .
" אני חושבת שזה שונה כשיש לך עבודה משרדית ,  כיוון שזו שגרה ,  ואת יודעת ,  את יכולה לעשות כל מיני דברים בבוקר ואז את חוזרת בערב הביתה ",  הסבירה בראיון . " כשאת מצלמת סרט הם פתאום אומרים לך  'אנחנו צריכים שתבואי לשבועיים בוויסקונסין' ואז את עובדת 14 שעות ביום וזה מאוד קשה .  אני חושבת שלהיות אמא עם עבודה רגילה זה לא כמו  כמובן שיש אתגרים  אבל זה לא כמו להיות על הסט ". 
העיתונאית האמריקאית מקנזי דוסון הסתערה על הסחורה החמה והגיבה לפלאטרו בטור אישי ,  שהתפרסם ב"ניו יורק פוסט "  ונשא את הכותרת : " מכתב פתוח של אימא עובדת לגווינית' ".  היא עשתה את זה כל כך טוב ,  שמתבקש לתרגם כמה קטעים נבחרים .  לקרוא ,  להתמוגג  ורק להחליף את  " ניו יורק "  ב"תל אביב ":  
" גווינית' היקרה ,  מאוד נהניתי מהערותייך האחרונות למגזין E !  לגבי כמה עבודה משרדית היא קלה להורים ,  לעומת העבודה המפרכת על הסט .  כאם לפעוט  לא הייתי יכולה להסכים יותר !  'תודה לאל שאני לא עושה מיליונים בצילום של סרט פעם בשנה'  זה מה שאני אומרת לעצמי כמעט כל בוקר ,  כשאני מחכה לרכבת התחתית ,  בדרך להתחיל את המסע בן ה-45 דקות שלי אל תוך העיר .  אין ספק ,  כל פעם כשהדברים נעשים קשים  אני מזכירה לעצמי את העובדה הזו .  זו המנטרה שלי ". "וזה גם מה שמרגישות חברותיי האימהות .  נכון ,  ליידיז ?  תמיד כשאנחנו נפגשות אנחנו מדברות על כמה קל זה לאזן בין העבודה לחיי המשפחה ..  .  הנשים האלה חיות את החלום ,  אני אומרת לך !  ".  
" אין ספק ,  גווינית' ,  פיצחת את הסוד של הורים עובדים בכל מקום :  החיים המשוגעים של עבודה משרדית הם משב רוח מרענן לעומת עבודה בת 14 שעות על סט קולנוע .  14 שעות ?  מי בניו יורק ?   בעיקר עורכי דין ועובדי היי-טק ,  יכולים בכלל לעבוד 14 שעות רצופות ?  למרבה המזל ,  אלה שעובדים  " עבודות רגילות "  של חמש עד תשע ממש גדלים על העצים כאן ".  איך אומרים באנגלית ?  כל מילה בסלע .  
4 .  ועוד פכים קטנים :  לפני כחודשיים ,  בראיון לאולפן שישי ,  אמרה רעייתו של ניצב בדימוס ניסו שחם ,  הנאשם בעבירות מין בעובדות הכפופות לו ,  כי  " היא הניחה ,  כמו כל אישה במדינת ישראל ,  שדבר כזה  ( =בגידה )  יכול לקרות ".  פליטת פה ,  אם תרצו ,  שהכניסה את כל נשות ישראל לקלחת והחזירה אותנו באחת לפיפטיז .  גם השבוע ,  באותה תכנית ,  הושמעה על ידי מרואיין מחשבה פרטית שמוטב היה אם הייתה נשארת כזו :  
אילן מאור ,  בעבר קונסול בשנגחאי והיום בעל חברה פרטית ,  התראיין לכתבה על שביתת עובדי משרד החוץ וסיפר כיצד מאז סיים להיות עובד מדינה השתפר מצבו הכלכלי פלאים : " היום אני ,  בפעם הראשונה בחיי הבוגרים ",  אמר בחיוך למצלמה , " מרוויח יותר מאשתי  שזה כבר הישג ".  הפטריוטיות שהפגין מאור בכתבה הייתה מקסימה .  אבל המשפט הזה  אוי ,  אילן ,  כמה שהמשפט הזה קטן .  
יום למחרת פורסמה כתבה בחדשות סוף השבוע של ערוץ 2 על יציאה של חרדים לעבודה ,  בה אמר שר הכלכלה נפתלי בנט : " בסוף רוצים להתפרנס .  בסוף יש אישה ,  יש ילדים ,  צריך לפרנס אותם ".  השר בנט כנראה כל כך קבור בתפיסת עולם שמרנית ,  שהוא שכח דבר אחד :  בחברה המדוברת כבר שנים נשים הן שמביאות את הלחם הביתה .  
ולסיום נזכיר את הטקס המסורתי בליגת האלופות ,  בו עולים השחקנים לכר הדשא כשהם אוחזים בידיהם של ילדים וילדות חובבי כדורגל ,  ושהתקיים גם במשחקים ביום שלישי האחרון .  כשהופיעה על המסך באולפן ערוץ הספורט ילדה המחזיקה בידו של שחקן ברצלונה ,  מיהר המגיש העולץ מודי בר-און להצביע עליה ולדבר כביכול מגרונה בקול מתיילד : " אבא ,  מי זה "?  
איזה מצחיק אתה ,  מודי .  זה היה צ'אבי ,  הקפטן והמנוע של הקבוצה .  את זה אפילו אני יודעת ,  למרות שאני גם בת וגם אימא .  

תעזבו כבר את שרה
מה מלמדים בהשתלמות של מזכירות מנהלים ?  האם מגיש הספורט לא יודע מי זה קפטן ברצלונה ?  ולמה חלק מהביקורת על גב' נתניהו היא לא רק קטנונית ,  אלא גם מסוכנת .  שש הערות פמיניסטיות על השבוע

