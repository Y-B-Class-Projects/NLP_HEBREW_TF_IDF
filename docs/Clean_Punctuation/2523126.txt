יעלון : " סנקציות חריפות יכולות לעצור את אירן "
 בראיון חג לוואלה !  חדשות התייחס השר משה יעלון גם לעימות המתוקשר עם שר הביטחון ברק סביב פינוי בית המכפלה ,  והבהיר : " רואה עצמי כמועמד להחליף את נתניהו "
  ? סנקציות חריפות על אירן בשילוב נחישות בינלאומית יכולות לעצור את פרויקט הגרעין הצבאי האירני ?  ,  כך מעריך המשנה לראש הממשלה ,  השר לעניינים אסטרטגיים משה בוגי יעלון ,  בראיון חג לוואלה !  חדשות ,  וקורא למדינות המערב  ? לשדר נחישות ומהירות ?  לקראת רגע מבחן נוסף של המאבק הדיפלומטי בגרעין האירני - פתיחתן בשבוע הבא של השיחות הישירות בין אירן ובין שש המעצמות באיסטנבול .   ? אם המערב ישדר נחישות ומהירות - הן בהטלת סנקציות חונקות והן בנושא הפעולה הצבאית - ויפגין נכונות איתנה ללכת את כל הדרך ולהביא את המשטר האירני לכדי דילמה של פצצה או הישרדות ,  יכול להיות שאפשר למנוע את האופציה הצבאית ?  .  
עמדתו של יעלון בנוגע ליכולותיה של הדיפלומטיה לעצור את הגרעין הצבאי האירני והדרישה לפעול בנחישות אמנם מופנית למדינות המערב ,  אך לאור העימות המתוקשר השבוע בין יעלון לבין שר הביטחון אהוד ברק בסוגיית פינוי בית המכפלה ,  היא משקפת מוקד מחלוקת משמעותי יותר בין השניים ,  מהלוחשים הקרובים על אוזנו של ראש הממשלה .  בעוד שר הביטחון מטיל ספק ביכולותיהן של הסנקציות לגרום לאירן לזנוח את הגרעין ,  יעלון סבור כי עוד מוקדם להעריך את יעילותן של הסנקציות כפי שהוטלו עד כה .  
 ? מניסיוני במלחמות ?  ,  אומר הרמטכ"ל לשעבר ,  שיחגוג בחודש יוני הקרוב 62 ,   ? פעולה צבאית תמיד צריכה להיות הדבר האחרון ,  אם יש אפשרויות אחרות שיביאו את הצד השני להשתכנע אם להפסיק את הטרור או את הגרעין הצבאי ?  .  
לדברי יעלון ,  שמדגיש את ההכרח בעמידה איתנה ונחושה של המערב במסר שכל האופציות על השולחן ,  שילוב של סנקציות  ? חונקות ?  על הכלכלה האירנית ונחישות להשתמש בכל האופציות האחרות עשוי להביא את המשטר האירני למה שהוא נוהג לכנות  ? הדילמה ?  - פצצה או הישרדות .  עד כה העולם גילה הססנות לנוכח עליית מחירי הדלק וכרגע המערכת הכלכלית האירנית עדיין מתפקדת ,  אבל לאור סבבי הסנקציות האחרונים ,  מזהה יעלון סימנים ללחץ כלכלי אירני הולך ומתגבר .   ? המשטר האירני כבר הוכיח בעבר שכשהוא נלחץ הוא פועל .  ב-2003 אותו משטר בראשות חמינאי הבין שהוא עלול להיות מותקף בידי ממשל בוש ואז השעה את פעילות הגרעין שלו לשנתיים ". 
כמה מזיקות ההדלפות בתקשורת המערבית להרתעה הישראלית בנושא האירני ?  
 ? הבעיה העיקרית שנובעת מההדלפות האלה היא הרושם על המשטר בטהרן .  אם המשטר בטהרן מבין מתוך ההדלפות שמישהו רוצה להימנע מעליית מחירי הנפט אז זה רע מאוד ומקרב את האופציה הצבאית ?  .  
המחלוקות המדיניות-ביטחוניות בין ברק ויעלון שעלו השבוע לטונים גבוהים סביב בית המכפלה ,  היו בשנים האחרונות אחד המאפיינים המוכרים של ישיבות השמינייה ;  החל מהקפאת הבנייה בשטחים ,  עבור דרך אירועי המרמרה ,  מינוי הרמטכ"ל  ( פרשת גלנט )  ,  וכלה בפרשת הרפז ובאירועים נוספים .  השבוע ,  לאחר שהשתתף עם ברק בישיבה לילית של צוות השרים לענייני התיישבות שדנה בבית המכפלה ,  נרשם פרק נוסף ביחסים המתוחים ;  יעלון הציע יחד עם השר בגין ,  לבחון אפשרות של פינוי מרצון עד תום הבדיקה המשפטית ,  לאחר שהובן בישיבה כי אין כל מניעה ביטחונית או מדינית ליישוב הבית ומדובר רק בשאלה של קניין .  שר הביטחון התנגד ,  אך סוכם להמשיך בדיונים למחרת .  בצהריים הופתע יעלון ללמוד מכלי התקשורת שנתניהו לא השתכנע מההסדר שהציע ,  וששר הביטחון אישר עמו את הפינוי בבוקר .  
 ? ניתן היה להגיע לאותה תוצאה ללא הפעלת כוח ",  אומר יעלון ומקפיד להפנות את החצים לברק ולא לראש הממשלה נתניהו .  גם אני מאמין בשמירה על שלטון החוק ומחובתנו לבדוק את חוקיות המסמכים ,  אבל היה אפשר לעשות את זה בהסדר מול התושבים ?  ,  הוא קובע .   ? הדבר החמור זה אובדן האמון שבנינו השר בגין ואני בשנים האחרונות עם ההתיישבות .  טיפלנו בלא מעט סוגיות שבהן ראינו חשיבות להגיע במסגרת החוק להסדרה של המבנים ופירקנו לא מעט מוקשים .  אם אי אפשר לסמוך עלינו למנוע את העימותים בהתאם לחוק זה עלול להביא להתלקחויות נוספות בעתיד .  יכול להיות ששר הביטחון מעוניין בעימותים ,  אבל אנחנו כממשלה לא צריכים לאפשר לו את זה ?  .
 האם אתה מתכוון לקדם את הקריאה להפקיע את סמכויות ההתיישבות מידי שר הביטחון ? 
 ? זו דרישה שהעליתי כבר בעבר ,  ועד היום סורבה .  לאור ההתנהלות של שר הביטחון באירוע האחרון ,  נכון לעשות מה שהיה נהוג בממשלות קודמות ,  וגם בממשלת אולמרט ,  ולא להשאיר את סמכויות ההתיישבות בידיו של שר הביטחון בלבד .  במקרה המיוחד הזה ברור ששר הביטחון נוקט במדיניות שמנוגדת למדיניות בה מעוניינים ראשי הקואליציה וחוששני שזה עשוי לקרות שוב בעתיד ?  .  
עוד לפני העימות עם ברק ,  השבוע התבטא לראשונה יעלון באופן פומבי לגבי שאיפתו להחליף את נתניהו בראשות הליכוד והפך למועמד האגף הימני בליכוד לתפקיד שר הביטחון ,  וכל זאת אחרי שבחודש האחרון הצטרף לטרנד הפוליטיקאים ב ? מצב האומה ?  ופתח עמודי טוויטר ופייסבוק .  למרות שאינו פוסל בחירות קרובות ,  הוא אינו רואה אותן בפתח כרגע ,  ומקפיד להדגיש כי הוא מגבה את ראש הממשלה וכי גם את הצהרת הירושה יש להבין בהקשרה המדויק .
  ? עוד כשהגעתי לליכוד אמרתי שאני דבק במסורת החיובית של התנועה ,  בה כל עוד יש מנהיג שהולך בדרך הנכונה הוא מקבל גיבוי .  אני לא מאלה שמתחילים לחתור קודם .  זה לא אומר שאין לי דעה ולא אומר שאני לא אשמיע אותה ,  וגם היו ויכוחים בשנים האחרונות .  אני באתי לפוליטיקה כדי להשפיע ,  אני מוכן לקחת אחריות על כל תפקיד ועל כל דרך .  אני לא מארגן אירועים ולא יזמתי הפינוי בחברון .  לאחר שנתניהו יסיים את תפקידו אני בהחלט רואה עצמי מועמד ראוי להחליפו ?  .
 כיצד אתה מעריך את סיכוייו הפוליטיים של יו"ר האופוזיציה החדש שאול מופז ? 
 ? למדתי בפוליטיקה ובציבוריות הישראלית שאפשר לעבוד על חלק מהאנשים חלק מהזמן ,  אבל אי אפשר לעבוד על כל האנשים כל הזמן .  ליצור ספין על איזשהו נושא לתקופה מסוימת זה אפשרי ,  אבל כשאני מסתכל על ההתנהלות הציבור בסקרים בסוף הם מבינים ,  שעם כל הטענות ,  המסה תומכת בליכוד ,  בתנועה ובראש הממשלה .  בסוף יש תבונה קולקטיבית שאי אפשר לעשות עליה מניפולציות לאורך זמן ?  .
 
יעלון : " סנקציות חריפות יכולות לעצור את אירן "
 בראיון חג לוואלה !  חדשות התייחס השר משה יעלון גם לעימות המתוקשר עם שר הביטחון ברק סביב פינוי בית המכפלה ,  והבהיר : " רואה עצמי כמועמד להחליף את נתניהו "
 
