הממשלה אישרה תוספת של 1.5 מיליארד שקל לקצבאות הנכים
החלטת הממשלה כוללת 75 אלף קשישים נכים ומקצה סכום של 50 מיליון שקל לקצבאות לעיוורים .  השר כץ ,  שיזם הצעת חוק ממשלתית להעברת הסכום : " ניתן לנכים את הזכות לחיות פה בכבוד ".  נתניהו : " זו אוכלוסייה שאין ראויה ממנה לעזרה "
 הממשלה אישרה היום  ( ראשון )  תוספת תקציב של 1.5 מיליארד שקל להעלאת קצבאות הנכות בפעימה הראשונה במהלך שנת 2018 .  50 מיליון שקל יועברו לקצבאות לעיוורים ,  לבקשת שר העבודה והרווחה חיים כץ .  לאחר האישור בישיבת הממשלה תועבר הצעת החוק הממשלתית שיזם השר כץ לאישור ועדת השרים לחקיקה .  ההחלטה על העברת התקציב התקבלה בהסכמה בין השר כץ לבין ראש הממשלה בנימין נתניהו ושר האוצר משה כחלון ,  והיא תכלול גם 75 אלף קשישים נכים .  למרות נסיונות של אגף התקצבים להשתלט על החוק כפי שפורסם בוואלה !  NEWS ,  הצליח השר כץ להעביר בסוף את תוספת התקציב לפי הצעת החוק הממשלתית שלו .  שר העבודה והרווחה כץ בירך על האישור ואמר כי הוא  " שמח שהצלחתי לשכנע את הממשלה כי לא ניתן לדלג על תוספת לקשישים הנכים והעיוורים ".  בפתח ישיבת הממשלה אמר השר כץ כי  " ניתן לנכים את הזכות לחיות פה בכבוד ". 
ראש הממשלה נתניהו כינה את אישור ההחלטה  " בשורה גדולה מאוד "  והוסיף כי  " יהיה לה המשך גם בהחלטת התקציב שנביא לממשלה ב-11 בינואר ".  לדבריו ,  מדובר ב"התקדמות גדולה מאוד וזה בעצם שינוי שלא היה קיים כאן במשך עשרות שנים ,  התחשבות אמיתית באוכלוסייה נזקקת שאין ראויה ממנה לעזרה הזאת ".  
עוד הוסיף נתניהו כי אישור ההחלטה יאפשר לביטוח הלאומי להיערך לתשלום קצבה מוגדלת בחודש הבא וכי היא תועבר לאישור הכנסת בימים הקרובים .  השר כחלון אמר שההחלטה היא  " לא פחות מתיקון עוול היסטורי "  והוסיף כי  " במשך שנים רבות קצבאות הנכים כמעט ולא עודכנו והן הלכו ונשחקו ".  לדבריו , " התיקון שאישרנו היום בממשלה גם מתקן את העוול הזה וגם פותר את הבעיה לשנים קדימה .  אני מקווה שהעדכון ישפר את איכות חייהם של אוכלוסיית הנכים ויקל עליהם ". 
עוד בוואלה !  NEWS:התחזו למטיילים  וחיפשו חייל לרצוח :  כתבי אישום למחבלים מערדראש השב"כ :  השקט מתעתע  סיכלנו השנה 400 פיגועיםהמשטרה בודקת את מיצג הגיליוטינה ;  ריבלין : " הסתה ברורה "  
ממטה מאבק הנכים נמסר כי הם  " מודים לראש ממשלת ישראל בנימין נתניהו ,  שר האוצר משה כחלון ושר העבודה והרווחה על אישור הצעת החוק של שר העבודה חיים כץ והקצאת התקציבים הדרושים על ידי שר האוצר משה כחלון .  הכללת הקשישים בחוק כמתבקש מהחלטת בג"ץ 2009 תזקף כולה לזכות ההתעקשות של נעמי מורביה יו"ר מטה מאבק הנכים שנאבקה על כך במשותף עם השר חיים כץ ".  
" אנחנו סמוכים ובטוחים כי גם נושא מספר הפעימות וההצמדה לשכר הממוצע במשק יסתיימו כפי שאנו מצפים ,  במהלך הדיונים בוועדת העבודה והרווחה בראשות ח"כ אלי אלאלוף ,  תוך כדי הכנת החוק לקריאה שניה ושלישית ". 


 ( עדכון ראשון :  13:36 )  

הממשלה אישרה תוספת של 1.5 מיליארד שקל לקצבאות הנכים
החלטת הממשלה כוללת 75 אלף קשישים נכים ומקצה סכום של 50 מיליון שקל לקצבאות לעיוורים .  השר כץ ,  שיזם הצעת חוק ממשלתית להעברת הסכום : " ניתן לנכים את הזכות לחיות פה בכבוד ".  נתניהו : " זו אוכלוסייה שאין ראויה ממנה לעזרה "
 
