עכשיו זה רשמי :  ריבלין הטיל על בנימין נתניהו את הרכבת הממשלה
הנשיא חתם על כתב המינוי וקרא לנתניהו לפעול למען אחדות העם ,  זאת לאחר מערכת הבחירות המפלגת . " קיר הברזל הוא קיר שצריך להציב בינינו ובין האויבים שלנו ,  לא בתוך הבית ולא בינינו ",  אמר ריבלין .  נתניהו : " נתחיל בהרכבת הממשלה ללא שיהוי "
 ריבלין לנתניהו : " 65 ח"כים המליצו עליך להרכיב את הממשלה הבאה"הנשיא קרא לרה"מ לשקם את האחדות : " קיר הברזל צריך להציב בינינו ובין אויבנו ,  לא בתוך הבית"נתניהו : " אעשה הכול להצדיק את האמון "  
נשיא המדינה ראובן ריבלין נפגש הערב  ( רביעי )  בלשכתו בירושלים עם ראש הממשלה בנימין נתניהו ויטיל עליו את הרכבת הממשלה .  במהלך הפגישה חתם ריבלין על כתב המינוי ומסר אותו לנתניהו . " בדמוקרטיה הרוב מכריע ,  והוא אמר את דברו ",  אמר ריבלין . 
" לאחר התייעצות עם יו"ר ועדת הבחירות ,  המשנה לנשיאת העליון השופט מלצר ,  פתחתי בהתייעצויות עם ראשי המפלגות עוד לפני פרסום התוצאות הסופיות שקיבלתי היום בצהריים ,  אך התמונה הכללית הייתה ברורה .  הרינו להודיע כי 65 חברי כנסת המליצו עליך בנימין נתניהו כמי שתוטל עליו מלאכת הרכבת הממשלה ",  אמר הנשיא .
 מהרגע שנתניהו קיבל את המשימה עומדים לרשותו 28 ימים להרכיב את הממשלה ולהציגה בפני הכנסת ,  בתוספת אפשרית של שבועיים הארכה אם לא יעמוד בלוחות הזמנים .  לבקשת ראש הממשלה ,  הודיע הערב השר יריב לוין כי הפתיחה הרשמית של דיוני המשא ומתן הקואליציוני תידחה עד לאחר שישלים ראש הממשלה את סבב הפגישות עם ראשי המפלגות .  נתניהו צפוי להיפגש בימים הקרובים עם השר כחלון שישוב לארץ הלילה .
 לקריאה נוספת בנושאיו"ר ועדת הבחירות נגד בנט ושקד : " ניסו לערער על לגיטימיות התוצאות"נתניהו בנאום ניצחון : " לא מפחד מאיומים ולא נרתע מהתקשורת"ועדת הבחירות פרסמה את התוצאות הסופיות :  8 מנדטים ליהדות התורה  
" זכית .  זו הפעם החמישית ,  באמונו של העם היקר הזה היושב בארצנו ",  המשיך ריבלין . " עליך מוטלת האחריות להרכיב ממשלה בזמן שמשימות כבדות מונחות בפני הממשלה והכנסת - קואליציה ואופוזיציה כאחד .  ביצור ופיתוח מעמדה המדיני והביטחוני של מדינת ישראל .  לצד כל אתגר יש תמיד הזדמנויות ,  ולאור ההזדמונויות שאולי יעמדו לפתחנו ,  כמו כן צמצום וסגירת הפערים החברתיים ".  
ריבלין אף התייחס ליריבות ששררה בעקבות מערכת הבחירות ,  וקרא לנתניהו לחזק את האחדות בעם . " רק ישראל חזקה מבפנים חזקה מבחוץ ",  אמר ריבלין . " עברנו מערכת בחירות קשה מכל הכיוונים ,  נאמרו דברים שלא היו צריכים ,  אולי להיאמר לא במדינה יהודית ולא במדינה דמוקרטית .  קיר הברזל הוא קיר שצריך להציב בינינו ובין האויבים שלנו ,  לא בתוך הבית ולא בינינו .  נגמר 'אנחנו והם' ועכשיו זה רק 'אנחנו' ".  ריבלין ציין כי האחריות בנושא מוטלת על כל סיעות הכנסת ויותר מכל על ראש הממשלה .  הוא אף הצר על כך שבכנסת הקרובה יהיו פחות נשים ,  והביע תקווה כי קולן יישמע במהלך הקדנציה .  
בסוף דבריו ביקש ריבלין להודות לראשי המפלגות על שדרשו בשלום רעייתו נחמה ,  המאושפזת בימים אלה . " התרגשתי מאוד מהאיחולים ומהתפילות של נציגי כל הסיעות לרפואתה והחלמתה של רעייתי נחמה ,  התרגשתי מהמילים הכנות שיצאו מהלב ונכנסו אל הלב ". 
נתניהו מצדו שב על איחולי ההחלמה לרעיית הנשיא ,  והודה לו על הטלת מלאכת הרכבת הממשלה . " זוהי הפעם החמישית שבה אני מקבל על עצמי את המשימה ,  אין זכות גדולה מזו בחיים הדמוקרטיים ",  אמר נתניהו . " אני נרגש כמו בפעם הראשונה ,  ובמובן מסוים אפילו יותר מהפעם הראשונה .  אעשה הכל כדי להצדיק את האמון שאזרחי ישראל נותני בי ".  
נתניהו ציין כי הוא מודע לגודל האחריות והצהיר כי  " אפעל כשליח העם על כל חלקיו ,  אלה שבחרו בי ואלה שלא בחרו בי ".  לדבריו , " יסוד כוחנו הוא היכולת לפעול יחד כתף אל כתף בערבות הדדית מול המשימות העיקריות שעומדות בפנינו .  בתקופה של טלטלה עזה שפקדה ועדיין פוקדת את אזורנו ,  הצלחנו להפוך את ישראל לכוח עולמי עולה אפילו למעצמה של ממש בכמה תחומים מרכזיים ונראה שכל יום מביא בשורה חדשה ".  
נתניהו ביקש להודות ל-65 הממליצים ,  ולראשי המפלגות שלדבריו פעלו באופן מרשים עם שרי הליכוד בממשלה הקודמת . " נשקיע את מרב המאמצים להרכיב את הממשלה בהקדם ",  הבטיח . " זו תהיה ממשלה יציבה וממוקדת ,  אנחנו אמנם ערב חג הפסח אבל נתחיל במגעים להרכבת הממשלה בלא שיהוי מיותר כי המשימות הלאומיות מחייבות זאת .  אנחנו בפתח חג הפסח ,  כל עם ישראל יסב סביב שולחן ליל הסדר ,  דור אחר דור קראנו בהגדה לשנה הבאה בירושלים הבנויה והנה אנחנו פה בירושלים הבנויה והנבנית ,  בירתנו הנצחית ,  וממנה בוקע אור גדול .  אנחנו חזקים ברוחנו ודבקים במורשתנו וכראש ממשלת ישראל הנבחר אמשיך לשרת את עמנו ומדינתנו כדי שיחד נבטיח את נצח ישראל ".  
מוקדם יותר היום יו"ר ועדת הבחירות השופט חנן מלצר הגיש את התוצאות הסופיות לנשיא . " התוצאות והבדיקות מוכיחות עד כמה פעלתם ביעילות ובהגינות ",  אמר ריבלין . " ביומיים האחרונים קיימתי התייעצויות עם נציגי הרשימות ובקרוב אטיל את מלאכת הרכבת הממשלה על המועמד עליו המליצו חברי הכנסת .  כולי תקווה כי נשוב בקרוב משגרת החגים בהנהגתה של ממשלה ,  אם אפשר שתהיה גדולה ויציבה שתשקף כמה שיותר את רצון העם .  ברכות למדינת ישראל על התהליך הדמוקרטי .  ותודה בשם כל אזרחי מדינת ישראל לוועדת הבחירות ".  
בתום סבבי ההתייעצויות שקיים השבוע הנשיא עם הסיעות השונות שנבחרו לכנסת ה-21 השיג נתניהו רוב של 65 ח"כים ממליצים - חברי רשימות הליכוד ,  כולנו ,  איחוד מפלגות הימין ,  ישראל ביתנו ,  יהדות התורה וש"ס .  לעומתם ,  המליצו רשימות כחול לבן ,  העבודה ומרצ על יו"ר כחול לבן בני גנץ ,  ואילו הסיעות הערביות ,  חד"ש-תע"ל ורע"מ-בל"ד ,  לא המליצו על אף מועמד .  בליכוד מתכננים להתחיל כבר מחר את המשא ומתן הקואליציוני ,  ולקיים פגישות ראשונות עם נציגי סיעות הימין והחרדים .  

עכשיו זה רשמי :  ריבלין הטיל על בנימין נתניהו את הרכבת הממשלה
הנשיא חתם על כתב המינוי וקרא לנתניהו לפעול למען אחדות העם ,  זאת לאחר מערכת הבחירות המפלגת . " קיר הברזל הוא קיר שצריך להציב בינינו ובין האויבים שלנו ,  לא בתוך הבית ולא בינינו ",  אמר ריבלין .  נתניהו : " נתחיל בהרכבת הממשלה ללא שיהוי "
 
