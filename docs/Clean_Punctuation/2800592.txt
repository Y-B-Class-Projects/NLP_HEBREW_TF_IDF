נתניהו :  מי שמפגין נגד ישראל - שיעבור לרשות הפלסטינית
ראש הממשלה התייחס לפיגוע הדקירה בתל אביב ,  שבו נפצע באורח אנוש חייל . " הטרוריסטים מסיתים ורוצים לסלק אותנו מכל מקום - הם לא יצליחו .  נפעל בנחישות נגד מי שקורא להשמדתנו "
 ראש הממשלה בנימין נתניהו התייחס היום  ( שני )  לפיגוע הדקירה בתל אביב ,  שבו נפצע באורח אנוש חייל מדקירות של תושב שכם . " הטרוריסטים מסיתים ורוצים לסלק אותנו מכל מקום ",  אמר נתניהו בישיבת הסיעה בכנסת . " לא בירושלים ,  לא בתל אביב לא בשום מקום - אני מבטיח לכם ,  הם לא יצליחו בזה .  אנחנו ננצח את הטרור יחד .  נאבק בהסתה שמובילה הרשות הפלסטינית ,  נפעל בנחישות נגד המתפרעים שקוראים להשמדת מדינת ישראל ".  
נתניהו הוסיף כי  " לכל המפגינים בגנותה של ישראל ובזכות המדינה הפלסטינית אני אומר דבר פשוט :  אני מזמין אתכם לעבור לשם ,  לא נערים עליכם שום קשר .  הנחיתי להפעיל את כל הכלים שעומדים לרשותנו ,  את כל חומרת החוק כולל חוקים חדשים - כולל הרס בתי מחבלים .  מול המציאות הזאת אנחנו צריכים להתאחד .  זה לא הזמן לאמירות מפלגות .  ככל שנהיה מאוחדים יותר ,  נהיה חזקים יתר וזה מה שנדרש היום ממדינת ישראל ".  
שר הכלכלה נפתלי בנט אמר מוקדם יותר בתגובה לאירוע כי  " מדובר בפיגוע חמור ,  המוכיח כי 'קונספציית הבטונדות' פשטה את הרגל ".  לדבריו , " אי אפשר למגן אנשים ברחוב ,  אלא צריך להביא לכך שהמסיתים ,  יורי הזיקוקים והמתפרעים ישבו בכלא .  זאת מדיניות הביטחון הנכונה ",  אמר בנט . " אבו מאזן הפך להיות יורשו של עראפת ,  רק בלבוש אחר :  הוא טרוריסט בחליפה ויש להתנהג אליו בהתאם ".  
החייל נדקר ברחוב לוינסקי בתל אביב ,  בסמוך לתחנת רכבת  " ההגנה ".  חובשים ופרמדיקים של מד"א העניקו לו טיפול רפואי במקום ,  ופינו אותו תוך פעולות החייאה לבית החולים שיבא בתל השומר כשהוא במצב אנוש ,  ושם הוא הועבר לחדר ניתוח .
 על פי החשד ,  הדוקר הגיע לתחנת הרכבת ובכניסה לתחנה הוא דקר את החייל כמה פעמים .  שני עוברי אורח הגיעו לעזרת החייל והצליחו להדוף את הדוקר ממנו .  בשלב זה ניסה החשוד להימלט לרחוב לבנדה הסמוך .  שלושה אזרחים ,  ובהם אחד שנשא גרזן ,  רדפו אחריו .  כוחות יס"מ של המשטרה הצטרפו למרדף ,  ובבניין נטוש הם הצליחו להשתלט עליו והוא נעצר .  ברשותו נמצאה הסכין ששימשה לדקירה .  במהלך המרדף נפצע באורח קל גבר בשנות ה-50 לחייו .  הוא פונה לבית החולים איכילוב בעיר ,  יחד עם אישה שלקתה בחרדה .  

נתניהו :  מי שמפגין נגד ישראל - שיעבור לרשות הפלסטינית
ראש הממשלה התייחס לפיגוע הדקירה בתל אביב ,  שבו נפצע באורח אנוש חייל . " הטרוריסטים מסיתים ורוצים לסלק אותנו מכל מקום - הם לא יצליחו .  נפעל בנחישות נגד מי שקורא להשמדתנו "
 
