נתניהו ביקש לאשר משחקי כדורגל בשבת - החרדים זעמו וביטלו פגישה עמו
לקראת משבר בקואליציה :  לוואלה !  NEWS נודע כי ראשי הסיעות החרדיות זועמים על ראש הממשלה ,  לאחר שהתברר להם כי הוא מבקש להוציא היתר קבוע למשחקי כדורגל בסוף השבוע ולפגוע ,  לטענתם ,  בסטטוס קוו .  גורם פוליטי : " נתניהו נמצא במלכוד "
 ראש הממשלה בנימין נתניהו מבקש לאפשר לקיים משחקי כדורגל בשבת בחסות הממשלה ,  אך ראשי המפלגות החרדיות מתנגדים - כך נודע לוואלה !  NEWS .  פגישה שהייתה אמורה להתקיים הבוקר  ( חמישי )  בין נתניהו לנציגי החרדים בוטלה ,  לאחר שנודע להם כי ועדת שרים הבוחנת את מתן ההיתר הכללי להעסקה ביום המנוחה השבועית מתכוונת לחתום על היתר שיסדיר רשמית את פעילות הכדורגל בשבת .  גורם פוליטי חרדי אמר כי הפגישה עם נתניהו תתקיים בשבוע הבא .
 הפגישה הייתה אמורה לעסוק בריבוי העבודות על הרכבת בשבת בשבועות האחרונים ,  אך היא בוטלה עקב דרישת החרדים ,  לאחר שנודע להם כי על כוונת נתניהו לקבע את פעילות הכדורגל בסוף השבוע .  
לקריאה נוספת:רובי ריבלין : " כדורגל בשבת ?  מדובר בהרגל ,  זה הסטטוס קוו"בג"צ דורש הסבר מהמדינה :  מדוע משחקים כדורגל בשבת ? הוועדה לבחינת כדורגל בשבת : " העברת המשחקים איננה אפשרית "  
הסערה סביב קיום משחקי הכדורגל בשבת פרצה לפני שנתיים ,  בעקבות קביעה של בית הדין לעבודה בתל אביב שלפיה אין לשחקני כדורגל היתר חוקי לעבוד בשבת .  היועץ המשפטי לממשלה דאז יהודה וינשטיין הורה להמשיך במדיניות אי האכיפה הנהוגה בסוגיה ,  ובכך לשמר את הסטטוס קוו ,  אולם לא ניתן כך היתר רשמי .
 בתגובה ,  פנה לבג"ץ עו"ד אורי ישראל פז מהתנועה למדינה יהודית ,  בעתירה בשמם של שחקני כדורגל דתיים ומסורתיים שבה התבקש בג"ץ לאסור את המשחקים בשבת היות ולפעילות הענף אין היתר חוקי מטעם המדינה .  בחודש פברואר השיבה המדינה לעתירה וכתבה כי מדובר ב"סוגיה מורכבת ורגישה ביותר אשר אין אפשרות לייצר בה פתרונות מיידים וכוללים ". 
היועץ המשפטי לממשלה הנוכחי ,  אביחי מנדלבליט ,  כתב כי יש לאפשר את המשך קיום מדיניות אי האכיפה בכל הנוגע לקיום משחקי כדורגל בשבתות ובמקביל ליישם ולפעול באופן הדרגתי להפחתת משחקי כדורגל בשבת מחד - ולמציאת פתרונות לשחקנים הדתיים מאידך .  הדיון הקרוב בעתירה צפוי להתקיים ב-18 בספטמבר ,  ועד אז תצטרך הממשלה להכריע איך תנהג .  
כדי להימנע ממצב שבו בג"ץ יקבל את העתירה ויאסור את המשחקים בשבת ,  נתניהו מנסה לשכנע את החרדים לפתור את המשבר כך שיינתן היתר ענפי לפעילות הענף ,  אך הם מתנגדים לכך וטוענים כי מדובר בהפרת הסטטוס קוו .  הטענה החרדית היא שאינם יכולים לאפשר עבודה בשבת בחסות הממשלה בה הם יושבים .
 בנוסף ,  בוועדת השרים שתפקידה להעניק את ההיתר המדובר מכהנים כחברים ראש הממשלה ,  שר העבודה והרווחה והשר לשירותי דת .  ההיתר אמור להתקבל פה אחד ,  ולא ברוב קולות ,  ואם כך ,  עולה קושי משמעותי שכן שר הדתות דוד אזולאי מש"ס לא יוכל לחתום על היתר כזה .  בלשכת ראש הממשלה ניסו לטעון כי אחרי שהוקם משרד הדתות מחדש ב-2008 ,  השר הדתות לא קיבל חזרה את הסמכות להכריע במתן ההיתרים האלה ,  ולכן אין צורך בו כדי לחתום על ההיתר .  טענה זו נועדה להקל לכאורה על החרדים לקבל אפשרות של חתימה על היתר כזה .  החרדים צפויים להתנגד לטענה הזו .
" נתניהו נמצא במלכוד ",  אומר גורם המעורה בפרטים . " הוא לא יכול לאפשר לבג"ץ לאסור קיומם של משחקי כדורגל בשבת והדרך היחידה שהוא יכול למנוע החלטה כזו היא באמצעות היתר ענפי ,  ולכך החרדים מתנגדים ". 
בתוך כך ,  נציגי סיעת דגל התורה הליטאית ב"יהדות התורה "  הגיעו היום לבתיהם של הרב אהרון לייב שטיינמן והרב חיים קנייבסקי ,  מנהיגי הציבור החרדי-ליטאי ,  כדי להתייעץ איתם על ריבוי עבודות הרכבת בשבתות בשבועות האחרונים .  הרבנים הורו לכנס את שלוש מועצות גדולי התורה במפלגות החרדיות לכינוס נדיר המשותף לכולם כדי להכריע כיצד לפעול בסוגיה .  

נתניהו ביקש לאשר משחקי כדורגל בשבת - החרדים זעמו וביטלו פגישה עמו
לקראת משבר בקואליציה :  לוואלה !  NEWS נודע כי ראשי הסיעות החרדיות זועמים על ראש הממשלה ,  לאחר שהתברר להם כי הוא מבקש להוציא היתר קבוע למשחקי כדורגל בסוף השבוע ולפגוע ,  לטענתם ,  בסטטוס קוו .  גורם פוליטי : " נתניהו נמצא במלכוד "
 
