הקבינט התכנס בצהריים ;  צה"ל החזיר חיילים מחופשות
נתניהו והשרים יידרשו להכריע בין כמה אפשרויות קשות ,  לכל אחת מהן מחיר :  הרחבת המבצע ,  חידוש השיחות בקהיר ,  חתירה להסדרה חד-צדדית או מהלך באו"ם .  הלגיטימציה מבחוץ אזלה ,  וגם בליכוד נתניהו סופג אש
- נתניהו כינס את הקבינט המדיני-ביטחוני בקריה בתל אביב- על הפרק :  הרחבת המבצע ,  חידוש השיחות ,  חתירה להסדרה  " חד-צדדית "  או מהלך באו"ם- בצה"ל נערכים להסלמה :  קצינים וחיילים קיבלו הוחזרו לבסיס או הושמו בכוננות
לאיזו אפשרות תפנה ישראל ?  ראש הממשלה בנימין נתניהו כינס בצהריים  ( רביעי )  את הקבינט המדיני-ביטחוני בקריה בתל אביב ,  לדיון ראשון מאז קריסתה של הפסקת האש וההסלמה במצב הביטחוני בדרום .  גורם מדיני ישראלי אמר היום לוואלה !  חדשות כי ראש הממשלה והשרים יצטרכו להכריע בין שורה של אפשרויות קשות .  על הפרק :  הרחבת המבצע הצבאי ,  חידוש השיחות בתיווך מצרים ,  חתירה להסדרה  " חד-צדדית "  או מהלך בינלאומי באו"ם .  
גם בצה"ל נערכים לאפשרויות פעולה שונות :  חיילים וקציני חי"ר ושריון בסדיר קיבלו בבוקר שיחות טלפון ממפקדות החטיבות להיות ערוכים להקפצה לבסיס לפני הגעה לאוגדת עזה ,  וחלקם אף הוחזרו מ"רגילה ". 
מלחמה בדרום - סיקור מיוחד בוואלה !  חדשות :  גורם מדיני מאשר : " ניסינו להתנקש במוחמד דף "" לשבור את חמאס בפעולה קרקעית ,  לא להשאירו לדור הבא"שנת הלימודים תיפתח כסדרה בדרום ?   " פחד מוות"לייב בלוג | עדכונים שוטפים ,  דקה אחר דקה 
ראש הממשלה והשרים מבינים כי לכל החלטה שתתקבל בשלב הזה ,  אחרי יותר מחודש וחצי של מבצע בעזה ,  יהיה מחיר משמעותי .  שר החוץ אביגדור ליברמן כבר קרא הבוקר ,  פעם נוספת ,  לכבוש את רצועת עזה ולמוטט את שלטון חמאס .  בניסיון נוסף לעקוץ את נתניהו בהקשר להימנעותו מיציאה למבצע קרקעי נרחב ,  הוסיף ליברמן : " גם אם זהבה גלאון הייתה ראשת הממשלה ודב חנין היה מכהן כשר ביטחון ,  גם הם בסופו של דבר היו מורים על מהלך צבאי נרחב להפלת חמאס ".  
שרי הקבינט משוכנעים שנתניהו לא מעוניין במבצע מסוג זה ,  מחשש שהוא יעלה בהרוגים רבים .  חלקם אף מאשימים אותו - או גורמים בסביבתו - בהדלפת המצגת שצה"ל הציג לשרים לפני כשבועיים ,  שציירה  " תסריט אימים "  של מאות הרוגים לכוחותינו בעקבות פלישה נרחבת לעזה .  שרים משני אגפי הקבינט - הנצים והמתונים כאחד - סבורים שתכני המצגת שהודלפו נתנו לחמאס תחושה שהוא חסין מפני פעולה צבאית נרחבת .  
גם אם זה לא נכון ,  מבחינה בינלאומית לישראל יהיה קשה מאוד לצאת כעת למבצע צבאי נרחב בעזה .  הלגיטימציה הבינלאומית שהייתה לישראל בתחילת המבצע ,  באמצע חודש יולי ,  נגוזה לגמרי בינתיים .  ארצות הברית כבר עיכבה משלוחי נשק ,  בריטניה שוקלת להטיל אמברגו מוחלט ומזכ"ל האו"ם באן קי-מון האשים את ישראל בביצוע פשעי מלחמה .  ברקע פועלת הוועדה החד-צדדית של  " מועצת זכויות האדם ".  לישראל אין כרגע גיבוי למהלך נרחב שיוביל לנפגעים רבים בצד השני .  
הפתרונות המדיניים שעומדים בפני נתניהו בעייתיים גם הם .  חידוש המשא ומתן בקהיר לא נחשב לאפשרות ריאלית .  המצרים אמנם הצליחו היכן שנכשלו כל שאר המתווכים - הם יצרו הפסקת אש שהחזיקה מעמד שמונה ימים וגרמו לשני הצדדים לנהל משא ומתן רציני - אבל עקשנותו של חאלד משעל ,  ראש הלשכה המדינית של חמאס היושב בקטאר ,  הובילה את המגעים למבוי סתום .  בתוך הקבינט נוצרה קואליציה נדירה שכוללת את נפתלי בנט ,  את ציפי לבני ואת ליברמן ,  שמתנגדים ל"משא ומתן עם ארגון טרור ",  ונתניהו סופג אש גם משרים בליכוד .  אלא אם חמאס ינצור את האש מיד ,  נראה שהמהלך המצרי מיצה את עצמו .  
מהלך הסדרה חד-צדדי ,  כפי שהציעו לבני ובנט - כל אחד בדרכו - אינו באמת חד-צדדי :  הוא תלוי גם בשיתוף הפעולה של חמאס .  כל עוד הארגון ממשיך בירי מסיבי לעבר הדרום ,  ישראל לא יכולה להתחיל לפתוח את המעברים ולתת הקלות בתחום הדיג .  את הרעיון הזה אפשר היה לקדם כל עוד הפסקת האש החזיקה מעמד ,  אבל במצב הנוכחי היא תצטייר כמתן פרס לחידוש האש . " אם חמאס ירגיע את השטח ,  נוכל לדבר על רעיונות כאלה ,  אבל כרגע זה מוקדם מדי ",  אומרים גורמים מדיניים .  
אפשרות נוספת שנראית כרגע רחוקה היא פנייה למועצת הביטחון של האו"ם .  במהלך כזה יש סיכון כפול מבחינת נתניהו .  מבחינה ביטחונית ,  מועצת הביטחון עלולה לקבל החלטה שתקרא להסרת המצור מעל עזה ,  תוך דחיקת שיקולי הביטחון של ישראל .  מעבר לכך ,  כמה מהמדינות החשובות במועצה ,  ובראשן צרפת ובריטניה ,  מעוניינות כבר כמה חודשים ,  מאז כישלון יוזמת השלום של שר החוץ האמריקני ג'ון קרי ,  להניח הצעה שתגדיר קווים חדשים וברורים להסכם קבע ישראלי-פלסטיני .  לא מן הנמנע שהן ירצו לשלב את הרעיון הזה בתוך החלטת מועצה לפתרון המשבר בעזה ,  דבר שייאלץ את נתניהו להסכים בעקיפין ל"גבולות 67 ",   " מזרח ירושלים כבירת המדינה הפלסטינית ",  וביטויים אחרים .  
במצב שבו כל האפשרויות המדיניות והצבאיות נושאות מחיר יקר מאוד ,  קשה לקבל החלטות .  שר הביטחון משה יעלון הזהיר שלשום שישראל לא תאפשר לחמאס לגרור אותה למלחמה התשה ,  אבל מאז חידוש האש אתמול אחר הצהריים ,  זה מה שקורה .  כדי לשנות את המצב ,  ישראל תצטרך ליזום מהלך משמעותי לשינוי המצב - במישור הצבאי או במישור המדיני .
 לפניות לכתב אמיר תיבון :  amir.tibon@walla.co.il 

הקבינט התכנס בצהריים ;  צה"ל החזיר חיילים מחופשות
נתניהו והשרים יידרשו להכריע בין כמה אפשרויות קשות ,  לכל אחת מהן מחיר :  הרחבת המבצע ,  חידוש השיחות בקהיר ,  חתירה להסדרה חד-צדדית או מהלך באו"ם .  הלגיטימציה מבחוץ אזלה ,  וגם בליכוד נתניהו סופג אש

