 " דף חדש ביחסים ":  נתניהו נפגש לראשונה עם הנשיא הנבחר בברזיל
בפעם הראשונה שבה ראש ממשלה ישראלי מבקר במדינה הגדולה ביותר באמריקה הלטינית ,  נועד נתניהו עם ז'איר בולסונארו והזמין אותו לביקור בישראל ,  שהשיב כי הוא מתכנן להגיע בחודש מרץ הקרוב .  במהלך הפגישה ,  השניים סיכמו על הידוק שיתוף הפעולה בין המדינות
ראש הממשלה בנימין נתניהו נפגש היום  ( שישי )  לראשונה עם נשיא ברזיל הנבחר ז'איר בולסונארו בריו דה ז'נרו .  נתניהו הזמין את בולסונארו לביקור בישראל ,  שהשיב כי הוא מתכנן לבקר בישראל בחודש מרץ הקרוב .  במהלך הפגישה סיכמו השניים על הידוק שיתופי הפעולה בין המדינות בתחומי הכלכלה ,  הביטחון ניהול מערכות המים ,  החקלאות ,  הטכנולוגיה ותחומים נוספים .
 תחילה נועדו השניים בארבע עיניים ,  ולאחר מכן עברו לפגישה מורחבת בהשתתפות שר החוץ ,  שר ההגנה ,  שר האוצר - ובנו של נשיא ברזיל ,  חבר הקונגרס ,  בנו של נשיא ברזיל ,  אדוארדו בולסונארו .  נתניהו מלווה גם הוא בביקור בברזיל על ידי רעייתו שרה ובנו הבכור יאיר .  דובר המשפחה מסר כי הוצאות הטיסה והאחרות ישולמו מכיסה הפרטי של המשפחה .
 עוד בוואלה !  NEWS:קליפורניה הפכה ל"שדה קרב ",  יוון עלתה באש :  אסונות טבע ב-2018מצרים :  שני הרוגים ועשרה פצועים בפיצוץ אוטובוס תיירים מדרום לקהירפלסטיני נהרג בעימותים עם צה"ל בגבול הרצועה ;  בלוני תבערה שוגרו 
בולסונארו העניק לנתניהו את העיטור הלאומי הגבוה והחשוב ביותר שניתן לאורח רם מעלה ,  שבעבר ניתן לנשיא ארצות הברית לשעבר דווייט אייזנהאואר ולמלכה אליזבת השנייה .  אחרי הפגישה אמר נתניהו כי מדובר ב"ביקור היסטורי "  שמהווה  " ביטוי נוסף לכך שישראל היא כוח עולמי עולה ".   
" אנחנו כורתים כאן ברית גדולה עם מעצמת ענק של קרוב לרבע מיליארד בני אדם ,  שפותחת דף חדש איתנו ,  עם שיתוף פעולה שיעזור לאזרחים של שתי המדינות בתעסוקה ,  בכלכלה ,  בטכנולוגיה ,  בביטחון ולמעמדה הבינלאומי של ישראל ",  הוסיף ראש הממשלה .  
נתניהו נחת הבוקר בברזיל והפך לראש הממשלה הישראלי הראשון שמבקר במדינה הגדולה ביותר באמריקה הלטינית .  במהלך הביקור ,  שיימשך כחמישה ימים ,  הוא ישתתף בטקס ההשבעה של הנשיא הנבחר בולסונארו ביום שלישי ,  אז הוא צפוי להיפגש עם שר החוץ האמריקני מייק פומפאו ,  ולדון עמו בנושא איראן וסוריה ,  לראשונה מאז ההחלטה האמריקאית להשיג את הכוחות בסוריה .  כן יקיים פגישות עם נשיא צ'ילה סבסטיאן פיניירה ,  נשיא הונדורס חואן אורלנדו ארננדס ומנהיגים נוספים שיגיעו לטקס ההשבעה של בולסונארו .  
נתניהו ייפגש במהלך הביקור גם עם ראשי הקהילה היהודית בברזיל וישתתף באירועי הקהילה במעמד ראש עיריית ריו דה ז'נרו וכן צפוי לקיים מפגש עם מנהיגים אוונגיליסטיים תומכי ישראל בברזיל .  במשרד החוץ מקווים כי הביקור בברזיל ,  שנחשבת למעצמה כלכלית בת למעלה מ-200 מיליון איש ,  יגדיל את היקפי המסחר ויקדם את היחסים הכלכליים בין המדינות .
  ( עדכון ראשון :  28/12 ,  20:36 )   

" דף חדש ביחסים ":  נתניהו נפגש לראשונה עם הנשיא הנבחר בברזיל
בפעם הראשונה שבה ראש ממשלה ישראלי מבקר במדינה הגדולה ביותר באמריקה הלטינית ,  נועד נתניהו עם ז'איר בולסונארו והזמין אותו לביקור בישראל ,  שהשיב כי הוא מתכנן להגיע בחודש מרץ הקרוב .  במהלך הפגישה ,  השניים סיכמו על הידוק שיתוף הפעולה בין המדינות

