אובמה ליועציו : " נתניהו לא מוכן לעשות ויתורים "
 פחות מיממה לאחר נאום נשיא ארה"ב על המזרח התיכון מדווח ה"ניו יורק טיימס "  כי אובמה לא מאמין שראש ממשלת ישראל נכון לערוך ויתורים למען הסכם שלום עם הפלסטינים
נשיא ארצות הברית ,  ברק אובמה ,  אמר לעוזריו הקרובים כי הוא לא סבור שראש ממשלת ישראל ,  בנימין נתניהו יהיה נכון לעשות ויתורים הנחוצים להשקפתו בכדי להגיע להסדר שלום כולל עם הפלסטינים ,  כך דווח הבוקר  ( שישי )  ב"ניו יורק טיימס ".  נתניהו עושה כעת את דרכו לוושינגטון שם ייוועד עם אובמה שאמש התווה את חזונו לגבי הסכם השלום בין ישראל והפלסטינים .  
נתניהו ,  שיחד עם יועציו האזין לנאום בטרם המראתו לארצות הברית ,  התלונן כי  " מתווה אובמה "  דוחק את ישראל לפינה שכן הסכם על בסיס גבולות 67' עם חילופי שטחים מוסכמים יחשוף את ישראל לסכנה ביטחונית .  
עוד דווח בעיתון האמריקאי החשוב כי מספר שעות לפני נאום אובמה אתמול ,  שוחח ראש הממשלה בנימין נתניהו עם מזכירת המדינה האמריקאית ,  הילרי קלינטון ,  והביע את מורת רוחו נוכח כוונתו של אובמה להצהיר כי הוא תומך בהקמת מדינה פלסטינית בגבולות 67' .  עוד דווח ,  כי מקורביו של נתניהו טוענים כי הוא מעוניין שארה"ב תגונן על ישראל מפני ההצבעה באו"ם על ההכרה במדינה פלסטינית בחודש ספטמבר הקרוב .
 מלשכת נתניהו נמסר אמש לאחר הצהרה של אובמה כי  " הפלסטינים ,  ולא רק ארצות הברית ,  חייבים להכיר בישראל כמדינת הלאום של העם היהודי ,  וכל הסכם שלום עימם חייב לכלול קץ לכל תביעה מישראל .  ראש הממשלה יבהיר שעל מנת להגן על ישראל ,  צה"ל חייב להיות פרוש לאורך נהר הירדן .  ראש הממשלה יביע את אכזבתו מהחלטת הרשות הפלסטינית לאמץ את חמאס ,  ארגון טרור המחויב להשמדת ישראל ,  ומהתבטאויותיו האחרונות של מחמוד עבאס שמסלפות את ההיסטוריה ומבהירות שעבאס חותר למדינה פלסטינית במטרה להמשיך את הסכסוך עם ישראל ,  במקום לסיימו ". 

אובמה ליועציו : " נתניהו לא מוכן לעשות ויתורים "
 פחות מיממה לאחר נאום נשיא ארה"ב על המזרח התיכון מדווח ה"ניו יורק טיימס "  כי אובמה לא מאמין שראש ממשלת ישראל נכון לערוך ויתורים למען הסכם שלום עם הפלסטינים

