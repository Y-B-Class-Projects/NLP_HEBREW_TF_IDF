לאחר שנותח בהצלחה :  נתניהו שוחרר מבית החולים
נתניהו שוחרר מבית החולים הדסה עין כרם בו אושפז אתמול לאחר שחש כאבים חזקים בבטנו .  בימים הקרובים יוכל לקיים ישיבות בביתו ,  אך יהיה מוגבל פיזית . " מרגיש טוב מאוד "
 יממה לאחר שאושפז בבית החולים הדסה עין כרם בירושלים ועבר בהצלחה ניתוח לטיפול בבקע טבורי בבטנו ,  שוחרר הערב  ( ראשון )  ראש הממשלה בנימין נתניהו לביתו .  לפני צאתו מבית החולים ,  נמצאו כל המדדים הבריאותיים של ראש הממשלה תקינים .  בצאתו הודה שוב ראש הממשלה לצוות הרפואי שליווה אותו ולאזרחים הרבים שבירכו אותו ואמר : " תודה רבה לכולם .  אני מרגיש טוב מאוד ". 
הצורך בקיום הניתוח התעורר אתמול ,  לאחר שנתניהו חש כאבים חזקים בבטנו .  בעקבות הכאבים ,  הוא נבדק על ידי רופאו האישי ,  ד"ר צביקה ברקוביץ' ,  ועל ידי המומחה לכירורגיה פרופ' אריה דורסט .  האבחנה הראשונית הייתה חשש לבקע .  בדיקת סי.טי שהתקיימה בבית החולים איששה את החשש והוחלט לקיים את הניתוח במהלך הלילה .  הניתוח ,  שארך כשעה ,  בוצע בהצלחה .  
מוקדם יותר היום ביקש ראש הממשלה להודות לצוות הרפואי המקצועי והמסור שטיפל בו ,  ו"לכל האזרחים שהתעניינו בשלומי ".  עוד הוסיף נתניהו כי הוא  " ממשיך לדאוג כל הזמן לשלומכם וביטחונכם'' .  מנהל בית החולים העריך לאחר הניתוח כי יידרשו לנתניהו כמה ימי התאוששות בביתו ,  שבמהלכם יוכל לקיים ישיבות ,  אולם יהיה מוגבל מבחינה פיזית .
 פרופ' יורם וייס ,  מנהל מחלקת הרדמה בבית החולים ,  אמר הבוקר כי  " הניתוח התנהל הלילה כמו שכל ניתוח דחוף אחר מתנהל .  ראש הממשלה הגיע במצב רוח ובמצב יציב ,  עבר את הניתוח ללא כל סיבוכים .  היום בבוקר מצבו טוב והוא נינוח ,  חזר לעצמו לחלוטין וחש בטוב ".  
את מקומו של נתניהו מילא במהלך זמן נבצרותו מהתפקיד בשל ההרדמה המלאה שעבר שר הביטחון משה יעלון .  בשעה 11:00 בבוקר לערך הוחלט להשיב לנתניהו את סמכויותיו .  ההחלטה התקבלה בתום שיחה שקיים מזכיר הממשלה ,  אביחי מנדלבליט ,  עם מנהל בית החולים ,  ד"ר יובל וייס .  ישיבת הממשלה שהייתה מתוכננת להיום נדחתה ליום אחר ,  עד שראש הממשלה יתאושש .  

לאחר שנותח בהצלחה :  נתניהו שוחרר מבית החולים
נתניהו שוחרר מבית החולים הדסה עין כרם בו אושפז אתמול לאחר שחש כאבים חזקים בבטנו .  בימים הקרובים יוכל לקיים ישיבות בביתו ,  אך יהיה מוגבל פיזית . " מרגיש טוב מאוד "
 
