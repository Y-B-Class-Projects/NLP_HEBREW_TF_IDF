 " מאבטח רה"מ בטקס מעורב במות בתי ":  סערה ביחידה לאבטחת אישים
טל נחום נהרגה בתאונה במקסיקו ובמשפחתה האשימו שני אנשי שב"כ באחריות לתאונה ובהפקרתה בשטח . " דמה של טל זועק מן האדמה ",  כתבה האם .  גורם ביחידה מתח ביקורת : " חוסר רגישות של המפקדים להציב אותו ליד נתניהו באירוע כל כך חשוב "
 נסיבות תאונת הדרכים במקסיקו ,  שבה נהרגה הישראלית טל נחום בשנת 2015 נותרו בגדר תעלומה .  שני מאבטחי שב"כ ,  אותם פגשה בחופשה ושנסעו עמה ברכב בעת התאונה ,  מיהרו ארצה לפני שמשטרת מקסיקו הספיקה לזמן אותם לחקירה .  משפחתה העלתה טענות לפיהם המאבטחים אשמים במותה של טל ונמלטו ללא עונש .  בערב יום העצמאות הופתעו הוריה לראות את אחד מהם צמוד לראש הממשלה בנימין נתניהו בטקס הדלקת המשואות .
" הלב זועק ",  כתבה תמר ,  אמה של טל . " ראיתם את טקס 70 שנה למדינה בהר הרצל ?  ראיתם את המאבטח הגיבור שצמוד כל הזמן לראש הממשלה ?  אז תכירו ,  הוא אחד משני המאבטחים שהיו מעורבים בתאונה במקסיקו בה נהרגה ביתי טל .  אחד מהם נהג ברכב וגרם למותה .  שניהם נמלטו בחופזה מחקירה כפחדנים .  מדובר בתאונת פגע וברח ",  כתבה . " דמה של טל זועק מן האדמה ואני מתחננת לעשיית דין וצדק .  ליבי שותת דם ואינני יכולה עוד ". 
עוד בוואלה !  NEWS:ארדן לאלשיך :  בדוק נסיבות מעצרו של סא"ל במיל' ביום העצמאותתיעוד מטריד מכבישי הדרום :  נהיגה בשוליים וירי בחגיגות חתונהלאחר שנאבק עם שוטרים - חשוד באיומים על אמו מת באשקלון 
הפוסט שכתבה האם גרם לסערה בקרב מאבטחים ביחידה לאבטחת אישים .  גורם ביחידה אמר כי  " זה חוסר רגישות של המפקדים הציבו את המאבטח בצמוד לראש הממשלה בערב יום העצמאות ולא לקחו בחשבון את הנראות .  מדובר בחוסר רגישות כלפי משפחתה של הצעירה .  המאבטח השני נמצא היחידה אבל הוא בתפקיד שלא במגע עם מצלמות התיקשורת .  היה נכון שלא לשבץ את המאבטח בצמוד לראש הממשלה בטקס המשואות ". 
משב"כ נמסר כי הוא  " משתתף בצערה הכבד של משפחת נחום על מות בתם טל .  אנו שבים ודוחים את הטענות שהועלו ומבקשים להדגיש כי הפרסומים רצופים באי דיוקים .  על פי חוק במדינת ישראל ,  משטרת ישראל הינה הגוף היחידי והבלעדי שמוסמך לחקור מעורבות של אזרחים ישראלים בתאונות דרכים ,  וכך נעשה בפועל .  שב"כ סומך ידיו על רשויות החקירה ואכיפת החוק בישראל ויפעל בהתאם לתוצאות החקירה ".   

" מאבטח רה"מ בטקס מעורב במות בתי ":  סערה ביחידה לאבטחת אישים
טל נחום נהרגה בתאונה במקסיקו ובמשפחתה האשימו שני אנשי שב"כ באחריות לתאונה ובהפקרתה בשטח . " דמה של טל זועק מן האדמה ",  כתבה האם .  גורם ביחידה מתח ביקורת : " חוסר רגישות של המפקדים להציב אותו ליד נתניהו באירוע כל כך חשוב "
 
