אבו מאזן :  ישראל אחראית לחטיפת הנער ולרציחתו
יו"ר הרשות הפלסטינית התייחס למוחמד אבו-חדיר ,  שגופתו נמצאה ביער ירושלים ,  ודרש מישראל לשפוט אותם .  נתניהו הורה לחקור במהירות את  " הרצח הנתעב ".  עימותים קשים במזרח ירושלים
יו"ר הרשות הפלסטינית אבו מאזן התייחס היום  ( שלישי )  לרצח של מוחמד אבו-חדיר ,  הנער הערבי שגופתו נמצאה חרוכה ביער ירושלים - והטיל את האחריות למעשה על ישראל .  כמו כן ,  דרש אבו מאזן מישראל לחשוף את הרוצחים ולשפוט אותם .  בדבריו דרש אבו מאזן מראש הממשלה בנימין נתניהו לגנות את החטיפה והרצח של הנער כפי שהרשות גינתה את חטיפתם ורציחתם של שלושת הנערים גיל-עד שער ,  נפתלי פרנקל ואיל יפרח .  זמן קצר לאחר מכן פרסם נתניהו הודעת גינוי .
 בכיר פתח דימטרי דליאני אמר כי  " ממשלת הכיבוש הישראלית ,  בראשות בנימין נתניהו ,  נושאת את האחריות לטרור היהודי שנוקטים המתנחלים בתמיכה ברורה מהממשלה ,  בייחוד לנוכח חטיפת הנער הפלסטיני ורציחתו הבוקר בירושלים ".  הוא הוסיף כי ירושלים עדה לקיצוניות שמנהיגים כוחות הביטחון של ישראל .
 לפני הצהריים שוחח נתניהו עם השר לביטחון הפנים יצחק אהרונוביץ' ,  וביקש שגורמי החקירה יפעלו במהירות האפשרית לחקור מי עומד מאחורי  " הרצח הנתעב "  ומה הרקע למעשה .  כמו כן ,  קרא נתניהו לכל הצדדים לא ליטול את החוק לידיים . " ישראל היא מדינת חוק וכולם מצווים לפעול על פי החוק ",  אמר .
 עוד בוואלה !  חדשותגל גזענות בצה"ל :  אלפי לוחמים קוראים לנקמה בערביםמנחמים את משפחות הנערים : " רוצים קצת פרטיות"צהלות שמחה וקולות ירי :  קלטת החטיפה המלאה נחשפת 
במקביל ,  על אף ההשערות השונות שעלו בדבר הרקע למציאת גופתו של אבו-חדיר בירושלים הבוקר ,  במשטרה מדגישים כי עדיין נבדקות כל האפשרויות . " אנו בודקים את כל כיווני החקירה האפשריים ",  אמר הבוקר מפקד מחוז ירושלים במשטרה ,  ניצב יוסי פריינטי . " יש כמה כיוונים .  אני מבקש מכולם לא לקבוע מסקנות .  אנו מבינים שיש כל מיני השערות ,  אך אנו לא ממהרים לקבוע את זה .  אנו עובדים יחד עם שירותי הביטחון האחרים ואני מציע להמתין לתוצאות החקירה ".  
השר אהרונוביץ' התייחס לנושא בתדרוך במטה הארצי של המשטרה בירושלים ,  ואמר כי ככל הנראה יש קשר בין הגופה שנמצאה לבין מוחמד אבו-חדיר ,  שככל הנראה נחטף . " הכול נבחן כרגע .  יש הרבה אפשרויות ,  יש גם אפשרות פלילית וגם לאומנית ,  והכול נבחן בצורה אחראית ",  אמר אהרונוביץ' .  
בעקבות המקרה התלהטו הרוחות במזרח ירושלים .  מאות תושבי מזרח ירושלים התגודדו סביב ביתו של מוחמד בשועפאט ועל הכביש הראשי בשכונה .  חלק מהם מיידים אבנים ומטעני צינור לעבר כוחות הביטחון במקום .  כמו כן ,  שלושה מטעני צינור הושלכו לעבר כוח משטרה בשכונת בית חנינא שבמזרח ירושלים .  אחד מהמטענים התפוצץ והביא לפציעתו של תושב המקום .  הוא פונה לבית החולים ,  איש מהשוטרים לא נפגע .
 אהרונוביץ' ציין כי הורה לתגבר את הכוחות בבירה וקרא לתושבים לנהוג באיפוק . " מאחר שאנחנו מדברים פה עם תושבים גם יהודים וגם ערבים ,  אני אומר לכולם :  בואו נמתין בסבלנות ,  נראה לאן החקירה תוביל ",  אמר אהרונוביץ' .  
גורם במשטרה העריך בשיחה עם וואלה !  חדשות שההתפרעויות במזרח ירושלים ימשכו במהלך היום . " אנו פועלים בכוחות מתוגברים למנוע התפשטות של האירועים .  לפי שעה מדובר בעשרות בודדות של מתפרעים כשעיקר המוקד הוא בשועפאט ",  אמר .  במהלך היום נרשמו כמה אירועים של ידויי אבנים בשכונות נוספות במזרח ירושלים ,  אך מדובר באירועים קלים יחסית .
 התפרעויות חמורות בשועפאט הם דבר נדיר שלא נראו במקום שנים .  במשטרה הביעו תסכול מכך שאינם יכולים עדיין להעריך על סמך ראיות מה הרקע לרצח הנער ,  ולכן אין ביכולתם להרגיע את הרוחות .
 במהלך המהומות ,  נפצעה צלמת וואלה !  חדשות טלי מאייר בראשה מכדור גומי שנורה לעברה בעת שסיקרה את האירועים בשועפאט .  הצלמת נפגעה בלסת ופונתה לבית החולים הדסה הר הצופים בירושלים להמשך בדיקות .  צלם נוסף של אתר  " אקטיבסטילס "  אשר שהה לצידה וסייע לפנותה נפגע גם הוא ,  לאחר שנורה בעורפו .  
מחמוד ,  דודו של מוחמד ,  אמר לוואלה !  חדשות כי היו עדי ראייה לחטיפה ,  שניסו לרדוף אחרי הרכב ,  והם בטוחים שמדובר ביהודים . " אין לי ספק שהרצח בוצע על רקע לאומני כנקמה על רצח שלושת הנערים הישראלים ",  קבע הדוד .  לדבריו ,  למשטרה הועבר דיווח בנושא מיד ,  והיא הייתה יכולה לאתר במהירות את הרכב החוטף ואת החוטפים אולם איחרה בתגובתה .  הוא עוד ציין כי בידי המשטרה סרט וידאו המתעד את החטיפה ,  והרכב החוטף ,  יונדאי אפורה ,  נראה כבר לפני יומיים כשניסה לחטוף ילד לא הרחק משם .
" קשה לנו מאוד .  אנו לא יודעים מי עשה את זה לאחיין שלי אבל לא משנה לנו .  במקום ללכת לחפש את הפושעים ,  המשטרה יורה גז מדמיע עלינו ",  הוסיף מחמוד . " גם ככה קשה לנו ,  ועכשיו אנו צריכים להתמודד גם עם הצרות של המשטרה .  היה סרטון אבטחה שבו רואים שלושה בחורים מעלים בכוח את הנער לרכב הונדה שחורה .  לא רואים אם הם יהודים או ערבים ".  

אבו מאזן :  ישראל אחראית לחטיפת הנער ולרציחתו
יו"ר הרשות הפלסטינית התייחס למוחמד אבו-חדיר ,  שגופתו נמצאה ביער ירושלים ,  ודרש מישראל לשפוט אותם .  נתניהו הורה לחקור במהירות את  " הרצח הנתעב ".  עימותים קשים במזרח ירושלים

