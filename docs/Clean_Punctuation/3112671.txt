בצל המשברים באזור :  נתניהו ייפגש בחודש הבא עם מקרון בפריז
ראש הממשלה ונשיא צרפת שוחחו לבקשת האחרון ,  ודנו בין היתר בחשש מהתבססות איראן בסוריה ,  בהסכם הגרעין ובטלטלה בלבנון .  הם סיכמו לשוחח שוב בימים הקרובים ולהיפגש בחודש הבא ,  בפעם השנייה בתוך פחות מחצי שנה
ראש הממשלה בנימין נתניהו שוחח היום  ( ראשון )  בטלפון עם נשיא צרפת עמנואל מקרון על המשברים באזור ,  בראשם החשש מהתבססות איראן בסוריה .  לפי לשכת נתניהו ,  השיחה ארכה כחצי שעה ונקבעה לבקשת נשיא צרפת .  השניים ישוחחו שוב בימים הקרובים וייפגשו בפריז בתחילת החודש הבא .  
נתניהו ומקרון שוחחו על הסכם הגרעין עם איראן ,  שחזר לסדר היום העולמי בעקבות החלטת נשיא ארצות הברית דונלד טראמפ שלא לאשרר אותו ,  וכן על ניסיונות ההתבססות של איראן בסוריה ופעולותיה במרחב .
 מלשכת נתניהו נמסר עוד כי מקרון עדכן אותו במגעים שמקיים הנשיא בנוגע למשבר בביירות .  מקרון נפגש אתמול עם ראש ממשלת לבנון המתפטר סעד אל-חרירי ,  שהגיע לפריז אחרי ששהה שבועיים בערב הסעודית .  אל-חרירי ,  שלפי דיווחים רבים אולץ על ידי ריאד להתפטר ,  נימק את החלטתו לפרוש במעורבות האיראנית בלבנון ובפעילות חיזבאללה באזור .  
השניים נפגשו לראשונה ביולי ,  כשנתניהו הגיע לביקור רשמי בצרפת .  הם הבטיחו לשתף פעולה נגד איראן וחיזבאללה .
 לקריאה נוספת בנושאאחרי ההכרעה במלחמה בסוריה :  איראן תגביר את קצב הקמת הבסיסיםבריאיון נדיר  איזנקוט פתח לסעודים את  " קודש הקודשים הישראלי "  

בצל המשברים באזור :  נתניהו ייפגש בחודש הבא עם מקרון בפריז
ראש הממשלה ונשיא צרפת שוחחו לבקשת האחרון ,  ודנו בין היתר בחשש מהתבססות איראן בסוריה ,  בהסכם הגרעין ובטלטלה בלבנון .  הם סיכמו לשוחח שוב בימים הקרובים ולהיפגש בחודש הבא ,  בפעם השנייה בתוך פחות מחצי שנה

