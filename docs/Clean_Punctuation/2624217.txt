המשא ומתן הקואליציוני תקוע : " הצדדים מתבצרים בעמדתם "
 גורמים בליכוד אמרו כי המחלוקת העיקרית בין ראש הממשלה נתניהו לבנט ולפיד נוגעת לתיק החינוך , " וזה מה שמונע את החתימה ".  אמש נודע כי בממשלה הבאה יהיו כנראה 20 שרים
חרף ההתקדמות שחלה במשא ומתן הקואליציוני ביממה האחרונה ,  נראה כי הרכבת הממשלה מתעכבת .  לאחר שאתמול נועדו פעם נוספת ראש הממשלה ,  בנימין נתניהו ,  יו"ר יש עתיד ,  יאיר לפיד ויו"ר הבית היהודי ,  נפתלי בנט ,  אמרו אמש  ( שני )  גורמים בליכוד כי  " כל צד מתבצר בעמדתו ".  לדברי הגורמים ,  המחלוקת העיקרית בין הצדדים היא על תיק החינוך , " וזה מה שמונע כרגע את החתימה ".  
אם הליכוד ימשיך לאחוז בתיק החינוך ,  סביר שמי שיכהן בתפקיד יהיה השר המכהן גדעון סער .  במקרה שיוחלט להעביר את התיק ל"יש עתיד ",  אז המועמד הבולט לתפקיד הוא ח"כ שי פירון .  בליכוד הבהירו הערב כי הם מתכוונים להתעקש על משרד החינוך .  גורמים בליכוד הבהירו כי במפלגה עומדים על המשך ההחזקה בתיק ,  ואמרו : " למשרד החינוך בראשות סער יש הישגים רבים בארבע השנים האחרונות .  ראש הממשלה מעוניין בהמשך הצלחת תלמידי ישראל כפי שנראו היטב במבחנים הבינלאומיים ". 
מוקדם יותר אתמול נודע כי בפגישה המשולשת הושגו הסכמות לפיהן בממשלה הבאה יכהנו ככל הנראה 20 שרים ,  בנוסף לראש הממשלה עצמו .  מדובר בקיצוץ משמעותי במספר השרים לעומת הממשלה היוצאת .  אם אכן תתייצב הממשלה על 20 שרים ,  מדובר בהישג לח"כ לפיד  שדרש לקצץ את הממשלה מ-30 שרים ,  ל-18 בלבד .  
כמו כן ,  נראה כי לא יהיה  " מפתח "  זהה לחלוקת השרים לכל מפלגה בהתאם למספר המנדטים שלה .  ייתכן ומדובר בפתרון לצרה של ראש הממשלה נתניהו ,  שנאלץ להתמודד עם מספר גדול של חברי כנסת מכהנים בליכוד המצפים לכהן כשרים ,  לעומת דרישתו של לפיד לקצץ בגודלה של הממשלה .  במסגרת ההסכמה ,  הצליח נתניהו להשיג רוב של 12 שרים לליכוד-ביתנו מתוך 21 השרים  ( כולל את ראש הממשלה )  .
 בחדשות 2 דווח אמש כי אם וכאשר ח"כ אביגדור ליברמן יוכל לשוב ולכהן כשר ,  בהתאם להתפתחויות במשפטו ,  ייאלץ אחד השרים המכהנים לפנות את מקומו .  עם זאת ,  בתרחיש כזה ,  ליברמן יפנה הרי את תפקידו הנוכחי כיו"ר ועדת החוץ והביטחון של הכנסת ,  תפקיד נחשק בפני עצמו .  עוד דווח כי בממשלה הבאה יהיו חברים גם שמונה סגני שרים .  
המאמצים להרכבת הממשלה - כותרות אחרונותמסתמן :  רק 20 שרים ,  בנוסף לנתניהו ,  בממשלה הבאהמלחמת עצבים :  מי ישמור על ריכוז ברגע האמת ? תמה הפגישה המשולשת :  מחלוקת עם לפיד על תיקי החינוך והפנים
לפניות לכתב :  talk2yaira@walla.co.il 

המשא ומתן הקואליציוני תקוע : " הצדדים מתבצרים בעמדתם "
 גורמים בליכוד אמרו כי המחלוקת העיקרית בין ראש הממשלה נתניהו לבנט ולפיד נוגעת לתיק החינוך , " וזה מה שמונע את החתימה ".  אמש נודע כי בממשלה הבאה יהיו כנראה 20 שרים

