משפחת שליט :  נצעד לי-ם ונחזור רק עם גלעד
משפחתו של החייל החטוף הכריזה על חידוש המאבק הציבורי למען שחרורו .  במסיבת עיתונאים מיוחדת אמר אביו : " ממשלת ישראל מפקירה את גלעד .  לא נקבל שוב את האמירה השחוקה שפעילותנו פוגעת בהשבתו הביתה ,  וביום ראשון נצא למסע מחאה רגלי לבית רה"מ "
  ( צילום :  עוז מרון ,  עריכה :  גדי וינסטוק )  
" ביום ראשון הקרוב נצא מביתנו למסע מחאה רגלי לעבר בית ראש הממשלה בירושלים .  אנו מכריזים ומבטיחים לחזור הביתה רק עם גלעד ".  כך הצהיר הבוקר  ( שני )  נעם שליט ,  אביו של החייל החטוף גלעד שליט ,  במסיבת עיתונאים מיוחדת בתל אביב ,  בה נכחה גם רעייתו אביבה .
" כל לוחם ושליח המדינה יודע שהמדינה נמצאת מאחוריו ",  אמר שליט , " אבל לצערי שתי ממשלות ישראל הפקירו ומפקירות את גלעד ומפירות את הקוד האתי בין המדינה לחייליה .  הייתי מרחיק ואומר כי במצב הנוכחי נוח למקבלי ההחלטות ולקברניטי המדינה כאשר גלעד נשאר במרתפי חמאס ,  בעוד שהם ממשיכים לטעון שהכול נעשה למענו .  הם מרבים בקלישאות  אבל בפועל לא קורה דבר .  כל אחד מקווה שהבא אחריו יצטרך להתמודד עם הבעיה וכי הדבר לא ייפול בקדנציה הנוכחית ".  
לפיכך הצהיר שליט כי המשפחה ומטה המאבק החליטו  " לצאת במאבק מחודש ".   " אנחנו יוצאים למאבק מחודש .  לא נקבל שוב את האמירה השחוקה שפעילותנו פוגעת בשחרור גלעד .  הניסיון מוכיח שגם בתקופות ארוכות של הנמכת פרופיל דבר לא השתנה .  הניסיון ההיסטורי מוכיח שגם אם גלעד לא יחזור לעולמי עד הדבר לא ימנע את שחרור אותם מחבלים  הם ישוחררו מוקדם או מאוחר בקונסטלציה מדינית כזו או אחרת  עסקה או מחווה כזו או אחרת ".  
" ביום ראשון ,  ה-27 לחודש ,  אנו יוצאים מביתנו למסע מחאה רגלי לעבר בית רה"מ בירושלים ",  הצהיר שליט . " אנו מכריזים ומבטיחים לחזור הביתה רק עם גלעד .  אני קורא לכולם לדרוש מקברניטי המדינה להשיב את גלעד הביתה למשפחתו וארצו ".  לדבריו ,  המסע ייצא ממצפה הילה ויסתיים 12 יום לאחר מכן מול לשכת ראש הממשלה .  במשפחת שליט מתכוונים להישאר באוהל המחאה עד אשר הדבר יביא ,  לתקוותם ,  לשחרור בנם .  
הוריו של שליט נפגשו אתמול עם ראש הממשלה בנימין נתניהו והביעו בפניו את דאגתם מפני הקיפאון המתמשך במגעים להחזרת בנם .  שליט התייחס לפגישה והסביר כי  " במהלך הפגישה ראש הממשלה עדכן אותנו במצב הנוכחי של המגעים .  אבל לצערי הוא לא גרם לנו להיות יותר אופטימיים אחרי הפגישה מאשר לפניה ".  
שליט אמר עוד כי  " אנחנו החלטנו שארבע שנים זה מספיק זמן .  לא ניתן לממשלות קו אשראי נוסף לשנה חמישית ,  שישית ושביעית .  לצערי ,  הניסיון העצוב מלמד שאם לא נצא בזמן אנו עלולים לאחר את הרכבת ".  הוא הוסיף כי  " זו תעודת עניות חסרת תקדים למדינת ישראל .  המדינה ידעה בעבר להחזיר את חייליה שנשלחו למשימה ולא חזרו וכן להתמודד עם מחבלים ,  רוצחים ואסירים עם דם על הידיים ". 

משפחת שליט :  נצעד לי-ם ונחזור רק עם גלעד
משפחתו של החייל החטוף הכריזה על חידוש המאבק הציבורי למען שחרורו .  במסיבת עיתונאים מיוחדת אמר אביו : " ממשלת ישראל מפקירה את גלעד .  לא נקבל שוב את האמירה השחוקה שפעילותנו פוגעת בהשבתו הביתה ,  וביום ראשון נצא למסע מחאה רגלי לבית רה"מ "
 
