נתניהו וארדן ביקרו בבית השוטרת שנרצחה בי-ם : " הגיבורה של כולנו "
 ראש הממשלה אמר להורים השכולים כי  " אנו מצדיעים להדס ".  השר לביטחון הפנים : " שער שכם הפך לסמל עבור הפלסטינים ,  אנחנו בוחנים הוספת אמצעים ".  אביה של שוטרת מג"ב שנרצחה בפיגוע בשנה שעברה : " ברית דמים חיברה בינינו "
 ראש הממשלה בנימין נתניהו והשר לביטחון הפנים גלעד ארדן ביקרו הערב  ( ראשון )  בבית משפחתה של הדס מלכא ,  שוטרת מג"ב שנהרגה בפיגוע הדקירה באזור שער שכם ביום שישי האחרון .  הדס ,  בת 23 במותה ,  הועלתה לדרגת רב-סמל ראשון לאחר מותה ,  והובאה הלילה למנוחות בחלקה הצבאית בבית העלמין באשדוד .  
נתניהו אמר בפתח ביקורו : " קראתי את הפוסט המצמרר של הדס ",  בהתייחסות לפוסט שפרסמה בפייסבוק לאחר מותה של שוטרת מג"ב הדר כהן בפיגוע בשער שכם . " זה קרע לנו את הלב ",  אמר נתניהו . " היא מצדיעה להדר ,  אנחנו באנו להצדיע להדס ,  להרכין ראש לזכרה ,  להיות אתכם .  פשוט אובדן נורא ".  
עוד בוואלה !  NEWS:אחרי הפיגוע  מתיחות בהר הבית : " עימותים בין שוטרים למתפללים"שלוש חוליות ירי בשנה :  קן הטרור שממנו יצאו המחבלים בירושלים"הבטחת שנטוס יחד ,  מי תלווה אותי לחופה ?  ":  חברותיה של הדס נפרדות 
בסיום הביקור ,  נתניהו מסר : " ראינו עכשיו משפחה מופלאה ,  עם אהבה שורשית לארץ ולמדינה ,  והדברים האלה כל כך יקרים כשאנחנו שומעים את הסיפור של הדס  באיזה שדה היא צמחה ואילו ערכים הביאה מהבית ".  לדבריו , " זאת הילדה של כולנו ,  וזאת גיבורה של כולנו .  אם יש דבר אחד שנחרט בי ,  זה שאביה אמר שהדס אמרה ,  'אתם צריכים להבין שאם אנחנו לא שם ,  אין לנו בירה' ,  ואני אומר  בלי הצעירות והצעירים הללו אין לנו מדינה ".  
נתניהו נשאל על ידי העיתונאים במקום בנוגע למצב הביטחוני בירושלים ,  והשיב רק : " ביקשתי המלצות ממפקדי מג"ב ומהשר לביטחון הפנים לגבי הנושא ,  אבל זה לא היום והזמן לדבר על זה ". 
לדברי ארדן , " אנחנו בוחנים הוספת אמצעים לשער שכם ,  שהפך למין סמל עבור הפלסטינים ,  וקו החיכוך הראשון ,  בטח בתקופת רמדאן ,  בין הפלסטינים ללוחמות וללוחמים של מג"ב ".  השר טען כי  " הרבה מאוד פיגועים נמנעו ,  אבל לא תמיד הציבור מודע לכך .  יש הרבה סיכולים ,  ומדינת ישראל נמצאת היום במקום מאוד מתקדם בכל ההתמודדות עם טרור היחידים ,  אך אי אפשר לתת מעטפת של 100% הגנה ".  הוא הבהיר : " תמיד עלולים להתרחש אירועים כפי שאירעו לצערי בליל שישי האחרון ,  ועדיין אנחנו במקום מאוד מתקדם ".  
בין המנחמים בסוכת האבלים היו הוריה של הדר כהן ,  לוחמת מג"ב שנהרגה אף היא בפיגוע בשער שכם ,  לפני כשנה וחצי . " ברית דמים חיברה ביננו ,  והיום אנחנו משפחה ",  אמר עופר ,  אביה של הדר . " הם מחבקים אותנו ואנחנו אותם ,  משפחת השכול של משמר הגבול גדלה ,  התרחבה ,  אנחנו מנסים לתמוך זה בזה ". 
על קבלת הבשורה על מותה של הדס ,  סיפר כהן : " הסיטואציה קשה מאוד ,  זה אותו פיגוע .  זה תפס אותי ביום שישי בצימר בצפון ,  שזה מאוד קשה .  ישר אני מקשר את זה להדר ,  כשאני שומע שהיא נהרגה כל הסרט חוזר לי שנה וארבע אחורה ". 
הוא פנה לדוד ,  אביה של הדס ,  והבטיח : " תמיד נעזור לדוד ונתמוך בו ,  עד יומי האחרון אלווה אותך בכל דרך ,  הצטרפת למשפחת מג"ב שהיא תומכת ,  נכנסת למשפחה לצערנו ".  דוד אביה של הדס אמר , " אנחנו מודים למשפחת מג"ב ,  על העזרה והתמיכה בכל שלב .  את מה שנאמר בשיחות ביננו ,  אני משאיר את זה כך ".  
אביה של מלכא ,  דוד ,  סיפר היום : " אסון כבד נפל עלינו .  זכינו לילדה מדהימה 23 שנים ".  לדבריו , " הדסי ,  גדלת בבית של ערכים של אהבה ,  שלום ואחווה .  הערצנו אותך על מי שאת ,  על ההישגיות שלך ,  טוב הלב שלך ,  הסובלנות ,  החכמה ,  כושר המנהיגות שלך ,  ושמחת החיים שכל כך אפיינו אותך ,  עד שמחבל שפל ונתעב רצח אותך ולקח אותך מאתנו ,  יחד עם כל החלומות והשאיפות שלך ".  
" יש אנשים שיטבעו חותם בעם היהודי ובמדינת ישראל ",  הוסיף האב , " מרביתם פעלו במשך שנים ארוכות ,  אבל הדס שלנו ,  הטבעת חותם של אהבה ומסירות .  אנחנו גאים בך ובדרכך ".  הוא עוד סיפר : " נאבקת לעבור תפקיד ,  מתפקיד פקידותי בחיל הים לתפקיד של לוחמת במג"ב ,  תפקיד שכל כך אהבת  ואנחנו כל כך חששנו ". 
האב הודה  " לעם ישראל על התמיכה ברגעים הקשים ",  והוסיף : " הדס בתי היקרה ,  את תחסרי לנו בשולחן השבת ,  בארוחות המשפחתיות ,  בחגים ;  תחסרי לאחים ולאימא ואבא ".  הוא עוד אמר : " הדסי שלנו ,  תשמרי עלינו מלמעלה ,  במקומך המכובד תחת כיסא הכבוד .  נזכור אותך לעד ,  ותהיה נשמתך צרורה בצרור החיים ".  
מוקדם יותר סיפרה גאולה ,  אמה של מלכא ,  כי  " היא התגייסה קודם לחיל הים בתור מש"קית תיאום ימי ,  אך לאחר כשבעה חודשים בתפקיד ,  היא הבינה שהיא לא מקבלת סיפוק ממנו ".  היא הסבירה כי  " זה היה תפקיד פקידותי ולא מעניין שאין בו הרבה פעילות ,  והיא ביקשה לעבור לקרקל או למשמר הגבול ".  
" הדס הייתה ספורטאית ",  הדגישה האם . " מגיל שלוש-ארבע היא הייתה מביאה לנו מדליות .  היא הייתה אלופה בשחייה ,  הייתה שחקנית כדורסל בבית ספר העירוני בבאר טוביה ,  היא נסעה לחו"ל כמה פעמים ונבחרה לנבחרת שלהם מטעמם ".  לדברי האם , " הייתה לה נוכחות ,  הייתה לה הילה .  זה משהו בלתי נתפס .  היא תכננה לסיים את השירות בקבע ולצאת לחו"ל ,  כדי לממש את עצמה ".  
ביום שישי בשעות הערב ,  שלושת המחבלים יצאו משער שכם .  אחד מהם ניסה לגנוב את נשקה של מלכא ,  אך היא נאבקה בו .  בתגובה הוא דקר אותה כמה פעמים .  לוחמים שהיו עמה בזירה ירו בו למוות .  שני המחבלים האחרים החלו לרוץ מזרחה לעבר מערת צדקיהו וכוחות הביטחון פתחו במרדף אחריהם שבסופו נורו השניים למוות .  מלכא פונתה לקבלת טיפול רפואי ,  אולם הצוות בבית החולים הדסה הר הצופים נאלץ לקבוע את מותה .  
מלכא התגייסה למשמר הגבול בשנת 2012 ,  לאחר שירות של שבעה חודשים בחיל הים .  בשירותה במג"ב שירתה במרחב עוטף ירושלים ,  בבסיס ההדרכה החילי וביחידה כפרית בדרום .  היא הוכשרה כמפקדת וכלוחמת סיירת משמר הגבול ,  והשתחררה משירות סדיר ב-2015 .  בחודש מרץ 2016 התגייסה מלכא לשירות קבע ביחידת סמ"ג 5 של מג"ב דרום .
  ( עדכון ראשון :  18:15 )  

נתניהו וארדן ביקרו בבית השוטרת שנרצחה בי-ם : " הגיבורה של כולנו "
 ראש הממשלה אמר להורים השכולים כי  " אנו מצדיעים להדס ".  השר לביטחון הפנים : " שער שכם הפך לסמל עבור הפלסטינים ,  אנחנו בוחנים הוספת אמצעים ".  אביה של שוטרת מג"ב שנרצחה בפיגוע בשנה שעברה : " ברית דמים חיברה בינינו "
 
