נתניהו : " נחוש להעביר את חוק הלאום - עם או בלי הסכמה "
 אחרי הפשרה שגובשה לדחות בשבוע את הדיון בחוק השנוי במחלוקת שאותו הוא מקדם ,  הבהיר ראש הממשלה כי הוא יעביר את החוק גם מבלי שיגבש הסכמה רחבה .  בנוגע לאפשרות לבחירות בקרוב אמר : " ימים יגידו "
 ראש הממשלה ,  בנימין נתניהו ,  התייחס היום  ( שני )  בצהריים ל"חוק הלאום "  השנוי במחלוקת ,  שאותו הוא מקדם . " מדובר בחוק חשוב מאוד כדי להבטיח את עתידו של עם ישראל בארץ ישראל ",  אמר נתניהו בפתח ישיבת סיעת הליכוד בכנסת . " אני חייב לומר שהחוק והעקרונות שאני מקדם ישמרו על מדינת ישראל כמדינת העם היהודי - ורק שלו - לצד שמירה על זכויות של כל מיעוט ".   
" אני מוכן לתת סיכוי להידברות ולהגיע להסכמה ,  זה עדיף ,  אבל אני נחוש להעביר את החוק עם או בלי הסכמה ",  הבהיר ראש הממשלה .  כשנשאל על ידי אחד העיתונאים האם הסערה הפוליטית סביב חוק זה תוביל לבחירות השיב נתניהו : " ימים יגידו ". 
סערה פוליטית - כותרות נוספות:נתניהו מבשר העצמאות הערבית בישראל | דעהלפיד : " לא נצביע בעד חוק הלאום ,  בחירות - חוסר אחריות"המשבר שדרדר את הממשלה לשפל חסר תקדים | פרשנות 
מוקדם יותר תקף בחריפות שר האוצר יאיר לפיד את הליכוד ואת ראש הממשלה נתניהו על ההתנהלות שהובילה לראייתו למשבר הקואליציוני . " אני רוצה לעשות סדר בבלאגן .  נדמה לאנשים ולתקשורת שכל יום יש משבר על נושא אחר .  זה אותו משבר על אותו נושא ",  אמר לפיד בפתח ישיבת סיעת יש עתיד בכנסת . " חוק הלאום ,  קק"ל ,  מע"מ אפס ,  רפורמה בבריאות .  לכל אלה מכנה משותף - הפוליטיקה הישנה שמנסה להחזיר אותנו לשחיתות שלטונית ,  למכור את המדינה בשביל פריימריז וקבלני קולות ". 
לדבריו ,  חברי הליכוד מובילים את המדינה לבחירות מיותרות  " בזמן שהרחובות בוערים והאלימות משתוללת ".  לפיד הוסיף כי  " לא נוותר על העקרונות שלנו תמורת סחר סוסים פוליטי .  אנחנו מתעקשים ללכת למקומות הכי חולים בחברה הישראלית לנקות את האורוות .  אי אפשר להמשיך להתנהל ככה ".   
" אני קורא לראש הממשלה לנהוג באחריות ",  הוסיף לפיד . " עדיין לא מאוחר ,  אפשר לתקן ולהעביר יחד את התקציב ולהוריד את מפלס האלימות במקום לגרום לעוד שסעים וקרעים בין אזרחי המדינה .  ולעשות את מה שלשמו נבחרנו ". 
עמיתתו לקואליציה ,  יו"ר התנועה ושרת המשפטים ציפי לבני ,  אמרה בנושא כי  " אפשר לייצג אחדות סביב חזון או לייצר פלגנות בעם .  החוק של אלקין היה מפלג ולא מאחד .  החזון של מדינה יהודית ודמוקרטית משותף לכולנו .  ציונות היא גם יהודית וגם דמוקרטית .  לא יהיה אחד בלי השני .  זה החזון שמאחד את עם ישראל .  התנגדתי לאותו חוק שמפר את האיזון ומביא את ישראל למקום רע .  אלה עקרונותינו היום ובעתיד .  מהעקרונות האלה לא נסטה ".  
מוקדם יותר היום הושגה פשרה בנוגע ל"חוק הלאום ".  במהלך דיון בצהריים של הנהלת הקואליציה ,  המורכבת מראשי הסיעות בממשלה ,  הוחלט כי ההצבעה על החוק השנוי במחלוקת תידחה בשבוע .  בתום הישיבה נמסר כי הדחייה נועדה  " לגבש הסכמות ". 
החוק ,  שאושר בממשלה ,  אמור היה לעלות להצבעה טרומית במליאת הכנסת ביום רביעי .  שר החוץ ויו"ר ישראל ביתנו ,  אביגדור ליברמן ,  תמך ביוזמה .  מהבית היהודי נמסר כי גם יו"ר הסיעה ,  איילת שקד ,  תמכה במהלך ,  בנימוק ש"החוק יעבור בכל מקרה ",  כך שאין בעיה לדחות את ההצבעה עליו בשבוע .  
מנגד ,  מהתנועה נמסר כי יו"ר הסיעה ,  ח"כ מאיר שטרית ,  שנכח בישיבה ,  וכך גם הסיעה עצמה  " לא ביקשו דחייה לחוק  לא בעקיפין ולא במישרין .  הפרסומים השונים אינם עולים בקנה אחד עם האמת ".  
הצעת  " חוק הלאום "  המרוככת של נתניהו ,  שאושרה אתמול בממשלה חרף התנגדות שרי יש עתיד והתנועה ,  מבטלת את המדרג בין הזהות היהודית לזהות הדמוקרטית של המדינה ,  ושתי הזהויות מופיעות באותו סעיף .  בדומה להצעות הקודמות ,  ההצעה אינה מזכירה בפירוש כי למיעוטים בישראל יינתן שוויון זכויות מלא - ומן הסתם עוררה זעם רב לא רק בספסלי האופוזיציה ,  אלא גם בממשלה עצמה .  
לפיד מצדו הבהיר אתמול כי הוא ואנשי סיעתו לא יצביעו בעד  " חוק הלאום "  במתכונתו הנוכחית . " אם ראש הממשלה רוצה לפרק את הממשלה עכשיו זה חוסר אחריות לאומי ",  אמר לפיד בכנס באוניברסיטת תל אביב .  הבוקר פורסם בעיתון  " הארץ "  כי נתניהו פנה באמצעות שליחים לראשי הסיעות החרדיות והעביר מסר שלפיו אם יתחייבו להמליץ עליו לנשיא כראש הממשלה אחרי הבחירות הבאות ,  הוא יפזר את הכנסת כבר עכשיו .  גורמים בש"ס וביהדות התורה אישרו את הפרטים .  מנגד ,  אמרו בליכוד כי  " אכן נעשו ניסיונות נוספים להוביל לאחדות עם החרדים ,  אך הם לא צלחו ". 
במקביל ,  נשמעה ביקורת חריפה בליכוד על התנהלותו של יו"ר הקואליציה ,  זאב אלקין - שמקדם את  " חוק הלאום ":  יחד עם ח"כ איילת שקד .  בסביבת אחד משרי המפלגה אמרו כי  " אלקין מוביל את כולנו לבחירות ".  עוד אמרו בלשכת אותו שר ,  כי  " אלקין הוא האדם שאיתו נתניהו מתייעץ הכי הרבה בשבועות האחרונים .  זה גורם לתסכול בקרב השרים ולשכת ראש הממשלה ומוביל להקצנה בעמדות נתניהו ". 
 ( עדכון ראשון :  14:43 ) 
לפניות לכתב עמרי נחמיאס - omri_n@walla.net.il 

נתניהו : " נחוש להעביר את חוק הלאום - עם או בלי הסכמה "
 אחרי הפשרה שגובשה לדחות בשבוע את הדיון בחוק השנוי במחלוקת שאותו הוא מקדם ,  הבהיר ראש הממשלה כי הוא יעביר את החוק גם מבלי שיגבש הסכמה רחבה .  בנוגע לאפשרות לבחירות בקרוב אמר : " ימים יגידו "
 
