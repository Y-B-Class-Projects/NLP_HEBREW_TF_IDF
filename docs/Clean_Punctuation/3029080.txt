נתניהו נחקר כחמש שעות גם על פרשה נוספת ;  חשוד נוסף נחקר
בפעם השנייה השבוע נחקר ראש הממשלה במעונו בירושלים על ידי קציני יאח"ה ,  שעסקו גם בחשד לקבלת טובות הנאה מאנשי עסקים וגם ב"תיק 2000 ",  שפרטיו טרם ידועים .  החשוד הנוסף נחקר ביומיים האחרונים
ראש הממשלה בנימין נתניהו נחקר אתמול  ( חמישי )  במשך חמש שעות במעונו בירושלים בחשד לקבלת טובות הנאה בשווי מאות אלפי שקלים משני אנשי עסקים ובפרשה נוספת ,  המכונה  " תיק 2000 "  ושפרטיה עוד לא דועים .  לפי הודעת המשטרה ,  ביומיים האחרונים נחקר חשוד נוסף וכי בשל חשש לשיבוש החקירה לא ניתן למסור פרטים נוספים .  המשטרה מסרה כי תעדכן בנושא ככל שיתאפשר .  בתחילת השבוע נחקר נתניהו במשך שלוש שעות על ידי קציני היחידה בפיקודו של תת-ניצב כורש ברנור .
 בערוץ 2 דווח אמש כי ראש הממשלה חשוד שקיבל מהמפיק ההוליוודי ארנון מילצ'ן סיגרים בשווי מאות אלפי שקלים בשבע עד שמונה השנים האחרונות ,  וכי רעייתו שרה נתניהו קיבלה ממנו בקבוקי שמפניה יקרים .  מקורבי נתניהו מסרו בתגובה שמדובר במתנות מחבר אישי ,  שלא במסגרת תפקידו של ראש הממשלה .  עוד נמסר כי למילצ'ן היו ועדיין יש מניות בערוץ 10 וכי נתניהו במשך שנים ניסה לסגור את הערוץ - ולכן דחו את הטענות .  בערוץ 2 דיווחו עוד כי במשטרה מגדירים את  " תיק 2000 " " תיק כבד משקל ".  מסביבת נתניהו נמסר על כך כי הם  " לא יודעים במה התיק עוסק "  והם מכחישים שהועברו כספים , " אבל אם הועברו כספים - מדובר בהלוואה ,  והתיק מקורו באי הבנה ". 

נתניהו נחקר כחמש שעות גם על פרשה נוספת ;  חשוד נוסף נחקר
בפעם השנייה השבוע נחקר ראש הממשלה במעונו בירושלים על ידי קציני יאח"ה ,  שעסקו גם בחשד לקבלת טובות הנאה מאנשי עסקים וגם ב"תיק 2000 ",  שפרטיו טרם ידועים .  החשוד הנוסף נחקר ביומיים האחרונים

