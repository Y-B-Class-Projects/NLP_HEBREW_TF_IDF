שרה נתניהו ביקשה לפסול את נשיאת בית הדין לעבודה מלדון בתיק גיא אליהו
פרסום ראשון :  אשת ראש הממשלה הגישה בקשה לפסול את השופטת דיתה פרוז'ינין ,  מלעסוק בעניין תביעת עובד במעון ראש הממשלה ,  כיוון שהייתה זו שהכריעה לטובת מני נפתלי . " בית הדין לא יהיה מסוגל להכריע הפעם באופן שונה "
 פרסום ראשון :  אשת ראש הממשלה שרה נתניהו ביקשה היום  ( ראשון )  לפסול את נשיאת בית הדין האזורי לעבודה מלפסוק בתביעת עובד במעון ראש הממשלה ,  זאת בעקבות פסיקתה בפרשת מני נפתלי .  סנגורה של נתניהו הגיש בקשה חריגה לבית הדין האזורי לעבודה בירושלים ובה ביקש לפסול את השופטת דיתה פרוז'ינין ,  זאת לאחר שלטענתו קביעותיה של השופטת בפרשת מני נפתלי בעניינה של נתניהו מחייבות את הימנעותה מלהכריע בתביעת העובד ,  יחד עם כלל הרכב השופטים שהיה מעורב בפרשה .
 לפני כחודש בית הדין האזורי לעבודה בראשותה של פרוז'ינין הכריע לטובתו של נפתלי תוך קביעות חמורות כלפי נתניהו ,  זאת על אף שבפועל לא הייתה צד לתיק ושימשה כעדה בלבד .  במקביל לתביעתו של נפתלי ,  התנהלה נגד מעון ראש הממשלה תביעה נוספת של עובד אחר ,  גיא אליהו ,  שבה העלה טענות דומות .  כעת טוענת נתניהו באמצעות סנגורה ,  עו"ד יוסי כהן ,  כי לאור התייחסותה של פרוזי'נין לנתניהו כצד לתביעה ,  מבלי שניתנה לה הזדמנות לבסס את גרסתה ולהתגונן ,  על פרוז'ינין לפסול את עצמה מלפסוק בעניינו של אליהו . 
" בפסק הדין קבע בית הדין קביעה שלפיה מעון ראש הממשלה מנוהל באופן המווה העסקה פוגענית כלפי כל עובדיו באופן המעיד כי דעתו 'נעולה' ",  נכתב בבקשה .  עוד נכתב ,  כי : " הקביעות חרגו מגדרי הסעדים שנתבקשו בתובענה שהגיש נפתלי בהיותן 'נועלות' למעשה את דעתו של בית הדין ומחייבות אותו ליתן פסק דין דומה בעניינו של אליהו ..  .  בית הדין הנכבד אינו יכול למעשה להכריע בעניינו של אליהו באופן שונה מהאופן שבו הכריע בתיק של מני נפתלי .  בנסיבות העניין ,  לאור כך שבית הדין הכריע למעשה בפסק הדין באותן שאלות ופלוגתאות שהתעוררו בתיק של נפתלי ,  ברור כי הוא אינו פתוח לשכנוע בתיק של אליהו ".  לאור הטענות ,  מבקשת נתניהו להשהות את מתן פסק הדין בתיק עד להכרעה בבקשתם .  
עוד נכתב בבקשה כי  " לאחר שבית הדין קבע בפסק הדין כי המעון נוהל באופן העולה כדי העסקה פוגענית ,  כל שנותר לו הוא להכריע בתיק אליהו באופן זהה .  דעתו בהקשר לשאלת ההעסקה הפוגענית כבר הובעה מפורשות ,  עמדתו ידועה ,  נהירה וברורה ,  קביעותיו הנחרצות והחד משמעיות בפסק הדין מחייבות את המסקנה הבלתי נמנעת כי בתיק אליהו חייב הוא למעשה לקבוע קביעות זהות בכל הקשור לטענת ההעסקה הפוגענית .  למעשה ,  ובכל הכבוד הראוי ,  תפקידו של בית הדין בתיק אליהו בענייננו מתמצה לכל היותר במתן 'חותמת גומי' לאותן הקביעות שקבע בפסק הדין .  בית הדין אינו פתוח לשכנוע ואינו יכול להכריע בתיק אליהו באופן שונה מהאופן שבו הכריע בעניין נפתלי ". 
עו"ד נעמי לנדאו ,  המייצגת את גיא אליהו ,  מסרה בתגובה : " על אף הצהרותיה שהתקשורת רודפת אותה ,  נדמה כי לגברת נתניהו חסרה תשומת לב ,  אחרת אין שום דרך להסביר את בקשתה ההזויה לפסול את כבוד השופטת ,  הנשיאה פרוז'ינין ,  לבל תקבל החלטות שלא יישאו חן בעיני הגברת הראשונה .  לא ייתכן שהגברת נתניהו תמשיך להטיל כך רפש בשופטת ותהלך אימים גם על ערכאת הערעור שאמורה לדון בעניינה .  על הנהלת בתי המשפט לשים לזה סוף . 
" הבקשה עצמה אינה ראויה לכל התייחסות עניינית ,  שכן לגברת נתניהו היו אינספור אפשרויות להציג את עמדתה ,  להשפיע ,  להביא עדים מטעמה כפי שאכן עשתה .  זהו ניסיון נואל לשפר עמדות מהסיכומים שהוגשו לאחרונה על ידי הפרקליטות בתיקו של גיא אליהו ,  ולהביע חוסר אמון וחוסר שביעות רצון עמוקים מתפקודן של פרקליטות מחוז ירושלים ",  הוסיפה .  
תביעתו של אליהו הוגשה באפריל 2014 לאחר שטען להתעמרות מצד נתניהו בעת שהועסק במעון תחת פיקוחו של נפתלי ששימש אז כאב הבית .  אליהו טען בין היתר מצידו כי פיטוריו נעשו שלא כדין .  נתניהו עצמה העידה בתיק והכחישה את הטענות שהועלו נגדה כשבין היתר העידה כי  " יחסי עם העובדים הם מצויינים ואני מתייחסת אליהם בנימוס ..  .  יש כאן אנשים שמנסים לסחוט כספים ממדינת ישראל .  הטענות נגדי הן מתואמות ומתועבות ". 
לפני כשבועיים הגישה המדינה ערעור לבית הדין לעבודה על פסק הדין בעניינו של נפתלי .  המדינה מערערת על הטיעונים המשפטים ,  אך חולקת גם על העובדות .  ערעור המדינה מתייחס רק לקביעות המשפטיות בפסק הדין ולא לקביעות העובדתיות שבו ,  ועיקר טענתו היא שלא קיים גורם במדינה שיכול היה להעניק לנפתלי הבטחה להעסיקו בחוזה קבוע ,  ועל כן הפיצוי בגין  " הטעיה "  בנוגע להעסקתו אינו תקף .  
טיעון נוסף המועלה בערעור הוא כי ההכרעה בדבר העסקה פוגענית שחווה נפתלי אינה תקפה .  מבחינה משפטית ,  נטען בערעור ,  לא ניתן לתבוע על עוגמת נפש בגין העסקה פוגענית בלבד ,  מאחר שעבירה זו צריכה להתלוות לתביעה נוספת .  תיקו של נפתלי הוא תביעה עצמאית הדנה רק בעבירה זו ,  ולכן לא ניתן לקבוע כי חווה עוגמת נפש ושהוא זכאי לפיצויים בגינה .  

שרה נתניהו ביקשה לפסול את נשיאת בית הדין לעבודה מלדון בתיק גיא אליהו
פרסום ראשון :  אשת ראש הממשלה הגישה בקשה לפסול את השופטת דיתה פרוז'ינין ,  מלעסוק בעניין תביעת עובד במעון ראש הממשלה ,  כיוון שהייתה זו שהכריעה לטובת מני נפתלי . " בית הדין לא יהיה מסוגל להכריע הפעם באופן שונה "
 
