חודש לפיגוע בפריז : " היהודים יעזבו ,  השאלה היא מתי "
 30 ימים עברו מאז רציחתם של ארבעת בני הערובה במרכול הכשר במזרח הבירה הצרפתית ,  והשכונה שהייתה מודל לדו-קיום אירופי אינה בטוחה עוד .  יהודים רבים מתכוננים להגר : " היו לנו חיים ממש טובים כאן - עד היום ".  נתניהו : " יהודים צריכים לעלות "
 הקהילה היהודית בצרפת מציינת היום  ( ראשון )  30 ימים לפיגוע במרכול היהודי במזרח פריז ,  ובצל הכאב המר על מותם של ארבעה חברי הקהילה ,  יותר ויותר יהודים רואים את עתידם במדינה אחרת . " השאלה היא אינה אם הם יעזבו או לא ,  אלא היא הפכה למתי הם יעזבו ",  טען בשיחה עם העיתון האמריקני  " וושינגטון פוסט "  אלן אסולין ,  נשיא המרכז הקהילתי היהודי של סן מנדה ,  השכונה המזרחית של הבירה הצרפתית ,  שבה אירע הפיגוע .  
עבור ג'ניפר סבג ,  תושבת סן מנדה בת 30 ,  התשובה ברורה .  יחד עם בן זוגה ושלושת בניהם ,  תוך כמה חודשים היא תעבור לישראל . " תמיד אמרתי לכולם שכאן אנחנו מאוד מוגנים ,  זה כמו כפר קטן ",  סיפרה סבג ,  שמשפחתה היגרה ממרוקו ומתוניסיה לפני עשרות שנים ,  בשל אנטישמיות .  לדבריה , " הם באו כי צרפת הייתה מדינה נהדרת .  הם הקריבו כל מיני דברים ,  והיו לנו חיים ממש טובים כאן  עד היום ". 
עוד בוואלה !  חדשות :" זה המקום ליהודים ":  עשרות צרפתים עלו ארצה אחרי הפיגועחיילים בבלגיה ,  כוננות בבריטניה :  חשש מטרור נגד יהודי אירופהפרשנות | הצרפתים והמוסלמים בצומת דרכים :  התמודדות עם אתגרים חדשים-ישנים 
כעת ,  יהודי סן מנדה נמלטים ממה שהיה עבור הוריהם הארץ המובטחת .  נוכחות החיילים והשומרים מורגשת ברחובות ,  ובכניסות לבתי הכנסת ולמרכזי הקניות .  למרות שהממשלה הצרפתית עושה כל שביכולתם כדי למנוע את עזיבתם ,  הדאגה נותרת בעינה . " זה יותר מלחיץ מאשר נוסך תחושת ביטחון ",  הבהירה סבג .  היא הודתה כי בעבר בן זוגה והיא שקלו להגר מסיבות כלכליות ,  אולם המתקפה על  " היפר כשר "  הבהירה להם כי הם אינם יכולים לחכות עוד .  
בפריז יודעים היטב  עזיבת היהודים מסן מנדה עלולה לסתום את הגולל על התקווה לדו-קיום אירופי .  כשליש מתושבי השכונה הם יהודים ,  והם חיו בשלווה לצד שכניהם הנוצרים והמוסלמים .  ראש עיריית סן מנדה ,  פטריק בודואן ,  הבהיר כי היהודים  " שייכים למדינה הזאת .  צרפת זקוקה להם ".  בניגוד לנתונים בצרפת כולה ,  האוכלוסייה היהודית בסן מנדה גדולה מזו המוסלמית ,  ועד ל-9 בינואר ,  הם סברו כי האיסלאם הקיצוני אינו מאיים עליהם .
 שיחת היום של עוברי האורח במתחם הקניות בסן מנדה מתרכזת סביב הגירה  לישראל ,  או למדינות אחרת . " בעלי מוכן ,  אך אני עוד לא ",  אמרה אישה צעירה שהגיעה לקצבייה הסמוכה ל"היפר כשר ",  שנותר סגור .  לדבריה , " הייתי בתל אביב ביולי ,  וראיתי רקטות עפות לים .  לא הייתי מרגישה בטוחה גם שם ".  
הקצב ,  אהרון סולטאן ,  בן 20 ,  סיפר : " הוריי עזבו את תוניסיה במלחמת יום כיפור .  אמי אמרה לי שהם נמלטו לצרפת כשהערבים היו בדלת ,  מוכנים להרוג אותם ".  כעת ,  גם סולטאן וארוסתו מתכוננים להגר ,  אולם הוריו מתנגדים . " שאלתי את אמא שלי ,  'שנחכה לאותו הדבר כאן ?  עד שהערבים יהיו בפתח הדלת ? ' ".  לדבריו , " קשה לעזוב ,  אבל אנחנו לא מרגישים בטוחים .  אין לנו ברירה ". 
כחצי מיליון יהודים מתגוררים כיום בצרפת ,  וארגונים המנטרים אחר פשעי שנאה במדינה מדווחים על עלייה מדאיגה בתקריות על רקע גזעני נגד יהודים ,  כמו גם נגד מוסלמים .  עבור יהודים רבים במדינה ,  הפיגוע בבית הספר  " אוצר התורה "  בעיר טולוז בשנת 2012 ,  שבו נהרגו מורה ושלושה תלמידים ,  הייתה נקודת מפנה ביחסיהם עם צרפת .  
בתוך כך ,  ראש הממשלה ,  בנימין נתניהו ,  נשא היום דברים בכנס של דוברי צרפתית ,  שנערך במלון  " גני ירושלים "  בבירה ,  לציון 30 יום לפיגוע .  במהלך הכנס ,  חזר נתניהו על קריאתו ליהודים לעלות לישראל . " הקהילה של יהודי צרפת השתלבה באופן מופתי בארץ ישראל ואני מצפה לראות עליה מסיבית מצרפת ,  מאירופה ומחלקים אחרים של העולם ",  אמר . " כי יש לנו מדינה מתפתחת ומשגשגת שזקוקה לכישרונות האלו ,  וגם כי יש גל של אנטישמיות ".  
לדבריו , " ארבעת הנרצחים במרכול ,  כמו קודם לכן בטולוז ובבריסל ,  נרצחו אך ורק כי היו יהודים .  זה חלק מהמערכה שמנהל הטרור של האסלאם הקיצוני נגד כל היהודים ונגד כל בני התרבות ".  נתניהו המשיך ואמר כי הממשלות בעולם אמנם מנסות לספק הגנה ליהודים ,  אך המצב לא צפוי להשתנות . 
" הממשלות רוצות להגן על היהודים ,  אבל האם המצב באירופה ילך וישתנה לטובה ?  האם צפויה להיות תפנית חיובית או שהמצב יתדרדר ?  כראש ממשלת ישראל ,  כשאני מסתכל באופן אובייקטיבי על הכוחות הפועלים באירופה ,  אלו כוחות שלא קשורים לממשלה .  אלו כוחות א-תרבותיים ",  אמר . " רק פה אנו מסוגלים להגן על עצמנו כקולקטיב .  לא הרצל ולא ראשי הציונות חשבו שהאנטישמיות תעלם אם נקים את מדינת היהודים ,  אך הוא חשב שאם הם יתקבצו ויחזרו למולדתם הם ישיבו להם את הכוח להתנגד למבקשי נפשם ". 
על פי נתוני הסוכנות היהודית ,  כ-2,000 יהודים בממוצע עלו לישראל בכל שנה עד 2013 ,  אז עמד מספרם על כ-3,400 .  אולם במהלך השנה האחרונה ,  הנתון קפץ ליותר מ-7,000 .  כך ,  לראשונה ,  יותר מאחוז אחד מאוכלוסייתה היהודית של מדינה מערבית היגר לישראל .  דובר הסוכנות היהודית ,  אבי מאיר ,  טען כי מאז המתקפה ב"היפר כשר ",  מספרן של שיחות הטלפון שהגיעו ללשכה הפריזאית של הסוכנות היהודית שולש .  על פי התחזיות ,  15 אלף יהודים יעברו לישראל בשנה הקרובה .  
לאחר שיהודי צרפת ציינו בבתי הכנסת ברחבי המדינה את יום ה-30 לרצח ,  אלפי יהודים הגיעו מיד לאחר מכן ליריד העלייה לנגב ולגליל שהתקיים בפריז במשך יומיים ,  והוכיחו כי חששם לא חלף . " הבת שלי כבר גרה בתל אביב ומתגייסת עוד מעט לצה"ל .  אשתי מאוד רוצה לעלות לארץ ",  סיפר דוד בן אבו ,  יהודי המתגורר בפריז ,  שהגיע ליריד העלייה שארגן המשרד לפיתוח הנגב והגליל . " מה שקרה לפני חודש עדיין מורגש ,  אבל לא רק בקרב היהודים ,  אלא אצל כל הצרפתים .  אני רוצה ללכת לבית כנסת עם כיפה גלויה על הראש ולא להוריד אותה ".   
" הייתי רוצה לגור ברמת הגולן ולהתעסק עם יין ,  זה החלום שלי ",  הוסיף בן אבו . " לכן באתי לכאן לשמוע על האפשרויות לעשות עלייה בקרוב .  גם ככה כל שלושה חודשים אני בארץ ".  
גם שאנה בן אבו ,  המתגוררת בפריז ,  הגיעה היום ליריד העלייה וסיפרה : " אנחנו מאוד רוצים לעלות לישראל .  באתי ליריד כדי לשמוע על ההטבות לעולים החדשים וגם כדי לרשום את הילדים שלי ללימודים בישראל "  לדבריהף  " המשפחה כבר מוכנה ובאנו היום לשמוע מה האפשרויות העומדות בפנינו .  אנחנו לא מפחדים אבל מה שקרה בהחלט לא נעים ,  והגיע הזמן להגיע לארץ ישראל ". 
את יריד העלייה לנגב ולגליל יזם השר סילבן שלום ,  שנחת ביום חמישי האחרון בפריז ,  בראש משלחת של ראשי ערים ומועצות מהנגב ומהגליל .  ביום שישי הוא נפגש עם נשיא צרפת לשעבר ניקולא סרקוזי והודה לו על תמיכתו בקהילה היהודית .  למחרת פקד שלום יחד עם אנשי משרדו את יריד העלייה ,  שננעל הערב .  
לצד ההטבות המגיעות לעולים מצרפת הציגו ראשי הרשויות בפני באי היריד את אפשרויות הדיור והחינוך שיישוביהם יכולים להציע להם . " אני נרגש להיות כאן ולראות את העוצמה ואת אהבת ישראל שיש בקהילה היהודית כאן ",  אמר השר שלום . " אמרתי לראשי הקהילה שליהודים יש זכות לחיות בביטחון בכל מקום בעולם ,  אבל אם יש מביניהם כאלה שהחליטו לעזוב את צרפת ,  אני רוצה שהם יגיעו לישראל ,  שהיא הארץ הבטוחה ביותר עבור היהודים ". 
לפניות לכתבת :  adihashmonai@walla.com 

חודש לפיגוע בפריז : " היהודים יעזבו ,  השאלה היא מתי "
 30 ימים עברו מאז רציחתם של ארבעת בני הערובה במרכול הכשר במזרח הבירה הצרפתית ,  והשכונה שהייתה מודל לדו-קיום אירופי אינה בטוחה עוד .  יהודים רבים מתכוננים להגר : " היו לנו חיים ממש טובים כאן - עד היום ".  נתניהו : " יהודים צריכים לעלות "
 
