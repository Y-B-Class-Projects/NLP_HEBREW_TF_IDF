האולטימטום פג ;  צה"ל נערך לפינוי  " בית המכפלה "
 המתנחלים טוענים כי עמדו באולטימטום והגישו את כל המסמכים שיעידו לדבריהם על רכישת הבית בחברון .  באוגדת איו"ש נשלמו ההכנות לפינוי
 ( צילום :  דניאל בוק ;  עריכה :  מיכאל ברגמן )  
פיקוד מרכז בצה"ל ומשטרת מחוז ש"י ,  נערכים לפינוי בית המכפלה בחברון ,  זאת לאחר שהאולטימטום לפינוי הבית שחל ב-15:00 פג .  גורם צבאי בכיר אמר לוואלה !  חדשות כי לאוגדת יהודה ושומרון  ( איו"ש  א"ב )  שחברון שוכנת באזורה ,  כל הסמכויות המשפטיות לבצע את הפינוי לאחר שנציגי האזרחים במבנה לא הציגו את המסמכים הנדרשים .  
גורם צבאי בכיר אמר כי  " כוחות הביטחון ומנהל האזרחי ייערכו בכל הרצינות למשימת הפינוי מהמבנה אך לא נראה שיידרש שימוש בכוח משמעותי או שתהיה התנגדות בשטח ".  גורם ביטחוני נוסף ,  הבהיר כי ההודעה לאזרחים על הפינוי הצביעה על השעה 15:00 כעל השעה האחרונה להגשת המסמכים ,  אבל זה לא אומר שזו תהיה שעת הפינוי .  מועד הפינוי מהמבנה ייבחר על פי שיקולים מבצעיים ורצון למנוע חיכוך או שימוש בכוח .  הידברות והסכמה עדיפה על כל פעולה אחרת ".  
הפלישה לבית המכפלה - כותרות אחרונות:משרד הביטחון : " הצו לפינוי 'בית המכפלה' ייאכף"דיירי בית המכפלה : " נתניהו ישלם על פינוי בקלפי"נתניהו התקפל ?  ביקש לדחות את פינוי  " בית המכפלה "  
מנגד ,  נציגי המתנחלים שפלשו לבית בחברון מסרו כי כל המסמכים המעידים על חוקיות רכישת הבית נמסרו למנהל .  לדברי עורכי הדין של המתנחלים ,  המסמכים שהועברו מעידים על חוקיות רכישת הבית . " כך אנו מקווים שיישללו משר הביטחון כל התירוצים לעיכוב מתן ההיתר לביצוע העסקה  ( הקנייה  י"ב )  ומשרד הביטחון יוכל לרדת מהעץ עליו טיפס ",  אמרו הדיירים בבית .  
ההערכה היא שפינוי הדיירים לא יתבצע בשעות שלאחר תום המועד שנקבע לפינוי .  ראש הממשלה בנימין נתניהו ,  שביקש אמש להשהות את הפינוי ,  צפוי לכנס הערב ישיבה מיוחדת בהשתתפות צוות השרים לענייני התיישבות - בני בגין ומשה  ( בוגי )  יעלון ,  שר הביטחון אהוד ברק ,  מזכיר הממשלה צביקה האוזר ,  וכן גורמים מקצועיים במהל האזרחי ובמשרד הביטחון ,  על מנת לדון בנושא פינוי הבית בחברון .  

האולטימטום פג ;  צה"ל נערך לפינוי  " בית המכפלה "
 המתנחלים טוענים כי עמדו באולטימטום והגישו את כל המסמכים שיעידו לדבריהם על רכישת הבית בחברון .  באוגדת איו"ש נשלמו ההכנות לפינוי

