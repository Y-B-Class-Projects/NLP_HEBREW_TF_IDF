 " נתניהו ייחקר ב-12 ביוני ;  חפץ סיפק ראיות משמעותיות בתיקים "
 בחדשות 2 פורסם כי המשטרה העבירה בקשה ללשכת ראש הממשלה לחקור את נתניהו בפעם התשיעית ,  וכי החקירה תתקיים בעוד שבועיים וחצי .  עוד דווח כי עד המדינה ניר חפץ סיפר כי נהג לשוחח עם אלוביץ' שש פעמים ביממה ,  וכי בתיק 2000 מעורב שם מפתיע שטרם פורסם
 ( בווידאו :  ניר חפץ חתם על הסכם עד מדינה ,  מרץ )  
ראש הממשלה בנימין נתניהו ייחקר ב-12 ביוני - כך דווח הערב  ( שישי )  בחדשות 2 .  על פי הדיווח ,  המשטרה העבירה לפני כחודש בקשה ללשכת ראש הממשלה לחקור את נתניהו פעם נוספת ,  התשיעית במספרה ,  אך החקירה נקבעה לחודש וחצי אחרי כן .  על פי הערכות צפויות לפחות עוד שלוש חקירות בשלושת התיקים שבהם נחקר נתניהו -1000 ,  2000 ו-4000 .  בנוסף פורסם כי עד המדינה נגד נתניהו ,  יועץ התקשורת שלו לשעבר ניר חפץ ,  מסר פרטים רבים לחוקריו בנוגע לתיקים .  בין היתר הביא עדויות לכך שראש הממשלה ובעל השליטה בחברת בזק ,  שאול אלוביץ' ,  היו מודעים לקשר שנוצר סביבם ,  לכאורה ,  בעניין סיקור אוהד תמורת הטבות .  עוד אמר חפץ לחוקרים ,  על פי הפרסומים ,  כי נהג לשוחח בעצמו עם אלוביץ' בין שש לשבע פעמים ביממה .  בחדשות עשר פרסמה איילה חסון כי מעצרים נוספים צפויים בעקבות עדותו של חפץ .
 עוד בנושאמול מצלמות המשטרה :  שרה ויאיר נתניהו עומתו עם ניר חפץתיק 4000 :  רה"מ ורעייתו נחקרו במקביל ;  בנם יאיר נחקר לראשונה 
עוד דווח כי עד המדינה חפץ סיפק שמות של מעורבים נוספים בתיק 2000 ,  שעניינו הקשר בין נתניהו לבין מו"ל ידיעות אחרונות נוני מוזס ,  ובהם גם אדם שמעורבותו תפתיע רבים כשתפורסם .  
מסביבתו של נתניהו נמסר הערב בתגובה לפרסומים כי מדובר ב"מחזור של הדלפות שגם מהן לא כלום ". 
בחודש מרץ נחקר נתניהו במעונו שבירושלים במשך ארבע שעות בתיק 4000 .  במקביל ,  נחקרה במשרדי להב 433 שבלוד רעייתו שרה נתניהו ובנו יאיר .  באותו המועד נחקרו גם אלוביץ' ורעייתו איריס ,  מנכ"לית בזק הפורשת סטלה הנדלר ,  וראש לשכת ראש הממשלה לשעבר דוד שרן בשני חדרים סמוכים שהו תחת אבטחה שני עדי המדינה ,  חפץ ושלמה פילבר .  
במרכז החקירה עומתו שרה ויאיר נתניהו ,  וכן שאול ואיריס אלוביץ' עם עדי המדינה חפץ ופילבר .  העימותים בוצעו בחדרי החקירות וצולמו במצלמות המשטרה .  מטרת העימות הייתה להציג לחלק מהחשודים את גרסאות עדי המדינה פנים מול פנים .  בין היתר ,  במרכז העימותים היו ההוראות שקיבלו עדי המדינה מהמעורבים וכן פעולות השיבוש שבוצעו עם תחילת החקירה ,  כך על פי החשד .
 חוקרי היחידה הארצית לאכיפה כלכלית  ( יאל"כ )  הציגו בפני הנחקרים שאלות שעלו בעקבות עדותו של עד המדינה חפץ .  בנוסף ,  שרה ויאיר נתניהו נחקרו בגין שיבוש הליכי חקירה לאחר שעל פי החשד תיאמו עם חפץ העלמת התכתבויות ושיחות ביניהם שעוסקות בפרשה ושיחות שנערכו עם אלוביץ' ואשתו . 

" נתניהו ייחקר ב-12 ביוני ;  חפץ סיפק ראיות משמעותיות בתיקים "
 בחדשות 2 פורסם כי המשטרה העבירה בקשה ללשכת ראש הממשלה לחקור את נתניהו בפעם התשיעית ,  וכי החקירה תתקיים בעוד שבועיים וחצי .  עוד דווח כי עד המדינה ניר חפץ סיפר כי נהג לשוחח עם אלוביץ' שש פעמים ביממה ,  וכי בתיק 2000 מעורב שם מפתיע שטרם פורסם

