האם גדעון סער יתמודד מול נתניהו על ראשות הליכוד ? 
כחודש לאחר שפרש מהחיים הפוליטיים כדי להיות עם משפחתו ,  שר הפנים לשעבר שוקל להתמודד מול נתניהו בפריימריז - כך מסר גורם בליכוד לוואלה !  חדשות .  סער סירב להתייחס לסוגיה
32 ימים בלבד עברו מאז הכריז שר הפנים לשעבר גדעון סער כי הוא מתפטר על מנת לקחת פסק זמן ולהיות עם משפחתו ,  וכבר אתמול  ( חמישי )  מסתמנת האפשרות כי הוא ישוב בקרוב לחיים הפוליטיים .  גורם בליכוד אמר לוואלה !  חדשות כי השר לשעבר שוקל להתמודד מול ראש הממשלה בנימין נתניהו בבחירות המוקדמות לראשות המפלגה ,  שיתקיימו ב-6 בינואר .
 כמו כן ,  מהדורות החדשות בערוץ 2 ובערוץ 10 דיווחו אמש כי פעילי ליכוד ביקשו מסעד להתמודד מול נתניהו ,  משום שהם חוששים כי בהנהגת נתניהו הליכוד תאבד את השליטה בממשלה .  בנוסף ,  בליכוד טענו השבוע כי סער נפגש עם הפרסומאי ראובן אדלר על מנת להתייעץ איתו .  סער סירב להגיב לפניית וואלה !  חדשות בנוגע לעצם אפשרות שיתמודד מול נתניהו בפריימריז ,  אך הכחיש בתוקף כי נפגש עם אדלר על מנת להיוועץ עמו בעניין .  
גורמים בליכוד העריכו שהסיכויים שירוץ הם נמוכים . " אם סער ירוץ הוא לוקח סיכון גדול כיוון שאם יפסיד ,  מה הוא יעשה ?  ישתלב חזרה ברשימת המפלגה לכנסת ?  ",  מסרו הגורמים . " הרי זו בדיוק הסיבה שבגללה הוא פרש .  לכן ,  יותר הגיוני שימתין לראות את תוצאות הבחירות ואם נתניהו יפסיד - יחזור ויכבוש את ראשות המפלגה ". 
עוד ידיעות בוואלה !  חדשות:בנימין בן אליעזר התאשפז בבית החולים עקב מחלת חוםלא רק חברתי :  מה משה כחלון באמת חושב על השלום ? ניסיון פילוג או ספין ?  כך ניסו בליכוד להביך את לפיד 
אם אכן יחליט סער להתמודד ,  הוא יצטרך להיכנס למרוץ בתוך עשרה ימים לכל היותר ,  בטרם תיסגר רשימת המתמודדים .  סביר להניח שכאשר סער פרש הוא לקח בחשבון את האפשרות שיחזור בעתיד ,  אלא שהתמודדות אחרי פרק זמן כל כך קצר עלולה להאיר באור תמוה למדי את דבריו המפורשים לפיהם אחרי שני עשורים של שירות ציבורי הוא קיבל החלטה לבלות יותר זמן עם רעייתו גאולה ובנו דוד .
 סער הודיע על פרישתו באמצע חודש ספטמבר ,  הודעה שהפתיעה לחלוטין את חבריו בליכוד . " אני מבקש לחיות חיים אחרים מהחיים הציבוריים ",  אמר במהלך כנס תומכים בכפר המכביה .  ההשערות בזמנו דיברו על אפשרות שיודיע על מרוץ לראשות הליכוד ,  אך במהלך הנאום התברר לנוכחים הרבים - שבהם שרים ,  מחצית מסיעת הליכוד וכאלף תומכים - כי הההודעה היא למעשה הפוכה .
" בשנתיים האחרונות - בין היתר על רקע שינויים בחיי האישיים ,  שקלתי פעמים רבות לקחת פסק זמן מהחיים הציבוריים ",  אמר סער . " קשה לעזוב ,  תמיד יש סיבות למה לא לעשות את זה .  האמת ,  שקלתי לעשות את זה לפני הבחירות .  הקדים אותי כחלון ,  ולא רציתי לעשות נזק לתנועה .  רציתי לעשות את זה לפני תשעה וחצי חודשים ,  אבל אז נולד בני דוד .  הבטחתי גם לריבלין שלא אעזוב אותו ושאהיה בכנסת כשהוא יתמודד לנשיאות ". 
 ( עדכון ראשון :  20:39 ) 
לפניות לכתב עמרי נחמיאס :  omri_n@walla.net.il 

האם גדעון סער יתמודד מול נתניהו על ראשות הליכוד ? 
כחודש לאחר שפרש מהחיים הפוליטיים כדי להיות עם משפחתו ,  שר הפנים לשעבר שוקל להתמודד מול נתניהו בפריימריז - כך מסר גורם בליכוד לוואלה !  חדשות .  סער סירב להתייחס לסוגיה

