רה"מ : " מצער שהופכים את יום הקמת המדינה לעימות "
 רה"מ נתניהו הביע ביקורת על חלק מערביי ישראל שמציינים את יום הנכבה : " קיצונים שהופכים את יום הקמת המדינה לעימות ".  לנדאו : " מי שמגלה הבנה לנכבה ,  יגלה הבנה להכחשת השואה "
  ( צילום :  גדעון צנטנר ,  עריכת וידאו :  גדי וינסטוק ) 
ראש הממשלה בנימין נתניהו התייחס הבוקר  ( ראשון )  לאירועי יום הנכבה .  בפתח ישיבת הממשלה השבועית אמר נתניהו כי  " היום ,  15 במאי ,  הוא התאריך הלועזי בה כוננה מדינת ישראל .  המדינה קמה על בסיס שוויון זכויות לכל אזרחיה ,  בלי הבדל דת ,  גזע ומין .  אזרחי ישראל הערבים הם האזרחים הערבים היחידים במזרח התיכון ,  שנהנים מדמוקרטיה ".  עוד אמר ראש הממשלה כי  " אני מצטער שיש קיצונים בקרב ערביי ישראל שהופכים את יום הקמת המדינה ,  ליום עימות ,  וחרחור ,  שנאה וזעם .  אין לכך מקום ". 
שר התשתיות עוזי לנדאו ,  התייחס אף הוא לאירועי יום הנכבה .  לפני ישיבת הממשלה השבועית אמר השר לנדאו כי  " יש קשר אמיץ בין ציון יום הנכבה להסכם בין חמאס לפתח  שניהם קוראים להשמיד את ישראל .  מי שמגלה הבנה לנכבה היום ,  יגלה מחר הבנה להכחשת השואה .  צריך לדחות את יום הנכבה כמעשה טרור הקורא להשמיד את מדינת ישראל ".  לנדאו התייחס גם לנאומו הצפוי של ראש הממשלה בקונגרס האמריקאי ואמר כי  " זה בלתי תקין בעליל שלא מעלים בפני חברי הממשלה את עיקרי הנאום שראש הממשלה צפוי לשאת בפני הקונגרס האמריקאי ". 
גם שר ההסברה יולי אדלשטיין התייחס לפני ישיבת הממשלה להפגנות שמקיימים ערביי ישראל והפלסטינים בגדה ובעזה .  לדבריו , " נכבה זה לא משהו מדיני או משהו בעד השלום ,  זו בעצם קריאה לחיסול מדינת ישראל .  כי מה קרה לנו ב-15 במאי ?  ב-15 במאי 1948 הוכרז על הקמת מדינת ישראל .  מי שמפגין ביום הנכבה בעצם קורא לחיסולה של מדינת ישראל ". 

רה"מ : " מצער שהופכים את יום הקמת המדינה לעימות "
 רה"מ נתניהו הביע ביקורת על חלק מערביי ישראל שמציינים את יום הנכבה : " קיצונים שהופכים את יום הקמת המדינה לעימות ".  לנדאו : " מי שמגלה הבנה לנכבה ,  יגלה הבנה להכחשת השואה "
 
