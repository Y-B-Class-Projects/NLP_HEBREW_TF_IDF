לחץ בחירות :  ברקת מנסה להשיג את תמיכת נתניהו
ראש עיריית ירושלים חושש ממועמדותו האפשרית של משה ליאון ,  שאם ישיג את תמיכת החרדים צפוי להדיחו מהתפקיד .  הוא נועד עם יו"ר הקואליציה לוין ,  ובהמשך ייפגש עם שרי הליכוד
ראש העיר וראש הממשלה :  ראש עיריית ירושלים ניר ברקת החל בסבב שיחות עם בכירי הליכוד ,  בשל האיום מצד מועמדותו האפשרית של נציג ישראל ביתנו ,  מנכ"ל משרד ראש הממשלה לשעבר משה ליאון ,  הזוכה לתמיכה במפלגת השלטון .  ברקת מקווה שבכירי התנועה ישפיעו בנושא על ראש הממשלה בנימין נתניהו ,  על מנת שזה יביע בגלוי תמיכה בברקת בבחירות לרשויות המקומיות ,  שיתקיימו באוקטובר הקרוב .  
לוואלה !  חדשות נודע כי ברקת נפגש שלשום  ( רביעי )  בצהריים בכנסת עם יו"ר הקואליציה יריב לוין .  בפגישה ,  שבה השתתפה מיכל שלם ,  ראש הסגל של ברקת ,  ניסה ראש עיריית הבירה לשכנע את לוין להפעיל לחץ על נתניהו בכדי שזה יתמוך בו ולא בליאון .  
בפגישה הזכיר ברקת כי טרם הבחירות הצהיר על תמיכה בליכוד ובנתניהו ,  קרא למחלף חדש בעיר על שם אביו של ראש הממשלה ,  בנציון נתניהו ,  והבטיח להמשיך לדאוג לאינטרסים של המפלגה בעיר  ובכלל זה לשמור על המבנה הדמוגרפי ולהעניק תפקידי מפתח לנציגי המפלגה במועצת העיר .  בפגישה ציין ברקת כי בכוונתו להיפגש עם כמה שרים בכירים ולדון עמם בנושא .
 לפני כשבועיים ,  בחתונת בתו של רב הכותל שמואל רבינוביץ' ,  שוחח ברקת ממושכות עם שר התקשורת גלעד ארדן וציין כי אם ייבחר פעם נוספת ,  בכוונתו להעניק את המקום השני במועצה לאמנון שומרון המקורב לנתניהו ,  תפקיד אותו ממלא כעת קובי כחלון ,  אחיו של השר לשעבר משה כחלון .  באותו אירוע שוחח ברקת גם עם ראש הסגל היוצא של נתניהו ,  גיל שפר ,  ולאחר מכן נועד עמו ביחידות .  
משה ליאון ,  שעדיין לא הגיש את מועמדותו באופן רשמי ,  נמצא כעת בעיצומו של מרתון פגישות עם נציגי העדה החרדית בירושלים .  אם ישיג את תמיכתם ,  הוא צפוי לנצח את ברקת בבחירות .  הוא נחשב לאיום המשמעותי היחיד בדרך לקדנציה נוספת של ברקת בלשכת ראש העיר .  
ממטה הבחירות של ניר ברקת נמסר בתגובה : " ברקת נפגש במהלך כל הקדנציה עם חברי כנסת ושרים ,  כחלק מתפקידו כראש העיר ירושלים .  ככלל ,  איננו נוהגים לפרט מה היה תוכן הפגישות ,  אך ברור כי הפרטים שמוצגים בפנייה אינם נכונים ואינם משקפים את השיח החיובי שעלה בהן ".  
לקריאה נוספת:המרוץ לראשות העיר ירושלים מתחמם :  מי יתמודד ? מרכז מדעים בעלות של מיליונים נחנך במכללת הדסהמדוע ויתר ניר ברקת על קנס של מיליונים לחסידות ? 
לפניות לכתב יאיר אלטמן :  talk2yaira@walla.com 

לחץ בחירות :  ברקת מנסה להשיג את תמיכת נתניהו
ראש עיריית ירושלים חושש ממועמדותו האפשרית של משה ליאון ,  שאם ישיג את תמיכת החרדים צפוי להדיחו מהתפקיד .  הוא נועד עם יו"ר הקואליציה לוין ,  ובהמשך ייפגש עם שרי הליכוד

