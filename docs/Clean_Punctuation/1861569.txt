ועדת הריכוזיות : " בעל הון לא יוכל להחזיק בנק ומפעל "
 ועדת הריכוזיות הציגה את מסקנותיה ,  הכוללות פיצול החברות השולטות במשק - תוך 4 שנים .  נתניהו התייחס ברמיזה לאווירה הציבורית נגד הטייקונים -"בעלי העסקים הם ידידי הכלכלה "
  ( צילום :  גדעון צנטנר ,  עריכה :  גדי וינסטוק ) 
ועדת הריכוזיות הציגה היום  ( שני )  את המלצותיה בנוגע להגברת התחרותיות במשק ,  המציעות דרכים להגבלת כוחן של בעלי ההון ופירמידות השליטה במשק .  עיקר ההמלצות נוגעות לפיצול החברות השולטות במשק ,  על ידי הגבלת נכסים ואיסור אחזקות ריאליות לצד אחזקות פיננסיות - תוך ארבע שנים .  
עוד על ועדת הריכוזיות:טרכטנברג עוקף את שני :  יציע מהלכים לשבירת הריכוזיותמסקנות ועדת הריכוזיות :  דברים שנשמע מהטייקוניםפנייה לציבור :  שלחו הצעות לפתרון בעיית הריכוזיות
את מסיבת עיתונאים שנערכה במשרד האוצר פתח ראש הממשלה ,  בנימין נתניהו ,  שהתייחס בראש ובראשונה לבעיית יוקר המחיה - שלטענתו נובעת מחוסר התחרות . " הצרכן הישראלי רואה שכשהוא מגיע למלא את העגלה ב'סופר' הוא מגלה שזה הולך ונעשה יותר יקר ונשאר לו פחות ופחות כסף .  יוקר המחיה עולה - ואם אנחנו משווים למחירים ולשירותים הניתנים בעולם ,  אפשר לראות שהצרכן הישראלי משלם יותר - וזה נובע מחוסר תחרות מספקת - והיא זו שתוריד את המחירים ". 
נתניהו הוסיף כי התרשם עמוקות מהדו"ח שהוגש לו . " זהו דו"ח רציני מאוד ,  מעמיק וממצה ואני מעז לומר - פורץ גבולות גם מבחינת הכלכלה העולמית .  כמובן שישנם נושאים שדורשים עוד ליבון ובירור ".  נתניהו התייחס גם לוועדה לשינוי חברתי-כלכלי ,  ואמר כי כי  " גם בוועדת טרכטנברג ניצור הכנסת תחרות לשווקים בהם אנחנו רוצים להפחית מחירים ".  
מה דעתכם על המלצות הוועדה ?  בואו לדבר על זה בפייסבוק
נתניהו התייחס ברמיזה לאווירה הציבורית נגד בעלי ההון - הטייקונים . " בעלי העסקים בישראל הם אינם יריבים - הם ידידי הכלכלה הישראלית .  אין לנו רצון לפגוע בעסקים שמטבעם מתרחבים  הם המייצרים את מקומות העבודה שלנו ומובילים את הכלכלה .  אנחנו מעוניינים רק לייצר תחרות ". 
באותו נושא אמר שר האוצר ,  יובל שטייניץ כי  " הוועדה הזו חיונית במיוחד לא רק לאנשים שחוסכים ולצרכנים שייווכחו שהמחירים יירדו ,  אלא גם לאנשי עסקים והיזמים - הם המרוויחים הגדולים ".  שטייניץ הסביר כי  " התוצאה של עבודת הוועדה היא משק שפועל בצורה יעילה וטובה יותר ,  וכלכלה שיהיה אטרקטיבי יותר להשקיע בה - וכך הרוב המכריע של היזמים ושל אנשי העסקים ושל החברות ייצא נשכר ."  .  שטייניץ הדגיש כי  " אנחנו מכבדים אנשי עסקים אבל חייבים לדאוג לתחרות חופשית כדי שהסקטור העסקי ישגשג ,  ולכן מסירים את החסמים במובן הזה ". 
ראש הממשלה ושר האוצר המטירו שבחים רבים על חברי הוועדה ,  שלדבריהם עשו עבודה רצינית ,  יסודית ואחראית .  שטייניץ ציין כי הוא קיבל את כל המלצות הוועדה ,  מלבד סעיף אחד או שניים - " שיש עוד איזשהו ספק לגביהם ,  והם יתבררו בהמשך ".  .
 נגיד בנק ישראל ,  סטנלי פישר ,  ציין גם הוא כי התרשם עמוקות מעבודת הוועדה . " הצוות עשה עבודה מצוינת ורצינית ,  והביא פתרונות לבעיות שנמצאו בהרבה מדינות קטנות בעלות משקים קטנים ",  אמר פישר . " אני בטוח שאחרי שאנחנו נעביר את ההמלצות באופן סופי ,  מדינות אחרות יבואו ללמוד מאיתנו ". 
בשלב זה ,  הציג יו"ר הוועדה ,  חיים שני ,  את מסקנות הוועדה והמלצותיה העיקריות .  ההמלצה העיקרית היא ,  כאמור ,  איסור על אחזקה צולבת של נכסים פיננסיים וריאליים .  כך למשל ,  יצחק תשובה לא יוכל להחזיק בחברת הביטוח הפניקס ,  לצד שליטתו בקבוצת דלק .  בנוסף ,  המליצה הוועדה על הגבלת כהונה של דירקטורים בגוף פיננסי משמעותי ובגוף ריאלי משמעותי ,  בו זמנית .  הוועדה קבעה כי הגופים יידרשו לביצוע השינויים כמומלץ בארבע השנים הקרובות .  זאת כדי ליצור תקופת מעבר סבירה לשם התארגנות למהלך זה .
 על פי הגדרת הוועדה ,  תאגיד פיננסי משמעותי הינו תאגיד שמנהל נכסים מעל ל-50 מיליארד שקלים  ( כ-2.5% מכלל הנכסים הפיננסים במשק )  ,  ואילו תאגיד ריאלי משמעותי הינו תאגיד שפדיון המכירות שלו הינו מעל 8 מיליארד שקלים ,  ומאזן מעל 20 מיליארד שקלים .
 הוועדה התייחסה גם לבעיתיות במבנה הפירמידות - המבנה השרשורי של מספר חברות ,  כאשר בראשן עומד בעל שליטה משותף .  הוועדה קבעה כי  " מדובר בכל שוק "  - אולם לא אסרה עליו באופן רשמי .  במסיבת העיתונאים אמר שני כי  " אם מסתכלים על עשר הקבוצות הגדולות בבורסה  שווי השוק שלהן הוא 40% .  ישראל ממקומת במקום קיצוני יחסית לעולם .  בנוסף ,  ל-90% מהחברות בבורסה ישנו בעל שליטה .  הקבוצות הגודלת מתאגדות למבנה פירמידיאלי עם בעל שליטה ".  
הוועדה קבעה כי  " המבנה הפירמדלי אינו נכון מיסודו ",  אולם הסבירה כי לאחר שהתחבטה רבות בנושא ,  החליטה ש"כלי זה אינו אסור על פניו ,  אך קיים בו פוטנציאל גבוה לניצול בעלי מניות המיעוט בתוך הפירמידה על ידי בעל השליטה בפירמידה ".   " כמו כן ",  נכתב , " הוא מעורר בעיות של תחרותיות ובמקרים מסוימים גם בעיות של יציבות כלל משקית "
 כפתרון ,  הציעה הוועדה כי  "  על כלי ממשל תאגידי שיבטיחו שכל חברה במבנה תתנהל על פי האינטרסים של כלל בעלי מניותיה ולא על פי האינטרסים של בעל השליטה בלבד ",   
 " בצורה זו הוועדה לא מונעת מבנים פירמידאליים אלא מאפשרת למשקיעים להבדיל בין מקרים בהם הפירמידה יוצרת להם ערך - אז פעילותה תוכל להמשך כרגיל ,  לבין מקרים בהם הפירמידה משרתת את האינטרס של בעל השליטה - אז לציבור בעלי המניות יתאפשר לאזן את אופי ניהולה או לפרוש ממנה במידה וירצו בכך ". 
לטיפול במינוף הגבוה בקבוצות העסקיות ,  ביחס למקובל בעולם ,  המליצה הוועדה על כלי מס המטפל בהכרה בהוצאות המימון ,  שיקטין את התמריץ לקחת הלוואות כדי לבצע רכישות ממונפות .  בנוסף ,  הוועדה המליצה על הרחבת סמכויות הממונה על ההגבלים העסקיים .  על פי ההמלצות ,  בית הדין יוכל לכפות שינויים  ( סעדים מבניים )  בקבוצות ריכוז .  בנוסף ,  ועדת השרים לענייני חקיקה תאשר את התיקון לחוק ההגבלים העסקיים המקנה לממונה סמכות אכיפה מנהלית כולל שימוש בעיצומים כספיים .
 הוועדה התייחסה גם לאחזקתם של נכסים ציבוריים - בהתייחס לתהליכי צמצום מעורבות המדינה בחיי הכלכלה . " חברי הוועדה סבורים כי במצב הדברים הנוכחי לא תמיד נשקלים די הצורך שיקולי תחרות וריכוזיות ,  אשר חשוב שיישקלו בהליכי הקצאת נכסים של המדינה או בהקצאת זכויות ,  רישיונות וזיכיונות .  לעיתים עולות שאלות לגבי עצם הסמכות של הגוף המקצה לשקול שיקולים רחבים לבד משיקולי מחיר ". 
טיוטת דו"ח הוועדה תופץ להערות הציבור ,  ולאחר מכן יחל שימוע בת 30 יום ,  במהלכה יוכלו אנשי ההון ,  חברות במשק וכן אזרחים מהציבור הרחב להשמיע את עמדתם בפני הוועדה .  בסיום השימוע תפרסם הוועדה את הדו"ח הסופי שלה - תוך שלושה חודשים .  לאחר גיבוש מסמך זה ולפני פרסומו תיפגש הוועדה עם ראש הממשלה ,  שר אוצר והנגיד ,  ותשמע את הערותיהם .  לאחר מכן תפרסם הוועדה את הדו"ח הסופי בציבור ,  וזה יוגש לאישור הממשלה והכנסת .
  ( עדכון ראשון :  11:48 ) 

ועדת הריכוזיות : " בעל הון לא יוכל להחזיק בנק ומפעל "
 ועדת הריכוזיות הציגה את מסקנותיה ,  הכוללות פיצול החברות השולטות במשק - תוך 4 שנים .  נתניהו התייחס ברמיזה לאווירה הציבורית נגד הטייקונים -"בעלי העסקים הם ידידי הכלכלה "
 
