אין מחאה ביבי ,  כולם ברוטשילד עם נרגילות וסושי
על רקע ההתבטאויות שנשמעו אתמול בליכוד ,  ד"ר בוקסר סבור שחלק מהפוליטיקאים הפכו לבדיחה דלוחה ומאוסה ,  שמהווים עלבון לאינטליגנציה ועלבון לקהל הבוחרים - ששומע ומפנים
בישיבת סיעת הליכוד ,  השבוע ,  נשמעו קולות אותנטיים של לא מעט פוליטיקאים בכירים ,  כדלהלן :  ראש העיר נשר ,  איש המפלגה ,  אמר לנתניהו : " אין מחאה .  ביבי ,  משקרים אותך .  כולם ברוטשילד עם נרגילות וסושי .  אין עגלה פנויה בשדה התעופה ".  למשמע הדברים צחקו הנוכחים .  
סגן השר לפיתוח הנגב והגליל ,  איוב קרא ,  חיזק את דבריו ,  וטען ,  כי הפגנת הענק בתל-אביב בשבת האחרונה ,  הייתה קטנה בהרבה מכפי שהוצג . " התקשורת משקרת .  אומרים 150 אלף ,  אני ראיתי בודדים פה ושם ".  נשמעו שם דברים רבים נוספים בקונוטציה דומה .  ההגינות מחייבת לומר שהיו שם גם דעות אחרות.רציניות ואמיתיות ולא תפלות והזויות .
 דמוקרטיה היא במה חופשית להעלאת דעות .  הפלורליזם רק מחזק אותה .  הסיכון או ההזדמנות :  הציבור שומע ,  רואה ומפנים .  לא רק הנוכחים בכנס .  מצופה מנבחרי ציבור להעלות טיעונים אינטליגנטיים ,  גם כאשר הם מדברים לצאן מרעיתם .  לא צריך לשמוח כאשר העדר מוחה כפיים .  זה מקומי ורגעי ,  ומרים את האגו למשך כמה דקות .  האם זוהי המטרה ?  לרצות את הפעילים בכנס ?  אתם בטוחים ?  מעייף לומר שהציבור היום הוא שונה .  הבעיה-הפוליטיקאים לא השתנו .  פופוליזם זול ,  מקומי ,  ומנוכר ,  יוצר חרב פיפיות .
 גם אם אוכלים סושי ,  מעשנים נרגילה והעגלות בנתב"ג ובסופרים מלאות ,  איננו משנה את העובדה שישנה בעיה .  המוחים משמשים לה לפה .  תגידו אין בעיה ?  אם הסופרים מלאים ונתב"ג מפוצץ מנוסעים ,  אז בבקשה תתעלמו מהמוחים .  הם הרי לשיטתכם משקפים חזיון שווא ,  סתם חבורת נוכלים שתפסה טרמפ כדי להפיל את ממשלת הליכוד וביבי בראשה .  אין מצוקה ,  הכול בסדר ,  וצריך לעבור לסדר היום .  תצהירו על זאת בראש חוצות .  
אם כבר ,  אז כבר .  לא רק בכנס פוליטי .  תשתמשו בכלי תקשורת מרכזי ,  כדי שכל הציבור ישמע .  אל תסתתרו מאחרי הסינר של ראש הממשלה .  מקורבי ביבי ושרה'לה ,  אתם בטוחים שהוא אוהב לקקנים ?  היו לביבי כאלה בשפע .  מחלקם הוא נפטר מהר .  אחרים נצמדו אליו כדבק מגע .  
אתם צודקים .  בהפגנה היו רק כמה מאות .  המוחים הם מסוממים ומעשנים כרוניים ,  שהנזק שם גורמים לציבור ,  גדול מהתועלת שהם עושים .  תגידו ,  רבותי הפוליטיקאים ,  שתיתם משהו לאחרונה ?  העיניים שלכם רואות משהו שהציבור הפשוט לא רואה ?  אני מבין שניחנתם בסגולה יוצאת דופן :  לספור את מספר המפגינים ויוצא לכם כמה אחדים .  נפתח בשבילכם פקולטה באוניברסיטה ,  כדי שתוכלו ללמד סטודנטים איך לספור ואיך להבין .
 אפשר להגיד על ביבי מה שרוצים .  אי אפשר לקחת ממנו את מה שיש לו :  אינטליגנציה ,  כריזמה ,  כושר ביטוי ,  הבנה ,  ויכולת להסביר ולסחוף ציבור .  חסרה לו יכולת ביצוע ,  מה שמאפיין ,  לצערנו ,  הרבה ממשלות .  האם אתם מבינים שההתבטאויות שלכם מסבות לביבי נזק ?  
הרי הציבור שומע את האמירות ומבין שזה הקו הפוליטי שאתם והוא מייצגים .  הציבור מצפה שפוליטיקאים בכירים או זוטרים יחשבו לפני שהם מדברים ,  ויביעו דעות ועמדות המתבססות על עובדות .  נכון שלכל נושא יש הרבה פנים .  אין אני נכנס למהות ,  אלא לצורה .  תשתנו בבקשה ,  נמאס מהשטויות ומהליקוק העלוב חסר התוחלת .  אתם מבזים את עצמכם ,  ולצערנו את יסודות השלטון .  עלבון לאינטליגנציה שהוא גם עלבון לקהל הבוחרים .  האמת שאתם גורמים לרבים דכאון ,  כשהם מבינים מי מנהיגיהם .
 ד"ר ישראל בוקסר ,  מרצה במרכז ללימודים אקדמיים אור יהודה .
 
אין מחאה ביבי ,  כולם ברוטשילד עם נרגילות וסושי
על רקע ההתבטאויות שנשמעו אתמול בליכוד ,  ד"ר בוקסר סבור שחלק מהפוליטיקאים הפכו לבדיחה דלוחה ומאוסה ,  שמהווים עלבון לאינטליגנציה ועלבון לקהל הבוחרים - ששומע ומפנים

