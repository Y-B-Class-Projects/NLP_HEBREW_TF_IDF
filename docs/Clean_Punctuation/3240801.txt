האולטימטום פוקע היום :  נתניהו יודיע האם יתייצב לשימוע
ארבעה ימים יחלפו מאז דחה מנדלבליט את בקשת ראש הממשלה לדחות את מועד השימוע בתיקי החקירה בעניינו .  אם נתניהו יאשר את הגעתו ,  ההליך המשפטי ייערך באוקטובר ובעקבותיו יוחלט אם להגיש נגדו כתב אישום .  אחרת - החלטה תתקבל על בסיס חומר הראיות הקיים
ראש הממשלה בנימין נתניהו אמור להשיב עד היום  ( שני )  ליועץ המשפטי לממשלה ,  אביחי מנדלבליט ,  אם הוא מעוניין לקיים שימוע לפני ההחלטה בעניין הגשת כתב האישום נגדו .  זאת ,  לאחר שבשבוע שעבר סירב מנדלבליט לדחות את השימוע הבחירות הנוספות .  כרגע השימוע נקבע לתחילת אוקטובר - כשבועיים לאחר הבחירות .
 אם ראש הממשלה לא ישיב היום כי הוא מעוניין בשימוע - יקבל היועמ"ש החלטה לפי החומר הקיים ,  והמשמעות היא הגשת שלושה כתבי אישום נגד ראש הממשלה .  ההערכות הן כי ראש הממשלה לא יוותר על זכותו לשימוע ,  והוא עשוי אף לעתור לבג"ץ כגד החלטת מנדלבליט שלא לדחות אותו .
 לקריאה נוספת בנושא"מוותרים על החסינות שלנו ":  יוזמת הח"כים נגד החוק למען נתניהוח"כ זוהר הגיש מחדש לכנסת הצעה לתיקון חוק החסינותעורך דינו של נתניהו ביקש ממנדלבליט :  דחה את השימוע בשנה 
באי כוחו של נתניהו ביקשו לדחות את מועד השימוע בעקבות פיזור הכנסת וההכרזה על בחירות חדשות ,  שיתקיימו כשבועיים לפני כן .  ואולם ,  במכתב ששיגר ביום חמישי האחרון עוזרו הבכיר של מנדלבליט ,  ד"ר גיל לימון ,  לפרקליטיו של ראש הממשלה ,  נכתב כי היועץ המשפטי לממשלה שקל את הדברים ,  ולאחר שקילת מכלול השיקולים והאינטרסים הרלוונטיים מצא כי בנסיבות העניין אין הצדקה להיעתר לבקשה .  
מנדלבליט הודיע על החלטתו להעמיד לדין את נתניהו ,  בכפוף לשימוע ,  בעבירות שוחד ומרמה והפרת אמונים בתיקים 4000 ,  2000 ו-1000 כבר בחודש מרץ .  השימוע לנתניהו אמור היה להתקיים בחודש יולי ,  אולם ב-10 במאי ,  המועד האחרון לתיאום השימוע ,  ביקשו פרקליטיו של נתניהו זמן נוסף שנדרש להם לטענתם כדי להיערך בהתאם .  בחודש שעבר הודיע מנדלבליט כי הסכים לדחות בשלושה חודשים את מועד השימוע בתיקיו של ראש הממשלה ,  וכי הוא יתקיים באוקטובר .
  ( עדכון ראשון :  9/6 ,  20:44 )  

האולטימטום פוקע היום :  נתניהו יודיע האם יתייצב לשימוע
ארבעה ימים יחלפו מאז דחה מנדלבליט את בקשת ראש הממשלה לדחות את מועד השימוע בתיקי החקירה בעניינו .  אם נתניהו יאשר את הגעתו ,  ההליך המשפטי ייערך באוקטובר ובעקבותיו יוחלט אם להגיש נגדו כתב אישום .  אחרת - החלטה תתקבל על בסיס חומר הראיות הקיים

