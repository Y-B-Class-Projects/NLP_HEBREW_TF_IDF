טיבי : " המאבק לשחרור פולארד - צביעות ישראלית "
 ח"כ טיבי התייחס לבקשות גורמים בישראל לשחרר את המרגל הישראלי מהכלא לרגל הלווית אביו . " ישראל נמנעת מלאשר לאסירים הפלסטינים להשתתף בהלווית הוריהם .  טולו קורה מבין עיניכם ",  אמר
ח"כ אחמד טיבי  ( רע"מ-תע"ל )  אמר היום  ( ראשון )  כי ההתקפה הישראלית על הממשל האמריקאי לפיה הוא נוהג לכאורה באכזריות כשהוא לא מאפשר לג'ונתן פולארד להשתתף בהלווית אביו  " היא צביעות ישראלית טיפוסית ".  לדבריו , " ישראל נמנעת מלאשר לאסירים הפלסטינים להשתתף בהלווית הוריהם .  טולו קורה מבין עיניכם .  מה תענו לאמריקאים אם יגידו לכם שהחליטו לנהוג כפי שאתם נוהגים באסירים הפלסטינים ?  !  ". 
מנגד ,  הודיעו פעילים מ"הוועד להשבת ג'ונתן פולארד "  כי יקיימו הערב הפגנה מול שגרירות ארצות הברית בתל אביב .  המפגינים יתאספו בשעה 19:00 ,  ויקראו לנשיא ברק אובמה לאפשר למרגל הכלוא לצאת ממאסר לחופשה קצרה ,  כדי להשתתף בהלווית אביו שהלך לעולמו בסוף השבוע .
 בטרם ישיבת הממשלה הבוקר ,  התייחסו מספר שרים למותו של מוריס פולארד .  שר ההסברה ,  יולי אדלשטיין אמר כי  " כל מי שיכול לשחרר את פולארד ,  ולו למספר שעות ,  כדי להשתתף בלווית אביו ,  צריך לעשות זאת .  הסבל שלו בזמן האחרון הספיק ".  שר התשתיות ,  עוזי לנדאו השווה בין היחס שנותנת ישראל לאסירים הפלסטינים לבין זה שצריך להיות מוענק לפולארד . " יש כאן הגזמה ביחס אליו ",  אמר , " מה שקובעים ידידינו האמריקאים ,  שמבקשים להקל בתנאי מחבלים - אני מבקש שמעט מזה יונהג גם כאן ".  גם ראש הממשלה ,  בנימין נתניהו התייחס למותו של פולארד האב והבהיר בישיבת שרי הליכוד כי ביממה הקרובה תיעשה  " פנייה מגורמים מדיניים "  אל ארצות הברית ,  בבקשה לשחרר את המרגל הכלוא .
 אביו של המרגל הישראלי הכלוא בארה"ב מת אמש בגיל 95 בבית החולים באינדיאנה .  למרות בקשות חוזרות ונשנות של משפחת פולארד ושל ראש הממשלה בנימין נתניהו לאובמה לשחרר את פולארד לראות את אביו לפני פטירתו ,  הדבר לא קרה .  כעת ,  לקראת ההלוויה שתיערך מחר ,  משפחת פולארד שבה וקראה לאובמה : " גלה רחמים ,  תן לו לצאת למספר שעות להלוויה ". 
יו"ר השדולה למען פולארד ,  ח"כ אורי אריאל  ( האיחוד הלאומי )  ,  הצטרף גם הוא לקריאה ואמר כי  " הממשל האמריקאי חייב לתת לפולארד לצאת להלווייה .  זהו צעד הומניטרי שימחיש את העובדה שהמשך כליאתו של פולארד בכלל הוא חטא כבד לערכים ההומניטריים המצופים מארצות הברית ". 
עוד על ג'ונתן פולארד:אביו של פולארד מת ,  המשפחה מבקשת :  שחררו אותו להלוויההאם יש לשחרר את פולארד להלוויה ?  דברו על זה בפייסבוקלשכת רה"מ לארה"ב : " אפשרו לפולארד לבקר את אביו"דיווח : " פרס העביר לאובמה מכתב אישי מפולארד "
 לפניות לכתב :  nir_yah@walla.com

טיבי : " המאבק לשחרור פולארד - צביעות ישראלית "
 ח"כ טיבי התייחס לבקשות גורמים בישראל לשחרר את המרגל הישראלי מהכלא לרגל הלווית אביו . " ישראל נמנעת מלאשר לאסירים הפלסטינים להשתתף בהלווית הוריהם .  טולו קורה מבין עיניכם ",  אמר

