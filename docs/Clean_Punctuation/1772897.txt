 " פגישה טעונה "  בין רה"מ למשפחת ההרוגה בכרמל
כחודש לאחר אסון הכרמל ,  נפגש נתניהו בלשכתו עם הניצבים בדימוס זאב אבן חן ,  אביה של טופז אבן חן קליין שנספתה בלהבות ,  וחותנו חיים קליין ,  שדרשו בעבר לפתוח בחקירה פלילית נגדו
ראש הממשלה בנימין נתניהו נפגש הבוקר  ( שני )  עם שני הניצבים בדימוס שקראו להדחתו ,  בעקבות אופן טיפולו בשריפה בכרמל .  על פי דיווח בערוץ 2 ,  נתניהו נפגש עם זאב אבן חן ,  אביה של טופז אבן חן קליין שנספתה באוטובוס הצוערים ,  וחותנו חיים קליין בלשכתו שבקריה בתל אביב  פגישה שמשתתפיה החליטו מראש שלא לפרסם את תוכנה .  על פי הדיווח ,  בפגישה ,  שארכה כשלוש שעות והוגדרה כ"טעונה ",  לקחו חלק גם שני בניהם של הניצבים  אחיה של טופז ובעלה .  
נתניהו התייחס לנושא גם בראיון שהעניק לחדשות 10 .  הוא לא אישר כי הפגישה נערכה היום ,  אולם אמר : " נפגשתי איתם בזמן האחרון .  אני בעצמי בן למשפחה שכולה .  צלצלתי למשפחות וגם נפגשתי איתם ". 
זמן קצר לפני הפגישה קיבל אבן חן מכתב מהיועץ המשפטי לממשלה ,  יהודה וינשטיין ,  שהודיע לו כי לא תיפתח חקירה נגד ראש הממשלה ,  שר הביטחון ושרי הפנים והאוצר .  בהודעה הפנה וינשטיין את בני המשפחה למאבק בזירה הציבורית והפרלמנטרית : " דיון זה יוכל להתקיים גם במסגרת ועדות שונות שניתן להקים מכוח החוק  ועדת חקירה ממלכתית ,  ועדת בדיקה ממשלתית ,  ועדת בירור שמקים שר או שרים רלבנטיים ,  או ועדת חקירה פרלמנטרית ".  

" פגישה טעונה "  בין רה"מ למשפחת ההרוגה בכרמל
כחודש לאחר אסון הכרמל ,  נפגש נתניהו בלשכתו עם הניצבים בדימוס זאב אבן חן ,  אביה של טופז אבן חן קליין שנספתה בלהבות ,  וחותנו חיים קליין ,  שדרשו בעבר לפתוח בחקירה פלילית נגדו

