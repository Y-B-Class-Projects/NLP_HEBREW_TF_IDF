פרשות 1000 ו-2000 :  עורך דינו של נתניהו מסר עדות במשטרה
עו"ד דוד שמרון מסר עדות במשרדי להב 433 בנוגע לחקירות המתנהלות נגד ראש הממשלה .  נתניהו עצמו נחקר עד כה ארבע פעמים בגין חשדות לקבלת טובות הנאה מאנשי עסקים ובתיאום הסיקור אודותיו בידיעות אחרונות
 ( בווידאו :  חקירתו הרביעית של רה"מ נתניהו )  
עורך הדין דוד שמרון ,  המייצג את ראש הממשלה בנימין נתניהו ,  מסר היום  ( שני )  עדות במשטרה בנוגע לפרשות 1000 ו-2000 ,  שבהן נחקר ראש הממשלה כחשוד .  פרשה 1000 כוללת חשדות לקבלת טובות הנאה מאנשי עסקים ,  ופרשה 2000 עוסקת במגעים של ראש הממשלה עם מו"ל ידיעות אחרונות ,  נוני מוזס .
 ראש הממשלה נחקר עד כה ארבע פעמים במסגרת החשדות נגדו .  בפרשה 1000 ,  שבמרכזה עומדים המפיק ארנון מילצ'ן ואיש העסקים ג'יימס פאקר ,  הוא עומת עם עדויות של מילצ'ן נגדו .  בפרשה 2000 נתפסו הקלטות של שיחות בינו לבין למוזס ,  שעסקו בשינוי הסיקור של ראש הממשלה בעיתון .
 חקירות נתניהו התמקדו בקשרים שלו עם מילצ'ן ופאקר ,  ובחשד שקיבל מהם הטבות ומתנות בשווי של מאות אלפי שקלים .  מילצ'ן עצמו תושאל בביתו בלוס אנג'לס ,  אך פאקר טרם נענה לבקשה לחקור אותו .  החקירה הרביעית ,  בתחילת החודש ,  הופרעה בעקבות שיחה שקיבל רה"מ מנשיא ארצות הברית דונלד טראמפ .  
עוד בוואלה !  NEWS:ראש השב"כ :  הניסיונות להוציא לפועל פיגועים בפסח יתגברוצבא סוריה :  הדפנו את מתקפת ארגוני המורדים במזרח דמשקמהפכת הקצונה בצה"ל :  שירות הקבע יוארך ,  רף הכניסה יעלה 
שמרון ,  בן דודו של נתניהו ,  מעורב גם בפרשה 3000 ,  העוסקת ברכש כלי שיט מגרמניה .  במסגרת הפרשה ,  שנתניהו אינה חשוד במעורבות בה ,  הוטה לכאורה מכרז לרכישת ספינות מגן כך שיתאים לתאגיד הגרמני  " טיסנקרופ ".  בפרשה זו מעורבים גם מפקד חיל הים לשעבר ,  אלוף  ( במיל' )  אליעזר מרום ומיקי גנור ,  המתווך שייצג את המספנה הגרמנית .
 בתגובה להודעה על פתיחת החקירה בפרשה ,  מסר שמרון : " אני מברך על החלטת היועץ המשפטי לפתוח בבדיקה .  אני סמוך ובטוח ,  כי לאחר שהדברים יבדקו על ידי גורם מקצועי אובייקטיבי ,  יתברר אחת ולתמיד שלא נפל כל דופי בפעולותי ושהכל נעשה בהתאם לדין ולהסדר ניגוד העניינים .  מובן מאליו שאני אשתף פעולה עם גורמי הבדיקה ככל שאדרש ".  

פרשות 1000 ו-2000 :  עורך דינו של נתניהו מסר עדות במשטרה
עו"ד דוד שמרון מסר עדות במשרדי להב 433 בנוגע לחקירות המתנהלות נגד ראש הממשלה .  נתניהו עצמו נחקר עד כה ארבע פעמים בגין חשדות לקבלת טובות הנאה מאנשי עסקים ובתיאום הסיקור אודותיו בידיעות אחרונות

