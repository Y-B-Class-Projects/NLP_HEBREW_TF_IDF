נתניהו :  אבו מאזן נוטש את דרך השלום וחובר לחמאס
ראש הממשלה תקף את הסכם הפיוס בין פתח לחמאס להקמת ממשלת מעבר בראשות אבו מאזן . " הרשות חייבת לבחור בין ברית עם חמאס לשלום עם ישראל - שאינם הולכים ביחד "
  ( צילום :  גדעון צנטנר ,  עריכה :  אמיר קוטיגרו )  
ראש הממשלה ,  בנימין נתניהו ,  תקף היום  ( שני )  את ההסכם שנחתם הבוקר בין פתח וחמאס להקמת ממשלת מעבר זמנית ,  שבראשה יעמוד יו"ר הרשות הפלסטינית אבו מאזן . " הרשות הפלסטינית חייבת לבחור בין ברית עם חמאס לבין שלום עם ישראל ,  חמאס ושלום אינם הולכים יחד ",  אמר נתניהו בישיבת סיעת הליכוד .
 נתניהו הביע דאגה לגבי צעדיו העתידיים של אבו מאזן ואמר כי אם יממש את ההסכם , " נראה שהוא בוחר לנטוש את דרך השלום ולחבור לחמאס .  לא רק שהוא לא נוטש את הטרור ,  אלא מתחמש כדי לבצע פעולות טרור גדולות יותר ".  נתניהו הגדיר את חמאס כ"ארגון טרור החותר להשמדת ישראל ונשען על תמיכת ירדן ".  
לאחר חתימת ההסכם קיים נתניהו סבב שיחות טלפוניות עם בכירים בקהילה הבינלאומית ודן עמם בהתפתחויות .   ? אבו מאזן עושה טעות איומה .  אם הוא יבחר להתחבר עם החמאס אז בעצם כל תהליך השלום בין ישראל והפלסטינים יקרוס ?  ,  אמר גורם מדיני בכיר לוואלה !  חדשות .
 לדברי גורמים מדיניים ,  הצהרת דוחא היא  ? סטירת לחי לישראל ולקהיליה הבינלאומית ?  ,  במיוחד לאחר המאמץ הבינלאומי הכביר שהושקע בהתנעת השיחות ,  ונכונותו הגדולה של ראש הממשלה לגשת לשולחן הדיונים ולדון על הבעיות הממשיות .   ? ישראל הקפיאה את הבנייה בשטחים ,  הצהירה על קבלה של שתי מדינות לשני עמים ,  קיבלה את מתווה הקוורטט לשלום וניגשה בחודש האחרון לשיחות מול הפלסטינים מתוך רצון עז להגדיר את 2012 כשנת המשא ומתן ;  עכשיו העולם צריך לשאול למה בדיוק מתכוון אבו מאזן ?  ?  ,  אמרו .  
מאז 26 בינואר ,  התאריך עליו הכריזו הפלסטינים כמועד בו יפוג הזמן שהקצה הקוורטט להגשת הצעות קונקרטיות בנושא גבולות וביטחון ,  מתנהל מאמץ בינלאומי רחב היקף בניסיון להמשיך את השיחות ,  בו היו מעורבות ארה"ב ,  בריטניה ,  צרפת ,  גרמניה והקוורטט .  בשבוע האחרון ,  במקביל לביקורו של מזכ"ל האו"ם באן קי מון ,  דילג שליח הקוורטט לאזור ,  טוני בלייר ,  בין ירושלים ורמאללה ,  בניסיון להמשיך את השיחות במסלול הירדני על בסיס הסכמות מסוימות .  
בשיחות שקיים בימים האחרונים עם מנהיגים שונים בקהילה הבינלאומית ,  סיפר נתניהו על רצונה של ישראל להמשיך בשיחות ,  תוך ביצוע מחוות כלפי הרשות הפלסטינית ,  לאחר שיותנעו .  לדברי הגורמים המדיניים ,  גם באן וגם בלייר הניחו בפני אבו מאזן הצעה שתאפשר את המשך השיחות ,  והפלסטינים השיבו כי ימסרו תשובה אחרי כינוס הליגה הערבית ב-11 בפברואר .
 היום נפגש אבו מאזן בקטאר עם חאלד משעל ,  והודיע על התקדמות נוספת בהליך הפיוס בין החמאס והפתח .   ? המהלך בדוחא הוא התחמקות ממשא ומתן ,  והוא נעשה מאחורי הגב ברגע מאוד קריטי ?  ,  אמר גורם מדיני בכיר לוואלה !  חדשות ,   ? הוא לא רוצה להגיע לנקודת הכרעה ,  הוא קודם התחיל עם המהלכים החד צדדיים ועכשיו הוא מתקרב לחמאס ,  הכל כדי שבסוף יוכל להגיד שאנחנו אשמים ?  .
 לצד זאת ,  בירושלים הדגישו כי הקהילה הבינלאומית עוקבת אף היא בדריכות אחר המתרחש בזירה הפנים פלסטינית .   ? הקהיליה הבינלאומית צריכה להבין שאבו מאזן לא רציני ורק רוצה להתחמק ממשא ומתן .  הרוב המכריע של השחקנים המעורבים מתחילים להבין כי כל דרישות הזמן שהפלסטינים הציבו אינן הגיוניות וכי ההליך פה לא ייגמר בפרק זמן קצר ?  .
 בתום פגישה הבוקר בקטאר בין יו"ר הרשות אבו מאזן לראש הלשכה המדינית של חמאס ,  חאלד משעל ,  סוכם כי אבו מאזן יעמוד בראש הממשלה הזמנית ,  וכי  " אישים עצמאיים-טכנוקרטיים "  ימלאו את תפקידי השרים .  תפקידה של הממשלה יהיה להכין את הבחירות הכלליות הבאות לנשיאות ולפרלמנט .  שמות השרים טרם נמסרו .
 במסיבת עיתונאים בעיר הבירה דוחה ,  עם משעל ועם יורש העצר הקטארי ,  שייח' תמים בן חמד א-ת'אני ,  אמר אבו מאזן כי ההסכם  " ייושם במהירות האפשרית ".  לדבריו , " לא חתמנו על ההסכם לשם החתימה או לשם ההכרזה ,  אלא לשם יישום ההסכם ".  משעל אמר כי השיחות המתקיימות בין פתח לחמאס הן שיחות  " רציניות "  שמטרתן לאחד את העם הפלסטיני  " על מנת להיאבק יחד באויב הכובש הישראלי ".  סגן שר החוץ הקטארי אמר כי הבחירות לפרלמנט ולנשיאות ,  שהיו צפויות להיערך בחודש מאי ,  יידחו .  הוא לא נקב במועד חדש .
 ראש ממשלת הרשות הנוכחי ,  סלאם פיאד ,  שצפוי לאבד את תפקידו בעקבות חתימת ההסכם ,  בירך על ההסכם וקרא  " ליישמו במהירות האפשרית ". 

נתניהו :  אבו מאזן נוטש את דרך השלום וחובר לחמאס
ראש הממשלה תקף את הסכם הפיוס בין פתח לחמאס להקמת ממשלת מעבר בראשות אבו מאזן . " הרשות חייבת לבחור בין ברית עם חמאס לשלום עם ישראל - שאינם הולכים ביחד "
 
