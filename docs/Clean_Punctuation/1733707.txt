אושרה רכישת מטוסי F-35 : " זה צעד משמעותי "
 ועדת שרים אישרה את ההצעה לרכוש מארה"ב את מטוסי החמקן ,  בעלי מערכת המכ"ם המתקדמת .  נתניהו : " רכישת מטוס הקרב החדיש בעולם היא צעד משמעותי לחיזוק כושרה הצבאי של מדינת ישראל "
 ועדת שרים בראשותם של ראש הממשלה בנימין נתניהו ושר הביטחון אהוד ברק החליטה אחר הצהריים  ( חמישי )  לרכוש מארצות הברית מטוסי חמקן מדגם F-35 .  בדיון השתתפו גם הרמטכ"ל רב אלוף גבי אשכנזי ומפקד חיל האוויר האלוף עידו נחושתן .  מלשכת ראש הממשלה נמסר כי להחלטה זו קדמו שורה של דיונים ארוכים .  לדברי ראש הממשלה  " רכישת מטוס הקרב החדיש בעולם היא צעד משמעותי לחיזוק כושרה הצבאי של מדינת ישראל ".  המטוסים צפויים להיכנס לפעילות מבצעית בחיל האוויר בשנת 2015 .  
המועצה לביטחון לאומי הציגה בוועדת השרים את עבודת המטה שנעשתה בצה"ל ובמשרד הביטחון בשנים האחרונות בנושא מטוס החמקן .  כחלק מעבודת המטה נעשתה גם עבודת מטה מול מנהלת ה-JSF בפנטגון וייצרניות המטוס .  מלשכת ראש הממשלה נמסר כי  " עבודת המטה שילבה בתוכה לא רק את תכולת המטוס ומחירו אלא גם את שילוב התעשיות הביטחוניות הישראליות בייצור המטוס בהיקף של מיליארדי דולרים ושילוב מערכות ישראליות במטוס ". 
לפני כחודש אישר השר ברק את המלצות צה"ל ומשרד הביטחון לקידום רכישת מטוסי ה-F35 בעלות מוערכת של 10 מיליארד שקלים .  ברק אמר עם מתן האישור כי  " ה-F35 הוא מטוס הקרב העתידי שיאפשר לישראל את המשך העליונות האווירית ושמירה על היתרון הטכנולוגי באזורנו .  המטוס יאפשר לחיל האוויר יכולות טובות יותר במעגלים הקרובים והרחוקים באופן שיסייע לביצור ביטחון המדינה ".  
מדובר במטוס קרב המכונה  " דור חמישי ",  כלומר ,  מטוס חמקני בעל יכולות נשיאת תחמושת ודלק גדולים במיוחד ,  ובעל מערכת מכ"ם מתקדמת .  כך למשל ,  יכול המטוס לשאת כשמונה טון תחמושת וכמות זהה של דלק .  היכולת לשאת את התחמושת בתוך גוף המטוס היא מרכיב עיקרי ביכולת החמקנית .
 
אושרה רכישת מטוסי F-35 : " זה צעד משמעותי "
 ועדת שרים אישרה את ההצעה לרכוש מארה"ב את מטוסי החמקן ,  בעלי מערכת המכ"ם המתקדמת .  נתניהו : " רכישת מטוס הקרב החדיש בעולם היא צעד משמעותי לחיזוק כושרה הצבאי של מדינת ישראל "
 
