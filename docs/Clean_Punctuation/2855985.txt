 " ממשלה צרה גם העבירה את אוסלו ":  השרים הצטלמו בבית הנשיא 
" למדינות רבות באזור יש אינטרסים משותפים איתנו .  נעשה כל מאמץ לתרגם את השותפות הזו לשלום ",  אמר נתניהו במעמד .  ריבלין : " מלא תפילה להצלחתכם ".  על המאורע החגיגי העיב עימות בין שר האוצר כחלון לשר הפנים שלום . " מה גז קשור לדיור ?  "
 ראש הממשלה בנימין נתניהו הגיע היום  ( שלישי )  לבית הנשיא בירושלים עם השרים ,  לצורך הצילום המסורתי של הממשלה החדשה . " אני מתרגש גם בפעם הרביעית ",  פנה לנשיא בנאום שנשא לקראת המאורע .
" הממשלה הזו קמה בתקופה רווית אתגרים ",  אמר . " הראשון בהם הוא להבטיח את ביטחון ישראל .  האיסלאם הקיצוני מידפק כמעט על כל גבולותנו .  ידעו כל אויבי ישראל שמול כל האיומים יש לנו קווים אדומים ".  נתניהו הוסיף : " האיומים האלה גם מייצרים הזדמנויות .  למדינות רבות באזור יש אינטרסים משותפים איתנו והן רואות עמנו עין בעין את הסכנות .  נעשה כל מאמץ לתרגם את השותפות הזה לשלום ,  כולל ניסיון ליצור הסדר רציני עם הפלסטינים ".  
לאחר מכן עלה ריבלין על דוכן הנואמים בבית הנשיא ,  והתייחס לאתגרי הממשלה הנכנסת . " יש ממשלות שנותנים להן מאה ימי חסד .  הממשלה הזו מתחילה לעבוד תוך שהיא נאלצת להתמודד עם אתגרים גדולים .  האתגרים העומדים בפני הממשלה הנוכחית לא עמדו באותו אופן ועוצמה בפני ממשלות קודמות .  היא תידרש להתמודד עם לחץ בינלאומי ,  באופן שדורש יכולת עמידות וקבלת החלטות מושכלות .  החלטות שלא תובלנה את מדינת ישראל לבידוד ,  ויחד עם זאת ישמרו על הקווים האדומים של המדיניות הישראלית ". 
עוד בוואלה ! NEWS:סוף לעימותים ?  נתניהו התחדש בקבינט נוח וחסר ניסיוןהממשלה ה-34 יוצאת לדרך : " חייבים להשאיר את המחלוקות בחוץ"הרצוג תקף את התנהלות נתניהו : " פוגע בתקשורת כמו ארדואן " 
" כלפי פנים עומדת בפניכם המשימה המידית של הצגת תקציב שוטף שיענה על הצרכים הכלכליים והחברתיים של אזרחי ישראל ",  אמר ריבלין ,  והתייחס גם לגודלה של הקואליציה : " בדמוקרטיה הישראלי ממשלה הנתמכת על ידי 61 ח"כים היא דמוקרטית ולגיטימית כמו ממשלה הנתמכת על ידי 90 ח"כים .  יש לזכור ולהזכיר שמהלכים דרמטיים בהיסטוריה הישראלית ,  כמו הסכמי אוסלו ,  הוכרעו על חודו של קול .  ממשלה צרה צריכה ויכולה להיות ממשלה טובה כל עוד תהיה נאמנה לאינטרסים הציבוריים של אזרחי ישראל .  יחד עם העם כולו אני מלא תפילה להצלחתכם ".  
בנאומו ,  פירט נתניהו את משימות ממשלתו הרביעית ,  מעבר להתמודדות עם האיומים הביטחוניים . " נמשיך לטפח את קשרינו עם הממשל והעם האמריקני ,  ברית שחזקה יותר מכל מחלוקת ",  אמר . " נפעל להוריד את יוקר המחיה והדיור ,  נפתח שווקים חדשים עם מעצמות אסיה .  נמשיך לפתח את תשתיות התחבורה ולחבר את הגליל והנגב למרכז .  ננהיג מהפכה בתשתיות התקשורת ,  לרבות סיבים אופטיים שיעניקו נגישות לאינטרנט לכל ילד וילדה .  ורפורמות ,  רפורמות ,  רפורמות :  צריך לצמצם את הבירוקרטיה ולקדם את שיתוף הפעולה בין הסקטור הציבורי לפרטי ". 
אנו מחויבים ,  אדוני הנשיא ,  לפעול לשילובם של כל אזרחי ישראל - בלי הבדל דת ,  גזע ומין - ומעל הכול ,  אנו מחויבים למורשתנו .  אני גאה להיות ראש ממשלת ישראל ואעשה ככל שביכולתי לשמור על הפיקדון שקיבלתי ממכם עם ישראל ,  מדינת ישראל ",  סיכם .  
על המאורע החגיגי העיב עימות בין שר האוצר משה כחלון ושר הפנים סילבן שלום ,  שפרץ בישיבת הממשלה קודם לכן .  בישיבה ,  אישרה הממשלה את בקשתו של כחלון להעברת מינהל התכנון ממשרד הפנים אל משרד האוצר ,  כפי שסוכם בהסכם הקואליציוני בין הליכוד לכולנו .  העברת המינהל דורשת מהלכי חקיקה שיובאו לכנסת בקרוב .  בנוסף ,  אושרה העברתה של רשות מקרקעי ישראל ממשרד הבינוי אל משרד האוצר .  
שלום מחה בישיבה על העברת המנהל ממשרדו לזה של כחלון . " אני מבין שצריך להעביר את סמכויות התכנון לכחלון כחלק מההסכמים הקואליציוניים .  אבל למה עוברות גם סמכויות בנושא גנים לאומיים וצינורות גז ?  איך זה קשור לדיור ?  ".  

בהודעה שהוציא לעיתונות התייחס כחלון לצורך להעביר את המינהל לסמכותו במטרה להוריד את מחירי הדיור . " העברת רשות מקרקעי ישראל ומינהל התכנון למשרד האוצר היא צעד ראשון במסע מורכב לטיפול במשבר הדיור .  אני שמח שממשלת ישראל בחרה לעסוק בנושא חשוב זה ולאשר את אבני הדרך של הרפורמה .  השר כחלון שם בראש סדר העדיפויות שלו את הטיפול במשבר הדיור בישראל ולצורך כך ביקש לקדם את העברת הגופים הללו על מנת לאפשר תיאום רב-מערכתי בין כלל הגורמים האחראים על תהליכי התכנון והבנייה בישראל ".  
" משבר הדיור הוא אחד מן העמוקים והחשובים עבור אזרחי מדינת ישראל ותאום כזה של כלל הגופים הממשלתיים העוסקים בנושא הוא הכרחי על מנת לקדם רפורמות משמעותיות שיובילו לפתרון יציב ובר-קיימא ",  הוסיף .  
לפניות לכתב עמרי נחמיאס :  omri_n@walla.net.il  

" ממשלה צרה גם העבירה את אוסלו ":  השרים הצטלמו בבית הנשיא 
" למדינות רבות באזור יש אינטרסים משותפים איתנו .  נעשה כל מאמץ לתרגם את השותפות הזו לשלום ",  אמר נתניהו במעמד .  ריבלין : " מלא תפילה להצלחתכם ".  על המאורע החגיגי העיב עימות בין שר האוצר כחלון לשר הפנים שלום . " מה גז קשור לדיור ?  "
 
