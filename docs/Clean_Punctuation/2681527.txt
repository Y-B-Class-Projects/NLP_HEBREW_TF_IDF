נתניהו יפציר באובמה  " לא ליפול בפח "  האיראני .  המהדורה המלאה
אחרי 4 שנים של יחסים לא פשוטים ,  בפגישה היום בין ראש הממשלה לנשיא אובמה הוא יימנע מהטפת מוסר ,  אך יבקש ממנו לא להקל הסנקציות על איראן .  האמריקנים ידרשו התקדמות במו"מ
ראש הממשלה ,  בנימין נתניהו ,  ימריא היום  ( שני )  בצהריים  ( שעון ישראל )  מניו יורק ,  שם נפגש עם שרי החוץ של קנדה וטורקמנסיטן ,  לעבר וושינגטון ,  שם ייפגש היום עם נשיא ארצות הברית ,  ברק אובמה ,  סגן הנשיא ,  ג'ו ביידן ,  ושר החוץ האמריקני ,  ג'ון קרי .  במוקד פגישותיו עם השלושה יעמדו שני נושאים עיקריים :  תכנית הגרעין האיראנית ,  והמשא ומתן הישראלי-פלסטיני ,  בסדר הזה .  נתניהו ,  אומרים גורמים בסביבתו ,  יפציר באמריקנים לא להקל את הסנקציות על איראן ,  למרות הרטוריקה הפייסנית כביכול שנשמעת מטהראן בימים האחרונים .  האמריקנים ,  מצדם ,  יעלו מחדש את הדרישה להתקדמות בחזית הפלסטינית .
 עוד על נסיעת נתניהו לארה"ב:ההפתעה שריגשה את נתניהו בזמן הטיסה לניו יורקמהמרגל ועד רוחאני : " הימים הדרמטיים "  של נתניהונתניהו יציג דוח :  לאיראן יש מספיק אורניום לפצצה 
הפגישה החשובה מבין השלוש תהיה ,  כמובן ,  פגישת נתניהו-אובמה .  מערכת היחסים בין שני המנהיגים ידעה לא מעט עליות ומורדות בארבע השנים האחרונות .  נקודת המשבר הקשה ביותר הייתה במאי 2011  אז נתפס ראש הממשלה כמי ש"מטיף מוסר "  לנשיא האמריקני במהלך פגישה בחדר הסגלגל .  הפגישה שתתקיים היום בוושינגטון ודאי לא תהיה  " קלה לעיכול "  עבור שני הצדדים ,  אבל בישראל לא מעוניינים לחזור אחורנית .  נתניהו לא יטיף לאובמה מוסר .  עם זאת ,  הוא בהחלט יזהיר את הנשיא האמריקני מפני תחבולה איראנית ,  יתריע בפניו שרוחאני מנסה  " להפיל בפח "  את מדינות המערב ,  ויפציר בו לא להקל את הסנקציות על איראן כל עוד אין הוכחות מוצקות לכך שהאיראנים חדלו לחלוטין להעשיר אורניום במתקנים הגרעיניים השונים שלהם .  הוא יאמר דברים לא קלים ,  או כפי שהבטיח ערב טיסתו   " את האמת לגבי מסך העשן "  של טהראן .  
גורם מדיני ישראלי סיכם את הדרישה שיציג נתניהו במילים הבאות : " שהאיראנים יציגו קבלות במקום לפזר צ'קים ללא כיסוי ".  לכאורה ,  ישראל וארצות הברית מסכימות על הנקודה הזו  גם אובמה הבהיר ,  יותר מפעם אחת ,  שאיראן תישפט על פי מעשיה ולא על פי מילותיה .  אלא שבפועל ,  בישראל חוששים שהרטוריקה המתונה של רוחאני תוביל לכך שהאופציה הצבאית האמריקנית תרד מהפרק .  חשש נוסף הוא שבמסגרת מהלך דיפלומטי ארוך טווח ,  יוסרו מעל איראן הסנקציות ,  שגובשו לאחר שנים של עמל דיפלומטי ומודיעיני .  במצב כזה ,  האיראנים יוכלו להמשיך להעשיר אורניום מבלי לשלם על כך מחיר של ממש ,  ולהגיע עד ל"נקודת הסף "  שממנה יתאפשר להם ,  ברגע שיחליטו על כך ,  לייצר פצצה גרעינית .  
מרבית פגישתם של אובמה ונתניהו תוקדש לסוגיה הזו ,  אבל היא בהחלט לא תהיה הסוגיה היחידה שתעמוד על הפרק .  בנאומו באו"ם בשבוע שעבר ,  הצהיר אובמה כי שתי המטרות החשובות ביותר של מדיניות החוץ האמריקנית במזרח התיכון בזמן הקרוב יהיו פתרון משבר הגרעין האיראני ,  ופתרון הסכסוך הישראלי-פלסטיני .  הוא הסביר כי שתי הסוגיות נתפסות על ידי ממשלו כאינטרס ביטחוני של ארצות הברית .  אובמה צפוי להעלות את הנושא הפלסטיני בפגישתו עם נתניהו ,  אבל ישאיר את עיקר העבודה בחזית הזו לסגנו ביידן ולשר החוץ שלו .  
בהקשר זה ,  הצהיר קרי לפני כמה ימים שהחל מהשבוע צפויה  " עליית מדרגה "  במשא ומתן הישראלי-פלסטיני ,  כולל מעורבות גדולה יותר של ארצות הברית במגעים .  גורמים המעורים במשא ומתן העריכו כי במסגרת עליית המדרגה יוקמו צוותי עבודה מצומצמים לסוגיות הליבה של הסכסוך ,  יוגבר הקצב שבו מתקיימות הפגישות וברובן ינכחו השליח המדיני האמריקני מרטין אינדיק וסגנו פרנק לוונסטיין .  כמו כן ,  צפוי בקרוב גל שני של שחרור אסירים פלסטינים ותיקים .  
ההתקדמות במשא ומתן יכולה לשמש כ"אשראי מדיני "  עבור נתניהו בבואו לדון עם אובמה בסוגיה האיראנית .  היא בוודאי תסייע לו יותר מהכותרות על לכידת המרגל האיראני בתל אביב ,  שמתאימות יותר כ"גימיק "  לנאומו בעצרת האו"ם מאשר לדיון אסטרטגי רחב .  כדי לשכנע את אובמה לאמץ עמדה קשוחה ולא מתפשרת בנושא האיראני ,  יצטרך נתניהו לגייס תחמושת כבדה יותר .  התחמושת הזו קיימת במחסנים ,  השאלה היא אם ראש הממשלה באמת יבחר להשתמש בה .  
הבעיה שמטרידה באמת את אובמה :  התקציב האמריקני תקוע בגלל הדרישה של הרפובליקנים לדחות את תוכנית הבריאות המפורסמת של אובמה בשנה .  הנשיא והדמוקרטים כמובן מתנגדים ואם הם לא יגיעו לפשרה של הרגע האחרון ,  אין תקציב שנתי וממחר בבוקר הממשל האמריקני משותק .  חישבנו כמה זה עומד לעלות .  
גיא לוזון ממשיך בשרשרת ההצלחות שלו בבלגיה :  אתמול שוב נצחה הקבוצה ליאז' 5:0 בליגה הבלגית .  כשמונה הקיץ לתפקיד לא היה אחד שלא הרים גבה ,  ועכשיו לוזון מוכיח שצוחק מי שצוחק אחרון ,  ונהנה מחיבוק התקשורת הבלגית .  
יום הולדת שמח גוגל :  לפני 15 שנה אם רצינו לדעת משהו ,  היינו מחפשים באנציקלופדיה או בודקים בספר טלפונים .  אלא שאז גוגל באה לעולם ,  הביסה את כל המתחרות והשתלטה על חיינו .  איך הושלמה המהפכה ?  התשובות על פי גוגל .
 התחזית :  היום עלייה בטמפרטורות ,  מגמת ההתחממות תמשך גם מחר ,  וביום רביעי כבר יהיה חם מהרגיל בעונה .  

נתניהו יפציר באובמה  " לא ליפול בפח "  האיראני .  המהדורה המלאה
אחרי 4 שנים של יחסים לא פשוטים ,  בפגישה היום בין ראש הממשלה לנשיא אובמה הוא יימנע מהטפת מוסר ,  אך יבקש ממנו לא להקל הסנקציות על איראן .  האמריקנים ידרשו התקדמות במו"מ

