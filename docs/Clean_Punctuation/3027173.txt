פנייה ליועמ"ש לעצור את קבלת התרומות מחו"ל לחגיגות העצמאות : " שערורייה "
 ח"כ יואל חסון פנה למנדלבליט בדרישה שיתנגד להצעת החלטה המסמיכה את נתניהו לקושש תרומות מבעלי הון בעולם לחגיגות יום העצמאות ה-70 : " זה חסר תקדים ".  ההצעה תעלה לדיון בישיבת הממשלה ביום ראשון
 ( ההצבעה במליאת הכנסת על תקציב המדינה ,  בשבוע שעבר )  
על רקע הכוונה להסמיך את ראש הממשלה לגייס תרומות מבעלי הון לטובת חגיגות ה-70 להקמת המדינה ,  שיגר היום  ( חמישי )  ח"כ יואל חסון  ( המחנה הציוני )  מכתב חריף ליועץ המשפטי לממשלה ,  בדרישה כי יתנגד להצעת ההחלטה בנושא ,  שתעלה לדיון בישיבת הממשלה ביום ראשון . " הסמכת ראש ממשלה לקושש מבעלי הון ברחבי העולם כסף לטובת אירוע שנמצא בלב לבה של הממלכתיות הישראלית היא החלטה שערורייתית וחסרת תקדים ",  כתב חסון .
 ביום ראשון הקרוב יונחו על שולחן הממשלה שתי הצעות החלטה של משרד התרבות והספורט הנוגעות לחגיגות יום העצמאות ה-70 ,  שיחולו בעוד כשנה וחצי .  הצעה אחת קובעת הקמת מנהלת מיוחדת שתפיק את האירועים ,  וההצעה השנייה מסמיכה את נתניהו לגייס תרומות מתורמים פרטיים עבור החגיגות .  
עוד בוואלה !  NEWS:תיעוד מיוחד :  לוחמי דאעש פועלים ברמת הגולן הסוריתבתיווך רוסיה וטורקיה :  פוטין הודיע על הסכם הפסקת אש בסוריהייחקר בימים הקרובים :  במשטרה כבר מתרגלים את חקירת נתניהו 
בשונה מחגיגות היובל וה-60 ,  מדובר בפעם הראשונה שאירועי יום העצמאות אינם ממומנים על ידי המדינה ,  וההצעה מעוררת התנגדות באופוזיציה .  בפנייתו ליועץ המשפטי לממשלה העלה ח"כ חסון שורת קשיים משפטיים שעולים לטענתו מההצעה . " מעבר לשאלה הערכית האם ראוי שמדינה עוצמתית כמו מדינת ישראל 'תקבץ נדבות' לטובת אירועי יום עצמאותה ,  גיוס תרומות מבעלי הון עשוי לייצר חשש כבד לניגודי עניינים ",  כתב .
 לדבריו , " אין זה מופרך שאותו בעל הון שנעתר 'באדיבותו' לנדב כסף לראש הממשלה מצפה גם לקבל טובות הנאה בתמורה ".  עוד כתב חסון כי  " לאור החשיפות המטרידות האחרונות על מעורבותם ובחישתם של אנשים פרטיים בסביבת ראש הממשלה בעסקאות רכש עצומות במשרד הביטחון ,  יש להקפיד כעת הקפדה יתרה שאינטרסים פרטיים לא יזלגו לתוך מערכת השיקולים הלאומית שצריכה להנחות את הנהגתנו ".  
כפי שפורסם בוואלה !  NEWS ,  ההצעה נולדה במהלך דיוני התקציב בממשלה .  לאחר שלא נמצאו כספים למימון המנהלת ,  ולנוכח הקיצוצים ,  הציע נתניהו לשרת התרבות ,  מירי רגב ,  לגייס תרומות מהעולם לצורך האירוע ואף התחייב כי יירתם לעזור במאמצים . " גם אני כראש הממשלה אעמוד בראש המגייסים ",  אמר בישיבה .  
בשבועיים האחרונים גיבשה רגב את הצעת המחליטים בליווי צוות בין-משרדי בראשות המשנה ליועץ המשפטי לממשלה והיא תוגש ביום ראשון .  ההצעה מסמיכה את ראש הממשלה לגייס תרומות וקובעת כי תוקם ועדה מיוחדת במשרד התרבות והספורט שתבחן כל תרומה בהתאם לנוהל שגובש להסדרת ההליך , " בתשומת לב לעקרונות של מנהל תקין ,  שמירה על טוהר המידות ואמון בשירות הציבורי והיעדר ניגוד עניינים ". 
משרד התרבות העריך את עלות הפקת האירועים בכ-70 עד 100 מיליון שקלים .  לטענת חסון מדובר בסכום זניח במונחי תקציב המדינה ולכן  " אין הצדקה להסתבך בתקדימים מסוכנים שקשה לפקח עליהם ".  עוד כתב כי  " ניתן בקלות למצוא פתרון שיאפשר למדינה להקצות את הסכום המדובר לטובת האירועים ,  גם לאחר שחוק התקציב עבר ".  

פנייה ליועמ"ש לעצור את קבלת התרומות מחו"ל לחגיגות העצמאות : " שערורייה "
 ח"כ יואל חסון פנה למנדלבליט בדרישה שיתנגד להצעת החלטה המסמיכה את נתניהו לקושש תרומות מבעלי הון בעולם לחגיגות יום העצמאות ה-70 : " זה חסר תקדים ".  ההצעה תעלה לדיון בישיבת הממשלה ביום ראשון

