האנשים החזקים בתבל :  מי מוביל ,  חמינאי או נתניהו ? 
הרשימה השנתית של מגזין פורבס התפרסמה הערב ,  ולא סיפקה הרבה הפתעות :  הפוליטיקאים בראש ,  אובמה שומר על המיקום המכובד וגם ראש הממשלה ממשיך במאבק ראש בראש עם אירן
מגזין פורבס פרסם אמש  ( רביעי )  ,  כמדי שנה ,  את דירוג האנשים החזקים בתבל .  לצד יציבות במקום הראשון ,  בו דורג זו השנה השנייה ברציפות מי שנבחר באחרונה לקדנציה שנייה בבית הלבן  נשיא ארצות הברית ,  ברק אובמה ,  נרשמו גם כמה שינויים בצמרת ,  בהם ירידתו של הו ג'ינטאו ,  נשיא סין היוצא ,  וכן ירידתה של מזכירת המדינה האמריקאית היוצאת ,  הילרי קלינטון .  בין היתר ,  את העין הישראלית יתפוס ודאי ה"מאבק "  בין ישראל לאירן ,  או ליתר דיוק  בין ראש הממשלה ,  בנימין נתניהו ,  למנהיג העליון של אירן ,  אייתוללה עלי חמינאי .  
אז היכן מדורג ראש הממשלה ,  בנימין נתניהו ?  ובכן ,  הוא אמנם הצליח לטפס בדירוג לעומת השנה שעברה ,  מהמקום ה-25 למקום ה-23 ,  אך נעקף על ידי חמינאי ,  שדורג השנה במקום ה-21 ,  בעוד שבשנה שעברה דורג מתחת לנתניהו .  
מי שזכה במקום השני ברשימה ,  אחרי אובמה ,  היא קנצלרית גרמניה והאישה החזקה באירופה ,  אנגלה מרקל . " פורבס "  טרח לציין את שליטתה האיתנה של הקנצלרית באיחוד האירופי ,  וגם הזכיר את זכייתו של האיחוד בפרס נובל לשלום השנה ,  וכן את תרומתה לעמדת האיחוד שהביאה לפרס .  עם זאת ,  ציינו ב"פורבס "  את המכשול העומד בפני מרקל ב-2013  הבחירות לנשיאות ארצה .  במקום השלישי נמצא נשיא אירופי נוסף ,  אחד שכבר הבטיח השנה את תפקידו ,  בניצחון בבחירות שנויות במחלוקת  ולדימיר פוטין הרוסי .  
השם הראשון ברשימה ,  שאינו מגיע מעולם הפוליטיקה ,  הוא ביל גייטס ,  העומד בראש קרן התרומות הגדולה בעולם ,  הקרויה על שמו ועל שם רעייתו מלינדה .  במגזין היוקרתי ציינו כי תרומותיו ,  שמימנו מתן תרופות למלחמה בצהבת ,  איידס ומחלות נוספות ,  סייעו בין היתר להצלת חייהם של שמונה מיליון בני אדם .  במקום החמישי מדורג האפיפיור ,  בנדיקטוס ה-16 ,  ואחריו יו"ר הפדרל ריזרב ,  בן ברננקי .  
את העשירייה הפותחת סוגרים מלך סעודיה ,  עבדאללה בן-עבדול עזיז ,  נשיא הבנק האירופי המרכזי ,  מריו דראגי ,  שי ז'ינגפינג  שצפוי להתמנות לנשיא סין ,  וראש ממשלת בריטניה ,  דייוויד קמרון .  נשיא צרפת ,  פרנסואה הולנד ,  שנכנס השנה לתפקידו ,  דורג במקום ה-14 ,  וארבעה מקומות אחריו דורגה נשיאת ברזיל ,  דילמה רוסף .  מלבד הולנד ,  נראים ברשימה כמה מצטרפים חדשים ,  כמו ראש ממשלת איטליה מריו מונטי ומנהיג צפון קוריאה ,  קים ז'ונג און .  
לקריאה נוספת:חמינאי :  לא ניכנע לבריונות של האיחוד האירופינתניהו יאמר למרקל :  מאוכזב מהצבעתכם באוםנשיא בלארוס :  הכאבים של פוטין - רק פציעת גודו 

האנשים החזקים בתבל :  מי מוביל ,  חמינאי או נתניהו ? 
הרשימה השנתית של מגזין פורבס התפרסמה הערב ,  ולא סיפקה הרבה הפתעות :  הפוליטיקאים בראש ,  אובמה שומר על המיקום המכובד וגם ראש הממשלה ממשיך במאבק ראש בראש עם אירן

