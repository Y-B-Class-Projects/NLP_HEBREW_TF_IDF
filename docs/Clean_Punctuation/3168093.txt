נתניהו תקף את תכנית הביקור של הנסיך וויליאם :  ירושלים בירתנו לנצח
ראש הממשלה נשאל בישיבת שרי הליכוד על כך שבלו"ז של בן המלוכה הבריטי מכונה מזרח העיר  " שטחים פלסטיניים כבושים ".  וויליאם נחת בירדן ,  התחנה הראשונה שלו באזור ,  ויגיע מחר לישראל
ראש הממשלה בנימין נתניהו מתח הבוקר  ( ראשון )  ביקורת על תוכנית ביקור הנסיך וויליאם בישראל ,  המתייחסת למזרח ירושלים כ"חלק מהשטחים הפלסטיניים הכבושים "  - כך נודע לוואלה !  NEWS .  השר זאב אלקין שאל על כך בישיבת שרי הליכוד את ראש הממשלה ,  ונתניהו השיב כי  " ירושלים היא בירת ישראל לנצח נצחים ". 
וויליאם החל היום את ביקורו ההיסטורי באזור ,  שבמהלכו יבקר גם בישראל וגם בשטחי הרשות הפלסטינית .  הדוכס מקיימברידג' הגיע לעמאן ,  בירת ירדן ,  והוא ייפגש עם יורש העצר חוסיין .  בסך הכול ,  ישהה וויליאם באזור חמישה ימים .  
מחר הוא יגיע לישראל ,  וביומו הראשון ישהה בתל אביב .  בהמשך יגיע גם לירושלים ,  והוא צפוי להיפגש עם נתניהו .  הוא יבקר גם במוזיאון  " יד ושם "  ויניח זר לזכרם של קורבנות מלחמת העולם השנייה .  ביום רביעי יגיע הנסיך ,  נכדה של המלכה אליזבת ,  לרמאללה וייפגש עם יו"ר הרשות אבו מאזן .  בנוסף לכך ,  הוא צפוי לבקר בעיר העתיקה בירושלים ובקברה של הנסיכה אליס ,  סבתא רבא שלו ואמו של הנסיך פיליפ .
 לקריאה נוספת בנושאירדן ,  ישראל והרשות הפלסטינית :  לו"ז ביקור הנסיך ויליאם נחשף 
יהיה זה ביקור רשמי ראשון של בן משפחת המלוכה הבריטית בישראל ,  אחרי שעד כה הם נמנעו מלהגיע בשל הסכסוך עם הפלסטינים .  מסעו של וויליאם מתקיים במקביל לציון 70 שנה להקמת מדינת ישראל וברקע המתיחות הגוברת בין ישראל לפלסטינים .  
ארמון קנזינגטון אמר כי אופיו  " ההיסטורי של הביקור הוא חשוב ".  

נתניהו תקף את תכנית הביקור של הנסיך וויליאם :  ירושלים בירתנו לנצח
ראש הממשלה נשאל בישיבת שרי הליכוד על כך שבלו"ז של בן המלוכה הבריטי מכונה מזרח העיר  " שטחים פלסטיניים כבושים ".  וויליאם נחת בירדן ,  התחנה הראשונה שלו באזור ,  ויגיע מחר לישראל

