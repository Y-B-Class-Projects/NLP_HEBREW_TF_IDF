פרסים הוענקו לאנשי שב"כ מצטיינים : " סיכנו חייהם "
 נתניהו העניק את הפרס על הישג מודיעיני-מבצעי לשישה צוותים בארגון שתרמו במיוחד למדינה ולהצלת חיים . " לעתים נדירות נחשף הציבור לפעילותכם ,  המאפשרת פגיעה במחבלים ",  אמר
ראש הממשלה בנימין נתניהו העניק הערב  ( חמישי )  במטה השב"כ את פרס ראש הממשלה על הישג מודיעיני-מבצעי לשנים 2012-2011 ,  במעמד בכירי השירות ובראשם ראש השב"כ יורם כהן .  פרס ראש הממשלה להישג מודיעיני-מבצעי מתקיים פעם בשנתיים ,  והערב העניק נתניהו את תעודות ההצטיינות לשישה צוותי עובדים ועובדות מיחידות שונות בשירות הביטחון הכללי .  אלה זכו בפרס על כך שהובילו מבצעים ופרויקטים מודיעיניים ייחודיים ,  אשר מימושם היווה תרומה משמעותית לביטחונה של מדינת ישראל ולהצלת חיי אדם .  
משירות הביטחון הכללי נמסר כי הצוותים להם הוענקו התעודות הפגינו בעשייתם יצירתיות פורצת גבולות ,  נחישות וחוכמה יוצאות דופן ,  וכל זאת - לעתים תוך סיכון חייהם .  תחומי הפעילות של הצוותים כוללת קשת של תחומים - מסיכול איומי הטרור הקיימים והמתגברים ,  דרך התמודדות עם האתגרים המתפתחים בלוחמת הסייבר ,  איסוף מודיעין מבצעי שהוביל להצלחת מבצעים רבים וייחודים ועד פיתוח כלים טכנולוגיים מתקדמים , " על מנת להיות תמיד צעד אחד לפני היריב ".  
בפתח הטקס אמר נתניהו כי  " לעתים נדירות נחשף הציבור לפעילות שלכם ,  שתוצאתה היא מודיעין מדויק המאפשר פגיעה בראשי המחבלים .  ברוב המוחלט של המקרים ,  מלאכת הקודש מצילת החיים שאתם עושים נשארת בקרב מעגל אנשים מצומצם מאוד ". 
מיד לאחר חיסולו בחודש שעבר של מי שנחשב ל"רמטכ"ל חמאס ",  אחמד ג'עברי ,  פורסם כי האירוע נוהל מחדר הפיקוד של שירות הביטחון הכללי .  גורם ביטחוני מסר אז כי המבצע הוגדר כמבצע משולב של אגף המודיעין בצה"ל ,  של השב"כ ושל חיל האוויר .  הגורם הדגיש כי  " מרגע שניתן האות על ידי הדרג המדיני לחסל את ג'עברי ,  התשובה שנתן המודיעין האיכותי הייתה מהירה ביותר כדי להגיע אל היעד ".  
לקריאה נוספת:ראש השב"כ בכנסת : " מנענו חטיפה 'בזמן פציעות'"הותר לפרסום :  נחשפה חוליית טרור שפעלה בירושלים
לפניות לכתב אמיר בוחבוט :  amir.bohbot @walla.com 

פרסים הוענקו לאנשי שב"כ מצטיינים : " סיכנו חייהם "
 נתניהו העניק את הפרס על הישג מודיעיני-מבצעי לשישה צוותים בארגון שתרמו במיוחד למדינה ולהצלת חיים . " לעתים נדירות נחשף הציבור לפעילותכם ,  המאפשרת פגיעה במחבלים ",  אמר

