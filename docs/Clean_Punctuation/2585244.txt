נתניהו על האש מסוריה : " עוקבים מקרוב ,  נגיב לירי "
 ראש הממשלה הגיב לראשונה לזליגת הקרבות בין צבא סוריה למורדים לרמת הגולן : " לא נאפשר לירות על אזרחינו ".  היום ירה צה"ל פגזים לעבר הצד הסורי - זוהתה פגיעה
ראש הממשלה ,  בנימין ,  נתניהו הגיב הערב  ( שני )  לראשונה לזליגת האלימות מסוריה לישראל .  בשיחתו עם שגרירים באשקלון אמר ראש הממשלה כי  " אנו עוקבים מקרוב אחר המתרחש ונגיב בהתאם .  לא נאפשר לפרוץ את גבולותינו או לירות על אזרחינו ".  
פצצת מרגמה ששוגרה מסוריה נפלה היום בשטח ישראל ,  סמוך למוצב תל חזקה שבמזרח רמת הגולן .  טנק צה"ל השיב בירי פגזים לעבר שתי פלוגות של מרגמות בצד הסורי .  מדובר צה"ל נמסר כי זוהתה פגיעה ישירה בעמדות הסוריות ,  והאש פסקה לאחר תגובת צה"ל .  
אתמול השיב צה"ל בירי טיל מתקדם מסוג  " תמוז "  לעבר שטח סוריה ,  לראשונה מאז מלחמת יום הכיפורים ,  בעקבות פצצת מרגמה שנפלה באותו מוצב ,  הסמוך לגבול .  דובר צה"ל ,  יואב  ( פולי )  מרדכי ,  מסר אתמול כי מטרת הירי אזהרה לכוחות הסורים לבל יבוצע ירי נוסף לשטח ישראל ,  וכי במקביל הועברה הודעה לאו"ם . " ירי נוסף יגרור תגובה נמרצת ",  הוסיף .  
אמש התייחס שר הביטחון ,  אהוד ברק ,  להחלטה להשיב אש לסוריה .  ביום עיון באוניברסיטת תל אביב אמר ברק כי  " לאחר מספר מקרי ירי לעבר שטח ישראל בשבועות האחרונים ,  הנחיתי את צה"ל להגיב בהקשר ובמקום במידה שהדברים יישנו ".  לדבריו , " זהו איתות לסורים שלא נסבול עוד ירי לשטחנו ".  ברק הוסיף כי הועברה תלונה ואזהרה לאונדו"פ ,  כוח האו"ם המוצב באזור . " סוריה נמצאת כבר למעלה משנה במלחמת אזרחים אכזרית ,  וצה"ל הונחה למנוע את גלישת הקרבות לשטחנו .  ירי נוסף לשטח ישראל יגרור תגובה קשה יותר ויגבה מחיר מסוריה ",  אמר .  
בעקבות אירועי האתמול ,  הונחו היישובים הסמוכים לגבול לוודא כי המקלטים תקינים ומוכנים למצב חירום .  שושי דובדבן ,  אחראית  " צוות החירום היישובי "  במושב אלוני הבשן ,  שם נחתה פצצת מרגמה ביום חמישי שעבר ,  אמרה כי צה"ל הנחה את התושבים לבדוק כי התאורה במקלטים הסמוכים לבתים פועלת כסדרה ,  ושדרכי הגישה למקלטים פנויות .  עוד התבקשו התושבים להישאר קרובים למרחבים מוגנים ולהיות קשובים למערכת הסלולרית שמתריעה טרם הנפילות .  
לקריאה נוספתצהל ירה פגזים לעבר עמדות סוריות בתגובה לנפילת פצמר בגולןבעקבות הירי :  יישובים בגולן הונחו לרענן מקלטיםלראשונה מ-73 :  צהל ירה ארטילריה לסוריה 

נתניהו על האש מסוריה : " עוקבים מקרוב ,  נגיב לירי "
 ראש הממשלה הגיב לראשונה לזליגת הקרבות בין צבא סוריה למורדים לרמת הגולן : " לא נאפשר לירות על אזרחינו ".  היום ירה צה"ל פגזים לעבר הצד הסורי - זוהתה פגיעה

