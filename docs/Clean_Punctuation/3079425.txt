נתניהו : " אסור שהפסקת אש בסוריה תאפשר התבססות של איראן "
 ראש הממשלה התייחס להסכם שנכנס לתוקפו בצהריים לפיו תיפסק הלחימה במחוזות בדרום המדינה השסועה .  לדבריו ,  ישראל עוקבת אחר המצב מעבר לגבול הצפוני  " תוך עמידה איתנה על קווים אדומים "
 ראש הממשלה בנימין נתניהו אמר היום  ( ראשון )  בפתח ישיבת הממשלה כי ישראל  " תברך על הפסקת אש אמיתית בסוריה ,  אך אסור שזו תאפשר התבססות של איראן וגרורותיה בדרום המדינה בפרט ".  לדברי נתניהו הוא שוחח בשבוע שעבר על הנושא עם שר החוץ של ארצות הברית רקס טילרסון ועם נשיא רוסיה ולדימיר פוטין .  הוא הוסיף כי ישראל תמשיך לעקוב אחר המצב בסוריה  " תוך עמידה איתנה על קווים אדומים .  מניעת משלוחי נשק ,  התבססות של חיזבאללה ליד הגבול והתבססות איראנית בסוריה כולה ". 
היום ב-12:00 בצהריים נכנסה לתוקף הפסקת האש בין המשטר למורדים בדרום סוריה ,  אחרי שהושג הסכם בין ארצות הברית לרוסיה וירדן .  הפסקת האש כוללת את מחוז קוניטרה הגובל בישראל - וכן את המחוזות דרעא וסווידא .  עם זאת ,  לא ברור מי אמור לפקח על יישומה .  הסכם הפסקת האש גובש בסוף השבוע בפגישתם הראשונה של נשיא רוסיה ולדימיר פוטין עם עמיתו האמריקני דונלד טראמפ ,  בפסגת G20 בגרמניה .  ההסכם ,  שעל פי דיווח של סוכנות הידיעות  " אי-פי "  ישראל הייתה מעורבות בגיבושו ,  נועד להביא להסכם נרחב יותר בעתיד .
 עוד בוואלה !  NEWS:כיפת ברזל ימית ומערכת נגד טילים :  עסקת ענק להגנת אסדות הגזבתיווך ארה"ב ורוסיה :  החלה הפסקת האש בדרום סוריההפגנת הנכים :  פעילי מאבק הנכים חסמו את כביש 1 למזרח 
במהלך הישיבה התייחס נתניהו להחלטת ועדת המורשת של אונסק"ו שקיבלה את ההצעה הפלסטינית להכיר בעיר העתיקה בחברון ובמערת המכפלה כאתר מורשת עולמי הנתון בסיכון .  נתניהו אף חבש כיפה לראשו וקרא פסוקים מפרשת  " חיי שרה ".   " הקשר בין עם ישראל לחברון ומערת המכפלה ספק אם יש לו משל בתולדות העמים ",  אמר .
 לדבריו , " זה לא הפריע לאונסק"ו לקבל עוד החלטה הזויה .  בעקבות ההחלטה החלטתי לקצץ עוד מיליון דולר ולהעבירם להקמת מוזיאון מורשת העם היהודי בחברון ".  עוד אמר נתניהו כי  " מול הכחשת אונסק"ו ישראל תציג לעולם את האמת ההיסטורית והקשר העמוק של העם היהודי לחברון וכך נעשה גם מול ההחלטה בירושלים ".  הוא הוסיף כי הוציא היום הנחייה להשלמת התהליכים לבניית מרכז קדם בעיר דוד ,  בעיר העתיקה בבירה . " העולם כולו יראה את האמת והראשונים שאזמין לשם הם משלחות אונסק"ו ",  אמר נתניהו .  
שר התקשורת איוב קרא אמר בטרם הישיבה כי משמעות הסכם הפסקת האש בסוריה היא חיזוק השתלטות איראן באזור אך העריך כי השקט לא יימשך זמן רב .  השר לשיתוף פעולה אזורי צחי הנגבי הוסיף בפתח הישיבה כי הדיווח אתמול בעיתון  " אל אחבאר "  בלבנון על אודות התקדמות לכאורה בעסקת שבויים מול חמאס אינו משקף בהכרח את המציאות .  לדבריו , " אין לשחרר מחבלים לא תמורת מידע ,  לא תמורת גופות ,  ולא תמורת מסתננים שהסתננו לעזה על דעתם .  האינטרס הישראלי הוא ללחוץ כמה שיותר את אסירי החמאס ,  ללחוץ ולא להילחץ ".  

נתניהו : " אסור שהפסקת אש בסוריה תאפשר התבססות של איראן "
 ראש הממשלה התייחס להסכם שנכנס לתוקפו בצהריים לפיו תיפסק הלחימה במחוזות בדרום המדינה השסועה .  לדבריו ,  ישראל עוקבת אחר המצב מעבר לגבול הצפוני  " תוך עמידה איתנה על קווים אדומים "
 
