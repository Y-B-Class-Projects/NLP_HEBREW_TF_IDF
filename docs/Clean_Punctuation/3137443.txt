עצימת עיניים מוחלטת :  מה מסתתר מאחורי העדות של שלמה פילבר ? 
מעדותו של איש אמונו של נתניהו ,  כפי שפורסמה ,  עולה כי הוא מתנהג כעד מדינה קלאסי - כזה שאין לו מה להפסיד ,  שרק עשה את מה שהוטל עליו .  עם זאת ,  טענותיו לא מסבכות באופן אוטומטי את ראש הממשלה . " העובדה שפילבר העיד שנתניהו שלח אותו ,  לא אומרת בהכרח שהוא מפליל אותו "
" הוא יושב חסר תנועה ,  כמו עכביש במרכזה של רשת ,  אבל לרשת שלו יש אלפי חוטים והוא יודע מה קורה בקצה של כל אחד מהם "  - חסידיו של ארתור קונן דויל מכירים את הציטוט הזה המתאר את דמותו של אויבו הגדול של שרלוק הולמס :  פרופסור מוריארטי .  הגאון המתמטי שסרח והפך לאדם המעורב בפלילים ,  המוח המבריק שנטה לכיוון הפשע .  
גדולתו של מוריארטי הייתה ביכולת שלו לגרום לשלוחיו לבצע דברים בשמו ,  מבלי שעקבות מעשיהם יוליכו אליו .  הדברים שאמר שלמה פילבר למקורביו כפי שפורסמו אמש  ( רביעי )  בערוץ 2 ,  מלמדים שהסכם עד המדינה שנחתם עמו מוביל את החוקרים לחבר בין מי שעומד במרכזם של תיקי התקשורת השונים ,  לבין המעשים הפליליים שבוצעו לכאורה בשנים האחרונות .  
לקריאה נוספת:ההסכם עם פילבר :  לא יועמד לדין פלילי ויורחק משירות המדינהלמרות ההתפתחויות בחקירות נתניהו - הליכוד שומר על מצבו בסקריםהוארך מעצר בכירי בזק החשודים בתיק 4000 : " ראיות לשחיתות חמורה "  
פילבר נהג כעד מדינה קלאסי .  לפי הפרסום הערב ,  הוא נקט בגישת  " רק מילאתי פקודה ".  עצימת עיניים מוחלטת .  לא עזרו הפרסומים הרבים בעבר על הנעשה בבזק ועל הנעשה באתר וואלה !  NEWS .  לא עזרה ההיכרות העמוקה שלו עם ראש הממשלה בנימין נתניהו ומשפחתו .  הוא לא ידע - כמאמר המערכון המפורסם .  הוא לא חשב על הכוונות הפליליות של מי שמינה אותו לתפקיד האפרורי ורב העוצמה - מנכ"ל משרד התקשורת .  בתמורה לעדותו יזכה פילבר לשכר רב :  אי העמדה לדין פלילי . 
" העובדה שפילבר העיד שנתניהו שלח אותו לא אומרת בהכרח שהוא מפליל את נתניהו ",  הסביר בשיחה עם וואלה !  NEWS עו"ד עופר ברטל ,  סנגור שיודע דבר או שניים על עדי מדינה - אחת שולה זקן ,  למשל . " נתניהו יכול לומר שהוא אכן הורה לפילבר לעצור את הרפורמה שתפגע בבזק ",  הוסיף ברטל . " אולם הוא יוכל לומר שהדבר נעשה לטובת הציבור .  המשטרה תצטרך להוכיח את קיומו של מרכיב חשוב בכל כתב אישום :  היסוד הנפשי ,  הרצון המודע לבצע עבירה ".  
לפי הפרסומים ,  בשבוע הבא נתניהו ייחקר באזהרה כחשוד בתיק 4000 .  הוא עשוי לנסות להרחיק את עצמו מפילבר ומהתנהלותו כמנכ"ל משרד התקשורת - מהלך בעיתי בשל הקרבה בין השניים והעובדה שנתניהו כיהן כשר התקשורת ובכך נשא באחריות מיניסטריאלית לנעשה בו .  נתניהו אף עשוי לומר שהוא לא פעל כפי שפעל כדי להיטיב עם בעליה של חברת התקשורת הענקית ,  שאול אלוביץ' .  
אולם ,  האם ניתן יהיה להסתמך על עדותו של פילבר במשפט פלילי ?  
מקרה העשוי לשמש דוגמה מתרחש בימים אלו ,  הרחק מזרקורי כלי התקשורת ,  ועוסק באחד ממשפטי השחיתות החמורים שידעה המדינה .  לא מדובר על אחת מפרשות נתניהו אלא על תיק שזכה לכינוי  " תיק פישר ",  שמערב חוקר בכיר ביחידת להב 433 ,  פרקליטת מחוז לשעבר ואת הסנגור הפלילי המוכר .  
העדות הנשמעת בימים אלו בבית המשפט המחוזי בירושלים היא עדותו של ערן מלכה ,  אחד מעדי המדינה נגד רות דוד ,  רונאל פישר ויתר המעורבים בפרשה .  עדותו של מלכה ,  כמו גם עדותו של הרב יאשיהו פינטו שהתחייב להפליל את מנשה ארביב ,  בעייתית .  כבר בשלב דיוני ההוכחות סתר מלכה גרסאות קודמות שנתן במחלקה לחקירות שוטרים  ( מח"ש )  ,  התכחש לחלקן ושינה אחרות .  לא מדובר בראיות אקוטיות ,  אולם הדבר משמש דוגמה ברורה לבעייתיות הכרוכה בשימוש בעדי מדינה . 
" מבחינה ראייתית מסתכלים על הגרסה שלו בצורה בעייתית .  זה בן אדם שמחלץ את עצמו ואומר שיש עבריין גדול יותר ממנו .  מלכתחילה בעדות הזו יש בעייתיות .  זה בן אדם אינטרסנט שיש לו מה להפסיד והוא גם סותר דברים שהוא עצמו אמר .  למי השופטים יאמינו :  לפילבר א' או פילבר ב' ?  ",  אמר עו"ד דורון ברזילי ,  לשעבר יו"ר לשכת עורכי הדין . " לפי מה שאנחנו יודעים ,  בתיק הרשות לניירות ערך הוא לא פתח על נתניהו והוא אמר בעבר  ( בריאיון לעמית סגל ,  א"ס )  שהוא לא ישמש כעד מדינה .  זה מציב קושי נוסף בפני העדות שלו ".  
מספר משוכות ניצבות בפני חוקרי המשטרה .  עליהם לקשור את נתניהו לפילבר ,  את פילבר לאלוביץ' ,  ולהוכיח שכולם היו שותפים לקנוניה פלילית .  עדותו של פילבר ,  לפי הפרסום בתאגיד ,  נוגעת גם לנעשה בתיקים 1000 ו-2000 .  הוא עשוי למסור מידע קריטי על הנעשה בזמן אמת ולפתוח פרשות חדשות שאינן ידועות לציבור .  כל נחלי הפרשות הולכים אל נתניהו ,  אולם רק החודשים הקרובים יעידו ,  האם כל הקצוות נקשרים ברשת אחת גדולה .  

עצימת עיניים מוחלטת :  מה מסתתר מאחורי העדות של שלמה פילבר ? 
מעדותו של איש אמונו של נתניהו ,  כפי שפורסמה ,  עולה כי הוא מתנהג כעד מדינה קלאסי - כזה שאין לו מה להפסיד ,  שרק עשה את מה שהוטל עליו .  עם זאת ,  טענותיו לא מסבכות באופן אוטומטי את ראש הממשלה . " העובדה שפילבר העיד שנתניהו שלח אותו ,  לא אומרת בהכרח שהוא מפליל אותו "
 
