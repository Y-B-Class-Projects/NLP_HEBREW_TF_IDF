נתניהו : " מאז רצח רבין מנסים לעוות את ההיסטוריה ולייחס לי הסתה "
 ראש הממשלה התייחס בפייסבוק לגורמים הטוענים כי הסית נגד יצחק רבין טרם ההתנקשות בחייו ,  וצירף סרטון שבו נראה אומר כי רבין איננו בוגד . " רצח רבין היה רצח פוליטי מזעזע ",  אמר ברמז לדבריו של דוד ביטן .  ברק : " נתניהו - המסית הראשי "
  ( עצרת לזכרו של ראש הממשלה המנוח יצחק רבין בשבת שעברה )  
ראש הממשלה בנימין נתניהו הבהיר היום  ( שבת )  בעמוד הפייסבוק שלו כי רצח רבין היה רצח פוליטי ,  וגינה בחריפות גורמים המנסים לדבריו לייחס לו את ההסתה שקדמה להתנקשות בחייו של ראש הממשלה לשעבר . " רצח רבין היה רצח פוליטי מזעזע שכולנו מוקיעים אותו ",  כתב נתניהו והוסיף : " מאז הרצח ישנם ניסיונות מתמשכים לעוות את האמת ההיסטורית ולייחס לי את ההסתה שקדמה לרצח ".  
לדברים הוא הוסיף סרטון המקבץ כמה קטעי ווידאו שצולמו טרם הרצח ,  ובהם הוא נראה מגנה את הקריאות החריפות שהושמעו אז נגד רבין . " הנה כמה דוגמאות מהדברים החד-משמעיים שאמרתי בגנות דברי הנאצה שכוונו נגד ראש הממשלה .  תשפטו בעצמכם ",  כתב והפנה לצפייה בסרטון .
 עוד בוואלה !  NEWS :  שדד קשישה ,  העלים גופה ונמלט בזהות בדויה :  זה החשוד ברצח בתאילנד"משימות קרביות ":  אוניות מלחמה רוסיות הגיעו לחופי סוריהפקיסטן :  30 הרוגים ועשרות פצועים בפיגוע של דאעש במקדש במערב המדינה 
בין היתר מוצג נאום שנשא נתניהו באפריל 1995 ,  שבעה חודשים לפני הרצח ,  שבהם הבהיר לקהל כי רבין איננו בוגד . " הוא לא בוגד ,  הוא טועה בגדול ,  והוא גם יפנה את דרכו ,  אבל הוא איננו בוגד ",  אמר אז נתניהו . " יש לנו עסק עם יריבים פוליטיים לא עם אויבים ,  אנחנו בני עם אחד ".  
בהמשך מוצג ריאיון עם נתניהו מאוגוסט של אותה השנה ,  שלושה חודשים לפני הרצח ,  שבו הוא יוצא נגד הקריאות שהופנו לרבין . " זה לא ראוי ,  זה לא במקום ,  זה לא מוסרי ,  ואני אומר לאנשים האלה  תחדלו עם זה ,  כי כולנו נוקיע אתכם ".  בסרטון אף מובא קטע שצולם חודש לאחר הרצח בתכנית  " פופוליטיקה ",  שבה אומר טומי לפיד כי לא ניתן להאשים את נתניהו בהסתה .  
הדברים של נתניהו מגיעים על רקע דבריו של חבר מפלגתו ויו"ר הקואליציה דוד ביטן ,  שאמר בשבוע שעבר כי רצח רבין לא היה רצח פוליטי .  באירוע  " שבתרבות "  בתיאטרון חולון ,  שנערך טרם עצרת לזכרו של ראש הממשלה המנוח ,  אמר ביטן : " הערב אני לא הולך לעצרת של רבין ,  במקרה לא מסתדר לי ".  לדבריו . " אני בעד עצרת ממלכתית .  אם הייתי צריך לקבל החלטה הייתי מממן את העצרת הזאת ,  ומקיים עצרת ממלכתית ולא עצרת של השמאל .  לא מדובר ברצח פוליטי ,  זה לא היה רצח פוליטי וזה לא קשור לפוליטיקאים ,  אלא רצח שנעשה על ידי אדם שרצה לעצור תהליך ".  
ראש הממשלה לשעבר אהוד ברק התייחס הערב לדבריו של נתניהו בחשבון הטוויטר שלו וכתב כי ראש הממשלה  " לא אשם ברצח רבין ,  אבל היה ונותר המסית הראשי אז בכיכר ציון וב'לוויה ברעננה' ".  ח"כ ציפי לבני  ( המחנה הציוני )  פנתה הערב אל נתניהו ואמרה : " בוא נדבר על כאן ועכשיו ,  על החיבור שאתה עושה בין אויבים מחוץ לאויבים מבית ,  בתעמולת בחירות ,  ברמיזות באמירות וחוקים .  זה חייב להיפסק ". 
יו"ר מרצ ,  זהבה גלאון ,  אמרה כי נתניהו היה ונותר שקרן . " שוב נתניהו מגנה את המעשים שלו בדיעבד ומבקש שימחאו לו כפיים - בדיוק כמו שהסית נגד הערבים בבחירות ,  ואחריו שניצח רץ להתנצל ולספר כמה העוול היה גדול ",  אמרה גלאון . " נתניהו יכול להכריז עד מחר שהיה נגד הרצח ,  זה לא ישנה את העובדה שהוא המרוויח הכי גדול ממנו ושבמבחן התוצאה הוא ממשיך כל יום לעודד אלימות ורדיפה כלפי ישראלים שמתנגדים לו ".  
גם ח"כ אראל מרגלית  ( המחנה הציוני )  התייחס לסוגיה ,  ואמר כי  " מסית נשאר מסית .  נתניהו הסית נגד רבין ,  והיום מסית מול מי שמזכיר לו שהסית .  אף אחד לא יכול להעלים את תהלוכת ארון הקבורה שבראשה צעד נתניהו .  אף אחד לא יוכל למחוק את עצרת ההסתה בכיכר ציון שבה נתניהו היה הנואם המרכזי לקול ההמון שצעק 'רבין בוגד' ".  
ח"כ מיקי רוזנטל  ( המחנה הציוני )  אמר כי  " נתניהו מנסה לשכתב את ההיסטוריה ".   " "מי שלח את צעירי הליכוד להפגין מול ביתו של רבין עם חבל תליה ?  מי התעלם מכרזות של רבין במדי אס-אס בכיכר ציון ?  מי צעד עם ארון מתים ?  מי התעלם בזמן אמת מקריאות 'רבין בוגד' בהפגנות הימין ?  ",  הוסיף .  עוד אמר רוזנטל כי  " רבין בעצמו ציין ,  שלושה ימים לפני הירצחו ,  שנתניהו צבוע ואחראי לאלימות ". 
 ( עדכון ראשון :  19:00 )  

נתניהו : " מאז רצח רבין מנסים לעוות את ההיסטוריה ולייחס לי הסתה "
 ראש הממשלה התייחס בפייסבוק לגורמים הטוענים כי הסית נגד יצחק רבין טרם ההתנקשות בחייו ,  וצירף סרטון שבו נראה אומר כי רבין איננו בוגד . " רצח רבין היה רצח פוליטי מזעזע ",  אמר ברמז לדבריו של דוד ביטן .  ברק : " נתניהו - המסית הראשי "
 
