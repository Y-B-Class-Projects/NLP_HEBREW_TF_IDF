נתניהו על דירוג האשראי : " תוצאה של ניהול אחראי "
 ראש הממשלה והצמרת הכלכלית בישראל בירכו על הודעתה של חברת S & P לפיה היא העלתה את דירוג האשראי של ישראל ל-A+ . " תקווה שהמשק הישראלי ימשיך להצדיק האמון שניתן לו בהעלאת הדירוג "
 הודעתה של חברת דירוג האשראי S & P על העלאת דירוג האשראי של ישראל מ-A ל-A+ ,  התקבלה בשמחה זהירה בקרב בכירי המערכת הפוליטית והכלכלית .  זו  " הכרה בינלאומית חשובה בדרך האחראית והמוצלחת שבה הממשלה מנהלת את כלכלת ישראל ",  אמר ראש הממשלה בנימין נתניהו בתגובה להודעה .  
עוד באותו נושאחברת S & P העלתה את דירוג האשראי של ישראל ל-A+נשיא סוכנות דירוג האשראי S & P פורש מתפקידופיץ' מצטרפת למוד'יס :  אישררה את דירוגה של ארה"בלראשונה בהיסטוריה :  הורד דירוג האשראי של ארה"ב
נתניהו הוסיף ,  כי  " בניגוד גמור למגמות העולמיות ,  דווקא ממשלת ישראל מנהלת את מדיניותה הכלכלית בדרך אחראית ורצינית שמביאה להגדלת ההשקעות וירידה באבטלה וליצירת מקומות תעסוקה ".  כמו כן ,  בירך נתניהו את נגיד בנק ישראל ,  סטנלי פישר ,  ואת שר האוצר ,  יובל שטייניץ ,  ואמר כי  " הממשלה מחויבת להמשיך במדיניות זו תוך הבטחת המשך התמיכה במשק .  אני בטוח שגם המלצות ועדת טרכטנברג שיביאו לשינוי בסדרי העדיפויות יעשו זאת תוך שמירה על כלכה יציבה ובריאה ". 
נגיד בנק ישראל מצדו הביע שביעות רצון על ההכרה בהישגים של המשק הישראלי והוסיף כי מצבו הטוב של המשק הישראלי הוא תוצאה של המדיניות התקציבית של הממשלה והאוצר ,  המדיניות המוניטרית של בנק ישראל והפעילות המוצלחת של הסקטור העסקי על רקע מדיניות זאת .  כמו כן ,  ציין פישר ,  כי  " אני מאמין שהמשק הישראלי ימשיך להצדיק את האמון שניתן לו בהעלאת הדירוג .  אנו מתכוונים להמשיך לתרום לצמיחה וליציבות המשק דרך מדיניות מוניטרית אחראית שתכוון לשמירה על יציבות מחירים ,  תרומה לצמיחה ולתעסוקה ושמירה על יציבות המערכת הפיננסית ".  
לברכות הצטרף גם שר האוצר שטייניץ ,  שאמר כי  " מדובר בהישג בולט במיוחד על רקע משבר החובות והאבטלה ההמונית שפגעו בדירוג האשראי של מדינות רבות בעולם ".  יחד עם זאת ,  ביקש שר האוצר להישאר עם הרגליים על הקרקע ,  שכן  " המשבר הגלובלי המתחדש מחייב אותנו להמשיך ולשמור ביתר שאת על מסגרות התקציב ועל עקרונות המדיניות הכלכלית שאותן מדגישה החברה בהודעתה ". 

נתניהו על דירוג האשראי : " תוצאה של ניהול אחראי "
 ראש הממשלה והצמרת הכלכלית בישראל בירכו על הודעתה של חברת S & P לפיה היא העלתה את דירוג האשראי של ישראל ל-A+ . " תקווה שהמשק הישראלי ימשיך להצדיק האמון שניתן לו בהעלאת הדירוג "
 
