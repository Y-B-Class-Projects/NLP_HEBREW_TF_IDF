מתח בישיבת הליכוד בעקבות נאום נתניהו
השר בני בגין וחלק מחברי הכנסת הביעו את דאגתם מנאום נתניהו אמש . " ישכחו את הפירוז ויזכרו רק את הרעיון של הקמת מדינה פלסטינית "
 אווירה מתוחה שררה היום  ( שני )  בישיבת סיעת הליכוד שהתנהלה בשעות הצהריים בכנסת ,  בעקבות הנאום המדיני שנתניהו נשא אמש באוניברסיטת בר אילן .  עם זאת ,  חברי כנסת מהליכוד אמרו לוואלה !  חדשות כי אמנם נשמעה ביקורת על דבריו של נתניהו שצידדו במדינה פלסטינית מפורזת ,  אולם חברי הסיעה דיברו בצורה מתונה ולא תקפו ישירות את נתניהו .  
בין הגורמים שהתבטאו נגד הדברים שנשא נתניהו על מדינה פלסטינית היה גם השר בני בגין ,  הנחשב למקורב לנתניהו .  גורמים שנכחו בישיבה אמרו כי בגין העלה את החשש ש"בעתיד ישכחו את הפירוז ויזכרו רק את עצם הרעיון של הקמת מדינה פלסטינית ".  
גם חברי הכנסת דני דנון וציפי חוטובלי תקפו את הרעיון .  דנון פנה לנתניהו ואמר כי  " הקמת מדינה פלסטינית איננה חלק ממצע הליכוד .  אם ברצונך לקדם מדיניות כזו ,  עליך לאשר אותה במוסדות התנועה ". 

מתח בישיבת הליכוד בעקבות נאום נתניהו
השר בני בגין וחלק מחברי הכנסת הביעו את דאגתם מנאום נתניהו אמש . " ישכחו את הפירוז ויזכרו רק את הרעיון של הקמת מדינה פלסטינית "
 
