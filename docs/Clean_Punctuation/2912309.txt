המפכ"ל הנכנס רוני אלשיך בטקס השבעתו : " כאן כדי לשרת "
 אלשיך קיבל את דרגות רב-הניצב בטקס במשרד ראש הממשלה ,  ולאחר שעתיים התקיים טקס נוסף במטה הארצי של המשטרה .  המפכ"ל הנכנס נאם : " פתאום הרגשתי מהו כובד השליחות המוטלת על כתפי ".  ניצב סאו : " מאחל לו בהצלחה ,  יום מכונן בחיי הארגון ".  נתניהו : " מצפה לרפורמות "
 המפכ"ל המיועד רוני אלשיך מושבע הבוקר  ( חמישי )  לתפקידו .  סגן ראש השב"כ לשעבר היה אמור להיכנס לתפקידו לפני שבועיים ,  אולם שבר את רגלו יום לפני כן וכניסתו הרשמית לתפקיד נדחתה .  
האירוע מצוין בשני טקסים .  הראשון נפתח בשעה 10:00 במשרד ראש הממשלה בירושלים ,  שם מוענקות לו דרגות רב-ניצב על ידי ראש הממשלה בנימין נתניהו והשר לביטחון הפנים גלעד ארדן .  השני ינערך כשעתיים לאחר מכן במטה הארצי ,  אז ייכנס באופן רשמי לתפקיד .  
בטקס הענקת הדרגות אמר אלשיך בהלצה : " הושבעתי בטקס צנוע ,  על פי הפרוטוקול .  הכפיים הם לא חלק מהטקס .  רגל שמאל נשברה על מנת להבטיח את כניסתי ברגל ימין ".  
לקריאה נוספת:לבקשת אלשיך :  הניצב החשוד בעבירות מין יאריך את חופשתו מהמשטרהסאו הודיע על פרישה מהמשטרה : " הגעתי לאן שרציתי"מבנה צבאי ותפקיד בכיר חדש :  המהפכה שמתכנן אלשיך במשטרה 
אלשיך הודה לתמיכה שקיבל לכל אורך הדרך . " מאז שגמלה בלבי ההחלטה לקחת על עצמי את המשימה לשמש כמפכ"ל ,  נחשפתי ובמנות גדושות ,  הן לרחשי הלב בתוך משטרת ישראל ,  בקרב בכירים כמו בקרב דרגי שטח ,  הן לרחשי הלב של פורשי המשטרה שהשקיעו בה את מיטב שנותיהם והן לרחשי הלב של הציבור כולו ,  בתוכו חברים קרובים ,  אך בעיקר אינספור אזרחים מהשורה .  האחרונים ,  סתם כך פוגשים בי בסופרמרקט ,  מזהים את פני - לאחר שבאישור ראש הממשלה הוסרו הפיקסלים ,  כמובן - ומרגישים צורך אנושי ,  לאחל בהצלחה ולחזק את יד ? י ".  
לדבריו , " פתאום הרגשתי באופן מוחשי ,  עד כמה חזק הקשר בין חברה מתוקנת ובריאה ובין משטרה איכותית המשרתת אותה ,  עד כמה באמת ובתמים נחוצה ההצלחה של המשטרה וכנגזרת מכך ,  מהו כובד השליחות המוטלת על כתפי ". 
עוד הוסיף אלשיך כי  " בפרק הזמן שעמד לרשותי להכיר לעומק את הארגון מבפנים ,  למדתי עד כמה המשטרה מעוניינת ב ? שינוי ,  לפחות כמו מי שבחר בי להנהיג אותה .  מצאתי בקרב מפקדי המשטרה בכלל ובקרב סגל הפיקוד הכללי בפרט  שותפי אמת לגיבוש תכנית פעולה ממוקדת ונחושה ,  אותה נניע יחד ,  כדי להצליח במשימה ולממש את ייעוד המשטרה ,  כי לאזרחי ישראל אין משטרה אחרת ".  
נוסף על כך ,  ציין אלשיך כי  " אנחנו כאן כדי לשרת .  תפקידנו לשרת את האזרח הנורמטיבי שומר החוק ,  ולאפשר לו ביטחון אישי מיטבי לצד מלחמה נחושה ובלתי מתפשרת במי שבחר להגדיר עצמו כעבריין ".  
בטקס השני במטה הארצי של המשטרה הוסיף אלשיך : " לפני זמן קצר מאוד ,  הצטרפתי רשמית למשפחת השוטרים ,  אף כי אודה שחשתי כשוטר מהרגע הראשון שבו גמלה בלבי ההחלטה ונטלתי על עצמי את המשימה לשמש כמפכ"ל .  מאז שהוטלה על משטרת ישראל האחריות לביטחון הפנים ,  המשטרה מתמודדת עם אתגר ניהולי ומקצועי ,  שלא מוטל על ארגוני משטרה דומים בעולם .  המשטרה הוכיחה בשבועות האחרונים כי בהקשר מאתגר זה ,  היא נמצאת בכל מקום עבור האזרח ובטחונו האישי ,  במובן הכי מילולי של המילה .
" האתגר שלנו יהיה 'להיות שם' עבור האזרח בכל תחומי חייו .  לא רק בביטחון הפנים ,  לא רק בזירה הסמויה מהעין של המלחמה הנחושה בפשיעה ,  אלא גם בפתרון בעיות היומיום של האזרח ,  כולל אלה הנוגעות לאיכות חייו .  כולנו כאן כדי לשרת ואין לי ספק שיש עם מי ",  הוסיף .  
על פרישת הניצבים בצמרת הפיקוד אמר : " נידרש למלא מחדש במהירות את שורותינו החסרות .  לשמחתי אני מגלה לאחרונה שעוד ועוד אזרחים רוצים להתגייס לשורות המשטרה ,  מתוך אידאל .  חימם את לבי בשבועות האחרונים להיחשף גם לעוצמת ההתנדבות של אזרחי ישראל בשורות המשטרה ,  בתחומים רבים ומגוונים של השירות לאזרח ".  
אלשיך התייחס גם לפגיעה באמון הציבור בארגון : " אין ספק שמשטרה ,  בוודאי במדינה דמוקרטית ,  לא יכולה לתפקד ללא אמון הציבור אותו היא משרתת .  הרוח שפגשתי בשטח בקרב השוטרים ומפקדיהם ,  כמן גם רוח ההתנדבות של האזרחים וכן שינוי המגמה שחשה לשכת הגיוס ,  מסמנים נקודת אור חשובה בנתיב העולה של אמון הציבור ".  
נתניהו אמר בטקס כי כניסתו של אלשיך תכלול שינויים גדולים . " יש צורך ברפורמות ,  אתה תרפא את המחלות .  בטכנולוגיה וגם בסייבר ,  שזה נושא חשוב ,  יש צורך ברפורמות שלוקחות בחשבון את כל המכלול .  קנית לך שם של מפקד נחוש ויצירתי שלא חושש ליזום .  אני מצפה לשני שינויים גדולים מאוד - עבודת המשטרה חייבת לכלול את כל אזרחי ישראל ,  יש כאן מדינה אחת שאוכפת את הביטחון ומדינה אחרת שאינה אוכפת את הביטחון .  זה לא יכול להימשך ",  אמר .  
הוא הוסיף : " משטרת ישראל היא אבן יסוד .  אין משטר בלי משטרה .  אני מבקר בשטח בחודשים האחרונים ואני נפעם מההתגייסות של השוטרים והשוטרות .  הם פועלים נגד פעילות עוינת ומלחמה בטרור .  למשימות שמוטלות עליהם אין אח ורע במדינות אחרות .  אני חש מחויבות עמוקה להגן על ביטחונם של אזרחי ישראל ועל כך אני אומר בשם העם כולו תודה רבה ".  
השר לביטחון הפנים ,  גלעד ארדן ,  פנה במהלך הטקס לאלשיך ואמר : " אתה היום שומר חומות ירושלים .  אנו זקוקים למשטרה מקצועית ואיתנה ".  לדבריו ,  קיומנו כחברה חופשית תלוי במשטרה בעלת עמוד שדרה ערכי ,  השואבת מעקרונות הצדק של חברתנו ומדינתנו .  כזו שלא תטה אוזן לאלו המבקשים רק את טובתם הפרטית על פני זו של חברתם ,  וכזו שתשאב את כוחה מהנורמות הערכיות הנעלות שיאפיינו את אנשיה ומפקדיה ,  בבואם לאכוף את קיום החוק על הציבור ".  
עוד הוסיף ארדן כי  " משרת המפקח הכללי של משטרת ישראל היא מהחשובות שבמדינתנו ,  ואין פלא שתהליך בחירתו של המפכ"ל החדש לווה בתהודה ציבורית גדולה .  בנימה אישית אומר תודה לאל שהתהליך הסתיים ובדרך הטובה שבה הסתיים ".  לדבריו , " ההחלטות התקבלו בכובד ראש ולאחר התלבטות קשה ,  אל מול גודל המשימה וצו השעה .  מפקדים טובים ,  ראויים ומנוסים יושבים כאן איתנו ,  ואני מאמין שהשילוב בין המפקדים המנוסים שצמחו במשטרה ,  לבין עולם הידע של המפכ"ל החדש  יצעיד את המשטרה למקום הראוי לה ולנו כמדינה ".  
ניצב סאו אמר היום : " הכניסה של מפכ"ל חדש למשטרת ישראל היא יום מכונן בחיי הארגון .  אני קודם כל שמח בשביל משטרת ישראל ,  ואני גם שמח בשביל רוני אלשיך ,  ואני מאחל לו המון הצלחה ".  על תחושותיו לגבי המינוי אמר סאו : " אנחנו לא מערבבים פה שום רגשות ותחושות אישיות .  באופן טבעי ,  בחיים יש גם אכזבות ,  והחוכמה היא לא לתעל את האכזבות לכעס ותסכולים .  זה לא קורה אצלי ,  אז אני חי עם זה מצוין ".  
סאו לא התייחס לסוגיות שיצטרך אלשיך לטפל בהן עם כניסתו לתפקיד ,  ואמר כי העביר את כל המלצותיו למפכ"ל הנכנס בפגישות העבודה המסודרות שלהם .  

אלשיך ,  תושב גבעת שמואל בן 52 ,  היה המועמד המועדף על השר לביטחון הפנים גלעד ארדן .  זאת ,  לאחר שהמועמד הקודם ,  תת-אלוף  ( במיל' )  גל הירש ,  הסיר את שמו לאור התמשכות הבדיקה המשפטית בעניינו .
 המפכ"ל הנכנס והתגייס לחטיבת הצנחנים בשנת 1981 .  הוא השתחרר מצה"ל לאחר ששימש מפקד פלחה"ן 35  ( פלוגת החבלה וההנדסה )  וכן שימש סגן מפקד גדוד 50 .  בשנת 1987 ,  עם שחרורו מהצבא ,  התגייס לשב"כ ,  שם מילא שורה של תפקידים בכירים .  בעשור האחרון אף מילא כמה תפקידים המקבילים לתפקידי אלוף בצבא .  מספטמבר 2014 כיהן כסגן ראש השב"כ ואחראי על הפעלת הכוח של השירות .
 
 ( עדכון ראשון :  10:00 )  

המפכ"ל הנכנס רוני אלשיך בטקס השבעתו : " כאן כדי לשרת "
 אלשיך קיבל את דרגות רב-הניצב בטקס במשרד ראש הממשלה ,  ולאחר שעתיים התקיים טקס נוסף במטה הארצי של המשטרה .  המפכ"ל הנכנס נאם : " פתאום הרגשתי מהו כובד השליחות המוטלת על כתפי ".  ניצב סאו : " מאחל לו בהצלחה ,  יום מכונן בחיי הארגון ".  נתניהו : " מצפה לרפורמות "
 
