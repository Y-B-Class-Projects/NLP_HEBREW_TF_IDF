הפגישה הסודית של נתניהו עם מועמד המחלוקת לתפקיד המזכיר הצבאי
פרסום ראשון :  לוואלה !  NEWS נודע כי ראש הממשלה נועד לפני כחצי שנה עם תא"ל עופר וינטר ,  שנחשב למועמד המועדף עליו לתפקיד .  בצה"ל אמרו כי איזנקוט אישר את הפגישה ,  אך הבהירו כי מועמדותו של מפקד חטיבת גבעתי לשעבר לא על הפרק
ראש הממשלה בנימין נתניהו נפגש לפני כחצי שנה עם תת-אלוף עופר וינטר ,  על רקע רצונו של נתניהו למנות את וינטר למזכירו הצבאי הבא ,  כך נודע לוואלה !  NEWS .  וינטר נחשב למועמד המועדף על נתניהו לתפקיד ,  במקום תת-אלוף אליעזר טולדנו שאמור להתמנות בקיץ לתפקיד מפקד אוגדת עזה ,  אך הרמטכ"ל גדי איזנקוט מתנגד למינויו לתפקיד .  
לוואלה !  NEWS נודע כי בנובמבר האחרון ,  לאחר שפורסם שאיזנקוט הודיע כי הוא מתנגד למינויו של וינטר לתפקיד ,  נתניהו ביקש מהרמטכ"ל להיפגש עם וינטר ,  שמשמש היום ראש מטה פיקוד מרכז ,  והפגישה אכן התקיימה .  בצה"ל אומרים כי הפגישה אכן אושרה על ידי הרמטכ"ל אך מבהירים כי וינטר לא יתמנה לתפקיד המזכיר הצבאי והוא אינו מועמד ולא יהיה מועמד לתפקיד ,  אלא יתמודד על תפקידי תת-אלוף לקיץ 2019 .  בלשכת ראש הממשלה ובדובר צה"ל סירבו להתייחס לנושא .
 עוד בוואלה !  NEWS:אמו של התינוק שהוטבע בג'קוזי במלון באשדוד תואשם ברצחסערת השנה הרביעית של אלשיך :  בורסת השמות במרוץ למפכ"לות רותחתרעולי פנים מכים באלות ובועטים ברכב :  תיעוד מטריד נוסף מכבישי הדרום 
טולדנו אמור להתחיל את תפקידו החדש בקיץ הקרוב והיה כבר אמור להתחיל חפיפה ,  אך ראש הממשלה מתעכב כבר חודשים בבחירות המזכיר הצבאי הבא ,  ככל הנראה על רקע רצונו למנות את וינטר - שפיקד בעבר על חטיבת גבעתי ויחידת דובדבן .  לפי הנוהג ,  ראש הממשלה בוחר מזכיר צבאי מבין מועמדים שמציג בפניו הרמטכ"ל ,  אך נתניהו לא היה מעונין באף אחד משלושת המועמדים שאיזנקוט הציג בפניו בשנה שעברה :  תת-אלוף יהודה פוקס ,  תת-אלוף יניב עשור ותת-אלוף אורי גורדין .  נתניהו ריאיין את שלושת המועמדים אך לא הודיע ללשכת הרמטכ"ל במי בחר ,  וב"הארץ "  פורסם כי הסיבה לכך היא שאיפתו למנות את וינטר .
 וינטר ,  בן 47 ,  נשוי ואב לשמונה ,  מזוהה עם המגזר הדתי-לאומי ונחשב בעבר למקורב מאוד ליו"ר הבית היהודי ,  נפתלי בנט .  במהלך מבצע צוק איתן ,  כשפיקד על חטיבת גבעתי ,  פרסם  " דף מפקד לקרב "  לחיילי החטיבה ,  בו קרא להילחם באויב בשם האל והדת היהודית ועורר סערה ציבורית .  כמו כן ,  נרשמה לו הערה פיקודית בשל התנהלותו בפרשת לירן חג'בי ,  בה מפקד גדוד צבר נחשד בהטרדה מינית .  בנובמבר האחרון ,  לאחר שדווח כי איזנקוט מתנגד למינויו לתפקיד המזכיר הצבאי ,  ואף אינו מתכוון לקדמו בזמן הקרוב ,  הוא צוטט בחדשות 2 כמי שאמר למקורביו כי הוא מתכוון לפרוש מצה"ל אם לא יקודם ואף מותח ביקורת על אפיקי הקידום של קצינים דתיים בצה"ל .  
וינטר פרסם הודעה בה התנער מהדברים ואמר כי  " הדברים לא נאמרו על דעתי ואינם עולים בקנה אחד עם תפיסת עולמי ועם דרכי כקצין בצה"ל .  אמשיך לשרת נאמנה את צה"ל ואת אזרחי ישראל בדיוק כפי ששירתתי ב-27 השנים האחרונות ,  מיום גיוסי ובכל תפקידי הפיקוד שביצעתי ".  כשבוע אחר כך ,  נתניהו ביקש לפגוש את וינטר כמה שבועות אחר כך .  עם זאת ,  הרמטכ"ל ממשיך להתנגד למינויו ,  בנימוק פורמלי שראשי מטה בפיקודים צריכים להשלים קדנציה של שלוש שנים .  

הפגישה הסודית של נתניהו עם מועמד המחלוקת לתפקיד המזכיר הצבאי
פרסום ראשון :  לוואלה !  NEWS נודע כי ראש הממשלה נועד לפני כחצי שנה עם תא"ל עופר וינטר ,  שנחשב למועמד המועדף עליו לתפקיד .  בצה"ל אמרו כי איזנקוט אישר את הפגישה ,  אך הבהירו כי מועמדותו של מפקד חטיבת גבעתי לשעבר לא על הפרק

