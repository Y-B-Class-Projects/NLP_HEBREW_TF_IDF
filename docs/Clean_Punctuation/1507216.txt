נתניהו : " שלום בין ישראל לאירן הוא אפשרי "
 ראש הממשלה אמר בראיון ל"בילד "  הגרמני ,  כי אם האירנים יחליפו את המשטר ,  ניתן יהיה לחדש את היחסים בין המדינות . " אין קונפליקט בין העמים "
 יחסי שלום בין ישראל לאירן הם אפשריים ,  אם לטהרן תהיה הנהגה חדשה ,  כך אמר ראש הממשלה בנימין נתניהו בראיון לעיתון הגרמני  " בילד "  שהתפרסם היום  ( שני )  . " אין שום קונפליקט בין שני העמים ותחת משטר שונה יחסי השלום ,  ששררו בין שתי המדינות בעבר ,  יוכלו להיווסד מחדש ",  אמר נתניהו . " יהיו אלה חדשות טובות אם אירן תחליף את משטרה לכזה שלא מדכא מתנגדי משטר ,  אם היא לא תתמוך בטרור ואם היא לא תכחיש את השואה ". 
ראש הממשלה הוסיף כי  " אין לי ספק "  שאזרחי אירן היו בוחרים בממשלה אחרת אם הם היו רשאים להצביע בחופשיות . " אני חושב שהוסרה המסכה מעל פני המשטר האירני ",  הוסיף . " מה שאנו רואים באירן הוא צמא אדיר לחופש מצד חלק מהאוכלוסיה ".  
בהתחייחסו לתוכנית הגרעין האירנית אמר נתניהו ,  כי היא יכולה לפגוע ביציבות במזרח התיכון והיא מהווה איום לא רק על ישראל אלא על העולם כולו .  הוא הוסיף כי המטרה העיקרית צריכה להיות מניעה מאירן מלפתח נשק גרעיני . " בהתחשב בתמיכה של אירן בארגוני טרור ,  הנשק הגרעיני עשוי ליפול לגורמי טרור .  זוהי סכנה גדולה מאוד ". 
ראש הממשלה התייחס גם לסוגיית המשא ומתן עם הפלסטינים .  לדבריו ,  ישראל שותפה לדעת ממשלות נוספות לכך שלפלסטינים יש זכות לחיות בשלום ובחופשיות לצד ישראל . " מה שלא הובהר מספיק הוא הקונצנזוס שקיים בישראל .  אנחנו רוצים לחיות בשלום עם הפלסטינים ואנו לא רוצים לשלוט בהם .  אנחנו רוצים שיהיה להם כל הכוח לשלוט בעצמם ,  מלבד כוח שיהווה איום על ישראל ".  הוא חזר על דרישתו כי המדינה הפלסטינית העתידית תהיה מפורזת וכי עליה להכיר בישראל כמדינה יהודית . " אנחנו לא רוצים אירן נוספת בגבולותינו ". 
אתמול התייחס נתניהו לראשונה למצב באירן ואמר כי העולם מזדהה עם האירנים המוחים .  עם זאת נתניהו הוסיף כי לא ברור עדיין אם אי השקט החברתי יביא לשינוי במדיניות אירן . " אין לי ספק שכל העולם חש סימפתיה כלפי שאיפת האירנים לחירות ",  אמר נתניהו בראיון לתוכנית  " פגוש את העיתונות "  ברשת NBC כנשאל מה דעתו לגבי המהומות המשתוללות כבר שמונה ימים ברחובות טהרן . 
" אני חושב שמוקדם לקבוע מה יקרה באירן גם בזירה העולמית ".  נתניהו הוסיף כי אינו מתכוון לפקפק בגישת נשיא ארה"ב ,  ברק אובמה ,  בנוגע לאירן .  נתניהו אמר כי הוא יודע שרצון אובמה הוא שהעם האירני יהיה חופשי .  הוא הוסיף כי אנשים בכל מקום בעולם נדהמים לנוכח נכונותם של האירנים לעמוד על זכויותיהם .
 
נתניהו : " שלום בין ישראל לאירן הוא אפשרי "
 ראש הממשלה אמר בראיון ל"בילד "  הגרמני ,  כי אם האירנים יחליפו את המשטר ,  ניתן יהיה לחדש את היחסים בין המדינות . " אין קונפליקט בין העמים "
 
