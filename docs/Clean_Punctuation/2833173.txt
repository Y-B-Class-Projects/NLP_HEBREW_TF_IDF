הליכוד הרחיק את מויאל מהמפלגה וחזר בו : " מדובר בטעות "
 ראש עיריית שדרות לשעבר נפגש עם ראשי המחנה הציוני וזומן לשימוע לפני הדחה ,  חתום בידי מנכ"ל המפלגה .  מאוחר יותר קיבל הודעה כי מדובר בטעות .  על פי הערכות ,  הביטול נובע מהעובדה כי בידיו הקלטה מביכה של שרה נתניהו
ראש עיריית שדרות לשעבר ,  אלי מויאל ,  קיבל היום  ( רביעי )  מכתב על הפסקת חברותו בליכוד ,  אולם כעבור שעה קלה התבשר כי המהלך בוטל וכי חברותו במפלגה עומדת בעינה .  זאת ,  לאחר שנפגש עם ראשי המחנה הציוני ,  היו"ר יצחק הרצוג ושרת המשפטים לשעבר ציפי לבני .
 ראשיתו של הסיפור התמוה אתמול ,  אז פורסם באתר מאקו כי מויאל ,  שהגדיר את עצמו מאוכזב מנתניהו ,  נסע לפגוש את ראשי המחנה הציוני ,  יחד עם פעילי ליכוד נוספים .  בעקבות הפרסום נשלח למויאל מכתב חתום בידי מנכ"ל הליכוד גדי אריאלי ,  ובו נכתב על הפגישה עם הרצוג ולבני  " מהווה ,  לכאורה ,  עילה להפסקת חברותך בתנועה ".  מויאל אף הוזמן לשימוע לפני הדחה ,  שתוכנן להתקיים ביום ראשון הקרוב .
 לקריאה נוספת:הליכוד על דוח המבקר : " ניישם המסקנות בקדנציה הבאה "" אתה גיבור ,  מדהים ,  שרירי ,  חזק ":  תחנות בחייו של איתן כבלאחרי רכבת ההרים בסקרים :  בנט עובר לקמפיין חיובי 
אלא שזמן קצר לאחר מכן התבשר כי  " מדובר בטעות ",  וההחלטה בוטלה .  על פי הערכות ,  ההחלטה לבטל את הדחתו של מויאל מגיעה לאור העובדה כי בידיו של ראש העירייה לשעבר קיימת הקלטה של רעיית ראש הממשלה ,  שרה נתניהו ,  כשהיא מתבטאת באופן בוטה ומביך כלפי בת זוגו של מויאל ,  מוניק בן מלך .  זאת ,  אחרי שהתבטא נגד נתניהו בזמן מבצע צוק איתן בריאיון בערוץ 2 .  
מוקדם יותר הערב אמר מויאל בריאיון לערוץ 2 כי  " אני בעד לפרסם את ההקלטה ,  אני חושב שזה לא רכוש פרטי ".  לדבריו , " האומה צריכה לשמוע במה מתעסקת אשת ראש הממשלה ,  ביום שקברנו ארבעה מטובי בנינו ,  אחרי חצות ;  באלי מויאל משדרות ,  שאמר מילה על בעלה .  זה הטריף את בעלה .  רוצים לשמוע את הקלטת ?  לכו למוניק ודברו איתה ".  
אלי מויאל מסר בתגובה לוואלה חדשות : " נפגשתי עם הרצוג במטה של מפלגת העבודה כדי לשמוע את דבריו .  לאחר כמה שעות קיבלתי מכתב מהליכוד שבו אני מוזמן לשימוע ושאני מושהה מהתנועה ,  ושאני מוזמן להשמיע את טענותיי בשבוע הבא .  לאחר כמה שעות קיבלתי טלפון ממנכ"ל הליכוד גדי אריאלי ,  שאמר שמדובר בטעות והמכתב מבוטל ".  עוד הוסיף : " אנחנו לא חיים בדיקטטורה ,  אלא בדמוקרטיה ,  הבעיה שלי היא לא הליכוד ,  אלא ביבי ". 
מהליכוד לא נמסרה תגובה .  

הליכוד הרחיק את מויאל מהמפלגה וחזר בו : " מדובר בטעות "
 ראש עיריית שדרות לשעבר נפגש עם ראשי המחנה הציוני וזומן לשימוע לפני הדחה ,  חתום בידי מנכ"ל המפלגה .  מאוחר יותר קיבל הודעה כי מדובר בטעות .  על פי הערכות ,  הביטול נובע מהעובדה כי בידיו הקלטה מביכה של שרה נתניהו

