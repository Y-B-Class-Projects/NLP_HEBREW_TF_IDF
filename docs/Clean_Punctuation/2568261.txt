פנטה : " משתמשים בקווים אדומים כדי לדחוק לפינה "
 שר ההגנה האמריקאי שלח עקיצה לראש הממשלה ששב וקרא לארה"ב להציב קווים אדומים לאירן .  לדבריו , " מנהיגים אינם קובעים את החלטותיהם על פי קווים אדומים ,  אלא לפי עובדות "
 על רקע המחלוקות הברורות בין ממשל אובמה לישראל באשר לסוגיית הטיפול בתוכנית הגרעין של אירן ,  דחה שר ההגנה האמריקאי ,  ליאון פנטה ,  את קריאתו של ראש הממשלה ,  בנימין נתניהו ,  להציב  " קווים אדומים "  לאירן . " לנשיאי ארצות הברית ולראשי ממשלת ישראל או כל מדינה אחרת אין קווים אדומים שקובעים את החלטותיהם ",  אמר פנטה בראיון שהעניק אמש  ( שישי )  למגזין האמריקאי  " פוריין פוליסי ".  
לדבריו , " מה שכן יש למנהיגים הן עובדות שמוצגות להם באשר למצבה של מדינה ,  ואז הם שוקלים איזה סוג של פעולה יש לנקוט על מנת להתמודד עם המצב ".  שר ההגנה האמריקאי הוסיף כי  " זה העולם האמיתי .  קווים אדומים הם סוג של טיעונים פוליטיים אשר משתמשים בהם כדי לדחוק אנשים לפינה ".  
בדבריו ,  שלח שר ההגנה האמריקאי מסר לנתניהו ,  לפיו הנשיא ,  ברק אובמה ,  אינו מתכוון  כפי שכבר הבהיר לנתניהו בשיחה בין השניים  להציב לאירן  " קווים אדומים ".  בהודעה שפרסם הבית הלבן ,  לאחר שיחה טלפונית שקיימו שני המנהיגים השבוע ,  נמסר כי הנשיא האמריקאי ונתניהו אישרו במהלך השיחה את  " מחויבותם המשותפת למנוע מאירן להשיג נשק גרעיני ".  בנוסף נמסר כי אובמה ונתניהו  " הסכימו כי עליהם להמשיך את ההתייעצויות המשותפות ביניהם ". 
על אף המסרים המתנגדים מכיוון וושינגטון ,  שב וקרא השבוע נתניהו להציב לאירן קווים אדומים לתקיפה . " מי שבקהילה הבינלאומית מסרב להציב קווים אדומים לאירן - אין לו זכות מוסרית לשים אור אדום בפני ישראל ",  אמר ראש הממשלה במסיבת עיתונאים משותפת עם ראש ממשלת בולגריה ,  בויקו בוריסוב .  כשנשאל לגבי ההתבטאויות האחרונות בנושא ,  השיב נתניהו כי  " העולם אומר לישראל - תמתינו יש עוד זמן .  אני שואל - לחכות למה ?  לחכות למתי ?  ". 
בעקבות הביקורת על התבטאויותיו הפומביות של נתניהו ,  שאינן הולכות בקו אחד עם ארה"ב ,  אמרו גורמים בסביבתו של ראש הממשלה כי  " ראש הממשלה מוכן לספוג את הביקורת ,  כי הניסיון מוכיח שאם נתניהו לא היה מעז מעת לעת לומר בפומבי דברים ,  לא היה נוצר לחץ בינלאומי חסר תקדים על אירן ".  לדברי הגורמים , " נתניהו מאמין שהצבת קו אדום נגד התחמשות אירן בנשק גרעיני היא אינטרס חיוני של מדינת ישראל .  לכן ,  הוא ימשיך לדרוש בקול צלול מהקהילה הבינלאומית להציב את הקו הזה ".  
עוד על המחלוקות בין ישראל לארה"ב בנושא האירניאובמה עומד על סירובו להציב קווים אדומים לאירןנתניהו מוכן לספוג הביקורת - למען לחץ על אירןהנשיא פרס :  לא לזגזג בהתנהלות מול ארהב 

פנטה : " משתמשים בקווים אדומים כדי לדחוק לפינה "
 שר ההגנה האמריקאי שלח עקיצה לראש הממשלה ששב וקרא לארה"ב להציב קווים אדומים לאירן .  לדבריו , " מנהיגים אינם קובעים את החלטותיהם על פי קווים אדומים ,  אלא לפי עובדות "
 
