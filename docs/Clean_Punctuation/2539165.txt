סערת  " חוק ההסדרה ":  כיצד יצביעו חברי הממשלה ? 
לקראת ההצבעה וכשברקע איום נתניהו לפטר כל שר וסגן שר שיתמכו בחוק ,  חברים בליכוד ובהם יו"ר הקואליציה מחו : " זה עלול להביא לתסיסה ,  צריך היה לאפשר הצבעה על פי צו המצפון "
 התומכים ב"חוק ההסדרה "  לא נענו אמש  ( שלישי )  לאיומיו של ראש הממשלה בנימין נתניהו לפיהם בכוונתו לפטר שרים וסגני שרים שיתמכו בהצעת החוק .  נכון לעכשיו ארבעה כאלה צפויים להיות מפוטרים מחר ,  אם יעמדו במילתם להצביע בעד  " חוק ההסדרה "   שר ההסברה והתפוצות יולי אדלשטיין ,  יו"ר הבית היהודי ושר המדע דניאל הרשקוביץ ,  שעוד מקיים התייעצויות עם פעילי מפלגתו ,  סגנית השר במשרד ראש הממשלה לענייני צעירים ונשים גילה גמליאל ,  וסגן השר לפיתוח הנגב והגליל איוב קרא .  מצד שני ,  שרי וסגני שרי ש"ס צפויים להיעדר מחר מההצבעה .  עם זאת ,  ישראל ביתנו תקיים מחר בבוקר התייעצות לקביעת העמדה הרשמית .
 מפני שההצעה צפויה ליפול ברוב גדול ,  השאלה הגדולה נוגעת דווקא ליום שאחרי .  המתח בסיעת הליכוד יגיע לשיא במיוחד אם נתניהו יממש את איומיו ויפטר שרים וסגני שרים מהסיעה שיצדדו בחוק .  גורמים בליכוד אמרו הלילה בשיחה עם וואלה !  חדשות כי  " אם ראש הממשלה יפטר שרים וסגני שרים זה יכול לגרום לתסיסה בסיעה ".  התעקשות הארבעה להצביע על פי צו מצפונם היא חרף העובדה שאין סיכוי להצעת החוק לעבור .
 נתניהו :  שר או סגן שר שיתמכו ב"חוק ההסדרה "  - יפוטרו 
החישוב הוא פשוט :  בין אלו שיצביעו בעד ההצעה ניתן למנות את חברי סיעות האיחוד הלאומי והבית היהודי ,  שלושת חברי הכנסת של יהדות התורה שאינם סגני שרים  ישראל אייכלר ,  משה גפני ואורי מקלב ,  שישה חברי כנסת מש"ס שאינם שרים וסגני שרים ,  13 חברי סיעת הליכוד כולל אדלשטיין ,  גמליאל ,  קרא ויו"ר הכנסת ראובן ריבלין וכן תשעת חברי הכנסת שאינם שרים מסיעת ישראל ביתנו .  כך שלמעשה ,  38 חברי כנסת בלבד יתמכו בהצעת החוק .  
המתנגדים לה יהיו כלל 28 חברי הכנסת של קדימה  ( מלבד ח"כ עתניאל שנלר הנמצא בחו"ל )  ,  לפחות שבעה חברי כנסת מהליכוד :  ראש הממשלה בנימין נתניהו והשרים משה  ( בוגי )  יעלון ,  בני בגין ,  דן מרידור ,  מיכאל איתן וכנראה גם גדעון סער ויוסי פלד ,  וכן חברי הכנסת מסיעות העבודה ,  העצמאות ,  מרצ והסיעות הערביות  ( מלבד שני ח"כים שהתקזזו עם השרים ישראל כץ וסילבן שלום ,  השוהים בחו"ל ותומכים בהצעת החוק )  ,  כך ש-62 חברי כנסת יתנגדו להצעת החוק .  יתר השרים וסגני השרים של סיעות הליכוד ,  ש"ס ויהדות התורה יעדרו מהמליאה  סך הכל 12 .  לא ברור עדיין כיצד ינהגו חמשת השרים וסגן השר של ישראל ביתנו .  אם כי גם אם אלו יצביעו בעד בסוף - זה לא ישנה את העובדה שהחוק יפול .  
בליכוד היו כאלה שתקפו את החלטת ראש הממשלה להטיל משמעת סיעתית ,  בעוד אחרים העדיפו לתקוף את מערכת המשפט . " אני מאוד מצר על החלטת ראש הממשלה ",  אמר יו"ר הקואליציה זאב אלקין בשיחה עם וואלה !  חדשות . " בשאלה מצפונית כזאת היה צריך לאפשר לשרים וסגני שרים להצביע על פי מצפונם ,  במיוחד שהממשלה לא סיימה את הדיון על ההצעה ".  
לדברי אלקין , " ראש הממשלה ,  שבעצמו הצביע נגד משמעת קואליציונית על שינוי שיטת הממשל  ( בשנת 1992  פ"ו )  וגם עמד בדילמות דומות של לחץ דורסני של ראש ממשלה בימי ההתנתקות של שרון ,  לדעתי שגה שוב שלא אפשר לשרים ולסגני השרים להביע את עמדתם המצפונית שהולמת את עמדת רוב סיעת הליכוד .  אני חושב ששימוש באיום מהסוג הזה לא עושה כבוד לא להתנהלות הדמוקרטית של הליכוד ובוודאי יביא למתחים מיותרים בתוך הסיעה ".  
גורמים אחרים בליכוד אמרו כי  " המשפטנים לקחו לעצמם גם את המשילות ,  גם את החקיקה וגם את השפיטות - וזה חייב להיפסק למען הדמוקרטיה הישראלית .  כל יציאה מחדר לחדר במשרד ממשלתי הופכת להיות ייעוץ משפטי .  אף פעם לא היה דבר כזה .  גם אם התמיכה בחוק היא למניעת השתלטות מערכת המשפט על כל שאר הרשויות ,  מוטב לתמוך בחוק ".  סגנית השר גילה גמליאל ,  שכאמור צפויה להצביע בעד הצעת החוק ,  אמרה כי  " אני מאוד מוקירה ומעריכה את ראש הממשלה ,  ואני מתומכיו ,  אבל אני מתכוונת לפעול על פי צו מצפוני ולהצביע בעד הצעת החוק ". 
מישראל ביתנו נמסר כי  " עמדתנו הייתה ונותרה כמו שאמר השר ליברמן אתמול באילת :  אם תהיה הצעה טובה נצביע נגד החוק ,  ואם לא - נצביע בעד ".  בכל מקרה ,  בישראל ביתנו הבהירו כי לא ייעדרו מההצבעה.יו"ר ש"ס ,  השר אלי ישי ,  אמר אמש כי  " בהתאם להחלטתי מראשית השבוע ,  שרי ש"ס יעדרו מההצבעה ,  ללא שום קשר לאיום כזה או אחר ".  שר הבינוי והשיכון אריאל אטיאס הסביר בשיחה עם וואלה !  חדשות את עמדת ש"ס ואמר כי  " ההודעה על תמיכה בהצעת החוק היתה כפופה לחופש הצבעה לשרים .  ככל שאין חופש הצבעה ,  השרים לא יתמכו בפינוי אך לא יוכלו להצביע בעד ההצעה .  צריך להתמקד בעיקר - שיבנו יותר ויאשרו כמה שיותר יחידות דיור כדי להקל על מצוקת הדיור ". 
ח"כ זבולון אורלב ,  יוזם חוק ההסדרה אמר לוואלה !  חדשות כי  " איום נתניהו על השרים זה המשך הפרת כל הסיכומים שנתניהו התחייב עליהם מולי בעניין חוק ההסדרה .  אני קורא לכל שרי המחנה הלאומי להצביע על פי צו מצפונם ועמדתם האידיאולוגית .  לאחר ההצבעה נאלץ לקיים דיון דחוף על מהלכינו נגד ממשלת הליכוד שבהצבעתה בחרה לסכן אלפי מתיישבים בגירוש מבתיהם ".  
לקריאה נוספתוינשטיין :  פינוי בתי גבעת האולפנה - אינו תקדיםתושבי גבעת האולפנה נועדו עם נתניהו : " פגישה קשה"אנשי המאחזים לתושבי האולפנה : " יש להיערך למאבק"בגין על גבעת האולפנה : " הכל רע ,  אנחנו בוחרים את הרע פחות"ח"כ יעקב כץ :  מי שיגרש יהודים לא יהיה ראש ממשלהבכירים בליכוד על פינוי האולפנה : " החל הפילוג "
 לפניות לכתב :  pinhaswolf@walla.co.il
 ( עדכון אחרון :  22:55 )  

סערת  " חוק ההסדרה ":  כיצד יצביעו חברי הממשלה ? 
לקראת ההצבעה וכשברקע איום נתניהו לפטר כל שר וסגן שר שיתמכו בחוק ,  חברים בליכוד ובהם יו"ר הקואליציה מחו : " זה עלול להביא לתסיסה ,  צריך היה לאפשר הצבעה על פי צו המצפון "
 
