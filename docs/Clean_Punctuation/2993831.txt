גורם בסביבת נתניהו : " כל האפשרויות על השולחן - כולל פיטורי כץ "
 לאחר שתקף את שר התחבורה והאשים אותו בגרימה מכוונת של משבר מול החרדים בפרשת העבודות בשבת ברכבת ,  טען גורם בסביבת ראש הממשלה כי  " כץ מנסה להפיל את הממשלה ".   " הוא שופך שמן ומנסה להציג את נתניהו כמי שנכנע לחרדים ",  הוסיף
 ( בווידאו :  עבודות התשתית בתחנת רכבת השלום בתל אביב ,  בשבת שעברה )  
ברקע דבריו החריפים של ראש הממשלה בנימין נתניהו נגד שר התחבורה ישראל כץ ,  לפיהם האחרון גרם באופן מכוון למשבר בקואליציה ,  אמר אמש  ( שישי )  גורם בסביבת ראש הממשלה כי  " לא ברור לאן יגיע משבר האמון עם כץ ".  לדברי הגורם , " כל האפשרויות מונחות על השולחן - כולל פיטורים ".   
" שרים ובליכוד ובקואליציה אומרים לנו שהוא מתדלק ושופך שמן כל הזמן .  הוא מתדרך נגדנו ומנסה להפיל את הממשלה .  משבר הרכבת היה משבר יזום שלו ",  אמר הגורם . " אחרי שספג מכה בסיפור מזכירות הליכוד ולא הצליח לרוקן את נתניהו מסמכויותיו ,  הוא חולל את עניין הרכבת כדי להציג את נתניהו כמי שנכנע לחרדים ".  
עוד הוסיף הגורם כי  " ההתנהלות של כץ  ההבטחה לחרדים שלא יהיו עבודות בשבת וחזרתו בו  היא שגרמה למשבר ". 
עוד על המשבר בקואליציה בוואלה !  NEWS:מחיר המשבר בין נתניהו לכץ :  קו תל אביב-חיפה יושבת במוצאי השבתמתקפה חסרת תקדים :  נתניהו מאשים את כץ ב"ערעור יציבות הממשלה"בשירות נתניהו :  החרדים עולים על הרכבת ומחפשים את הראש של כץ 
לאחר שהורה על השהיית העבודות ברכבת ישראל לשבת הקרובה ,  האשים נתניהו את כץ בגרימת משבר מול המפלגות החרדיות .  ראש הממשלה טען כי קיים  " משבר אמון חריף "  שיצר כץ ,  ואמר כי דיווחים סותרים ממשרד התחבורה בדבר נחיצות העבודות בשבת הם שהובילו למחלוקת בנושא .
 בימים האחרונים התקיימו דיונים קדחתניים בנוגע לקיומן של 20 עבודות תשתית במסילות רכבת בארץ .  הסיעות החרדיות התנגדו בתוקף לביצוע העבודות במהלך השבת ,  אך לבסוף סוכם מול משרד ראש הממשלה על ביצוען של שלוש עבודות מתוך 20 בלבד ,  זאת עקב היותן מסכנות חיים באמצע השבוע .  למרות הסיכום ,  התנגדו ראשי הסיעות החרדיות גם לביצוע העבודות שנותרו .  
בהודעה מטעם לשכתו של נתניהו נטען כי לפני חודש ,  פגש כץ את ראשי הסיעות החרדיות והבטיח להם שלא יבוצעו עבודות בשבת . " זמן קצר לאחר מכן ,  לאחר שנכשל בניסיונו להשתלט על מוסדות הליכוד ,  הדהים שר התחבורה את ראשי הסיעות החרדיות כשנתן הנחיות לבצע עשרות עבודות בשבת ",  נמסר .  
עוד נמסר כי  " כץ טען שהכרחי לבצע את העבודות בשבת ולא בימי חול כדי לא להפריע לתנועה ,  אך טענה זו נסתרת על ידי עובדה שהוא הסתיר ממשרד ראש הממשלה ,  לפיה הוא עומד להשבית בקרוב את תנועת הרכבות לשמונה ימים רצופים ,  לרבות בימי חול .  השבתה זו צפויה ליצור עומסי תנועה רבים ולפגוע קשות בציבור הנוסעים ,  לרבות בנסיעות החיילים ". 
לדברי נתניהו ,  ביום רביעי האחרון הודיע מנכ"ל הרכבת בעז צפריר על האפשרות לדחות את 17 העבודות ,  אך  " במשרד ראש הממשלה ובסיעות החרדיות נדהמו היום לגלות כי השר כץ הורה לבצע את כל 20 העבודות דווקא בשבת ".   
" אין דרך להבין את פעולותיו של כץ אלא כניסיון מכוון להביא למשבר מיותר עם החרדים כדי לערער את יציבות הממשלה .  ככל הנראה ,  כץ מנסה לצבור נקודות בקרב הציבור הרחב שאינו מצוי בפרטים על ידי חילול שבת שייצור משבר עם החרדים .  השר כץ מעצים את המשבר שהוא יצר במו ידיו ".  
ההידרדרות המשמעותית ביריבות בין כץ ונתניהו החריפה בהדרגה בשבועות האחרונים בשל ניסיונו של שר התחבורה להעביר חלק מסמכויות ראש הממשלה לגוף שבראשו הוא עומד ,  מזכירות הליכוד .  המהלך עורר זעם בקרב נתניהו ששקל לפטר את שר התחבורה ,  אך לבסוף התרצה כשכץ ביטל את ההחלטה במזכירות לאחר שננזף .  
משבר הרכבת של השבוע האחרון לווה בגלגולי אחריות תכופים בין ראש הממשלה לשר התחבורה .  בסביבת נתניהו ,  כאמור ,  סבורים כי כץ התנהל בחוסר אחריות בהבטחתו לחרדים כי העבודות לא יתקיימו בשבת ,  ולאחר מכן בחזרתו מאמירה זו .  
אתמול אף ביקר כץ את נתניהו בגזרה אחרת ,  כאשר אמר בריאיון לחדשות ערוץ 2 כי אם היה ראש הממשלה והיו לו שרים  " שדוהרים ומזיזים ",  הוא היה  " מגבה אותם ומחמיא להם ".  בדבריו של כץ נשמעה ביקורת נוספת על החזקתו של נתניהו בתיק התקשורת ועל כך שהוא אינו ממנה את אחד מבכירי הליכוד לתפקיד .
  ( עדכון ראשון :  20:30 )  

גורם בסביבת נתניהו : " כל האפשרויות על השולחן - כולל פיטורי כץ "
 לאחר שתקף את שר התחבורה והאשים אותו בגרימה מכוונת של משבר מול החרדים בפרשת העבודות בשבת ברכבת ,  טען גורם בסביבת ראש הממשלה כי  " כץ מנסה להפיל את הממשלה ".   " הוא שופך שמן ומנסה להציג את נתניהו כמי שנכנע לחרדים ",  הוסיף

