מזוז לשרים :  אל תתערבו במינוי עובדים
היועץ המשפטי לממשלה שלח מכתב לרה"מ ולשרים ,  ובו הנחיות להימנע מהתערבות בהעסקת עובדים .  לדבריו , " הדבר עלול לגרור תוצאות משפטיות "
 היועץ המשפטי לממשלה ,  מני מזוז ,  שלח היום  ( חמישי )  מכתב לראש הממשלה ,  לשרים ולסגני השרים ,  בו הוא מנחה אותם להימנע מהתערבות בעניינים פרטניים של העסקת עובדים .  זאת בעקבות החלטת בג"ץ מלפני חודש לדחות עתירה לפתוח בחקירה פלילית נגד השר בנימין  ( פואד )  בן אליעזר בחשד למינוי מקורבים .
 בהחלטה קבעו השופטים כי אף שאין מקום לחייב את היועץ להורות על פתיחת חקירה נגד בן אליעזר ,  השר התנהג באופן לא ראוי ובניגוד להנחיות היועץ .  בעקבות זאת שלח מזוז מכתב לשרים ,  שאליו צורפו ההנחיות לגבי מעורבות במינויים . 
" אני מוצא לנכון להבהיר ולהדגיש ,  כי על השרים וסגני השרים להימנע מפניות - במישרין או על ידי מי מטעמם - לגורמי משרדם ולנושאי משרה בחברה ממשלתית או בתאגיד סטטוטורי שבתחום אחריותם ,  בעניינים פרטניים של העסקת עובדים ",  כתב מזוז במכתב . " זאת ,  נוכח העקרונות הכלליים ,  כפי שקבע בית המשפט ,  הבאים למנוע חשש מפעולה של החברה הממשלתית או התאגיד משיקולים זרים ,  שלא בהתאם לעקרונות של שוויון ,  תחרות הוגנות ושקיפות ,  אשר על מכונם עומד המנהל הציבורי ".  
מזוז הבהיר לשרים כי  " טיפול בפנייה בנסיבות מסוימות עלול לגרור תוצאות משפטיות עד כדי עבירה פלילית ". 

מזוז לשרים :  אל תתערבו במינוי עובדים
היועץ המשפטי לממשלה שלח מכתב לרה"מ ולשרים ,  ובו הנחיות להימנע מהתערבות בהעסקת עובדים .  לדבריו , " הדבר עלול לגרור תוצאות משפטיות "
 
