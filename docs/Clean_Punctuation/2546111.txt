נבהל מהמחאה ?  נתניהו מציג :  כך נלחמנו ביוקר המחיה
על רקע המחאה המתחדשת ,  הפיצה לשכת ראש הממשלה מסמך בין השרים ,  המרכז את הפעולות וההישגים של הממשלה בשנה האחרונה בנושא יוקר המחיה ,  תחת הכותרת  " הרבה מאוד השתנה "
 בעוד אירועי המחאה החברתית אמש ברחבי הארץ משכו רק כעשרת אלפים מפגינים ,  בלשכת ראש הממשלה נערכים לקרב התקשורתי על דעת הקהל .  בזמן שהממשלה אישרה היום  ( ראשון )  את הגדלת יעד הגירעון לשיעור של 3% ,  בין היתר מתוך שאיפה להימנע מהכבדת נטל המסים על הציבור ,  הופץ דף מסרים לשרים ,  המכיל בתמצות את רשימת פעולות הממשלה בשנה החולפת להורדת יוקר המחייה . " אומרים שדבר לא השתנה בשנה האחרונה ?  לא נכון !  הרבה מאוד השתנה ",  היא כותרת המסמך ,  שהופץ לבקשת השרים לאחר ישיבת הממשלה בה נידונה הרחבת הגירעון .  
בפתח ישיבת הממשלה ,  הקדיש ראש הממשלה ,  בנימין נתניהו ,  מספר דקות להסביר לציבור את משמעות ההחלטה על הרחבת הגירעון התקציבי ל-3% ,  אותה קיבל בשבוע שעבר ,  בהמלצת שר האוצר ,  יובל שטייניץ . " אני רוצה להסביר מה אנחנו עושים ומה אנחנו לא עושים ",  אמר נתניהו ,  והדגיש כי ההחלטה נועדה למנוע הכבדה של נטל המסים על הציבור . " כשאתה מכביד את נטל המסים ,  אתה מדכא צמיחה ,  וכשאתה מדכא צמיחה ,  אתה עושה שני דברים :  אחד ,  אתה מגדיל את האבטלה ,  ושניים ,  אתה בסופו של דבר מגדיל את הגירעון ".  
שרי הממשלה תמכו בהחלטה על הרחבת הגירעון ,  אך במקביל ,  על רקע החשש מהתעוררותה המחודשת של המחאה החברתית ,  הוחלט בדיון לגבש דף מידע המרכז את כלל פעולות הממשלה בשנה האחרונה להורדת יוקר המחיה .  לשם כך ,  התבקשו כל השרים למנות את ההישגים העיקריים בתחום משרדם .
 במצגת ,  שהופצה לאחר הדיון לשרים ,  רוכזו כלל פעולות הממשלה בשנה האחרונה ,  ובפרט : " הממשלה הנהיגה חינוך חינם מגיל 3 ,  הממשלה ביצעה רפורמה מהפכנית בסלולרי ,  בניית עשרות אלפי דירות הביאה להיפוך במגמת מחירי הדירות החדשות ,  הממשלה הרחיבה את טיפולי השיניים עד גיל 12 והרפורמה במס הוסיפה מאות שקלים בנטו בכל חודש להורים עובדים לילדים קטנים ".  
בהמשך המצגת ,  תחת הכותרת  " וכל זה בזמן ש ",  נכתב כי  " במדינות רבות ,  כמו בריטניה ,  גרמניה ,  צרפת ועוד ,  מקצצים בשירותים החברתיים .  בישראל הממשלה אישרה שורת צעדים שהפחיתו משמעותית את יוקר המחייה ".  כמו כן נכתב כי  " כלכלות העולם קורסות והאבטלה מעבר לים שוברת שיאים .  כלכלת ישראל ממשיכה לצמוח ,  ובשלוש השנים האחרונות נוספו עוד 300 אלף מקומות עבודה חדשים בישראל ".  
לקריאה נוספת:נתניהו : " הכבדת מסים הייתה מעלה את הגירעון"שטייניץ : " לא יהיה מנוס גם מהעלאת מסים"נתניהו קבע :  יעד הגירעון ב-2013 יהיה 3%
לפניות לכתבת:tal_sh@walla.net.il 

נבהל מהמחאה ?  נתניהו מציג :  כך נלחמנו ביוקר המחיה
על רקע המחאה המתחדשת ,  הפיצה לשכת ראש הממשלה מסמך בין השרים ,  המרכז את הפעולות וההישגים של הממשלה בשנה האחרונה בנושא יוקר המחיה ,  תחת הכותרת  " הרבה מאוד השתנה "
 
