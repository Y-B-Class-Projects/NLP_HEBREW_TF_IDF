מנהיגי העולם מברכים על החיסול : " נעשה צדק "
 ברחבי העולם - וגם בישראל - מיהרו לברך על חיסולו של מנהיג אל קאעדה .  בחזית הבית הלבן נאספו אלפים השרים את ההמנון עם דגלי הלאום .  נתניהו : " זה יום היסטורי ,  ניצחון מהדהד לצדק "
  ( צילום :  רויטרס ;  קריינות :  אביב אברמוביץ' ;  עריכה :  יאיר דניאל ) 
ברחבי העולם מברכים על חיסולו של מנהיג אל קאעדה אוסמה בן לאדן - ובייחוד בבארה"ב .  לאחר הוגעת הנשיא ברק אובמה לפנות בוקר ,  נאספו בחזית הבית הלבן אלפי אזרחים עם דגלי הלאום ,  כשהם שרים את ההמנון האמריקאי ושירי הלל לארצות הברית .  גם ב"גראונד זירו "  בניו יורק ,  מקום נפילת התאומים ,  התקבצו באופן ספונטני אמריקאים שרקדו בהתלהבות .  
קודמו של אובמה ,  ג'ורג' בוש ,  שכיהן כנשיא בזמן אירועי 11 בספטמבר ב-2001 ,  הגדיר את החיסול בפקיסטן  " הישג אדיר ".  לדברי בוש ,  המלחמה נגד הטרור ממשיכה ,  אבל הלילה אמריקה שלחה מסר שאין לטעות בו :  לא משנה כמה זמן זה יימשך- הצדק יושג ". 
גם באירופה בירכו על החיסול ,  אך הזהירו מפני הבאות .  נשיא צרפת ,  ניוקולא סרקוזי ,  אמרי כי  " זוהי תבוסה לרטרור ,  אך לא סופו של ארגון אל-קאעדה ".  קנצלרית גרמניה ,  אנגלה מרקל ,  הוסיפה כי  " בן לאדן התיימר לפעול בשם האיסלם ,  אך למעשה ביזה את הערכים הבסיסיים של האיסלם וכל הדתות ".  ראש ממשלת איטליה ,  סילביו ברלוסקוני ,  אמר כי  " זהו ניצחון גדול לארה"ב ולכל הדמוקרטיות .  כעת אנחנו צריכים להמשיך לעמוד על המשמר ,  משום שעולם הטרור צפוי להגיב ". 
גם בישראל מברכים .  עם היוודע דבר החיסול ,  אמר ראש הממשלה בנימין נתניהו : " מדינת ישראל משתתפת בשמחתו של העם האמריקאי ביום היסטורי זה של חיסול אוסמה בן לאדן .  אני מברך את נשיא ארצות הברית ברק אובמה ,  את חיילי ארצות הברית ואנשי המודיעין שלה על הישג גדול זה .  זהו ניצחון מהדהד לצדק ,  לחופש ולערכים המשותפים לכל המדינות הדמוקרטיות שנלחמות כתף אל כתף בנחישות נגד הטרור ". 
שר הביטחון ,  אהוד ברק ,  ברך אף הוא על החיסול : " זהו הישג חשוב לארה"ב במאבק בטרור העולמי .  ארה"ב הוכיחה נחישות ותעוזה מבצעית בפעולה זו .  שוב נוכחנו שהמאבק בטרור משותף לדמוקרטיות המובילות בעולם והוא יוכרע במאמץ משותף ,  רב זרועות שעוד לא הסתיים ". 
שר החוץ אביגדור ליברמן התייחס לחיסולו של מנהיג אל קאעדה ,  ואמר לוואלה !  חדשות כי המידע על הכוונה לחסלו הגיע לישראל זמן קצר טרם המבצע : " קיבלנו דיווח מגורמים אמריקאים על חיסול בן לאדן זמן קצר לפני שנשיא ארצות הברית ברק אובמה נשא את נאומו .  יש לברך על חיסול של איש ,  שבנוסף לפיגועים שביצע ברחבי העולם ,  ראה בישראל יעד מרכזי לטרור .  ארגונו ,  אל אל קאעדה ,  ניסה לחדור ליהודה ושומרון ולעזה ,  ומשום כך לתפיסתו יש משמעות גם עבורנו .  אני מעריך שכעת ארגוני הטרור הקשורים לאל קאעדה ינסו לבצע במהירות פיגועי ראווה ,  ועלינו להיות דרוכים לכך ". 
הרשות הפלסטינית בירכה אף היא על החיסול ומסרה כי יועיל לשלום בעולם . " חיסול בן לאדן יועיל למטרת השלום בעולם אולם יש להמשיך ולהילחם בשיח ובשיטות האלימות שנוצרו וקיבלו עידוד מבן לאדן ברחבי העולם ",  מסר דובר הרשות ,  גאסן חטיב .
 תימן למודת הטרור גם בירכה על המבצע . " אנחנו מברכים על המבצע שהושלם ,  ואנו מקווים שאמצעים ממוקדים יינקטו על מנת לחסל את הטרור ברחבי העולם ",  אמר בכיר בממשל התימני .
 בנאום מיוחד שנשא בבית הלבן אמר אובמה : " מיד לאחר כניסתי לתפקיד ,  הוריתי לליאון פנטה ,  ראש ה-CIA ,  להפוך את חיסולו של בן לאדן כמטרתנו העליונה ,  וזאת במקביל למאמצינו לחסל את רשת הטרור שלו .  באוגוסט האחרון ,  אחרי מאמץ עיקש ,  עודכנתי כי יש קצה חוט שעשוי להוביל לבן לאדן .  הוא לא היה ודאי ,  ולכן עמלנו על מיצוי האופציה ".  הנשיא תיאר כי בהמשך  " הצלחנו לאתר את בן לאדן ,  מתחבא באחוזה בעומק פקיסטן .  בשבוע שעבר עודכנתי כי יש לנו די מודיעין כדי להגיע לבן לאדן ,  והלילה הוריתי לכוחותינו ,  שפעלו באומץ לב וביכולת מרשימה ,  והצליחו להרוג את בן לאדן בתקיפה מן האוויר ,  ובהמשך לקחת את גופתו ". 
אובמה ציין כי  " מעבר לשני עשורים ,  בן לאדן הוביל מתקפות טרור נגדנו ונגד בני בריתנו .  מותו לא מסמל את תום מאבקנו למלחמה בטרור .  'אל-קאעדה' יוסיף לנסות לפגוע בנו ,  ונוסיף לעמוד בכל כוחנו מנגד .  נבהיר בהזדמנות זו כי ארצות הברית לא שואפת להילחם באיסלם ,  הרי שבן לאדן הוא זה שהרג מוסלמים רבים ". 

מנהיגי העולם מברכים על החיסול : " נעשה צדק "
 ברחבי העולם - וגם בישראל - מיהרו לברך על חיסולו של מנהיג אל קאעדה .  בחזית הבית הלבן נאספו אלפים השרים את ההמנון עם דגלי הלאום .  נתניהו : " זה יום היסטורי ,  ניצחון מהדהד לצדק "
 
