בליכוד מעריכים :  בחירות ב-5 או ב-12 בפברואר 
" המסלול ברור  הולכים לבחירות ולא לתקציב ",  אמרו בכירים בליכוד לאחר שנתניהו הודיע כי תוך שבועיים יחליט האם להקדים הבחירות .  ההערכה :  הכנסת תפוזר עם פתיחת מושב החורף
אחרי שראש הממשלה ,  בנימין נתניהו ,  הודיע כי תוך שבועיים יחליט האם להקדים את הבחירות ,  בכירים בליכוד מעריכים הלילה  ( רביעי )  כי הכיוון הברור הוא בחירות ,  שיתקיימו בחודש פברואר .  בשיחה עם וואלה !  חדשות אמרו הבכירים כי  " המסלול ברור  הולכים לבחירות ולא לתקציב .  אין כבר אפשרות לתכנן תקציב אחראי ,  כל מפלגה מתפזרת ,  יש את הריב עם ברק ואמירות פופוליסטיות של מפלגות - כל זה קורה כשמבינים שהולכים לבחירות ואין עניין לשמר את הקואליציה .  השיטה היא שכשמחליטים על בחירות  זה יהיה מהיר ,  בתוך 90-100 ימים ". 
לפי הערכת הבכירים ,  לוח הזמנים הצפוי יחל בשבוע הראשון של מושב החורף אז תפוזר הכנסת .  בין אמצע נובמבר לתחילת דצמבר יתקיימו הפריימריז בליכוד וב-5 או ב-12 בפברואר יתקיימו הבחירות .  
ההחלטה תתקבל בצל המתח השורר בין נתניהו לשר הביטחון אהוד ברק .  המתיחות בין השניים באה לידי ביטוי בשיחת הטלפון שנתניהו קיים עם הרמטכ"ל לשעבר ,  שנוא נפשו של ברק ,  גבי אשכנזי .  כך גם דווח באתר פעילי הליכוד  " ליכודניק ".  הם קבעו להיפגש במועד כלשהו ,  לא ברור מתי .  בכל מקרה ,  אשכנזי עצמו לא יכול להתמודד בבחירות הנוכחיות ,  משום שהוא צריך צינון של שלוש שנים מתום כהונתו כרמטכ"ל ,  אך יש בכך אמירה של נתניהו כלפי ברק .  גם האקט הזה יכול להצביע על הבחירות שבפתח . " ברק הוא מניפולטור גדול ",  אמרו בכירים בליכוד , " טוב שהוא לא יכול לעשות לנתניהו מה שהוא עשה לאולמרט ,  כי הוא לא תלוי בו ".  
לפזר את הכנסת לא תהיה בעיה .  בתחילת מושב הקיץ ,  בחודש מאי ,  מליאת הכנסת אישרה את החוק לפיזור הכנסת ברוב עצום .  הצעת החוק אפילו אושרה בהכנה לקריאה שניה ושלישית בוועדת הכנסת .  הצטרפות קדימה לממשלה גרמה לקואליציה להגיש רוויזיה  דרישה להצבעה חוזרת  וכעת ,  כל מה שנותר זה לכנס שוב את ועדת הכנסת ,  להפיל את הרוויזיה ,  ובכך להכשיר את הצעת החוק לקריאה שניה ושלישית במליאת הכנסת .  לאחר מכן אפשר להביא את ההצבעה למליאה ,  והכנסת תפוזר .  כל המהלך הזה יכול להיעשות בתוך יום .  כך ,  אם ביום שני ,  15 באוקטובר ,  תהיה ישיבת מליאה חגיגית ,  ביום שלישי או רביעי ,  הכנסת עשויב כבר להתפזר .
 לאחר מכן ,  האינטרס של כל המפלגות יהיה להביא לפריימריז כמה שיותר מהר .  כך הן ימנעו מחברי הכנסת ומהפעילים המרכזיים להילחם עם עצמם במקום מול מפלגות יריבות .  לכן ,  כנראה שהפריימריז בליכוד ייערכו בין אמצע נובמבר לתחילת דצמבר .
 כאמור ,  אמש התייחס נתניהו לאפשרות של קיום בחירות מוקדמות בשיחות שקיים עם מפלגות הקואליציה . " עד פתיחת מושב החורף ,  ב-15 באוקטובר ,  אקבל את ההחלטה ,  ואם לא יתגבש רוב לתקציב אחראי נשלים ארבע שנות כהונה ונלך לבחירות ",  אמר נתניהו .  גם שר התחבורה ישראל כץ התייחס לאפשרות זו . " בימים אלה בוחן ראש הממשלה את האפשרות להעביר תקציב רציני ואחראי ולאפשר לממשלה שנת כהונה חמישית .  אומר בצורה ברורה ביותר :  אם הדבר לא יתאפשר - הבחירות תתקיימנה בתחילת השנה הבאה במלאת ארבע שנים לבחירות .  נפנה לציבור ונבקש ממנו לתת אמון לליכוד בהתאם לאמונותיו ",  אמר כץ בעת שאירח פעילי ליכוד בביתו .
 
בליכוד מעריכים :  בחירות ב-5 או ב-12 בפברואר 
" המסלול ברור  הולכים לבחירות ולא לתקציב ",  אמרו בכירים בליכוד לאחר שנתניהו הודיע כי תוך שבועיים יחליט האם להקדים הבחירות .  ההערכה :  הכנסת תפוזר עם פתיחת מושב החורף

