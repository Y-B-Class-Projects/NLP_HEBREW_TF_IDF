פנס ביקר בכותל - עיתונאים בשורה הראשונה ;  עיתונאיות מאחור
לקראת הביקור ברחבת הכותל הוכן מקום מיוחד לעיתונאים שמסקרים את הביקור ;  העיתונאיות הוצבו בחלק ששייך לרחבת הנשים ,  ולא יכלו לסקר את הטקס ברחבת הגברים ;  כתבים שנכחו במקום : " היחס המפלה מרתיח ולא הולם מדינה מודרנית ".  הקרן למורשת הכותל :  דוחים את הטענה

הביקור של סגן נשיא ארה"ב מייק פנס ממשיך לספק כותרות ,  לא רק לכתבים המדיניים והפוליטיים ,  אלא גם למדורי התקשורת .  לאחר ששר התיירות זעם אתמול על הסיקור של  " הארץ ",  היום הגיע תורן של העיתונאיות לזעום - כשלהן יש סיבה מוצדקת .  
לקראת הביקור ברחבת הכותל הוכן מקום מיוחד לעיתונאים שמסקרים את הביקור - עיתונאים מהארץ ומארה"ב .  העמדה שנבנתה בשבילם נבנתה משני עברי המחיצה שברחבת הכותל ,  כאשר מדובר במחיצה שמשתמשים בה ביומיום כדי להפריד את המתפללים .  העיתונאיות הוצבו בחלק ששייך לרחבת הנשים ,  מה שהוביל לכך שהן לא יכלו לדווח על הנעשה ברחבת הגברים - בגלל שהעיתונאים היו שם ,  עם ציוד צילום רב וחסמו את שדה הראייה .  רק לאחר שחלק מהעיתונאיות זעמו על כך ואף צייצו בטוויטר בנושא ,  הביאו להן כיסאות כדי שיוכלו לעמוד עליהם ולראות את הטקס .
 כתב שהיה במקום אמר לוואלה ברנז'ה כי  " העיתונאיות מהארץ ומחו"ל זעמו על ההפרדה .  הן טענו שזה שיש הפרדה בין המתפללים זה דבר אחד ,  אבל להפריד עיתונאים שהגיעו לפה ,  בהזמנה של הבית הלבן וגורמים מממשלת ישראל ,  כדי לסקר את האירוע - זה לא מקובל .  בטח לא בביקור של סגן נשיא ארה"ב ,  המעצמה הליברלית ".  
הכתבת הפוליטית של גלובס טל שניידר אמרה לוואלה ברנז'ה : " אני לא אוהבת שמגבילים אותי בעבודה שלי רק בגלל שאני אישה .  זה לא מתאים לי וזה לא מקובל בעולם המודרני .  היחס המפלה כלפי נשים הוא מרתיח ולא הולם מדינה מודרנית ".  מוקדם יותר שניידר צייצה בחשבון הטוויטר שלה : " הפרדה בכותל המערבי .  הנשים תקועות בהפרדה ולא יכולות לצלם ,  לעבוד .  נשים עיתונאיות הן אזרחיות סוג ב .  הצלמות האמריקאיות מתחממות על נציגי הבית הלבן בטירוף .  כל הגברים עומדים בסבבה שלהם וחוסמים לנו את קו הראייה ". 
מהקרן למורשת הכותל נמסר בתגובה כי : " במטרה ליצור נגישות מירבית לכלי התקשורת השונים במהלך ביקור סגן נשיא ארה"ב בכותל ,  לעיתונאיות ולעיתונאים כאחד ,  הוקמו 2 במות זהות ברחבת התפילה- בעזרת הנשים ובעזרת הגברים .  בדיוק כפי שהיה בעת ביקורו של נשיא ארה"ב בכותל המערבי במאי 2017 .  אנו דוחים כל ניסיון להסיט את הדיון מביקורו החשוב והמרגש של סגן נשיא ארה"ב ורעייתו בכותל המערבי ". 
יו"ר נשות הכותל ,  ענת הופמן ,  התייחסה למקרה ומסרה : " אם לאפליית נשים בישראל היה מרכז כובד ,  אז המרכז הזה נמצא בכותל .  היום הדירו שם עיתונאיות בכירות מהארץ ומהעולם ,  שנאלצו לחוות מה קורה לאשה שמאתגרת את המונופול החרדי בכותל ,  גם אם היא רק מחויבת למלא את תפקידה העיתונאי ".  

פנס ביקר בכותל - עיתונאים בשורה הראשונה ;  עיתונאיות מאחור
לקראת הביקור ברחבת הכותל הוכן מקום מיוחד לעיתונאים שמסקרים את הביקור ;  העיתונאיות הוצבו בחלק ששייך לרחבת הנשים ,  ולא יכלו לסקר את הטקס ברחבת הגברים ;  כתבים שנכחו במקום : " היחס המפלה מרתיח ולא הולם מדינה מודרנית ".  הקרן למורשת הכותל :  דוחים את הטענה

