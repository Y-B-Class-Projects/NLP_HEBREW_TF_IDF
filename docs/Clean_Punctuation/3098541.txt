סנאטורים דמוקרטים במכתב חריג לנתניהו : " יישם את מתווה הכותל "
 בצעד חריג ,  שלחו שבעה סנאטורים - בהם סנדרס - מכתב לראש הממשלה ,  ובו דחקו בו לקיים את המהלך כדי לקדם את  " השוויון בין הזרמים השונים ".  הם הביעו דאגה גם מחוק הגיור : " עלול להיתפס כמתקפה על זרמים לא אורתודוקסיים "
 שבעה סנאטורים יהודים פנו אתמול  ( שלישי )  לראש הממשלה בנימין נתניהו וביקשו ממנו לקיים את מתווה הכותל במלואו ,  זאת אחרי שהממשלה החליטה להקפיא את המתווה לפני כמה חודשים .  אתמול הודיעה הממשלה בתשובה לבג"ץ כי הקפאת המתווה תישאר על כנה בשלב זה וכי אין כוונה להעלות זאת לדיון מחודש בקרוב .  
מדובר במקרה נדיר שבו הסנאטורים מתערבים בסוגיה בישראל שאינה קשורה לנושאי חוץ או ביטחון .  כל הסנאטורים החתומים על המכתב הם דמוקרטים ,  למעט הסנאטור הסוציאליסט ברני סנדרס ,  שהיה מועמד בפריימריז הדמוקרטיים אשתקד ,  אך מוגדר עצמאי . 
" כסנאטורים וכיהודים הגאים בקשר החזק והעוצמתי בין שני עמינו ,  אנחנו כותבים לך כדי להביע את דאגתנו העמוקה לגבי ההחלטות האחרונות של ממשלת ישראל ,  שממשיכות לדחות את השוויון של הזרמים הלא אורתודוקסיים ",  כתבו .  יתר החותמים על המכתב הם הסנאטורים דיאן פיינשטיין מקליפורניה ,  רון ויידן מאורגון ,  בריאן שץ מהוואי ,  אל פרנקן ממינסוטה ריצ'ארד בלומנטל מקונטיקט ובן קרדין ממרלינד .
 לקריאה נוספת בנושאהמדינה לבג"ץ :  מתווה הכותל לא יובא בשלב זה לדיון נוסף בממשלה"לא יהודים מספיק לישראל ":  רעידת האדמה שיוצר מתווה הכותל בארה"ב  
" אנחנו מפצירים בך להמשיך ולעבוד על פתרון שיהיה מוסכם על שני הצדדים בנוגע לחוק הגיור ,  ולומר בפומבי שהממשלה תיישם את הסכם הכותל במלואו ",  הוסיפו הסנאטורים .  הם הביעו חשש לגבי חוק הגיור ,  וכתבו כי  " אנחנו מודאגים כי אורתודוקסים מודרניים ולא-אורתודוקסים יראו זאת כהתקפה על היהדות שלהם ועל המעמד של הרבנים שלהם ". 
בנוגע למתווה הכותל ,  נכתב : " אנחנו מאוד מודאגים מההחלטה האחרונה של ממשלת ישראל להקפיא תכנית בעלת הסכמה רחבה להקצות רחבת תפילה בכותל .  הכותל הוא מקום אהוב והיסטורי .  ראינו בסיפוק את החלטת הממשלה מ-2016 לאפשר גישה משותפת לכל המתפללים .  התאכזבנו מאוד לראות שהחלטת להשהות את ההחלטה ,  ואנחנו מפצירים בך להגיב בחיוב לבקשת בית המשפט העליון כי ממשלתך תכריז שיש לה נכונות למלא אחר ההסכם ".  

סנאטורים דמוקרטים במכתב חריג לנתניהו : " יישם את מתווה הכותל "
 בצעד חריג ,  שלחו שבעה סנאטורים - בהם סנדרס - מכתב לראש הממשלה ,  ובו דחקו בו לקיים את המהלך כדי לקדם את  " השוויון בין הזרמים השונים ".  הם הביעו דאגה גם מחוק הגיור : " עלול להיתפס כמתקפה על זרמים לא אורתודוקסיים "
 
