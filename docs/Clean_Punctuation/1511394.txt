הכנסת דחתה את חוק המטפלות 
בישיבה סוערת בליכוד שקדמה להצבעה נתניהו תקף את חוטובלי : " לא כל ח"כ פשוט צריך לבוא עם הצעת חוק תקציבית ללא מימון "  
הצעת חוק אי הכרה בטיפול הילדים לצרכי מס עברה בכנסת בקריאה ראשונה ברוב של 34 תומכים לעומת 24 מתנגדים .  על פי הצעת החוק ,  בשנת 2011 המדינה תעניק נקודת זיכוי אחת עבור טיפול בילדים עד גיל שנה .  מ- 2012 עד 2015 בכל שנה ייווסף שנתון נוסף לנקודת הזיכוי ,  עד שבשנת 2015 המדינה תעניק נקודת זיכוי לכל ילד עד גיל חמש .  יו"ר הוועדה למעמד האשה ,  ח"כ ציפי חוטובלי ,  שיצאה מהמליאה בעת ההצבעה וסירבה לתמוך בהצעת החוק הממשלתית ,  דורשת שכבר בשנת 2011 יינתנו נקודות זיכוי עד גיל חמש .   עוד לפני ההצבעה ,  ישיבת סיעת ליכוד סוערת התנהלה היום בהקשר לחוק המטפלות .  זאת בשל חילוקי דעות בין יו"ר הוועדה למעמד האשה ח"כ ציפי חוטובלי לבין האוצר .  כזכור ,  בג"ץ קבע לפני מספר חודשים כי על המדינה להכיר בהוצאות הטיפול בילדים לצרכי מס .  כאשר חברי הכנסת התבקשו לתמוך בהצעת החוק חוטובלי סירבה לקבל את הדרישה ואמרה כי , " חוק המטפלות לא מכבד לא את הנשים ולא את פסיקת בית המשפט העליון ,  ועלי הופקד תפקיד ציבורי כיו"ר הוועדה למעמד האשה .  עבור הנשים ,  הצעת הממשלה היא הרחק מעבר להרי החושך ".  חוטובלי הדגישה כי בכנסת ה- 17 חברי הכנסת של הליכוד תמכו בהצעת החוק המקורית שדרשה להיצמד לפסיקת בית המשפט .
 בתגובה לדבריה ,  נתניהו אמר כי , " לא כל ח"כפש  ( חבר כנסת פשוט ,  פ"ו )  צריך לבוא עם הצעת חוק תקציבית בלי שהוא מביא לה מקור מימון ".  אז הוא פנה לחוטובלי והקשה : " מה המקור התקציבי שאת רוצה לתת ?  "  חוטובלי השיבה : " כרגע אנחנו בנקודת זמן רגישה .  אבל אני מבקשת להביא חוק משופר יותר שייטיב עם הנשים ".  

הכנסת דחתה את חוק המטפלות 
בישיבה סוערת בליכוד שקדמה להצבעה נתניהו תקף את חוטובלי : " לא כל ח"כ פשוט צריך לבוא עם הצעת חוק תקציבית ללא מימון "  

