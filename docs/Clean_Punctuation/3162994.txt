נתניהו תוקף את פרדו : " המוסד איננו ארגון פשע "
 ראש הממשלה התייחס לריאיון של ראש המוסד לשעבר ב"עובדה ",  שבו אמר האחרון כי המוסד הוא  " ארגון פשע עם רישיון ".  לדברי נתניהו ,  מדובר ב"ארגון מפואר שעושה מלאכת קודש נגד איומי ישראל וכולנו מצדיעים לו "
 ראש הממשלה בנימין נתניהו אמר היום  ( ראשון )  בישיבת הממשלה כי  " המוסד איננו ארגון פשע .  הוא ארגון מפואר שעושה מלאכת קודש נגד איומי ישראל וכולנו מצדיעים לו ".  נתניהו אמר את הדברים על רקע הריאיון שהעניק ראש המוסד לשעבר תמיר פרדו לתוכנית  " עובדה ",  שבה טען כי  " המוסד הוא ארגון פשע עם רישיון ,  וזה מה שכיף בו ". 
על פי חשיפת התוכנית בערוץ 12 ,  בחודשים האחרונים של פרדו והרמטכ"ל לשעבר בני גנץ בתפקידיהם פנה נתניהו לראש השב"כ לשעבר יורם כהן במטרה למנוע דליפה של מידע ביטחוני רגיש .  בדיון מיוחד בנושא ביקש נתניהו מכהן לעשות שימוש ב"יכולות המיוחדות "  של השב"כ לצורך פיקוח גורף שכולל האזנה לטלפונים של שורת בכירים .  עוד פורסם כי כהן סירב לבקשתו של נתניהו .
 עוד בוואלה !  NEWS:לא מעקב  " ספציפי ":  נתניהו תכנן לפקח על שומרי הסודיורם כהן :  נתניהו לא הנחה אותי להאזין ספציפית לרמטכ"ל ולראש המוסדנתניהו על הפרסום כי ביקש להאזין לבכירים : " אין גבול לשקרים "  
ראש הממשלה צייץ בחשבון הטוויטר שלו כי  " מעולם לא ביקשתי להאזין לרמטכ"ל ולראש המוסד .  זהו שקר מוחלט .  אין גבול לשקרים !  ".  בהמשך הוא אף העלה סרטון לחשבון הטוויטר שלו ובו הכחיש בתוקף את ההאשמות . " אתמול התפוצצה פרשה מרעישה .  יש תכנית שמתיימרת להציג עובדות והיא טענה שאני הנחיתי את ראש השב"כ לשעבר להאזין לרמטכ"ל ולראש המוסד .  יש רק בעיה אחת - זה שקר מוחלט ",  אמר נתניהו .
 חברת הכנסת ‏ציפי לבני  ( המחנה הציוני )  פנתה בבקשה דחופה לכנס דיון בוועדת המשנה לשירותים חשאיים אליו יזומנו ראש השב"כ הקודם כהן וראש השב"כ הנוכחי ארגמן .
 בעקבות הפרסום פנתה לבני ליו"ר ועדת חוץ וביטחון ח"כ אבי דיכטר .  בבקשה הדגישה לבני כי מטרת הדיון היא  " לקבל מידע האם הייתה בקשה כזאת בעבר ומיהם הגורמים כלפיהם משתמשים באמצעים כאלה כיום ,  כולל פיקוח על דרכי האישור ".   
" קמנו למדינה שבה ראש השב"כ היה המעצור האחרון בפני ראש ממשלה שרוצה להשתמש באמצעים שנועדו מול אויבים ,  נגד הרמטכ"ל וראש המוסד .  השילוב של הרבה שנות שלטון ,  עודף כוח וסימון כל מי שחושב אחרת כבוגדים - הרסני ",  מסרה לבני .
 נתניהו הוסיף היום בישיבת הממשלה כי  " מחר אצא לאירופה לפגישה עם שלושה מנהיגים מרכזיים :  קנצלרית גרמניה אנגלה מרקל נשיא צרפת עמנואל מקרון וראש ממשלת בריטניה תרזה מיי .  אדבר איתם על איראן ,  המשך בלימת תכנית הגרעין של איראן ואחדד אמת שאיננה משתנה .  ישראל לא תאפשר נשק גרעיני ".  נתניהו הוסיף כי ידבר על התבססות איראן בסוריה .  לדבריו , " ישראל תמשיך לשמור על חופש הפעולה שלה בכל שטח שהוא בסוריה .  אני מדבר על כך בזמן האחרון עם ונשיא רוסיה לדימיר פוטין ושר החוץ האמריקני מייק פמפאו ואלה שיחות חשובות ".  

נתניהו תוקף את פרדו : " המוסד איננו ארגון פשע "
 ראש הממשלה התייחס לריאיון של ראש המוסד לשעבר ב"עובדה ",  שבו אמר האחרון כי המוסד הוא  " ארגון פשע עם רישיון ".  לדברי נתניהו ,  מדובר ב"ארגון מפואר שעושה מלאכת קודש נגד איומי ישראל וכולנו מצדיעים לו "
 
