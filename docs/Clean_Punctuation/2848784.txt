בנט לנתניהו :  מוותר על תיק החוץ ,  דורש את תיק החינוך
החלטתו של יו"ר הבית היהודי סוללת את דרכו של ליברמן להמשיך ולכהן בתפקיד שר החוץ .  בנט צפוי לקבל שני תיקים נוספים עבור מפלגתו .  אורי אריאל צפוי להתמנות לשר החקלאות ואת התיק השלישי תקבל איילת שקד
יו"ר הבית היהודי ,  נפתלי בנט ,  הודיע אמש  ( שבת )  לראש הממשלה ,  בנימין נתניהו ,  כי הוא דורש לקבל את תיק החינוך ,  וכי הוא מוותר סופית על דרישתו לקבל את תיק החוץ .  לדברי גורמים בבית היהודי ,  נתניהו אמור להשיב לבנט ביומיים הקרובים .  עוד ציינו בבית היהודי ,  כי השר בנט נפגש בשבועות האחרונים עם שרים ומנכ"לי משרד החינוך לשעבר ,  וכן עם מנהלי בתי ספר ,  על מנת ללמוד את התיק לקראת כניסתו האפשרית לתפקיד .  
בליכוד הציגו השבוע בפני יו"ר הבית היהודי את האופציה לבחור בין תיק הכלכלה ,  בתוספת משרד האסטרטגיה ,  ובין תיק החינוך .  בנט צפוי לקבל עבור מפלגתו שני תיקים נוספים :  השר אורי אריאל צפוי להתמנות לשר החקלאות ולהיות אחראי בין היתר על החטיבה להתיישבות .  תיק נוסף אמור להימסר לאיילת שקד .  בימים האחרונים עלתה האפשרות ששקד תתמנה לשרת התרבות והספורט ,  אולם הדבר טרם סוכם .  
עוד על המשא ומתן הקואליציוני:נתניהו מגלה את הדרך המייסרת לממשלה המובנת מאליהנתניהו וכחלון מתקרבים לסיכום עקרוני : " עדיין יש פערים"בנט : " מסירת תיק הדתות לש"ס - סוף המו"מ עם הבית היהודי "  
הוויתור של בנט על תפקיד שר החוץ סולל למעשה את דרכו של יו"ר ישראל ביתנו ,  אביגדור ליברמן ,  להמשיך ולכהן בתפקיד .  זאת על אף שקיבל שישה מנדטים בלבד בבחירות .  במקרה שמשרד החינוך אכן יימסר לבנט ,  צפויה להיווצר מתיחות בתוך מפלגת הליכוד ,  כיוון שהתיק עליו בנט ויתר ,  תיק הכלכלה ,  נחשב לבכיר ואטרקטיבי פחות .  שניים מבכירי הליכוד ,  גלעד ארדן ויובל שטייניץ ,  כבר הבהירו כי הם מעוניינים בתפקיד במידה שתיק החוץ לא יישאר בידי הליכוד .
 הבוקר צפויות להיערך במשכן הכנסת שתי פגישות משא ומתן קואליציוני עם נציגי כולנו ועם נציגי יהדות התורה .  הפערים בין שתי המפלגות ובין הליכוד קטנים ,  וההערכה היא כי בימים הקרובים ייחתמו מולם ההסכמים הקואליציוניים .
 לפניות לכתב עמרי נחמיאס :  omri_n@walla.net.il 

בנט לנתניהו :  מוותר על תיק החוץ ,  דורש את תיק החינוך
החלטתו של יו"ר הבית היהודי סוללת את דרכו של ליברמן להמשיך ולכהן בתפקיד שר החוץ .  בנט צפוי לקבל שני תיקים נוספים עבור מפלגתו .  אורי אריאל צפוי להתמנות לשר החקלאות ואת התיק השלישי תקבל איילת שקד

