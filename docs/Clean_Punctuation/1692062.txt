נתניהו : " טורקיה משלמת מחיר בזירה הבינ"ל "
 ראש הממשלה התייחס לנושא היחסים המידרדרים עם טורקיה ואמר כי כרגע מדברים באנקרה על הורדת דרג היחסים עם ישראל .  נתניהו : " טורקיה מתחילה לשלם על מעשיה בזירה הבינלאומית "
 ראש הממשלה בנימין נתניהו התייחס היום  ( שני )  ליחסים המידרדרים בין ישראל וטורקיה לאחר פרשת המשט לעזה .  בדברים שנשא בוועדת חוץ וביטחון אמר נתניהו ,  כי  " מרגע שטורקיה הבינה שלא תיכנס לאירופה ,  היא פנתה להובלת העולם האיסלמי ,  וזה יוצר יחס מאוד שלילי לישראל ".  
נתניהו המשיך ואמר כי  " השיא היה במשט .  כרגע יש דיבור בטורקיה על הורדת דרג היחסים איתנו .  יש שינוי גדול :  תזוזתה של טורקיה עם עליית המפלגה הנוכחית לשלטון .  הם עושים שם שינויים בממשל הפנימי ,  ביחס למה שהיה שם לפני 100 שנה עם התייצבות טורקיה יחד עם המערב .  השינוי הזה מסב לאחור את המצב הפנימי בטורקיה ".  
נתניהו אמר כי טורקיה מתחילה לשלם את המחיר על יחסה למערב בזירה הבינלאומית .  לדבריו , " בארצות הברית אין נחת גם בממשל וגם בדעת הקהל ממה שקורה בטורקיה .  טורקיה מתחילה לשלם מחירים בזירה הבינלאומית - אבל זו כרגע מגמה פנימית בתוך טורקיה ". 
מוקדם יותר התייחס נתניהו להקלות בהעברת הסחורות לעזה . " החלטת הקבינט מסירה את הסגר האזרחי על עזה ומהדקת את הסגר הביטחוני .  ההחלטה תואמה עם ארה"ב ,  עם נציג הקוורטט בלייר ,  ועם ראשי מדינות נוספים עימם שוחחתי בימים האחרונים .  זו ההחלטה הנכונה ביותר לישראל ,  כי היא שומטת מהחמאס את הטיעון התעמולתי העיקרי שלו ,  ומאפשרת לנו ולידידנו בעולם להתייצב סביב התביעות האמיתיות שלנו בתחום הביטחון ". 

נתניהו : " טורקיה משלמת מחיר בזירה הבינ"ל "
 ראש הממשלה התייחס לנושא היחסים המידרדרים עם טורקיה ואמר כי כרגע מדברים באנקרה על הורדת דרג היחסים עם ישראל .  נתניהו : " טורקיה מתחילה לשלם על מעשיה בזירה הבינלאומית "
 
