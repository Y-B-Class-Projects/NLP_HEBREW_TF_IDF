נתניהו למתנחלים : " שימרו על איפוק "
 ראש הממשלה נתניהו קרא ל"כל הגורמים "  לנהוג באיפוק .  לפני פגישתו עם אובמה אמר נתניהו כי  " צריך לנהוג באחריות ולכבד את שלטון החוק "
  ( צילום :  רויטרס ,  עריכת וידאו :  יותם בן-דוד ) 
ראש הממשלה בנימין נתניהו קרא הערב  ( רביעי )  לאיפוק בעקבות פיגוע הירי שבו נהרגו אמש ארבעה ישראלים .  נתניהו אמר כי  " בשעה זו ,  שבה עם ישראל כולו מאוחד באבל הכבד על רצח ארבעה אזרחים חפים מפשע ,  אני קורא לכל הגורמים לנהוג באיפוק ,  באחריות ולכבד את שלטון החוק ". 
מועצת יש"ע הכריזה הלילה על סיום הקפאת הבנייה בשטחי יהודה ושומרון בתגובה לפיגוע שאירע אמש בדרום הר חברון בו נהרגו ארבעה בני אדם .  בהודעה מטעם מנכ"ל המועצה ,  נפתלי בנט ,  נמסר כי  " מבחינתנו הסתיימה הקפאת הבנייה .  התשובה שלנו לפיגוע תהיה מיידית בכל יישובי מועצת יש"ע ".  
בתוך כך ,  מלשכת נתניהו נמסר הערב כי במהלך פגישתו אמש עם מזכירת המדינה הילרי קלינטון ,  הבהיר ראש הממשלה כי אין שום שינוי בהחלטת הקבינט הנוגעת לסיום הקפאת הבנייה בהתנחלויות ,  שתוקפה הוא עד לסוף חודש ספטמבר 2010 .  
נתניהו אמר לקלינטון כי  " אי אפשר לקחת את נושא ההתיישבות ביהודה ושומרון ,  ששייך לפתרון הקבע ,  ולטפל בו בנפרד מיתר הנושאים כבר בתחילת השיחות הישירות .  ישראל איננה מתנה את כניסתה לשיחות השלום בכך שהרשות הפלסטינית תשתלט על רצועת עזה ולא בכך שהפלסטינים ישקמו את מחנות הפליטים ביהודה ושומרון כדי שיהיה פתרון לבעיית הפליטים מחוץ לגבולות ישראל ".   
" אנחנו לא מייצרים שום התניות ותירוצים שעלולים לעצור את המשא ומתן ",  הוסיף נתניהו . " ההיפך הוא הנכון .  באנו לכאן כדי למצוא פתרון אמיתי בלי שום תנאים מוקדמים .  ולכן אין מקום לקום ולנטוש את השיחות על נושא ,  שאפשר להעלותו במסגרת המשא ומתן ,  ולמצוא לו פתרון במסגרת הסכם הקבע ". 
בהמשך היום ,  צפוי נתניהו להיפגש עם נשיא מצרים מובארק ועם מלך ירדן עבדאללה .  בערב ייסובו ראשי המדינות וכן יו"ר הרשות הפלסטינית אבו מאזן לארוחת שבירת צום הרמדאן בבית הלבן עם הנשיא אובמה ומזכירת המדינה האמריקאית הילרי קלינטון .  מחר צפויים נתניהו ,  אבו מאזן וקלינטון להשיק את השיחות הישירות בפגישה שתיערך במחלקת המדינה בוושינגטון .
 נתניהו התייחס הלילה לפיגוע ליד חברון בו נהרגו ארבעה בני אדם .  בפתח פגישתו עם מזכירת המדינה האמריקאית הילרי קלינטון אמר נתניהו כי  " טלי ויצחק השאירו שישה יתומים .  כוכבה השאירה ילדה בת 10 .  שבעה יתומים נוספו למעגל השכול ".  נתניהו הוסיף כי  " הטרור לא ייקבע את גורל ההתיישבות והגבולות .  הנושאים האלה ואחרים ייקבעו במשא ומתן ".  
ראש הממשלה הוסיף כי  " אני מבקש להבהיר :  דם המתיישבים אינו הפקר .  נגיע לרוצחים ונעניש את שולחיהם ".  עוד אמר נתניהו כי בכוונתו להביע את נחישותו לגבי סוגיית הביטחון בשיחותיו עם המנהיגים המשתתפים בפתיחת השיחות ישירות  נשיא ארה"ב ברק אובמה ,  יו"ר רשות הפלסטינית אבו מאזן ,  עבדאללה מלך ירדן ונשיא מצרים חוסני מובראק .
 מזכירת המדינה האמריקאית הילרי קלינטון הביעה אף היא את תנחומיה למשפחות ,  וחזרה על מחוייבות ארצות הברית לביטחונה של מדינת ישראל ואזרחיה .  קלינטון אמרה בפתח פגישתה עם נתניהו ,  כי  " לברוטליות האכזרית הזאת אין מקום באף מדינה ובשום תנאי .  אסור שכוחות הטרור וההרס יימשכו ,  וזאת אחת הסיבות שראש הממשלה נמצא כאן ".  בפגישה בין המנהיגים השתתפו גם עורך הדין יצחק מולכו והיועץ לביטחון לאומי עוזי ארד .
 עדכון ראשון :  17:33

נתניהו למתנחלים : " שימרו על איפוק "
 ראש הממשלה נתניהו קרא ל"כל הגורמים "  לנהוג באיפוק .  לפני פגישתו עם אובמה אמר נתניהו כי  " צריך לנהוג באחריות ולכבד את שלטון החוק "
 
