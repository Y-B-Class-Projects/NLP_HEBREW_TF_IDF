נתניהו :  לכולם יהיה קשה יותר לעשות את עבודתם
ראש הממשלה התארח בישיבת ועדת העורכים לרגל כ"ט בנובמבר וניתח את ההשלכות של פרסומי ויקיליקס . " יהיו פחות גילויים ופחות חשיפות ",  הוסיף נתניהו 
" יהיו פחות גילויים ופחות חשיפות ",  כך אמר היום ראש הממשלה ,  בנימין נתניהו ,  בישיבת ועדת העורכים לציון כ"ט בנובמבר בבית אגודת העיתונאים בתל אביב בעקבות פרסומי ויקיליקס . 
" התאמנו את עצמנו למציאות של הדלפות ",  הוסיף נתניהו , " שקיפות זה דבר יסודי לחברה חופשית ונאורה ,  אך לדיפלומטיה זו טעות .  החשאיות מובנית בעבודה הדיפלומטית והחשיפה מובנית בעבודה העיתונאית .  התוצאה של הדלפת המסמכים בויקיליקס היא שיהיה לכולם קשה יותר לעשות את עבודתם ". 
בפתיחת האירוע אמר מנכ"ל אגודת העיתונאים בתל אביב ,  יוסי בר מוחא : " העיתונות בישראל נמצאת תחת מתקפה של מחוקקים ,  חלקם ספק עבריינים .  נבחרי ציבור ,  באמצעות הצעות חוק שונות ,  מנסים לאיים על חירותה של העיתונות .  אני יוצא בקריאה להגן על העיתונות החופשית ועצמאותה .  הדלפת המסמכים בויקיליקס מראה עד כמה יש לשמור על העיתונות הממוסדת ומהווה אזהרה לכל המנסים להשתיקה ,  מי שיצר את ידיה של העיתונות הממוסדת יאלץ להתמודד עם עיתונות מחתרתית פרועה ורדודה שאינה מכבדת את הכללים ". 
מנכ"ל רשות השידור ויו"ר ועדת העורכים ,  מוטי שקלאר : " עלינו לבחון היכן אנו נמצאים כאשר חלק גדול מהציבור איבד את אמונו בתקשורת .  הפכנו לתקשורת בידורית בה אנו מביאים גלדיאטורים לזירה שישחקו לפנינו ,  בין אם מדובר בצבא והמשטרה או שר הביטחון .  הפכנו לשופטים ואיננו מקבלים טעות .  כל מעשה שגגה הופך בתקשורת לזדון ולכן כל קצין או פקיד אשר מבצע טעות הופך לאדם ששיקר ".  כן ביקר שקלאר את האחידות התקשורתית ואמר כי אין פלורליזם בדיון התקשורתי בסוגיות הרציניות ,  דוגמת נושא החייל החטוף גלעד שליט והקפאת הבנייה בשטחים .
 
נתניהו :  לכולם יהיה קשה יותר לעשות את עבודתם
ראש הממשלה התארח בישיבת ועדת העורכים לרגל כ"ט בנובמבר וניתח את ההשלכות של פרסומי ויקיליקס . " יהיו פחות גילויים ופחות חשיפות ",  הוסיף נתניהו

