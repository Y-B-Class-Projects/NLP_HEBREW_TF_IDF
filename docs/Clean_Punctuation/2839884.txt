לקראת המשבר שבדרך
אם העתיד הקרוב אכן צופה לנו עימות עם הקהילה הבינלאומית ,  הרי שזו העת להידבר ולהגיע למכנה משותף  ואולי אפילו לחזור לפיתרון השמור למקרים שבהם יש סכנה מיידית וקרובה לעתיד המדינה
בנימין נתניהו ויצחק הרצוג ,  מכובדיי :  במדינה דמוקרטית יש מקום לקואליציה ולאופוזיציה .  זהו תנאי בסיסי לקיומה התקין של דמוקרטיה מאז ומתמיד .  בשנות פעילותי האינטנסיבית במערכת המפלגתית חשבתי ,  בדרך כלל ,  כי שתי המפלגות הגדולות בכנסת חייבות למצוא את עצמן ,  כך שאחת תוביל את הממשלה ,  והשנייה את האופוזיציה .  במשטר דמוקרטי יש חשיבות עליונה לאופוזיציה ,  לביקורת עניינית על מחדלי השלטון ולהצגת חלופה למדיניות הממשלה .  חרגתי במהלך שנות פעילותי מעמדה זו רק פעם אחת ,  כאשר סייעתי להקמת ממשלת האחדות בראשות אריאל שרון ,  ובהשתתפות העבודה בהנהגת שמעון פרס .  ממשלה זו איפשרה את יציאת ישראל מרצועת עזה .  
בלי הצטרפות העבודה לממשלה זו היינו תקועים ,  עד היום ,  בתוך רצועת עזה .  לשם הזיכרון ההיסטורי הכואב ,  בימי שהותנו בעזה איבדנו יותר מ-20 חיילים בהגנה על נצרים ;  ירי הקאסמים לעבר שדרות התחיל ב-2001 ,  שנים לפני ההתנתקות )  .  גם עתה אני משוכנע כי יש מקום לעיוות דמוקרטי כזה ,  בדמות הקמת ממשלה בהשתתפות שתי המפלגות הגדולות בכנסת ,  פיתרון השמור למקרים שבהם יש סכנה מיידית וקרובה לעתידה של ישראל .  זה היה נכון ערב מלחמת ששת הימים  ( ממשלת אשכול-בגין-דיין )  ,  וזה היה נכון גם ערב קריסת הכלכלה והמשק הישראלי ב-1984  ( ממשלת פרס-שמיר )  .
 בימים האחרונים מתפרסמות ידיעות בדבר הערכה מחודשת של מדיניות ארה"ב ,  בת הברית ההכרחית לקיומנו באזור ;  איומים מרומזים על הסרת התמיכה ,  הכמעט-אוטומטית ,  במוסדות האו"ם ובקהילייה הבינלאומית כולה ;  לצד פרסומים על תפנית במדיניות האיחוד האירופי ,  ודיבורים ראשונים על הטלת סנקציות כלכליות על ישראל .  כל אלה מדאיגים ביותר וישפיעו ,  אם יתקיימו ,  על כל אזרח ישראלי .  בידוד בינלאומי בעולם המבוסס על כלכלה גלובלית עלול להיות אסוני לישראל .  זו אינה רק שאלת נוחות ,  אלא שאלת מהות .
 רק לכם ,  מכובדיי ,  יש דרך לדעת האם מדובר בספין תקשורתי של האמריקנים והאירופים ,  או שחלילה זה העתיד הצפוי לנו .  אני מכיר היטב את ההתנהלות שאחרי מערכת בחירות סוערת .  את הילולת המנצחים שאינה רוצים בשותפים או בפשרות ,  ואת כעס המפסידים שנסוגים לפינת הנעלבים והנוקמים .  מנהיגות אמיתית נמדדת ביכולתה להתעלות מעל רגשות .  אך שמחה לאיד אינה מדיניות ,  וכך גם כעס ועלבון .  
כוותיק במערכת הפוליטית אני מודע לקושי להגיע להסכמה בין הליכוד למחנה הציוני .  אך הסכנה בהקמת ממשלה שתיתפס כממשלת התרסה כלפי הקהילייה הבינלאומית ,  גדולה פי כמה .  אם העתיד הקרוב אכן צופה לנו עימות עם הקהילה הבינלאומית ,  הרי שזו העת להידבר ,  ולנסות להגיע למכנה משותף ולמדיניות משותפת .  את סיסמאות מערכת הבחירות יש לאפסן בארגזי קרטון ,  ויש לחשוב  " מחוץ לקופסא "  על דרכי התמודדות עם המשבר ,  שנראה שעומד להתרחש :  לחשוב על דרך משותפת לשיקום היחסים עם הממשל האמריקני ועם ארצות האיחוד האירופי .  למצוא עקרונות משותפים לחידוש המו"מ המדיני ולהתייצבות מושכלת ונבונה להתמודדות עם סכנת הימצאות נשק גרעיני בידי איראן .  יצחק רבין ידע תמיד לומר : " אין לנו מדינה ספר "   ( נוספת )  .  והוא צדק .
 הכותב שימש כדובר מפלגת העבודה בשנים 1998-1992 .
 לפרסום מאמרים בוואלה דעות לחצו כאן
המאמרים המתפרסמים במדור הדעות משקפים את עמדת הכותבים 

לקראת המשבר שבדרך
אם העתיד הקרוב אכן צופה לנו עימות עם הקהילה הבינלאומית ,  הרי שזו העת להידבר ולהגיע למכנה משותף  ואולי אפילו לחזור לפיתרון השמור למקרים שבהם יש סכנה מיידית וקרובה לעתיד המדינה

