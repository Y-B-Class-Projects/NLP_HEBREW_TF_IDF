אירופה עלולה לדרוש מחיר כבד
טקס הפיוס פת"ח-חמאס הזכיר לוותיקים בדיחה ישנה :  יהודי אחד הסתער על דוב כדי להלום בו .  עמדו חבריו מסביב ועודדו אותו לגבור על הדוב .  אחרי כמה דקות השיב בקול נואש לחבריו : " מי מדבר על לגבור על הדוב ?  לעזאזל ,  איך נחלצים מאחיזתו ?  ".  היהודי הזה הוא אבו מאזן .
 אבו מאזן נראה אתמול על מסכי הטלוויזיה כמי שכפאו שד .  נאם שאין לישראל זכות להתערב ושעליה להעביר לו את כספי הרשות הפלשתינית ,  אבל מי כמותו יודע שבלי תיאום עם צה"ל הדוב המתגלם בחאלד משעל ובאיסמעיל הנייה יטרוף אותו כבכ ? ורה בטרם קיץ ? 
רק שהפיוס-לכאורה ,  אשר לדעת ראש השב"כ היוצא יובל דיסקין לא יאריך ימים ,  מציב בפני ישראל בעיה מיידית .  שרים תקיפים יותר או פחות מאוחדים בדעתם .  הם רואים בו את  " הקרב על הרף של הקוורטט ". 
בנימין נתניהו יצא לאירופה מצויד בהנמקות חדשות לביסוס התנגדותה של ישראל להקמת מדינה פלשתינית בהחלטה חד-צדדית של עצרת האו"ם בספטמבר .  זה תלוי במדינות הקוורטט ,  שאם ידבקו בעמדתן העקרונית הבסיסית יקבעו כי אין לתבוע מישראל לנהל משא ומתן עם ממשלה פלשתינית שאחד ממרכיביה המרכזיים קורא לחיסולה .
 האם אפשר לשמר את הנורמה האירופית ?  למנוע שחיקה ודרדור ?  לא ידוע .  החשש הוא שאירופה תנסה למכור לישראל סחורה מדינית אחת פעמיים .  תמורת התנגדותה לנוכחות של חמאס בזירה היא עלולה לבוא בדרישות לנתניהו ,  והוא יודע בהקשר זה ממה הוא חושש .  למשל ,  מדרישה אירופית להכריז על עוד תקופה של הקפאת בנייה ללא תנאי עד ספטמבר .
 דיסקין ,  שנפרד אתמול מתא הכתבים הצבאיים ,  לא הקל על ראש הממשלה .  הוא נקט לשון מפויסת כלפי הסכם הפיוס הפנים-פלשתיני בשתי רמות :  הן שלא יאריך ימים ,  הן שכל עוד לא גרם לשינוי בפועל של מדיניות השיתוף הביטחוני עם ישראל ביהודה ובשומרון אין מקום להעניש את אבו מאזן בבלימת ההכנסה ממיסים ,  הזורמת מישראל לרמאללה .
 האם התקנא דיסקין בראש המוסד הקודם מאיר דגן ,  שהפתיע בסיום כהונתו את נתניהו ?  האם הוא כועס שמועמדו לרשת אותו לא נבחר אלא יורם כהן ?  לא ברור .  גם פחות חשוב .  מכל מקום ,  בשובו בסוף השבוע יידע נתניהו עם איזה מטען אירופי ייצא החודש לארה"ב .
 
אירופה עלולה לדרוש מחיר כבד
nan
