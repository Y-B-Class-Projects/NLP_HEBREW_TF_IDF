נתניהו הורה :  המליצו כיצד לטפל בגולדסטון
ראש הממשלה הטיל על צוות מקצועי בכיר ,  הכולל בין היתר את מני מזוז ,  לגבש המלצות לדרכי טיפול בדו"ח גולדסטון .  הצוות יגיש בתוך זמן קצר את המלצותיו לממשלה
ראש הממשלה הטיל היום  ( שלישי )  על צוות מקצועי בכיר לגבש המלצות בדבר חלופות אפשריות ,  באשר לאופן ההולם שבו צריכה מדינת ישראל לטפל בטענות שהופנו נגדה בדו"ח גולדסטון .
 חברי הצוות יהיו היועץ המשפטי לממשלה ,  הפרקליט הצבאי הראשי ,  היועץ המשפטי של משרד החוץ ומזכיר הממשלה ,  שירכז את פעולת הצוות .  הצוות יגיש בתוך זמן קצר את המלצותיו לראש הממשלה ,  שר הביטחון ,  שר החוץ ושר המשפטים .  לאחר מכן ,  במידה ויהיה צורך בכך ,  יובאו ההמלצות לאישור הממשלה .  
ביום ראשון קיים נתניהו דיון בלשכתו עם שר הביטחון ,  אהוד ברק ,  שר המשפטים ,  יעקב נאמן וראשי מערכת הביטחון ומערכת המשפט .  בדיון עלו הסוגיות הרגישות הנובעות מדו"ח גולדסטון וביניהן דיני מלחמה במשפט הבינלאומי ,  המערכה המדינית בעקבות הדו"ח ודעת הקהל הבינלאומית .  ראש הממשלה ביקש מאנשי המקצוע להגיש המלצות מקצועיות כיצד לנהוג .
 נתניהו אמר בישיבה כי  " העמדת חיילים ומפקדים לועדת חקירה לא עומדת על הפרק .  זה לא יהיה .  הפרוצדורות שקיימות היום בצה"ל מצוינות ".  
לאחר הפגישה הבהיר ברק כי לא תוקם ועדת חקירה או ועדת בדיקה שקצין או חייל של צה"ל יחקרו על ידה .  ברק הוסיף כי  " אנחנו שלחנו את הלוחמים למשימה והם זכאים לגיבוי מוחלט .  מדינת ישראל מתכוונת להיאבק נגד הלגיטימיות של דו"ח גולדסטון .  בנוסף ,  תפעל ישראל לתיקון דיני המלחמה ,  כדי שיותאמו למאבק נגד טרוריסטים שפועלים מקרב אזרחים ". 

נתניהו הורה :  המליצו כיצד לטפל בגולדסטון
ראש הממשלה הטיל על צוות מקצועי בכיר ,  הכולל בין היתר את מני מזוז ,  לגבש המלצות לדרכי טיפול בדו"ח גולדסטון .  הצוות יגיש בתוך זמן קצר את המלצותיו לממשלה

