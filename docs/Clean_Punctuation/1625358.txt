נתניהו ולבני ידונו בהצטרפות קדימה לממשלה
ראש הממשלה ויו"ר קדימה צפויים להיפגש ביום ראשון על מנת לדון בהצעתו של נתניהו .  מקורבי ראש הממשלה : " הוא מצפה לתשובה מהירה ,  בתוך כמה ימים "
 ראש הממשלה בנימין נתניהו ייפגש עם יו"ר האופוזיציה ח"כ ציפי לבני  ( קדימה )  ביום ראשון בערב .  מזכיר הממשלה ,  צבי האוזר ,  פנה היום  ( שישי )  ללבני וביקש ממנה להיפגש עם ראש הממשלה ,  כך דווח בקול ישראל .  אתמול אמרה לבני כי היא אינה דוחה על הסף את הצעתו של נתניהו להצטרף לקואליציה ,  אך תעמיד את כוונותיו במבחן רציני .  מקורביו של נתניהו הבהירו שהוא מצפה לתשובה מהירה בתוך כמה ימים .
 לבני פנתה אמש אל חברי סיעתה והסבירה את עמדתה כלפי הצעת נתניהו . " אמרתי לו :  אם כל ההצעה היום באה כדי להמשיך ברעיון התעתועים אני לא הולכת להיות חלק מהמשחק הזה .  כי יש לנו עמדות ואת ההחלטות נקבל רק על פיהם ולא כחלק מאיזה תרגיל וקומבינות ". 
בסביבת ראש הממשלה אמרו כי נתניהו מאוד רציני בהצעתו לציפי לבני להקים ממשלת אחדות . " עכשיו המבחן הוא שלה .  אם היא תעדיף את האינטרס הלאומי או שתבחר בחשבון צר ",  אמרו הגורמים . " במרץ 2009 רה"מ הציע ללבני את חצי המלכות והיא הפילה את ההצעה בגלל עניין הרוטציה .  השאלה היא אם הפעם תפיל זאת בגלל התיקים ".  
בתשובה לשאלה ,  האם ראש הממשלה יחזור לנסות להעביר ח"כים מקדימה לליכוד ,  אמרו הגורמים כי בכל מקרה ,  ראש הממשלה נחוש להמשיך בניסיונותיו להרחיב את הבסיס הקואליציוני . " נתניהו שמח מאוד מאוד שלבני תצטרף אך אין לה הרבה זמן ,  הוא יקציב לה ימים ספורים בלבד ". 

נתניהו ולבני ידונו בהצטרפות קדימה לממשלה
ראש הממשלה ויו"ר קדימה צפויים להיפגש ביום ראשון על מנת לדון בהצעתו של נתניהו .  מקורבי ראש הממשלה : " הוא מצפה לתשובה מהירה ,  בתוך כמה ימים "
 
