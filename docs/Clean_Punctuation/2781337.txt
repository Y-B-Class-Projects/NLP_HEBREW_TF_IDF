גם בדרום חזרו ללימודים : " הילדים הם הרוח החיה מאחורינו "
 אחרי חופש גדול שעבר בעיקר במקלט ,  גדשו ילדי האזור את בתי הספר .  נתניהו ופירון פתחו את השנה בשדרות : " המבחן הגדול - בימי שגרה ".  אם לתלמידת כיתה א' : " זה בקו הירי ,  אז יש פחד "
 אחרי שבועות ארוכים של אזעקות ומקלטים ,  ילדי הדרום חזרו הבוקר  ( שני )  לבית הספר .  ראש הממשלה בנימין נתניהו ושר החינוך שי פירון פתחו את שנת הלימודים בביקור בבית הספר הממלכתי-דתי התורני החדש בשדרות . " 15 שנים אנחנו רגילים לשמוע את האזעקה בבית הספר ,  ויש לנו 15 שניות לרוץ למרחב המוגן .  אבל יש כאן חוסן ",  אמר מנהל בית הספר ,  הרב יעקב שטרית ,  בטקס פתיחת השנה .  
הוא שיבח את מפעל  " בתי הספר של החופש הגדול "  שיזם השר פירון : " יותר מ-50% מתלמידינו הגיעו לפעילות חינוכית בקיץ למרות האזעקות .  בית הספר רשם נוכחות גבוהה של תלמידים ". 
פתיחת שנת הלימודים - סיקור מיוחד בוואלה !  חדשות:2,105,394 תלמידים פתחו את שנת הלימודיםדוח :  מזרח ירושלים במקום הראשון בנשירת תלמידיםמחקר :  כך  " נעלמים "  מיליונים מתקציב משרד החינוך 
ראש העירייה אלון דוידי ,  שנכח גם הוא בטקס ,  אמר כי ילדי העיר הם  " הרוח החיה מאחורינו .  עוד 15 שנים נשמע מהם כי הם יבנו לנו את דור העתיד בשדרות ".  הוא פנה לשר פירון ושחזר את תחילת הלחימה : " אני זוכר את הטלפון שלך אחרי הנפילה הראשונה .  אמרת לי ,  'אני פה אתכם' ,  וכך היה .  בזכות העזרה שלך הצלחנו להפוך את החופש לאתגר גדול לילדים שלנו ,  שילמדו פה בכבוד ".  
דוידי הביע תקווה ל"שנה מבורכת ,  שנה של שלום ,  שנה שנדע לעשות בה ".  באשר למבצע  " צוק איתן ",  אמר דוידי : " אנחנו ניצחנו ניצחון גדול  ביטחוני וגם אזרחי ".  הוא הודה לשר החינוך ולעוזריו על הליווי בתקופת הלחימה .  
השר פירון פנה לתלמידים ,  ובחר להתייחס דווקא לאתגרים שגרתיים יותר . " אני מבקש מכם משימה ",  אמר . " תסתכלו מסביב ותראו למי יש פחות חברים ,  תחשבו מי זכה לפחות ביקורים במהלך השנה .  כשתדברו בחצר ,  אל תשכחו לדבר שפה יפה .  המבחן הגדול שלנו הוא איך להתנהג בימי שגרה .  אתם צריכים להיות התלמידים המצטיינים ביותר ברוח ובמעש ,  גם בדעת וגם במידות .  היום ,  יותר מ-140 אלף תלמידים מתחילים כיתה א' ,  היום התחילו ללמוד מנהיגי העתיד שלנו ".  
ראש הממשלה נתניהו סיפר לילדים כי כשהיה ילד , " רציתי שהחופש הגדול יימשך ,  ומצד שני תמיד הייתה ציפייה לשנת הלימודים .  אהבתי את ההפסקות ,  אבל גם את השיעורים ".  הוא קרא לתלמידים : " היו חברים אחד לשני ,  אבל היו תאבי דעת .  זה מה שמבדיל אותנו כבני אנוש ונותן לעמנו כוחות מיוחדים .  אנחנו עם הספר .  בצד זה שאנחנו מעוגנים בערכי הארץ ,  אנחנו גם אוחזים בעתיד .  אני רוצה שתלמדו מתמטיקה ,  מדעים ומחשבים .  מורשת לצד העתיד .  מה שתלמדו היום ייתן לכם את הכוחות מחר ".  
על אף השמחה על החזרה לבית הספר ,  אצל רבים ניכרו תחושות של הפתעה מכך ששנת הלימודים נפתחה וחשש מפני הפרה של הפסקת האש . " אני בהלם שפותחים את שנת הלימודים .  הילדים עברו חופשה עם טראומה ,  וכך גם המורים ,  שלא הייתה להם חופשה כלל ,  אז נקווה לטוב ",  אמרה ענת גבאי ,  שבתה שירה עלתה לכיתה א' בבית הספר בשדרות . " לצערי הרב ,  הילדים שלי מפוזרים ברחבי הארץ :  אחד באשדוד ,  אחד בשער הנגב ,  אחת פה בשדרות .  זה בקו הירי ,  אז התחושות הן של פחד ". 
אראל ,  תלמיד כיתה ו' בביס הספר התורני החדש בשדרות ,  סיפר על השבועות האחרונים : " הייתי כל הקיץ אצל דודים בפתח תקווה בגלל האזעקות .  אני שמח לחזור הביתה ולפגוש את החברים ,  כבר לא פוחד להיות בבית ".  
המפכ"ל ,  רב-ניצב יוחנן דנינו ,  ביקר בבית הספר ניצני אשכול בקיבוץ מגן . " אנחנו פרושים בכל רחבי הארץ ,  עשרות אלפי שוטרים ומתנדבים ",  אמר . " המטרה היא שהשנה הזו תתחיל בבטחה בכל הארץ ,  בדגש על הדרום .  אחד בספטמבר הוא לא סתם תחילת שנת הלימודים ,  הוא סוג של חזרה לשגרה אחרי שעברנו תקופה קשה כאן בדרום ". 
בהמשך ביקר דנינו גם בתיכון שקמה בקיבוץ יד מרדכי . " באנו להיות אתכם בפתח השנה ,  אך אנו לצדכם כל השנה ",  הבטיח לתלמידים ולמורים .  ראש המועצה האזורית חוף אשקלון ,  שהיה לצדו ,  אמר : " היה לנו קיץ לא פשוט היה לנו .  מאז מלחמת השחרור לא היה מצב שבו חודשיים תמימים חבל ארץ שלם מופגז וכולנו הרגשנו זאת .  פתיחת שנת הלימודים כסדרה אינה מובנת מאליה ,  והשנה על אחת כמה וכמה ".  
שר המדע יעקב פרי העביר לתלמידי כיתות י"א וי"ב בבית הספר שיעור בענייני ביטחון . " החלטנו לחוות אתכם את פתיחת שנת הלימודים ואני שמח להיות עמכם פה היום ",  אמר .
 שנת הלימודים בכל רחבי הארץ נפתחה כסדרה ,  למעט כמה בעיות נקודתיות בנתניה ,  בלוד וברמלה ,  שם השביתו הורים כיתות אחדות בשל בעיות טכניות .  בגבעתיים הושבתו הלימודים של שכבה בחטיבת ביניים בשל הורדת תקן של אחת המורות .
 לפניות לכתבת רויטל בלומנפלד :  revital.blumenfeld@walla.com 

גם בדרום חזרו ללימודים : " הילדים הם הרוח החיה מאחורינו "
 אחרי חופש גדול שעבר בעיקר במקלט ,  גדשו ילדי האזור את בתי הספר .  נתניהו ופירון פתחו את השנה בשדרות : " המבחן הגדול - בימי שגרה ".  אם לתלמידת כיתה א' : " זה בקו הירי ,  אז יש פחד "
 
