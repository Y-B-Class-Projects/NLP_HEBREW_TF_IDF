נתניהו על פרשת אשל : " לא ראוי שאשמע על כך מהתקשורת "
 בהתייחסות ראשונה לפרשה מאז הושג הסדר הטיעון עם אשל ,  גיבה ראש הממשלה את חקירת הפרשה ,  אך תקף את בכירי לשכתו שלא יידעו אותו בנושא . " זה מצב קשה ,  כואב לא נוח ולא נעים "
  ( צילום :  גדעון צנטנר ,  עריכה :  יאיר דניאל )  
ראש הממשלה ,  בנימין נתניהו ,  התייחס היום  ( רביעי )  לראשונה לפרשת נתן אשל מאז הושג הסדר הטיעון עמו .  במסיבת עיתונאים לרגל הצגת דו"ח הריכוזיות ,  בתשובה לשאלה מדוע לא גיבה את בכירי לשכתו שדיווחו על ההטרדה לכאורה ,  אמר נתניהו : " אני אומר מה בעיני ראוי ומה אינו ראוי .  מה שראוי בכל מערכת זה שאם יש חשש להטרדה - צריך לפנות מיד לרשויות החוק ולטפל בזה .  כך הייתי נוהג בדיוק באותה הדרך בכל מערכת .  זו הגישה שלי .  מה שאינו ראוי לדעתי ,  הוא שראש המערכת ,  במקרה הזה ראש הממשלה ,  אינו יודע שדבר כזה מרכזי מתרחש בלשכתו במהלך חודש וחצי והוא צריך לשמוע על זה מהעיתונים או מכלי התקשורת .  זה מצב קשה ,  מצב כואב לא נוח ולא נעים .  כואב מבחינה אנושית .  עם זאת ,  הלוואי וזה היה האתר הכי גדול שעומד בפנינו .  יש בפני מדינת ישראל אתגרים הרבה יותר גדולים ".  
תגובת נתניהו מסבירה את היעדר הגיבוי הפומבי לראש מערך ההסברה הלאומי ,  יועז הנדל ומזכיר הממשלה צבי האוזר ,  שפנו ליועץ המשפטי לממשלה בנושא .  נתניהו קיים עם השניים בימים האחרונים שיחות קשות בהם הבהיר את תחושת אכזבתו מכך שבחרו לעדכן את היועץ המשפטי אך לא עדכנו אותו במתרחש בלשכתו .  בעקבות כך ,  הודיע אמש יועז הנדל על התפטרותו . 
" אני מאוכזב מזה שלא שיתפתם אותי במידע והסתרתם את זה ממני במשך חודש .  הייתם צריכים לפנות אליי קודם והייתי נוהג בדיוק כמוכם ופונה מיד ליועץ המשפטי לממשלה .  הייתי מצפה מכם שתשתפו אותי במידע בתור מי שעומד בראש המערכת והייתי מוסר אותו מיד לבדיקה ",  אמר להם נתניהו בשיחות .
" כשם שברור לי שכל תלונה על הטרדה צריכה להיבדק ,  לא יכול להיות שאני צריך ללמוד מהתקשורת על דבר כל כך מרכזי שקורה בלשכתי ",  המשיך נתניהו .  האוזר והנדל ניסו להסביר כי בחרו שלא לעדכן אותו כדי להגן עליו מהסתבכות בפרשה ,  אך נתניהו לא השתכנע מהדברים ואמר להם כי אמונו בהם נפגע . " הנימוק שהיה רצון להגן עליי אינו משכנע ,  כי ברור לכם מה הייתי עושה אם המידע היה מגיע אלי ".  שיחה דומה התקיימה גם עם המזכיר הצבאי יוחנן לוקר .  לוקר צפוי לסיים את תפקידו בקרוב בכל מקרה ולפי ההערכה גם האוזר יעזוב בקרוב את הלשכה .
 לקריאה נוספת על פרשת נתן אשלאתמול :  ראש מערך ההסברה ,  יועז הנדל ,  יתפטרמתח בלשכה ?  נתניהו נזף בהאוזר לעיני המצלמותנתניהו הודה לנתן אשל ומינה את גיל שפר למחליפולפני שלושה ימים הושג ההסדר :  נתן אשל יתפטר ולא ישוב לשירות המדינה
לפניות לכתבת :  tal_sh@walla.net.il 

נתניהו על פרשת אשל : " לא ראוי שאשמע על כך מהתקשורת "
 בהתייחסות ראשונה לפרשה מאז הושג הסדר הטיעון עם אשל ,  גיבה ראש הממשלה את חקירת הפרשה ,  אך תקף את בכירי לשכתו שלא יידעו אותו בנושא . " זה מצב קשה ,  כואב לא נוח ולא נעים "
 
