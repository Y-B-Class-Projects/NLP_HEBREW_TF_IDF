דברי נתניהו עודדו את ארה"ב
קביעתו הנחרצת של רה"מ בנימין נתניהו ,  כי אין בכוונתו לפנות אף התנחלות ואף מתנחל ,  יכולה הייתה להיתפש כאמירה ניצית קיצונית ,  אילו נאמרה על ידי עמיתיו המתנגדים להקמת מדינה פלשתינית .  כיון שהוא מצדד בהקמתה ,  יש לאמירה זו משמעות שונה לחלוטין :  נתניהו אינו רוצה להתעמת עם המתנחלים ,  והוא מודיע להם כי יעמוד על זכותם להישאר בשטח המדינה הפלשתינית שתוקם .  זו הסיבה לכך שהפלשתינים לא יצאו בזעקות שבר בעקבות דבריו ,  ולדוברת הבית הלבן לא היה מה לומר עליהם .  הם הבינו את הרמז .
 אם הנשיא אובאמה מדבר על פחות מ-50 אחוז סיכוי להצלחה במהלכיו הנוכחיים במזרח התיכון ,  מזכיר המדינה ,  ג'ון קרי ,  משדר אופטימיות שאינה מלאכותית .  הוא נמצא בעיצומו של מהלך ,  אשר בו צריך היה לפתוח לפני חמישה חדשים :  הכנת עמדה אמריקאית ,  שתהווה מסגרת למו"מ אודות הסכם קבע שיתממש בטווחי זמן ממושכים .  המאמצים שלו ,  בימים אלה ,  מתמקדים בתזמור תגובות הצדדים לנייר שלו ,  כאשר מטרתו העיקרית היא שאף צד לא יסרב לרשום לפניו העמדה האמריקאית ,  וכי הפלשתינים יסכימו להמשיך במו"מ גם לאחר תאריך היעד באפריל .  
בנושא הביטחון יודע קרי שנתניהו עומד על נוכחות ישראלית על קו הירדן ואילו הפלשתינים מתנגדים לכך .  הפתרון שלו הוא פשרה בזמן ,  וכך יציג זאת בנייר האמריקאי .  בנושא הגבולות הוא יודע שנתניהו אינו מוכן לשוב לגבולות 67 ,  ואילו הנשיא הפלשתיני  ,  מחמוד עבאס ,  אינו יכול לוותר עליהם .  הפתרון המסתמן ,  ברוחו של הנשיא בוש ,  הוא סיום הכיבוש מ ? 67 ותיקוני גבול הדדיים .
 בנושא ירושלים יודע קרי שעבאס לא יוכל להסכים לנייר שיפסח על בירה פלשתינית בירושלים ואילו נתניהו מתנגד לחלוקת העיר .  הפתרון :  שתי בירות בירושלים רבתי ,  או קביעה שהבירה הפלשתינית תהיה באל קודס ,  ובירת ישראל - בירושלים .  
בנושא זכות השיבה ברור לשני הצדדים כי לא תותר נהירת פליטים לישראל .  קביעה אמריקאית שלפיה תוסדר בעיית הפליטים ברוח היוזמה הערבית ,  וכי המדינה הפלשתינית החדשה תוכל לקלוט פליטים ללא הגבלה ,  תהיה ,  כנראה הגשר האמריקאי בין הצדדים .
 באשר להתנחלויות יוכלו האמריקאים לומר כי הצדדים יצטרכו להגיע להסכמה באילו תנאים יוכלו המתנחלים שירצו בכך להישאר בהתנחלויותיהם במדינה הפלשתינית ,  כתושבים קבועים .
 בשאלת ההכרה במדינה היהודית שוקל קרי לצטט מתוך  " הכרזת העצמאות "  הפלסטינית משנת 1988האומרת כי  " החלטת עצרת האו"ם 181  ( 1947 )  ,  שחילקה את פלסטינה לשתי מדינות ,  ערבית ויהודית ,  מעניקה את התנאים ללגיטימציה בינלאומית ,  המבטיחה את זכות העם הפלשתיני-ערבי לריבונות ".  אופציה אחרת היא הקביעה ששתי המדינות הן הבתים הלאומיים של שני העמים ,  מבלי לפגוע בזכויות המיעוטים .  ובאשר לסיום התביעות - למרות החששות הראשוניים ,  אין כאן פערים בין שני הצדדים .  שניהם מעוניינים לציין כי מטרת המו"מ היא לסיים את התביעות ההדדיות ולהביא לקץ הסכסוך .
 לכן קרי אופטימי ,  ודבריו של נתניהו דווקא עודדו אותו .  

דברי נתניהו עודדו את ארה"ב
nan
