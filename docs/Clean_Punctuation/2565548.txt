ג'ון קרי :  מאמין לנתניהו - ולא למילה אחת של רומני
קרי ,  שהיה מועמד לנשיאות ב-2004 ,  שיגר מתקפה ארסית לעבר רומני - והחמיא לישראל .  בנאומו ,  ציין שאובמה חיסל את בן לאדן ,  שיחרר את הלובים מקדאפי - ונאבק בגרעין האירני
רגע לפני נאומו החשוב של הנשיא ,  ברק אובמה ,  ג'ון קרי ,  הסנאטור הדמוקרטי הבכיר שהיה מועמד לנשיאות ,  משגר לפנות בוקר  ( שישי )  מתקפה חריפה וארסית במיוחד על מיט רומני ,  המועמד הרפובליקני לנשיאות ארצות הברית .  
בנאום שנשא בוועידה הדמוקרטית בשארלוט ,  קרולינה הצפונית ,  הגן קרי על הנשיא המכהן ,  ואמר כי אובמה מחויב יותר מאי פעם לביטחונה של מדינת ישראל .  לדבריו , " אני מעדיף תמיד להאמין לראש הממשלה ,  בנימין נתניהו ,  מאשר להאמין למילה אחת שאומר מיט רומני ". 
בחירות בארה"ב - סיקור מלא בוואלה !  חדשות 
קרי היה מועמד המפלגה הדמוקרטית לנשיאות ארצות הברית ,  וב ? 2004 הפסיד בבחירות לג'ורג' וו .  בוש .  כיום הוא עומד בראש ועדת הסנאט ליחסי חוץ .  
בנאומו ,  עשה קרי שימוש עוקצני בסיסמה המשמשת את המפלגה הרפובליקנית ,  לפיה על האמריקנים לשאול את עצמם האם מצבם השתנה לטובה בארבע השנים האחרונות .  הוא שאל את הקהל הנלהב : " ומה עם אוסמה בן לאדן  שאלו אותו מה מצבו כעת ,  והיכן הוא נמצא אחרי ארבע שנים ".  
נוסף על חיסולו של בן לאדן ,  הזכיר קרי נקודות בולטות נוספות מניסיונו הצבאי של הנשיא אובמה ,  והביא כדוגמה את המבצע של ברית נאט"ו בלוב .  לדבריו , " כעת ,  מועמר קדאפי איננו ,  והעם הלובי שוחרר .  כל זאת מבלי שחייל אמריקני אחד נפגע ".  
בהתייחסו לאירן ,  אמר קרי כי הנשיא אובמה עושה כל שביכולתו כדי למנוע מאירן להתחמש בנשק גרעיני .  מנגד ,  אמר קרי כי מיט רומני  " לא יודע הרבה על מדיניות החוץ - אך יש לו יועצים נאו-קונסרבטיביים ,  שיודעים את כל הדברים הלא נכונים ". 
ומה חושב ולדימיר פוטין על מיט רומני ?  

ג'ון קרי :  מאמין לנתניהו - ולא למילה אחת של רומני
קרי ,  שהיה מועמד לנשיאות ב-2004 ,  שיגר מתקפה ארסית לעבר רומני - והחמיא לישראל .  בנאומו ,  ציין שאובמה חיסל את בן לאדן ,  שיחרר את הלובים מקדאפי - ונאבק בגרעין האירני

