משפחת שליט נפגשה לראשונה עם המתאם דוד מידן
הוריו של החייל החטוף גלעד שליט נועדו לראשונה עם המתאם החדש ,  דוד מידן ,  וביקשו ממנו שראש הממשלה נתניהו יקדם את המשא ומתן לשחרור גלעד .  במשפחה מתכננים להחריף את המאבק למענו
נועם ואביבה שליט ,  הוריו של החייל החטוף גלעד שליט ,  נפגשו היום  ( שלישי )  לראשונה עם דוד מידן ,  המתאם החדש מטעם ראש הממשלה במגעים לשחרור שליט .  בימים הקרובים צפוי מידן להיפגש גם סבו של גלעד ,  צבי שליט .  משפחת שליט ביקשה ממידן שראש הממשלה בנימין נתניהו יקדם את המשא ומתן לשחרור גלעד .
 מחוזקת מהתמיכה הציבורית שקיבלה במהלך החג ,  מתכננת משפחת שליט להחריף את צעדי המאבק למען שחרורו בימים הקרובים .  רכז אגף המשימות בתנועה הקיבוצית והפעיל הבכיר במטה המאבק ,  יואל מרשק ,  סיפר לוואלה !  חדשות על הצעדים המתוכננים .
 לדבריו ,  התכנית הראשונה היא הקפאת הכספים שעוברים לחמאס . " רק הבוקר עברה מכונית עם 13.5 מיליון דולר במזומן שמגיע לחמאס מסוכנות האו"ם אונר"א .  זהו כסף מזומן שמממן את ההברחות .  צריך להקפיא אותו או לנסות להעביר אותו דרך הבנק אחת לחודש בהוראת ראש הממשלה בנימין נתניהו ונגיד בנק ישראל ,  סטנלי פישר .  זה דבר אפשרי ". 
כמו כן ,  לדברי מרשק מתוכננים צעדים פוליטיים-חברתיים להחרפת המאבק .  לדבריו ,  הוא מתכוון לפנות ליו"ר ההסתדרות עופר עיני ולוועדי העובדים של חברת החשמל ,  הבנקים הגדולים ,  הנמל וגופים אחרים ,  על מנת לקיים שביתת אזהרה במשק . " אנו נלך גם עם השוק הפרטי ונבקש יום אחד של השבתת אזהרה .  אני משוכנע שבעלי ההון והרשויות הציבוריות יסכימו ".  
מרשק הוסיף כי החרפת המאבק תתבצע בשלושה תנאים :  הראשון הוא הסכמת המשפחה ,  השני ,  כי למהלך יהיה הד ציבורי ,  והדבר השלישי והחשוב מכל ,  לדבריו ,  כי הצעדים שינקטו יהיו בהתאם לחוק .  שמשון ליבמן ,  יו"ר המאבק למען שחרור גלעד שליט ,  אמר היום לוואלה !  חדשות כי  " אנחנו עדיין שוקלים את דרכינו במאבק ,  תוך שבועיים נודיע על צעדינו ,  שיהיו מתואמים ומאורגנים על ידי המטה ועל ידי המשפחה ". 

משפחת שליט נפגשה לראשונה עם המתאם דוד מידן
הוריו של החייל החטוף גלעד שליט נועדו לראשונה עם המתאם החדש ,  דוד מידן ,  וביקשו ממנו שראש הממשלה נתניהו יקדם את המשא ומתן לשחרור גלעד .  במשפחה מתכננים להחריף את המאבק למענו

