בגלל המתיחות בדרום :  נתניהו ביטל את נסיעתו לקולומביה
לדברי גורמים המעורים בנושא ,  המצב  " לא מאפשר לראש הממשלה להיות זמין בצורה מספקת .  בימים כאלה הוא לא יכול להיות מנותק קשר 17 שעות ".  נתניהו אמור היה להגיע להשבעת נשיא קולומביה הנכנס ,  ולהיפגש גם עם מנהיגי ארגנטינה ,  גואטמלה ,  הונדורס וצ'ילה
 ( בוידאו :  דברי שר הביטחון ליברמן בצפון הארץ ,  היום )  
עקב המצב בדרום החליט היום  ( חמישי )  ראש הממשלה לבטל את נסיעתו לקולומביה בשבוע הבא ולהישאר בארץ .  גורמים המעורים בביטול הנסיעה אומרים כי השיקול שהכריע וקבע את ביטול הנסיעה הוא זמן הטיסה והמיקום הרחוק בקצה השני של העולם .  לדברי הגורמים ,  המצב  " לא מאפשר לראש הממשלה להיות זמין בצורה מספקת .  בימים כאלה הוא לא יכול להיות מנותק קשר 17 שעות ".  
לשכת נתניהו הודיעה בתחילת השבוע על ביקור מדיני בקולומביה ,  שם נתניהו הוזמן להשתתף בטקס ההשבעה של נשיא קולומביה החדש איוון דוקה אשר נבחר לתפקידו בחודש שעבר .  נתניהו היה אמור להיפגש במהלך הביקור גם עם מנהיגים נוספים מאמריקה הלטינית שיגיעו לבוגוטה לטקס ובהם נשיא ארגנטינה מאקרי ,  נשיא גואטמלה מוראלס ,  נשיא הונדורס ארננדס ונשיא צ'ילה פיניירה .  הביקור אמור היה להיות ביקורו השני של נתניהו באמריקה הלטינית ,  אחרי שבשנה שעברה ביקר בארגנטינה ,  קולומביה ומקסיקו בביקור היסטורי ראשון של ראש ממשלה ישראלי ביבשת .
 עוד בוואלה !  News:צה"ל תקף חוליית מחבלים בדרום רמת הגולן הסורית ;  7 חוסלוליברמן למקורביו : " אבחר ברמטכ"ל שלא נעלב ,  שאומר הכול בפנים"חשד במשטרה :  הנהג הדורס מתל אביב שפך מים על הכביש וטען שרכבו החליק 
הקבינט המדיני-ביטחוני יתכנס ביום ראשון לדיון במצב ברצועת עזה .  במהלך הדיון השרים יקבלו עדכון על המאמצים להסדרה אותם מוביל שליח האו"ם למזרח התיכון ניקולאי מלדנוב עם מצרים .  בשבוע האחרון מתנהלים בקהיר במצרים מגעים אינטנסיביים בין נציגי הפלגים הפלסטיניים ,  מצרים ושליח האו"ם מלדנוב בניסיון להשיג הסדרה ארוכת טווח להפסקת אש בעזה ,  שתכלול גם התקדמות בפיוס הפנים פלסטיני .  לפי ההערכה בירושלים ,  במידה והשיחות לא יניבו הישגים בקרוב ,  המצב בגבול הרצועה עשוי להידרדר להסלמה .  
בתוך כך ,  שר הביטחון אביגדור ליברמן אשר סייר היום בצפון התייחס אף הוא למצב הביטחוני בדרום הארץ .  ליברמן ,  אשר נתן הוראה אתמול לאסור להכניס גז לרצועת דרך מעבר כרם שלום ,  אמר לכתבים כי  " הייתה התחייבות מצרית נוספת שלא יהיו שיגורים ,  לא עפיפונים ,  לא תבערה ולא חיכוך על הגדר .  מכיוון שהדברים האלו נמשכים ,  החלטתי לסגור גם את אספקת הגז והדלק לרצועה ומה שאני משאיר זה רק מזון ותרופות .  עד שלא ייפסק לגמרי כל הסיפור של העפיפונים ,  התבערה והחיכוך על הגדר ,  זה מה שיישאר ".  
ליברמן הדגיש כי  " לגז אין שום אלטרנטיבה אחרת לרצועת עזה .  ממעבר רפיח הם יכולים להכניס דלק ,  אך לא גז .  לצערי גם הייצוא שלהם ,  בעיקר של טקסטיל וחקלאות ,  הוא רק דרך מעבר כרם שלום ולצערי גם זה סגור .  אני מקווה שהציבור בעזה יפעיל לחץ על הנהגת החמאס ויבין שיש אלטרנטיבות הרבה יותר טובות מלקבל חשמל ארבע שעות ביממה .  הם חייבים להפסיק לחלוטין כל אלימות ואם הם רוצים שיקום - אז שיקום תמורת פירוז ". 
השר התייחס גם לנושא עפיפוני התבערה וטען כי יש לפגוע לא במשגרי העפיפונים אלא באלו השולחים אותם .  לדברי ליברמן ,  יש קושי לפגוע במשגרים עצמם  " בגלל שהם משגרים אותם מתוך בתים מאוכלסים ושולחים בכוונה ילדים קטנים ,  גם ממרחקים של 3-4 קילומטר ,  אז אנחנו עושים את השיקולים שלנו .  בכל אופן צריך לפגוע באלו שמפעילים את אותם משגרי בלונים ולא בפיונים ,  לא במבצעים ,  אלא במשלחים .  אנו נפעל בהתאם ".  
גם שר החינוך נפתלי בנט התייחס הבוקר לנושא בחשבון הטוויטר שלו ,  אך בניגוד לשר הביטחון הוא קרא לחסל את משגרי העפיפונים . " מספיק עם התירוצים והסיפורים כאילו מדובר רק בילדים .  ‏זה לא נכון .  ‏מרבית משגרי העפיפונים ובלוני האש הם מחבלים מבוגרים ",  כתב בנט , " ‏לו חיסלנו את אותם המחבלים כבר בשיגור בלוני האש הראשונים ,  טרור האש היה נגמר מיד ,  כמו בטרור הגדר .  אסור לחכות לאסון .  ‏יש לחסל כל מחבל שמנסה לרצוח אותנו ".  

בגלל המתיחות בדרום :  נתניהו ביטל את נסיעתו לקולומביה
לדברי גורמים המעורים בנושא ,  המצב  " לא מאפשר לראש הממשלה להיות זמין בצורה מספקת .  בימים כאלה הוא לא יכול להיות מנותק קשר 17 שעות ".  נתניהו אמור היה להגיע להשבעת נשיא קולומביה הנכנס ,  ולהיפגש גם עם מנהיגי ארגנטינה ,  גואטמלה ,  הונדורס וצ'ילה

