האסיר החשוד באיומים : " אין לי קשר לנתניהו "
 בימ"ש השלום בחיפה האריך את מעצרו של האסיר אורן אברהם ,  החשוד כי איים על חיי ליליאן פרץ ,  מנהלת משק הבית לשעבר של משפחת נתניהו .  אברהם : " אני מכחיש ,  מדובר בעלילה "
  ( צילום :  אבישי גולן ,  קריינות :  ענת ברק ,  עריכה :  עידן גוראל ) 
בית משפט השלום בחיפה האריך היום  ( חמישי )  בחמישה ימים את מעצרו של אורן אברהם ,  בן 36 מרמלה ,  שנחשד כי איים על חיי ליליאן פרץ ,  מנהלת משק הבית לשעבר של משפחת ראש הממשלה נתניהו .  אברהם מרצה בימים אלה מאסר בגין עבירות מרמה .  אברהם הכחיש את האשמות נגדו וטען שמדובר בעלילה ,  ששמו מוזכר בכל פרשה שעולה ושאין לו שום קשר למשפחת נתניהו אותם אינו מכיר .
 חוקרי היחידה המרכזית של מרחב חוף עצרו הלילה את האסיר אורן אברהם בחשד שהוא זה שטלפן למנהלת הבית לשעבר של משפחת נתניהו ליליאן פרץ ואיים עלייה ועל חיי משפחתה .  אברהם ,  בן ה-36 תושב רמלה ,  מרצה עונש מאסר בגין עבירות מרמה בכלא הדרים בשרון ביצע בעבר שורה של מעשי הונאה והטרדות .
" אנחנו מברכים על עבודתה המהירה והיעילה של המשטרה ",  אמר הבוקר עו"ד אסף שרעף ,  פרקליטה של ליליאן פרץ על המעצר . " ליליאן פרץ קיבלה את ההודעה בשמחה ובהתרגשות .  אנחנו מקווים שמרגע זה ואילך נוכל לקיים את ההליך בבית המשפט ללא הפרעה ". 
שמו של אברהם עלה לכותרות לפני מספר שנים כמי שנהג לשלוח ללשכתו של ראש הממשלה נתניהו עשרות מגשי פיצות,על חשבון מזכיר הממשלה פיני פישלר .  אברהם מרצה כעת מאסר בכלא הדרים והשבוע הביע את רצונו להתאבד לאחר שהשופט דוד רוזן דחה את בקשתו לקבל חופשת מהכלא.הוא נחשב לגאון ולמומחה בעבירות מרמה באמצעות כרטיסי אשראי ומחשב .
 למרות שהוא חסר נגישות למחשב ,  הצליח אברהם לבצע עבירות שונות גם מכותלי הכלא .  בין היתר רכש אברהם עבור סוהרת שעמה קיים יחסי מין ,  מתנות ממספר חנויות בשווי של כמיליון שקלים .  התשלום בוצע באמצעות שימוש במספרי כרטיסי אשראי גנובים .
 
האסיר החשוד באיומים : " אין לי קשר לנתניהו "
 בימ"ש השלום בחיפה האריך את מעצרו של האסיר אורן אברהם ,  החשוד כי איים על חיי ליליאן פרץ ,  מנהלת משק הבית לשעבר של משפחת נתניהו .  אברהם : " אני מכחיש ,  מדובר בעלילה "
 
