גאווה לנתניהו :  אבנר - מקום 3 בחידון התנ"ך
כלת חידון התנ"ך העולמי היא אור אשואל מכפר סבא ,  אבל את ההצגה גנב דווקא בנו של ראש הממשלה אבנר נתניהו שהצליח להגיע למקום השלישי והמכובד .  האב הגאה אפילו לא ניסה להסתיר את התרגשותו
 ( באדיבות הערוץ הראשון ) 
חידון התנ"ך העולמי נערך היום  ( שלישי )  כבכל יום עצמאות בירושלים .  כלת חידון התנ"ך היא אור אשואל מכפר סבא ,  הסגן ראשון הוא אלעד נחשון מתיכון דה שליט ברחובות .  ובמקום השלישי עומד נצר למשפחת נתניהו - אבנר נתניהו בנו הצעיר  ( בן 15 )  של ראש הממשלה בנימין נתניהו .
 את החלק הראשון של החידון סיים אבנר נתניהו במקום החמישי עם 57 נקודות .  לאחר מכן בחלק השני החלו המתמודדים שעלו לצבור נקודות מנקודת ההתחלה .  את השלב השני סיים אבנר נתניהו במקום הראשון עם 35 נקודות .  השלב השלישי הוא השלב בו מציג ראש הממשלה את שאלתו ,  מכיוון שלראשונה בתולדות חידון התנ"ך משתתף בנו של ראש הממשלה כאחד המתמודדים ,  את השאלה קיבל נתניהו כשעה לפני הצגתה ,  זאת במטרה למנוע מראית עין של ניגוד עניינים .  המעטפה הועברה לראש הממשלה בזמן שהמתמודדים כבר ישבו על הבמה .  ראש הממשלה פתח את המעטפה במקום מושבו באולם ,  וקרא בשידור חי את השאלה שאליה הוא נחשף לראשונה רק בשלב זה .
 נתניהו פתח את דבריו בהתרגשות ואמר כי  " אני נמצא כאן במעמד מיוחד ,  אני כאן גם כאבא ".  נתניהו חזר מיד לתפקידו כראש הממשלה ואמר כי  " אנחנו מעמידים את חידון התנ"ך השנה בסימן תחיית השפה העברית .  אנו עם שחזר לדבר בשפתו ,  בחיי היומיום זהו נס ופלא ".  
אבנר שלומד בבית הספר שליד האוניברסיטה בירושלים  ( הליד"ה )  הגשים בכך את חלומם לא רק של הוריו אלא מסתבר גם של מנחה החידון אבשלום קור ,  שאמר כי מאז ומעולם רצה שיגיע תלמיד מהליד"ה לחידון התנך העולמי .  אבנר תלמיד כיתה ט' נוהג ללמוד תנ"ך מעת לעת עם סבו בן ה-95 ,  אביה של שרה נתניהו הסופר שמואל בן ארצי ,  ששימש במשך שנים כמורה לתנ"ך ואף חיבר את ספר הלימוד לנבחני חידוני התנ"ך  'התנ"ך שעשועי' .  נראה שתחביב לימוד התנ"ך עבר בתורשה לאבנר .
 בנו של ראש הממשלה הוא לא הראשון ממשפחתו שהעפיל לשלבים גבוהים בחידון התנ"ך .  קדמו לו שלושת אחיה של שרה נתניהו :  אמציה בן ארצי ,  אשר היה סגן חתן התנ"ך העולמי לנוער יהודי ,  מתניה בן ארצי ניצח בחידון התנ"ך הארצי ,  וחגי בן ארצי הוכתר לחתן חידון התנ"ך העולמי .  גם שרה נתניהו נבחרה להשתתף בחידון התנ"ך של שנת 1973 ,  שבוטל בעקבות מלחמת יום הכיפורים .
" איזו התרגשות ",  סיכם ראש הממשלה את החידון . " אני רוצה להגיד שמאוד התרגשתי - על הבן שלנו ,  זה טבעי ומאוד התרשמתי מההישגים של אור ,  של אלעד ושל כל שאר המתמודדים שהם אלופי תנ"ך אחד אחד ".  נתניהו המשיך ואמר כי  " דוד בן גוריון אמר שמסד הקיום הלאומי שלנו הוא ספר הספרים .  לימוד התנ"ך יהיה נכס צאן ברזל של הנוער .  בחנוכה הקרוב ייערך חידון התנ"ך למבוגרים ונחזיר את המסורת הזו בכל העוצמה כי זה יסוד הקיום של עם ישראל ושל מדינת ישראל ". 

גאווה לנתניהו :  אבנר - מקום 3 בחידון התנ"ך
כלת חידון התנ"ך העולמי היא אור אשואל מכפר סבא ,  אבל את ההצגה גנב דווקא בנו של ראש הממשלה אבנר נתניהו שהצליח להגיע למקום השלישי והמכובד .  האב הגאה אפילו לא ניסה להסתיר את התרגשותו

