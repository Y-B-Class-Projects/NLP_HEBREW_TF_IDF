קריאות לנתניהו : " מנה שר בריאות לאלתר "
 במערכת הבריאות זועמים על כוונתו של נתניהו לא למנות שר למשרד הבריאות ולהסתפק בסגן שר . " שירותי הרפואה שרויים במשבר חמור "
 אחת הממשלות הגדולות ביותר שידעה המדינה ,  שלושה שרים בלי תיק ומשרד הבריאות ,  כך נראה ,  נותר ללא שר .  על התמונה הזו זועמים במערכת הבריאות וקוראים לראש הממשלה הנכנס בנימין נתניהו למנות שר במשרה מלאה לתפקיד שר הבריאות ,  ולא להסתפק סגן שר מיהדות התורה .  
תנועת אומ"ץ ,  אזרחים למען מנהל תקין וצדק חברתי ומשפטי ,  פנתה היום  ( שלישי )  בדרישה למנות לאלתר שר בריאות , " אנו האמונים על טיפול בתחום החברתי ,  מביעים בזאת את מחאתנו על כך שלא מצאת לנכון לאייש את משרד הבריאות בשר במשרה מלאה ,  והעדפת להמתין להמשך המו"מ הקואליציוני עם יהדות התורה ".  
בפנייתם נכתב עוד כי  " שירותי הרפואה במדינה שרויים במשבר חמור ביותר ,  כידוע לך ,  ואולי לא במקרה אף אחד מהמועמדים להצטרפות לממשלה לא שש לקבל תיק זה לידיו .  חובתך כראש הממשלה המיועד להיות קשוב לצרכיהם של אזרחי המדינה לרבות האוכלוסיות החלשות שהמשבר ברפואה פוגע בהן בתחומים שונים ".  
באומ"ץ פנו לנתניהו בבקשה להטיל את משרת שר הבריאות ולו גם באורח זמני על אחד מהשרים ללא תיק ביצועי . " אני מופתע עד כדי נעלב "  אמר אלי דפס ,  מנכ"ל שירותי בריאות כללית בהתייחסו לכך שככל הנראה לא ימונה שר במשרד הבריאות , " מערכת הבריאות הישראלית היא מהמפוארות בעולם יש בה הון אנושי מוביל ,  אך עם זאת יש לה אתגרים שיכולים להעסיק ברוח התקופה חמישה שרים ,  לכן ההחלטה להסתפק בסגן שר עם ייצוג מוגבל מעוותת .  אני תוהה האם הכוונה היא ליצור מצב שמערכת הבריאות תגיע לנקודה שכולנו לא היינו רוצים להגיע אליה ". 

קריאות לנתניהו : " מנה שר בריאות לאלתר "
 במערכת הבריאות זועמים על כוונתו של נתניהו לא למנות שר למשרד הבריאות ולהסתפק בסגן שר . " שירותי הרפואה שרויים במשבר חמור "
 
