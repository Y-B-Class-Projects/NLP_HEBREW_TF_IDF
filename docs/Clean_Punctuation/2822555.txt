ארגון יהודי בארה"ב נגד ביקור נתניהו : " צעד שגוי ופוליטי "
 ראש הליגה נגד השמצה ,  אייב פוקסמן ,  תקף באופן חריג את נאומו הצפוי של ראש הממשלה בפני שני בתי הקונגרס ,  ואמר כי  " נראה שמדובר באתגר פוליטי לבית הלבן ,  או בחלק מקמפיין הבחירות בישראל "
 ביקורת על ראש הממשלה נתניהו גם מצד יהדות ארצות הברית :  הליגה נגד השמצה ,  ארגון רב-עוצמה מהמרכז הפוליטי של יהדות ארצות הברית ,  תקפה אמש  ( חמישי )  את ביקורו של ראש הממשלה בקונגרס האמריקני ,  שבועיים בלבד לפני הבחירות וללא תיאום עם הבית הלבן .  בביקורת חריגה ומפתיעה מצד הארגון על ישראל והעומד בראשה ,  אמר ראש הארגון ,  איש הציבור היהודי הוותיק אייב פוקסמן ,  אמר כי הזמנת נתניהו על ידי הקונגרס היא  " צעד שגוי ופוליטי ". 
פוקסמן הבהיר כי הוא מסכים עם נתניהו על כך שיש לקדם סנקציות חדשות נגד איראן אם ייכשלו שיחות הגרעין ,  אך הביע חשש מהניסיון להפוך את הסוגיה הזו לסוגיה פוליטית . " זו סוגיה חשובה מדי בשביל זה ",  אמר פוקסמן .
 עוד על נאום נתניהו בקונגרסנתניהו החליט להכפיל את ההימור .  פרשנותהבית הלבן : " אובמה לא ייפגש עם נתניהו במהלך ביקורו"נתניהו ינאם בקונגרס האמריקני שבועיים בלבד לפני הבחירות 
בשיחה עם סוכנות הידיעות היהודית JTA תקף פוקסמן את התרגיל של נתניהו והרפובליקנים שלדבריו  " נראה כמו אתגר פוליטי לבית הלבן ,  או כמו חלק מקמפיין הבחירות בישראל ".  את הביקור תקפו גם ארגונים בשמאל היהודי בארצות הברית ,  אולם הביקורת מצדם אינה מפתיעה .  
בתוך כך ,  גם סנאטורים פרו-ישראליים במפלגה הדמוקרטית הביעו ביקורת על המהלך .  מנהיג המיעוט הדמוקרטי בסנאט ,  הארי ריד ,  שהיה תומך עקבי של ישראל בסנאט ,  אמר כי הביקור שבישלו מקורביו של נתניהו לא תואם כלל עם בכירי המפלגה הדמוקרטית ,  אלא רק עם הצד הרפובליקני של המפה .  
אתמול הודיע יו"ר בית הנבחרים של ארצות הברית ,  ג'ון ביינר ,  כי ראש הממשלה נתניהו נענה להזמנת הקונגרס להופיע בפניו בנושא איראן .  בבית הלבן לא התלהבו מהנאום והמועד שנקבע לו ,  ומיהרו להודיע כי הנשיא אובמה לא ייפגש עם נתניהו בזמן הביקור ,  שייערך ב-3 במרץ .  זאת ,  בשל הסמיכות של התאריך לבחירות בישראל ,  שיתקיימו שבועיים בלבד לאחר מכן .  בהודעה שנמסרה מהבית הלבן נטען : " הממשל רוצה להימנע ממראית עין של התערבות בבחירות במדינה זרה ".  עוד נמסר כי גם שר החוץ ג'ון קרי לא ייפגש עם נתניהו .  

ארגון יהודי בארה"ב נגד ביקור נתניהו : " צעד שגוי ופוליטי "
 ראש הליגה נגד השמצה ,  אייב פוקסמן ,  תקף באופן חריג את נאומו הצפוי של ראש הממשלה בפני שני בתי הקונגרס ,  ואמר כי  " נראה שמדובר באתגר פוליטי לבית הלבן ,  או בחלק מקמפיין הבחירות בישראל "
 
