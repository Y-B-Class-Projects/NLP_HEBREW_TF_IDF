התנועה לאיכות השלטון לרה"מ :  עזוב את תפקיד שר התקשורת
בפנייה אל בנימין נתניהו מציינים בתנועה לאיכות השלטון את חוות הדעת של היועמ"ש בנוגע לקשר בין ראש הממשלה ושר התקשורת לבין עורכי הדין דוד שמרון ויצחק מלכו ,  המייצגים כמה מגופי התקשורת הבולטים בישראל
התנועה לאיכות השלטון פנתה לראש הממשלה בנימין נתניהו בדרישה שיעזוב את תפקידו כשר התקשורת ,  מחשש לניגוד עניינים .  
הפנייה נעשתה בעקבות פרסום חוות דעתו של היועץ המשפטי לממשלה ,  עו"ד יהודה וויינשטיין ,  שעסקה בניגוד עניינים בכהונתו של נתניהו כשר התקשורת על רקע מערכת היחסים עם העומדים בראש משרד עורכי הדין שמרון ,  מלכו פרסקי ושות' ,  המייצגים כמה מגופי התקשורת הבולטים בישראל .
" החששות מתעוררים על רקע מערכת היחסים בינך ובין עו"ד שמרון ,  המשמש כבא כוחך ,  וכן לנוכח כהונתו של עו"ד מולכו כשליח מיוחד מטעמך בעניינים מדיניים .  עוד יוזכר כי עו"ד שמרון ועו"ד מולכו מצויים עמך בקשרי משפחה ",  כתב וינשטיין בחוות הדעת שמסר לנתניהו .
 בהמשך חוו"ד מצוין היועמ"ש כי הפניות מצד משרד עורכי הדין ייעשה אל הדרגים המקצועיים במשרד התקשורת ולא אל נתניהו באופן ישיר ,  על מנת למנוע מצב של ניגוד עניינים .  ואולם ,  בעניין זה חוששים בתנועה לאיכות השלטון כי לא ניתן יהיה ליישם את הפיתרון ,  ומציינים : " הרי שחובת הסודיות החלה על השיח בין כבודו ובין עורכי דינו גוברת ,  מן הסתם ,  על הוראה זו ועל כן מרוקנת אותה מתוכן ". 
בהמשך מצוין בפנייה : " אנו סבורים כי במצב העניינים הקיים ,  אין זה מן הראוי כי בנוסף לתפקידך התובעני כראש הממשלה ,  שר החוץ ,  השר לפיתוח איזורי וכפי שמסתמן בקרוב גם שר הכלכלה ,  תמשיך לאחוז במשרד כה חשוב אשר בו קיים ניגוד עניינים אינהרנטי העלול לפגוע בתפקידך ועלול לפגוע בתדמית המשרד ובאינטרס הציבורי עליו הוא מגונן ".  

התנועה לאיכות השלטון לרה"מ :  עזוב את תפקיד שר התקשורת
בפנייה אל בנימין נתניהו מציינים בתנועה לאיכות השלטון את חוות הדעת של היועמ"ש בנוגע לקשר בין ראש הממשלה ושר התקשורת לבין עורכי הדין דוד שמרון ויצחק מלכו ,  המייצגים כמה מגופי התקשורת הבולטים בישראל

