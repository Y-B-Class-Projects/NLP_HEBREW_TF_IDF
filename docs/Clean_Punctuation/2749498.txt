פרס על הפיגוע : " להכריז מלחמת חורמה באנטישמיות "
 נשיא המדינה שוחח עם ראש הקהילה היהודית בבריסל לאחר פיגוע הירי שאירע ליד המוזיאון היהודי בעיר ,  שבו נרצחו שני תיירים ישראלים .  נתניהו : " הפיגוע - תוצאה של הסתה נגד ישראל "
 נשיא המדינה שמעון פרס שוחח הבוקר  ( ראשון )  עם ראש הקהילה היהודית בבריסל ,  מוריס סוסנובסקי ,  בעקבות פיגוע הירי שאירע אתמול במוזיאון היהודי בעיר .  הנשיא מסר את תנחומיו לקהילה היהודית בבלגיה וקרא למדינות אירופה להילחם באנטישמיות . " אני קורא לכל מנהיגי אירופה - אל תקלו ראש אל מול גילויי האנטישמיות ",  אמר פרס . " יש להגיב בעוצמה נגד כל תופעה .  על מנהיגי אירופה לנהל מלחמת חורמה נגד האנטישמיות הזוקפת את ראשה במדינות רבות ".   
" עם ישראל כולו אתכם ברגעים קשים אלו ,  אנו בישראל שותפים לתחושת ההלם ולעצב העמוק ",  אמר פרס לסוסנובסקי . " אני מבקש שתיצור עמי קשר באופן אישי בכל דבר שתצטרכו .  הלב של עם ישראל עכשיו עמכם - הקהילה היהודית בבריסל - ועם משפחות הקורבנות .  מדינת ישראל תעשה ככל שביכולתה כדי להבטיח את ביטחונכם ".  
סוסנובסקי הודה לנשיא פרס על דבריו וסיפר לו כי המוזיאון הוא האתר היהודי היחיד בעיר שאינו מאובטח ,  מכיוון שהוא נמצא בתוך מבנה שבו שוכן מוזיאון בריסל ,  שלא נמצא בשימוש הקהילה היהודית בלבד .  לכן ,  לדבריו ,  מדובר במטרה נוחה . " ניתן לראות כי הירי הזה תוכנן מראש ,  זה לא משהו שניתן לאלתר ",  הסביר סוסנובסקי לפרס .  קיימת דאגה רבה בקהילות היהודיות בכל רחבי אירופה ,  רמת האבטחה עלתה לדרגה הכי גבוהה בכל המוקדים היהודיים .  הרשויות המקומיות עושות כל מאמץ בכדי לשים ידן על הפושעים ". 
עוד ידיעות על הפיגוע בבלגיהשניים מההרוגים בתקרית הירי בבריסל - זוג ישראלים"האנטישמיות בבריסל גוברת ,  ידענו שיגיע אסון"נתניהו : " הרצח בבריסל הוא תוצאת הסתה בלתי פוסקת "  
בפתח ישיבת הממשלה שנערכה הבוקר התייחס ראש הממשלה בנימין נתניהו לפיגוע בבריסל ,  ואמר כי הפיגוע הוא תוצאה של הסתה מתמשכת נגד ישראל והיהודים .  נתניהו קשר בין הפיגוע לבין הביקורת כלפי ישראל באירופה . " יש באירופה גורמים שממהרים לגנות כל בנייה בירושלים ,  אבל אינם ממהרים לגנות רצח יהודים ",  אמר נתניהו .  
שר החוץ ,  אביגדור ליברמן ,  גינה אתמול גם הוא את הפיגוע . " אירוע הטרור הזה הוא התוצאה בשטח של ההסתה האנטי-ישראלית והאנטישמית שמתבטאת ,  בין היתר ,  בקריאות לחרם על ישראל ובחרמות על מוצרים ישראליים ,  בפעילויות נגד ישראל בפורומים בינלאומיים ובעמדה חד-צדדית אוטומטית נגד ישראל ",  אמר .
 לפניות לכתב אמיר תיבון :  amir.tibon@walla.co.il 

פרס על הפיגוע : " להכריז מלחמת חורמה באנטישמיות "
 נשיא המדינה שוחח עם ראש הקהילה היהודית בבריסל לאחר פיגוע הירי שאירע ליד המוזיאון היהודי בעיר ,  שבו נרצחו שני תיירים ישראלים .  נתניהו : " הפיגוע - תוצאה של הסתה נגד ישראל "
 
