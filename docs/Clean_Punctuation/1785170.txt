נתניהו :  העולם לא הפיק את הלקח מהשואה
רה"מ נשא נאום במליאת הכנסת לרגל יום השואה הבינלאומי ותקף את מדינות העולם .  לדבריו , " משטר אייתוללות קורא לחיסולם של עוד שישה מיליוני יהודים לפחות ,  ואיש אינו פוצה פה "
 ראש הממשלה בנימין נתניהו תקף היום  ( רביעי )  את הקהילה הבינלאומית במהלך ישיבה מיוחדת במליאת הכנסת לרגל יום השואה הבינלאומי ,  שיצוין מחר ברחבי העולם באופן רשמי .  נתניהו טען כי מדינות העולם לא הפיקו את הלקח מזוועות השואה . " האם העולם הפיק את הלקחים ?  לא ",  אמר ראש הממשלה . " דבר אחד ברור .  העובדה שיש התרחבות של אנטישמיות עולמית זו תופעה ידועה .  אותם כוחות החוברים זה לזה ,  אנטישמיות ישנה-חדשה ,  שוטפים את העולם ,  וחשוב להיאבק בזה ". 
נתניהו הזכיר בנאומו את התבטאויותיו של נשיא אירן ,  מחמוד אחמדיניג'אד .  לדבריו , " יש פה משטר אייתוללות ,  החבר באו"ם ,  וקורא ביודעין ובגלוי לחיסולם של עוד שישה מיליוני יהודים לפחות ,  ואיש אינו פוצה פה .  פה ושם אומרים ,  אבל היכן החימה ,  הזעם ,  ההתקוממות הבינלאומית שהייתה צריכה לשטוף את הקהילה המתקדמת בעולם סביב אמירות ברורות של השמדת אותו עם ?  אין .  אנחנו צריכים להיות גלויים אחד עם השני .  יש פה תופעה היסטורית קשה מאוד .  היא לא רק קשה לנו .  היא קשה לכל בני התרבות שנותנים לאמירות כאלה להתפשט והופך למקובל ושגור ".  
" יש הרבה מדינות ואנשים טובי לב ובעלי מצפון ברחבי העולם .  הם חושבים את מה שאני חושב בלבם ,  אבל אין די בכך ",  אמר ראש הממשלה  " מול הדבר הזה של משטר הקורא להשמדתנו ומתחמש בנשק להשמדה המונית ,  הייתה צריכה להיות התייצבות הרבה יותר חזקה ". 
נתניהו ציין בנאומו גם את שתיקת העולם בתקופת השואה .  לדבריו , " מה כבר היה דרוש כדי להפציץ את מחנה המוות ?  הם ידעו אז ולא פעלו .  היום הם יודעים ,  הם שומעים ,  הם רואים ,  הם מצלמים .  אתה צריך לפתוח את הטלוויזיה ,  את העיתון .  האם יפעלו ,  האם יתקפו ,  האם יגנו ?  האירנים אומרים :  זה נגד הציונים .  אבל זה לא רק עלינו ,  כי תמיד זה מתחיל ביהודים אבל אף פעם לא נגמר ביהודים .  שנאת היהודים מבעירה אש כללית .  ואני מצפה ביום הזה ,  שבו אני מברך על כך שהעולם מציין את הפשע הנורא ביותר בתולדותיו ,  שלא רק אנחנו נלמד את הלקח .  למדנו ,  אני מצפה למעשים במאבק באנטישמיות החדשה ". 
רוב גדול של חברי הכנסת לא טרח לכבד בנוכחותו את ציון יום השואה הבינלאומי .  בתחילת הישיבה נכחו במליאה 10 חברי כנסת בלבד ,  ולאחר מכן המספר עלה ל-20 ח"כים ,  מתוכם שבעה שרים .  
יושב ראש הכנסת ,  ראובן  ( רובי )  ריבלין נזף בח"כים ואמר בפתח דבריו כי , " אני מתבייש לפתוח את הישיבה לציון יום השואה הבינלאומי בפני מליאה ריקה .  מדינת ישראל היא זו שהביאה לכך שהיום יצוין יום השואה בפרלמנטים של מדינות העולם ,  ואילו היא עצמה אינה מכבדת יום זה ". 

נתניהו :  העולם לא הפיק את הלקח מהשואה
רה"מ נשא נאום במליאת הכנסת לרגל יום השואה הבינלאומי ותקף את מדינות העולם .  לדבריו , " משטר אייתוללות קורא לחיסולם של עוד שישה מיליוני יהודים לפחות ,  ואיש אינו פוצה פה "
 
