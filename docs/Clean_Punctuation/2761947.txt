כמה מהחשודים ברצח מוחמד אבו חדיר הודו במעשה
אחד מששת היהודים שנעצרו לפנות בוקר הודה בחקירתו במעשה .  הוא הפליל את חבריו והוביל להודאה של כמה חשודים נוספים .  הערב הוארך מעצר השישה ,  וכך גם צו איסור הפרסום בפרשה
כמה מהחשודים ברצח הנער הפלסטיני מוחמד אבו חדיר משועפאט הודו היום  ( ראשון )  במעשה .  תחילה הודה אחד מהשישה במעשה .  הוא הפליל את חבריו והוביל לכך שכמה חשודים נוספים הודו במעשה .  השישה נעצרו לפנות בוקר והועברו למתקן של שירות הביטחון הכללי .  דבר מעצרם הותר לפרסום בצהריים ,  אולם יתר הפרטים אסורים עדיין לפרסום ,  לאחר שהצו שהוצא בנושא הוארך הערב .
 עוד על רצח מוחמד אבו חדיר:המהומות נמשכות :  מאות מפגינים בטמרה ובנצרתהחשודים ניסו לחטוף עוד לפני הרצח ,  המקרה לא נחקר עד תוםתיעוד :  האם אלו חוטפיו של הנער משועפאט ?  
בערב האריך בית משפט השלום בפתח תקווה בשמונה ימים את מעצרם של חמישה מהחשודים .  מעצרו של חשוד שישי הוארך בחמישה ימים .  המשטרה ביקשה להאריך את מעצרם ב-15 ימים .  עדיין נאסר על החשודים להיפגש עם עורכי דינם ,  ואלה מתכוונים לערער על החלטה להאריך את המעצר .  
הערב התייחס ראש הממשלה בנימין נתניהו לרצח הנער ,  שהצית מהומות אלימות במגזר הערבי . " מקומם של רוצחים כאלה איננו בחברה הישראלית ,  בכך אנחנו נבדלים משכנינו ",  אמר נתניהו בתום ביקור תנחומים בנוף איילון ,  בבית משפחתו של הנער נפתלי פרנקל שנחטף ונרצח יחד עם גיל-עד שער ואיל יפרח . " שם הרוצחים מוכרים כגיבורים ועל שמם נקראות כיכרות ". 
לדברי נתניהו , " איננו יכולים לקבל ואנחנו מתנגדים ל'תג מחיר' ,  ובאותה מידה אנחנו מתנגדים לבקבוקי תבערה ,  לאבנים ולחסימת צירים .  אני קורא לכל הצדדים לגלות אחריות ולא להחריף את המצב ".  נתניהו ציין כי הוא הנחה את המשטרה לתת עדיפות לפענוח רצח אבו חדיר ושיבח את המהירות שבה פוענח .  לדבריו ,  חוטפיהם ורוצחיהם של פרנקל ,  יפרח ושער יצאו משטחי הרשות הפלסטינית , " ולכן על הרשות הפלסטינית מוטלת האחריות לאתרם ,  בדיוק כפי שכוחות הביטחון של ישראל איתרו תוך ימים את רוצחיו של הנער מחמד אבו חדיר ".  
בסביבתם של החשודים ,  המתגוררים באזור ירושלים ,  קיבלו בתדהמה את דבר מעצרם .  בת זוגו של אחד מהם אמרה אחר הצהריים לוואלה !  חדשות : " אני לא יודעת כלום .  הוא לא עונה לטלפון ממוצאי שבת .  ב-23:00 ומשהו הלכתי לישון .  אמרתי לו לילה טוב ואז בבוקר ראיתי שהוא התקשר ב-2:00 בלילה ולא שמעתי כי ישנתי .  בבוקר הבנתי שמשהו מוזר קורה כי הוא תמיד מתקשר אליי כשהוא קם .  ידעתי שקרה משהו ".  
לדברי בת הזוג ,  החשוד הוא  " ממשפחה מאוד מכובדת .  הם בית חרדי ,  אבל הוא דתי ".  היא התייחסה לחשד שלפיו הנער אבו חדיר נחטף ונרצח כנקמה על רצח שלושת הנערים נפתלי פרנקל ,  איל יפרח וגיל-עד שער . " הוא בחיים לא דיבר על נקמה .  אני בחיים לא אאמין שהוא עשה משהו כזה .  הוא לא יסכן את החיים שלו בשביל דבר כזה ,  אני מכירה אותו ".  לדבריה ,  לפני ימים ספורים אמר החשוד על החטופים  " שהם מסכנים ושצריך להתפלל עליהם ".  היא הוסיפה : " אני מכירה את חבר שלי טוב .  אני מכירה אותו שלוש שנים ואנחנו חברים שנתיים .  אני רוצה לעזור לו ואני יודעת מי הבנאדם הזה ואני אוהבת אותו ".  היא ציינה כי היא אינה מכירה את יתר החשודים במעשה .  
שכן של חשוד אחר במעשה סיפר כי הוריו של החשוד מסתגרים בביתם ,  מסרבים להגיב ומתקשים להאמין שבנם הוא בין האחראים לרצח הנער ,  שגופתו נמצאה חרוכה ביום רביעי ביער ירושלים .  אחד השכנים אמר לוואלה !  חדשות : " זה לא מתקבל על הדעת ,  לא נתפס .  אני לא מעלה בדעתי ..  .  ברגע שפרסמו  ( את שם היישוב )  ,  וגם ככה היה לי רע בנשמה ,  לא הייתי מסוגל לעלות בדעתי אף אחד מהשכנים שלי .  זאת אומרת ,  לא חשבתי בכלל בכיוונים של השכנים שלי ".  
לאחר שנודעה לשכן זהותו של החשוד ,  הוא הגיב : " אתה מכניס אותי כאן לשוק הרבה יותר גדול ".  לדבריו ,  החשוד  " מגיע ממשפחה מסודרת ,  מתורבתת עם השקפת עולם של ש"ס ,  לא מתלהמת .  לא ראיתי שום גילויי לאומניות ,  שום דבר .  זה קשה .  הכנסת אותי לשוק .  אני בן אדם קר רוח ,  אז אתה לא רואה עליי את סערת הרגשות .  זה הבנאדם האחרון שהיית מאמין עליו שיכול להיות מעורב בכזה דבר מזוויע .  קשה לי לשמוע ,  אני לא מסוגל לעלות על הדעת אפילו .  זה לא הגיוני ,  לא נתפס ".  שכן אחר אמר : " זה דבר מזעזע .  ההורים מרוסקים .  הם לא ישנו כל הלילה והילדים במשפחה נכנסו לסרטים ".  שכן נוסף ציין כי סמוך לשעה 3:00 לפנות בוקר ,  כשבאו לעצור את החשוד , " היו הרבה צעקות ". 
לפניות לכתב יאיר אלטמן :  talk2yaira@walla.com 

כמה מהחשודים ברצח מוחמד אבו חדיר הודו במעשה
אחד מששת היהודים שנעצרו לפנות בוקר הודה בחקירתו במעשה .  הוא הפליל את חבריו והוביל להודאה של כמה חשודים נוספים .  הערב הוארך מעצר השישה ,  וכך גם צו איסור הפרסום בפרשה

