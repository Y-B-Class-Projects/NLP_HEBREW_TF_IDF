וינשטיין :  אין מקום לפתוח חקירה בפרשת  " ביבי טורס "
 היועץ המשפטי לממשלה אימץ את עמדת המשטרה וסגר את הליך הבדיקה בפרשה שבמסגרתה נטען כי נסיעותיו של ראש הממשלה מומנו בידי שורה של אנשי עסקים יהודים וכמה ארגונים ציבוריים
היועץ המשפטי לממשלה יהודה וינשטיין החליט אמש  ( חמישי )  לאמץ את המלצותיהם של המשטרה ושל פרקליט המדינה לסיים את הליך הבדיקה בעניינו של ראש הממשלה בנימין נתניהו בפרשת  " ביבי טורס ".  וינשטיין קבע כי אין תשתית לפתוח בחקירה פלילית . " בסופו של יום ,  במכלול החומר שנאסף לא נמצא שיש מקום לפתיחה בחקירה בחשד לביצוע עבירה פלילית מצדו של נתניהו ",  כתב וינשטיין בהחלטתו .  
במהדורת החדשות המרכזית של ערוץ 10 באפריל 2011 חשף העיתונאי רביב דרוקר שני מקרים שונים שבהם שילמו גופים על אותו כרטיס טיסה של ראש הממשלה .  על פי הדיווח בערוץ 10 ,  אחד הגופים מימן את טיסת ראש הממשלה והגוף השני שילם עבור רעייתו שרה ,  וזאת למרות ששתי החשבוניות הוצאו על שמו של נתניהו עצמו .
 עוד על פרשת  " ביבי טורס "  בוואלה !  חדשות :" ביבי-טורס ":  המבקר מפסיק את העסקת חוקר הפרשה"ביבי טורס ":  נתניהו והשרים קיבלו טיוטת דו"ח המבקר"ביבי-טורס ":  נתניהו תובע 3.5 מיליון ש' מערוץ 10 
מהתחקיר עלה כי בשתי נסיעות שונות התבקשו שני ארגונים שונים לשלם עבור אותו כרטיס טיסה של נתניהו .  שלושה מתוך ארבעת הארגונים אישרו כי הם שילמו עבור כרטיס הטיסה ואף נקבו בסכום שנמצא בחשבונית ,  והארגון הרביעי סירב לחשוף את תשלומיו .  עוד עלה מהפרסום כי באחת הנסיעות ,  בספטמבר 2006 ,  כאשר טס נתניהו לארצות הברית כדי להופיע בכנס של המרכז הרפואי אשדוד ,  הוא דיווח על האירוע לוועדת האתיקה וקיבל אישור לנסיעה ואכן הוצאה חשבונית אחת עבור המרכז הרפואי ,  על סך של 8,237 דולרים .  ואולם ,  בחשבונית אחרת שהוצאה על כרטיס טיסה באותו הסכום ,  זהות הגורם המשלם היה ארגון  " HERITAGE ",  המקדם תכנים של זהות יהודית .  על פי הדיווח ,  נתניהו לא קיבל אישור מוועדת האתיקה לקבל מימון מאותו ארגון עבוד הנסיעה .
 זמן קצר לאחר מכן הודיע מבקר המדינה דאז ,  מיכה לינדנשטראוס ,  כי יבדוק את נסיעותיהם ואת שהותם של שרים וסגני שרים בחו"ל על חשבון גורמים פרטיים .  כמו כן ,  הוא בישר כי ייבדקו נסיעות ראש הממשלה .  
כשנה לאחר הודעת מבקר המדינה ,  חקר את נתניהו לראשונה בהקשר לפרשה צוות בכיר ביותר של משרד המבקר .  בחודשים שקדמו לכך ,  הגיעו למשרד המבקר יועציו ועוזריו של נתניהו ומסרו עדויות מפורטות על אופן מימון מסעותיהם של בני הזוג בחו"ל ,  על זהותם של התורמים ועל אופן העברת הכספים וכיסוי הוצאות הטיסה והשהות של בני הזוג במלונות פאר .  במקביל ,  העבירו פרקליטיו של נתניהו למשרד המבקר קבלות ,  מסמכים וחשבוניות הקשורים לנסיעותיהם של בני הזוג לחו"ל בשנים שקדמו לכך ,  על מנת לנסות ולהוכיח שלא היה פסול בהתנהלותו של נתניהו .  
לפני שנה החלה היחידה המרכזית לחקירות הונאה לגבות עדויות מכמה בני אדם שעבדו בלשכת נתניהו במסגרת הפרשה ,  זאת על פי החלטה של היועץ וינשטיין .  העדויות שנגבו היו אמורות להיות חלק מהתיק ,  אם הייתה נפתחת חקירת משטרה בעניין .  
בעקבות התחקיר הגיש ראש הממשלה תביעת דיבה בסך שלושה וחצי מיליון שקלים נגד ערוץ 10 .  פרקליטו של נתניהו ,  עו"ד דוד שמרון ,  מסר במסיבת עיתונאים את גרסתו המלאה של ראש הממשלה .  שומרון אמר לכתבים כי מה שהתרחש זה אירוע חריג ביותר . " ככל שבדקתי ,  מאז אמצע שנות ה-50 לא היה אירוע של הוצאת לשון הרע כל כך חמור ומזיק כמו האירוע הזה של תחקירי ערוץ 10 ",  אמר . " התחקירים רצופים דיבה מתחילתם ועד סופם ,  רצף של הכפשות בלתי נכונות ,  זדוניות ובמקרים מסוימים רשלניות באופן קיצוני .  מצאנו עצמנו במקום שאין מנוס אלא להגיש תביעת דיבה .
 לפניות לכתבת גלי גינת :  gali.gnt@walla.com
 ( עדכון ראשון :  19:50 )  

וינשטיין :  אין מקום לפתוח חקירה בפרשת  " ביבי טורס "
 היועץ המשפטי לממשלה אימץ את עמדת המשטרה וסגר את הליך הבדיקה בפרשה שבמסגרתה נטען כי נסיעותיו של ראש הממשלה מומנו בידי שורה של אנשי עסקים יהודים וכמה ארגונים ציבוריים

