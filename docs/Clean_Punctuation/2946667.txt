נתניהו ביקר לוחמים אחרי הפיגוע בחברון : " מי שיפגע בנו - ייפגע "
 ראש הממשלה ביקר בחטמ"ר עציון לרגל פורים ,  והשתתף בחלוקת משלוחי מנות לחיילים : " באנו בשם כל העם כדי להודות לכם ".  עמו הגיעה רעייתו ,  שאמרה לחיילים : " אני מבינה את האימהות שלכם .  אתם הבנים והבנות של כולנו "
 ראש הממשלה בנימין נתניהו ביקר היום  ( חמישי )  בחטיבה המרחבית עציון את לוחמי חטיבת כפיר ,  לרגל חג הפורים .  נתניהו הגיע עם רעייתו ,  שרה ,  לחלק משלוחי מנות ללוחמים ,  שמצדם נראו מעט נרגשים וביקשו להצטלם עם ראש הממשלה .
" שיידע כל מי שרוצה לפגוע בנו - אנחנו נפגע בו ",  אמר נתניהו לחיילים , " באנו הנה בשם כל עם ישראל כדי להביא לכם את תשורת החג ,  ובעצם להודות לכם ולהביע את הערכת עם ישראל כולו ואת תודתו ".   " מדי יום אתם מגנים על אזרחי ישראל ,  כמו הבוקר ,  בתושייה רבה ובאומץ לב ",  הוסיף בהתייחסו לפיגוע הדקירה הבוקר בחברון ,  שבו נפצע קל חייל . 
" אנחנו במאבק ארוך שנים ואתם אלה שעומדים בקו החזית .  תמיד ראוי להביע בפניכם את ההערכה הזאת ,  ובייחוד ביום הזה ",  סיכם ראש הממשלה .  
רעייתו של ראש הממשלה ,  הגברת שרה נתניהו ,  הזכירה בפני החיילים את בנה אבנר ואמרה : " כאם לחייל ביחידה קרבית ,  אני מבינה את תחושת האימהות שלכם ,  ואני איתן .  אני מרגישה שכולכם הבנים והבנות של כולנו ".  בהמשך ,  ביקשה מהם : " תמשיכו לשמור עלינו ,  כי אתם עושים את זה הכי טוב ותשמרו על עצמכם .  תזכרו שאמא מחכה בבית ".  
קודם לביקור ראש הממשלה ,  נפצע בגזרה חייל צה"ל בפיגוע דקירה בשכונת תל רומיידה בחברון .  הוא פונה עם פצעי דקירה בפלג גופו העליון לבית החולים שערי צדק בירושלים ,  כשהוא בהכרה מלאה .  חמאס הודיע בצהריים כי שני המחבלים שחוסלו בזירה ,  עבד אל-פתאח יסרי א-שריף ורמזי עזיז אל-קסראווי ,  משויכים לארגון .  

נתניהו ביקר לוחמים אחרי הפיגוע בחברון : " מי שיפגע בנו - ייפגע "
 ראש הממשלה ביקר בחטמ"ר עציון לרגל פורים ,  והשתתף בחלוקת משלוחי מנות לחיילים : " באנו בשם כל העם כדי להודות לכם ".  עמו הגיעה רעייתו ,  שאמרה לחיילים : " אני מבינה את האימהות שלכם .  אתם הבנים והבנות של כולנו "
 
