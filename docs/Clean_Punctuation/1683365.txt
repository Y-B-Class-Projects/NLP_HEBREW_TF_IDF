חיילים יזכו לשנת לימודים חינם בפריפריה
הממשלה אישרה את הצעת החוק  " קליטת חיילים משוחררים ",  לפיה כל חייל משוחרר שיבחר ללמוד במבחר מוסדות אקדמיים בפריפריה יזכה לשנת לימוד חינם .  החוק דרוש את אישור הכנסת
הממשלה אישרה הבוקר  ( ראשון )  את הצעת החוק  " קליטת חיילים משוחררים ".  לפי החוק ,  יוענקו הטבות לחיילים משוחררים במטרה לעודד אותם ללמוד במוסדות להשכלה גבוהה בפריפריה  בנגב ,  בגליל וביהודה ושומרון .  החוק מקנה שנה אקדמית חינם לכל חייל משוחרר אשר יבחר ללמוד במבחר מוסדות אקדמאיים בפריפריה .  בנוסף יינתנו הטבות גם לחיילים המתגוררים בנגב ובגליל במטרה לעודד אותם לרכוש השכלה גבוהה .
 ראש הממשלה בנימין נתניהו ,  ציין כי יש לזרז את סיום חקיקת החוק בכנסת במהירות האפשרית ,  כדי לעודד צעירים לרכוש השכלה אקדמית ולהשתלב אחר כך בהצלחה במעגל התעסוקה . " זה המעט שאנחנו יכולים להעניק לאלו השומרים על ביטחוננו יומם ולילה ודווקא בימים אלה אשר אנו מחויבים להתאחד סביבם .  הצורך לסייע לחיילים משוחררים ולקדם את הפריפריה הוא קונצנזוס לאומי .  הממשלה תעמוד בהבטחותיה לבוחר ותיתן העדפה לאלה שנושאים בנטל העיקרי של השירות הצבאי למען ביטחון כולנו ". 
לדברי סגנית השר לקידום צעירים ,  סטודנטים ונשים במשרד ראש הממשלה ,  גילה גמליאל  ,  אשר יזמה את החוק ,  החוק הינו נדבך נוסף בתוכנית האסטרטגית ,  והוא  " נועד להפוך את ציבור הצעירים למשאב לאומי באופן שיהוו נכס למדינה .  אני מאמינה כי השקעה בקידום ההשכלה הגבוהה תצמצם באופן משמעותי את הפערים בחברה הישראלית ,  תקרב את הפריפריה למרכז ותחזקה ,  ותבנה חברה יצרנית ולא נתמכת .  אני מאמינה כי קידום החוק יבסס את מדינת ישראל כמדינה משכילה חזקה ומשגשגת ". 

חיילים יזכו לשנת לימודים חינם בפריפריה
הממשלה אישרה את הצעת החוק  " קליטת חיילים משוחררים ",  לפיה כל חייל משוחרר שיבחר ללמוד במבחר מוסדות אקדמיים בפריפריה יזכה לשנת לימוד חינם .  החוק דרוש את אישור הכנסת

