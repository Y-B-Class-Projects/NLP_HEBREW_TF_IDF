טונים גבוהים וכינוס דחוף :  זעם בבית היהודי על החזרת הדתות לש"ס
דרעי חתם עם נתניהו על הסכם קואליציוני ,  במסגרתו יקבל גם את משרדי הכלכלה ופיתוח הנגב והגליל .  בבית היהודי הופתעו שהמהלך לא תואם עמם ותקפו את נציגי הליכוד : " לא רשמנו הישגים ,  העיקר שקיבלנו את הטוטו ",  אמר גורם במפלגה בתסכול
 ( ליברמן התפטר :  לא נצטרף לקואליציה )  
במפלגת הבית היהודי זעמו אמש  ( שני )  על כך שתיק הדתות והאחריות על בתי הדין הרבניים נמסרו לש"ס מבלי להיוועץ עמם על כך .  גורם במפלגה אמר לוואלה !  NEWS : " לא רשמנו הישגים בדתות ובהתיישבות אבל העיקר שקיבלנו את הטוטו ". 
בישיבת הסיעה הלילית הוסמך יו"ר המפלגה נפתלי בנט לנהל באופן אישי את המגעים מול ראש הממשלה בנימין נתניהו ,  ולקבל החלטה על הצטרפות לממשלה או הליכה לאופוזיציה .  משמעות הדבר היא ביטולו של צוות המשא ומתן .  גורמים במפלגה טענו כי בנט צפוי לדרוש שמפלגתו תקבל את תיק המשפטים .  בליכוד חותרים לפשרה שלפיה מינוי הדיינים ייעשה בהסכמה בין ש"ס והבית היהודי .
 מוקדם יותר אתמול ,  חתמה מפלגת ש"ס בכנסת על הסכם עם הליכוד .  לאחר החתימה פורסמה הודעה של הליכוד ,  שקראה לבית היהודי להצטרף לממשלה ,  פורטו התיקים והתפקידים שהוצעו למפלגה - תיק החינוך ,  התפוצות ,  החקלאות והתרבות והספורט ,  כמו סגן שר הביטחון ,  שיהיה אחראי על המנהל האזרחי ביהודה ושומרון ,  החטיבה להתיישבות וכן יו"ר ועדת חוקה ,  חוק ומשפט בכנסת .  בנוסף לכך ,  לפי ההצעה ,  יוגדל משמעותית תקציב משרד החינוך ומאות מיליוני שקלים יוקצו למוסדות החינוך של הציונות הדתית ולשורה של פעילויות שיבצע שר החינוך המיועד . 
" עכשיו האחריות להקמת ממשלה לאומית מוטלת על כתפיו של נפתלי בנט .  ראש הממשלה נתניהו הציע למפלגת הבית היהודי הצעה חסרת תקדים כדי שיצטרפו לממשלה לאומית בראשותו ",  נמסר מהליכוד . " אם הבית היהודי יסרבו להצעה זו ,  האלטרנטיבה לממשלת ליכוד לאומית היא רק אחת :  ממשלת שמאל בראשות הרצוג ,  שבה לא תהיה נציגות כלשהי לציונות הדתית .  ממשלת שמאל שתפנה יישובים ,  תתפשר על ירושלים ,  תפגע בציבור הציוני-דתי ותתכופף בפני לחצים בינלאומיים .  הליכוד קורא לבית היהודי להצטרף ולחתום על ההסכם הקואליציוני עוד הלילה ,  וליו"ר המפלגה נפתלי בנט לקיים את רצון הציבור הלאומי ואת הבטחות הבחירות שלו ולהצטרף ללא דיחוי לממשלה לאומית ".  
יו"ר ש"ס אריה דרעי הביע את שביעות רצונו מפרטי ההסכם שעליו חתם עם ראש הממשלה בנימין נתניהו ,  שבמסגרתו קיבל את תיק הכלכלה .  המפלגה תקבל גם את משרד הדתות ,  שאותו דרשה גם מפלגת הבית היהודי ,  וכן את המשרד לפיתוח הנגב והגליל ,  סגן במשרד האוצר ,  שיהיה אחראי על מנהל התכנון ,  יו"ר ועדת החינוך של הכנסת ואת תפקיד סגן יו"ר הכנסת .
" הבטחתי וקיימתי .  קיבלנו כלים חברתיים ",  הצהיר דרעי . " אני בטוח שהממשלה תתרחב בהמשך ,  אבל צריך להתחיל .  יש לנו הרבה במשותף עם הבית היהודי ואני בטוח שנעבוד יחד עם בנט ונהיה קואליציה טובה וחזקה ".  דרעי קרא ליו"ר המחנה הציוני יצחק הרצוג להצטרף לממשלה : " יש לנו הזדמנות לעשות ממשלה חברתית ,  בוא תיכנס הדלת פתוחה ". 
נתניהו ,  שלא הגיב לדבריו של דרעי ,  נשאל על ידי וואלה !  NEWS אם הוא מצטרף לקריאתו ,  והשיב : " 61 זה מספר טוב ,  61 פלוס זה עוד יותר טוב ".  הוא הוסיף כי  " הזמן נוקף צריך להרכיב ממשלה בהקדם .  לוח הזמנים מסתיים ויש משימות גדולות בפני עם ישראל .  אני מברך על השותפות הזו וצופה קדימה ".  
דרעי אמר לוואלה !  NEWS כי  " אני מרוצה שקיימנו את ההבטחות שהבטחנו .  אני בעד ממשלה רחבה .  הבעתי את דעתי גם בארבע עיניים ".  לדבריו ,  הוא נפגש אמש גם עם הרצוג . " אמרתי לו שהוא צריך להצטרף .  התרשמתי שהוא לא סגר את הדלת ,  אבל זה יהיה קשה .  המחנה הציוני יחטא להסטוריה כי הממשלה הזו יכולה לתקן את העוולות החברתיות .  מעריך שקודם יהיו 61 .  זו הממשלה שהכי קשה להפיל אותה .  אנחנו וכחלון רוצים ממשלה רחבה ונקווה שזה יקרה בהמשך ",  הבהיר יו"ר ש"ס .  
על התפטרותו של ליברמן מתפקיד שר החוץ אמר : " משבוע שעבר לא הצלחתי לדבר איתו .  באמת אני מופתע ".  לגבי המחלוקת עם הבית היהודי על תיק הדתות טען דרעי כי  " לבית היהודי יש הישגים גדולים מאוד .  אני מתכוון לעבוד עמם בשותפות מלאה .  הוא צריך לסמוך עלינו .  לשים שומרים זה מתכונת לאי-אמון הדדי .  לכל אחד יש משרד ואם יש חילוקי דעות ,  אז מדברים .  לממשלה הזו יש סיכוי להחזיק יותר מהממשלה הקודמת ".  כמו כן ,  דרעי הציע לשר לשעבר אריאל אטיאס ,  ששימש יו"ר צוות המשא ומתן של המפלגה ,  לחזור לממשלה ,  אך בשלב זה הוא סירב .
  ( עדכון ראשון :  23:58 )  

טונים גבוהים וכינוס דחוף :  זעם בבית היהודי על החזרת הדתות לש"ס
דרעי חתם עם נתניהו על הסכם קואליציוני ,  במסגרתו יקבל גם את משרדי הכלכלה ופיתוח הנגב והגליל .  בבית היהודי הופתעו שהמהלך לא תואם עמם ותקפו את נציגי הליכוד : " לא רשמנו הישגים ,  העיקר שקיבלנו את הטוטו ",  אמר גורם במפלגה בתסכול

