פינוי מאחזים תמורת בנייה בהתנחלויות ? 
לקראת צאת השר ברק לוושינגטון ,  מגבשת הממשלה תוכנית לפינוי מאחזים לא חוקיים .  גורמים מדיניים : " הגידול הטבעי מחייב המשך בנייה בהתנחלויות "
 לקראת צאתו של שר הביטחון אהוד ברק לוושינגטון ,  מגבשת הממשלה תוכנית לפינוי מאחזים לא חוקיים .  התוכנית שגובשה במשרד הביטחון ,  זוכה לגיבוי מצדם של ראש הממשלה בנימין נתניהו ושר החוץ אביגדור ליברמן .  אמש  ( שני )  שיגר ראש הממשלה שליחים ללונדון ובראשם השר לענייני מודיעין דן מרידור ,  לדון עם בכירים מהממשל האמריקאי בסוגיית ההתנחלויות ולהציג את עיקרי התוכנית לפינוי מאחזים .
 גורמים מדיניים אמרו לקול ישראל כי  " יש לטפל בסוגיית המאחזים הלא חוקיים כדי לשמור על שלטון החוק ,  אך דרישות הגידול הטבעי מחייבות להמשיך בבנייה בין גושי ההתיישבות ".  עוד הדגישו הגורמים כי  " הדבר היה מקובל על הממשל האמריקאי ונכלל גם במכתב ששיגר בשעתו הנשיא האמריקאי בוש לראש הממשלה שרון ". 
אתמול קרא ראש הממשלה בנימין נתניהו לחברי סיעת הליכוד להימנע מביקורת על פינוי המאחזים הלא-חוקיים ,  כדי לא לפגוע במאבק נגד האיום האירני . " אנחנו לא נמצאים בזמנים רגילים ",  אמר . " הסכנה הולכת ודוהרת אלינו .  הדבר הכי מסוכן לאורגניזם חי הוא לא לזהות סכנה .  תפקידי הוא קודם כל בראש ובראשונה להבטיח את עתידה של מדינת ישראל .  זה הדבר הראשון לפני כל דבר אחר ".  
במקביל החל אתמול המנהל האזרחי בחלוקת 11 צווי תיחום למאחזים בלתי חוקיים ברחבי הגדה ,  שמשמעותם אפשרות מיידית לפינוי ההתנחלויות .  מדובר במאחזים שהוקמו לאחר 2001 ,  כאשר הצווים עצמם צפויים להיכנס לתוקף בתוך יומיים עד שלושה שבועות ,  וקובעים כי המבנים עליהם נתלו הצווים יהרסו במידה ולא יפונו .
 
פינוי מאחזים תמורת בנייה בהתנחלויות ? 
לקראת צאת השר ברק לוושינגטון ,  מגבשת הממשלה תוכנית לפינוי מאחזים לא חוקיים .  גורמים מדיניים : " הגידול הטבעי מחייב המשך בנייה בהתנחלויות "
 
