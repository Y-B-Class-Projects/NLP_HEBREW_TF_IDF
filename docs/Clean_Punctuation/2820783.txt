כחלון עונה לנתניהו : " איפה מצא גן עם פחות מ-35 ילדים ?  "
 בתגובה לסרטון  " גן הילדים ",  שבו נראה ראש הממשלה גוער בילדים שמייצגים את מתחריו ,  אמר יו"ר כולנו בציניות : " שמח לראות שהוא הבין סוף סוף שהוא יצר כאן מחסור בסייעות ".  בנט : " הילד הזה ימנע טילים על נתב"ג "
  ( צפו בסרטון  " גן הילדים ")  
יריביו של ראש הממשלה ,  בנימין נתניהו ,  הגיבו היום  ( ראשון )  לסרטון  " גן הילדים "  של הליכוד ,  שבו מוצג ראש הממשלה כמבוגר האחראי שנוזף בילדים היוצאים מכלל שליטה ,  אשר מייצגים את המתמודדים מולו בבחירות .
" אני לא יודע איפה ביבי מצא גן ילדים ציבורי עם פחות מ-35 ילדים ,  אבל אני שמח לראות שהוא הבין סוף סוף שהוא יצר כאן מחסור בסייעות ",  הגיב בציניות בעמוד הפייסבוק שלו יו"ר מפלגת כולנו ,  משה כחלון .  
בחירות 2015 || כל הסיפורים החמים בוואלה !  חדשות :" הבוחרים הצביעו לי בתור הביטחוניסט ברשימה"חיזוק ליש עתיד :  ח"כ אלעזר שטרן מצטרף למפלגהנתניהו מבהיר : " לא נשב בממשלת אחדות עם העבודה "  
יו"ר הבית היהודי ,  שר הכלכלה נפתלי בנט ,  שמוצג בסרטון כילד שמשחק בכלי מלחמה ,  אמר בריאיון לתכנית  " בוקר טוב טוב ישראל "  בגלי צה"ל כי  " לפחות הילד הזה לא ייתן לטילים לעוף על נתב"ג ".  לדבריו , " כבר כולם יודעים מי ב'צוק איתן' הניח את התכנית להשמדת המנהרות כבר ב-30 ביוני ,  ומי בלם את זה במהלך שלושה שבועות עד שבסופו של דבר יצאנו באיחור מאוד כבד ושילמנו מחיר מיותר ". 
הסרטון המדובר עלה בעמוד הפייסבוק של אמיר אוחנה ,  שנבחר במקום ה-32 בבחירות המקדימות בליכוד ,  ולא באתר הרשמי של המפלגה או של ראש הממשלה .  בין השאר ,  נראה נתניהו בסרטון גוער בשניים משותפיו לקואליציה ,  שאותם פיטר מתפקידם כשרים עם החלטתו ללכת לבחירות . " יאיר ,  די לשחק עם זה ,  אתה הורס את זה ",  נוזף נתניהו ב"ילד "  יאיר לפיד שמשחק עם חשבונייה . " ציפי ,  די לרוץ ממקום למקום ",  הוא גוער ב"ילדה "  ציפי לבני שמתרוצצת ברחבי החדר ,  קריצה למעבר של לבני ממפלגה למפלגה .  מכיוון שלפי חוק בחירות :  דרכי תעמולה השתתפותם של ילדים מתחת לגיל 15 בסרטוני תעמולה אסורה - הסרטון הוסר .  

כחלון עונה לנתניהו : " איפה מצא גן עם פחות מ-35 ילדים ?  "
 בתגובה לסרטון  " גן הילדים ",  שבו נראה ראש הממשלה גוער בילדים שמייצגים את מתחריו ,  אמר יו"ר כולנו בציניות : " שמח לראות שהוא הבין סוף סוף שהוא יצר כאן מחסור בסייעות ".  בנט : " הילד הזה ימנע טילים על נתב"ג "
 
