 " להקים ועדת שרים שתטפל בנושא המאחזים "
 סיעת הבית היהודי פנתה לרה"מ בדרישה להקים ועדת שרים שתהיה מופקדת על המאחזים . " צעד שימנע מתחים בקואליציה "
 סדקים ראשונים בקואליציה ?  יושב ראש סיעת הבית היהודי זבולון אורלב פנה היום  ( חמישי )  לראש הממשלה בנימין נתניהו בדרישה להקים ועדת שרים להסדרת נהלי התכנון והבנייה ביהודה ושומרון .  הוועדה תהיה מופקדת על הטיפול במאחזים .  במכתב לנתניהו כתב אורלב כי  " לדעת סיעתנו ,  ממשלת אולמרט ראתה לנכון שהטיפול בסוגיה זו ידון בוועדת שרים כדי לגבש עמדה ממשלתית רחבה ".  
בנוסף שלח ח"כ אורלב מכתב לשר הביטחון אהוד ברק בדרישה לפגוש את חברי הסיעה .  לדברי אורלב , " סיעתנו שההתיישבות ביהודה ושומרון היא מאבני הדרך בהשקפתה ,  הופתעה והועמדה בפני עובדות בדרך טיפולך בסוגית המאחזים .  לדעתנו ניתן לפתור את הסוגיה בהידברות ובהסכמה ללא צורך לנקוט באכיפה כוחנית הגורמת נזק בלתי משוער ".  
בשיחה עם וואלה !  חדשות הסביר אורלב את המהלך ורמז כי זהו רק צעד ראשון שסיעתו עתידה לנקוט כדי לשנות את מדיניות הממשלה בנוגע למאחזים . " אני מקווה שראש הממשלה יענה לדרישה להקמת ועדת השרים ובכך יחסוך פוטנציאל של מתחים וזעזועים- גם בתוך מפלגתו וגם בתוך הממשלה ".  לדבריו , " הרעיון של קואליציה הוא שכל המרכיבים בה יכולים להשפיע .  כרגע זו התנהלות עם אג'נדה של שר הביטחון  .  איננו יכולים לעמוד מופתעים בפני עובדות מוגמרות ".  

" להקים ועדת שרים שתטפל בנושא המאחזים "
 סיעת הבית היהודי פנתה לרה"מ בדרישה להקים ועדת שרים שתהיה מופקדת על המאחזים . " צעד שימנע מתחים בקואליציה "
 
