מי עומד מאחורי פרסום תמונת נתניהו במדי אס.אס ? 
הליכוד הגיש תלונה במשטרה נגד הבלוג  " עוצר אזרחי "  שפרסם את התמונה ,  אבל הבלוג נסגר וטרם ברור מי עומד מאחוריו .  הבלוגר איתמר שאלתיאל טוען כי הבלוג קשור לפעיל ליכוד
מי עומד מאחורי פרסום תמונתו של ראש הממשלה בנימין נתניהו במדי אס.אס ?  ח ? כ אופיר אקוניס  ( ליכוד )  והיועץ המשפטי של הליכוד ,  אבי הלוי ,  הגישו הבוקר  ( שלישי )  תלונה במשטרה ודרישה לפתיחה בחקירה נגד בעלי האתר והבלוג  ? העוצר האזרחי ?  ,  שהפיצו תמונות של ראש הממשלה ,  בנימין נתניהו ,  במדי SS .  התמונה המדוברת פורסמה בבלוג חדש , " עוצר אזרחי "  שמו ,  שהספיק מאז להיעלם מהרשת .  
תחקיר של אתר Activismos שפורסם על ידי הבלוגר והעיתונאי איתמר שאלתיאל ,  מצביע על קשר בין מספר אתרים אנטי-ישראליים ואנרכיסטיים ,  בהם גם הבלוג בו פורסמה התמונה ,  לבין פלטפורמה שמאחוריה עומד אדם בשם פיליפ הוברט ,  המגדיר עצמו כידידו הטוב של נתניהו .
 בניסיון לאתר מי עומד מאחורי התמונה ,  התחקו ב-Activismos אחר הביטוי הלא-שגרתי  " עוצר אזרחי ",  וגילו כי מבין מספר מועט של אזכורים ,  הרלוונטי ביותר לנושא הובא בפורום  " מזרחים נגד ישראל ",  על ידי משתמש שקישר בין עצמו לבין לבין האתר  "  איגוד מזרחים נגד ישראל - סלון דבורה ".  אותו  " סלון דבורה "  הינו האתר היחיד אליו מפנה בבלוג שלו אדם שכינויו אלברט שני ,  אשר בבלוגו החדש-יחסית שעשה רעש לפני מספר ימים בבלוגוספירה הישראלית ,  תומך בפיגועי טרור פלסטיניים .
 מאחורי כל האתרים שהוזכרו ,  כמו גם מאחורי האתרים  " אנרכיסטים ללא גבולות ",   " התקשורת המגוייסת "  ו-"מלקחיים ",  נמצאים מספר שרתים ,  שכולם רשומים על שמו של אותו אדם  פיליפ הוברט .  הוברט ,  אגב ,  מפעיל גם את האתר Likudnik  אחד האתרים הלא-רשמיים המרכזיים של מפלגת הליכוד .  על פי קישור שפורסם בתגובות לתחקיר ,  נראה כי הוברט הוא גם איש מרכז ליכוד ,  הטוען כי הוא מיודד עם נתניהו .
 בשיחה עם וואלה !  חדשות ,  לא הכחיש הוברט כי הוא איש ליכוד ,  אך דחה מכל וכל את הטענות על קשר לתמונתו של נתניהו במדי אס.אס .  הוא אף טען כי יתבע את איתמר שאלתיאל על הפרסום .  לדבריו ,  בעבר פיתח טכנולוגיה המאפשרת הקמת אתרי אינטרנט בחינם ,  מה שהביא לכך שחלק מהאתרים שפותחו בעזרת הטכנולוגיה נשארו על שמו .  לטענתו ,  מכר את הטכנולוגיה בשנת 2008 ומאז אין לו קשר לאתרים . 
" אין לי שום קשר לא לאתר של 'עוצר חברתי' ולא לאתרים האחרים ובטח שלא פירסמתי תמונות של ראש הממשלה במדי אס.אס ",  הוא אמר , " לא רק שאני מכחיש בתוקף את הדברים ,  אני מתכוון לתבוע את בעלי הבלוג וכל מי שפירסם את הדברים עוד יישב בכלא .  זה כמו להאשים את מארק צוקרברג בכך שמישהו פתח בפייסבוק קבוצה אנרכיסטית .  אני אומנם עוד קשור לאתר 'ליכודניק' אבל אין לי קשר לשום פרסום של תמונות ,  אני לא קשור למחאת האוהלים ואין לי בכלל זמן לזה .  אפילו לא טרחו להתקשר ולברר את האמת .  ביבי נתניהו הוא ידיד אישי שלי ,  ואני לעולם לא הייתי עושה דבר על מנת לגרום לו נזק ".  
 *  בהכנת הידיעה השתתף פנחס וולף
לפניות לכתב :  joshjosh@walla.com

מי עומד מאחורי פרסום תמונת נתניהו במדי אס.אס ? 
הליכוד הגיש תלונה במשטרה נגד הבלוג  " עוצר אזרחי "  שפרסם את התמונה ,  אבל הבלוג נסגר וטרם ברור מי עומד מאחוריו .  הבלוגר איתמר שאלתיאל טוען כי הבלוג קשור לפעיל ליכוד

