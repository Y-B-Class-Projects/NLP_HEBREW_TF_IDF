נתניהו לבלייר : " נקדם הצמיחה הכלכלית ברשות "
 ראש הממשלה נפגש היום עם שליח הקוורטט למזרח התיכון ,  טוני בלייר ,  ושוחח עמו על המו"מ עם הפלסטינים ,  הפיתוח הכלכלי ברשות ואספקת הגז לישראל לנוכח המהומות במצרים
 ( צילום :  לשכת העיתונות הממשלתית ,  עריכה :  יותם בן-דוד ) 
ראש הממשלה ,  בנימין נתניהו ,  נפגש הבוקר  ( שישי )  בלשכתו בירושלים עם שליח הקוורטט למזרח התיכון ,  טוני בלייר ,  לקראת כינוס הקוורטט שייערך מחר .  השניים שוחחו על נושא היציבות באזור ,  האחריות הישראלית לתשתיות בעזה ,  וכן על נושא קידוחי הגז  בייחוד לנוכח המהומות במצרים .  
נתניהו אמר כי  " עלינו לקדם את הפיתוח הכלכלי והצמיחה הכלכלית אצל הפלסטינים ,  זה טוב לנו וטוב להם ".  ראש הממשלה ציין גם כי  " ישראל מקדמת שורה של פרויקטים בינלאומיים בביוב ,  בחשמל ובמים .  אך השוק הזה לא יושג רק על ידי קידום השלום הכלכלי ,  הוא יושג על ידי ניהול משא ומתן לשלום מדיני ,  ואני מקווה שאבו מאזן ייענה לקריאתי ".  נתניהו התייחס למהומות במצרים ואמר כי  " ברור היום למה אני מתעקש כל כך על מרכיבי הביטחון בשלום ,  משום שההסדר שאנחנו צריכים להגיע אליו צריך לקחת בחשבון לא רק את המצב היום ,  אלא את המצב שיכול להתהוות גם מחר ". 
בהמשך התייחס נתניהו גם לסוגיית קידוחי הגז ,  ואמר כי  " ידוע שבטווח הארוך ,  בתוך עשור ,  יהיו לנו את שדות תמר ולוויתן ,  אבל היום אנחנו עדיין תלויים באספקת גז ממקורות מוגבלים ,  בעיקר ממצרים ,  לכן חשוב לנו בטווח הביניים לפתח מקורות גז נוספים ".  נתניהו התייחס לעובדה כי קיימים שני שדות גז ,  ישראלי ופלסטיני ,  הצמודים זה לזה ,  והציע כי התמלוגים מהשדה הישראלי יועברו לישראל והתמלוגים מהפלסטיני יועברו לרשות הפלסטינית .
 בלייר אמר כי  " נוכח האירועים באזור ,  והיעדר משא ומתן ישיר ,  חשוב במיוחד להמשיך ולעשות כל מה שניתן כדי לשפר את תנאי החיים של העם הפלסטיני בתקופה זו .  אני מרוצה מחבילת הצעדים עליה הסכמנו היום עם ממשלת ישראל ".  בלייר התייחס ,  בין היתר ,  לפרויקט להפקת שדה הגז הימי בעזה ,  הקמת תחנת הכוח ברצועה ,  אישור פרויקטי בנייה ,  וכן הרחבת הנוכחות הביטחונית של הרשות הפלסטינית באזורי B .  עם זאת ,  ציין ראש ממשלת בריטניה לשעבר כי  " כל זאת אינו תחליף לתהליך שלום אמין ,  ואני מקווה שהוא יחל בהקדם האפשרי ". 

נתניהו לבלייר : " נקדם הצמיחה הכלכלית ברשות "
 ראש הממשלה נפגש היום עם שליח הקוורטט למזרח התיכון ,  טוני בלייר ,  ושוחח עמו על המו"מ עם הפלסטינים ,  הפיתוח הכלכלי ברשות ואספקת הגז לישראל לנוכח המהומות במצרים

