פרקליטי נתניהו לאחר הפגישה עם היועמ"ש : " השופט טירקל תומך בעמדתנו "
 פרקליטי רה"מ הציגו טענותיהם בפני מנדלבליט בעניין מועד פרסום ההחלטה ,  והגישו מכתב מטעם שופט בית המשפט העליון בדימוס .  מלשכת היועמ"ש נמסר כי הטענות נשמעו ,  והדברים יישקלו כמקובל .  היועמ"ש יגבש עמדתו בימים הקרובים . " הליך העבודה מתקיים באופן ענייני "
 עורכי הדין של ראש הממשלה בנימין נתניהו נפגשו היום  ( שני )  בבוקר עם היועץ המשפטי לממשלה ,  אביחי מנדלבליט ,  ועם פרקליט המדינה שי ניצן .  בפגישה ניסו פרקליטיו של נתניהו לשכנע את בכירי מערכת המשפט שלא יהיה נכון להודיע על הגשת כתב אישום בכפוף לשימוע לפני הבחירות .  מטעמו של נתניהו הגיעו לפגישה עורכי הדין נבות תל צור ,  עמית חדד ,  טל שפירא והשופטים בדימוס עודד מודריק וספי אלון .
 פרקליטו של נתניהו אמר עו"ד תל צור אמר לאחר הפגישה כי  " צוות הפרקליטים של ראש הממשלה הגיע היום לפגישה עם היועץ המשפטי לממשלה בליווי שני שופטים בכירים בדימוס ,  השופט עודד מודריק והשופט ספי אלון .  אני לא אכנס לתוכן הפגישה .  אני רק יכול לומר שאנחנו פועלים להבטיח לראש הממשלה ,  העומד בפני בחירות ,  משחק הוגן .  בנוסף הוגש ליועץ המשפטי מכתב בחתימת שופט בית המשפט העליון בדימוס יעקב טירקל שתומך אף הוא בעמדתנו ". 
לקריאה נוספת:נתניהו תוקף את מנדלבליט :  עיתוי הריאיון הוא  " חסר תקדים "" השמאל והתקשורת רודפים את היועמ"ש ":  המתקפה החדשה של נתניהוהיועמ"ש ייפגש עם פרקליטי נתניהו לדון בהחלטה על הגשת כתב אישום 
בפגישה ,  הציגו פרקליטי ראש הממשלה באריכות את טענותיהם בעניין מועד פרסום החלטת היועמ"ש .  מלשכתו נמסר כי הטענות נשמעו ברוב קשב ,  והדברים יישקלו כמקובל .  היועץ המשפטי לממשלה יגבש את עמדתו בימים הקרובים והיא תימסר לסנגורים בהקדם .
 ביום חמישי האחרון הודיע היועמ"ש כי יסכים לפגוש את פרקליטי ראש הממשלה ,  וכי הפגישה תעסוק אך ורק בבקשתם להימנע מקבלת החלטה בעניינו לפני הבחירות .  עם זאת ,  במכתב התשובה מטעמו של היועמ"ש נכתב כי  " הליך העבודה על התיקים מתקיים באופן ענייני וסדור ,  תוך מאמץ לסיים את העבודה בהקדם האפשרי ,  הכול כפי שתוכנן מראש ,  טרם ההודעה על הקדמת הבחירות ".  
עוד נכתב בעניין זה כי אנשי היועמ"ש והפרקליטות  " פועלים בהתאם להנחיית היועמ"ש שעניינה 'מדיניות התביעה והאכיפה לפני הבחירות לכנסת ולרשויות המקומיות' ,  לפיה אין מקום להשהות טיפול בתיקים נגד נבחרי ציבור או מועמדים שהגיעו לאחר חקירה לפרקליטות או לתביעה המשטרתית ,  לצורך החלטה אם להגיש כתב אישום .  ואולם ,  הטיפול יהיה תוך מתן הדעת לזהירות הנדרשת ".  על עמדה זו הוא צפוי לחזור גם בפגישה היום .  
המכתב מטעם היועמ"ש ,  שעליו חתום עוזרו הבכיר ,  עו"ד גיל לימון ,  התייחס גם לטענתם של פרקליטי נתניהו ,  לפיה לא נשלח לנתניהו מכתב יידוע על העברת חומרי החקירה בעניינו מהמשטרה לפרקליטות ,  כנדרש בחוק .  הוא השיב כי העברת חומרי החקירה פורסמה ברבים ,  וידועה לנתניהו ,  ולכן לשיטתם  " הוגשמה תכליתה של הוראת החוק ".  
בתוך כך ,  התנועה לאיכות השלטון שלחה למנדלבליט מכתב בבקשה להיפגש עמו , " מטרת הפגישה היא להציג בפניך את עמדת התנועה בעניין עריכת השימוע והגשת כתבי האישום נגד ראש הממשלה במהלך תקופת בחירות ,  ולהסביר את החשיבות הציבורית שהתנועה רואה בהמשך בירור ענייניו של ראש הממשלה בתקופה זו ",  כתבו ליועמ"ש .  
יו"ר האופוזיציה ,  ח"כ שלי יחימוביץ ,  הוסיפה כי  " מדובר בנוהל מוזר ביותר שאינו קיים בספר החוקים ,  עוד פגיעה קלה בכנף של השוויון בפני החוק ,  ויש לקוות שעל אף ניסיונות העיכוב הבוטים יפרסם היועמ"ש את החלטתו ,  תהא אשר תהא ,  בהקדם ".  עוד אמרה כי  " אם נתניהו אוהב את המדינה באמת ,  יחוס עליה ועל אזרחי ישראל ,  יפנה את מקומו ,  יתפנה לנקות את שמו כאדם פרטי ,  ויאפשר למדינה ולמוסדותיה להחלים מהמתקפה האלימה והברוטאלית שלו על מערכת המשפט ומוסדות שלטון החוק ". 
 ( עדכון ראשון :  11:55 )  

פרקליטי נתניהו לאחר הפגישה עם היועמ"ש : " השופט טירקל תומך בעמדתנו "
 פרקליטי רה"מ הציגו טענותיהם בפני מנדלבליט בעניין מועד פרסום ההחלטה ,  והגישו מכתב מטעם שופט בית המשפט העליון בדימוס .  מלשכת היועמ"ש נמסר כי הטענות נשמעו ,  והדברים יישקלו כמקובל .  היועמ"ש יגבש עמדתו בימים הקרובים . " הליך העבודה מתקיים באופן ענייני "
 
