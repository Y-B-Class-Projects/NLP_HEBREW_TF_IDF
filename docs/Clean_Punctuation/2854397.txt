שליחותו של הממונה על משאבי אנוש
בהתאם לתחזיות ,  ראש הממשלה סיכם עם סגן השר אקוניס על קידומו לתפקיד שר במשרד התקשורת ,  כשאת תפקיד שר התקשורת ימלא נתניהו ,  שימשיך להחזיק בתיק מאז עזיבתו של ארדן .  ומה משמעות המינוי ?  מסר לענף :  יש רק בוס אחד ,  וקוראים לו ביבי .  פרשנות
ראש הממשלה החליט להשאיר אצלו את תיק התקשורת ,  ולקדם את סגן השר אקוניס לתפקיד שר במשרד - כך סיכם היום  ( חמישי )  בנימין נתניהו ,  זאת במסגרת חלוקת התיקים לחברי מפלגתו .  
אין מדובר בהפתעה ,  שכן בשבועות האחרונים רמז נתניהו באמצעים שונים כי בכוונתו להשאיר את התיק קרוב לליבו ולעינו משום שברצונו לבצע רפורומות משמעותיות .  הבחירה באקוניס ,  מקורבו ואחד מהבודדים בליכוד שנשכבו על הגדר עבורו במהלך קמפיין הבחירות ,  מעידה על כוונתו לפעול בפרופיל גבוה לגיבוש רפורמות לפיצול ערוץ 2 ,  להמשך יישום הרפורמה ברשות השידור  ( או בשמה החדש : " תאגיד השידור הציבורי ")  וכן להתבצרות פרלמנטרית מפני חקיקה אפשרית נגד ישראל היום .  על תזמורת החקיקה הזו ,  ברור כבר עכשיו :  ביבי ינווט ,  אקוניס יבצע .
 כזכור ,  במהלך המו"מ הקואליציוני נחשף כי השותפים של נתניהו לקואליציה אולצו לחתום על התחייבות כי יתמכו בכל הצעה של שר התקשורת בכנסת ובממשלה .  

בענף הנמצא במשבר תמידי עם כשל שוק מובהק בתחום הטלוויזיה והרגולציה ,  ועם עיתונים  ( ועיתונאים )  שמתקשים להרים את ראשם מעל לפני המים - קשה להתעלם מכך שבהשארת התיק אצלו ,  בייחוד נוכח המלחמות חסרות התקדים שניהל נגד התקשורת במהלך קמפיין הבחירות  ( ובאמצעות רעייתו ,  אחריו )  ,  נתניהו מעוניין ראשית כל להעביר מסר :  אני הוא בעל הבית ,  אז שווה שתחשבו פעמיים .  
גם נתניהו ,  שמבין דבר או שניים בתקשורת ,  יודע שלמרות שבמבחן התוצאה הוא גזר קופן שמן מהמתקפות הישירות על נוני מוזס ,  יהיה קשה לו להלחם במי שהוא מגדיר כאיש החזק במדינה ,  ועל כן סביר שיבחר בטקטיקה שהולמת גם את השקפת עולמו - תחרות ,  תחרות ,  תחרות .  
או במילים אחרות :  פחות רגולציה ,  יותר הצפה - הכל כדי להקטין את משקלם של כוחות הרשע  ( עיתוני השמאל ,  וכמובן מוזס ,  שמבחינת נתניהו גרוע מהם )  בעוגה .  

נתניהו ,  במסגרת תפקידו כשר התקשורת ,  יהיה בעל ההכרעה בכמה מהסוגיות הבוערות בשוק התקשורת .  בסוף חודש דצמבר אמורה רשות השידור ,  שכיום מתנהלת תחת מפרק ,  להתפזר ,  ובמקומה יקום תאגיד השידור הציבורי החדש .  
בינתיים ,  מונה לתאגיד מנכ"ל זמני ,  אלדד קובלנץ ונבחרו חברי המועצה .  הקמת התאגיד החדש וסגירת רשות השידור מיושמת במסגרת חוק השידור הציבורי שאותו יזם גלעד ארדן .  מי שקיווה שתוצאות הבחירות האחרונות ישנו את גורל הרשות וידחו את הרפורמה ,  יגלה שהחוק החדש ייושם ומרבית עובדי רשות השידור יפוטרו .
 רמז מאוד עבה לכך קיבלו העובדים בסרטון הבחירות שהפיץ נתניהו ובו ,  שם אותם בכפיפה אחת עם עובדי מגזרים אחרים ופעילי חמאס ,  שבהם נאבק .  

הדרך לקבלת הרישיון של הערוץ 10 תעבור דרך נתניהו ,  מתברר .  השבוע ,  עם נחיתתו של לן בלווטניק בישראל לצורך הגשת הצעה לרכישת הערוץ ,  גורמים המעורים במשא ומתן בין בעלי המניות סיפרו כי המיליארדר צפוי להיפגש עם בנימין נתניהו .  דבר הפגישה לא אושר .
 הרשות השנייה קבעה לפני פחות מחודש כי הערוץ עמד בכל חובותיו והוא זכאי לקבל רישיון קבוע לשידורים ,  כאשר כניסת המשקיעים היא שתכריע את עתידו .  בימים אלו אמורים להיכנס משקיעים לערוץ ,  תנאי הכרחי לצורך קבלת רישיון ,  שכן הערוץ לא יוכל לקבל רישיון כל עוד 25% ממניותיו מוחזקות בנאמנות .  קבוצת RGE תגיש ככל הנראה את ההצעה שתהפוך אותה לבעלת הערוץ .   גם סוגיית הפיצול של ערוץ 2 נמצאת בידיו של נתניהו ,  מה שמגדיל ,  לפחות תיאורטית ,  את תלותן של זכייניות הערוץ - וחשוב מכך - את תלות חברת החדשות שנמצאת בבעלותן המשותפת .  כפי שפורסם בוואלה ברנז'ה לאחר הבחירות ,  כמה ימים לפני הבחירות נפגש נתניהו עם בכירים בחברת החדשות של ערוץ 2 .  באותה הפגישה אמר כי הפיצול של ערוץ 2 ,  אותו הקפיא לפני הבחירות - עדיין עומד על הפרק .  פיצול הערוץ עלול לפגוע במותג  " ערוץ 2 "  ובמותג 22 ויהווה גורם מכריע בכוחו של הערוץ ושל חברת החדשות .  
ומה באשר לעיתון הבית של לשכת רה"מ ?  למרות שבירותה של הממשלה הצרה שהקים ,  בהינתן זכות וטו על רפורמות בענף ,  סביר שחוק ישראל היום - שיש הסוברים שהביא להקדמת הבחירות ,  גם אם יעלה שוב בהובלתו של ח"כ איתן כבל ,  ייקבר עוד טרם הגעתו לקריאה טרומית .  לפחות את הלקח הזה ,  ככל הנראה ,  נתניהו למד .  

שליחותו של הממונה על משאבי אנוש
בהתאם לתחזיות ,  ראש הממשלה סיכם עם סגן השר אקוניס על קידומו לתפקיד שר במשרד התקשורת ,  כשאת תפקיד שר התקשורת ימלא נתניהו ,  שימשיך להחזיק בתיק מאז עזיבתו של ארדן .  ומה משמעות המינוי ?  מסר לענף :  יש רק בוס אחד ,  וקוראים לו ביבי .  פרשנות

