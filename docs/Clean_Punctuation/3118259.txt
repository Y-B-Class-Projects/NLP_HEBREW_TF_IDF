נתניהו למקרון :  לא נאפשר לאיראן להקים מפעלי נשק מדויק בלבנון
ראש הממשלה חשף בתדרוך לכתבים המתלווים אליו כי בשיחתו עם נשיא צרפת הבהיר לו כי ישראל לא תעמוד מול ניסיונות טהראן להתבסס בסוריה ולייצר טילים מדויקים בלבנון . " יש לנו ערוץ בלתי-רגיל להעברת מסרים ",  שיבח נתניהו את יחסיו עם מקרון
ראש הממשלה בנימין נתניהו אמר אתמול  ( ראשון )  בפגישתו עם נשיא צרפת עמנואל מקרון כי ישראל לא תשלים עם ניסיונותיה של איראן להקים מפעלים לייצור נשק מדויק בלבנון ולהתבסס בסוריה . 
" יש שני מצבים שאיראן מחוללת שאנחנו מתנגדים להם ",  אמר נתניהו לכתבים שהתלוו לביקורו בפריז . " הראשון זה הניסיון להשתלט על סוריה צבאית .  אנחנו נחושים למנוע את זה ומצאנו כאן אוזן קשבת ותומכת להתפשטות האיראנית ".  לדבריו , " המצב השני זה שמנסים לייצר בלבנון עצמה טילים מדויקים נגד ישראל .  זה משטר  ( איראן )  שמדבר באופן מוצהר על כוונתו להשמיד את ישראל ". 
בשבוע שעבר דווח כי חיל האוויר תקף מתקן צבאי בפאתי דמשק ,  שעליו השתלטה איראן במטרה להציב שם לוחמים וציוד צבאי אחר .  
לקריאה נוספת בנושאנתניהו למקרון : " פריז היא בירת צרפת ,  ירושלים - בירת ישראל"מבנים משוטחים :  הלוויין חושף את הבסיס האיראני שהופצץ בסוריה 
לדברי נתניהו , " מקרון הוא המנהיג המערבי הראשון זה זמן רב שמתייצב בחזית ,  בצורה הכי ברורה ,  מאוד נחרצת ומאוד אמיצה ,  וקורא בעצם להפסיק את ההשתלטות של איראן על לבנון באמצעות חיזבאללה ".  נתניהו הוסיף כי  " זה מייצר לחץ ושינוי ,  וזה מעצים גם את הדרישות שלנו .  זה מבהיר שאם אנחנו נאלצים לפעול ,  זה מול מצב שהוא בלתי-קביל מבחינה בינלאומית ". 
עוד אמר נתניהו כי  " נשיאים קודמים של צרפת הכירו בזה ,  אבל לא פעלו באותה נמרצות כמו שמקרון פועל .  יש לנו כאן ערוץ בלתי רגיל להעברת מסרים ".  הוא חשף בתדרוך כי באחרונה התקיימו שני ביקורים ביטחוניים רמי דרג בצרפת ,  של ראש המועצה לביטחון לאומי ,  מאיר בן שבת ,  ושל ראש אמ"ן אלוף הרצי הלוי .  הוא אמר כי בפגישה עם מקרון סוכם על המשך שיתוף פעולה ביטחוני בכל התחומים ". 
 ( עדכון :  21:05 )  

נתניהו למקרון :  לא נאפשר לאיראן להקים מפעלי נשק מדויק בלבנון
ראש הממשלה חשף בתדרוך לכתבים המתלווים אליו כי בשיחתו עם נשיא צרפת הבהיר לו כי ישראל לא תעמוד מול ניסיונות טהראן להתבסס בסוריה ולייצר טילים מדויקים בלבנון . " יש לנו ערוץ בלתי-רגיל להעברת מסרים ",  שיבח נתניהו את יחסיו עם מקרון

