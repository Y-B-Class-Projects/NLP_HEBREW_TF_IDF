רוצים להחליף את נתניהו ?  המסע מתחיל בקלפיות ולא ביאח"ה
במקום להתעורר בכל בוקר בציפייה דרוכה לעוד בדיקה או חקירה שאולי תביא להחלפת נתניהו ,  עדיף שיריביו יתמקדו בעבודה על קול הבוחר .  מי שמצפה שהמשטרה תכתירו ולא הוא בזכות עצמו ,  משום שאין בכוחו לנצח במבחן הדמוקרטי העליון בקלפי ,  אינו ראוי לכתר
כשמדובר בראש הממשלה בנימין נתניהו ,  לוקים רוב אנשי התקשורת בעיוורון ,  מתוך שנאה עיוורת או מתוך הערצה עיוורת .  המכנה המשותף של שתי הגישות המנוגדות הוא העיוורון .  דבר המונע ממעריציו לראות את חיבתו לבעלי הון ולאומרי הן ומשונאיו מלראות את הצלחותיו ובראשן היציבות הביטחונית והכלכלית .  נתניהו אינו מהמר ואינו הרפתקן .  זהו יתרונו הגדול וזה אולי גם חסרונו ,  נתניהו שמרן ולא מהפכן .
 דומה שהתנהלותו הייתה מאז ומתמיד בעייתית אך מעולם לא פלילית .  צריך לבדוק ולחקור כל בדל חשד נקודה .  השאיפה להחלפתו לגיטימית .  הדרך הארוכה היא הדרך הנכונה-בקלפי ביום הבוחר .  הרי ידוע שעם הנצח אינו מפחד מדרך ארוכה .  גבורתם של יריביו נסמכת על חוקריו או בודקיו .  יתכבדו האדונים הנכבדים :  אהוד ברק ,  משה יעלון ,  גדעון סער ,  גבי אשכנזי וחבריהם ויפעלו בקלפי להחלפת נתניהו .  הציפיה שחוקרי יאח"ה יעשו עבורם את העבודה ,  אינה דמוקרטית ,  פחדנית ועלולה להכזיבם .  הרי לא יתכן שבכל ישראל לא ימצא ולא יקום נער רועים יפה עיניים שיכה את הענק בין העיניים .
 רוב מוחלט של העם תומך בנתניהו .  באופן ישיר או באופן עקיף .  בשבע השנים האחרונות נבחר נתניהו שלוש פעמים  ( ב-2009 ,  2013 ,  ו-2015 )  .  הציבור אמר את דברו .  אכן שיטה גרועה היא הדמוקרטיה ,  שבה דעתו של רמטכ"ל או פרופסור ,  משקלה בקלפי כקולם של סבל ,  כלכל או נהג טרקטור .  למרבה הצער טרם נמצאה או הומצאה שיטה גרועה פחות .  
שיטת הממשל בישראל קואליציונית ולא נשיאותית ומחייבת את ראש הממשלה להשיג רוב מוחלט של יותר מ-60 חברי כנסת .  מפלגות :  העבודה ,  יש עתיד ,  קדימה  ( ז"ל )  ,  הבית היהודי ,  ישראל בתינו ,  כולנו ,  ש"ס ויהדות התורה  ( יבל"א )  ,  היו או עודן חלק בלתי נפרד משלטון נתניהו בעת החדשה  ( שנות האלפיים )  .  כולם היו  ( או עודם )  שריו ושותפיו .  מליצמן עד ליברמן מיעלון עד כחלון ,  עבור דרך דרעי ,  ישי ,  גפני ,  בנט ,  ומופז ,  וכלה בברק ,  לפיד ,  ליבני ,  והרצוג .  כולם שרתו או משרתים תחתיו ,  חלקם עכשיו שרים ביחד , " נהנתן ,  בזבזן ,  זמנך עבר ".  כולם ,  כל אחד בתורו ,  הוקסמו מאור האידיאולוגיה ולא חלילה מעור הכורסה ,  שבמוקדם או במאוחר קורסת תחתם מכובד משקלו של האגו ומשאיפותיו .  
ראשי המפלגות האלו מייצגים רוב מוחץ של ציבור הבוחרים בישראל כ-100 חברי כנסת .  לבד ממר"ץ והרשימה המשותפת כולם היו ,  הווים או יהיו שותפיו ,  הטבעיים או המלאכותיים .  עת לכל מפלגה וזמן לכל שר .  
נתניהו אינו טלית שכולה תכלת ומעולם גם לא היה .  עידן הטליתות הסתיים טרום בחירתם של אהוד ברק ,  אריאל שרון ואהוד אולמרט לראשות הממשלה .  לעתים נדמה שנתניהו צריך רק לנהוג עפ"י משנת קודמיו , " כעומק החקירה עומק הנסיגה ",  בכדי שיהפוך להדס ,  לולב ואתרוג .  
אפשר לתקוף את נתניהו על העמקת הפערים והעשרת העשירים ,  אפשר לתקוף אותו על העדר חזון ולומר שלהולך בראש אין את הזכות שלא להביט אל מעבר האופק .  אבל באותה נשימה יש לומר לאלו הרואים עצמם כיורשים ,  נצחו בבחירות ולא בחקירות ,  רק ככה ולא דרך יאח"ה .  לכל האצנים המזדמנים צריך להיות ברור וידוע שבזהב זוכים רק מתי מעט מוכשרים ,  אחרי שלל אימונים ולא בעזרת חסדי חוקרים .  
בדמוקרטיה ,  רק מי שמכבד את רצון העם ויודע לזכות בו ,  ראוי למשול .  מי שמצפה שלובשי המדים הכחולים יהיו המכתירים ולא הוא ,  משום שאין בכוחו לגבור ולנצח במבחן הדמוקרטי העליון בקלפי ביום הבחירות ,  אינו ראוי לכתר .
 יוסי לוי הוא עיתונאי ויועץ תקשורת ,  שימש בעבר כיועץ התקשורת של נתניהו 

רוצים להחליף את נתניהו ?  המסע מתחיל בקלפיות ולא ביאח"ה
במקום להתעורר בכל בוקר בציפייה דרוכה לעוד בדיקה או חקירה שאולי תביא להחלפת נתניהו ,  עדיף שיריביו יתמקדו בעבודה על קול הבוחר .  מי שמצפה שהמשטרה תכתירו ולא הוא בזכות עצמו ,  משום שאין בכוחו לנצח במבחן הדמוקרטי העליון בקלפי ,  אינו ראוי לכתר

