בג"ץ גופות המחבלים :  נתניהו יכנס את הקבינט ;   " לא למתנות חינם לחמאס "
 ראש הממשלה אמר כי החלטת בג"ץ ,  ולפיה אסור למדינה להחזיק בגופות מחבלים לצורך מו"מ בלי חקיקה מתאימה , " בעייתית מאוד ".  אדלשטיין : " כיו"ר כנסת אפעל לקידום חקיקת בזק ".  שקד : " לא נחזיר גופות מחבלים כל עוד גופות חיילינו נמצאות בידי האויב "
  ( בווידאו :  אמו של חלל צה"ל הדר גולדין על המו"מ באולפן וואלה !  NEWS )  
ראש הממשלה בנימין נתניהו יכנס ביום ראשון את הקבינט המדיני-ביטחוני לדיון מיוחד בעקבות פסיקת בג"ץ כי למדינה אין סמכות להחזיק גופות מחבלים לצרכי משא ומתן . " מדובר בהחלטה בעייתית מאוד של בג"ץ .  אסור לתת לחמאס מתנות חינם ",  אמר הערב  ( חמישי )  נתניהו . " אכנס את שרי הקבינט והיועץ המשפטי ביום ראשון לדיון מיוחד כדי למצוא פתרונות מעשיים וחוקיים ,  להמשך הפעלת הלחץ על חמאס ".  השופטים נתנו למדינה שישה חודשים לעגן את הפסיקה בחקיקה - או להחזיר למשפחות הפלסטינים את הגופות .
 שר הביטחון אביגדור ליברמן הנחה הערב  " לפעול ללא דיחוי "  לחקיקתו של חוק ,  שיאפשר החזקה בגופות מחבלים לצרכי משא ומתן להשבתם של שבויים ונעדרים  כך נמסר ממשרד הביטחון .  השר לביטחון הפנים ולנושאים אסטרטגיים גלעד ארדן אמר כי החלטת בג"ץ  " מקשה על כוחות הביטחון לייצר הרתעה ולהיאבק בהסתה ".  לדבריו יש צורך בהקניית סמכות ברורה למדינה שלא להחזיר את גופות המחבלים . " עצוב מאוד שפעם אחר פעם בג"ץ טועה בפיסקותיו ומקבל טענות משפטיות של מחבלים וקרוביהם על פני נפגעי הטרור ",  אמר ארדן .
 יו"ר הכנסת ,  ח"כ יולי אדלשטיין ,  אמר כי לדעתו  " הגיע הזמן שכל המפלגות הציוניות באופוזיציה ובקואלציה שילדיהם משרתים בצה"ל יתאחדו ויובילו חקיקה שתאפשר להחזיק בגופות מחבלים לצרכי מיקוח ובדרישה להחזרת השבויים והנעדרים שלנו ,  וגם בנסיבות מצדיקות אחרות .  במסגרת תפקידי אעשה את הכל ,  שהחקיקה הזאת תעבור מהר ותאפשר לצה"ל לפעול בתנאים הלא פשוטים שהוא פועל בהם כיום ".  
שרת המשפטים איילת שקד הודיעה כי בשבוע הבא היא תפיץ תזכיר חוק  ( תיקון לחוק המאבק בטרור )  שמאפשר החזקת גופות מחבלים לצורכי משא ומתן .  תחילה עמדת היועץ המשפטי לממשלה הייתה שאין צורך בתיקון חקיקה ושתקנות ההגנה מאפשרות את החזקת הגופות .  בעקבות פסיקת בג"ץ החוק יתוקן . " ממשלת ישראל לא תחזיר גופות מחבלים כל עוד גופות חיילינו נמצאות בידי האויב ",  אמרה שקד .
 שר החינוך נפתלי בנט והשרה שקד אמרו בהצהרה משותפת כי  " בג"ץ שגה בקביעתו ".   " אנו במלחמה נגד ארגוני טרור רצחניים ,  ולא ניתן להילחם בהם עם ידיים קשורות .  על כן באופן מידי נוביל חקיקת חוק שיאפשר החזקת גופות ,  ונדאג שגופות המחבלים לא תועברנה למשפחותיהם ,  ללא שחרור בנינו הדר גולדין ,  אורון שאול והאזרחים שבידי חמאס ",  מסרו .  
שרת התרבות והספורט מירי רגב תקפה את פסיקת בג"ץ ואמרה כי  " ההגנה על גופותיהם של מחבלים ורוצחים היא בלתי סבירה בעליל ופוגעת קשות בהתמודדות של כוחות הביטחון מול אלה הפועלים להשמדתנו ללא הפסקה ".  היא הוסיפה כי  " חמור שבג"ץ נוטל לעצמו שוב את הסמכות להתערב בהחלטת ממשלה לגיטימית ושקולה ".  
ח"כ איציק שמולי  ( המחנה הציוני )  אמר כי הפסיקה  " חשוב מאחר שאינה חוסמת ,  אלא דווקא מאפשרת הסדרה חוקית של החזקת גופות המחבלים בתנאים מסוימים ,  כך שהמאבק חסר הפשרות בארגוני הטרור הנתעבים יעלה בקנה אחד עם השמירה על שלטון החוק ".  לדבריו , " יש לנו חוב מוסרי להחזיר את הבנים הבייתה ויש לתמוך בחוק ככל שנוסחו יהיה מדויק ". 
יו"ר מפלגת יש עתיד יאיר לפיד ,  שגם חבר בוועדת החוץ והביטחון ,  אמר כי  " בג"ץ הורה לממשלה לעשות את מה שהייתה צריכה לעשות כבר מזמן .  לחוקק חוק שיתיר להחזיק את גופות המחבלים בידינו .  זה אקט משמעותי במלחמה בטרור ובמשא ומתן להשבת גופות הבנים .  אתמוך בחקיקה .  מדינת ישראל מחויבת להחזרת הבנים למשפחותיהם ".  
פסיקת בג"ץ הגיעה בעקבות עתירות שהוגשו נגד החלטת הקבינט המדיני ביטחוני מסוף השנה שעברה ,  לפיה גופות של מחבלים יוחזרו למשפחותיהם בתנאים מגבילים שישמרו על הסדר הציבורי .  להחלטה נקבעו שני חריגים :  מחבלי חמאס ,  ומחבלים שביצעו פיגועי טרור חריגים ,  ועשויים לסייע בהשגת עסקאות חילופי שבויים .
 בהתאם להחלטה החזיקה ישראל בכמה גופות של מחבלים מ"אינתיפאדת היחידים ",  בטענה שהן עשויות לסייע במשא ומתן על השבת גופותיהם של סגן הדר גולדין ,  סמל ראשון אורון שאול ,  והאזרחים אברה מנגיסטו והישאם אל סייד .  בני המשפחות של המחבלים הם שעתרו נגד ההחלטה .
 משפחות המחבלים טענו כי אין כל חוק שמסמיך את ממשלת ישראל להחזיק בגופות לצרכי משא ומתן ,  וכן כי הדבר מהווה ענישה קולקטיבית נגדם ופוגע בכבודם באופן בלתי מידתי .  מנגד ,  המדינה ביקשה להיתלות בתקנה 133 ( 3 )  לתקנות ההגנה לשעת חירום ,  שמסמיכה את המפקד הצבאי בשטחים לקבוע היכן תיקבר גופתו של אדם .  

בג"ץ גופות המחבלים :  נתניהו יכנס את הקבינט ;   " לא למתנות חינם לחמאס "
 ראש הממשלה אמר כי החלטת בג"ץ ,  ולפיה אסור למדינה להחזיק בגופות מחבלים לצורך מו"מ בלי חקיקה מתאימה , " בעייתית מאוד ".  אדלשטיין : " כיו"ר כנסת אפעל לקידום חקיקת בזק ".  שקד : " לא נחזיר גופות מחבלים כל עוד גופות חיילינו נמצאות בידי האויב "
 
