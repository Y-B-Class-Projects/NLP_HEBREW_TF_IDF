אבו מאזן לנתניהו : " שים סוף לכיבוש ,  עשה שלום "
 יו"ר הרשות הצהיר בפני סטודנטים בניו יורק ,  לקראת נאומו בעצרת האו"ם ,  כי יציג לוח זמנים לחידוש תהליך השלום עם ישראל . " ההפצצות בעזה והרג אלפים רק מעצימים את השנאה "
 יו"ר הרשות הפלסטינית אבו מאזן הצהיר אמש  ( שני )  כי הוא יציג לאו"ם לוח זמנים לחידוש תהליך השלום עם ישראל . " אני אומר היום לראש הממשלה נתניהו :  שים סוף לכיבוש ,  עשה שלום ",  הכריז אבו מאזן ,  בנאום בפני סטודנטים בניו יורק ,  וקרא ל"קהילה הבינלאומית לנקוט אחריות על מנת להגן על עמנו החי תחת אימת המתנחלים וצבא הכיבוש ".  
אבו מאזן ינאם בפני העצרת הכללית של האו"ם ביום שישי ,  בנוכחות מנהיגים רבים .  הוא צפוי להציג הצעה לסיום הכיבוש הישראלי של שטחי הגדה המערבית תוך שלוש שנים ,  אולם הצעה זו ,  אם תגיע לפתחה של מועצת הביטחון ,  צפויה להיפסל בווטו אמריקני .
 עוד על תהליך השלום בוואלה !  חדשות:הולנד :  נפנה לאו"ם בנושא הסכסוך הישראלי-פלסטיניהרצוג נפגש עם אבו מאזן : " לא לצעדים חד-צדדיים"הליגה הערבית :  תומכים בתכנית המדינית של אבו מאזן  
" אנחנו לא מצליחים להבין איך הממשלה הישראלית לא רואה שההפצצה חסרת הבחנה ברצועת עזה והרג אלפי נשים וילדים רק מעצימים את השנאה ",  הוסיף אבו מאזן .  
דובר הרשות הפלסטינית ,  נביל אבו רדינה ,  דיווח אתמול על הגעתו של יו"ר הרשות לניו יורק ,  ומסר כי הוא יחל בסבב פגישות עם מזכ"ל הליגה הערבית ,  נביל אל-ערבי ,  ועם גורמים ערביים בינלאומיים נוספים .  זאת ,  כדי לתאם עמדות סביב  " הצעדים המדיניים הבאים "  לקראת פגישתו עם גורמים מדיניים אמריקניים ,  הצפויה להתקיים בערב .
 שיחות המשא ומתן בין ישראל לפלסטינים הסתיימו בחודש אפריל ,  אולם הקשר עם המתווכים האמריקנים נשמר .  סוכנות הידיעות הפלסטינית  " ופא "  דיווחה בסוף השבוע האחרון כי אבו מאזן קיים שיחת טלפון עם שר החוץ האמריקני ג'ון קרי ,  בה דנו בהתפתחויות האחרונות בזירה הפלסטינית .  כמו כן ,  ראש הממשלה בנימין נתניהו צפוי להיפגש עם הנשיא ברק אובמה בשבוע הבא ,  לראשונה זה חצי שנה .  
ביום שישי האחרון ,  הודיע נשיא צרפת ,  פרנסואה הולנד ,  כי ארצו תגיש למועצת הביטחון של האו"ם הצעת החלטה שעניינה  " פתרון הסכסוך הישראלי-פלסטיני ".  על פי הדיווח בסוכנות הידיעות הצרפתית ,  הולנד אמר בתום פגישה עם אבו מאזן בפריז : " עלינו להיות ברורים מאוד בהחלטה שתוגש למועצת הביטחון בנוגע למה אנחנו מצפים כעת מהתהליך ומה צריך להיות הפתרון לסכסוך ".  
" זה זמן רב מדי יש דיונים ,  משא ומתן ,  הקפאות ,  עצירות וקטיעות ,  ויש תפיסה שלעולם לא יהיה פתרון לסיום הסכסוך הישראלי פלסטיני ,  שכן כולנו מכירים את הפרמטרים ",  הוסיף נשיא צרפת . " אנו נתרום בשמחה את המאמץ והסולידריות שלנו ,  אבל עלינו לחתור לשלום בר-קיימא ".  הוא עוד ציין כי יש למצות את המשא ומתן שנקטע .  
אבו מאזן קרא במסיבת העיתונאים המשותפת לכל המדינות למלא את אחריותם לסיום הסכסוך . " השלום יעניק לגיטימציה רחבה יותר למאבק בטרור באזור ",  ציין יו"ר הרשות .  הוא התייחס גם ליוזמת השלום הערבית ,  ואמר כי צרפת יכולה לתת דחיפה להתגייסות הבינלאומית ליישום היוזמה .
 אבו מאזן הוסיף כי  " הגיע הזמן לסיים את הכיבוש הישראלי בפלסטין ".  לדבריו , " אין מנוס למשרטט את הגבולות בין ישראל לפלסטין ".  אבו מאזן דן עם הולנד בתכניתו המדינית ,  שאת פרטיו חשף לפני כשבועיים יועצו של אבו מאזן ,  מחמוד אל-הבאש ,  הכוללת בין היתר פנייה לארצות הברית כדי שזו תאיץ בהנהגה בירושלים להציג מפה של המדינה הפלסטינית העתידית - כפי שהיא רואה אותה - כבסיס למשא ומתן .  

אבו מאזן לנתניהו : " שים סוף לכיבוש ,  עשה שלום "
 יו"ר הרשות הצהיר בפני סטודנטים בניו יורק ,  לקראת נאומו בעצרת האו"ם ,  כי יציג לוח זמנים לחידוש תהליך השלום עם ישראל . " ההפצצות בעזה והרג אלפים רק מעצימים את השנאה "
 
