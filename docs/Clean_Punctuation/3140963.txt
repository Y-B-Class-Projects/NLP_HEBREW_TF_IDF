גורם בכיר במערכת האכיפה : " נתניהו ניסה להעביר מסר בוטה ליועמ"ש "
 בעקבות דבריו החריפים של ראש הממשלה בעניין גיוסו של ניר חפץ כעד מדינה אמר הגורם הבכיר לוואלה !  NEWS כי נתניהו מנסה להלך אימים על המערכת . " זו לא ההשתלחות הראשונה ,  נמשיך לבצע את עבודתנו "
 גורם בכיר במערכת אכיפת החוק התייחס אמש  ( רביעי )  לדבריו של ראש הממשלה בנימין נתניהו בעניין גיוסו של עד המדינה ניר חפץ ,  ואמר לוואלה !  NEWS כי  " אין לנו ספק שראש הממשלה שיגר מסר ליועץ המשפטי לממשלה אביחי מנדלבליט ".  לדברי הגורם , " היועמ"ש הוא זה שמאשר את עדי המדינה והוא זה שמחליט אם לגייס או לא לגייס אותם ".   
" המסר שהועבר ליועמ"ש על ידי ראש הממשלה היה מתוחכם .  בשמיעה ראשונה זה נראה כאילו הוא מותח ביקורת על חוקרי המשטרה ,  אבל בעצם הוא מתכוון להעביר מסר בוטה ליועץ המשפטי ,  שהתיק נמצא בפתחו ",  הוסיף הגורם . " זו בהחלט אחת מהאמירות הקשות שהוציא ראש הממשלה ,  שנמצא במעמד של נחקר ,  נגד מערכת אכיפת החוק .  יש כאן ניסיון להלך אימים על אנשי מערכת אכיפת החוק ".  
הגורם הבכיר התייחס בדבריו לסרטון שפרסם נתניהו מוקדם יותר היום בעת שהיה בוושינגטון ,  ובו התבטא בחריפות נגד גיוסם של עדי המדינה בעניינו . " אני רוצה להגיד כמה מילים על תעשיית עדי המדינה ",  אמר נתניהו בסרטון שפרסם בעמוד הפייסבוק שלו . " לוקחים אנשים שטוענים שהם ביצעו איזו עבירה .  מכניסים אותם למעצר ,  מהלכים עליהם אימים ,  אומרים להם 'החיים שלכם הסתיימו ,  החיים של המשפחה שלכם הסתיימו .  אנחנו ניקח מכם כמעט הכל ,  גם את החירות שלכם .  אתם רוצים להיחלץ מזה ?  יש מוצא אחד - לכלכו על נתניהו .  לא חשוב שתגידו שקרים הזויים ,  העיקר - לכלכו על נתניהו' ". 
במערכת אכיפת החוק אמרו הערב כי  " זו אינה הפעם הראשונה שנתניהו משתלח בחוקרי המשטרה ובאנשי מערכת האכיפה .  זו בהחלט השתלחות חמורה ,  אבל ידענו גם מקרים דומים בדרגת העוצמה שלה .  נמשיך לבצע את העבודה שלנו ".  
יו"ר המחנה הציוני אבי גבאי הגיב לדבריו של נתניהו ואמר כי  " ראש הממשלה נוהג כאחרון העבריינים ".  לדבריו , " יש תעשיה של שחיתות שלטונית ,  ובראשה עומד לא אחר מנתניהו עצמו ". 
אתמול הדף מפכ"ל המשטרה רוני אלשיך את הטענות נגד גיוס עדי המדינה ואמר כי מדובר ב"אחד הכלים החשובים בחקירות שמסייעים לחזק תיקים ".  לדבריו , " עד המדינה מספר את הסיפור המלא ובסיוע עם ראיות זה עוזר .  גם בתחום ארגוני הפשיעה יש הצלחות למשטרה בזכות עדי המדינה ".  
" המשטרה רשאית לאכוף את החוק ,  והמחוקק מספיק חכם כדי לנסח את הדברים כך שאיננה חייבת אלא רשאית ותפקידה למנוע עבירות ",  הוסיף אלשיך . " אם הכנסנו לכלא פי שניים השנה מאשר השנה שעברה לא עשינו שום דבר אם לא הורדנו את הפשיעה .  הלקוח שלנו הוא אזרח נורמטיבי שרוצה שסביבו תהיה פחות פשיעה .  אנחנו צריכים כמשטרה להוריד את כמות העבירות לכל סוגיהן ,  כולל אלה שברמת האדם לחברו ברחוב .  וחשוב לתפוס כך את התפקיד ,  כולל בשחיתות הציבורית ,  כי המבחן שלנו זה להוריד שחיתות ולא להראות שאנו מצליחים להרשיע מישהו ". 
 ( עדכון ראשון :  21:13 )  

גורם בכיר במערכת האכיפה : " נתניהו ניסה להעביר מסר בוטה ליועמ"ש "
 בעקבות דבריו החריפים של ראש הממשלה בעניין גיוסו של ניר חפץ כעד מדינה אמר הגורם הבכיר לוואלה !  NEWS כי נתניהו מנסה להלך אימים על המערכת . " זו לא ההשתלחות הראשונה ,  נמשיך לבצע את עבודתנו "
 
