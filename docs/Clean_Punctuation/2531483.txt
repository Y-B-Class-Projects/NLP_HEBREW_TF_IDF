ממשלת האחדות :  האזרחים נשמו לרווחה
הצטרפות קדימה לקואליציה מסמלת את חיסולה הרעיוני של המפלגה ,  אך יצחק לוי סבור כי הציבור יתייחס בעתיד פחות לסוגיית אמינותו של מופז כל עוד הממשלה תגיע להסכמים ממשיים
הבוקר נשמו רוב אזרחי ישראל לרווחה .  המהלך של  " בחירות הבזק "  לא היה ברור לאיש .  האם יש מתיחויות בין נתניהו לבין שותפות הקואליציוניות שלו ?  האם נתניהו רצה להתחמק מהנושאים הבוערים שעל הפרק ?  אף אחד לא הבין באמת מדוע הולכים לבחירות .  ובסופו של יום אנשים נשמו לרווחה .
 הצטרפות קדימה לקואליציה מהווה חיסולה הרעיוני והאידיאולוגי של המפלגה הגדולה בכנסת .  פשיטת רגל של מפלגה שנולדה בשל אגו מנופח ,  בגלל מחלוקת פנימית בתוך הליכוד ,  והתארגנה סביב המנהיג אריק שרון .  זהו תמרור אזהרה לחוסר היכולת של קדימה לשמש בעתיד אלטרנטיבה לשום דבר .
 אנו עדים כיצד  " קדימה "  מתפוררת טיפין טיפין .  לו ציפי לבני הייתה מצטרפת באמצע הקדנציה ,  מצבה של קדימה היה אחרת לגמרי .  הממשלה יחד עם לבני הייתה מאוזנת יותר והייתה יכולה להיות לה השפעה גדולה מאוד .  אך היא פספסה את ההזדמנות .  
המנצח הגדול הוא ללא ספק ראש הממשלה בנימין נתניהו .  באבחת לילה הצליח לייצב את הממשלה ולחסל כל אופוזיציה לוחמנית ,  תהא אשר תהא .  באשר למופז ,  הציבור יחשיב פחות את אמינותו של חבר כנסת כזה או אחר מאשר הישגים ממשיים .  אם יהיו הישגים בתחומים שונים - הרי הדבר יחפה על הדברים הרכילותיים הקטנים .  
אמנם ,  לפיד ואחרים קיבלו מכה מאוד חזקה .  אך אם הממשלה לא תשיג את יעדיה - צפוי שנראה את אותן דמויות מוכרות מהאופוזיציה ,  יחד עם הדמויות החדשות בשדה הפוליטי ,  כשהן חזקות כפי שהן היום ,  אם לא יותר .  הציבור הלאומי-דתי קיבל שנה אחת אורכה לנסות ולהתארגן ,  ניסון שלא צלח בעבר .  בסופו של דבר ,  ציבור זה יהיה צריך להתאחד ,  וזו הזדמנות אחרונה שלו .  אחרת ,  נוכל לבשר על סוף עידן המפלגות הדתיות-הלאומיות .
 אסור לשכוח כי לממשלה יש עוד שנה ורבע להתמודד עם בעיות לא פשוטות בכלל .  תקציב מדינה חדש ושיווני ,  חקיקת חוק טל ,  בעיית האלימות הגוברת וכמובן בעיות הביטחון איתן מתמודדת מדינת ישראל .  הנושא החשוב ביותר ,  דרכו גם תימדד ממשלת האחדות החדשה ,  הוא שינוי שיטת הממשל - מהלך שיכול להביא לשינוי רב ,  גם בשדה הפוליטי וגם בקרב האזרחים .  העלאת אחוז החסימה לא יניב את השינוי המיוחל .  ממשלת ישראל צריכה להביא לשינוי שיטת ממשל שיהיה רציני ויסודי ,  שיסייע למשילות ויביא לשירות טוב יותר לאזרח בישראל .  ואז נוכל למחוא כפיים לנתניהו ,  ולברך על המוגמר .
 ממשלת אחדות לאומית - סיקור מיוחדלאחר האחדות :  איך תראה עבודת האופוזיציה המצומקת ? שינוי שיטת הממשל :  החמצן של ממשלת האחדותהתמונה שמסגירה את המתווך הסודי של ממשלת האחדותמופז : " הצטרפתי לממשלה כדי להביא לחוק שירות לכל "
 יצחק לוי היה חבר כנסת ושר מטעם המפד"ל והאיחוד הלאומי 

ממשלת האחדות :  האזרחים נשמו לרווחה
הצטרפות קדימה לקואליציה מסמלת את חיסולה הרעיוני של המפלגה ,  אך יצחק לוי סבור כי הציבור יתייחס בעתיד פחות לסוגיית אמינותו של מופז כל עוד הממשלה תגיע להסכמים ממשיים

