 " אנו ערוכים למלחמה כוללת תוך כמה שעות "
 אלוף פיקוד הצפון התייחס לתרגיל העורף הנרחב ביותר שמתקיים אי פעם בישראל והדגיש כי ישראל אינה יכולה להרתיע מדינות וארגונים מלהתעצם ולכן צה"ל ערוך למלחמה כוללת תוך כמה שעות
 ( צילום :  רויטרס ,  עריכת וידאו :  יאיר דניאל ) 
אלוף פיקוד הצפון גדי אייזנקוט התייחס הבוקר  ( ראשון )  לתרגיל העורף שהחל היום . " אין היום אינטרס לאף אחד מהצדדים לפתוח בעימות נוסף ",  אמר אייזנקוט בפגישה עם ראשי רשויות בצפון . " עם זאת ,  צה"ל יודע להתמודד עם חזית בסוריה ובלבנון ובמקביל בעזה .  השאלה היא איך נדע להתמודד עם זה כעם ,  כציבור וכעורף שנותן גיבוי .  אפשר להרתיע מדינות וארגונים מלפעול ,  אי אפשר להרתיע מדינות וארגונים מלהתעצם ולכן אנחנו ערוכים למלחמה כוללת תוך כמה שעות ". 
ראש הממשלה בנימין נתניהו התייחס אף הוא לתרגיל ואמר בפתח ישיבת הממשלה לתרגיל פיקוד העורף . " השבוע יתקיים תרגיל העורף .  זו השנה הרביעית של התרגיל והוא יכלול הפעלת צופרים ברחבי הארץ :  בעבודה ,  במגורים ,  בבתי ספר ,  בבתי חולים ,  ברשויות המקומיות ובמשרדי הממשלה ",  אמר נתניהו .
 ראש הממשלה הוסיף כי  " זהו תרגיל שגרתי שנקבע לפני זמן רב ולא תוצאה של התפתחות ביטחונית חריגה .  פניה של ישראל לשקט ,  ליציבות ולשלום ,  אך אין זה סוד שאנו חיים באזור בו יש איום של רקטות וטילים וההגנה הטובה ביותר היא פיתוח ההרתעה וההגנה .  אנחנו משקיעים בכך תקציבים גדולים .  לצד זה חשוב להגביר את המודעות של אזרחי המדינה לנושאי המיגון ".  
גם שר הביטחון אהוד ברק התייחס לפני ישיבת הממשלה לתרגיל .  לדברי ברק , " בפעם הרביעית אחרי מלחמת לבנון השנייה אנחנו מתחילים בתרגיל 'נקודת מפנה 4' ,  כאשר עשרות רשויות ועשרות אלפי אנשי ביטחון והצלה יתרגלו כדי להפיק את מלוא הלקחים ".  ברק הדגיש , " אין לנו כוונה לפתוח במלחמה ,  אנחנו חותרים להשיג רגיעה ושלום .  מדינה כמו ישראל צריכה להיות מוכנה - ואנחנו מוכנים ". 
על רקע הצהרות לוחמניות של גורמים בעולם הערבי ,  משרד הביטחון ,  פיקוד העורף ורשות החירום הלאומית יפתחו הבוקר בתרגיל העורף הלאומי ,  המכונה  " נקודת מפנה 4 ".  במסגרת התרגיל יאומנו מרבית הרשויות המקומיות במצבי חירום .  על פי תרחיש התרגיל ,  תותקף ישראל מדי יום במאות טילים שישגרו בין היתר חיזבאללה ,  סוריה וחמאס .
 מחשש לעלייה במתיחות באזור נוכח התרגיל הארצי ,  העבירה ישראל מסרי הרגעה למדינות האזור דרך האו"ם .  ואולם ,  בכיר חיזבאללה ואחראי על אזור הדרום בארגון ,  נביל קאוק ,  סיפר בסוף השבוע כי אלפי לוחמי הארגון התחילו באימון בדרום לבנון שייערך במקביל לתרגיל מוכנות העורף .  בשיחה עם סוכנות הידיעות הצרפתית הוסיף קאוק ואמר כי ארגונו  " קרא לפעיליו להישאר בשיא הכוננות בתגובה לתרגילים הישראלים ".  הוא ציין עוד כי  " אלפי הלוחמים של חיזבאללה לא יגיעו לקלפי להצביע בבחירות המוניציפאליות ביום ראשון בשל הכוננות ".  
" התרגיל הפך לשגרה קבועה ",  אמר בשבוע שעבר סגן שר הביטחון מתן וילנאי , " מהות התרגיל היא העלאת המודעות של הציבור לגבי תרחישים בחזית האזרחית של מדינת ישראל .  הרוצה בשלום -ייכון למלחמה .  התרגיל הזה אינו מצביע על דבר מלבד הצורך להיות מוכן ".  וילנאי הדגיש ,  כי  " עם זאת ,  מכיוון שאנחנו יודעים שלא מאמינים לנו בתחום הזה ,  אנחנו נהיה במהלך התרגיל עם האצבע על הדופק .  העברנו את המסרים הנדרשים למקומות הנדרשים ".  וילנאי סירב להתייחס בהרחבה לעניין התחמשות חיזבאללה אולם אמר כי  " אנחנו יודעים מזמן שטווח הטילים מכסה את כל הארץ ,  ואנחנו יודעים שחיזבאללה עושה מאמץ גדול להשיג טילים נוספים ".  
עיקר התרגיל השנה יתמקד במוכנות הרשויות המקומיות ,  כאשר 30 רשויות יתרגלו מתקפה במשך יומיים .  בנוסף ,  ב-38 רשויות יתקיימו תרגילי שטח בהשתתפות כוחות של פיקוד העורף .  התרגיל יכסה 71% מאזרחי המדינה .  בין היתר תופעל צפירה ארצית בשעה 11 בבוקר יום רביעי ,  אולם במהלך התרגיל צפויות להישמע גם צפירות נוספות . " אין מושג כזה שההכנות למלחמה נגמרו ,  תמיד יש מה לעשות .  כשיש אירועים בעורף הדבר האחרון שמעניין את אלוף הפיקוד זה מאיפה זה מגיע .  אנחנו עוסקים במאות פגיעות בעורף ,  אנשים לא קולטים את זה ",  אמר וילנאי .
 עדכון ראשון :  7:17 

" אנו ערוכים למלחמה כוללת תוך כמה שעות "
 אלוף פיקוד הצפון התייחס לתרגיל העורף הנרחב ביותר שמתקיים אי פעם בישראל והדגיש כי ישראל אינה יכולה להרתיע מדינות וארגונים מלהתעצם ולכן צה"ל ערוך למלחמה כוללת תוך כמה שעות

