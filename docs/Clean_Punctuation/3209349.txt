משרד המשפטים :  העבודה על תיקי חקירות רה"מ תימשך כמתוכנן
במשרד המשפטים הבהירו כי החקירות הנוגעות לנתניהו הן  " תהליך עבודה סדור ומקצועי ,  שאיננו תלוי באירועים פוליטיים ".  זאת ,  על רקע הודעתם של ראשי הקואליציה על פיזור הכנסת והליכה לבחירות בתחילת אפריל .  נתניהו על החקירות : " אין לי שום ציפייה בנושא "
 משרד המשפטים הודיע היום  ( שני )  כי תהליך העבודה על תיקי החקירה הנוגעים לראש הממשלה בנימין נתניהו יימשך כמתוכנן ,  למרות הבחירות הצפויות להתקיים בחודש אפריל הקרוב . " מדובר בתהליך עבודה סדור ומקצועי ,  שאיננו תלוי באירועים פוליטיים ",  הבהירו .  
בהודעתם התייחסו במשרד המשפטים להנחיית היועץ המשפטי לממשלה ,  שלפיה  " אין מקום להשהות טיפול בתיקים נגד נבחרי ציבור או מועמדים ,  שהגיעו לאחר חקירה לפרקליטות או לתביעה המשטרתית לצורך החלטה אם להגיש כתב אישום .  ואולם ,  טיפול יהיה תוך מתן הדעת לזהירות הנדרשת ,  ולפי הצורך יובאו הדברים בפני היועץ המשפטי לממשלה או פרקליט המדינה ". 
עוד אמרו במשרד המשפטים כי  " ככל שהכנסת תתפזר - רשויות אכיפת החוק תפעלנה לפי ההנחיה .  כל פרסום אחר הוא בגדר ספקולציה בלבד ,  נוכח העובדה שתאריך סיום העבודה על התיקים עדיין לא ידוע ". 
בחירות 2019 - עוד בנושא:לאן הולכים מכאן ?  מורה נבוכים לפיזור הכנסת | הולכים לבחירותבגלל הבחירות :  מפכ"ל עד פיזור הכנסת - או רק אחרי הממשלה החדשה 
ראשי הקואליציה הודיעו מוקדם יותר היום כי החליטו לפזר את הכנסת וללכת לבחירות מוקדמות , " מתוך אחריות תקציבית ולאומית ".  הישיבה התקיימה לאור המשבר בהשגת רוב לאישור חוק הגיוס .  התאריך שעליו דיברו ראשי הקואליציה לבחירות הוא ביום שלישי ה-9 באפריל ,  והם החליטו לפזר את הכנסת  " בהקדם האפשרי ". 
בישיבת סיעת הליכוד אמר נתניהו ל קידום החקירות בתקופת הבחירות : " אין לי שום ציפייה בנושא ".  על ההחלטה ללכת לבחירות הוא אמר כי  " הקואליציה הנוכחית היא הגרעין לקואליציה הבאה ,  זה הבסיס .  אנחנו באים לבקש מנדט ברור מהבוחר להמשיך להוביל את מדינת ישראל בדרך שלנו ,  הדרך עשתה רבות ותעשה רבות ".  

משרד המשפטים :  העבודה על תיקי חקירות רה"מ תימשך כמתוכנן
במשרד המשפטים הבהירו כי החקירות הנוגעות לנתניהו הן  " תהליך עבודה סדור ומקצועי ,  שאיננו תלוי באירועים פוליטיים ".  זאת ,  על רקע הודעתם של ראשי הקואליציה על פיזור הכנסת והליכה לבחירות בתחילת אפריל .  נתניהו על החקירות : " אין לי שום ציפייה בנושא "
 
