משרד החוץ יוזם :  חידוש היחסים עם ונצואלה וקובה והתקרבות לאו"ם
תכנית העבודה השנתית של משרד החוץ תתפרסם היום ,  ובמרכזה נמצא שיקום הקשרים הדיפלומטיים עם ארבע מדינות באמריקה הלטינית שהיחסים עמם מנותקים .  עוד ביעדים :  שיתוף הפעולה עם ממשל טראמפ ,  מעקב אחרי איראן וניתוק הקשר בין הנושא הפלסטיני ליחסים עם האיחוד
ישראל שואפת לחדש את היחסים הדיפלומטיים עם ארבע מדינות באמריקה הלטינית :  קובה ,  ניקרגואה ,  ונצואלה ובוליביה - כך עולה מתכנית העבודה השנתית של משרד החוץ לשנים 2017 - 2018 המתפרסמת הבוקר  ( ראשון )  .  אחד מיעדי המשרד לשנתיים הקרובות ,  כך עולה מהתכנית ,  הוא  " חידוש הקשרים הדיפלומטיים עם ארבע מדינות שניתקו יחסיהן עם ישראל ",  כחלק מהניסיון להרחבי את הקשרים עם מדינות דרום אמריקה והקריביים .
 לדברי גורמים במשרד החוץ ,  ארבע המדינות נחשבות בעלות קו  " עוין ופרו פלסטיני ".  היחסים עם קובה נותקו ב-1973 ,  על רקע מלחמת יום כיפור ,  אך לאחר חידוש היחסים בין הוואנה לוושינגטון ב-2014 נפוצו הערכות כי המהלך עשוי להוביל גם לחימום הקשרים עם ירושלים .  היחסים עם בוליביה וונצואלה נותקו ב-2009 לאחר מבצע  " עופרת יצוקה ",  והיחסים עם ניקרגואה מנותקים מאז 2010 .  
תכנית העבודה של משרד החוץ ,  המתפרסמת במסגרת ספר תכניות העבודה של הממשלה לשנתיים הקרובות ,  כוללת את כלל מטרות ויעדי המשרד בזירה הבינלאומית המשתנה של עידן טראמפ , " ברקזיט "  והבחירות הצפויות בהמשך השנה בצרפת ובגרמניה . " שנת 2017 תהיה שנת מפנה בסביבת העבודה העולמית שבה פועל משרד החוץ ",  כתב מנכ"ל המשרד ,  יובל רותם ,  בפתח המסמך . " שינויים משמעותיים מתרחשים במפת ההנהגה העולמית והם יחייבו אותנו להיערכות ולגיוס כוחות לקידום פני המציאות המשתנה ". 
בראש יעדי המשרד עומדת ארצות הברית :  שימור שיתוף הפעולה האסטרטגי והידוקו ,  ועיצוב סדר יום משותף עם הממשל החדש והקונגרס ,  תוך התייחסות לשמירה על עקרון הדו מפלגתיות וחיזוק התמיכה ביהדות ארצות הברית .  יחד עם זאת ,  המשרד מדגיש את היעד של המשך השיח עם רוסיה בכל הקשור במדיניותה במזרח התיכון .
 איראן ממשיכה להיות היעד האסטרטגי הראשון של ישראל ,  תחת הסעיף  " קידום היבטי ביטחון לאומי ".  משרד החוץ מדגיש את הצורך במעקב אחר עמידתה של טהרן בהסכם הגרעין עם שש המעצמות ,  ובהבלטת מעורבותה בערעור היציבות באזור .  בנוסף ,  ניתן למצוא בסעיף זה את שימור מדיניות הקווים האדומים בזירה הסורית ,  ואת המשך הלחץ בינלאומי בנושא חיזבאללה וחמאס .  על הפרק נמצאים גם קידום היציבות האזורית והעמקת שיתוף הפעולה האזורי - ובפרט שימור השותפות עם מצרים וירדן וחיזוקה ,  העמקת שיתוף הפעולה האזורי ו"שיח עם גורמים מתונים במרחב ".  
בזירה האירופית ,  שואף המשרד לשמר ולחזק את שיתופי הפעולה והקרבה ,  ולנתק את הקשר בין הנושא הישראלי-פלסטיני ליחסים בין האיחוד והמדינות החברות בו לישראל .  המדינות הגדולות  גרמניה ,  בריטניה ,  צרפת ,  איטליה ,  ספרד ופולין - מוגדרות כ"מדינות יעד "  חשובות במיוחד .  בהמשך לביקורו של ראש הממשלה ושר החוץ בנימין נתניהו באפריקה בשנה שעברה ,  המשרד מגדיר את היעד ל"קפיצת מדרגה ביחסים עם יבשת אפריקה ",  על ידי דיאלוגים מדיניים ,  ביקורי בכירים ,  קשרים עם ארגונים כלכליים אזוריים ,  וחתירה לחידוש יחסים רשמיים עם מדינות נוספות ביבשת .  גם אסיה ומדינות האוקיינוס השקט ביעדי משרד החוץ ,  ובכלל זה משא ומתן להסכמי סחר חופשי עם סין ,  הודו ,  וייטנאם וקוריאה הדרומית .
 מהתכנית עולה כי למרות המתקפות הקשות בישראל על האו"ם ומוסדותיו ,  בעקבות שורה של החלטות אנטי ישראליות ובראשן החלטה 2334 של מועצת הביטחון נגד ההתנחלויות .  בירושלים שואפים להרחיב את הפעילות המשותפת עם האו"ם ועם ארגונים ומוסדות בינלאומיים ואזוריים .  סעיף שלם בתכנית מוקדש ל"ריכוז מאמץ לשיפור מעמד ישראל באו"ם וארגונים בינלאומיים ",  כולל סיכול יוזמות אנטי ישראליות ,  חשיפת האפליה ומאמץ לשינוי דפוסי הצבעה .  על פי מסמך היעדים ,  נראה כי הכוונה היא להגדיל את מעורבות ישראל באו"ם באמצעות השתלבות בכוחות שמירת שלום ושילוב ישראלים בתפקידים במנגנוני הארגון .  
בנוסף ,  במשרד מתכוונים לקדם את הטכנולוגיה והחדשנות הישראלית כאמצעי לקידום מדיניות החוץ והגברת הפעילות בפורומים בינלאומיים .  בין יעדי המשרד ניתן למצוא גם את קידום הייצוא הביטחוני הישראלי ,  והגדלה הדרגתית ועקבית של תקציב סיוע החוץ הישראלי לעולם המתפתח .
 ספר תכניות העבודה של הממשלה ,  שיוצג היום בישיבת הממשלה השבועית ,  הוא מסמך בן 800 עמודים המכיל את יעדי העבודה של 26 משרדי ממשלה ו-13 יחידות ותאגידים נוספים .  תכנית העבודה ,  שרוכזה על ידי מנכ"ל משרד ראש הממשלה אלי גרונר ,  כוללת מדדים כמותיים להערכת הצלחה של כל תכנית .  במשרד ראש הממשלה הצהירו על כוונתם לפרסם בתום השנה את נתוני הביצוע במדדים שנקבעו .
 לדוגמה ,  במשרד ראש הממשלה הוגדר  " קידום שילובם של יוצאי אתיופיה בחברה הישראלית ",  שאושר בהחלטות ממשלה בשנים האחרונות ,  כאחד היעדים המרכזיים לשנתיים הקרובות . " מחובתנו כממשלה לתרגם את המדיניות הממשלתית למדדים ברורים ",  אמר גרונר , " לא רק מדדי תשומה ,  המעידים על גודל התקציב והמשאבים שמשקיעה הממשלה בנושא מסוים ,  אלא גם מדדי תוצאה ,  המוודאים שאותה השקעה נושאת פרי ומיטיבה את מצבם של אזרחי ישראל .  זוהי שורת הרווח הסופית ,  הקיימת במגזר העסקי וחסרה לא פעם במגזר הציבורי ".  

משרד החוץ יוזם :  חידוש היחסים עם ונצואלה וקובה והתקרבות לאו"ם
תכנית העבודה השנתית של משרד החוץ תתפרסם היום ,  ובמרכזה נמצא שיקום הקשרים הדיפלומטיים עם ארבע מדינות באמריקה הלטינית שהיחסים עמם מנותקים .  עוד ביעדים :  שיתוף הפעולה עם ממשל טראמפ ,  מעקב אחרי איראן וניתוק הקשר בין הנושא הפלסטיני ליחסים עם האיחוד

