ממנהיגי יהדות ארה"ב : " אין די אמון באובמה "
 בראיון לוואלה !  חדשות אומר מלקולם הונליין ,  מהמנהיגים הבולטים ביהדות ארה"ב ,  כי  " אובמה הוא לא אנטי-ישראלי ",  אך טוען כי מדיניותו הובילה להיחלשותה של ארצו במזרח התיכון
בצד הפאנלים ,  ההרצאות והדיונים הרבים בוועידת הנשיא השבוע ,  כונסו גם מספר מפגשים סגורים ,  בהם - הרחק מעיני התקשורת - דנו בכירים מישראל עם מומחים ואנשי מקצוע מהעולם סביב  " שולחנות עגולים "  בסוגיות הקריטיות שעל סדר יומה של ישראל בשנים הקרובות .  בעוד במוסקבה הוכרזו שיחות שש המעצמות עם אירן ככישלון ,  לא קשה לנחש מה היה הנושא העיקרי שהעסיק את מפגש המוחות המצומצם בנושא  " המחר של יחסי ישראל-ארה"ב ".  עוצמת היחסים בין המדינות בלתי מעורערת ,  היה הקונצנזוס הכללי בדיון ,  בו השתתפו בין היתר ראש המועצה ביטחון לאומי לשעבר פרופ' עוזי ארד ,  מנכ"ל הליגה נגד השמצה אברהם פוקסמן ,  והשגריר לשעבר דורי גולד .  עם זאת ,  על רקע סקר שפורסם בשבוע שעבר ממנו עלתה ביקורת בציבור הישראלי על מדיניותו של נשיא ארה"ב ,  ברק אובמה ,  במזרח התיכון ,  לא נעלמו מהדיון גם החריקות שליוו את יחסי הממשל עם ישראל בשלוש השנים האחרונות .
" מה שחסר לנשיא אובמה זה בעיקר אמון ",  אומר מלקולם הונליין ,  מהמנהיגים הבולטים ביהדות ארצות הברית וסגן יו"ר ועידת הנשיאים של הארגונים היהודים האמריקאיים ,  שהגיע לישראל כאורח ועידת הנשיא והיה ממשתתפי השולחן העגול .  הונליין ,  שנחשב לאחת מדמויות המפתח ביחסי ישראל וארה"ב וב-25 השנים האחרונות ביקר לא מעט בחדר הסגלגל בבית הלבן ובאקווריום של ראשי ממשלות ישראל ,  מסביר בראיון לוואלה !  חדשות כי הוא סבור שמדיניותו של אובמה הובילה בין היתר להיחלשותה של ארה"ב במזרח התיכון ,  ומדגיש כי  " זו שאלה שנוגעת לא רק רק לישראל וארה"ב ,  אלא בכלל ".  
לדברי הונליין ,  שמלבד לקשרי הידידות הקרובים עם נתניהו ,  מקיים קשרים בלתי רשמיים שוטפים עם מנהיגים רבים במדינות ערב ובמפרץ הפרסי ,  בהם המלך עבדאללה ,  אנשי המועצה הצבאית במצרים ואף נשיא סוריה בשאר אל אסד ,  עמו נפגש בשנה שעברה בדמשק לפני פרוץ המהומות נגד המשטר ,  גם בעולם הערבי ישנם ספקות כבדים באש לעוצמת הגיבוי שהממשל האמריקאי יכול להעניק בעולם האינטרסים המורכב כיום .
" אני מבקר במדינות ערב ופוגש מנהיגים ,  וכולם מביעים דאגה מהיחלשות מעמדה של ארה"ב ,  ושל המערב באופן כללי .  הם מסתכלים על מה שקרה למובארק ועל מה שקורה עכשיו בשיחות עם אירן ,  ובאופן כללי הם לא רואים רצון ונחישות ,  והם לא מרגישים שהם יכולים לצפות בביטחון מה תהיה עמדת ארה"ב בכל הסוגיות ",  אומר הונליין ,  ומוסיף כי הוא סבור שגם מידת האמון שמדינות ערב נותנות באובמה תלויה בין היתר באמון בינו ובין ישראל .   ? חלק ממנהיגי ערב אומרים - אם ישראל ,  שיש לה תמיכה עצומה בקונגרס ובציבור ,  לא סומכת על ארה ? ב - אז איך אנחנו נסמוך עליה ?  ".  
כל כהונתו של הנשיא אובמה לוותה בביקורת קשה ומתיחות עם ישראל .  האם אתה סבור שהמדיניות בה בחר  " לא טובה ליהודים "?  
" זו שאלה מאוד מורכבת .  אובמה הוא לא אנטי ישראלי ,  כי בהגדרה - אף נשיא אמריקאי לא יכול להיות אנטי ישראלי .  לישראל וארה"ב יש לעתים קרובות אינטרסים שונים ,  אבל לא צריך להגזים ולנפח את המחלוקות - כי במקביל הן גם חולקות אינטרסים משותפים די מדהימים .  בסך הכל ,  אין ספק שהיחסים בין ישראל וארה"ב חזקים היום מתמיד ,  ושני הציבורים חשים רגשות חיוביים אחד כלפי השני .  מדי פעם ,  חילוקי הדעות הם שעולים ,  כי אף אחד לא מתענין בחדשות הטובות שלא עושות כותרות ".   
" לישראלים יש ספקות לגבי אובמה ,  וגם הוא עצמו הודה שייתכן וטעה בחלק מהמקרים .  אין ספק שבשנה הראשונה הנשיא פעל בנושאים מסוימים והעביר מסרים שעירערו את האמון .  הטעויות שנעשו היו ברמה האישית ,  בין אובמה לנתניהו ,  ובעיקר בפומביות של המתיחות והצורה שבה התייחסו לראש הממשלה .  אפשר שיהיו מחלוקות ,  זה בלתי נמנע ,  אבל צריך להתמודד איתם בשקט כי יש מי שינצל לרעה כל סדק .  אצל אובמה זה היה קולני מדי ,  ובחוסר התאמה למציאות ,  וכמובן שגם התקשורת מיהרה לסקר את זה בהרחבה ".  
בפגישתו הראשונה עם אובמה ,  מספר הונליין ,  ציטט בפניו הנשיא את קודמתו בתפקיד בוש ,  שאמר לו כי  " אחד הדברים שלמדתי הוא שאסור שיחסי ישראל וארה"ב יתנהלו לאור יום ".  הונליין ,  שביקש להביע את התנגדותו לדרישתו של אובמה להקפאת הבנייה בהתנחלויות ,  ניסה להסביר לאובמה את השלכות דרישתו הפומבית על היחסים עם ישראל . " אמרתי לו שאם הוא יציב סטנדרטים גבוהים כמו הקפאת התנחלויות ,  אבו מאזן לא יוכל להסתפק בדרישה מופחחת מכך .  'שמונה שנים בלי אור יום ,  שמונה שנים ללא התקדמות' ,  הוא אמר לי ,  ואני חשבתי שקרו הרבה דברים בשמונה השנים האלה - אנאפוליס ,  מפת הדרכים ,  יוזמת השלום הסעודית ,  ההתנתקות מעזה ,  אבל בעיניו לא היתה שם כל התקדמות ".  
על רקע החשש היהודי-אמריקאי כי התמיכה בישראל תהפוך לנושא פוליטי במסגרת הקרב המחודש של אובמה על הנשיאות ,  הונליין מקפיד להתנסח בזהירות ,  ומדגיש כי בעיית האמון של אובמה השתנתה ,  והאווירה והרוח העולה בפגישותיו ובהצהרותיו הפומביות הפכו חיוביות יותר .
 מה השתנה בהתנהלותו של אובמה ?  מה גרם לשינוי ?  
" קודם כל ,  הוא הכיר במציאות ,  שאין שלום חד צדדי .  אפילו הוא בעצמו אמר שאבו מאזן לא מסוגל או רוצה לספק שום דבר .  בלי קשר ,  חלק מהדברים שקרו עם ביבי בבית הלבן יצאו מפרופורציה ,  אז הוא עשה מאמץ כדי לתקן את הרושם ,  בהצהרות ,  וכמות הביקורים והחילופים חסרי התקדים .  אני חושב שזה מבטא את הערכתו לעומק היחסים ". 
האם ישראל צריכה לחשוש מהיחלשותה של ארה"ב במזרח התיכון ?  
" ישראל צריכה ארה"ב חזקה ,  וארה"ב צריכה ישראל חזקה .  זו לא ססמה ,  זה באמת נכון .  יש הדדיות ביחסים .  אני זוכר שפעם אחד מראשי הסגל בבית הלבן אמר לי 'ישראל היא נושאת המטוסים שלנו' ,  ובאמת ישראל מהווה מקור יציבות ומספקת יתרונות עצומים לארה"ב באזור .  ישראל צריכה להיות מודאגת אם ההשפעה האמריקאית והמערבית באזור תיחלש ,  ואני חושב שהמנהיגים בישראל אכן חוששים מהשינויים שהופכים את המערב לפחות רלבנטי ,  כמו עליית 'האחים המוסלמים' כי זה מערער על עוצמת המערב באזור ,  אבל לכן חשוב עוד יותר לעבוד יחד כדי להבטיח שעמידתה של ארה"ב ,  ביחד עם ישראל ,  תישאר איתנה ".  
בשנים האחרונות הולכים וגוברים הקולות הביקורתיים והליברליים בקרב יהדות ארה"ב ,  המתבטאים פומבית נגד מדיניות ישראל בשלל נושאים ,  בהם המשך הבנייה בהתנחלויות ,  גל החקיקה האנטי דמוקרטית ,  ההתבטאויות נגד מסתננים ועוד ,  ומתריעים מעת לעת כי תמיכתם בציונות אינה בלתי מותנית .  לדברי הונליין ,  הדדיות היחסים בין יהדות התפוצות לישראל אמנם מחייבת קשב ישראלי לביקורת ,  אך הוא מבחין בעיקשות בין מילות ביקורת  " שנאמרות מתוך אהבה לישראל "  לבין מי שמבקר מעמדה אנטי ישראלית . 
" השאלה שצריכה להישאל היא אם זו ביקורת על מדיניות או ביקורת על זכותה של ישראל להתקיים ?  האם מביעים התנגדות לבנייה התנחלויות או קוראים בשל כך לחרם אקדמי ומסחרי על ישראל ;  יש קווים אדומים וכשהם נחצים צריך להצביע עליהם ולהעיר עליהם ".  הונליין ,  שמדגיש ללא הרף את מידת הקרבה הפנומנלית של היחסים ,  סבור כי ביקורת פומבית אינה בהכרח הדרך להוביל לשינוי ,  וטוען כי ישראל ויהדות ארה"ב צריכות לפעול יחדיו ,  בשיתוף פעולה .
 תשומת הלב של ממשלת נתניהו ליהודים בנכר זוכה אצלו לשבחים גדולים . " אני חושב שזו הממשלה הכי רגישה וקשובה אי פעם ליהדות התפוצות ,  והיא אף יצרה כלים לעבודה משותפת כדי להתמודד ביחד עם הבעיות והרגישויות ,  ובין היתר אנחנו עובדים בשיתוף פעולה על פרויקטים רבים ,  ומנסים יחדיו לפעול לשינוי התפיסות המוטעות וייצוגי השקר של ישראל ". 
בקהילה היהודית בארה"ב עצמה עלתה ביקורת על מדיניות הגירוש של השוהים הבלתי חוקיים מישראל ,  ועל התבטאויותיהם של חלק מנבחרי הציבור .  איך אתה מרגיש לנוכח ההתבטאויות הגזעניות ?  
" כשמישהו מתבטא בצורה גזענית - צריך לגנות זאת .  לדוגמא ,  בנושא מדיניות ההגירה .  כל המדינות בעולם מתמודדות עם הבעיה הזו ,  גם ארה"ב מגרשת מדי שנה עשרות אלפי בני אדם .  המדיניות של ישראל היא בטח מהאנושיות יותר בעולם .  הכל שאלה של ייצוג - לא מדובר בגירוש אלא בהרחקה .  ואם פוליטיקאי משתמש בביטויים כמו 'סרטן' - אתה מגנה אותו על השימוש בשפה .  גם ראש הממשלה לא תומך בשפה הזו ".  
לפניות לכתבת :  tal_sh@walla.net.il
עוד בוועידת הנשיאנתניהו התבדח : " לפרס חסרה רק מדלייה אולימפית"ליברמן : " אי אפשר לכפות שלום על הפלסטינים"דגן : " להיפטר מאסד ולעזור למי שיסייע בכך "  

ממנהיגי יהדות ארה"ב : " אין די אמון באובמה "
 בראיון לוואלה !  חדשות אומר מלקולם הונליין ,  מהמנהיגים הבולטים ביהדות ארה"ב ,  כי  " אובמה הוא לא אנטי-ישראלי ",  אך טוען כי מדיניותו הובילה להיחלשותה של ארצו במזרח התיכון

