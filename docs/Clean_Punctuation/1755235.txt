נתניהו על ההקפאה :  ההצעה האמריקאית אינה סופית
רה"מ הבהיר בישיבת הממשלה כי ההחלטה הסופית על חידוש הקפאת הבנייה בהתנחלויות תובא לאישור הקבינט המדיני-ביטחוני .  לדברי אלי ישי ,  שרי ש"ס עשויים להימנע בהצבעה בממשלה בנושא ,  אם הבנייה בי-ם תחודש מיידית
 ( צילום :  גדעון צנטנר .  עריכה :  יאיר דניאל ) 
ש"ס תאפשר את חידוש הקפאת הבנייה בהתנחלויות ?  שר הפנים אלי ישי אמר הבוקר  ( ראשון )  ,  כי השרים מטעמה עשויים להימנע בהצבעה בממשלה על חידוש הקפאת הבנייה למשך שלושה חודשים .  זאת בכפוף למספר תנאים שהמפלגה דורשת כי יתקיימו :  א )  הבנייה בירושלים תחודש באופן מיידי ,  ב )  ישראל תקבל מכתב מנשיא ארצות הברית ברק אובמה ,  בו יובטח כי ניתן יהיה לבנות שוב בהתנחלויות .  ג )  ראש הממשלה בנימין נתניהו יתחייב כי הבנייה אכן תחודש בתום שלושה חודשים .
 לדברי ישי , " אנחנו לא נתמוך בהצעה .  עם זאת ,  ברור שיש הקפאה בכל המקומות כולל בירושלים מהקמת הממשלה .  לצערנו ,  ההקפאה קיימת ומשום כך אם התנאים שלנו יתקבלו - נביא את הדברים להכרעת הרב עובדיה יוסף ונשקול להימנע ".  
ראש הממשלה בנימין נתניהו התייחס בפתח ישיבת הממשלה להצעה האמריקאית להעניק לישראל חבילת הטבות בתמורה להארכת הקפאת הבנייה בהתנחלויות . " אעדכן את השרים על קווי ההצעה האמריקאית ",  אמר נתניהו . " היא עדין אינה סופית ונמשיך בהליך של גיבוש בין הצוותים .  כשיושלם העניין ,  אביא את הנושא בפני הקבינט .  אני עומד על כך שבכל מקרה יינתן מענה ביטחוני לישראל ",  סיכם ראש הממשלה .  במערכת הפוליטית מעריכים שנתניהו יצליח לגייס בקבינט רוב לתמיכה בהצעה .
 השר אבישי ברוורמן  ( העבודה )  הזהיר הבוקר כי אם ההצעה האמריקאית לא תאושר ,  מפלגת  " העבודה לא תוכל להיות בממשלה ".  ברוומרן קרא לראש הממשלה בנימין נתניהו לקבל את ההצעה באופן מיידי . " אני הייתי מקפיא לא לשלושה חודשים ,  אלא לשישה חודשים כדי למצות את המשא ומתן על גבולות וביטחון ",  הוא אמר . " הדבר הגרוע ביותר זה לדחות הצעה שכזו .  השאלה היא האם נתניהו מבין שהוא נמצא בנעליו של בן גוריון ביום לזכרו ,  והוא חייב לפעול כפי שבן גוריון פעל ". 
גם השר סילבן שלום  ( ליכוד )  התייחס להצעה האמריקאית : " הווטו האמריקאי הוא טעות אסטרטגית ",  אמר שלום . " הוא תמיד היה מובן מאליו וכרגע הוא מוגבל לשנה .  לא צריך לתבוע את הווטו כתנאי ,  אלא להמשיך במדיניות ארה"ב שהייתה נהוגה עד עתה .  היה צריך לעמוד על כך שלא יהיה להמשך להקפאה ושהכניסה למשא ומתן לא תותנה בכך .  אני מצטער שאנו הולכים בדרך הפוכה במאה ושמונים מעלות ממה שהתחייבנו ". 
השר יולי אדלשטיין  ( ליכוד )  אמר כי הוא מצר על כך שהדיון מתרכז בפרטים ולא בעקרון . " הממשלה התחייבה שההקפאה תיפסק ללא קשר לפרטים  .  ההקפאה הייתה טעות וחייבים להתנגד להמשכה .  הברית האסטרטגית ביננו לארה"ב לא צריכה להיות תלויה בצד זה או אחר ",  טען .
 לפני ישיבת הממשלה ,  תקפו ח"כים מימין ואף מתוך הליכוד את חבילת ההטבות האמריקאית שמוצעת בתמורה להארכת הקפאת הבנייה בהתנחלויות . " יו"ר סיעת הבית היהודי ,  ח"כ אורי אורבך ,  הודיע כי יפעל להוצאת הסיעה מהקואליציה אם ההקפאה תחודש . " לא נהיה שותפים לאובססיית ההקפאה של נתניהו ושל הליכוד ",  אמר ח"כ אורבך .  לעומתו אמר יו"ר המפלגה ,  שר המדע דניאל הרשקוביץ ,  כי במפלגתו  " עשינו מאמצים להילחם על ארץ ישראל ולשמר את הרוב בממשלה נגד ההקפאה .  לא הגיע הזמן להרים ידיים .  אנחנו עדיין משפיעים .  אנחנו במאמצים רציניים למנוע את הגזרות .  נוכחנו לדעת שהימצאותנו בבמוקדי ההכרעות הביאה לתוצאות ". 
חברת הכנסת ציפי חוטובלי  ( ליכוד )  אמרה כי  " ההקפאה הנוספת היא חזרה על שגיאה כפולה .  חולשה ישראלית תשדר לפלסטינים מסר שלילי וגם תביא להגברת לחצים על ישראל .  מדינת ישראל לא יכולה להיות בת ערובה של ארה"ב ". 
ח"כ דני דנון  ( ליכוד )  אף פתח הבוקר בסבב שיחות עם שרי הממשלה מטעם מפלגתו .  דנון ינסה לשכנע את השרים ,  ובפרט את בני בגין ,  משה יעלון ולימור לבנת ,  להתנגד להצעה האמריקאית .  לדברי דנון , " הקפאה שנייה לא היתה אופציה ולא תהיה אופציה .  עוד טייסת אחת לא משנה אידיאולוגיה ". 
ראשי שדולת ארץ ישראל בכנסת חברי הכנסת זאב אלקין ואריה אלדד שלחו הבוקר מכתב לשרי הממשלה וקראו להם להתנגד להצעה להקפאה נוספת של הבנייה בהתנחלויות . " אנו קוראים לכם לעמוד איתן בשעת מבחן זו ,  להתנגד לכל הקפאה נוספת ,  ולדרוש חידוש הבניה כפי שהחליט הקבינט .  שום חבילה ביטחונית לא תוכל להיות שוות-ערך לנכס הביטחוני של גב ההר ושל בקעת הירדן .  שום הבטחה אמריקאית לא תוכל להיות יציבה יותר מהבטחתכם לציבור בישראל להפסיק את ההקפאה ולהתחיל בבניה .  עתידו של כל משא ומתן מותנה ביכולתה של ישראל לעמוד בלחצים בלתי הוגנים ,  ועל כן התקפלות עכשיו תשפיע באופן הרסני על עתיד המו"מ כולו ". 
בהתייחסם לביקורת מימין אמרו גורמים מדינים בירושלים כי  " על רה"מ מוטלת האחריות .  היעד של קידום השלום הוא מספר אחת ובמיוחד כאשר לדבר מתלווה חיזוק ביטחוני משמעותי ".  לדברי הגורמים ,  מניתוח החבילה שארה"ב הציעה עולה כי היא אינה תלויה בקידום המו"מ המדיני או בהתנהלות הפלסטינים ,  אלא רק בהסכמה ישראלית להארכת ההקפאה .
 
נתניהו על ההקפאה :  ההצעה האמריקאית אינה סופית
רה"מ הבהיר בישיבת הממשלה כי ההחלטה הסופית על חידוש הקפאת הבנייה בהתנחלויות תובא לאישור הקבינט המדיני-ביטחוני .  לדברי אלי ישי ,  שרי ש"ס עשויים להימנע בהצבעה בממשלה בנושא ,  אם הבנייה בי-ם תחודש מיידית

