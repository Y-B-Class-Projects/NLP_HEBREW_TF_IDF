ברלוסקוני :  חולם שישראל תהיה חלק מאירופה
ראש ממשלת איטליה נחת בארץ יחד עם שבעה משריו והביע תקווה שישראל תצורף לאיחוד האירופי .  נתניהו החמיא לברלוסקוני וכינה אותו  " מנהיג אמיץ ולוחם למען השלום "
  ( צילום :  רויטרס ,  עריכה :  יאיר דניאל ) 
ראש הממשלה בנימין נתניהו כינה היום  ( שני )  את ראש ממשלת איטליה  " מנהיג אמיץ ולוחם למען השלום ",  כך דווח בגלי צה"ל .  בטקס קבלת הפנים לברלוסקוני ושבעת שריו שנחתו בארץ הוסיף נתניהו כי  " ברומא ובירושלים נוצקו יסודות התרבות המערבית ,  ולכן חשוב שאיטליה וישראל יתייצבו זו לצד זו ,  להגן על עתידן ותרבותן .  ברלוסקוני אמר כי הוא  " חולם על היום בו תצורף ישראל לאיחוד האירופי ".  
" אנחנו נחתום על שורה של הסכמים בתחום האנרגיה ,  איכות הסביבה ,  שיתוף פעולה כלכלי ,  בריאות ועוד ",  הוסיף נתניהו בטקס . " הידידות העמוקה בין שני עמינו ושתי מדינותינו היא בעלת חשיבות רבה עבורנו ,  ויש לה משמעות עמוקה על עתידנו ". 
בטרם בואו לישראל התייחס ראש ממשלת איטליה לאתגרים המדיניים העומדים בפני ישראל .  הוא קרא לממשלת ישראל לפעול למען חידוש שיחות השלום עם סוריה ,  שבמסגרתו תוחזר רמת הגולן לסורים ויכוננו יחסים דיפלומטיים בין המדינות .  בנוגע ליחסי ישראל והפלסטינים אמר ברלוסקוני כי מפעל ההתנחלויות הוא מכשול בפני השלום . " אני מבקש לומר לעם ולממשלת ישראל ,  בתור ידיד ,  עם היד על הלב ,  שהתמדה במדיניות זו היא מקח טעות .  בירכתי על אומץ לבו של ראש הממשלה נתניהו שהודיע על הקפאה של עשרה חודשים ",  אמר .
 
ברלוסקוני :  חולם שישראל תהיה חלק מאירופה
ראש ממשלת איטליה נחת בארץ יחד עם שבעה משריו והביע תקווה שישראל תצורף לאיחוד האירופי .  נתניהו החמיא לברלוסקוני וכינה אותו  " מנהיג אמיץ ולוחם למען השלום "
 
