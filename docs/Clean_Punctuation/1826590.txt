סוף עונת הנאומים :  השורות התחתונות
לאחר שחזונם המדיני נפרש בוושינגטון ,  במה מסכימים ברק אובמה ובנימין נתניהו ועל מה הם חלוקים ?  ארבעת הנאומים מאחורינו ,  ואלו משפטי המפתח שהותירו נשיא ארה"ב ור"מ ישראל
 ( צילום :  רויטרס ,  עריכה :  טל רזניק ,  קריינות :  אביב אברמוביץ' ) 
בשבוע האחרון ניהלו ברק אובמה ובנימין נתניהו ,  בשידור חי מוושינגטון לנגד עיני העולם ,  דיון על כמה מנקודות המחלוקת המרכזיות ביחסי ישראל וארצות הברית ,  הנוגעות לקווי היסוד המרכזיים להסכם שלום בין ישראל לפלסטינים .  אחרי שישה ימים ,  ארבעה נאומים ואלפי מילים ,  מה הן בעצם השורות התחתונות ?  על מה יש הסכמה ומה עדיין נתון במחלוקת ?  מה הודגש אצל אחד אך נעדר או הוצנע אצל האחר ?  הנה כמה ציטוטי מפתח מארבעת הנאומים  אם הם יובילו לחידוש התהליך המדיני ,  זה יהיה המצע לדיון .
 נושא אחד ,  שזכה להבלטה בכל ארבעת הנאומים ,  הוא המחויבות הבלתי מתפשרת לזכותה של ישראל להתקיים כמדינה יהודית ,  ולמאבק נגד כל ניסיון דה-לגיטימציה של ישראל בזירה הבינלאומית  ובכלל זה גם היוזמה להכריז חד-צדדית על הקמת מדינה פלסטינית באו"ם :  הן אובמה והן נתניהו הבהירו כי צעד כזה  " לא יביא שלום ",  ונתניהו אף  " הביע את הערכתו לעמדת הנשיא "  בנושא זה .  לפחות בעניין הזה ,  נתניהו אובמה צועדים יד ביד ,  כמו גם בקריאה הבלתי מתפרשת למנוע נשק גרעיני מאירן  אם כי נתניהו הוסיף גם דרישה  " להראות לאירנים שכל האופציות על השולחן ".  
אך נתניהו הוסיף גם עוד דרישה על המחויבות לקיומה של ישראל כמדינה יהודית  ההתחייבות כזו צריכה להגיע גם מהפלסטינים : " הגיע הזמן שהנשיא עבאס יתייצב בפני בני עמו ויגיד :  'אני מקבל את המדינה היהודית' ",  הבהיר ראש הממשלה בקונגרס .  התביעה הזו ,  שמלווה כבר חודשים את הניסיונות המקרטעים לחדש את תהליך השלום ,  נעדרה כל התייחסות בשני נאומיו של אובמה  אך בעיני נתניהו , " זו הסיבה שבגללה עדיין אין שלום ". 
את מירב הכותרות מאז נאומו של אובמה במחלקת המדינה תפסו המילים  " גבולות 67 ",  אך בתום הנאומים ,  נראה כי המחלוקת כאן הייתה סמנטית מעיקרה ,  והניסוחים הסופיים שנבחרו על ידי שני המנהיגים בנושא הגבולות אינם סותרים .  עם זאת ,  הניסוחים הקצרים והמעורפלים בשאלות כה מורכבות מותירים עדיין כמובן תחום אפור רחב ונתון לפרשנות לגבי הגבול הסופי .
 אצל אובמה בוועידת איפא"ק   " הגבולות של ישראל ופלסטין צריכים להתבסס על קווי 1967 עם חילופי שטחים מוסכמים ..  .  מתוקף הגדרתו של תהליך השלום ,  הצדדים ינהלו מו"מ על הגבול ,  שיהיה שונה מזה שהיה קיים ב-4 ביוני 1967 ..  .  שיתחשב בשינויים שחלו ב-40 השנים האחרונות ,  בכלל זה המציאות הדמוגרפית והצרכים המשתנים של שני הצדדים ".  
אצל נתניהו בקונגרס   " הפשרה על הגבול תשקף את השינויים הדמוגרפיים המשמעותיים שחלו מאז 1967 .  רובם הגדול של 650,000 המתנחלים חיים באזורים מאוכלסים בצפיפות אך קטנים בשטח ,  שבכל הסדר שלום ריאלי יהיו בתוך גבולות ישראל ,  כמו גם אתרים נוספים בעלי חשיבות אסטרטגית ולאומית ..  .  יהיו התנחלויות שיישארו מחוץ לגדר ..  .  ישראל תהיה נדיבה לגבי הגודל ,  אבל נהיה נחושים מאוד בשאלה היכן ". 
מלבד שאלת הגבולות ,  שתי הסוגיות הנוספות שנחשבות לאבני הנגף המרכזיות בפני הסכם הן מעמד ירושלים ובעיית הפליטים .  בנושאים אלו ,  קבע נתניהו תנאים ברורים ,  בעוד אובמה נמנע לחלוטין מדיון בהם .
 בעניין הפליטים קבע נתניהו מול הקונגרס : " פלסטינים  רק לפלסטין .  המשמעות :  בעיית הפליטים תיפתר מחוץ לגבולות מדינת ישראל ". 
לגבי ירושלים ,  הבהיר : " אסור לחלק את ירושלים לעולם ,  והיא חייבת להיות הבירה של מדינת ישראל .  אני יודע שזה קשה לפלסטינים ,  אבל אפשר למצוא פתרון ".  הוא לא פירט בנושא .
 אובמה הסתפק בנאומו במחלקת המדינה באמירה קצרה מעורפלת ביותר : " עתיד ירושלים והפליטים הן סוגיות טעונות רגשית ,  אך תזוזה קדימה בנושאי הגבולות והביטחון תספק בסיס לפתור גם את הסוגיות האלה ,  ולממש את שאיפות שני הצדדים ". 
הנושא האקטואלי ביותר שעמד על סדר יומם של הנואמים היה האתגר שמציב בפני תהליך השלום הסכם הפיוס בין פתח לחמאס .  נתניהו ואובמה היו תמימי דעים ביחס השלילי לפיוס הפלסטיני ,  אך המיקוד היה שונה :  בעוד הנשיא התמקד בקריאה לחמאס לשנות את דרכיו ,  נתניהו פסל מלכתחילה כל מגע עמו ,  או עם ממשלה שהוא שותף לה .
 אצל אובמה   " ההסכם הנוכחי בין פתח לחמאס מציב מכשול גדול לשלום .  אי אפשר לצפות משום מדינה לנהל משא ומתן עם ארגון טרור שנשבע להשמיד אותה .  נמשיך לדרוש מהחמאס לקבל את האחריות הבסיסית לשלום :  להכיר בזכותה של ישראל להתקיים ,  להתנגד לאלימות ולהיצמד לכל ההסכמים הקיימים ". 
אצל נתניהו   " חמאס אינו פרטנר לשלום ,  הוא מחויב להשמדת ישראל ולטרור ..  .  ישראל לא תישא ותיתן עם ממשלה פלסטינית שנתמכת בידי הגרסה הפלסטינית של אל-קאעדה .  אני אומר לעבאס :  קרע את ההסכם עם חמאס וחתום הסכם עם המדינה היהודית  וישראל תהיה הראשונה לברך את המדינה הפלסטינית כחברה החדשה באו"ם ". 

סוף עונת הנאומים :  השורות התחתונות
לאחר שחזונם המדיני נפרש בוושינגטון ,  במה מסכימים ברק אובמה ובנימין נתניהו ועל מה הם חלוקים ?  ארבעת הנאומים מאחורינו ,  ואלו משפטי המפתח שהותירו נשיא ארה"ב ור"מ ישראל

