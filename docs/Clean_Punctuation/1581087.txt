הישיבות הכריזו מלחמה כנגד הקיצוץ של נתניהו
על פי ההצעה שתובא לאישור הממשלה ,  300 מיליון שקל יקוצצו מתקציב הישיבות - כמחצית מהתוספת שהובטחה להן .  נתניהו צפוי להטיל את כל כובד במשקלו במטרה להתמודד עם התנגדות הסיעות החרדיות
ראש הממשלה ,  בנימין נתניהו ,  יזדקק ביום חמישי לכל כוח המנהיגות שלו כדי להעביר בממשלה את הצעת הקיצוץ בתקציב המדינה - בסך 2 מיליארד שקל .  על פי ההצעה ,  יבוצע קיצוץ חד בתוספת התקציב שהובטחה למפלגות החרדיות בהסכמים הקואליציוניים .  הקיצוץ יכלול קיצוץ של 300 מיליון שקל בתוספת שהובטחה לישיבות ,  וקיצוץ של 100 מיליון שקל בכספים נוספים שהובטחו לש"ס ,  יהדות התורה והבית הלאומי .  
בהסכמים הקואלציוניים של ממשלת נתניהו ניתנו הבטחות כספיות רבות ,  בהן תוספת של 750 מיליון שקל לתקציב הישיבות .  הצעת הקיצוץ החדשה מתבססת על קיצוץ של 750 מיליון שקל בכל ההסכמים הקואלציוניים - 20% מהיקף ההסכמים .  
המשמעות של ההצעה היא שהמפלגות החרדיות עומדות לאבד חלק ניכר מההישגים שהשיגו במסגרת ההסכמים על הצטרפותם לקואליציה .  אמנם לפי ההצעה של האוצר רק מחצית מהסכום יקוצץ והיתרה תידחה ל-2011 ,  אך ספק אם הדבר ימתיק את הגלולה המרה מבחינת המפלגות החרדיות .  לפיכך ,  לנתניהו ולשר האוצר יובל שטייניץ צפוי מאבק לא פשוט בממשלה על אישור ההצעה .  
ככל הנראה ,  נתניהו יטיל את כל כובד משקלו בניסיון לשכנע את חברי הממשלה לאשר את הקיצוץ .  התנגדותה של יהדות התורה אמורה להיות מוחלשת מכיוון שמשרד הבריאות ,  בראשות סגן שר הבריאות יעקב ליצמן  ( יהדות התורה )  ,  הוא אחד משני הנהנים העיקריים מהקיצוץ .  לפי תוכנית הקיצוצים ,  המשרד אמור לקבל תוספת של עד חצי מיליארד שקל לשם היערכות נגד שפעת החזירים .  
בנוסף ,  נתניהו יבהיר לחברי הממשלה את נחיצות העברתם של 1.5 מיליארד שקל למערכת הביטחון עבור צרכים ומטרות שנשארו חסויים .  בממשלה רומזים כי מדובר בצרכים ביטחוניים דוחקים של ממש ,  מה שיקשה מאוד על שרי הממשלה לסרב לתקצב אותם .  למעשה ,  נתניהו קיבל החלטה עקרונית על שינוי סדר העדיפות בתקציב 2009-2010 לטובת הצרכים הביטחוניים ,  ובלי הסכמה על קיצוץ רוחבי בתקציבי המשרדים ובהסכמים הקואלציוניים ,  לא יימצא מקור למימונם .
 
הישיבות הכריזו מלחמה כנגד הקיצוץ של נתניהו
על פי ההצעה שתובא לאישור הממשלה ,  300 מיליון שקל יקוצצו מתקציב הישיבות - כמחצית מהתוספת שהובטחה להן .  נתניהו צפוי להטיל את כל כובד במשקלו במטרה להתמודד עם התנגדות הסיעות החרדיות

