דיווח ברוסיה :  אבו מאזן הסכים להיפגש עם נתניהו במוסקבה
סוכנות הידיעות אינטרפקס ציטטה את השגרירות הפלסטינית ולפיה יו"ר הרשות מוכן להיוועד עם רה"מ .  ואולם ,  גורם בכיר ברשות אמר לוואלה !  NEWS כי פסגה שכזאת תתקיים רק אם דרישות רמאללה ימולאו
 ( ריבלין ,  בחודש יוני : " היוזמה הצרפתית תדחוף את העמים לחיק הייאוש ")  
יו"ר הרשות הפלסטינית אבו מאזן הסכים להיפגש עם ראש הממשלה בנימין נתניהו במוסקבה  כך דיווחה היום  ( שני )  סוכנות הידיעות הרוסית  " אינטרפקס ",  שציטטה את השגרירות הפלסטינית במוסקבה .  זאת במסגרת המאמצים של הקרמלין לחדש את המשא ומתן בין הצדדים .  
עם זאת ,  גורם פלסטיני בכיר ברשות אמר בתגובה לוואלה !  NEWS כי הם לא קיבלו שום עדכון על התפתחות באשר לדרישותיה הנוגעות לקיום מפגש פסגה שכזה .  הגורם הסביר כי מחר יגיע סגן השר הרוסי מיכאיל בוגדנוב לרמאללה כדי לעדכן את הרשות על תשובת נתניהו לתנאיה של הרשות .  היום נפגש בוגדנוב עם נתניהו בירושלים .  
הגורם הדגיש כי ההנהגה הפלסטינית דורשת שישראל תסכים להקפאת הבנייה בהתנחלויות ולשחרור אסירי הפעימה הרביעית ,  וכי ללא זה אין טעם בפגישה עם נתניהו .  הגורם הביע תמיהה על פרסום הדיווח ממוסקבה ולא מרמאללה .
 בהודעה מלשכתו של נתניהו נמסר כי במהלך הפגישה עם בוגדנוב הציג ראש הממשלה את  " עמדתה של ישראל ,  לפיה הוא תמיד מוכן להיפגש ללא תנאים מוקדמים ,  ובהתאם לכך שוקל את הצעתו של נשיא רוסיה ואת התזמון של הפגישה המוצעת ".  טרם נמסרה כל התייחסות רשמית ליוזמה הרוסית מצד הרשות הפלסטינית .  

דיווח ברוסיה :  אבו מאזן הסכים להיפגש עם נתניהו במוסקבה
סוכנות הידיעות אינטרפקס ציטטה את השגרירות הפלסטינית ולפיה יו"ר הרשות מוכן להיוועד עם רה"מ .  ואולם ,  גורם בכיר ברשות אמר לוואלה !  NEWS כי פסגה שכזאת תתקיים רק אם דרישות רמאללה ימולאו

