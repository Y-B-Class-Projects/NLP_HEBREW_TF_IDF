 " ישראל לא זוכה למספיק הערכה בעולם "
 שליח הקוורטט למזרח התיכון נועד הערב עם רה"מ נתניהו ושיבח את ההקלות לפלסטינים בגדה .  נתניהו : " אילו הפלסטינים היו משתפים פעולה ,  ניתן היה להגיע להישגים גדולים יותר  "  
" ממשלת ישראל לא זוכה למספיק קרדיט מהעולם על ההקלות שהיא העניקה בזמן האחרון לפלסטינים בגדה המערבית ",  כך אמר הערב  ( שני )  שליח הקוורטט למזרח התיכון טוני בלייר בפגישה עם ראש הממשלה בנימין נתניהו בירושלים .  בלייר התייחס בדבריו להסרת המחסומים ולהידוק שיתוף הפעולה הביטחוני בין ישראל לרשות הפלסטינית .
 ראש הממשלה בנימין נתניהו אמר במהלך הפגישה כי  " אילו היה שיתוף פעולה גדול יותר מצד הפלסטינים ,  ניתן היה להגיע להישגים גדולים יותר בשיפור מצבם הכלכלי באזור יהודה ושומרון ".  בפגישה ,  בה נטל גם חלק סילבן שלום ,  המשנה לראש הממשלה והשר לפיתוח אזורי ,  דנו השלושה בקידום פרויקטים כלכליים בגדה המערבית .  בין הפרויקטים :  תכנון ופיתוח אזור תעשייה קלה סמוך לבית לחם ,  פיתוח אזור תעשייה גדול בג'נין ואזור לייצור ועיבוד מוצרי חקלאות ביריחו .  בנוסף ,  הוצגו בפני בלייר החלטות שהממשלה קיבלה במטרה להקל על האוכלוסייה הפלסטינית ,  בהן הרחבת שעות הפעילות במחסום אלנבי .  
בתוך כך ,  ראש הממשלה נתניהו אמר אתמול כי הפתרון לשלום עם הוא הכרה פלסטינית במדינת ישראל כמדינת היהודים וויתור מצידם על זכות השיבה .  בטקס לציון 105 שנה למותו של חוזה המדינה בנימין זאב הרצל שנערך בהר הרצל בירושלים ,  אמר נתניהו : " אני מייחל ליום שהמנהיגים של הפלסטינים כולם יתייצבו מול עמם ויגידו דברים אלה :  'אנו מכירים בזכות העם היהודי על הארץ הזו ואנו נחיה לצדכם' ". 
הוא הוסיף ,  כי  " ברגע שזה ייאמר ייפתח פתח עצום לשלום משום שהמנהיגות הפלסטינית תגיד לעמה שזו לא רק כוונתם ,  אלא צריכה להיות גם כוונתו ".  עוד אמר ראש הממשלה כי  " הרצל הגיע למסקנה שרק כינונה של מדינה יהודית ריבונית עם כוח מגן משלה תגאל את היהודים מחולשתם הכרונית ותאפשר להם לשוב לשלוט בגורלם ".  

" ישראל לא זוכה למספיק הערכה בעולם "
 שליח הקוורטט למזרח התיכון נועד הערב עם רה"מ נתניהו ושיבח את ההקלות לפלסטינים בגדה .  נתניהו : " אילו הפלסטינים היו משתפים פעולה ,  ניתן היה להגיע להישגים גדולים יותר  " 

