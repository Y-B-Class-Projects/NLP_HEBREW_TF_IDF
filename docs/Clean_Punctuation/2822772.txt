 " פוקס "  נגד נתניהו : " מתעלם מהנשיא ומתגנב לקונגרס "
 שני מגישים בכירים של הרשת המזוהה עם המפלגה הרפובליקנית ומביעה תמיכה עקבית בישראל תקפו את נאומו המתוכנן של ראש הממשלה שבועיים לפני הבחירות . " הוא לא היה בא לפה אם הוא לא היה חושב שזה ישתלם לו פוליטית "
  ( צפו בלבני ולפיד תוקפים את נאום נתניהו בקונגרס ,  אתמול )  
ביקורת נדירה על נתניהו גם מצד הימין השמרני בארה"ב :  מגיש בכיר של רשת  " פוקס ",  המזוהה עם המפלגה הרפובליקנית ומביעה תמיכה עקבית בישראל ,  תקף אמש  ( שבת )  בחריפות את הנאום המתוכנן של ראש הממשלה בפני הקונגרס זמן קצר לפני הבחירות בישראל .  המגיש כריס וואלאס כינה את התנהלותו של נתניהו  " מעוותת ".  
וואלאס הוא אחד העיתונאים הבכירים ביותר ברשת הימנית-שמרנית שהיא גם הרשת הנצפית ביותר בארה"ב .  הוא מגיש בין השאר את תכנית סוף השבוע שלה .  בהופעתו היום באחת מתכניות האקטואליה של  " פוקס ",  אמר וואלאס כי הביקורת על נתניהו והרפובליקנים הינה  " מוצדקת לחלוטין ",  והוסיף כי  " כדי להבין עד כמה כל הדבר הזה מעוות ,  צריך לזכור ששר החוץ ,  ג'ון קרי ,  נפגש השבוע במשך שעתיים עם שגריר ישראל בוושינגטון ,  רון דרמר ,  ולא שמע ממנו מילה בנושא ". 
עוד על נאום נתניהו בקונגרס:נתניהו ינאם בקונגרס האמריקני שבועיים בלבד לפני הבחירותלבני נגד נתניהו : " פוגע ביחסים עם ארה"ב בגלל פוליטיקה"הבית הלבן נגד הזמנת נתניהו : " הפרה של הפרוטוקול " 
" אני חייב להודות שאני המום ",  אמר וואלאס והוסיף : " כל זה קורה שבועיים לפני הבחירות  ( בישראל )  ,  ונתניהו הוא פוליטיקאי ממולח מאוד .  הוא לא היה בא לפה אם הוא לא היה חושב שזה ישתלם לו פוליטית ".  וואלאס הוא מבקר חריף של הנשיא אובמה ,  כמו כל הרשת עבורה הוא עובד ,  אולם בהתייחס לפרשה האחרונה ,  הוא אמר כי  " עבור נתניהו ,  להסתכסך בצורה כזו עם אובמה ,  שהולך להיות בתפקיד עוד שנה וחצי ,  זה סיכון גדול ".  
מגיש אחר ברשת ,  שפארד סמית' ,  ציין במהלך שיחתו עם וואלאס כי  " זה נראה כאילו הם  ( נתניהו ושותפיו להזמנה לקונגרס ,  א"ת )  חושבים שאנחנו ,  האזרחים האמריקנים ,  חבורת מטומטמים ".  שני העיתונאים הבכירים הדגישו תוך כדי שיחתם כי הם מסכימים עם הגישה הנוקשה של ישראל כלפי איראן ,  אולם ביקרו בחריפות את נתניהו על כך שהוא  " מגיע לכאן ,  מתעלם מהנשיא ומתגנב לקונגרס ".  
ביקורת כה חריפה על ישראל מצד אנשי  " פוקס "  הינה חריגה ביותר .  מדבריהם של וואלאס וסמית' עולה כי עיקר הביקורת שלהם נובע מכך שנתניהו הפר את כללי הכבוד הנהוגים בין מנהיגי ישראל וארה"ב ,  ובכך ביטא זלזול עמוק לא רק בנשיא אובמה עצמו ,  אלא במוסד הנשיאות בארה"ב ובציבור האמריקני .
  ( עדכון ראשון :  21:43 ) 
לפניות לכתב אמיר תיבון :  amir.tibon@walla.co.il  

" פוקס "  נגד נתניהו : " מתעלם מהנשיא ומתגנב לקונגרס "
 שני מגישים בכירים של הרשת המזוהה עם המפלגה הרפובליקנית ומביעה תמיכה עקבית בישראל תקפו את נאומו המתוכנן של ראש הממשלה שבועיים לפני הבחירות . " הוא לא היה בא לפה אם הוא לא היה חושב שזה ישתלם לו פוליטית "
 
