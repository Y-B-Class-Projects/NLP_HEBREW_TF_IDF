ביבי לא רוצה להוזיל את המס על הדלק
הכנסת דחתה הצעת חוק להגבלת המס על הדלק ל-30 אחוזים אשר הייתה מוזילה מחירו משמעותית .  ראש הממשלה ושר האוצר הצביעו נגד
מליאת הכנסת דחתה בצהריים הצעת חוק אשר נועדה להגביל את שיעור המס על הדלק ל-30 אחוזים .  הצעת החוק הוגשה על ידי ח"כ יואל חסון  ( קדימה )  ,  וקבעה עוד שהעלאת שיעור המס מעבר ל-30 אחוזים תחייב אישור של ועדת הכספים .  
30 ח"כים הצביעו בעד הצעת החוק ,  מול 43 שהתנגדו .  ראש הממשלה בנימין נתניהו ושר האוצר יובל שטייניץ נמנו עם המתנגדים .  באוצר העריכו את עלותה של הצעת החוק בכ-7-8 מיליארד שקלים בשנה . 
" מחירי הדלק יעלו פעם נוספת בתחילת אוגוסט ,  ואז תעמדו אל מול מחאה ציבורית גוברת ומוצדקת נגד הממשלה הכי אנטי-חברתית שהיתה במדינה ",  אמר חסון בדיון . " הממשלה לא מבינה שום דבר חוץ מכוח ,  והכוח יגבר ברחוב עד שאתם תלכו הביתה ".   
" הליכוד הוא מפלגה שפעם היתה מפלגה חברתית ,  והפכה כלי שרת בידי בנימין נתניהו - האדם הכי אנטי חברתי .  כולכם משרתיו וכולכם תהיו קורבנותיו הפוליטיים ",  הוסיף חסון .  
סגן שר האוצר ח"כ יצחק כהן  ( ש"ס )  ,  שעלה אחרי חסון לדוכן הנואמים במליאה ,  הבהיר כי הממשלה מתנגדת להצעת החוק . " הדברים שלך לא ראויים לתגובה .  זו אותה הקשקשת כרגיל .  אתה קשקשן וברברן עלוב כזה קטן ".  בתגובה קרא חסון לעברו , " בושה ,  תחזור בך .  אתם תרסקו את הציבור ".  
דובר קדימה אמר בתגובה : " שבוע אחר שבוע קואליצית נתניהו יורקת בפניו של מעמד הביניים .  ממסיבות העיתונאים הבומבסטיות של נתניהו נותרה רק הצבעתו נגד הגבלת המס על הדלק והצבעתו נגד דיור בר השגה .  נתניהו מוכיח לציבור שלמילתו אין שום ערך ,  ושהוא לא סופר את המפגינים ברחובות .  לציבור נמאס מקואליצית נתניהו .  נתניהו ושריו כבדים על הציבור ". 
הדלק יתייקר שוב ב-1 באוגוסט
וואלה !  רכב אצלכם גם בפייסבוק

ביבי לא רוצה להוזיל את המס על הדלק
הכנסת דחתה הצעת חוק להגבלת המס על הדלק ל-30 אחוזים אשר הייתה מוזילה מחירו משמעותית .  ראש הממשלה ושר האוצר הצביעו נגד

