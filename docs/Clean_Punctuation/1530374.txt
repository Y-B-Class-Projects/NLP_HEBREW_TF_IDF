פרס : " על העם להתאחד בגינוי הרצח המזעזע "
 נשיא המדינה התייחס הבוקר למסע הרצח במרכז ההומו-לסבי בת"א . " רצח מזעזע שעם תרבותי ונאור לא יכול להשלים עימו ".  שרי הממשלה אמרו בישיבה השבועית כי  " על כל רשויות החוק לצאת מגדרן ולהביא את האחראים לכך על עונשם "
  ( עריכת וידאו :  גדי וינסטוק ) 
נשיא המדינה שמעון פרס התייחס הבוקר לרצח אמש במרכז הקהילה ההומו-לסבית בתל אביב בו נרצחו שני בני אדם ועוד 10 נפצעו .  פרס אמר כי מדובר ב"רצח מזעזע שעם תרבותי ונאור לא יכול להשלים עימו ".  לדבריו , " רצח ושנאה הם שני הפשעים הקשים ביותר בחברה .  על העם כולו להתאחד בגינוי המעשה הנתעב הזה ". 
גם שרי הממשלה שהתכנסו הבוקר לישיבה השבועית התייחסו בירי .  ראש הממשלה בנימין נתניהו אמר בפתח הישיבה כי הוא מזועזע מהרצח . " אני מגנה בכל תוקף את הרצח המזעזע .  שוחחתי עם השר לביטחון פנים יצחק אהרונוביץ' ,  ואני מחזק את ידי המשטרה בחיפוש ובמציאת הרוצח .  אנחנו נביא אותו לדין ונפעיל את כל חומרת החוק לגביו .  אני רוצה לומר לאזרחי ישראל - אנחנו מדינה דמוקרטית של סובלנות ,  ועלינו לכבד כל אדם באשר הוא .  אני שולח את תנחומי למשפחות ההרוגים ואיחולי החלמה לפצועים ". 
שר הביטחון ויו"ר מפלגת העבודה אהוד ברק גינה אף הוא בחריפות את אירוע הירי אתמול . " אני מגנה בכל החומרה את מפגן השנאה המכוער שראינו אתמול בתל אביב .  על כל רשויות החוק לצאת מגדרן ולהביא את האחראים לכך על עונשם ". 
שר החינוך גדעון סער אמר כי  " זהו פיגוע מתועב ,  מי שביצע אותו הוא תואם טליבן ,  ששונא את החירות ומחזיק בתפישה שמאיימת על דמותה ועתידה של ישראל כחברה חופשית ". 
המשנה לראש הממשלה ,  השר סילבן שלום ,  גינה בחריפות את האירוע . " מדובר במקרה מזעזע וחמור ביותר ,  כאשר אנשים נפגעים על לא עוול בכפם .  הפיגוע אתמול קשה ביותר ומחייב חקירה מאומצת והבאת הרוצח לדין במהרה ". 
מוקדם יותר הגיבה על אירוע הירי גם יו"ר קדימה ,  ציפי לבני ,  ואמרה כי  " גם אם טרם נודעו כל פרטי האירוע ,  השנאה קיימת וצריך להתמודד מולה .  האירוע הקשה צריך לעורר את החברה להתנער מדעות קדומות ,  לקבל ולהכיר בזכותו של כל אדם לחיים בטוחים בכבוד ".  לדבריה , " ביום הזה להעביר מסר חד משמעי כנגד כל גילוי של אי סובלנות ,  הסתה ואלימות ולפעול נגד כל ביטוי שלהן ". 
ח"כ יוחנן פלסנר  ( קדימה )  אמר כי  " פשע השנאה המחריד אמש ,  הוא גם פשע נגד הדמוקרטיה והחופש ומנוגד לערכיה הבסיסיים של מדינת ישראל ".  פלסנר הביע בשם סיעת קדימה הזדהות עם כאבם של משפחות הקורבנות ועם כאבה של הקהילה ההומו-לסבית .
 אמש סמוך לשעה 23:00 נכנס לעבר מרכז האגודה לזכויות הפרט לנוער הומו-לסבי בתל אביב הולך רגל לבוש שחורים ,  פתח בירי לעבר הנוכחים ונמלט מהמקום .  מהירי נהרגו ליז טרובישי ,  תושבת חולון בת 16 וניר כץ ,  תושב גבעתיים בן 26 .  עשרה בני אדם נוספים נפצעו מהירי והם אושפזו בבתי החולים .
 לאחר האירוע התייחסו אליו פוליטיקאים שונים מימין ומשמאל .  ח"כ ניצן הורוביץ  ( מרצ )  הגיע לזירת פיגוע הירי בתל אביב ,  כדי לחזק את ראשי האגודה ההומו-לסבית והפעילים והביע צער עמוק ותדהמה על ההתקפה .  לדברי הורוביץ , " זוהי ההתקפה החמורה ביותר נגד הקהילה הגאה בישראל אי פעם ".  בהפגנה ספונטנית שארגנה הקהילה ,  הוסיף ח"כ הורוביץ כי  " הרוצח יחטוף מנה אחת אפיים מקהילה שהיא גאה וחזקה .  התירו את דמנו ,  אבל אנחנו לא נחזור לארון ". 
יו"ר מרצ ,  חבר הכנסת חיים אורון הביע שאט נפש וזעזוע עמוק מהרצח שאירע במרכז של הקהילה ההומו-לסבית ברחוב נחמני בתל אביב ואמר : " האלימות ,  הקנאות והעדר הסובלנות בחברה הישראלית הגיעו לשלב מייאש ורצחני .  על החברה בישראל להבין כי היא בדרך לתהומות ועל השיח הציבורי להתנקות לאלתר מיסודות של שיסוי והסתה שהפכו רווחים ". 
ח"כ ניסים זאב  ( ש"ס )  הגיב אמש אף הוא ואמר לוואלה !  חדשות כי  " המקרה הוא מזעזע ביותר ואני רוצה להאמין שאין קשר בין הירי לבין השתייכותם של הנוכחים לקהילה ההומו-לסבית .  אולי מדובר באדם לא שפוי שעשה זאת בלי קשר לזהותם ,  ויתכן ומדובר במחבל שבא לרצוח יהודים ונקלע לאזור הזה ולכן צריך לנקוט במשנה זהירות כאשר מוציאים את הכעס כלפי חברי כנסת .  אני מקווה שהרוצח יועמד לדין כמו כל רוצח ואני מאמין שהמשטרה תעשה את עבודתה ". 
לגבי הטענות של הקהילה ההומו-לסבית על ההתבטאויות החריפות של חברי כנסת מש"ס ,  אמר זאב ,  כי  " כל נושא שיש בו אלימות או רצח הוא מזעזע .  הלוא ישראל אף על פי שמומר ישראל הוא ,  ורצח גם כלפי גויים אסור ,  בוודאי גם כלפי יהודי שיש לו נטייה כזו או אחרת .  כמובן שאנחנו נגד מתן לגיטימציה לדרך חיים שכזו אבל חלילה וחס לבצע רצח מתועב שכזה ". 

פרס : " על העם להתאחד בגינוי הרצח המזעזע "
 נשיא המדינה התייחס הבוקר למסע הרצח במרכז ההומו-לסבי בת"א . " רצח מזעזע שעם תרבותי ונאור לא יכול להשלים עימו ".  שרי הממשלה אמרו בישיבה השבועית כי  " על כל רשויות החוק לצאת מגדרן ולהביא את האחראים לכך על עונשם "
 
