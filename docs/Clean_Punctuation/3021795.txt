על הקירות בבצלאל :  פוסטרים של נתניהו - עם חבל תלייה סביב ראשו
במסדרונות האקדמיה לאמנויות נתלו פוסטרים עם תמונתו של ראש הממשלה ,  כשסביב צווארו חבל תלייה והכיתוב  " ROPE ".  אחרי שעות הוסרו הפוסטרים ,  ככל הנראה בידי סטודנטים .  במכללה טוענים כי מדובר ב"תרגיל מקצועי ואין בו הסתה "
  ( בווידאו :  פסל מוזהב בדמותו של נתניהו הוצב בתל אביב ,  והופל על ידי אזרח ,  בשבוע שעבר )  
במסדרונות קמפוס בצלאל ,  האקדמיה לאמנות ועיצוב ,  שבהר הצופים בירושלים ,  נתלו אתמול  ( ראשון )  כ-20 פוסטרים שעליהם תמונתו של ראש הממשלה בנימין נתניהו ,  עם חבל תלייה סביב ראשו והכיתוב  " ROPE "   ( באנגלית :  חבל )  .  הפוסטרים ,  שנתלו במסדרונות המחלקה לתקשורת חזותית שבאקדמיה ,  הוסרו אחרי שעות ככל הנראה בידי סטודנטים ,  ולא בידי המוסד .
 סטודנטים בבצלאל העריכו כי ככל הנראה מדובר בעבודת מחאה אנונימית של אחד התלמידים במחלקה ,  ולא ברור אם היא נעשתה כמשימה ללימודים או כעבודה אישית .  פתק שנכתב ככל הנראה על ידי סטודנט אחר ,  הוצמד לצד העבודות ועליו נכתב בכתב יד  " קוראים לזה הסתה ".   " בבצלאל מותר לעשות כמעט הכול כחלק מיצירה עיצובית או אמנותית ,  מה שמאפשר דיון חופשי ובריא בין אנשים בעלי דעות שונות ",  אמר אחד הסטודנטים בתגובה למיצג .
 עוד בוואלה !  NEWS:עלייה לצורך ירידה :  אחרי ההתחממות של היום - הגשם עומד לחזורמשרד החינוך נגד בתי ספר דמוקרטיים - בגלל העקרונות שהביאו לייסודםמשפחות שכולות נגד המועצה להשכלה גבוהה : " מסובבת לנו סכין בלב "  
מבצלאל נמסר בתגובה כי  " בצלאל ,  האקדמיה לאמנות ועיצוב ירושלים היא מרחב מוגן לחופש הביטוי בישראל ,  ומאפשרת לסטודנטים שיח חופשי ,  ביקורתי ויצירתי במגוון הנושאים המעסיקים אותם .  העבודה תלויה בחדר מדרגות ומורכבת מהדימוי המדובר ,  המופיע מספר פעמים מסביב לצילום דוקומנטרי של כרזות הסתה נגד ראש הממשלה רבין .  לצד העבודה תלוי דף ובו כתוב :  'קוראים לזה הסתה .. ' ".  
" עדיין לא ברור ,  ואנו מבררים ,  האם מדובר בתרגיל במסגרת קורס או בהתבטאות אישית של סטודנט .  בכל מקרה מדובר בביטוי פנימי במסגרתה של האקדמיה ,  כחלק משיח מתמשך בנושאי עיצוב ,  אמנות ותרבות ,  לרבות בשאלות של גבולות ,  שעתוק של דימויים ,  וזכרון .  העבודה ,  על פניה ,  מתכתבת עם כמה דימויים מוכרים ובעלי משמעות ומשקל ,  לרבות זיכרון כרזות ההסתה נגד רבין ,  והכרזה המפורסמת של הנשיא אובמה עם הכיתוב 'הופ' ".  
" התרגיל ,  מוצלח יותר או פחות ,  הוא חלק משיח מקצועי ,  תלוי על קיר פנימי במדרגות האקדמיה ,  ואינו מוצג באופן ציבורי או פומבי ,  אין בו משום הסתה פוליטית וכך הוא צריך להישפט ",  הוסיפו במוסד .
 איגוד הסטודנטים בבצלאל התייחס גם הוא לאירוע ,  ומסר כי  " מדובר בעבודה פרטית של סטודנט אשר בחר להביע עצמו בצינורותיו האישיים .  איגוד הסטודנטים בבצלאל לא מכיר או שותף לעבודה הנ"ל .  אנו כמובן לא מחזקים מסרים הקוראים לאלימות ולהסתה מכל סוג שהיא ואף מתנגדים לכך .  עם זאת ,  כמוסד לעיצוב אנו מאמינים בחופש הביטוי והאומנות ,  ובעד מתן ביטוי לכל קשת הדעות ,  בגבולות החוק ".  
המיצג האמנותי ,  שבינתיים כאמור הוסר מקירות בצלאל ,  גרר אחריו תגובות גינוי רבות .  נשיא המדינה ראובן ריבלין התייחס בעמוד הפייסבוק שלו למיצג ,  ואמר כי  " זוהי חציית קווים ברורה המגיעה להסתה נגד ראש הממשלה שאין לה מקום .  למדנו בדרך הקשה מכל כי אין מקום לשפה כזו ,  לא במילים ולא בדימויים ועל כל יוצר ואמן לקחת אחריות על יצירתו ועל היכולת שלה להתפרש כהסתה בעיני הצופים בה ". 
שרת התרבות ח"כ מירי רגב התייחסה גם היא לאירוע ,  ואמרה כי  " חופש האמנות אינו חופש להסתה !  ".  בדף הפייסבוק שלה ,  כתבה השרה רגב כי  " זה החל בפסל בכיכר העיר ועכשיו הגיע חבל התלייה .  זהו כישרון אמנותי להסית ולרצוח .  אם זו היתה תמונה של בוז'י ,  כבר היו עצורים ".  רגב קראה לשר החינוך נפתלי בנט לעצור בתגובה את התקציבים למוסד . "  הגיע הזמן שגם אתה תציב את הגבול בין אמנות להסתה ".  
ראש העיריית ירושלים ניר ברקת שוחח עם הנהלת המוסד ,  ואמר כי  " נשיא ומנכ"ל בצלאל עדכנו אותי שהעבודה המסיתה שנתלתה אצלם הוסרה ואמרו שהיא לא נתלתה על דעתם ".  לדבריו , " יש גבול ברור בין חופש ביטוי לבין הסתה .  המקרה הזה עבר את הגבול הזה ,  אני מצפה שסטודנטים ידעו לא לחצות אותו .  אין לזה מקום כלפי ראש הממשלה או כל אדם .  לא בירושלים ולא בכל מקום אחר ". 
רם שפע ,  יו"ר התאחדות הסטודנטים והסטודנטיות בישראל ,  אמר כי  " בעת האחרונה אנו עדים לנסיונות השתקה גוברים מחד ,  ולניסיונות הסתה מנגד מה שעלול להביא את המצב הנפיץ לכדי התנגשות ".  לדבריו , " חופש הביטוי הוא חשוב מאין כמותו .  הוא מייצר ערך ,  ביקורתיות ,  מעורבות ,  בטח במקצועות האמנות ,  באקדמיה ובכלל .  עם זאת ,  לעולם לא נסכים עם קריאות לאלימות מכל סוג שהן .  כל מגוון הדעות ראויות לבמה ,  אם כי לא במחיר של הסתה ". 
יו"ר האופוזציה ח"כ יצחק הרצוג ,  התייחס גם הוא לתמונתו של ראש הממשלה ,  ואמר כי , " אני מגנה בתוקף את התמונה של ראש הממשלה ,  בה מוצגת דמותו עם חבל תלייה ".  לדבריו , " חופש הביטוי הוא חשוב והכרחי ,  אך אין מקום לעשות בו שימוש על מנת להסית לפגיעה במנהיגי ציבור מימין או שמאל .  דווקא בימים אלה של התלהמות אנו מחויבים לאחריות ".  ח"כ יאיר לפיד גינה גם הוא את המיצג ,  ואמר כי הוא  " אמנות גרועה ,  ונסיון מכוער ומסוכן לתפוס כותרות דרך אלימות ". 
בשבוע שעבר הוצב פסל מוזהב של נתניהו ,  שהתנשא לגובה של ארבעה וחצי מטרים ,  בכיכר רבין הסמוך לעיריית תל אביב .  הפסל הוצב על ידי האמן איתי זלאיט ,  שטען כי לא מדובר במיצג פוליטי ,  אלא נועד לעורר שיח על גבולות חופש הביטוי .  זמן קצר לאחר מכן הדביקו פקחי העירייה דרישת פינוי על הפסל וכמה שעות אחר כך הוא הופל על ידי אדם שהיה במקום .
  ( עדכון ראשון :  17:01 )  

על הקירות בבצלאל :  פוסטרים של נתניהו - עם חבל תלייה סביב ראשו
במסדרונות האקדמיה לאמנויות נתלו פוסטרים עם תמונתו של ראש הממשלה ,  כשסביב צווארו חבל תלייה והכיתוב  " ROPE ".  אחרי שעות הוסרו הפוסטרים ,  ככל הנראה בידי סטודנטים .  במכללה טוענים כי מדובר ב"תרגיל מקצועי ואין בו הסתה "
 
