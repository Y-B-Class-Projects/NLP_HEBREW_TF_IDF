נתניהו תקף את אבו מאזן : " ממשיך להסית ולשקר "
 ראש הממשלה הודיע במסיבת עיתונאים כי יו"ר הרשות הפלסטינית ,  שטען כי המחבל בן ה-13 אחמד מנאסרה  " הוצא להורג "  בידי ישראל ,  מלבה את הטרור בהתבטאויות שקריות .  עם זאת ,  אמר כי הוא מוכן למו"מ עם אבו מאזן  " כבר עכשיו ".  קרי : " מגבים את זכותה של ישראל להתגונן "
 ראש הממשלה בנימין נתניהו כינס היום  ( חמישי )  מסיבת עיתונאים ובה תקף את יו"ר הרשות הפלסטינית אבו מאזן על הצהרתו ,  שלפיה המחבל אחמד מנאסרה בן ה-13 ,  שביצע פיגוע דקירה נגד נער בן גילו בשכונת פסגת זאב בירושלים השבוע , " הוצא להורג "  בידי כוחות הביטחון .  זאת ,  לאחר שתמונתו של מנאסרה ,  שוכב בהכרה בבית החולים הדסה עין כרם ,  פורסמה היום בכלי התקשורת ועוררה הד ציבורי . 
" המלחמה נגד הטרור היא גם מלחמה נגד ההסתה הפרועה שמלבה את הטרור .  לצערי ,  במקום לפעול להרגעת הרוחות ,  אבו מאזן ממשיך להסית ולשקר .  רק אתמול הוא האשים את ישראל בהוצאה להורג של נער פלסטיני תמים וחף מפשע .  הנה האמת :  ראשית ,  הוא לא מת ,  הוא חי .  שנית ,  הוא לא תמים .  שלישית ,  הוא לא חף מפשע - הוא ניסה לרצוח ילד בן 13 שנסע על אופניים .  הוא החף מפשע האמיתי ". 
לקריאה נוספת :" עוד מעט תראו אותי בחדשות ":  בת 14 חשודה שתכננה לדקור יהודיםשוטרים עם מסיכות ברחבי ירושלים - בגלל הפחד מחשיפתם בפייסבוקעיריית ירושלים מגבשת רשימת מורשים ליציאה במקרה של סגר על מזרח העיר 
לדברי נתניהו , " הדרך להילחם בשקר הזה ,  שביחד עם השקרים אחרים מצטרפים לשקר גדול ,  היא להגיד את העובדות הפשוטות והברורות .  אנחנו מצפים מידידנו ברחבי העולם שלא יתעלמו מהעובדות האלה ,  ושלא יעשו סימטריה כוזבת בין אזרחי ישראל המותקפים לטרוריסטים שתוקפים אותם ".  
במהלך מסיבת העיתונאים הוצגו לקהל סרטוני הסתה ששודרו ברשות הפלסטינית וקראו לדקור אזרחים ישראליים .  כמו כן ,  הוצגה שוב תמונות של מנאסרה ,  שהפלסטינים ובראשם אבו מאזן טענו כי הוא נהרג מאש צה"ל .  עוד הוצגו תיעודים מהפיגועים האחרונים ,  במטרה לשלול את הטענות הפלסטיניות כי המחבלים חפים מפשע .  
נתניהו נדרש לעובדה שמערכת הביטחון טרם הגיעו למציתי בית משפחת דוואבשה בכפר דומא . " אנו עושים מאמצים כדי לאסוף ראיות ולהעמיד את הרוצחים למשפט .  אני לא שמעתי גינוי מאבו מאזן על רצח הישראלים .  אני לא היססתי :  הלכתי לבקר את הילד הצעיר ואנו דואגים לו .  יש א-סימטריה .  ישראל לא תסבול טרור מיהודים וערבים .  אבל יש הבדל ,  כי אנו מוצאים את הטרוריסטים ,  ואם נמצא ראיות אתם תדעו על כך באופן מידי .  שום דבר לא מצדיק רצח חפים מפשע .  שום דבר .  אני לא מצדיק זאת וזה הזמן שאבו מאזן יפסיק להצדיק את זה ואף לקרוא לכך .  הוא אמר שהוא רוצה לראות עוד דם בירושלים .  שיפסיק לקרוא ולהצדיק רצח .  
כשנשאל אם יסכים למשא ומתן אם אבו מאזן יקרא לכך ,  לאחר שטען כי הוא פתוח להתערבות בינלאומית ,  השיב : " הוא יקרא לי למשא ומתן ?  אני קורא לו בכל פורום ובכל מקום להתחיל במשא ומתן .  ברגע זה אנחנו יכולים להיפגש .  אין לי בעיה עם כך .  אני מוכן לפגוש אותו והוא לא מוכן לפגוש אותי ,  אז את שואלת אותי ?  אני לא מדבר כמובן על התערבות בינלאומית ,  אני מדבר על הצעה שקרי ,  אני והמלך עבדאללה נפגש ,  וזו אחת האפשרויות ואני מוכן לכך .  אני חושב שאבו מאזן צריך להפסיק .  הוא משקר ואומר כי ילד חף מפשע הוצא להורג  הוא לא חף מפשע ,  הוא ניסה להרוג חפים מפשע .  זה שקר ".  
האם לדעתך אבו מאזן ידע שהמחבל בחיים ?  
" קודם כל צריך הרגיע את הרוחות .  אי אפשר גם טרור וגם שלום .  מי שניסה את זה היה ערפאת .  יש הצעה להיפגש אולי בירדן .  אני מוכן לקדם את ההצעה אם הדבר יעזור להרגעת הרוחות .  שקר הולך ומתפשט אם מספיק אנשים חוזרים עליו .  השקר על מסגד אל-אקצא מדהים ;  ראיתם את הנתונים  שום דבר לא השתנה בשנים האחרונות .  אין שום אמת לטענה השקרית הזו שישראל מתכוונת להרוס את המסגדים ולשנות את הסטטוס קוו .  זה בדיוק על אותו רמת שקר של הרג הילד הפלסטיני .  את עניין אל-אקצא קשה להוכיח .  אני חושב שהדבר המידי שיש לעשות זה להילחם בשקר ולמצוא את הדרכים להרגיע את הרוחות .
 מה דעתך על ההודעה של מחלקת המדינה האמריקנית ,  שמתחה ביקורת על שימוש בכוח ?  
" אין אמת בטענה .  ישראל לא עושה מה שכל מדינה אחרת הייתה עושה ,  מה היו עושים שוטרים בניו יורק או בפריז .  הטענה הזו משוללת יסוד .  היא מבוססת על טענה כוזבת .  ראו את המספרים - ישראל עושה מה שהיא צריכה כדי להילחם הטרור בצורה הלגיטימית והנכונה שכל מדינה אחרת הייתה נוקטת בה ".  
כמה זמן זה עוד יימשך ?  
" אני לא יכול להעריך .  עברנו גלי טרור במאה השנים האחרונות .  אני מציין את 1920 תמיד כשנה שבה החלו התקפות הפורעים .  עברנו את האינתיפאדה והגלים עולים ויורדים .  אני רוצה להבהיר דבר אחד - מה שמביא את זה זה לא פעולה כזו או אחרת של ישראל ,  זה לא ההתנחלויות וזה גם לא היעדר אופק מדיני .  כשהיה אופק מדיני היה גל טרור .  אומרים כי זה בגלל תסכול .  זה לא בגלל היעדר אופק מדיני ,  אלא בגלל שאנחנו כאן והתסכול הזה יימשך כי נישאר כאן ". 
במקביל למסיבת העיתונאים אמר שר החוץ של ארצות הברית ,  ג'ון קרי ,  כי וושינגטון  " תגבה את זכותה של ישראל להגן על עצמה ",  והדגיש כי מדינתו מגנה את גל הפיגועים הנוכחי וכי אין הצדקה לאלימות .  אתמול אמר קרי כי הוא עובד על הרגעת המתיחות ואף יגיע לביקור באזור כדי לנסות למנוע מהמצב  " להידרדר לתהום ".  
אבו מאזן תיקן בשעות הצהריים את הצהרתו המקורית .  אש"ף שינה את נוסח הנאום והחליף את המילים  " הוצאה להורג "  במילה  " ירי ".  עם זאת ,  גם זו הודעה מסולפת ,  שכן הנער לא נורה ,  אלא נדרס על ידי כוחות הביטחון .  

נתניהו תקף את אבו מאזן : " ממשיך להסית ולשקר "
 ראש הממשלה הודיע במסיבת עיתונאים כי יו"ר הרשות הפלסטינית ,  שטען כי המחבל בן ה-13 אחמד מנאסרה  " הוצא להורג "  בידי ישראל ,  מלבה את הטרור בהתבטאויות שקריות .  עם זאת ,  אמר כי הוא מוכן למו"מ עם אבו מאזן  " כבר עכשיו ".  קרי : " מגבים את זכותה של ישראל להתגונן "
 
