המתמחים שוקלים להגיש מכתבי ההתפטרות עליהם חתמו
בעקבות סירובו של ראש הממשלה להתערב בסכסוך בינם לבין משרד האוצר ,  הרופאים המתמחים המוחים על תנאי העסקתם ומצב מערכת הבריאות הציבורית שוקלים להגיש את מכתבי ההתפטרות עליהם חתמו
הרופאים המתמחים הודיעו היום  ( רביעי )  כי בעקבות אי נכונותו של ראש הממשלה ,  בנימין נתניהו ,  להתערב במשא ומתן מול האוצר ,  הם שוקלים להגיש היום את מכתבי ההתפטרות עליהם חתמו ואתם הפקידו בכספת למשרד הבריאות .  על פי מכתבי ההתפטרות ,  הרופאים יעזבו את מקום עבודתם 30 יום מיום הגשתם .
 במהלך היום המשיכו מתמחים רבים לחתום על מכתבי התפטרות בבתי החולים ברחבי הארץ .  כאלף מתמחים כבר חתמו על המכתבים ,  מהם כ-250 בבית החולים רמב"ם בחיפה .  בבתי החולים בילינסון בפתח תקווה ובני ציון בחיפה חתמו כל המתמחים על מכתבי ההתפטרות .
 ראש הממשלה בנימין נתניהו נפגש אמש לראשונה מאז החלו עיצומי הרופאים במעונו עם יו"ר ההסתדרות הרפואית ,  ד"ר ליאוניד אידלמן .  נתניהו הביע דאגה לשלומו של ד"ר אידלמן וביקש ממנו להפסיק את שביתת הרעב ,  בה החל בשבוע שעבר .  מלשכת ראש הממשלה נמסר כי  " ד"ר אידלמן הביע הערכה לפנייתו של ראש הממשלה ,  אך הודיע כי בשלב זה ימשיך בשביתת הרעב ".  עם זאת ,  בלשכת ראש הממשלה לא מסרו האם נתניהו החליט להתערב במשבר הרופאים .
 מאות רופאים ורופאים מתמחים הפגינו ביום ראשון בגן הוורדים מול משכן הכנסת בקריאה לראש הממשלה להתערב בסכסוך בינם לבין משרד האוצר והבריאות בשל מחאתם על תנאי העסקתם ומצבה הירוד של מערכת הבריאות הציבורית בארץ .  ד"ר אידלמן קרא לראש הממשלה בנימין נתניהו  " להיכנס מתחת האלונקה ",  ולהתערב במשא ומתן המתנהל עם האוצר .
 עוד על שביתת הרופאים:לראשונה מאז פרוץ המשבר :  נתניהו נפגש עם אידלמןהרופאים הקימו מאהל בירושלים : " ביבי שים כתף"פרס לרופאים : " הזמן אזל ,  אפנה לממשלה שתכריע"המתמחים חתמו על מכתבי התפטרות והפקידו אותם בכספת

המתמחים שוקלים להגיש מכתבי ההתפטרות עליהם חתמו
בעקבות סירובו של ראש הממשלה להתערב בסכסוך בינם לבין משרד האוצר ,  הרופאים המתמחים המוחים על תנאי העסקתם ומצב מערכת הבריאות הציבורית שוקלים להגיש את מכתבי ההתפטרות עליהם חתמו

