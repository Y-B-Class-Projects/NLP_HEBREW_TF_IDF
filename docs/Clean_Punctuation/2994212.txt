נוהרים לתדרוכים :  נתניהו נפגש עם עיתונאים מכלי תקשורת ערבים
בזמן שנוני מחכה לזימון ,  רה"מ ערך במפתיע פגישה ארוכה במיוחד עם נציגים מכלי תקשורת ערבים בישראל - כך נודע לוואלה ברנז'ה .  בסאם ג'אבר ,  הבעלים של קבוצת פנורמה ואתר PANET : " אף פעם לא שמעתי אותו מדבר כמו שהוא דיבר איתנו בפגישה הזאת "
 במסגרת סבב הפגישות הנרחב שראש הממשלה בנימין נתניהו מבצע בחודש האחרון ,  ביום חמישי האחרון הוא ערך במפתיע פגישה ארוכה במיוחד עם נציגים מכלי תקשורת ערבים - כך נודע לוואלה ברנז'ה .  הפגישה נערכה בצפון הארץ ,  נמשכה כ-4.5 שעות וכללה כ-15 נציגים ממערכות שונות כמו קבוצת פנורמה ואתר פאנט ,  ערוץ  " הלא TV "  ועוד .
 העיתוי הלא מקרי לפגישה התרחש לאחר שהעורכת של אתר פאנט ,  פרידה ג'אבר בראנסי ,  התלוננה בתקשורת בתחילת אוגוסט על כך שנתניהו מזמן לסיורים כלי תקשורת יהודים רבים  אך ממדר את העיתונאים הערבים בישראל .  זמן קצר לאחר מכן ,  כך נודע לוואלה ברנז'ה ,  לשכת רה"מ הוציאה זימון לתדרוך עמם .  
בסאם ג'אבר ,  הבעלים של קבוצת פנורמה ואתר PANET  הפופולארית ביותר בתקשורת במגזר הערבי בישראל  אמר לוואלה ברנז'ה כי  " זה היה מאוד חשוב לנו ,  כי בפגישה הזאת הרגשנו שאנחנו לא מוקצים - אלא מקבלים את אותו יחס שקיבלו עיתונאים יהודים בזמן האחרון באמצעות הפגישות שראש הממשלה ערך איתם ".  
עוד אמר ג'אבר כי  " נתניהו דיבר מאוד בכנות .  אני ,  שנמצא בתקשורת הערבית כבר הרבה שנים ,  אף פעם לא שמעתי אותו מדבר כמו שהוא דיבר איתנו בפגישה הזאת ".  לטענתו ,  נתניהו שוחח רבות בפגישה בכל הנוגע לבעיות הקשורות במגזר הערבי .  כמו למשל :  כיצד ניתן להגיע לשוויון למגזר ,  מציאת פתרון עבור בעיות המגזר והגדלת הסיוע .  דווקא לנושא התקשורת ,  נתניהו לא התייחס בפגישה .
" אמנם ,  לא היה משהו קונקרטי שנתניהו לא אמר בעבר  אבל עצם הפגישה עימנו היוותה את החידוש .  זאת פעם ראשונה שראש הממשלה מוצא לנכון להיפגש עם כלי התקשורת הערבים - ועוד לפגישה ארוכה כל כך ",  אמר .
 כזכור ,  נתניהו נפגש לאחרונה עם כלי תקשורת רבים ,  וביניהם :  בכירי חדשות 2 ,  רשות השידור ,  עיתון  " הארץ "  ו-TheMarker , " ישראל היום ",  גל"צ ,  ערוץ 20 ,  אתר וואלה ,  רשת ואפילו עם נציגים מכלי תקשורת חרדים  ( "בחדרי חרדים ",   " יתד נאמן "  ורדיו קול חי )  .  בנוסף ,  כפי שפורסם לראשונה בוואלה ברנז'ה ,  נתניהו צפוי להפגש גם עם  " ידיעות אחרונות ",  ערוץ 10 ,  בכירי קשת .  ראש הממשלה אף היה אמור להפגש בשבוע שעבר גם עם בכירי  " מעריב "  וה"ג'רוזלם פוסט ",  בבעלות אלי עזור ,  אך ברגע האחרון הפגישה בוטלה .  

נוהרים לתדרוכים :  נתניהו נפגש עם עיתונאים מכלי תקשורת ערבים
בזמן שנוני מחכה לזימון ,  רה"מ ערך במפתיע פגישה ארוכה במיוחד עם נציגים מכלי תקשורת ערבים בישראל - כך נודע לוואלה ברנז'ה .  בסאם ג'אבר ,  הבעלים של קבוצת פנורמה ואתר PANET : " אף פעם לא שמעתי אותו מדבר כמו שהוא דיבר איתנו בפגישה הזאת "
 
