רגב מתייצבת לצד יאיר נתניהו : " אופירה אסייג אישה רעה "
 לאחר חילופי העלבונות בין בנו של ראש הממשלה וצמד המגישים ,  תוקפת שרת התרבות את אנשי התקשורת . " מה מצפים מילד שפוגעים בהורים שלו ?  שלא יגיב ?  אני מצפה ממנה שהיא תשים קווים אדומים .  לא צריך להתעסק עם ילדים ומשפחה של אנשי ציבור "
 לאחר חילופי העלבונות ברשת בין יאיר נתניהו ואופירה אסייג במהלך סוף השבוע האחרון ,  תקפה שרת התרבות מירי רגב את אסייג ושותפה להגשת התכנית אייל ברקוביץ' ,  וטענה כי השניים  " חצו קווים אדומים "  ביחסם כלפי משפחת נתניהו .  רגב אמרה כי אופירה אסייג  " צריכה להיות המבוגר האחראי .  מה מצפים מילד שפוגעים בהורים שלו ?  שלא יגיב ?  אני מצפה ממנה שהיא תשים קווים אדומים .  לא צריך להתעסק עם ילדים ומשפחה של אנשי ציבור ". 
עוד אמרה רגב אמרה כי היא  " באופן עקרוני שנתיים וחצי לא מתעסקת עם אופירה וברקוביץ' .  הם מדברים עלי רעות ופוגעים בי בכל תכנית .  יש שם קטע נוראי של רוע ,  בצורה לא עניינית ".  היא כינתה את אסייג  " אישה רעה ",  והוסיפה : " אני לא מגיבה לה אבל למה לפגוע כל הזמן בשרה נתניהו .  במשפחה לא לגעת ".  
ביום שישי האחרון כתב יאיר נתניהו ,  בנו של ראש הממשלה ,  פוסט כנגד אסייג ,  שבו טען שהיא מסיתה כנגד אביו ומשפחתו . " אופירה אסייג היא בהמה גסה ",  כתב יאיר נתניהו בפייסבוק על המגישה . " הסיבה היחידה ש'קשת' משדרים את התת-רמה הזאת היא בגלל ההסתה שלה נגד אבא שלי ומשפחתנו ונגד ציבור הימין ",  טען והוסיף ש"ההתחנפות שלה לשמאל בשביל להיות מקובלת בברנז'ה מבחילה ". 
הדברים הגיעו בתגובה לראיון שהתקיים בתכניתם של אסייג וברקוביץ' עם אורנה פרץ ,  תושבת קריית שמונה שקטעה את נאומו של ראש הממשלה בקריית שמונה ונענתה בתגובה כי היא  " משעממת את הקהל ".  בהמשך הערב ובתגובה לדברים שכתב נתניהו הבן ,  כתבה אסייג בחשבון האינסטגרם שלה כי  " מדהים אותי הפער הגדול בין האינטליגנציה הגבוהה ,  החדות ,  הרהיטות והקריירה המוקדמת של בנימין נתניהו לבין הבטלה והשעמום של יאיר נתניהו ".  זאת ,  למרות שיאיר נתניהו עובד בשכר בארגון  " שורת הדין ".  

רגב מתייצבת לצד יאיר נתניהו : " אופירה אסייג אישה רעה "
 לאחר חילופי העלבונות בין בנו של ראש הממשלה וצמד המגישים ,  תוקפת שרת התרבות את אנשי התקשורת . " מה מצפים מילד שפוגעים בהורים שלו ?  שלא יגיב ?  אני מצפה ממנה שהיא תשים קווים אדומים .  לא צריך להתעסק עם ילדים ומשפחה של אנשי ציבור "
 
