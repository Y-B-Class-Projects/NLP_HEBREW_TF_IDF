דיסקין :  המהומות בארץ - תוצאה של מדיניות נתניהו
ראש השב"כ לשעבר האשים בדף הפייסבוק שלו כי הממשלה מנסה להפחיד את הציבור ולהוכיח שאין פרטנר פלסטיני ,  אך מתעלמת מהבעיות הקשות במגזר .  הוא הזהיר : " ריכוז אדי הדלק לא יקטן "
" מה שקורה בימים האחרונים יכול להיות עוד הרבה יותר גרוע ,  גם אם המצב יירגע זמנית "   כך הזהיר הבוקר  ( שבת )  ראש השב"כ לשעבר יובל דיסקין .  בדף הפייסבוק שלו כתב דיסקין כי ההידרדרות הביטחונית של הימים האחרונים ,  על רקע מותו של מוחמד אבו חדיר , " היא בראש ובראשונה תוצאה של האשליה שהקיפאון של הממשלה בכל תחום באמת מקפיא את המצב ".  הוא הוסיף כי  " ריכוז אדי הדלק באוויר לא יקטן ,  ואם לא נדע לדלל אותו המצב יחמיר בהרבה ".  
ראש השב"כ לשעבר תקף את מדיניותו של ראש הממשלה בנימין נתניהו בנוגע לפלסטינים ,  כמו גם בנושאי פנים . " אל תתבלבלו לרגע ",  הוא כתב ,  וטען כי המציאות הקשה של הימים האחרונים הינה  " תוצאה של מדיניות אותה מובילה הממשלה הנוכחית שעיקריה :  בואו נפחיד את הציבור מכל מה שקורה סביבנו במזרח התיכון ,  בואו נוכיח שאין שותף פלסטיני ,  בואו נבנה עוד ועוד התנחלויות וניצור מציאות שאי אפשר לשנותה ,  בואו נמשיך לא לטפל בבעיות החמורות של המגזר הערבי בישראל ,  בואו נמשיך לא לפתור את הפערים החברתיים החמורים בחברה הישראלית ".  
דיסקין צירף להודעתו קטעים מנאום שנשא לפני כחצי שנה ,  בכנס העשור ל"יוזמת ז'נבה ",  שם הזהיר מפני התפרצות אלימה בשטחים ובקרב ערביי ישראל : " מאות אלפי צעירים פלסטינים שגדלו תחת כיבוש ישראלי ,  ממורמרים ,  זועמים ,  מתוסכלים ובעיקר חסרי תקווה ,  מחפשים יעד להתפרץ עליו - וקל לנחש מי יהיה היעד הזה .  ובל נשכח כי גם בקרב החברה הישראלית קיימים מתחים לא פשוטים בין הרוב היהודי למיעוט הערבי-מוסלמי-נוצרי ,  ואלו יכולים להיות מוזנים בקלות ממה שקורה ויקרה ביננו לבין הפלסטינים .  יציאה של ההמונים הפלסטינים והערבים אזרחי ישראל לרחובות היא תרחיש סביר לגמרי ולאו דווקא תרחיש קיצון ",  אמר דיסקין באותו אירוע .  
עוד על המהומות ברחבי הארץ"הנער הפלסטיני נשרף למוות בעודו בחיים"המהומות גלשו למשולש :  נהגים יהודים וחייל הותקפוירי באוויר במהלך הלוויתו של הנער מוחמד אבו חדיר 
דיסקין הזהיר גם כי  " מניסיוני אני יכול לומר לכם ,  כי טבעם של אירועים כאלו לצאת משליטה .  גם מרואן ברגותי ,  שהיה היוזם העיקרי של האירועים שהובילו בסופו של יום לאינתיפאדה השנייה ,  לא תכנן מראש כי היציאה לרחובות בספטמבר 2000 תהפוך לאינתיפאדה של שבע שנים ,  עם פיגועי התאבדות ,  מאות רבות של הרוגים ועשרות אלפי פצועים בצד הפלסטיני ובצד הישראלי .  הוא תכנן מספר ימים עד מספר שבועות בודדים של הפגנות ,  אולם רצף האירועים ,  התגובות עליהם והתגובות על התגובות ,  הובילו ליציאה משליטה ".  
דבריו של דיסקין בכנס יוזמת ז'נבה בשנה שעברה גררו מתקפה נגדו מצד גורמים בלשכת ראש הממשלה .  אלה אמרו כי הוא מתוסכל מכך שלא מונה לתפקיד ראש המוסד .  גורמים במערכת הפוליטית טענו גם כי דיסקין מכין את הקרקע לכניסה לחיים הפוליטיים ,  אולם הוא הכחיש את הדברים ואמר כי אין לו קשר פוליטי לאף מפלגה ,  וכי  " הדרך עוד ארוכה "  עד שיחליט אם ברצונו לפנות לפוליטיקה .
 לפניות לכתב אמיר תיבון :  amir.tibon@walla.co.il 

דיסקין :  המהומות בארץ - תוצאה של מדיניות נתניהו
ראש השב"כ לשעבר האשים בדף הפייסבוק שלו כי הממשלה מנסה להפחיד את הציבור ולהוכיח שאין פרטנר פלסטיני ,  אך מתעלמת מהבעיות הקשות במגזר .  הוא הזהיר : " ריכוז אדי הדלק לא יקטן "
 
