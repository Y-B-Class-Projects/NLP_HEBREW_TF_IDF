נתניהו דחה את ההצבעה על שחרור אסירים ערביי ישראל
באיחור של שעה וחצי ,  החלה ישיבת הממשלה שבה יצביעו השרים על שחרור אסירים .  ראש הממשלה הפריד מההצבעה את נושא הערבים הישראלים מחשש להתנגדות . " רגע לא קל לי ולשרים "
 ראש הממשלה ,  בנימין נתניהו ,  החליט לדחות את ההצבעה בממשלה על שחרור אסירים ערבים-ישראלים במסגרת התנעת המשא ומתן המדיני בין ישראל לרשות הפלסטינית .  עם זאת ,  השרים יצביעו הבוקר  ( ראשון )  על צוות שרים מצומצם שיוסמך לקבוע את זהותם של 104 האסירים הפלסטינים שישוחררו .  
 ( צילום :  עומר מירון )  
בתום עיכוב של כשעה וחצי ,  נפתחה ישיבת הממשלה שבמסגרתה תיערך ההצבעה .  עשרות משפחות שכולות ואנשי ארגון נפגעי הטרור  " אלמגור ",  המתנגדים לשחרור האסירים במסגרת המשא ומתן עם הפלסטינים ,  הפגינו מחוץ לבניין .
 בפתח הישיבה ,  הסביר נתניהו כי שלושה נושאים יידונו :  הצעתו לחדש את התהליך המדיני עם הפלסטינים ,  חוק משאל עם והסמכת צוות שרים לשחרור אסירים . " אני מאמין שחידוש התהליך המדיני בעת הזאת הוא דבר חשוב למדינת ישראל ",  אמר ראש הממשלה . " גם כדי לנסות להביא לסיום הסכסוך וגם אל מול המציאות המורכבת באזורנו ,  ובראש ובראשונה מול האתגרים הביטחוניים מסוריה ומאיראן ".   
" הרגע הזה איננו קל בשבילי ",  אמר נתניהו . " הוא אינו קל לשרי הממשלה ,  ובייחוד איננו קל למשפחות השכולות ,  שאני מבין ללבן ,  אבל יש רגעים שבהם צריך לקבל החלטות קשות לטובת המדינה וזה אחד מאותם רגעים ".  הוא חזר על רצונו להביא כל הסדר שיושג במשא ומתן למשאל עם : " חשוב שבהחלטות גורליות כאלה כל אזרח ואזרחית יצביעו באופן ישיר בעניין שקובע את עתיד המדינה ". 
שר הביטחון ,  משה יעלון ,  אמר בישיבה כי הוא יצביע בעד ההחלטה בלב כבד ,  אך יתנגד לשחרור מחבלים ערבים ישראלים . " יש מחיר כבד בהחלטה על שחרור מחבלים ,  הן מבחינת הצדק ,  הן מבחינת החוק והן מבחינת ההרתעה ",  אמר השר יעלון . " הלוואי שלא היינו מגיעים לדילמה הזו ,  אך במצב שנוצר יהיה מחיר כבד להחלטה שלא להיכנס לתהליך המדיני באשמתנו ,  בהקשרים האסטרטגיים בינינו לבין ארצות הברית ומדינות המערב ,  ולכן בלב כבד אצביע בעד ההחלטה .  אני אתנגד לשחרור ערביי ישראל .  אבו מאזן לא מייצג אותם ". 
בנוגע למחבלים הפלסטינים ,  אמר יעלון : " מדובר במחבלים שביצעו את הפשע המתועב לפני אוסלו ,  וייתכן שהיה נכון לשחררם עם תחילת יישום הסכם אוסלו ,  משום שאז דיברנו עם שולחיהם ,  בראשות ערפאת ,  והם נשארו בכלא .  מספרם הולך ופוחת כי חלקם שוחררו וחלקם מתו ,  ובאסירים המשוחררים יש כאלו שאמורים להשתחרר בחודשים הקרובים ובשנים הקרובות ".  
השרים היחידים בליכוד שתמיכתם הייתה מובטחת אמש לראש הממשלה הם שר הביטחון ,  משה יעלון ,  והשר לעניינים אסטרטגיים ולמודיעין ,  יובל שטייניץ .  יתר שרי הליכוד  שר הפנים ,  גדעון סער ,  שר האנרגיה ,  סילבן שלום ושרת התרבות ,  לימור לבנת ,  טרם החליטו כיצד יצביעו .  שר התחבורה ,  ישראל כץ ,  ושר התקשורת ,  גלעד ארדן ,  הודיעו כי יצביעו נגד שחרור האסירים . " אני רואה בכך פגיעה במשפחות השכולות ועידוד לטרור ",  אמר השר כץ .
 החלטת נתניהו לדחות את הדיון בנושא האסירים הישראלים-ערבים באה בעקבות התנגדותם של שרים מסיעתו לנושא ,  והחשש שלא יוכל להשיג רוב להחלטה .  אמש הוא ערך סבב שיחות טלפוניות בין שרי הליכוד ,  בניסיון לשכנע אותם לא להתנגד למהלך .  כמו כן ,  בניסיון לגייס את דעת הקהל לטובת המהלך ,  הוא פרסם אמש מכתב פתוח לאזרחי ישראל ,  שבו הסביר את ההחלטה לשחרר את האסירים . " זוהי החלטה קשה מאין כמוה ",  כתב נתניהו . " התשובה הטובה ביותר שאנו נותנים לאותם רוצחים שפלים שביקשו להכריע אותנו בדרך הטרור היא שבעשרות השנים שבהן ישבו בכלא - בנינו מדינה לתפארת והפכנו אותה לאחת המדינות המשגשגות ,  המתקדמות והאיתנות בעולם ".  
לקריאה נוספת:מסתמן רוב דחוק לשחרור אסירים :  שרי הליכוד מתנדנדיםהשר פרי :  מזהה בנתניהו את אותו התהליך שעבר רביןהתנגדות בימין לשחרור אסירים : " מחבלים צריך להרוג "  

נתניהו דחה את ההצבעה על שחרור אסירים ערביי ישראל
באיחור של שעה וחצי ,  החלה ישיבת הממשלה שבה יצביעו השרים על שחרור אסירים .  ראש הממשלה הפריד מההצבעה את נושא הערבים הישראלים מחשש להתנגדות . " רגע לא קל לי ולשרים "
 
