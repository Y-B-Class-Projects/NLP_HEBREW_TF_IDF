 " ראש הממשלה לא רוצה שידור ציבורי ":  דיון חירום על התאגיד בכנסת
ח"כ חנין תקף בוועדת הכלכלה את נתניהו ,  שפועל לסגירת התאגיד : " כמו ארדואן ".  ח"כ כבל לעיתונאים : " למה אתם שותקים ?  ".  יו"ר איגוד התסריטאים קרע את תעודת השחרור של בנו ,  שלחם ב"צוק איתן ".  מבקר המדינה פתח בבדיקה בעניין
ועדת הכלכלה של הכנסת ערכה היום  ( רביעי )  דיון חירום ,  במסגרת ההיערכות ליישום חוק השידור הציבורי הישראלי ולתחילת שידורי תאגיד השידור  " כאן ".  זאת ,  על רקע ההצעה לסגור את התאגיד ובהמשך למכתב המוכנות שהעביר התאגיד לראש הממשלה בנימין נתניהו ,  לשר האוצר משה כחלון וליו"ר הוועדה ח"כ איתן כבל .
 כבל אמר בפתח הישיבה : " אני לא אדם תמים .  ראיתי שטיקים וטריקים מסריחים יותר ופחות ,  אבל האמת ,  אני נשבע לכם ,  כזה דבר עוד לא ראיתי ".  הוא תיאר את המאמצים לסגירת התאגיד  " מעשה כל כך ציני ,  כל כך נכלולי ,  כל כך אופורטוניסטי ".   
" אני לא במחנה של ראש הממשלה נתניהו ,  אבל גם שהוא פעל הפוך ממה שאני מאמין ,  לא חשבתי לרגע שהוא לא רוצה בטובת העם והמדינה .  חשבתי שהוא שוגה ,  טועה ומוביל אותנו בדרך לא נכונה ,  אבל אף פעם לא חשבתי שהוא עושה מה שבראש שלו ושתלך המדינה לעזאזל ",  הוסיף כבל . " זה לא איראן ,  זה לא שלום ,  דווקא בדבר הקטן הזה לכאורה אני חושב שראש הממשלה שורף את הבית ".  
עוד בוואלה !  NEWS:ליברמן :  נתניהו דיבר איתי על התאגיד עוד לפני הצטרפותי לממשלהתאגיד השידור ופינוי עמונה :  הפצצות הפוליטיות במושב החורף של הכנסתהמכון הדמוקרטי לנתניהו :  סגירת התאגיד - פגיעה בתקשורת החופשית 

לדברי כבל , " הוא מוביל מהלך שלא הובילו לפניו עשרות שנים .  יותר משאני חרד מהרגע הזה שראש הממשלה מוכר את המדינה כי ככה בא לו ,  אני חרד מהשתיקה ".  הוא הוסיף : " סלחו לי ,  חבריי העיתונאים .  למה אתם שותקים ?  איך אתם לא מרעידים את הרחובות ,  מחשיכים את המסכים ?  הדמוקרטיה היא לא העניין שלכם ,  רק הסקופים ?  איפה הסולידריות שלכם ?  איפה השליחות שלכם ?  בפעם הראשונה זה שנים ,  אני מסתכל לכם בעיניים ,  ואומר - הפכתם פוליטיקאים ציניים במידה ,  עשיתם לנו בית ספר .  צאו להילחם על הדמוקרטיה .  תתעוררו .  הפקרתם אותנו ,  הפוליטיקאים ,  במלחמה הזאת ואתם מפקירים את עצמכם גם ". 
כבל הוסיף כי מנכ"ל משרד התקשורת שלמה פילבר סירב להגיע לדיון . " הוא הודיע לי שלא יבוא ,  כי הוא קרא כל מיני ציוצים ואחרים ",  הבהיר . " זה לא מקובל עלי שפקיד מדינה בכיר לא יגיע לדיון ".  לטענת ח"כ איילת נחמיאס-ורבין  ( המחנה הציוני )  ,  פילבר לא הגיע בהוראת נתניהו .  מנכ"ל התאגיד אלדד קובלנץ נוכח בדיון ,  כמו גם ח"כ יגאל גואטה  ( ש"ס )  ,  שהיה הנציג היחיד מטעם הקואליציה ,  עד שהצטרפו גם חברי הכנסת יואב קיש ,  נאווה בוקר ,  מירב בן ארי ויעקב אשר .
 ח"כ דב חנין  ( הרשימה המשותפת )  טען בדבריו כי  " ראש הממשלה לא רוצה שידור ציבורי ".  הוא הוסיף כי נתניהו ,  לדבריו ,  מצר את צעדיה של התקשורת ,  ואמר : " הוא רואה את ארדואן ,  ואומר ,  'וואלה ,  אפשר להגיע למקום טוב' ".  ח"כ זהבה גלאון  ( מרצ )  התייחסה לעלות הכלכלית המשוערת של סגירת התאגיד ,  1.7 מיליארד שקלים ,  וטענה : " זה כסף קטן עבור ראש הממשלה .  הוא רוצה לחסל את השידור הציבורי בישראל ".  

במהלך הדיון ,  יו"ר איגוד התסריטאים עמית ליאור הציג את תעודת השחרור מצה"ל של בנו ,  בה צוין כי הוא לחם במבצע  " צוק איתן ".  לדבריו , " בני נלחם שם ,  חבריו נהרגו ,  ונתניהו אומר שהתאגיד חמק לו בין האצבעות ב'צוק איתן' ?  ".  הוא קרע את התעודה לעיני הח"כים ודרש תעודה חלופית - שבה יצוין כי בנו נלחם ב"מבצע התאגיד ".  מוקדם יותר ,  ח"כ קארין אלהרר  ( יש עתיד )  ציינה כי החלטת הממשלה הראשונה בנושא התקבלה בחודש מאי 2014 ,  ,לפני המבצע .  
ח"כ רויטל סויד  ( המחנה הציוני )  טענה כי  " מבקר המדינה חייב לערוך בדיקה על התנהלות ראש הממשלה בעניין תאגיד השידור הציבורי .  ראש הממשלה ,  שרק לפני שנתיים תמך בתאגיד השידור הציבורי ,  הפך את עורו וזה מחייב בדיקה של מבקר המדינה ".  לטענתה , " ראש הממשלה גורם במכוון ,  בציניות וללא חמלה לפגיעה בעובדים ,  לפגיעה בשידור ציבורי ולפגיעה אנושה בתקשורת חופשית ובחופש הביטוי ".  
" הקיסר הסגול מבקש לפגוע בכל מוסדות הביקורת .  יש להתייצב כולנו מאחורי כחלון ",  הוסיף ח"כ מיקי רוזנטל .  לדבריו , " הסיפור של התאגיד הוא עוד צעד ממהלך מקיף ומתוכנן הרבה יותר .  נתניהו פועל להחליש את מבקר המדינה ,  להצר את צעדיו של היועץ המשפטי לממשלה ,  להחליש את הכנסת ולפגוע בבית המשפט .  זה לא אקראי ".  
גואטה התפרץ במהלך הדיון ,  כשדנו הנוכחים בתנאי העובדים ,  וקרא : " כל הדיון הזה הוא קשקוש .  זה לא דיון על העובדים ,  זה דיון על השליטה בתקשורת .  מישהו מעניין אותו מהעובדים ?  על מה אתם מדברים על מספרים בכלל ?  ".  לדבריו , " הכלכלן הראשי של הכנסת דוד ביטן אמר הפוך ממה שאתם אומרים .  זו בושה וחרפה מה שהולך פה ". 
יו"ר מועצת תאגיד השידור גיל עומר הסביר בדיון כי  " יש לנו מוכנות מלאה של שידורים של 24/7 ,  תקציב ההתאמה שלנו עומד על 350 מיליון שקלים ויש לנו אפס חריגה ".  לדבריו , " באנו עם מטרה ברורה ,  להקים גוף תקשורת מגוון שנותן את מגוון הדעות של האוכלוסייה הישראלית .  אני אומר באחריות ,  אין עוד כלי תקשורת בישראל שהוא כל כך מגוון .  חד וחלק .  כל אמירה אחרת צריכה לרדת מהשולחן ".  
שירה גרינברג ,  סגנית הממונה על אגף התקציבים במשרד האוצר ,  הבהירה במהלך הדיון : " אם התאגיד ייסגר ,  יש לכך משמעות תקציבית של 370 מיליון שקלים בכל שנה ".  לדבריה , " יש גם סכנה להכנסות המדינה מאיבוד נכסים בשווי 1.7 מיליארד שקלים ". 
לאחר הדיון ,  הנחה מבקר המדינה יוסף שפירא את יחידות הביקורת הנוגעות בדבר להתחיל באיסוף חומרים בנושא יישום רפורמות בתחום השידור הציבורי .  על פי ההודעה מלשכתו , " המבקר קיבל את ההחלטה בהתאם למדיניותו לבצע ביקורת בזמן אמת ,  לנוכח ההיקפים הכספיים הכרוכים בנושא ,  גורלם של מאות עובדים והחשיבות הציבורית הנודעת לעניין ".  
סוגיית פירוק השידור הציבורי היא אחת המסעירות עם פתיחת מושב החורף של הכנסת .  חרף נכונותו של נתניהו לסגור את התאגיד ,  שר האוצר כחלון הביע התנגדות . " אם צריך להטיל וטו ,  אטיל ",  אמר כחלון ,  שמוביל את ההתנגדות למהלך בקרב סיעות הקואליציה ,  לצד שרים נוספים .  ביום ראשון הודיע נתניהו ,  לאחר דיון קצר בישיבת ראשי הקואליציה ,  כי הצעת החוק לסגירת תאגיד השידור הציבורי תעלה לדיון והצבעה בישיבת הממשלה בשבוע הבא .  בנאומו בכנסת ,  הוסיף ראש הממשלה : " נשקם את רשות השידור ,  נעשה זאת באחריות כספית ". 
במשרד האוצר מתנגדים נחרצות להצעה לסגירת התאגיד ,  שהגיש ח"כ דוד ביטן  ( הליכוד )  ,  משיקולים כלכליים ,  אך במשרד ראש הממשלה מגבשים מתווה שימזג את התאגיד לתוך רשות השידור הקיימת ,  בכפוף לתהליכי התייעלות ,  וטוענים כי מדובר במהלך שיביא דווקא לחסכון תקציבי .  במשרד האוצר הבהירו כי ההצעה לביטול התאגיד צפויה לשאת עמה  " משמעויות תקציביות כבדות "  של כ-400 מיליון שקלים בשנה ,  וכן אובדן הכנסות של 1.7 מיליארד שקלים כתוצאה מאי-מכירת השטחים שמוחזקים בידי רשות השידור במתחם שרונה בתל אביב ,  ומתחם שערי צדק ורוממה בירושלים .  
יו"ר מפלגת יש עתיד ,  יאיר לפיד ,  התייחס אמש ליוזמה ,  וטען בהודעה שפרסם בדף הפייסבוק שלו כי  " הבעיה הגדולה עם סגירת התאגיד ,  היא שככה לא מנהלים מדינה ".  לטענתו , " במחי יד ,  בלי שום הסבר הגיוני ,  זורקים לפח 1.7 מיליארד שקל ,  מפטרים מאות אנשים ,  מבטלים חוק שעבדו עליו שנתיים ,  מתעלמים מכל הגורמים המקצועיים  והכל סתם ,  כי בא למישהו ". 
הנשיא ראובן ריבלין התייחס לנושא בנאומו בפתיחת מושב החורף של הכנסת ביום שני ,  ויצא נגד היוזמה של ראש הממשלה . " מי שבעד שידור ציבורי לא יכול להפוך אותו לשופר ",  אמר ריבלין . " מי שנגד שידור ציבורי ,  יבוא ויאמר את דרכו באופן ברור .  מי שרוצה שידור ציבורי ,  חייב להבטיח את היותו בלתי מוטה - שהרי כולנו מבינים שעל גלגל הענק הפוליטי ,  פעם אתה למעלה ופעם אתה למטה - העיקר שתישאר על הגלגל .  כך ,  מי שבעד אומנות חופשית ולא מעורבות ,  לא יכול להחרים קהלים שחושבים אחרת ממנו ". 
 ( עדכון ראשון :  9:00 )   

" ראש הממשלה לא רוצה שידור ציבורי ":  דיון חירום על התאגיד בכנסת
ח"כ חנין תקף בוועדת הכלכלה את נתניהו ,  שפועל לסגירת התאגיד : " כמו ארדואן ".  ח"כ כבל לעיתונאים : " למה אתם שותקים ?  ".  יו"ר איגוד התסריטאים קרע את תעודת השחרור של בנו ,  שלחם ב"צוק איתן ".  מבקר המדינה פתח בבדיקה בעניין

