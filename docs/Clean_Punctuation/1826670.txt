אחרי הנאום :  הקונגרס מאוחד עם נתניהו נגד אובמה
הפרשנים האמריקאים מתמוגגים :  מזמן לא הצליח איש אחד לאחד בצורה כזו את הרפובליקנים והדמוקרטים .  מנהיג הרוב בסנאט : " אין לאפשר לאיש להכתיב לישראל תנאים לגבי גבולות או בנייה "
  ( צילום :  רויטרס ;  עריכה :  טל רזניק ;  קריינות :  אביב אברמוביץ' )  
" המחוקקים משני עברי המפה הפוליטית מאוחדים לצד ראש הממשלה בנימין נתניהו ונגד הנשיא ברק אובמה ,  בכל הקשור לגישותיהם השונות כלפי פתרון הסכסוך הישראלי-פלסטיני ".  כך קובע היום  ( רביעי )  בפסקנות העיתון The Hill ,  המסקר באופן יומיומי את הנעשה בגבעת הקפיטול בוושינגטון ,  שם יושבים שני בתי הקונגרס שבפניהם נאם נתניהו אמש .  דברים דומים נכתבו ונאמרו גם ב"וושינגטון פוסט "  ובעוד שורה של כלי תקשורת מרכזיים בארה"ב .
 שורה של פרשנים בעיתוני ארה"ב מביעים היום התפעמות של ממש מהתמיכה מקיר לקיר לה זכה נתניהו בהופעתו בפני 100 הסנאטורים ו-435 חברי בית הנבחרים . " יש לו חתיכת נוכחות כשהוא נכנס לאולם ",  כתבה ג'ניפר רובין ,  בעלת טור ב"וושינגטון פוסט "  הנחשבת לאחד הפובליציסטים הבולטים של הימין האמריקאי , " והאולם אתמול היה מלא בחיבה והתלהבות .  שלא יהיה ספק - אם קבלת הפנים של אובמה הייתה נימוסית ,  זו של ביבי הייתה משתפכת .  שלוש פעמים הופרע נאומו ,  ושלוש פעמים נעמד הקהל על רגליו ומחא לו כפיים  ( פעם אחת בקצב אחיד )  .  המסר היה :  אנחנו מגבים אותך ". 
הדבר שממנו מתרשמים בארה"ב יותר מכל הוא הצלחתו של אובמה לאחד סביב אותם מסרים את שתי המפלגות ,  הדמוקרטית והרפובליקנית .  בעוד הרפובליקנים תומכים מסורתית בישראל בכל עניין בשנים האחרונות ,  התמיכה הנרחבת בנתניהו גם במפלגה הדמוקרטית ,  חרף המחלוקות בינו לנשיא  ( הדמוקרטי )  אובמה אינה מובנת מאליה .  ובכל זאת ,  מנהיג הרוב הדמוקרטי בסנאט ,  הארי ריד  ( נבאדה )  ,  שילב בדברים שאמר הלילה ,  לאחר נאום נתניהו ,  כמה משפטים שנדמה כאילו נלקחו מדפי המסרים של הליכוד : " אין לאפשר לאיש להכתיב תנאים מוקדמים לגבי גבולות ,  לגבי בנייה  ( במשתמע - בהנתחלויות )  או לגבי שום דבר אחר ".  וגם : " ארה"ב לא תיתן כסף לטרוריסטים שמחויבים להשמדת ישראל ".  
גם מצליף המיעוט הדמוקרטי בבית הנבחרים ,  סטני הוייר  ( מרילנד )  ,  כמו גם עוד שורה של בכירים במפלגה ,  צידד באופן מלא בנתניהו במחלוקת בשאלת  " גבולות 67 ".  עם זאת ,  הוא הוסיף כי לדעתו ,  המחלוקת בנושא נפתרה למעשה : " אני לא חושב שלנשיא הייתה איזו שהיא כוונה לשנות מדיניות בנושא .  הוא  ( אובמה )  אמר שיהיו חילופי שטחים ,  או במילים אחרות - יהיו תיקונים .  זה בעצם בדיוק מה שהנשיא בוש אמר .  אני חושב שהעניין הזה מאחורינו ". 

אחרי הנאום :  הקונגרס מאוחד עם נתניהו נגד אובמה
הפרשנים האמריקאים מתמוגגים :  מזמן לא הצליח איש אחד לאחד בצורה כזו את הרפובליקנים והדמוקרטים .  מנהיג הרוב בסנאט : " אין לאפשר לאיש להכתיב לישראל תנאים לגבי גבולות או בנייה "
 
