ראש הממשלה :  צוות מיוחד יבחן מעבר לסוף שבוע ארוך
צוות בראשות ראש המועצה לכלכלה ,  פרופ' יוג'ין קנדל ,  יבחן את הצעתו של המשנה לראש הממשלה סילבן שלום למעבר לסוף שבוע ארוך שיכלול חופשה בשבת וביום ראשון - כך הודיע היום  ( שני )  ראש הממשלה בנימין נתניהו בישיבת סיעת הליכוד .  הצוות צפוי להגיש את המלצותיו עד פתיחת מושב החורף של הכנסת בחודש אוקטובר .  מלבד ההצעה של שלום ,  הצוות יבחן שתי הצעות נוספות :  הצעה של שר האוצר ,  יובל שטייניץ ,  להפוך את יום שישי ליום חופש מלא והצעת שר החינוך ,  גדעון סער ,  להשאיר את המצב הנוכחי על כנו . " לא ניתן לעצור את הרכבת שכבר יצאה מהתחנה ",  אמר שלום , " יש לעבור לסוף שבוע ארוך בהקדם כפי שעשו כל מדינות העולם המפותח ". 

ראש הממשלה :  צוות מיוחד יבחן מעבר לסוף שבוע ארוך
nan
