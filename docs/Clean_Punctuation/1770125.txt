רה"מ לשליט : " המו"מ לשחרור גלעד נשא פרי "
 אחרי שאביו של החייל החטוף האשים את הממשלה בהפקרת בנו ,  הודיעה לשכת רה"מ כי ישנם הישגים במו"מ ושנתניהו ימשיך לעשות הכל להשבת גלעד ,  אולם תוך שמירה על ביטחונם של ישראלים
 ( צילום :  יגור מזור ,  עריכת וידיאו :  יאיר דניאל ) 
לשכת ראש הממשלה בנימין נתניהו הגיבה בצהריים  ( שני )  לדברים שנשא מוקדם יותר נעם שליט ,  אביו של החייל החטוף גלעד שליט ,  בהם האשים את הממשלה בהפקרת בנו . " ראש הממשלה בנימין נתניהו מוביל מאמצים בלתי פוסקים להשבת גלעד שליט ",  נמסר בהודעת הלשכה , " מאמצים אלה נשאו פרי כאשר הוכנס ציר התיווך הגרמני-מצרי ,  כאשר השגנו קלטת וידיאו ראשונה של גלעד וכאשר ישראל השיבה בחיוב להצעת המתווך הגרמני לעסקה שכוללת שחרור מאות אסירי חמאס שהיו מעורבים ברצח של יותר מ-600 ישראלים ". 
עום זאת ,  בלשכת רה"מ מדגישים כי בכוונת נתניהו לשמור על האינטרסים הביטחוניים של ישראל . " ראש הממשלה עומד על כך ששחרור מחבלים מהכלא במסגרת עסקה כלשהי ,  לא יביא לשיקום תשתית הטרור של חמאס ביהודה ושומרון ולרצח של ישראלים רבים נוספים ",  נמסר .  
בלשכה ציינו עוד כי שליש מאסירי חמאס ששוחררו בעסקאות קודמות חזרו לעסוק בפעילות טרור . " משוחררי עסקת ג'יבריל הובילו את אינתיפאדת אל אקצה והיו מעורבים ברצח מאות ישראלים ,  משוחררי עסקת טננבאום ,  ששוחררו ב-2004 ,  רצחו 27 ישראלים וכן בשני פיגועים במהלך השנה האחרונה ,  בהם נרצחו אב לשבעה ילדים וארבעה תושבי בית חגי ,  היו מעורבים מחבלים ששוחררו מהכלא הישראלי .  
חברת הכנסת מירי רגב  ( ליכוד )  הגיבה גם היא לדבריו של שליט ואמרה כי אמירותיו של יוצאות מהלב ,  וזאת אחרי מאבק של שנים שבהן הניסיונות של הממשלה לא נשאו פרי . " לצערנו ,  המציאות מראה שהממשלה מעדיפה להתעסק עם ארונות של חיילים מאשר עם חיילים חיים .  חייבים להחזיר את גלעד הביתה ".  
גם חבר הכנסת איתן כבל  ( העבודה )  התייחס לדברי שליט ואמר כי  " דברי נעם שליט משקפים את ההתנהלות הפחדנית וחסרת המנהיגות של נתניהו ושל ממשלתו .  אין חזון ,  יש רק הישרדות פוליטית ומכירת נכסי המדינה ". 

רה"מ לשליט : " המו"מ לשחרור גלעד נשא פרי "
 אחרי שאביו של החייל החטוף האשים את הממשלה בהפקרת בנו ,  הודיעה לשכת רה"מ כי ישנם הישגים במו"מ ושנתניהו ימשיך לעשות הכל להשבת גלעד ,  אולם תוך שמירה על ביטחונם של ישראלים

