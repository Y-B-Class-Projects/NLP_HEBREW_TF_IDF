אין הסכמות בין נתניהו לדרעי - שדורש את הכלכלה ותיק נוסף
ראש הממשלה נפגש עם יו"ר ש"ס במסגרת המו"מ הקואליציוני .  נוסף על תיק הכלכלה דורש דרעי את תיק הרווחה או את תיק המשרד לפיתוח הנגב והגליל .  תיק הדתות צפוי להימסר אף הוא לש"ס
 ( הליכוד חתמה על הסכם קואליציוני עם כולנו ויהדות התורה ,  אתמול )  
פגישתם של ראש הממשלה בנימין נתניהו ויו"ר ש"ס אריה דרעי ,  שהתקיימה הערב  ( חמישי )  לאחר נתק ממושך בין שתי המפלגות ,  הסתיימה ללא סיכום .  גורמים שעודכנו בפרטי הישיבה מסרו כי דרעי דורש לקבל את תיק הכלכלה וכן את תיק הרווחה או את תיק המשרד לפיתוח הנגב והגליל .  אפשרות נוספת שעלתה בפגישה היא כי המפלגה תקבל תפקיד שר במשרד האוצר עבור יצחק כהן .
 תיק נוסף שאמור להימסר לש"ס הוא תיק הדתות הנמצא במחלוקת בין המפלגה לבין הבית היהודי .  בליכוד מנסים להגיע לפשרה בין שתי המפלגות ,  ובין ההצעות שעלו היא שדרעי יכהן כשר עם שני סגנים ,  ממפלגתו ומהבית היהודי .  עם זאת ,  לפי הגורמים המעורים בפרטים ,  דרעי הביע בפגישה הערב את התנגדותו למינוי סגן שר מטעם הבית היהודי .
 עוד כתבות בנושא :" נתניהו מסיג את ישראל לאחור ,  ההסכם עם יהדות התורה שערורייה"ש"ס בדרך לממשלה : " נתניהו הסכים לחוק מע"מ אפס"הישגי יהדות התורה :  חוק הגיוס ישונה ,  השר יקבע את היעדים 
הבוקר דווח כי נתניהו שוחח עם דרעי בטלפון ,  ועל פי גורם בש"ס ,  הוא הודיע לו שהוא מקבל את התנאי שהציב לכניסה לממשלה ,  ולפיו יוחל מע"מ אפס על מוצרי בסיס .  בנוסף ,  דרעי הודיע היום כי הוא מוותר על תפקיד שר הפנים כדי  " למנוע לזות שפתיים ".  בריאיון לגלי צה"ל אמר כי  " בשביל התיקון החברתי הייתי צריך לחזור למשרד הפנים ,  אבל אני קשוב גם לביקורת ציבורית ולא אכנס למשרד על רגל שמאל ,  אז אני לא נאבק על הפנים ". 
אתמול חתמה מפלגת הליכוד על הסכמים קואליציוניים עם יהדות התורה וכולנו .  על פי ההסכם עם יהדות התורה ,  בין היתר יועלו קצבאות הילדים לרמתן הקודמת ,  יבוטלו הסנקציות הפליליות בחוק הגיוס ,  רפורמת טיפולי שיניים תוכנס לסל הבריאות ,  ויישמר הסטטוס קוו בנושאי דת ומדינה .  כמו כן ,  תוקפא הרפורמה בגיור ,  יוחזר חוק נהרי שמאפשר לרשויות מקומיות לתקצב מוסדות חינוך שלא מלמדים לימודי ליב"ה ,  ותופעל רפורמת סיעוד לקשישים .
 כמו כן ,  סוכם כי יו"ר המפלגה ,  יעקב ליצמן ,  ימונה לסגן שר הבריאות במעמד שר ,  ח"כ משה גפני ימונה ליו"ר ועדת הכספים וח"כ מאיר פרוש ימונה לסגן שר החינוך .  נוסף לכך ,  המפלגה תקבל את תפקיד סגן יו"ר הכנסת למשך חצי קדנציה ,  תפקיד המיועד לח"כ ישראל אייכלר ,  וח"כ אורי מקלב ימונה ליו"ר ועדת המדע והטכנולוגיה .  
בהסכם עם כולנו נקבע בין היתר כי יו"ר המפלגה משה כחלון יכהן כשר האוצר ,  יהיה אחראי על מנהל מקרקעי ישראל ועל מנהל התכנון ויעמוד בראש קבינט הדיור .  יואב גלנט צפוי להתמנות לשר הבינוי ולמשקיף בקבינט המדיני ביטחוני .  לפי המסתמן ,  הקבינט המדיני-ביטחוני יכלול 11 שרים ,  שבעה מהם מהליכוד וארבעת הנוספים יהיו ראשי ש"ס ,  ישראל ביתנו ,  הבית היהודי וכולנו .  מקורבו של כחלון ומנכ"ל בזק לשעבר ,  אבי גבאי ,  יתמנה ככל הנראה לשר להגנת הסביבה .
 עוד נקבע בהסכם כי הסיעה תקבל תפקיד של סגן שר ,  מבלי שנקבע באיזה משרד ,  ואותו ימלאו יפעת שאשא-ביטון או אלי אלאלוף .  האחרון מועמד גם לכהן כיו"ר ועדת העבודה והרווחה .  נוסף לכך ,  תוקם ועדת רפורמות עצמאית שתטפל ברפורמות בדיור ובבנקים ,  ובראשה יעמוד ככל הנראה חבר הכנסת אלי כהן .  אנשי המפלגה יעמדו בראש הוועדה לפניות הציבור בכנסת או בראשות הוועדה לשלום הילד .  
שלשום התחדשו המגעים מול הבית היהודי .  בליכוד הבהירו לנפתלי בנט כי תיק החינוך יימסר לבית היהודי  " בתנאי שלא יהיו למפלגה דרישות נוספות ".  בין היתר ,  בנט דורש מנתניהו התחייבות לכך שלא תהיה הקפאת בנייה בירושלים וביהודה ושומרון ,  לתת לו אחיזה בתיק הדתות ,  כאמור ,  ולקדם את הרפורמה בתחום המשפט .
 כמו כן ,  אמש נועד נתניהו עם בנט וסיכם עמו כי בנוסף לתיק החינוך ,  הוא יקבל גם את תיק התפוצות .  עם זאת ,  התיק ,  שכיום כולל גם את ענייני ירושלים ,  עשוי להתפצל והסמכויות על הבירה יועברו לשר אחר .  בעבר הוזכר שמו של ראש עיריית ירושלים ניר ברקת כמי שעשוי למלא את התפקיד .
 לפניות לכתב :  omri_n@walla.net.il 

אין הסכמות בין נתניהו לדרעי - שדורש את הכלכלה ותיק נוסף
ראש הממשלה נפגש עם יו"ר ש"ס במסגרת המו"מ הקואליציוני .  נוסף על תיק הכלכלה דורש דרעי את תיק הרווחה או את תיק המשרד לפיתוח הנגב והגליל .  תיק הדתות צפוי להימסר אף הוא לש"ס

