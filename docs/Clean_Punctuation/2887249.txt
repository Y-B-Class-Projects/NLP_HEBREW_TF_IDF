הכתבים המדיניים לנתניהו :  אסור לפגוע בחופש הביטוי
 ( עדכון )  אל המחאה בעקבות הסעיף בחוק שאוסר על עיתונאי רשות השידור להביע דעה אישית ולנקוט עמדה ,  הצטרפו גם הכתבים המדיניים שקראו לראש הממשלה ושר התקשורת בנימין נתניהו לבטל את הסעיף : " הוא פוגע פגיעה מהותית בחופש העיתונות וחופש הביטוי בישראל "
  ( עדכון :  19:00 ) 
במהלך דיוני ועדת הנגבי ביום ראשון ,  חבר הכנסת צחי הנגבי אתגר בטון מבודח את ח"כ אורן חזן ,  ושאל האם הוא יודע מה שמו המלא של האיש מאחורי הקוד האתי של עובדי רשות השידור ,  המכונה  " מסמך נקדי ". 
איכשהו התמוססה במהלך הדיון דרישתו של ח"כ ישראל אייכלר לחייב את עובדי רשות השידור להימנע מהבעת דעה אישית .  אלא שהלילה  ( חמישי )  חזר הסעיף לחוק תאגיד השידור הישראלי .  על פי ההסתייגות שהציע אייכלר  " בשידורי הרשות יש להימנע מחד צדדיות ,  ממשפט קדום ,  מהבעת דעה אישית ,  ממתן ציונים והדבקת תגים ,  מהעלמת עובדות או מהטעמתן באורח סלקטיבי ,  שלא לפי ערכן החדשותי ". 
משמעות הסעיף היא ששדרני ,  פרשני ועיתונאי רשות השידור ,  בהם אריה גולן ,  קרן נויבך ואחרים לא יוכלו להביע את דעתם בשידור .  נויבך ,  שמגישה את התוכנית  " סדר יום "  ברשת ב' ,  נמנית עם העיתונאים הנאבקים במתווה הגז ולא חוששים מהבעת דעה אישית .  בתקופת כהונתה של הנהלת רשות השידור טרם הפירוק הוחזר  " מסמך נקדי "  בניסיון לבטל את ההגשה של נויבך .
 באוקטובר 2013 אימצה רשות השידור את השינויים בקוד האתי ,  לרבות אפשרות להביע עמדה אישית .  מאוחר יותר מי ששימשה כיו"ר ועדת האתיקה בלהה כהנא ניסחה קוד אתי חדש שאפשר הבעת עמדה אישית .  אולם ,  הלילה חזר הקוד בגרסתו הישנה שקובעת כי אסור לעיתונאים ולפרשנים להביע דעה אישית .
" גם בשנים שמסמך נקדי היה בתוקף המנכ"לים והמנהלים לא אכפו אותו על הטאלנטים ועל השדרנים הראשיים ",  מסביר גורם בכיר ברשות השידור , " השאלה עכשיו היא האם אלדד קובלנץ שיחל לשמש כעורך הראשי על פי החוק ,  האם יתמודד עם הטאלנטים ויאכוף את החוק או שימסמס אותו ".  

התיקון שאושר עורר ביקורת מצד העיתונאים .  מאגודת העיתונאים בירושלים נמסר : " אם יתברר לנו כי משמעות התיקון לחוק באה לסתום פיות ולהכפיף את עיתונאי רשות השידור לממשלה נעשה כל שביכולתנו למנוע את יישומו של החוק .  אולם אם הכוונה ליצור עיתונות איכותית ,  ביקורתית ואובייקטיבית - ממילא כך נוהגים עיתונאי רשות השידור מאז ומעולם ". 
מארגון העיתונאים נמסר : " ארגון העיתונאים מגנה את התוספת שהוגנבה אמש לחוק באישון לילה ובמחשכים ,  לפיה תיאסר הבעת דעה במסגרת השידור הציבורי שיוקם .  מדובר בתוספת הזויה שפוגעת בדמוקרטיה והיא מהווה התערבות פסולה של המחוקק בעניינים של אתיקה עיתונאית .  התוספת הועברה בצורה פסולה ,  שטחית תוך עקיפת הדיון הציבורי וביזוי הכנסת והדמוקרטיה הישראלית .  הארגון מתכוון לפעול בכל דרך משפטית ,  חקיקתית וציבורית כדי לבטל את התוספת הזאת לחוק ,  ובוחן כרגע את האפשרות לפנות לבג"ץ ".  
בארגון הוסיפו : " לפני כשנה ,  מדי יום במשך יותר מחודש התקיימו דיונים מרתוניים על כל סעיף וסעיף בחוק החדש ,  בהשתתפות נציגי הציבור והעיתונאים .  לא יעלה על הדעת שסעיף כה חשוב ומשמעותי ,  שנוגע בלב לבה של העבודה העיתונאית ,  יקודם ללא כל דיון ציבורי ,  במחטף מכוער שמבייש את הכנסת בפרט ואת הדמוקרטיה הישראלית בכלל ".  

אל המחאה נגד הסעיף בחוק הצטרפו גם 15 כתבים מדיניים ,  שפנו בגילוי דעת לראש הממשלה והשר התקשורת ,  בנימין נתניהו ,  בבקשה לבטלו . " אנו סבורים כי סעיף זה גורם לפגיעה חמורה בחופש העיתונאי ברשות השידור .  מאחר שהרשות הינה כלי תקשורת דומיננטי מאוד ,  הסעיף המדובר פוגע פגיעה מהותית בחופש העיתונות וחופש הביטוי בישראל ",  כך נכתב בגילוי הדעת .
 הכתבים המדיניים שחתומים על המכתב ,  שנשלח גם אל נשיא המדינה ראובן ריבלין ,  כוללים בין היתר את איתמר אייכנר מידיעות אחרונות ,  מואב ורדי מחדשות 10 אודי סגל מחדשות ,  שלמה צזנה מישראל היום ,  ברק רביד מהארץ ,  אילאיל שחר מגלי צה"ל ואמיר תיבון מוואלה ניוז .
" חשוב לנו להדגיש :  אין מדובר בעניין של השקפה פוליטית מסוימת או במאבק בין ימין לשמאל ",  הם כותבים , " אנו מכירים בצורך ברשות שידור פלורליסטית ופתוחה ,  שתאפשר מגוון דעות שיבטא את ההשקפות השונות בציבור הישראלי .  אלא שהבעת דעה - בעיקר כאשר זו מנוגדת לעיתים למדיניות השלטון או לדעת הקהל השלטת באותה תקופה - היא נשמת אפה של דמוקרטיה .  יישום של הסעיף הנ"ל שחוקק יהפוך את השידור הציבורי בישראל לשידור נכה וחלש ".  
" אנו מבקשים גם להשמיע כאן קריאה אל חברי הכנסת מכל הקשת הפוליטית ",  כך מצוין בסוף המכתב , " ואל עמיתנו העיתונאים מכל כלי התקשורת ,  לצאת באופן פומבי וגלוי נגד הסעיף המדובר ,  ולפעול להוצאתו מנוסח חוק השידור הציבורי ".  

הכתבים המדיניים לנתניהו :  אסור לפגוע בחופש הביטוי
 ( עדכון )  אל המחאה בעקבות הסעיף בחוק שאוסר על עיתונאי רשות השידור להביע דעה אישית ולנקוט עמדה ,  הצטרפו גם הכתבים המדיניים שקראו לראש הממשלה ושר התקשורת בנימין נתניהו לבטל את הסעיף : " הוא פוגע פגיעה מהותית בחופש העיתונות וחופש הביטוי בישראל "
 
