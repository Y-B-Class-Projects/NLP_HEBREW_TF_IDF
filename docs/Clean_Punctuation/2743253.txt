ראש הממשלה והנשיא הדליקו נר זיכרון וירטואלי
משרד הביטחון מפעיל זו השנה השנייה אפליקציית פייסבוק להדלקת נר לזכר הנופלים במערכות ישראל ובפעולות האיבה .  הנשיא פרס : " אין מילים לבטא את כאב המשפחות השכולות "
 ראש הממשלה בנימין נתניהו ,  נשיא המדינה שמעון פרס ,  מפכ"ל המשטרה יוחנן דנינו ,  חברי כנסת ,  שרים ואנשי ציבור נוספים הדליקו נר זיכרון וירטואלי באפליקציית  " יזכור "  של משרד הביטחון .  המשרד מפעיל זו השנה השנייה את האפליקציה בפייסבוק להדלקת נר וירטואלי ביום הזיכרון .
 חלק מהמדליקים בחרו לשתף את עוקביהם וחבריהם בכמה מילים .  הנשיא פרס כתב בפייסבוק : " יזכור עם ישראל את גיבוריו .  ליווינו את ילדינו כאשר באו לאור עולם ,  ליווינו אותם ליומם הראשון בגן ,  לכיתה א' ,  ללשכת הגיוס ,  לחופה ,  לבית ראשון .  לפתע נקטעו חייהם ,  ומאז העננה אינה חולפת .  היא נושאת עמה את דמותם של הלוחמים שנפלו במערכות ישראל .  גם בשמחות גדולות אנו חשים דקירה חדה בלב .  אין מילים לבטא את הכאב של המשפחות השכולות ואלמלא אומץ לבם של יקיריהם ,  לא הייתה לנו מדינה ". 
עוד על יום הזיכרון:נתניהו : " לא היינו כאן ללא גיבורי האומה שמסרו נפשם"יום הזיכרון 2014 :  23,169 חללים מאז קום המדינהשר הביטחון הדליק בפייסבוק נר לזכר הנופלים 
היו מי שהתייחסו ליום הזיכרון בפן האישי יותר .  חברת הכנסת שולי מועלם  ( הבית היהודי )  ששכלה את בעלה באסון המסוקים ,  כתבה : " 17 שנים אחרי נפילתו של בעלי האהוב סא"ל משה מועלם יחד עם 72 חייליו-חבריו ואני מדליקה נר לזכרם .  17 שנים וכולנו בוחרים יום-יום בחיים .  חיים מלאים ,  מלאי תוכן ועשייה ,  חיים של חסד ואהבת האחר ,  חיים של יהודים ,  של ישראלים גאים בתוך תהליך אמיתי של גאולה ,  גאולה שמשמעותה להיות אנשים טובים ,  להתקדם יום אחר יום בדרך ההולכת אל האור והטוב כשאהובנו הם הבסיס החזק של הבחירה בחיים ,  בטוב ,  באמת  (  ..  .)  מועלם שלי ,  כמו כל אחד מיקיריכם ,  הוא קריאת הכיוון שלי ושלנו .  לדעת מנין באנו ומתוך כך לאן פנינו מועדות כיחידים ,  כמשפחות ,  כחברה וכעם ". 
שר המדע יעקב פרי הדליק גם כן נר זיכרון וירטואלי ,  וכתב בפייסבוק : " חללי מערכות ישראל הם מחיר ביטחוננו ,  קיומנו וחרותנו .  הם נתנו את נפשם למעננו ,  ואנחנו חייבים להם חוב שאין לו שיעור :  לתמוך במשפחות השכולות הנושאות בצער האובדן ;  לשמור מכל משמר על מדינת ישראל ,  לכונן בה חברה צודקת וסולידרית ,  להגן על חיי אזרחיה ולהביא לה שלום .  זה נדרנו וזו מחויבותנו  (  ..  .)  כל יום וכל שנייה אנו זוכרים ומוקירים .  יהי זכרם ברוך ".   
" לא בחרתם להיות חלק ממשפחת השכול ",  כתב ח"כ ראובן ריבלין  ( הליכוד )  . " בעל כורחכם כרתם ברית דמים עם האדמה עליה אנו יושבים ,  והפכתם חלק מאותה משפחה ישראלית אחת ,  שבה אין מגזרים ואין עדות .  את רגעי השמחה והצחוק שלנו ,  את רגעי הבכי וההתרגשות ,  הקטנים והגדולים ,  אנו חבים לבניכם ובנותיכם ,  שהיו לכופר חיי כולנו .  שהקריבו את עתידם האבוד למען עתידנו ".  ריבלין סיים במילים : " לשכול הפרטי של המשפחות ,  לא אוכל להציע מילים של נחמה .  עמידתן בפני תהומות האובדן ,  הבחירה שלהם בחיים ,  יום אחר יום ,  מהוות מופת של תעצומות נפש עבורנו ,  אות לקדושת החיים ". 
גם מנכ"ל משרד הביטחון דן הראל ,  שר הביטחון משה יעלון ומפכ"ל המשטרה ,  רב-ניצב יוחנן דנינו ,  הדליקו נר וירטואלי באפליקציה של משרד הביטחון .  רנ"צ דנינו כתב : " ביום הזיכרון לחללי מערכות ישראל ,  נזכור את יקירינו שאינם עמנו ונתחייב להמשיך את דרכם בביצור מדינת ישראל ובהגנת אזרחיה ". 
רוצים גם אתם להדליק נר לזכר הנופלים ?  הקליקו כאן 

ראש הממשלה והנשיא הדליקו נר זיכרון וירטואלי
משרד הביטחון מפעיל זו השנה השנייה אפליקציית פייסבוק להדלקת נר לזכר הנופלים במערכות ישראל ובפעולות האיבה .  הנשיא פרס : " אין מילים לבטא את כאב המשפחות השכולות "
 
