נתניהו משדל את התלמידים : " הצביעו לים המלח "
 ראש הממשלה ושר החינוך עושים מאמץ אחרון לגייס קולות להצבעה עבור ים המוות ,  בתחרות לקביעת שבעת פלאי הטבע של העולם .  מול הנכס המקומי מתמודדים 27 מועמדים מובחרים מרחבי תבל
 ( צילום :  לשכת העיתונות הממשלתית ) 
בזמן שמצבו של ים המלח מוסיף להיות עגום ,  מפלס המים באגם ממשיך לרדת והמלונות שמסביבו נמצאים בסכנת הצפה ,  הממשלה עושה הבוקר  ( שלישי )  מאמץ אחרון לגייס את תלמידי ישראל להצביע עבורו בקמפיין  " שבעת פלאי הטבע של העולם ". 
ראש הממשלה בנימין נתניהו שידר היום  " שיעור גאוגרפיה "  מיוחד לכמה בתי ספר ברחבי הארץ ,  והדגיש את חשיבות ים המלח כ"אתר ייחודי בעולם ",  שראוי לזכות בתואר היוקרתי .  בתום השיעור ,  התבקשו התלמידים להצביע במסרון עבור ים המלח ,  או להיכנס לאתר התחרות ולהצביע באמצעות טופס ההצבעה .  האגם ,  שאותו העמידו להצבעה במשותף ישראל ,  הרשות הפלסטינית וירדן ,  מתמודד בשלב הגמר מול 27 אתרי טבע נוספים מכל רחבי העולם ,  בהם הגרנד קניון בארצות הברית ,  איי גלפגוס ,  שונית המחסום הגדולה לחופי אוסטרליה ,  נהר האמזונס בברזיל והר וזוב באיטליה .  ההצבעה תינעל ב-11 בנובמבר ,  בשעה 11:11 ,  ושבעת הזוכים יוכרזו בציריך שבשוויץ מאוחר יותר באותו יום .
 גם שר החינוך ,  גדעון סער ,  שלח מסר אישי לתלמידים ,  וביקש מהם לבקר בים המלח  " ולחוות את החוויה הייחודית "  של האגם .  לדבריו , " אני משוכנע שהלימוד בכיתה יהיה מעניין ועשיר ,  ואני ממליץ לכם לבקר בים המלח עם משפחותיכם ולחוות את החוויה יוצאת-הדופן של ביקור בים המלח ,  ובין היתר רחצה במצב ציפה ,  שאין כמוה בשום מקום אחר בעולם ".  הוא אמר כי  " אין ספק שהכרה בינלאומית נוספת בים המלח ובייחודיותו תתרום רבות לתיירות "  ולאפשרויות רבות נוספות לפתח את האגם וסביבתו .
 עוד על ים המלחמשמר המפלס :  נסיגת ים המלח האטה בחודש ספטמברצילומי העירום של ספנסר טוניק מנסים לקדם את האגםהירוקים מאשימים :  קמפיין מפעלי ים המלח - מעוות

נתניהו משדל את התלמידים : " הצביעו לים המלח "
 ראש הממשלה ושר החינוך עושים מאמץ אחרון לגייס קולות להצבעה עבור ים המוות ,  בתחרות לקביעת שבעת פלאי הטבע של העולם .  מול הנכס המקומי מתמודדים 27 מועמדים מובחרים מרחבי תבל

