אמת בלב היכל השקר
1 לא מיותר .  רק בעיני הנודניקים הקבועים נאומו של נתניהו היה מיותר .  ובעיני אויביו .  אבל הנאום שודר מחוף לחוף ברשתות תקשורת עתירות צופים .  זאת גם התשובה לאקסיומה של פרשני השמאל ,  שלפיה הנאום נישא לצורכי פנים .  הישראלים יודעים את הדברים הללו ,  אבל נדרשנו לשליח ציבור שיאמר את האמת שלנו לעולם .  כדאי שפעם בשנה יגיע ראש מדינת היהודים לדבר אמת בליבו של היכל השקר בניו יורק .  גם זה מחובותיה של מדינאות ראויה .  עוד אמרו פרשנים ,  שבנאום הג'נוסייד שלו עשה אבו מאזן את העבודה לימין .  טעות .  הוא לא עובד אצלנו .  הוא אמר את האמת שלו ,  אמת שהשמאל דוחה .  
2 אבל אמנון אברמוביץ' אומר שאין תוכנית מדינית .  גם יצחק הרצוג וזהבה גלאון .  ולכם יש ?  אנחנו לא בשנות ה ? 80 ;  כבר ניסינו את תרופות הפלא שלכם .  מילא הרדיקלים והסיעות הערביות ,  מבחינתם שכולנו נלך לעזאזל וישראל תחדל מלהתקיים במתכונתה הנוכחית ,  אם בכלל .  אבל מה יש לשמאל ההגיוני להציע ,  מה מסתתר מאחורי המילים  " הסדר מדיני "?  
הנה תוכנית השמאל בתמציתה הגאונית :  נסיגה ישראלית לקווי 67'  ( עם חילופי שטחים במקום גושי ההתיישבות )  ,  כולל נסיגה מבקעת הירדן ,  חלוקת ירושלים העתיקה  (  !  )  והסדר בעיית הפליטים .  הם נחלקים בשאלת אחוזי הפליטים שיותרו  " לשוב "  לשטחי ישראל .  זה כולל פינוי/גירוש של  ( בערך )  100 אלף יהודים .  אפשר שיישארו בשטחי המדינה הפלשתינית .  כן ,  בטח .  
הפלשתינים כבר דחו לפחות שתי הצעות מופקרות כאלה  ( ברק ואולמרט )  .  אבל נניח שכן - נפלתם על הראש ?  נסוגונו מלבנון - חיזבאללה הגיע ;  נסוגונו מרצועת עזה - חמאס הגיע .  לא תיתנו לחמאס לתפוס את השלטון ברשות הפלשתינית .  מה תעשו ,  תקבעו לשכנינו מי ימלוך עליהם ?  ואז ,  כשיגיע החורף הערבי אל גבעות שומרון ,  תמשיכו לעטוף את המציאות במילים  " הסדר/אופק מדיני "?  
3 שמעתי אצל רזי ברקאי את המשורר נתן זך מתקומם ,  מדוע עטפנו את גבול עזה ביישובים יהודיים ?  מדוע כה קרוב לגבול ,  הרי יש מספיק מקום בנגב ?  התמיהה הזאת הובעה כדי להסביר מדוע חמאס ירה עלינו טילים .  פשוט לחצנו עליהם ,  והם התפוצצו ..  .  מסכנים .  חברינו הגיבורים בקיבוצים על גבול עזה - גם אתם כבר לא לגיטימיים בעיני השמאל המטורלל .  הפכתם למתנחלים .  
4 איש המוסר הכפול ,  אחמד טיבי ,  קבע שהאמירה  " צה"ל הוא הצבא המוסרי ביותר בעולם "  היא אוקסימורון ,  שכן מוסר לא הולך עם כיבוש .  הוא היה עדין .  בשנה שעברה כינה טיבי את צה"ל  " צבא של רוצחים ".  אבל אנחנו לא כובשים ,  מר טיבי .  רוב האוכלוסייה הפלשתינית חי תחת שלטון עצמי בר ? שות המתקיימת כמדינה בפועל .  באשר לשאר השטח של יהודה ושומרון ,  מדובר בנחלת אבותינו .  בכל מקרה ,  לא כבשנו את השטח משום ישות פלשתינית כלשהי ,  ולכן לכל הפחות מדובר באדמות מחלוקת .  מבחינתנו ,  הערבים הם שפלשו לארצנו החל מהמאה ה ? 7 .  עם גלי העלייה הציוניים הגיעו מאות אלפים ממדינות ערב לחפש עבודה .  לעומתם ,  העם היהודי חזר הביתה ,  למקומו היחיד בתבל .  לכן צה"ל אינו צבא כיבוש אלא כוח מגן על היהודים ,  מפני מה שערביי האזור והמדינות השכנות תיכננו לעשות לנו ב ? 1948 ולא הצליחו .  את הכישלון להרוג בנו הם מכנים נכבה  ( אסון )  .  
בסוף דבריו הבליע טיבי שאינו אוהב את התמונה שהראה ראש הממשלה בנאומו  ( משגרי רקטות ליד ילדי עזה )  ,  אבל זה לא מצדיק הרג מאות ילדים .  פה התבקש לשאול אותו :  נניח לשאר המקרים - האם את המשגר הזה לבדו היה ראוי להפציץ ?  אם לא - היה עלינו לחכות שהרקטות תיפולנה על ילדינו ?  
5 יו"ר האופוזיציה ,  יצחק הרצוג ,  קיבל באולפן ערוץ 2 שלושה עיתונאים התומכים בדעותיו .  גם אחמד טיבי הרגיש שם בבית .  איך זה שלצד הנציג היחיד של הרוב הישראלי באותו אולפן ,  השר גלעד ארדן ,  לא ישב אפילו עיתונאי אחד שחושב אחרת מעמיתיו ?  

אמת בלב היכל השקר
nan
