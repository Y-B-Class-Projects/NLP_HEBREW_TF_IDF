עמיר פרץ : " השבר הביטחוני - לא תירוץ לקיפאון מדיני "
 רגע לפני שהוא פורש ,  הפציר השר היוצא להגנת הסביבה בנתניהו  " לראות את האסלאם המתון ולייצר את שיתוף הפעולה הבא ".  על שכר המינימום : " תהיה פה מהפיכה אדירה "
 השר להגנת הסביבה עמיר פרץ ,  שהתפטר בשבוע שעבר מתפקידו ,  האשים אתמול  ( חמישי )  את ראש הממשלה בנימין נתניהו בקיפאון המדיני ואמר כי  " השבר הביטחוני "  אינו מהווה תירוץ לסברה  " שלמדינת ישראל אין מה לתכנן ומה לעשות בפן המדיני ".   
" ראש הממשלה בנימין נתניהו אמר לי 'אתה לא רואה את האסלאם הקיצוני' ,  ואמרתי ,  'כולם רואים את האסלאם הקיצוני ,  כולנו מבינים שצריך להתאחד נגד  " דעאש "  וחמאס ,  כולם רואים את זה ,  אבל תפקידו של ראש הממשלה הוא לראות את האסלאם המתון .  ראש הממשלה צריך לייצר את שיתוף הפעולה הבא ".  
לטענתו ,  שיתוף הפעולה  " הקר "  עם מצרים היה  " המפתח לסיומו של מבצע צוק איתן ".   " גם היום אנחנו מייצרים שיתופי פעולה עם גורמים מתונים באסלאם ,  וזו אסטרטגיה ביטחונית מבחינתנו .  אנחנו צריכים להתאמץ כדי להגיע להסדר עם העולם הערבי ,  צריך להשקיע ולזהות הזדמנויות ". 
את הדברים הציג פרץ בוועידת התעשייה באילת ,  שם אמר כי ישנו קשר ישיר בין התפתחות מדינית לבין שגשוג כלכלי . " יש כאלה שמזלזלים ואומרים 'כמה פעמים היה מו"מ והעסק היה קר ולא יצא כלום' ,  אז אני אומר לכם ,  תבדקו מתי הייתה עלייה בצמיחה ,  אני אומר לכם שכשהיה מו"מ היקף ההשקעות בארץ גדל .  זה אחד הדברים החשובים למדינת ישראל ",  הוא התעקש . " השוק המקומי לא מסוגל לקלוט את כל מה שאתם מייצרים ",  פנה פרץ אל התעשיינים בקהל כשסקר את הירידה בכמות המשקיעים הזרים עקב המצב הביטחוני . 
" אני לא מאמין שהצליחו לשכנע עם שלם שלבנימין נתניהו אין תחליף ,  זו אמירה אנטי דמוקרטית ,  מתי המלכנו מלך ?  בואו נבטל את הדמוקרטיה וזהו .  קודם כל חייבים לשבור את התזה הזאת ,  כל איש שיושב בשלטון וחושב שאי אפשר לעשות את זה ,  לא קשוב לעם ",  הוא הוסיף .  כשהתייחס להתפטרותו אמר כי הסכים להיות שר בממשלה  " משום שאמרו במשך שנים שאני פוסל אותו  ( את ראש הממשלה )  ללא סיבה ". 
בהמשך התייחס להעלאת שכר המינימום אמר פרץ ,  ואמר : " מישהו חושב שאפשר להחזיק את החברה הישראלית בפערים החברתיים אלה ?  זהו סיר לחץ שיבוא היום ויתפוצץ ,  תהיה פה מהפיכה אדירה .  תביעתו של ניסנקורן היא נכונה .  למה השוויון חשוב רק לאלו שבאים להקריב את חייהם למדינה הזאת ?  ". 
פרץ הודיע לפני עשרה ימים על התפטרותו מתפקידו . " בשבועות האחרונים נתניהו הקצין וחזר להפחדות שבהן השתמש בכל הקריירה שלו ",  אמר פרץ במסיבת עיתונאים שכינס בקריית הממשלה בתל אביב . " במקביל הוא מקדם תקציב אנטי-חברתי שיפגע בעניים ובמעמד הביניים ".  פרץ הוסיף כי נתניהו אינו מתאים להיות ראש ממשלת ישראל ואמר : " אני לא יכול יותר לשרת את ממשלתו של נתניהו .  מוכרחים להחליף את נתניהו ".  

עמיר פרץ : " השבר הביטחוני - לא תירוץ לקיפאון מדיני "
 רגע לפני שהוא פורש ,  הפציר השר היוצא להגנת הסביבה בנתניהו  " לראות את האסלאם המתון ולייצר את שיתוף הפעולה הבא ".  על שכר המינימום : " תהיה פה מהפיכה אדירה "
 
