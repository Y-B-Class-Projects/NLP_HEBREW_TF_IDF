נתניהו על חוק טל : " נגבש חוק חדש ";  חרדים : " נמשיך ללמוד "
 החלטת בג"ץ שלא להאריך את הפטור לחרדים מגיוס לצה"ל התקבלה באהדה בקרב רוב חברי הכנסת מימין ומשמאל . " זהו ניצחון חשוב לעקרון השוויון ",  אמרה ח"כ גלאון
החלטת בג"ץ שלא להאריך את תוקפו של  " חוק טל "  הצליחה לאחד בין חברי הכנסת מימין ומשמאל שבירכו על ההחלטה . " כפי שכבר הודעתי עוד לפני החלטת בג"ץ ,  חוק טל במתכונתו הנוכחית לא יימשך .  בחודשים הקרובים נגבש חוק חדש שיביא לשינוי צודק יותר בנטל של כלל חלקי החברה הישראלית ",  אמר אמש  ( שלישי )  ראש הממשלה בנימין נתניהו .
 גם שרי החוץ והביטחון ,  אהוד ברק ואביגדור ליברמן ,  בירכו על ההחלטה . " אמרתי מספר פעמים בשבועת האחרונים ,  כי חוק טל ,  לאחר 10 שנים ,  לא עמד בציפיות ולא הוביל לשינוי הנדרש בכל הקשור לשוויון בנטל ולהגדלת מעגל המשתתפים בחובות האזרחיות .  אנחנו חייבים לחוקק במהירות חוק חדש ,  כדי להביא לשיווין בנטל בחברה הישראלית ",  אמר ברק שהתנגד להארכת הוראת השעה של חוק טל בחמש שנים נוספות ,  ופעל להארכתו בשנה נוספת בלבד .
 יו"ר ישראל ביתנו אמר כי מפלגתו התנגדה בכל מקרה להארכת החוק במתכונתו הנוכחית : " כפי שכבר הודענו ,  'ישראל ביתנו' תביא הצעה חלופית ,  אותה מגבש בימים אלה יו"ר ועדת החוקה דוד רותם .  הצעת 'ישראל ביתנו' תביא לכך שלא רק 37% מהציבור יישאו בנטל השירות הצבאי ובתשלום המסים ,  ותתרום לחוסנה של החברה הישראלית ".  
יו"ר קדימה ,  ציפי לבני ,  אמרה כי  " הצדק נעשה "  והוסיפה כי כבר מחר תעלה קדימה להצבעה חוקים שיחייבו שירות לכולם בשירות צבאי לאומי או אזרחי . " לא ניתן לרוב הציוני להפוך מיעוט הנושא על גבו את כולם בגלל שיקולים קואליציונים של נתניהו ושותפיו הטבעיים .  הרוב הציוני צריך להחליף את הממשלה המשעבדת את עתידנו לסקטורים שמחזיקים אותו בשלטון ופוגעים בציבור הרחב .  ממשלה בראשותי תחוקק חוק המחייב שירות לכולם וזו התחייבות ",  אמרה לבני .
 גם בשמאל רוו נחת מההחלטה .  יו"ר מרצ ,  ח"כ זהבה גלאון אמרה כי  " ביטול חוק טל וקבלת העתירה של מרצ ברוב דעות ,  היא ניצחון חשוב לעקרון השוויון .  ממשלות ישראל בעשור האחרון הצטיינו בהתחמקות מחובתן לממש את עיקרון השוויון ,  ופעלו על פי העיקרון של 'תחמנותם אומנותם' .  טוב שבג"ץ שם קץ להשתמטות החרדים ,  והעמיד את הכנסת על חובתה לשים קץ למצב הבלתי נסבל של אפלייה בין דם לדם .  על הכנסת לחוקק חוק שיהיה בו הסדר שוויוני לכולם ,  של הטלת חובת שירות ממלכתי ,  צבאי או אזרחי ,  שיאפשר לכל אזרח לשרת על-פי מצפונו ואמונתו ". 
אנשי התנועה לאיכות השלטון ,  שהיו בין העותרים נגד החוק ,  בירכו אף הם על  " החלטתו האמיצה של בג"ץ לביטול חוק טל ולהשבת ערכי השוויון והערבות ההדדית לחברה בישראל ".  בהודעת התנועה נמסר כי  " יום בו נמחה כתם אדום מספר החוקים ובוטל חוק המפלה בין דם לדם הינו יום חג למדינת ישראל כמדינה יהודית - דמוקרטית ויום חשוב לחברה בישראל ".  
במפלגות החרדיות מנגד ,  הגיבו בקרירות לקביעת השופטים .  יו"ר ש"ס השר אלי ישי שוחח אמש עם ראש הממשלה בנימין נתניהו והשניים סיכמו להיפגש בעניין .  ח"כ משה גפני  ( יהדות התורה )  אמר בתגובה : " אנו לומדים את פסיקת בג"ץ בכל מקרה ,  לומדי התורה ש'תורתם אומנותם' ימשיכו ללמוד תורה .  בזכותם העולם קיים .  כמאמר הנביא :  'אם לא בריתי יומם ולילה חוקות שמיים וארץ לא שמתי ועליהם עומד עם ישראל מאז היותנו לעם' ".  
אולם דווקא בגוף שיושפע ישירות מההחלטה - צה"ל ,  הדעות חלוקות .  לדברי קצין בכיר ,  הצבא יודע להיערך לכל שינוי בהתאם למה שמצפים ממנו ולגייס כל אוכלוסייה בישראל לשירות צבאי .  הצבא ,  כך נאמר ,  לא יהפוך לגורם מעכב של אף תהליך .  לעומת זאת ,  טוען קצין בכיר אחר בשיחה סגורה הערב ,  כי צה"ל איננו ערוך לקלוט אלפי חרדים באופן מיידי : " הגענו לחודש פברואר ומכסות הגיוס לצה"ל הושלמו בהתאם למתוכנן .  כמו שזה נראה כרגע באכ"א יידחו את השירות של אותם חרדים שמועמדים לשירות ביטחון עד שהממשלה תסדיר את הנושא בחוק .  צה"ל לא יכול לקלוט את אלפי החרדים בטח לא במציאות שקיימת היום בצבא .  אין שום אפשרות לגייס אותם מהיום למחר בכמויות כאלה ובטח אם רוצים לשמור על שירות המשותף בצבא ".  קצינים בצה"ל מעריכים כי הצבא לא יידרש לגייס את אלפי החרדים והממשלה תחוקק חוק חדש שיוביל שוב לדחיית השירות באופן חוקי בשל לחצים פוליטיים .  
השתתף בהכנת הידיעה :  אמיר בוחבוט
לקריאה נוספתבג"ץ קיבל העתירות : " חוק טל "  לא יוארך אחרי אוגוסטמילואמיניקים הקימו  " מחנה פראיירים ":   " חוק טל - קומבינה "
  ( עדכון ראשון :  22:15 )  

נתניהו על חוק טל : " נגבש חוק חדש ";  חרדים : " נמשיך ללמוד "
 החלטת בג"ץ שלא להאריך את הפטור לחרדים מגיוס לצה"ל התקבלה באהדה בקרב רוב חברי הכנסת מימין ומשמאל . " זהו ניצחון חשוב לעקרון השוויון ",  אמרה ח"כ גלאון

