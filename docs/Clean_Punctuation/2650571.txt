מביך :  נתניהו התנער מהצהרה משותפת עם הפולנים
לרגל ביקור ראש הממשלה בפולין ,  פרסמה ורשה הודעה לפיה  " יש הסכמה הדדית על צורך דחוף בפתרון שתי המדינות ".  אלא שנתניהו ומשרדו לא עודכנו בתוכן ההצהרה ונאלצו להסיר אחריות
עוד בטרם נחת מטוסו של ראש הממשלה בנימין נתניהו בוורשה בירת פולין ,  וכבר מעיב אירוע מביך על הביקור המתוקשר שיתקיים ביומיים הקרובים .  אמש  ( שלישי )  הופצה הודעה משותפת לממשלות ישראל ופולין לכבוד הביקור ,  בה נכתב בין היתר כי  " לעולם אין לפקפק בזכותם של הפלסטינים למדינה ",  וגם כי  " שתי הממשלות מסכימות על כך שישנו צורך דחוף בהתקדמות לקראת פתרון של שתי מדינות לסכסוך הישראלי-פלסטיני ".  שעות ספורות לאחר הפצת ההודעה ,  התברר כי ראש הממשלה מתנער מתוכנה ,  וכי גורמים בלשכתו לא היו מודעים מראש למה שנכתב בה .
 מי שצופים מן הצד באירועים הם עובדי שגרירות ישראל בוורשה ,  שנמנעים מטיפול בביקורו של ראש הממשלה ,  במסגרת העיצומים בהם נוקטים עובדי משרד החוץ זה שלושה חודשים .  הדיפלומטים בשגרירות לא לקחו חלק בהכנות לקראת הביקור ,  כולל בניסוח ההצהרה המשותפת לשתי הממשלות  זו שכעת ,  ממשלת ישראל מתנערת ממנה . 
" הניסוחים שמופיעים שם מצביעים על עבודה רשלנית וחפיפניקית ",  אמר גורם בכיר במשרד . " כל דיפלומט זוטר יכול היה לראות מיד את המוקשים האלה - אבל הממשלה מתעקשת לקיים את הביקור בלי השגרירות ,  וכך זה נראה ".  יו"ר ועד עובדי משרד החוץ ,  יאיר פרומר ,  אמר לוואלה !  חדשות : " אנחנו מקווים שזה לא יגרום נזק ליחסים בין ישראל לפולין .  זו התנהלות שלא מוסיפה לנו כבוד בעיני המארחים ".  
ואכן ,  המבוכה זלגה בינתיים גם לתקשורת הפולנית .  בעיתון הנפוץ ביותר בפולין ,  גזטה ויברוצ'ה ,  הופיעה ידיעה בולטת על העיצומים בשגרירות ,  תחת הכותרת : " מי מחרים את ביקור נתניהו בוורשה ?  השגרירות הישראלית ".  נכון לשעות הבוקר ,  מדובר בידיעה הנקראת ביותר באתר האינטרנט של העיתון .  בידיעה מצוינות הסיבות לסכסוך העבודה במשרד החוץ הישראלי ,  ומוזכרת גם העובדה כי לישראל אין כרגע שר חוץ מכהן ,  כמו גם העובדה ששר החוץ הקודם אביגדור ליברמן אינו יכול לכהן בתפקיד בגלל האישומים המשפטיים נגדו .
 מלשכת ראש הממשלה נמסר בתגובה כי  " ראש הממשלה לא ראה את ההודעה הזו ולא היה מאשר אותה בנוסח הזה .  עם זאת ,  חלק מהדברים דומים להתבטאויות שראש הממשלה השמיע בעבר .  לאחר שההודעה כבר הופצה ,  לא נכון היה לייצר סביבה אירוע תקשורתי ".  
לקריאה נוספת :" משרד החוץ בתהליכי פירוק ":  הכנסת דנה במשברלמה החכים של הליכוד הבריזו לנתניהו ? ישראל לפלסטינים :  שחרור 50 אסירים תמורת חידוש השיחות
לפניות לכתב :  amir.tibon@walla.co.il 

מביך :  נתניהו התנער מהצהרה משותפת עם הפולנים
לרגל ביקור ראש הממשלה בפולין ,  פרסמה ורשה הודעה לפיה  " יש הסכמה הדדית על צורך דחוף בפתרון שתי המדינות ".  אלא שנתניהו ומשרדו לא עודכנו בתוכן ההצהרה ונאלצו להסיר אחריות

