לפיד : " לא היינו אמיצים מספיק ב'צוק איתן' "
 באירוע  " שבתרבות "  בחולון סירב יו"ר יש עתיד לפרט את הסיבה לדבריו בטענה שהוא  " השר היחיד שלא הדליף מהקבינט ".  הוא הוסיף שישראל הייתה צריכה לדרוש את פירוז חמאס וכינה את נתניהו  " פחדן ".  הליכוד בתגובה : " הוא מבוהל "
 יו"ר מפלגת יש עתיד יאיר לפיד אמר היום  ( שבת )  באירוע  " שבתרבות "  בחולון כי ישראל לא הייתה אמיצה מספיק במהלך מבצע  " צוק איתן ".  הוא סירב לפרט את הסיבה לדבריו בטענה שהוא  " השר היחיד שלא הדליף דברים מהקבינט ".  לדבריו , " היינו צריכים להיות בוועידה לשיקום עזה ולדרוש את פירוז חמאס ".  
עוד הבהיר שר האוצר לשעבר כי  " זאת הייתה טעות ופחדנות מדינית .  לנתניהו הייתה חרדה שלא נראינו מספקי נחושים במהלך המבצע ,  ואז ללכת לוועידת התורמות היה נראה כחולשה .  לא היה מאמץ וזו טעות .  זה ניסיון מתמיד של ראש הממשלה לא לעשות שום דבר .  אם אתה לא עושה שום דבר ,  בשביל מה אתה בשלטון ?  מה שמעניין את נתניהו זו רק השרדות פוליטית ". 
לפיד התייחס להסדר עתידי עם הפלסטינים ולדרישתם להקים את בירתם במזרח ירושלים . " ירושלים היא לא מקום ,  היא הרעיון המכונן של הישראליות והאתוס הבסיסי שלנו ",  הדגיש לפיד . " אפשר להגיע להסדר גם בלי לוותר על ירושלים .  אנחנו את ירושלים לא נחלק .  לא משנה מה יקרה .  ואם זה אומר שבסוף לא יהיה הסדר ,  אז לא יהיה הסדר .  מדינות לא מנהלות משא ומתן על הבירה של עצמן ". 
עוד על בחירות 2015השחיתות בישראל ביתנו :  בשמאל מתפללים למען ליברמןהשואו של ביבי :  נתניהו נפגש עם הפעילים לערב משוחרראלי ישי הציג את  " מרן "  החדש : " די לאובדן הדרך "  
שר האוצר לשעבר הוסיף כי  " לא מעניין אותו מה יקרה עם המדינה הפלסטינית .  הגיבורים של הצעירים הפלסטינים זה לא ערפאת ואבו מאז,ן אלא אנשים במסכות שחורות שעורפים ראשים ".  לדבריו , " אתה לא רוצה לחיות עם האנשים האלה  אתה רוצה שהם יהיו במדינה אחרת ". 
על הבחירות הקרובות אמר לפיד כי הוא לא פוסל אף אחד ,  לא את נתניהו ולא את החרדים .  עם זאת ,  הבהיר שר האוצר לשעבר כי  " נעשה כל דבר שבעולם כדי שנתניהו לא יהיה ראש הממשלה הבא ".  לדבריו , " מבחינתנו אין שום בעיה לשבת עם החרדים .  אני מוכן לשבת עם מי שמוכן לעבוד בשביל אזרחי ישראל ,  לא משנה מאיזו מפלגה ".  
יו"ר יש עתיד המשיך לתקוף את ראש הממשלה ואמר כי  " נתניהו עשה כמיטב יכולתו להרוס את יחסינו עם ארצות הברית .  לא רוצה שלום ,  לא רוצה קשרי מסחר - הוא רק רוצה שהם יהיו בצד אחד ואנחנו בצד השני ".  עוד טען לפיד כי את  " נתניהו מעניין רק הישרדות .  צריך לפעמים להרים את הראש ולשאול לאן אנחנו מובילים את מדינת ישראל .  זה שהיא נשארת במקום זה לא מספיק .  אנחנו צריכים להחזיר את הגאווה לאזרחי מדינת ישראל ". 
בתגובה לדבריו של לפיד נמסר מהליכוד : " ראש הממשלה בנימין נתניהו הנהיג את מבצע 'צוק איתן' בנחישות ,  בתקיפות ובעוצמה ,  אך גם באחריות ובשיקול דעת .  השיקולים המרכזיים אשר עמדו לנגד עיניו הם השלמת היעדים והמשימות שהוטלו על צה"ל ,  לרבות חיסול מנהרות הטרור ופגיעה קשה בתשתיות החמאס ,  תוך שמירה מרבית הן על חיי אזרחי ישראל והן על חייהם של חיילי צה"ל בזירת הלחימה .  אזרחי ישראל יודעים כי אלה הן העובדות לאמיתן וכי האתגרים הביטחוניים העצומים הניצבים בפני ישראל מחייבים מנהיגות מנוסה ,  אחראית ונחושה .  כל היתר הם דברי הבל מפיו של פוליטיקאי כושל ,  מתוסכל ומבוהל ,  אשר תמך גם הוא במדיניותו התקיפה והשקולה של ראש הממשלה במהלך המבצע ".  

לפיד : " לא היינו אמיצים מספיק ב'צוק איתן' "
 באירוע  " שבתרבות "  בחולון סירב יו"ר יש עתיד לפרט את הסיבה לדבריו בטענה שהוא  " השר היחיד שלא הדליף מהקבינט ".  הוא הוסיף שישראל הייתה צריכה לדרוש את פירוז חמאס וכינה את נתניהו  " פחדן ".  הליכוד בתגובה : " הוא מבוהל "
 
