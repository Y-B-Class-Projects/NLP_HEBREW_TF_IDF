נתניהו : " אנחנו יודעים היום יותר על חטיפת הנערים "
 ראש הממשלה ביקר בחטמ"ר יהודה יחד עם שר הביטחון והרמטכ"ל ,  והדגיש כי ארגון חמאס עומד מאחורי הפיגוע . " התמונות של הבנים ניבטות אלינו מבעד לכל מבע ומבעד לכל סמטה "
 ראש הממשלה בנימין נתניהו התייחס היום  ( חמישי )  למאמצים העדכניים לאיתור הנערים החטופים ולפעילות כוחות הביטחון בגדה המערבית ,  ואמר : " אנחנו יודעים היום יותר ממה שידענו לפני ימים אחדים ,  אבל יש עוד דרך לפנינו וצריך להתאזר בסבלנות ובאורך רוח ". 
נתניהו אמר את הדברים בעת ביקור בחטמ"ר יהודה ,  יחד עם שר הביטחון משה יעלון והרמטכ"ל רב-אלוף בני גנץ . " המשימה הראשונה והעליונה שלנו היא להחזיר הביתה בשלום את איל ,  גיל-עד ונפתלי ",  אמר נתניהו , " עם ישראל כולו מאוחד בתמיכה במשימה הזו .  אנחנו לא מרפים ממנה .  כוחות הביטחון פועלים מסביב לשעון ,  הן בפעילות מודיעינית והן בפעילות מבצעית .
 חטיפת הנערים - סיקור מיוחד בוואלה !  חדשות:צה"ל במרוץ נגד הזמן ,  שהולך ואוזל במהירות"גם את המחבלים מאיתמר עצרו רק אחרי שבועיים"חטאם של החטופים היא הכיפה הסרוגה ?  
נתניהו הוסיף : " אנחנו פוגעים בחמאס ואנשיו הם אלה שחטפו את אנשינו .  בשטח פועלים כוחות גדולים ,  הם עוצרים אנשי חמאס ,  הם סוגרים מוסדות חמאס ומחרימים כספי חמאס .  ביממה האחרונה החזרנו לכלא יותר מ-50 אסירים ששוחררו במסגרת השבתו של גלעד שליט .  זהו מסר רב עוצמה לכל מי שמבקש לפגוע בנו ". 
שר הביטחון יעלון אמר : " מבחינתנו זו משימה עליונה שמזיזה הצידה כל משימה אחרת .  פגשתי אתמול את המשפחות .  משפחות חזקות ,  משדרות עצמה .  אני מקווה שנביא להסרת ספקות מוקדם מאשר במאוחר ".  
מפקד אוגדת איו"ש ,  תת-אלוף תמיר ידעי ,  הוסיף : " זה שבוע אנחנו נמצאים במבצע רחב היקף .  במסגרת המבצע מתקיימים שני מאמצים מרכזיים  מודיעין ופגיעה בתנועת חמאס ובמעטפות הטרור שתומכות אותה .  התמונות של הבנים ניבטות אלינו מבעד לכל מבע ומבעד לכל סמטה .  בהזדמנות זו אני רוצה להביע הערכה לחיילי צה"ל ולשותפינו בשב"כ ובמשטרה ".  
מוקדם יותר היום ,  נפגש נתניהו עם יו"ר מרצ ,  זהבה גלאון ,  לפגישת עדכון בנוגע למאמצים להשבת החטופים .  במהלך הפגישה אמרה גלאון : " המאמץ המרכזי חייב להיות איתור והשבת החטופים ולא התמקדות בריסוק ממשלת הפיוס הפלסטינית ".  לטענתה , " בעקבות דבריו החשובים והאמיצים של אבו מאזן ,  שגינה את פעולת החטיפה ,  על ראש הממשלה להזמין את אבו מאזן לפגישה בתום המבצע ולהציג את היעדים המדיניים שלו ". 
כמו כן ,  על רקע מאמצי החיפוש ופעילות כוחות הביטחון בגדה המערבית ,  נתניהו הזמין את יו"ר קדימה ושר הביטחון לשעבר ח"כ שאול מופז לפגישת התייעצות ביטחונית .  מדובר בפגישה ראשונה בין שני האישים מאז הבחירות לכנסת לפני שנה וחצי .
 הורי הנערים החטופים ,  גיל-עד שער ,  נפתלי פרנקל ואיל יפרח ,  הגיעו היום לביקור בבית הנשיא .  הם נפגשו עם נשיא המדינה שמעון פרס ,  שביקש לנחמם ולהביע את תמיכתו במשפחות .  

נתניהו : " אנחנו יודעים היום יותר על חטיפת הנערים "
 ראש הממשלה ביקר בחטמ"ר יהודה יחד עם שר הביטחון והרמטכ"ל ,  והדגיש כי ארגון חמאס עומד מאחורי הפיגוע . " התמונות של הבנים ניבטות אלינו מבעד לכל מבע ומבעד לכל סמטה "
 
