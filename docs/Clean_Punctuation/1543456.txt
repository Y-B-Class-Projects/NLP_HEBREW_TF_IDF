פיאד : " נקים מדינה פלסטינית תוך שנתיים "
 ראש הממשלה הפלסטינית אמר בראיון ל"טיימס "  הבריטי כי כי הרשות תקבע עובדות בשטח . " תוך שנתיים נכפה על ישראל להכיר בקיומה של מדינה פלסטינית "
" תוך שנתיים נקים מדינה פלסטינית ",  כך אמר ראש הממשלה הפלסטינית סלאם פיאד בראיון לעיתון  " טיימס "  הבריטי .  על רקע ביקורו של ראש הממשלה בנימין נתניהו בבריטניה ,  אמר פיאד כי בכוונתם של הפלסטינים לקבוע עובדות בשטח ו"לשים סוף לכיבוש גם אם כוחות צה"ל יישארו בגדה ".  לדבריו , " החלטנו לפעול ולזרז את סוף הכיבוש על ידי קביעת עובדות בשטח ". 
פיאד הוסיף כי אם בפועל יתקיימו כל התנאים להקמת מדינה פלסטינית ,  לרבות כוח ביטחון מוחשי ושירות ציבורי מתפקד ,  הרי שלישראל לא יהיה מנוס מאשר  " לשים את קלפיה על השולחן "  ולהתקדם לעבר הסדר קבע עם הפלסטינים . " עצם המחשבה על הקמת מדינה מפיח חיים ברחוב הפלסטיני ".  
פיאד גם מתח ביקורת על חוסר נכונותה של ישראל להקפיא כליל את הבנייה בהתנחלויות . " הרשות הוכיחה מעל לכל ספק שהיא עומדת בהתחייבויותיה ,  בעוד שישראל מתחמקת מהן ".  לדבריו , " ככל שעובר הזמן ,  ישראל מפקיעה עוד ועוד קרקעות של פלסטינים והייאוש הפלסטיני הולך וגובר ". 

פיאד : " נקים מדינה פלסטינית תוך שנתיים "
 ראש הממשלה הפלסטינית אמר בראיון ל"טיימס "  הבריטי כי כי הרשות תקבע עובדות בשטח . " תוך שנתיים נכפה על ישראל להכיר בקיומה של מדינה פלסטינית "
 
