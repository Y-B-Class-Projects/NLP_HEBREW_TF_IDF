 " אמה "  במקום  " שפחה ":  כתב תביעה מתוקן של שירה רבן נגד שרה נתניהו
עורכי דינה של העובדת לשעבר במעון ראש הממשלה תיקנו את כתב התביעה בהתאם להחלטת השופט אייל אברהמי שמתח ביקורת על השימוש במילה  " שפחה ".  לכתב התביעה צירפו עורכי הדין הגדרה מאתר ויקיפדיה למילה  " אמה "  ואף טענו כי יש לראות בנתניהו כמעסיקתה הרשמית של רבן במעון
עורכי דינה של שירה רבן ,  עובדת מעון ראש הממשלה לשעבר התובעת את שרה נתניהו ,  הגישו אמש  ( שלישי )  כתב תביעה מתוקן לבית הדין האזורי לירושלים ,  בהתאם להחלטתו של הנשיא אייל אברהמי .  כתב התביעה מתוקן מכיל שני שינויים הנוגעים להחלטתו של השופט :  המילה  " שפחה "  או  " שפחות "  הוחלפו במילה  " אמה "  או  " אמות ",  וזאת לאחר הביקורת שמתח הנשיא על השימוש בתואר  " שפחה "  במסגרת כתב התביעה .  
כך למשל נכתב בכתב התביעה המתוקן כי  " התובעת שהפכה בעל כורחה ל'אמה' נאלצה להתמודד עם דרישות שהדעת אינה סובלת אותן ..  ."  .  בנוסף צוטטה הגדרת המילה מאתר ויקיפדיה ,  בו נכתב : " שפחה או אמה היא אישה משועבדת שתפקידה העיקרי לשרת ולסייע ,  לרוב במשק הבית ..  .  בתורה המושג שפחה ניתן לנשים ששירתו את בעלת הבית ,  כגון הגר השפחה של שרה ,  זלפה השפחה של לאה ,  ובלהה השפחה של רחל ".  
לקריאה נוספת:בית הדין לפרקליטי עובדת המעון לשעבר :  תקנו את התביעה נגד שרה נתניהומעון ללא ריבון :  תיק שרה-שירה מעיד על לקחי העבר שלא נלמדונשיא בית הדין תקף את התביעה נגד שרה נתניהו : " עובדים יכלו לעזוב "  
בתיקון נוסף בכתב התביעה ,  טוענים עורכי דינה של רבן ,  כי יש לראות בשרה נתניהו את מעסיקתה הרשמית של העובדת שעזבה את המעון . " הגברת נתניהו קיבלה ואישרה את העסקתה של התובעת ,  הייתה הממונה הישירה והיחידה עליה ,  קבעה את מכלול תנאי העסקתה  ( למעט גובה השכר )  ,  ניהלה את זמנה באופן בלעדי והטילה עליה מטלות .  התובעת סרה למרותה הבלעדית של הגב' נתניהו בקומה השניה במעון ראש הממשלה בירושלים והייתה נתונה לגחמותיה כולל איומים חוזרים ונשנים על סנקציות בשכרה ופיטוריה ",  נכתב בכתב התביעה .  
החלטה בנוגע למעמדה של שרה נתניהו כעדת תביעה נתון במחלוקת .  המדינה ועורכי דינה של רבן סבורים כי יש לראות בנתניהו נתבעת בתיק ,  בעוד שעורך דינה של נתניהו ,יוסי כהן ,  ביקש למחוק אותה מהתביעה .  בשלב זה ,  לאחר הגשת כתב התביעה המתוקן על הפרקליטות להגיש תגובה מטעמה ולאחריה ,  במידה שיקבל את תיקון הנוסח של כתב התביעה ,  יקבע הנשיא אברהמי האם נתניהו תהיה נתבעת בתיק ,  או לא .  
מטעם התביעה נמסר בתגובה : " אם המילה שפחה בזויה ,  אז מדוע לא משכתבים את התנ"ך מחדש ?  ".   

" אמה "  במקום  " שפחה ":  כתב תביעה מתוקן של שירה רבן נגד שרה נתניהו
עורכי דינה של העובדת לשעבר במעון ראש הממשלה תיקנו את כתב התביעה בהתאם להחלטת השופט אייל אברהמי שמתח ביקורת על השימוש במילה  " שפחה ".  לכתב התביעה צירפו עורכי הדין הגדרה מאתר ויקיפדיה למילה  " אמה "  ואף טענו כי יש לראות בנתניהו כמעסיקתה הרשמית של רבן במעון

