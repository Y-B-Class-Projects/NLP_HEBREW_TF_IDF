מיליוני שקלים להגדלת מספר השרים : " התקציב לא רלוונטי "
 ממשלת נתניהו הרביעית התכנסה לראשונה ,  בהרכב מצומצם שכולל שרים שכיהנו בממשלה הקודמת .  בפתח הישיבה אושרה ההצעה להגדלת מספר השרים וסגני השרים ,  והשבת המושג  " שר בלי תיק ".  במשרד ראש הממשלה סברו כי הסכום הגבוה שיופנה למהלך והשפעתו על המשק - אינם רלוונטיים
 ( יש קואליציה :  הבית היהודי הצטרפה לממשלה )  
ממשלתו הרביעית של בנימין נתניהו התכנסה הבוקר  ( ראשון )  לישיבת עבודה ראשונה ,  בתום פגרה ממושכת בישיבות הממשלה הסדירות בשל מערכת הבחירות ותהליך הרכבת הקואליציה .  כיוון שרוב שרי הממשלה המיועדת טרם הושבעו לתפקידיהם ,  וחלקם עדיין לא יודעים לאיזה תפקיד ימונו ,  אם בכלל ,  הישיבה נערכה בפורום מצומצם יחסית שכלל שרים שהשתייכו לממשלה הקודמת ונשארו בתפקידיהם .
 בישיבה אישרה הממשלה את הסעיף המרכזי בסדר היום להרחבת מספר השרים וסגני השרים ,  כמו גם החזרת המושג  " שר בלי תיק ",  שבוטל בממשלה הקודמת .  לפי התיקון שאושר ,  תידחה הגבלת מספר שרי הממשלה לכנסת הבאה .  
למרות שההצעה עברה ללא קושי ,  מבחן משמעותי יותר צפוי לה מחר בכנסת ,  כאשר הקואליציה המצומקת ,  המונה 61 ח"כים בלבד ,  תזדקק לכול קולות חבריה כדי להעביר את הסעיף השנוי במחלוקת ,  אל מול התנגדות של סיעות האופוזיציה .  המאבק בנושא עשוי אף להגיע לפתחו של בג"ץ .
 בפתח הישיבה סקר נתניהו את פעולות הממשלה היוצאת . " אני מתייחס לתפקיד הובלת המדינה כקבלת פיקדון יקר .  האחריות שלי כראש ממשלה ושלנו כממשלה היא להחזיר אותה לציבור בטוחה יותר ,  משגשגת יותר ומפותחת יותר ",  אמר נתניהו . " כשאני מסכם את הפעילות של הממשלה אני יכול לומר בהחלט שלמרות הקשיים ,  שהיו בכל הגזרות ,  קידמנו את מדינת ישראל בשלושת התחומים האלה .  האזור לא פסק לגעוש ולסעור . 
" למרות הניסיונות הרבים לאתגר אותנו בגבולות שמסביבנו הדפנו את כל הניסיונות האלה ,  בלי יוצא מהכלל ",  הוסיף . " מהחיזבאללה בדרום לבנון ,  דרך הניסיונות של איראן לפתח נגדנו חזית חדשה ,  הניסיונות הבלתי פוסקים להחדיר נשק מסוריה ללבנון ועד מאמצי חמאס לבצע נגדנו פגיעה אסטרטגית - הנחתנו על חמאס ב'צוק איתן' את המכה הקשה ביותר שהוא ספג מאז הקמתו .  אנחנו ערוכים לכל התפתחות שתהיה בחזית הזו ".  
בדברי ההסבר של משרד ראש הממשלה להצעה להגדלת מספר השרים ולהשבת השרים ללא תיק ,  נכתב תחת הסעיפים  " תקציב "  ו-"נתונים כלכליים והשפעה על המשק "   - " לא רלוונטי ".  זאת ,  למרות שלמהלך צפויות להיות עלויות בגובה מיליוני שקלים ,  כיוון שכל שר וסגן שר - לרבות שרים לא תיק - מקבל מהמדינה לשכה ,  נהג ,  צוות משרדי ועוד .  להצעה צורפה חוות דעת של היועצת המשפטית במשרד ראש הממשלה ,  עו"ד שלומית ברנע-פרגו ,  המסבירה מדוע אין מניעה משפטית להרחבת הממשלה ,  למרות החוק להגבלת מספר השרים שעבר בממשלה הקודמת .  
נתניהו מקווה להגיע לישיבת הממשלה הבאה ,  בעוד כשבוע ,  כאשר הסאגה הזו מאחוריו וממשלתו מאוישת .  אלא שבמקביל למאבק על הגדלת הממשלה ,  הוא טרוד גם במינוי השרים מטעם הליכוד .  נתניהו כבר הודיע שהוא מתכוון לעת עתה לשמור בידיו את תיק החוץ - כנראה מתוך כוונה להציע אותו בעתיד ליו"ר האופוזיציה ,  יצחק הרצוג - ולכן לבכירי הליכוד נותרו תיקים  " יוקרתיים "  פחות להיאבק עליהם ,  מה שיוצר תחושה של מירמור בקרב השרים שקיוו לשדרוג .
  ( עדכון ראשון :  9:05 )  

מיליוני שקלים להגדלת מספר השרים : " התקציב לא רלוונטי "
 ממשלת נתניהו הרביעית התכנסה לראשונה ,  בהרכב מצומצם שכולל שרים שכיהנו בממשלה הקודמת .  בפתח הישיבה אושרה ההצעה להגדלת מספר השרים וסגני השרים ,  והשבת המושג  " שר בלי תיק ".  במשרד ראש הממשלה סברו כי הסכום הגבוה שיופנה למהלך והשפעתו על המשק - אינם רלוונטיים

