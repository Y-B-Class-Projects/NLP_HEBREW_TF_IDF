הפסקת משכורות למחבלים :  גובר הלחץ בקואליציה שלא לעכב את הצעת החוק
שרי הליכוד ,  בהם השר ארדן והשרה רגב ,  הביעו בפני ראש הממשלה את תמיכתם בחוק ,  שאותו יזם ח"כ שטרן ,  והפצירו בו לא לעכב אותו .  השר לביטחון הפנים ציין כי יו"ר הקואליציה ינהל מגעים עם הח"כ מיש עתיד בניסיון להגיע להסכמות ולהעלות את ההצעה להצבעה היום
שרים בקואליציה הגבירו היום  ( ראשון )  את הלחץ להעלות היום את ההצבעה על הצעת חוק להפסקת תשלומי המשכורת לאסירים ביטחוניים ולא לדחות אותה בשבוע ,  כפי שדווח בוואלה !  NEWS אתמול .  ההצעה ,  המכונה  " הפסקת תשלומי משכורות למחבלים ",  הוגשה על ידי חבר הכנסת אלעזר שטרן  ( יש עתיד )  יחד עם ח"כים מכל סיעות הקואליציה ,  הייתה צפויה להידחות בשל עיכובים משפטיים .  
השר לביטחון הפנים גלעד ארדן אמר בישיבת הממשלה כי יו"ר הקואליציה ינהל היום מגעים עם ח"כ שטרן בניסיון להגיע להסכמות . " הרעיון שהרשות הפלסטינית תאבד סכום כסף שווה בערכו לסכום שהיא מעבירה למחבלים הוא רעיון שלנו ,  שראש הממשלה והליכוד הובילו אותו וממשיכים להוביל אותו עד יישומו .  ההצעה החיובית אבל צריכה להיות מתואמת עם הממשלה ",  אמר .  
בישיבת שרי הליכוד הפצירו השרים בראש הממשלה כי זו חובה לתמוך בחוק של שטרן .  שרת התרבות מירי רגב אמרה אחרי הישיבה כי  " כל שרי הליכוד היו בעד ההצעה .  גם ראש הממשלה בעד ההצעה .  אנחנו מתכוונים לתמוך בהצעה ולהניע אותה .  בהחלט נתמוך .  זו הצעת חוק לא רק של שטרן אל של ח"כים רבים מהליכוד ".  
לקריאה נוספת:ערב פגישת טראמפ ואבו מאזן :  נתניהו דרש להפסיק את התשלומים למחבלים"טראמפ ידרוש מאבו מאזן להפסיק לממן משפחות מחבלים"בניסיון להתניע את המו"מ :  מאמץ ישראלי-אמריקני לבטל משכורות למחבלים 
ההחלטה הסופית על ההצבעה תתקבל בישיבת ראשי הקואליציה שתיערך היום בצהריים .  לדברי גורמים פוליטיים ,  נשקלת האפשרות להצביע על הצעת החוק של שטרן בכפוף להצמדתה להצעת חוק ממשלתית .  שרי הבית היהודי צפויים לדרוש בישיבה להעלות היום את ההצעה ,  אבל יסכימו לדחייה של כמה שבועות כדי להפיק הצעת חוק ממשלתית .  אם ההצעה תידחה בישיבת שרי הקואליציה ,  עשויים ביש עתיד להעלות בכל מקרה את הצעת החוק להצבעה במליאת הכנסת בקריאה טרומית בניסיון להביך את הממשלה .  
הצעת החוק קובעת כי יש לנכות מכל סכום המועבר לרשות את שיעור התמיכה בטרור במהלך השנה החולפת .  השיעור המוצע ייקבע בדוח שיפרסם שר הביטחון על בסיס נתונים המתפרסמים ברשות הפלסטינית בסיומה של כל שנת כספים .  חלק מתקציב הרשות הפלסטינית ,  שרובו הגדול ממומן על ידי סיוע אמריקני ואירופי ,  מופנה למשכורות ולמימון הטבות למחבלים הכלואים בישראל ,  ולקצבאות למשפחות שיקיריהן נהרגו או נפצעו בהקשר לסכסוך ,  רבים מהם מחבלים .  היקף תשלומים אלה עומד על יותר ממיליארד שקלים חדשים לשנה .  על פי החוק הפלסטיני ,  ככל שהעונש שהושת על המחבל הפלסטיני חמור יותר  כך שנגרמה פגיעה גדולה יותר במטרות ישראליות - כך גדלה המשכורת שלה הוא זוכה .  
ישראל טוענת שנים ארוכות בפני הקהילה הבינלאומית כי מדיניות תשלומי הרשות הפלסטינית למחבלים אסירים ובני משפחותיהם ,  המעוגנת בחקיקה רשמית ,  היא  " מכשול למשא ומתן ומערכת תמריצים רשמית לרצח ישראלים ".  בשבועות האחרונים עמדה הסוגיה במוקד הניסיון של הממשל האמריקני לחדש את המשא ומתן בין ישראל והפלסטינים .  ראש הממשלה שב והדגיש בהצהרותיו כי הפסקת תשלום המשכורות היא  " מבחן ראשון לשלום ".  הנשיא דונלד טראמפ עצמו העלה את הנושא בפגישתו עם אבו מאזן בבית לחם בחודש שעבר ,  ולפי דיווחים שונים הוא זעם על אבו מאזן שלא הציג בפניו פתרון לדרישה להפסיק את המדיניות הזו .  

הפסקת משכורות למחבלים :  גובר הלחץ בקואליציה שלא לעכב את הצעת החוק
שרי הליכוד ,  בהם השר ארדן והשרה רגב ,  הביעו בפני ראש הממשלה את תמיכתם בחוק ,  שאותו יזם ח"כ שטרן ,  והפצירו בו לא לעכב אותו .  השר לביטחון הפנים ציין כי יו"ר הקואליציה ינהל מגעים עם הח"כ מיש עתיד בניסיון להגיע להסכמות ולהעלות את ההצעה להצבעה היום

