זעם ברשות : " אובמה חזר בו מהבטחותיו "
 הפלסטינים זועמים על דברי הילרי קלינטון ,  לפיהם הפסקת הבנייה בהתנחלויות אינה תנאי מוקדם לחידוש המו"מ המדיני .  נתניהו מאשים : " הרשות מציבה תנאים שלא הוצגו גם לפני 16 שנה "
  ( צילום :  גדעון צנטנר ,  עריכת וידאו :  גדי וינסטוק ) 
הרשות הפלסטינית זועמת על ממשל אובמה בעקבות דבריה של מזכירת המדינה האמריקאית הילרי קלינטון ,  לפיהם הפסקת הבנייה בהתנחלויות איננה תנאי מקדים למשא ומתן .  נביל אבו רודיינה ,  דוברו של יו"ר הרשות הפלסטינית אבו מאזן ,  אמר היום  ( ראשון )  בראיון לרשת  " אל-ג'זירה "  כי לממשלתו של בנימין נתניהו יש השפעה גדולה יותר בארה"ב מאשר בישראל .  הוא האשים את הממשל האמריקאי כי חזר בו מהבטחתו והבהיר כי הפלסטינים לא יסכימו לחדש את המגעים לפני הפסקת הבנייה בהתנחלויות .
 מנגד ,  ראש הממשלה בנימין נתניהו האשים הבוקר את הפלסטינים בקיפאון המדיני .  בפתח ישיבת הממשלה השבועית אמר נתניהו ,  כי  " אנו עושים מאמץ מרוכז לאפשר את חידוש המשא ומתן .  עשינו דברים שלא נעשו עד היום .  הסרנו מאות מחסומי עפר בנקודות ביקורת והקלנו על הכלכלה הפלסטינית .  העמדנו חזון של השלום שאפשר להתקדם איתו לכיוון של פתרון אמיתי ".  
עוד אמר נתניהו כי  " מנגד ,  אנו נתקלים בתופעה הפוכה בצד הפלסטיני .  בעוד שאנחנו עושים צעדים למען פתיחת משא ומתן ,  אנחנו נתקלים בהצבת תנאים מוקדמים שלא הוצגו מאז החל תהליך השלום לפני 16 שנה .  היום המציאות נהירה לכולם ,  כולל הקהילייה הבינלאומית ובראשה ארצות הברית ,  אנחנו מקווים מאוד שהפלסטינים יתעשתו וייכנסו לתהליך המדיני .  זה חשוב לנו ,  זה חשוב לא פחות להם ,  אנחנו מחויבים לו ואני מקווה שכשם שאנחנו מוכנים להתחיל במשא ומתן ללא תנאים ,  נמצא עמדה דומה בצד הפלסטיני ". 
לאחר פגישתו אמש עם מזכירת המדינה האמריקאית הילרי קלינטון אמר ראש הממשלה נתניהו כי  " אנו רוצים להתקדם בשתי החזיתות ,  גם בתחום הישראלי-פלסטיני וגם בתחום האזורי ואנחנו מוכנים לשבת ליד שולחן הדיונים מיד ,  עכשיו .  אנו נדון בשאלה זו ובעניינים אחרים ,  גם על הנושאים המשותפים לישראל וארה"ב .
 נתניהו הוסיף כי  " לא נבנה התנחלויות חדשות ,  אנחנו מוכנים לאמץ מדיניות של ריסון בבנייה אבל כזו שגם תאפשר חיים נורמליים .  לא היה תנאי מוקדם כזה שנגע להתנחלויות באשר לכניסה למו"מ .  התנאים לא מועילים לשלום ולמו"מ ". 
קלינטון אמרה בתגובה לדברי נתניהו כי הקפאת ההתנחלויות מעולם לא היתה תנאי להתחלת המשא ומתן .  לדבריה , " עצם ההצעה של נתניהו לריסון היא חדשה וטובה ".  בנוגע לאירן אמר ראש הממשלה כי  " אני רוצה להודות לנשיא אובמה על עמידתו היציבה בנושא .  יש כיום אחדות שלא היתה זמן רב .  זה חשוב לא רק לישראל אלא לעתיד העולם .  המאמצים של קלינטון ושל אובמה ראויים לשבח ". 

זעם ברשות : " אובמה חזר בו מהבטחותיו "
 הפלסטינים זועמים על דברי הילרי קלינטון ,  לפיהם הפסקת הבנייה בהתנחלויות אינה תנאי מוקדם לחידוש המו"מ המדיני .  נתניהו מאשים : " הרשות מציבה תנאים שלא הוצגו גם לפני 16 שנה "
 
