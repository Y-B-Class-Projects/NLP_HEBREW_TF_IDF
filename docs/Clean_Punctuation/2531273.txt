 " זה זועק לשמים שהארץ לא יצאו במהדורה נוספת ,  הרי בדיוק בשביל זה האופציה הזו הומצאה "
 הדרמה אמש בחדרי העריכה של העיתונים הייתה לא פחות מרתקת מזו שהתקיימה במסדרונות הכנסת : " הארץ "  נותר היחיד ללא מהדורה שנייה ,  בעוד שבידיעות התמלאו הבוקר תחושת גאווה
דרמות ליליות כמו זו שאליה התעוררו אזרחי ישראל הבוקר  ( שלישי )  מהוות עבור מערכות העיתונים המודפסים שעת כושר של ממש ,  והזדמנות להציג הישגים ולהצביע על כישלונות המתחרים .  שלושת העיתונים הגדולים  - " ידיעות אחרונות ",   " מעריב "  ו"ישראל היום "  הדפיסו מהדורה שנייה של העיתונים ובישרו בשערם על הטלטלה הפוליטית שהתרחשה הלילה ועל ביטול הבחירות .  בהירות הדיווח הייתה שונה אמנם ,  שכן בעוד  " ישראל היום "  ו"ידיעות אחרונות "  הביאו דיווח חד משמעי ,  ב"מעריב "  היה דיווח ראשוני יותר על אודות המגעים בין מופז לנתניהו על ממשלת אחדות בלבד .  אך לעומת השלושה בלט במיוחד עיתון  " הארץ ":  ללא מהדורה שנייה ,  נותר הוא העיתון המודפס הלא רלוונטי היחיד בבוקר הסוער .  
תחושת הגאווה החזקה ביותר פשטה הבוקר על המשרדים ברחוב מוזס . " ידיעות אחרונות הבוקר הוא העיתון היחיד שרוב העותקים שלו הם מהדורה שנייה ,  וגם בתפוצת המנויים רוב העיתונים מעודכנים ",  אמר הבוקר לוואלה !  ברנז'ה גורם בכיר בעיתון . " הכתב שלנו צביקה ברוט ידע את הסיפור לפני כולם וחמש-עשרה הדקות האלה הן אלה שאפשרו לנו את ההיערכות .  להארץ יש בעיה ,  כי הוא העיתון הראשון שיורד לדפוס ".  
מבחינת לוחות הזמנים ,  ההודעה הדרמטית הגיעה למערכות העיתונים במקביל .  הכתבים הפרלמנטריים בילו אמש במשכן הכנסת עד שעה מאוחרת והמתינו לאישור הצעת החוק הממשלתית לפיזור הכנסת .  סמוך לשעה 1:20 הודיע יו"ר ועדת הכנסת ,  חבר הכנסת יריב לוין כי המשך הדיון נדחה למועד לא ידוע .  סמוך לשעה 1:40 הודיעו בנימין נתניהו ושאול מופז כי סיעות קדימה והליכוד צפויות להתכנס בשעה 2:00 ,  ועם הודעתם הבינו הכתבים הפרלמנטריים את המסתמן ועדכנו את המערכות .  ההסכם הקואליציוני עצמו הוצג רק לקראת השעה 3:00 ,  אחרי הדפסת המהדורות השניות של העיתונים .
" זה זועק לשמים שהארץ לא יצאו במהדורה נוספת ,  הרי בדיוק בשביל זה האופציה הזו הומצאה ",  אומר גורם בכיר בישראל היום ,  שהמהדורה השנייה שלו ירדה לדפוס ב-2:30 . " זה אפילו מוזר יותר כי הארץ הוא עיתון עם דגש מאוד פוליטי ,  ודווקא עבורו זה מהווה כישלון ,  יותר מכולם .  אם הם עשו החלטה מושכלת שנובעת משיקולים כלכליים של הדפסה והפצה  אז ניחא .  אבל אם מישהו נרדם שם במשמרת אלה חדשות רעות מאוד ",  אומר הגורם . 
" זה עניין של עלויות ",  אומר גורם במעריב ,  שם הקפיצו את ראש מערכת החדשות חזרה למערכת העיתון כדי לשנות את השער  ותגברו את אתר האינטרנט בעורכים . " אצלנו השער השתנה תוך חצי שעה מרגע קבלת הידיעה הראשונית ,  והבוקר מרבית העותקים של גוש דן והעותקים הקמעונאים היו של המהדורה השנייה .  כנראה שבהארץ התנהלו אחרת ".  
" הכותרת של מעריב הייתה קצת מוקדמת מדי .  אמנם הוציאו מהדורה שנייה ,  אבל ממש כדי לצאת ידי חובה ",  אומר גורם בידיעות אחרונות על מאמצי המתחרים .  גורם אחר בידיעות אומר על עבודת המערכת : " זה עניין של מיומנות של מערכת שיודעת לעבוד בלחץ ומתורגלת במצבים כאלה .  
בידיעות אחרונות תמיד יש כוננות מלאה אז אם יש אירוע דרמטי ,  יש לנו את הצוות ואת כל המערך כדי להספיק להדפיס את זה .  לא נראה לי שהארץ עשו כאן החלטה כלכלית ,  זה שילוב של אילוצים טכניים ומערכת לא חדה  ועד שהם שמעו על זה בשבילם זה כבר היה מאוחר מדי ".  
בעיתון הארץ תולים הבוקר את הסיבה לגיליונות הלא מעודכנים באילוצים טכניים בלבד  ." אלה שיקולים טכניים של דפוס ,  יש למערכת ההדפסה אילוצים מסוימים ",  אומר לוואלה !  ברנז'ה גורם בעיתון . " הדבר המהותי במקרים כאלה זה ההפצה .  ל"ישראל היום "  יש הפצה מאוד מאוחרת ,  וגם ל"ידיעות אחרונות "  יש מנויים בערים מרוחקות שלא קיבלו עיתון מעודכן ".  
" לא נכון לומר שנעלמנו הבוקר ",  מוסיף הגורם . " למערכות העיתונים האחרות אין אתר אינטרנט משלהם ,  ואנחנו נתנו שם את כל השירות לקוראים ".   
" כל אירוע שמתרחש בשעות הבוקר ממחיש את הבעיה של הפרינט ",  אומר הגורם . " נגיד שקרה אירוע בשש בבוקר  אם אין לך אתר אינטרנט אתה לא קיים בכלל .כמה פעמים הלכת לישון עם כותרת גדולה ובבוקר קרה משהו שהפך את העיתון ללא רלוונטי ?  השאלה היא האם אתה נותן שירות לקוראים שלך ,  וקוראי הארץ קיבלו כל הבוקר דיווחים שוטפים באמצעות האתר ".   

" זה זועק לשמים שהארץ לא יצאו במהדורה נוספת ,  הרי בדיוק בשביל זה האופציה הזו הומצאה "
 הדרמה אמש בחדרי העריכה של העיתונים הייתה לא פחות מרתקת מזו שהתקיימה במסדרונות הכנסת : " הארץ "  נותר היחיד ללא מהדורה שנייה ,  בעוד שבידיעות התמלאו הבוקר תחושת גאווה

