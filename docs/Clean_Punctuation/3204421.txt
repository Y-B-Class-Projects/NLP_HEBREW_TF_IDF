סערה במשטרה אחרי נאום נתניהו : " הפחדה ומסר לחוקרים "
 גורם במשטרה התייחס לדבריו החריפים של ראש הממשלה על המלצות המשטרה נגדו בתיק 4000 . " מצופה מראש הממשלה להיות נאמן הציבור ולשמור על שלטון החוק ולא לפגוע במשטרה ובשוטרים ".  גורם אחר אמר :  נתניהו מתנהג כמו כל חשוד ששומע שמתכוונים להעמידו לדין
נאומו החריף של ראש הממשלה בנימין נתניהו נגד ההמלצות בתיק 4000 ,  עורר אמש  ( ראשון )  סערה במשטרה .  זאת ,  אף שבארגון לא פרסמו תגובה רשמית לדברים ,  שבהם האשים את המפכ"ל היוצא רוני אלשיך ב"עיתוי שקוף וקטנוני ובתהליך נגוע מראשיתו "  ואמר גם : " אינני יודע מי יהיה המפכ"ל הבא אבל אני יודע דבר אחד - תהיה לו עבודת שיקום גדולה מאוד ". 
גורם במשטרה אמר בתגובה כי  " מה שנעשה הערב הוא להפחיד ולשלוח מסר לחוקרים :  'המפכ"ל החדש יידרש לשקם את ההריסות' .  ראש ממשלה נבחר על ידי הציבור ומצופה ממנו להיות נאמן הציבור ולשמור על שלטון החוק ולא לפגוע במשטרה ובשוטרים ".  גורם אחר אמר ש"לא צריך להתרגש יותר מדי "  ושנתניהו  " מתנהג בדיוק כמו כל חשוד ששומע כי מתכוונים להעמיד אותו לדין .  אנחנו רגילים לאמירות כאלה .  חבל שהן יוצאות מפי ראש הממשלה ". 
עוד בוואלה !  NEWS:הטבה לאלוביץ' במיליארד שקל | פרטים חדשים מחקירת תיק 4000סיקור מטיב עבור מיליונים :  כך התגלגל הקשר נתניהו-אלוביץ' לפרשת שוחדנתניהו :  ההמלצות הזויות והעיתוי לא מפתיע - זה משחק מכור מראש 
המכללה הלאומית לשוטרים בבית שמש אירחה ביום חמישי את מסיבת הפרידה מהמפכ"ל ה-18 של משטרת ישראל ,  רב-ניצב רוני אלשיך .  שני מוזמנים נעדרו מהמסיבה הממלכתית :  ראש הממשלה בנימין נתניהו ומפקד היאל"כ תת-ניצב אלי אסייג .
 כבר לפני כמה שבועות היו קצינים במשטרה ,  בין אם מכהנים ובין אם בדימוס ,  שסברו כי לא ימונה מפכ"ל קבוע כד למועד פרישתו של אלשיך . " צריכים להיכנס לראש של ביבי ומשפחתו ולהבין שהדבר האחרון שביבי מעוניין בו זה לעמוד יחד על במה אחת עם המפכ"ל הנכנס והמפכ"ל היוצא ולברך את שניהם .  ברגע שאין מפכ"ל נכנס - אין צורך לברך את היוצא ",  אמרו הקצינים .  
אמש יצא אלשיך מלשכתו וכיבה בפעם האחרונה את האור מעל שולחן העבודה שלו בקומה החמישית של המטה הארצי .  14 שעות לפני תום הכהונה חשף אלשיך את מתנת הפרידה :  סיכום חקירת תיק 4,000 ,  המכונה  " תיק בזק-וואלה ",  שנה וחצי לאחר שנולד וכשנה לאחר שעבר לטיפול משותף של המשטרה והרשות לניירות ערך .
 בסביבת ראש הממשלה מיהרו לתקוף את עיתוי סיכום החקירה ביום פרישתו של המפכ"ל ,  כשלפי הטענות אלשיך ביקש רגע לפני שהוא פושט את המדים להביך את משפחת נתניהו עם המלצות קשות בפרשת 4,000 .  נתניהו עצמו תקף אמש את המשטרה בנאום שנשא באירוע של הליכוד בכפר המכביה : " חנוכה זה אמנם חג של ניסים ,  אבל אני חייב לשאול אתכם ,  איך ידעו לתזמן את פרסום ההמלצות ההזויות בדיוק ביום האחרון של המפכ"ל ?  מה אני אגיד לכם ,  נס חנוכה אמיתי ". 
עם זאת ,  גורמים במשטרה מספרים סיפור אחר :  בשעה שבבית שמש חגגו את הפרידה מהמפכ"ל ,  בלשכתו של מפקד היאל"כ חתמו את התיק והשלימו את החקירה האחרונה בנושא .  ביום שישי עוד ביצעו עדכונים טכניים ,  ובבוקר יום ראשון הועבר התיק עם חומרי החקירה לפרקליטות . " כשחומרי החקירה ייחשפו ,  ידע הציבור שלא היה כאן תרגיל זמנים ,  והחקירה ננעלה באמת ובתמים ביום חמישי בלילה ",  אמר גורם במשטרה .
  ( עדכון ראשון :  21:15 )  

סערה במשטרה אחרי נאום נתניהו : " הפחדה ומסר לחוקרים "
 גורם במשטרה התייחס לדבריו החריפים של ראש הממשלה על המלצות המשטרה נגדו בתיק 4000 . " מצופה מראש הממשלה להיות נאמן הציבור ולשמור על שלטון החוק ולא לפגוע במשטרה ובשוטרים ".  גורם אחר אמר :  נתניהו מתנהג כמו כל חשוד ששומע שמתכוונים להעמידו לדין

