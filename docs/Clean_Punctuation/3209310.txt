ברגע האחרון :  הפרקליטות ביקשה לדחות את מתן תשובתה בתיק המעונות
הפרקליטות נדרשה להשיב להצעת השופט המגשר ,  לפיה ישיבו אשת ראש הממשלה שרה נתניהו וסמנכ"ל המשרד לשעבר סיידוף סכום כסף מסוים ויודו בחלק מהעבירות - אך לא יורשעו .  לוואלה !  NEWS נודע כעת מבקשים בפרקליטות להמשיך בדיון בהצעה וטרם גיבשו עמדה
הפרקליטות ביקשה היום  ( שני )  לדחות את הדיון שאמור להתקיים מחר ,  שבו היתה אמורה להשיב להצעת השופט המגשר .  ביום שישי פורסם בחברת החדשות כי הפרקליטות צפויה לדחות את הצעת השופט המגשר ,  אולם לוואלה !  NEWS נודע כעת מבקשים התובעים לדחות את מתן תשובתם וכי בפרקליטות ממשיכים לדון בהצעה וטרם גיבשו עמדה .
 פרקליטות מחוז ירושלים נדרשה להשיב להצעתו של השופט המגשר בתיק ,  מרדכי כדורי .  לפי הצעת הפשרה ,  שפורסמה לראשונה בחדשות עשר ,  אשת ראש הממשלה ,  וסמנכ"ל משרד ראש הממשלה לשעבר ,  עזרא סיידוף ,  יחזירו סכום כסף מסויים ויודו בחלק מהעבירות - אך לא יורשעו .  כעת מבקשים בפרקליטות עוד זמן כדי לגבש את עמדתם .  התובעים בתיק הם עורכי הדין ארז פדן וג'ני אבני ,  בעוד נתניהו מיוצגת על ידי יוסי כהן וירון קוסטליץ .  את סיידוף מייצג עו"ד יהושוע רזניק .  
במסגרת הפרשה נאשמת נתניהו כי פעלה לנפח הוצאות כשהזמינה למעון ראש הממשלה ארוחות ממסעדות יוקרה בעלות כוללת של יותר מ-350 אלף שקלים ,  תוך עקיפה מכוונת של הנוהל שאוסר הזמנת מזון כשבמעון מועסקת מבשלת .  סיידוף ,  שהיה סמנכ"ל משרד ראש הממשלה באותה תקופה ,  מואשם בעבירות דומות וכן בעבירת זיוף בידי עובד ציבור .  זאת כחלק משתי פרשות נוספות שבהן הוא מועמד לדין :  פרשת החשמלאי ופרשת המלצרים .  

ברגע האחרון :  הפרקליטות ביקשה לדחות את מתן תשובתה בתיק המעונות
הפרקליטות נדרשה להשיב להצעת השופט המגשר ,  לפיה ישיבו אשת ראש הממשלה שרה נתניהו וסמנכ"ל המשרד לשעבר סיידוף סכום כסף מסוים ויודו בחלק מהעבירות - אך לא יורשעו .  לוואלה !  NEWS נודע כעת מבקשים בפרקליטות להמשיך בדיון בהצעה וטרם גיבשו עמדה

