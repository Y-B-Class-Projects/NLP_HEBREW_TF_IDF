ח"כיות תקפו את נתניהו על תגובתו לאונס הלאומני ;  רה"מ : " מצר על כך "
 ראש הממשלה תקף את התייחסות התקשורת לחשד כי שני פלסטינים אנסו צעירה נכה ממניע לאומני ,  כפי שנחשף בוואלה !  NEWS ,  ועורר את זעמן של ח"כיות מהאופוזיציה : " ניצול ציני ".  הבוקר התנצל על כך : " זה לא היה נכון "
 ראש הממשלה בנימין נתניהו חזר בו הבוקר  ( שישי )  מהתייחסותו לפרשת החשד לאונס לאומני ,  שבה חשודים שני פלסטינים משכם ואזרח ישראלי באונס נכה בת 20 ממניע לאומני . " לגבי הפוסט שפרסמתי אמש :  המקרה כפי שדווח עורר בי כאב וזעזוע עמוקים .  עם זאת לא היה נכון שאתייחס לנושא לפני מיצוי החקירה ואני מצר על כך ",  כתב בעמוד הפייסבוק שלו .
 ההתייחסות של נתניהו אתמול עוררה תגובות רבות ונזעמות בקרב חברות כנסת שהאשימו אותו בניצול הזדמנות להסתה ולצבירת הון פוליטי . " התגובה שלך לאונס המחריד היא עלובה ,  שפלה ושוברת את שיאי הציניות והטוקבקיסטיות ,  אפילו שלך ",  כתבה הבוקר חברת הכנסת מיכל רוזין  ( מרצ )  בחשבון הפייסבוק שלה .
 לדבריה ,  נתניהו משתמש באונס כעוד קרדום לחפור בו . " שלושה גברים אנסו באכזריות נערה בעלת מוגבלות ,  ניצלו והשפילו אותה בצורה מחרידה ,  ואתה ,  ראש הממשלה ,  בחרת לנצל אותה פעם נוספת בשביל הון פוליטי .  בשביל להסית ולחרחר מדון ושנאה ",  כתבה רוזין ,  שלפני בחירתה לכנסת עמדה בראש איגוד מרכזי הסיוע לנפגעות תקיפה מינית .
 לקריאה נוספת בוואלה !  NEWS:נתניהו על החשד לאונס לאומני : " פשע מזעזע ,  נגבה את מלוא המחיר"שלושה פלסטינים חשודים באונס נכה בת 20 ממניע לאומניהפלסטינים צעקו על הנאנסת הנכה : " את יהודייה וזה מה שמגיע לך "  
גם חברת הכנסת מרב מיכאלי מהמחנה הציוני תקפה בחריפות את נתניהו . " יותר מ-20 שנה אני נאבקת באונס ותקיפה מינית .  יש לי והיו לי שותפות ושותפים למאבק הזה מחלקים שונים של הקשת הפוליטית .  אבל מנתניהו לא שמעתי אף גינוי לאף מעשה אונס או תקיפה מינית ",  אמרה . " המסקנה היא ,  כמובן ,  שנתניהו רק נגד אונס של יהודייה בידי ערבים .  כשיהודים אונסים יהודיות אין לו שום בעיה עם זה .  אדרבה .  אז מר נתניהו ,  אני אמשיך להיאבק נגד אונס באשר הוא ואתה תמשיך להסית נגד ערבים באשר הם .  מאוד בקרוב הציבור יבין ותבין איפה יותר כדאי לה להיות ,  וזה לא איתך ".  
אתמול נתניהו הגיב לראשונה לפרשה ,  שנחשפה בוואלה !  NEWS ,  וטען כי מדובר ב"פשע מזעזע שדורש גינוי מקיר אל קיר ,  אבל גינוי כזה משום מה לא נשמע - לא בתקשורת ולא לרוחב הקשת הפוליטית ".  בפוסט בעמוד הפייסבוק שלו האשים נתניהו  " אפשר רק לדמיין מה היה קורה במקרה הפוך .  אנו נגבה את מלא המחיר ונמצה את מלא חומרת הדין עם כל המעורבים באירוע האכזרי הזה ".  
ח"כ שלי יחימוביץ'  ( המחנה הציוני )  התייחסה לדברי נתניהו ותקפה אותו אמש . " תתבייש ראש הממשלה .  אפס אמפתיה לנאנסות עד שזה מגיע לחלון הזדמנויות להסית .  'דורש גינוי מקיר לקיר' ?  באמת ?  אז למה מעולם לא גינית אנסים ?  ",  התפלאה .  בעמוד הפייסבוק שלה מנתה כמה פרשות תקיפה מינית שמהן לטענתה התעלם נתניהו .
  ( עדכון ראשון :  10:40 )  

ח"כיות תקפו את נתניהו על תגובתו לאונס הלאומני ;  רה"מ : " מצר על כך "
 ראש הממשלה תקף את התייחסות התקשורת לחשד כי שני פלסטינים אנסו צעירה נכה ממניע לאומני ,  כפי שנחשף בוואלה !  NEWS ,  ועורר את זעמן של ח"כיות מהאופוזיציה : " ניצול ציני ".  הבוקר התנצל על כך : " זה לא היה נכון "
 
