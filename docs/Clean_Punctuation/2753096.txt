נתניהו בירך את סיסי : " לעתיד של שלום ושגשוג "
 ראש הממשלה והנשיא התקשרו לברך את נשיא מצרים הנבחר ,  לקראת השבעתו .  טרם הבחירות ,  בהן זכה סיסי ב-96.6% מהקולות ,  הבטיח לשמור על הסכם השלום בין המדינות
נשיא המדינה שמעון פרס וראש הממשלה בנימין נתניהו בירכו בצהריים  ( שישי )  בטלפון את נשיא מצרים הנבחר ,  עבד אל-פתח א-סיסי ,  על היבחרו לתפקיד . 
" ראש הממשלה ציין בפני נשיא מצרים הנבחר את החשיבות האסטרטגית בקשרים בין המדינות ובקיום הסכם השלום בינן ,  ואיחל לעם המצרי עתיד של יציבות ,  שגשוש ושלום ",  נמסר בהודעה משלכתו של נתניהו .
 סיסי ניצח בבחירות שהתקיימו בשבוע שעבר במצרים ברוב מוחץ של 96.6% מקולות הבוחרים .  לאחר ששוחח עם נתניהו פרס ,  העלה סיסי לעמוד הפייסבוק הרשמי שלו הודעה על כך ,  ובה כתב כי הבהיר לשני המנהיגים הישראלים את החשיבות שמצרים מייחסת לפתרון הסוגיה הפלסטינית וליצירת מציאות של שלום ויציבות בכל רחבי המזרח התיכון .  
בימים האחרונים התקיימו מגעים בין ירושלים לבין קהיר באשר לשאלה אם נציג ישראלי יוזמן לטקס ההשבעה של סיסי ביום ראשון .  אתמול פורסם בוואלה !  חדשות כי מצרים טרם העבירה לשגרירות ישראל בקהיר הזמנה רשמית לטקס .  עם זאת ,  התקיימו מגעים בנושא ,  ושלשום אף הועבר  " מסר חיובי "  מגורמים רשמיים בקהיר .  אם אכן תתקבל הזמנה ,  מי שככל הנראה ייצג את ישראל באירוע יהיה הציר בשגרירות בקהיר ,  אריאל שפרנסקי .  
באמצע השבוע נודע כי מצרים הזמינה את נשיא איראן ,  חסן רוחאני ,  לטקס ההשבעה .  כלי תקשורת במצרים ובאיראן דיווחו כי הנציג המצרי בטהראן מסר בעצמו את ההזמנה לראש לשכתו של רוחאני .  
בריאיון שהעניק לאחרונה סיסי ,  הוא התייחס ליחסים עם ישראל ואמר כי בכוונתו לכבד את הסכם השלום שנחתם עמה .  כאשר נשאל אם יסכים לבקר בישראל או לארח מנהיגים ישראלים במצרים ,  אמר כי יסכים לכך רק לאחר שתקום מדינה פלסטינית שבירתה ירושלים .  סיסי הדגיש גם את תמיכתו ביוזמת השלום הערבית ,  שבמסגרתה הציעו כל מדינות ערב להכיר בישראל ולייסד עמה יחסים לאחר שתקום מדינה פלסטינית .
 עוד על מצרים :  מי יהיה נציג ישראל בטקס ההשבעה של נשיא מצרים ? סיסי בנאום הניצחון : " יחד נשיג צדק חברתי במצרים"הבחירות במצרים :  יריבו של סיסי ערער על התוצאות
לפניות לכתב אמיר תיבון :  amir.tibon@walla.co.il 

נתניהו בירך את סיסי : " לעתיד של שלום ושגשוג "
 ראש הממשלה והנשיא התקשרו לברך את נשיא מצרים הנבחר ,  לקראת השבעתו .  טרם הבחירות ,  בהן זכה סיסי ב-96.6% מהקולות ,  הבטיח לשמור על הסכם השלום בין המדינות

