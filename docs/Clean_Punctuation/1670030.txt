המו"מ בין ישראל לרשות ייפתח ביום רביעי
שיחות הקרבה בין ישראל לפלסטינים יחלו מחרתיים בפגישה בין ראש הממשלה נתניהו לבין השליח האמריקאי מיטשל .  רה"מ ייפגש היום עם הנשיא מובארק בשרם א-שייח'
עכשיו זה סופי :  שיחות הקרבה בין ישראל לפלסטינים יחלו ביום רביעי הקרוב כאשר ראש הממשלה בנימין נתניהו ייפגש עם השליח האמריקאי למזרח התיכון ג'ורג' מיטשל .  בשלב זה לא ידוע מתי ייפגש מיטשל עם נציגי הרשות הפלסטינית .  ראש הממשלה החליט להוביל בעצמו את השיחות בראש צוות אינטימי וממודר שיכלול מספר מאוד מצומצם של אנשי מקצוע .  בנוסף ,  לתחילת השיחות לא תתלווה השקה רשמית וחגיגית .  לשיחות הקרבה תקדם פגישה בין נתניהו לנשיא מצרים חוסני מובארק אשר תתקיים היום  ( שני )  בצהריים .  
אתמול פורסם באתר הפלסטיני  " קודס-נט "  כי השליח האמריקאי למזרח התיכון ג'ורג' מיטשל העביר ליו"ר הרשות הפלסטינית אבו מאזן מכתב בו נאמר כי ישראל מתחייבת שלא  " לעורר פרובוקציות "  שעלולות לטרפד את המשא ומתן העקיף לדברי הבכירים ,  במכתב שמסר מיטשל לאבו מאזן ,  במהלך ביקורו ברמאללה ,  מופיעה גם התחייבות של ישראל לא לבנות יחידות דיור חדשות בגדה ובמזרח ירושלים .
 בנוסף ,  מסרו המקורות כי במכתב שהעביר מיטשל נאמר כי ישראל מתחייבת שלא להרוס בתים בירושלים ולא לגרש תושבים .  במכתב גם מבטיחה ארה"ב להטיל אחריות בפומבי על הגורם שיכשיל את המשא ומתן ,  אם יהיה כזה .  אתמול אישרה הליגה הערבית לרשות הפלסטינית לנהל משא ומתן עקיף עם ישראל .  בימים הקרובים יתכנס הוועד הפועל של אש"ף כדי לדון אף הוא בנושא זה .
 
המו"מ בין ישראל לרשות ייפתח ביום רביעי
שיחות הקרבה בין ישראל לפלסטינים יחלו מחרתיים בפגישה בין ראש הממשלה נתניהו לבין השליח האמריקאי מיטשל .  רה"מ ייפגש היום עם הנשיא מובארק בשרם א-שייח'

