בין מחסומי המשטרה :  כ-1,500 בני אדם הפגינו בפתח תקווה
ההפגנה השבועית נגד הסחבת בחקירות ראש הממשלה המתקיימת סמוך לביתו של היועץ המשפטי לממשלה מנדלבליט נערכה גם הערב .  למרות מגבלות צו הביניים של בג"ץ שמאשרות הפגנה של עד 500 איש בלבד - למקום הגיעו יותר מ-1,500 איש
ברקע המגבלות למפגינים בפתח תקווה ,  גם הערב  ( שבת )  הגיעו מאות מפגינים לכיכר גורן ,  סמוך לבית היועץ המשפטי לממשלה אביחי מנדלבליט ,  למחות נגד שחיתות והסחבת בחקירות ראש הממשלה בנימין נתניהו .  המגבלות שהציבו שופטי בג"צ כללו המשך קיום הפגנות ללא רישיון עד 500 מפגינים ,  הגבלה לשני מגפונים ,  אי ירידה לכביש ואי הפרעה לתנועה ,  הצבת סדרנים מטעמם המפגינים ובתנאי שההפגנה לא תחל לפני 20:00 .
 בתגובה לטענות המשטרה בשבוע שעבר על מיעוט סדרנים ,  השבוע הציבו המוחים מספר רב יותר של אנשים האחראים על הסדר .  מול מאות המפגינים נגד היועץ המשפטי לממשלה ,  ניצבו עשרות מפגינים תומכי ליכוד.בשבוע שעבר בהתאם למגבלות שהציבו שופטי בג"ץ ,  פרסה משטרת ישראל מחסומים שמנעו כניסה של יותר מ-500 מפגינים לכיכר ,  בפועל אלפי המפגינים שנותרו מחוץ לאזור המגודר התאספו מסביב לכיכר גורן .  מהמשטרה נמסר כי  " מוחים נוספים שהגיעו אל המקום החלו להתאסף על מעגל התנועה מול השטח המתוחם .  מספר המוחים עבר את המספר המירבי שנקבע ". 
עוד בוואלה !  NEWS:היועמ"ש מנדלבליט : " אין קיצורי דרך בחקירות ראש הממשלה"כ-2,000 הפגינו מול בית מנדלבליט : " לא נלך למרות חקירות נתניהו"המיליארדר לן בלווטניק צפוי להיחקר באנגליה במסגרת  " תיק 2000 "  
עוד נמסר כי המפגינים לא עמדו באף אחד מחמשת הסעיפים המגבילים של בג"ץ .  הפגנות נוספות נגד השחיתות נערכו ב-17 מוקדים ,  בין השאר בירושלים ,  באר שבע ,  חדרה ,  עפולה וראשל"צ .  
יו"ר הקואליציה דוד ביטן אמר בשבוע שעבר כי  " מדובר בהפרה בוטה של החלטת בג"ץ שבוע לאחר שחזינו בהפרה בוטה של הוראות המשטרה .  עריצי השמאל מרוממים את החוק כשזה נוח ,  אך מסתבר שכדי לבצע הפיכה שלא באמצעות בחירות גם רמיסת החוק כשרה .  מצפה מהמשטרה לפעול ביד קשה ולאכוף את הוראות ביהמ"ש נגד מיעוט אנרכיסטי ". 
בקרוב צפוי בג"ץ להכריע סופית בעניין ההפגנות .  בהחלטה שתקבע אם ההפגנות במתכונתן המקורי יישארו בפ"ת ,  או שמני נפתלי ואלפי המפגינים יצטרכו למצוא אכסניה חדשה במקום הכיכר שהפכה למרכז הכוח של ההפגנות נגד השחיתות בתשעת החודשים האחרונים .
  ( עדכון ראשון 20:16 )  
מנדלבליט התייחס השבוע להפגנות בוועידת המשפט של לשכת עורכי הדין ,  ואמר כי  " חופש הביטוי וגם הזכות להפגין עם זכויות יסוד במדינה דמוקרטית .  חשיבות ההגנה על חופש הביטוי מתחדדת במקום שבו נשמעים קולות צורמים לאוזן ".  

בין מחסומי המשטרה :  כ-1,500 בני אדם הפגינו בפתח תקווה
ההפגנה השבועית נגד הסחבת בחקירות ראש הממשלה המתקיימת סמוך לביתו של היועץ המשפטי לממשלה מנדלבליט נערכה גם הערב .  למרות מגבלות צו הביניים של בג"ץ שמאשרות הפגנה של עד 500 איש בלבד - למקום הגיעו יותר מ-1,500 איש

