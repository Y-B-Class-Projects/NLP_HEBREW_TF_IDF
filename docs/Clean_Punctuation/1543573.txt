רה"מ : " אין שלום בלי הכרה במדינה יהודית "
 בנימין נתניהו אמר את הדברים בעת ביקורו בלונדון .  לדבריו , " אי הנכונות הפלסטינית להכיר בישראל כמדינת הלאום של העם היהודי - הוא שורש הסכסוך ".  רה"מ ייפגש עם עמיתו הבריטי ועם השליח האמריקאי למזרח התיכון ג'ורג' מיטשל
 ( צילום :  נעם כהן ,  עריכה :  גדי וינסטוק ,  קריינות :  פנחס וולף )  
" שורש הסכסוך הוא אי הנכונות הפלסטינית להכיר בישראל כמדינת הלאום של העם היהודי .  אם לא תהיה הכרה בישראל כמדינתו של העם היהודי ,  לא יוכל להיות הסדר שלום "  - כך אמר ראש הממשלה בנימין נתניהו בפגישתו אמש עם עשרה מעורכי העיתונים וכלי התקשורת הגדולים בבריטניה .
 נתניהו ייפגש היום  ( שלישי )  עם ראשי הקהילה היהודית בבריטניה ,  בצהרים הוא ייפגש עם ראש ממשלת בריטניה גורדון בראון ומחר תתקיים הפגישה בין ראש הממשלה לבין השליח האמריקאי המיוחד למזרח התיכון ג'ורג' מיטשל .  
ראש הממשלה בנימין נתניהו השוהה בלונדון ,  צפוי לדרוש במהלך פגישתו עם מיטשל צפוי נתניהו לדרוש שיופעל לחץ על ערב הסעודית לעשות מחוות כלפי ישראל .  במהלך פגישת השניים המתוכננת להתקיים מחר צפוי נתניהו לבקש ממיטשל שהסעודים יפתחו ערוץ דיפלומטי עם ישראל ושמטוסים ישראלים יוכלו לטוס בשמי ערב הסעודית .
 נתניהו יוסיף ויאמר ככל הנראה לשליח מיטשל כי צעדי הנורמליזציה עם העולם הערבי יועילו לתהליך המדיני .  נתניהו ממשיך לטעון כי ישראל עשתה צעדים לקראת הפלסטינים וכי כעת הגיע הזמן למחוות מהצד הערבי ובראשם הסעודים .  כל זאת ,  צריך יהיה לעשות לפי גישת נתניהו לפני נתינת הסכמה לדרישת האמריקאים להקפאת הבנייה בהתנחלויות .  לאחר פגישתו עם מיטשל ימריא נתניהו לברלין שם ייפגש עם קנצלרית גרמניה אנגלה מרקל .
 
רה"מ : " אין שלום בלי הכרה במדינה יהודית "
 בנימין נתניהו אמר את הדברים בעת ביקורו בלונדון .  לדבריו , " אי הנכונות הפלסטינית להכיר בישראל כמדינת הלאום של העם היהודי - הוא שורש הסכסוך ".  רה"מ ייפגש עם עמיתו הבריטי ועם השליח האמריקאי למזרח התיכון ג'ורג' מיטשל

