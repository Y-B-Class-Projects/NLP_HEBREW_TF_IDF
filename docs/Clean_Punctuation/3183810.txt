מות אדם קרוב או זכייה של נתניהו :  הסיבות להתקרחות לפי  " כללית "
 קופת החולים הפיצה למבוטחיה הודעה שבה סיפרה על הסיבות לנשירת שיער ,  ובאחד הסעיפים הזכירה כי  " אירוע של לחץ נפשי ,  כמו הודעה שנתניהו זכה בבחירות ",  עשויים לזרז את התופעה .  לאחר שהתקבלו תלונות ,  הניסוח שונה . " אנו מתנצלים על טקסט חסר טעם "
 בדיחה חסרת טאקט או ניסיון כושל להגיע לליבם של מבוטחי  " שירותי בריאות כללית "?  בהודעת שהופצה במייל לאלפי מבוטחי קופת החולים בנושא  " התקרחות "  נכתב שאחת הסיבות הגורמות להתקרחות היא זכייה נוספת של ראש הממשלה בנימין נתניהו בבחירות .
 בסעיף 13 של ההודעה : " לחץ נפשי יכול להוביל לנשירת שיער מאוד ייחודית :  נשירה מאסיבית שמתחילה בנקודת זמן ספציפית ,  ממש ביום מסוים עליו המטופל יכול להצביע .  האירוע המחולל שהוביל להקרחה חייב להיות משמעותי מאוד - אשפוז בטיפול נמרץ ,  פטירה של אדם קרוב או לחילופין הודעה שנתניהו זכה בבחירות .  שוב .  לרוב מתרחש האירוע שלושה עד שישה חודשים לפני תחילת הנשירה ,  כך שלא תמיד קושרים ביניהם .  למשל ,  אם בן או בת הזוג עזבו אתכם במאי ,  לא בטוח שתייחסו לזה את הנשירה החדה שתתחיל באוקטובר .  החדשות הטובות :  כמו שזה בא ,  ככה זה חולף - מעצמו ,  ולא נדרשת כל התערבות ".  
לאחר שהתקבלו תלונות בנושא ,  קופת החולים שינתה את הניסוח והשמיטה את ההתייחסות לראש הממשלה .
 מ"שירותי בריאות כללית "  נמסר בתגובה : " אנו מתנצלים על טקסט חסר טעם .  הטקסט שהיה משולב בכתבה שעוסקת בנושא רפואי מקצועי הוסר מידית והופקו הלקחים המתבקשים ".  

מות אדם קרוב או זכייה של נתניהו :  הסיבות להתקרחות לפי  " כללית "
 קופת החולים הפיצה למבוטחיה הודעה שבה סיפרה על הסיבות לנשירת שיער ,  ובאחד הסעיפים הזכירה כי  " אירוע של לחץ נפשי ,  כמו הודעה שנתניהו זכה בבחירות ",  עשויים לזרז את התופעה .  לאחר שהתקבלו תלונות ,  הניסוח שונה . " אנו מתנצלים על טקסט חסר טעם "
 
