נתניהו : " נאמר כל מה שצריך כדי למנוע עיסקה גרועה "
 בפתח ישיבת סיעת הליכוד התייחס ראש הממשלה להסכם המתגבש עם איראן ,  ועקץ שוב את שר החוץ האמריקני שטען כי מוקדם להתנגד לעיסקה לא קיימת . " נמשיך לומר את האמת הפשוטה "
 קרב האמירות בין נתניהו לקרי נמשך :  אף ששר החוץ האמריקני ג'ון קרי אמר מוקדם יותר כי התנגדותו של ראש הממשלה הישראלי לעיסקה עם איראן היא מוקדמת מדי ,  משום שהיא טרם קרתה - הבהיר אחר הצהריים  ( שני )  נתניהו כי  " ישראל תמשיך להגיד את האמת הפשוטה בקול ברור ". 
בפתח ישיבת סיעת הליכוד בכנסת הוסיף ראש הממשלה כי ישראל מאוחדת בהתנגדות לעיסקה המוצעת עם איראן . " אנחנו מדברים בקול צלול שאינו משתמע לשתי פנים ",  אמר .  לדבריו ,  יש לנצל את הזמן שהושג ,  נוכח סיום סבב המו"מ השני ,  על מנת להשיג עיסקה  " הרבה יותר טובה ".  
אף שגורמים במערב הבהירו כי החתימה על ההסכם מול הרפובליקה האיסלאמית יכולה לקרות כבר בתוך כמה שבועות ,  נתניהו ציין היום כי מבחינת ישראל תאריך היעד  " התאריך שבו תושג עיסקה טובה שתמנע את יכולת ההתגרענות הצבאית של איראן ".  
כמו בשלל הנאומים הקודמים ,  חזר והבהיר ראש הממשלה כי המהלך למניעת ההתחמשות הגרעינית של איראן הוא חשוב לעולם כולו ,  ולא לישראל בלבד . " נמשיך לומר זאת כי זה מה שמתבקש .  כשמדובר בדברים כל כך חיוניים וגורליים לעתידה של ישראל ולביטחונה ,  וגם לשלום העולם ,  צריך לומר דברים ברורים וכך אנחנו עושים כדי למנוע עיסקה גרועה ".   
" נתניהו צריך להכיר בכך שטרם הושג הסכם עם איראן ,  וכי התנגדותו הייתה מוקדמת .  כשיהיה הסכם ,  אז יוכל נתניהו להתנגד לו ",  אמר קודם לכן קרי ,  המבקר באבו-דאבי .  הוא הוסיף כי הוא מקווה שהשיחות יבשילו לכדי חתימה על הסכם בחודשים הקרובים . " אנחנו לא במרוץ להשיג במהירות כל הסכם ",  הבהיר קרי את מחויבות ארצו להסדר יעיל עם טהראן .  קרי העביר מסר לבעלות בריתה של ארצות הברית ,  בהן ישראל ,  והדגיש כי ארצות הברית לא תנטוש אותן . " נגן על בעלות בריתנו באזור מפני כל סוג של איום חיצוני ",  הבהיר .
 סגן שר הביטחון דני דנון התייחס היום בתכנית השבועית  " חי בכנסת "  של וואלה !  חדשות למתיחות בין ירושלים לוושינגטון בצל המגעים מול איראן . " אנחנו ביחסים טובים עם ארה"ב ,  אבל מותר וצריך לא להסכים כשצריך .  זה דיון שבא ממקום אמיתי .  אנחנו נמצאים ברגע הקריטי ,  הסנקציות גרמו לאיראנים לבוא לשולחן המו"מ ועם הסכם כזה לא נשיג שום דבר ".  דנון הוסיף : " אנחנו לא עובדים בשביל ארה"ב ,  יש לנו יחסים עמוקים ואסטרטגיים אבל נעשה מה שטוב לישראל ". 
לקריאה נוספת : חמינאי שולט בתאגיד ענק בשווי 95 מיליארד דולראיראן היא שהכשילה הסכם ,  כשהתעקשה על הזכות להעשרהלא מאהבת נתניהו :  מה יש לצרפתים נגד איראן ?  

נתניהו : " נאמר כל מה שצריך כדי למנוע עיסקה גרועה "
 בפתח ישיבת סיעת הליכוד התייחס ראש הממשלה להסכם המתגבש עם איראן ,  ועקץ שוב את שר החוץ האמריקני שטען כי מוקדם להתנגד לעיסקה לא קיימת . " נמשיך לומר את האמת הפשוטה "
 
