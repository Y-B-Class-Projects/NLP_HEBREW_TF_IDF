יחימוביץ' :  מתאפשר סיכוי שאעמוד בראש הממשלה הבאה
יו"ר העבודה מתבשמת מהסקרים המלמדים על היחלשות של הליכוד ביתנו ואומרת כי הדבר  " מייצר מצב חדש ".  ציפי לבני :  להמליץ על מועמד לראשות הממשלה מטעם גוש המרכז-שמאל
מכוונת גבוה :  יו"ר מפלגת העבודה ,  שלי יחימוביץ' ,  אמרה היום  ( שישי )  כי  " היחלשותו הדרמטית "  של ראש הממשלה ,  בנימין נתניהו  כפי שבאה לידי ביטוי במרבית הסקרים ,  מייצרת  " מצב חדש "  ערב הבחירות ו"מאפשרת סיכוי שאין לבטלו להרכיב ממשלה בראשות העבודה ".  
אף שהעבודה לא מצליחה להתרומם בסקרים ,  ובשבוע האחרון אפילו הידרדרה ל-16 מנדטים בחלק מהסקרים ,  השאיפות של יושבת הראש יחימוביץ' נותרות בעינן  היא מעוניינת להנהיג את ישראל .  לטענתה ,  נתניהו אמנם עדיין מוביל ,  אבל ביכולתה להגיע למצב בו היא מרכיבה את הקואליציה הבאה .  במהלך ביקור בחיפה לרגל חג המולד אצל הארכיבישוף של העדה היוונית-קתולית בישראל ,  ד"ר אליאס שקור ,  הדגישה יו"ר העבודה את חשיבותה של חברה צודקת ופלורליסטית . " חברה שמבטיחה חופש דת ומצפון לבני כל הדתות היא נר לרגליה של מפלגת העבודה ",  ציינה .
 הארכיבישוף שקור קרא לראשי הקהילות הנוצריות שהשתתפו בפגישה לקחת חלק בהליך הדמוקרטי ,  להצביע בבחירות ,  ולא לוותר על הזכות להשפיע - אם כי הדגיש שכאיש כנסייה הוא אינו מזדהה עם אף מפלגה .  יחימוביץ' התייחסה גם למקרי הטרור היהודי במסגרתם הושחתו מספר כנסיות ומנזרים ברחבי הארץ ,  והבהירה כי מדובר במעשים ונדליסטיים אשר נובעים מגזענות קיצונית  " שיש לגנותם בכל פה ".  
מי שעוד ממשיכה לצאת נגד נתניהו היא יו"ר התנועה ,  ציפי לבני .  היא תקפה אותו על ההקבלה שיצר בין יו"ר הרשות ,  אבו מאזן ,  לבין אנשי חמאס בעזה והזהירה מפני ההתחזקות המסתמנת של אגף הימין הקיצוני . " תגובת ממשלת נתניהו לדבריו של אבו מאזן מסוכנת לישראל .  החלום של נתניהו ,  ליברמן ,  בנט וחבורת הקיצוניים שהשתלטו לנו על החברה הוא הסיוט הגדול ביותר של כל מי שרוצה לשמור על ישראל מדינה יהודית ודמוקרטית ",  אמרה היום לבני במסגרת  " פורום מג'די "  בכפר סבא .
" ההקבלה המכוונת של נתניהו בין חמאס והקיצוניים לבין אבו מאזן והגורמים הפראגמטיים נועדה לקבור סופית כל סיכוי להסדר .  אבו מאזן הוא האדם שאיתו ניתן לחתום על הסכם ,  גם אם הוא חלש ולא מסוגל להילחם בחמאס ",  ציינה .  לדבריה ,  צריך לפעול מול אבו מאזן כעת ,  שכן  " היורשים שלו גרועים יותר ".   " אבו מאזן לא ציוני ,  אבל הוא כן רוצה לחזור לחדר המו"מ כדי לסיים את הסכסוך - זה הוא אינטרס ישראלי מובהק .  במקום לדבר עם מי שניתן ולהילחם בחמאס ,  נתניהו עושה הכל הפוך - הוא מחליש את הגורמים ומדבר עם חמאס על הפסקות אש ,  פותח מעליו את המצור ,  מאפשר להם הכנסת חומרי בניין לרצועה ומעניק לו לגיטימציה בינ"ל - כל אותם דברים שהקפדנו בעבר לגייס את העולם נגדם ובהצלחה ".  לבני אמרה כי היא מתחייבת לפעול להקמת גוש חוסם לנתניהו וקראה לראשי המפלגות להמליץ על מועמד לראשות הממשלה מטעם גוש זה . " ניסיתי לקיים שותפות עוד לפני ההכרזה על ההתמודדות ולצערי לא הורמה הכפפה ,  אך עדיין לא מאוחר מדי .  אני מתחייבת לעשות הכל כדי לאחד ולייצר גוש נגד הממשלה הקיצונית של נתניהו ושותפיו ".  
לקריאה נוספת:אלי ישי לוואלה !  :  אין התלבטות ,  נתמוך בנתניהוסקר וואלה !  :  בנט ממריא ל-15 מנדטים ,  הליכוד נחלשארדן :  לבני לא תהיה שרת החוץ של נתניהו 

יחימוביץ' :  מתאפשר סיכוי שאעמוד בראש הממשלה הבאה
יו"ר העבודה מתבשמת מהסקרים המלמדים על היחלשות של הליכוד ביתנו ואומרת כי הדבר  " מייצר מצב חדש ".  ציפי לבני :  להמליץ על מועמד לראשות הממשלה מטעם גוש המרכז-שמאל

