נשיא ניקרגואה :  צריך לעשות לנתניהו גירוש שדים
דניאל אורטגה אמר כי ישראל מבצעת רצח עם בעזה ,  וכי פשעיה  " משתווים לאלה של הנאצים ".  היחסים בין המדינות נותקו ב-2010 אחרי המשט לעזה .  נשיא בוליביה :  ישראל - מדינת טרור
נשיא ניקרגואה דניאל אורטגה מגנה בחריפות את המבצע הצבאי בעזה ,  וקורא לאפיפיור לבצע גירוש שדים בגופו של ראש הממשלה בנימין נתניהו .  בהצהרה שפרסמה בסוף השבוע רשת המדיה הלטינית Globovision ,  צוטט אורגטה באומרו כי  " הפלסטינים הם קורבן הטירוף של ראש ממשלת ישראל ,  שחפץ להשמידם ".  
לדבריו , " השד נכנס לראש הממשלה נתניהו .  הוא צריך שהאפיפיור יגרש אותו כדי לחזור לשלוותו ".  אורטגה טען כי ישראל  " מבצעת רצח עם ברצועת עזה ",  וכי מדובר בפשע כה חמור , " המשתווה אך ורק לזה שביצעו הנאצים ". 
בשבוע שעבר הביעו כמה מדינות מדרום אמריקה ,  בהן צ'ילה ,  פרו ,  אקוודור וברזיל ,  מחאה חריפה על המבצע הצבאי ברצועת עזה ,  והשיבו את שגריריהן מישראל .  נשיא בוליביה ,  אבו מוראלס ,  אף הכריז על ישראל כ"מדינת טרור ",  והודיע על ביטול הפטור מוויזה שהיה נהוג בין המדינות מאז 1972 . " התוקפנות של ישראל בעזה נוגדת את עקרון הזכות לחיים שאותו מכבדות ממשלות שוחרות שלום בעולם ",  אמר מוראלס .
 המלחמה בדרום - כותרות נוספותחמאס : " מעריכים שהחייל השבוי נהרג יחד עם לוחמינו"נתניהו לשגריר ארה"ב :  אל תטילו ספק בשיקול דעתיאח החייל שנהרג לנתניהו : " תנהיג .  די לפחד מהעולם "  
היחסים הדיפלומטיים בין ישראל לניקרגואה נותקו לפני ארבע שנים בעקבות המשט הטורקי לרצועת עזה .  ב-2012 אירח אורטגה את נשיא איראן אחמדינג'אד ,  ותקף בחריפות את ארה"ב ואת ישראל .  הוא אמר כי  " השלום יגיע רק אחרי שישראל תיפטר ממאגרי הנשק הגרעיני שלה ". 
אורטגה ,  לשעבר מהפכן בחזית הסנדיניסטית ,  נבחר לנשיא ב-2007 ומאז זכה שוב ושוב בבחירות .  בתחילת השנה אישר הפרלמנט בבירה מנגואה חוק המאפשר לו להתמודד על מספר בלתי מוגבל של כהונות עד תום חייו .
 האפיפיור פרנצסיקוס ידוע בגישתו החיובית להליך גירוש שדים ,  ומדבר בגלוי על הנושא יותר מקודמיו .  בשנה שעברה הוא צולם מניח את ידיו על ראשו של אדם שטען כי ארבעה שדים רודפים אותו .  
בתחילת החודש הכיר הוותיקן בהתאחדות הבינלאומית של מגרשי השדים ,  קבוצה של 250 כמרים מ-30 מדינות ברחבי העולם ,  המתמחים באומנות העתיקה .  
יושב-ראש ההתאחדות ,  הכומר פרנצס'קו במונטה ,  אמר כי מדובר ביום חג עבור הכמרים החברים בארגון . " גירוש שדים הוא למעשה סוג של צדקה עבור הסובלים ",  אמר בשעתו .
 לקריאה נוספת:האפיפיור :  1 מכל 50 כמרים הוא פדופיל .  זו צרעת 

נשיא ניקרגואה :  צריך לעשות לנתניהו גירוש שדים
דניאל אורטגה אמר כי ישראל מבצעת רצח עם בעזה ,  וכי פשעיה  " משתווים לאלה של הנאצים ".  היחסים בין המדינות נותקו ב-2010 אחרי המשט לעזה .  נשיא בוליביה :  ישראל - מדינת טרור

