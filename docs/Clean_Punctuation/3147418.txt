ביקור חשאי ונסיגת המדינה השלישית :  כך נולד מתווה מבקשי המקלט
שבועות של משא ומתן קדחתני קדמו להסדר שעליו הכריזו נתניהו ודרעי ,  לאחר שהבינו כי הגירוש לרואנדה מורכב .  לאחר שפתרונות רבים נדחו על הסף ,  ביקורו של המשנה לנציב הגבוה של האו"ם לענייני פליטים בישראל ,  הוביל לגיבוש המתווה
- נציבות האו"ם לפליטים תפעל ליציאה של לפחות 16,250 מהגרים- ישראל תסדיר את מעמדם של אוכלוסיות מוגנות שיישארו בשטחה- המתווה ייושם על פני חמש שנים בשלוש שלבים ,  כדי לאפשר עזיבה בהיקפים גדולים- המדינה תפעל לעודד  " פריסה גיאוגרפית מאוזנת "  של אוכלוסיית מבקשי המקלט- תוקם מנהלת לשיקום דרום תל אביב ,  על בסיס המשאבים שהוקצו למתקן חולות והמדינות השלישיות 
ההסכם בין ישראל לאו"ם בנוגע למבקשי המקלט ,  שהציגו אתמול  ( שני )  ראש הממשלה ,  בנימין נתניהו ,  ושר הפנים ,  אריה דרעי ,  לא נולד סתם כך .  קדמו לו שבועות של משא ומתן קדחתני .  מערכת וואלה !  NEWS חושפת מעט מהמגעים שהתרחשו מאחורי הקלעים ,  ושאת תוצאותיהם ראינו אתמול .  בתקופה האחרונה הבינו בישראל כי מתווה הגירוש לרואנדה - שכונתה  " המדינה השלישית "  - יהיה מורכב ,  ולפי דיווחים שונים היא אף חזרה בה מההסכמים עם ישראל .  נתניהו התייחס לכך במסיבת העיתונאים אחר הצהריים כאשר אמר כי אותן מדינות  " לא עמדו בלחץ ",  אך לא פירט מעבר לכך .
 בין הדרישות של בג"ץ לקריסת ההסכמות מול המדינות ,  המתווה נראה פתאום בלתי אפשרי .  גם הזמן דחק ,  שכן בינתיים תלוי ועומד בג"ץ נגד הגירוש ,  ולפני כשבועיים אף הוציאו השופטים צו זמני שמנע את תחילת הגירוש עד להחלטה מהותית בעתירה .
 הסדר חדש למבקשי המקלט | לקריאה נוספת בוואלה !  NEWS:נתניהו מגיב למבקריו :  נביא מסתננים לקיבוצים ;  נשקם את דרום תל אביבנתניהו :  הכסף שיועד למתקן חולות ישמש לפיזור מבקשי המקלט"ביזיון למדינת ישראל ":  תושבים בדרום תל אביב נגד ביטול הגירוש 
נציבות האו"ם לפליטים העלתה בשנים האחרונות הצעות שונות לפתרון המשבר ,  אולם הצעות אלו נפסלו על ידי ישראל .  גם במסיבת העיתונאים אתמול ,  התייחס לכך נתניהו כשאמר שבתחילה הציעה הנציבות ליישב בחו"ל פליט אחד על כל ארבעה שייקלטו בישראל .
 לוואלה !  NEWS נודע כי מה שהצליח לפתור את הפלונטר היה ביקור שקיים בישראל לפני כשלושה שבועות המשנה לנציב הגבוה של האו"ם לענייני פליטים - ווקר טורק .  טורק הוא אחד משני סגניו של הנציב העליון ,  פיליפו גרנדי ,  ואחראי בנציבות על תחום ההגנה על פליטים ומבקשי מקלט .  לאחר אותו ביקור הבינו באו"ם ,  וכן בדרג המדיני הבכיר בישראל ,  שיש על מה לדבר .  אף שהיו מגעים מסוימים גם לפני כן ,  לאחר הביקור הם קיבלו תנופה משמעותית .  
הצדדים פתחו במשא ומתן קדחתני וחשאי .  מהצד הישראלי מי שניהל את עיקר המשא ומתן היו אנשי המטה לביטחון לאומי  ( המל"ל )  ,  אך גם אנשי משרד הפנים ואנשיו של היועץ המשפטי לממשלה ,  אביחי מנדלבליט ,  היו בסוד העניינים .  מהצד של האו"ם ניהלו את המגעים נציגי נציבות הפליטים בישראל ,  אך גם נציגים בכירים מהנציבות העולמית שהגיעו לכאן במיוחד לשם כך בשבועות האחרונים .  לאחר כשבועיים של דיונים קדחתניים ,  המאמצים נשאו פרי - ונחתם ההסכם שעליו דווח אתמול .
  ( עדכון ראשון :  22:30 )  

ביקור חשאי ונסיגת המדינה השלישית :  כך נולד מתווה מבקשי המקלט
שבועות של משא ומתן קדחתני קדמו להסדר שעליו הכריזו נתניהו ודרעי ,  לאחר שהבינו כי הגירוש לרואנדה מורכב .  לאחר שפתרונות רבים נדחו על הסף ,  ביקורו של המשנה לנציב הגבוה של האו"ם לענייני פליטים בישראל ,  הוביל לגיבוש המתווה

