מופז לנתניהו : " אצלך החיים כאן הם פיקניק בכרמל "
 בדיון מיוחד בכנסת תקף יו"ר האופוזיציה את ראש הממשלה על רקע המצב הכלכלי וגל הפיטורים במשק . " האם אתה שותף למצוקת המפוטרים הבלתי פוסקת ?  האם אכפת לך בכלל ?  ",  שאל
מליאת הכנסת התכנסה היום  ( רביעי )  לדיון פגרה מיוחד על המצב הכלכלי והפיטורים במשק .  את סדר היום פתח ראש האופוזיציה שאול מופז . " לפנינו גל צונאמי של פיטורים המוניים ,  של רבבות משפחות שאחרי החגים ימצאו עצמם ללא פרנסה עם הוצאות מחיה הולכות וגדלות שפוגשות ארנק ריק ",  תקף את ראש הממשלה ,  בנימין נתניהו . " מי יכול להמשיך לספוג את עליית מוצרי היסוד ואת מחירי הדלק המאמירים ?  שוב אתה חודר לאותם כיסים ".   
" עד שאסיים את הנאום יפוטרו ישראלים נוספים ",  אמר ,  בהסתמכו על נתוני הלשכה המרכזית לסטטיסטיקה . " הם איבדו את מקום עבודתם בגללך ובמשמרת שלך .  האם אתה רואה אותם ,  את פניהם את ילדיהם ,  האם אתה שותף למצוקתם הבלתי פוסקת ,  מחוסר הוודאות של הבאת אוכל הביתה ,  מהכבוד העצמי שנלקח מהם ?  האם אכפת לך בכלל ?  ".  מופז המשיך ותקף את נתניהו : " אצל נתניהו החיים פה הם פיקניק אחד גדול ביערות הכרמל .  על פי הקונספציה של נתניהו מצבנו לא היה מעולם טוב יותר .  גן עדן של שוטים .  ממש  ביבי בארץ הפלאות .  אבל בארץ ישראל מעמד הביניים לא יודע איזה מכתב יגיע לביתו ראשון  פיטורים או צו 8 ,  ואולי מכתב מהבנק שלא מכבדים יותר צ'קים .  במסיבת התה של נתניהו דבר לא חסר .  הכל מותר .  למלך אין כתר ולנתינים אין בית ,  עוד מעט גם לא תהיה להם עבודה ".   
" תכירו  זאת ביבילנד בממלכת נתניהו ",  אמר בנאום חריף במיוחד . " תשדיר התעמולה בשיאו של גל אפל ומסוכן (  ..  .) נתניהו יודע להבטיח אבל ביבי לא יודע לקיים .  האם תוכל לספר לנו אילו שינויים ביקשת לבצע בתיק ההשקעות שלך  האם רצית להעתיק השקעות מכאן לחו"ל והאם שוב נחיה בחסדו של הדולר האמריקאי ?  ".  עוד אמר מופז : " הוא הבטיח לתת הזדמנות לזוגות צעירים ולהשיג דירה בלי שישעבדו את חייהם למשכנתא .  נשנה את שיטת הממשל ,  שתי מדינות לשני עמים ,  טרכנטברג .  הבטחות כמו חול ולעם אין מה לאכול .  הממשלה מארגנת לנו הסחת דעת הרחק מגבולה של ישראל .  המוטיבציה במשים .  האסטרטגיה הברורה  אם נמות מפחד ,  לא נמות מרעב .  לשם שינוי אמור אמת .  אדוני ראש הממשלה ,  המשמרת שלך נגמרה ".  
גם במפלגת העבודה תקפו היום את מדיניותו הכלכלית של נתניהו ,  על רקע גל הפיטורים במשק .  יו"ר סיעת העבודה ,  ח"כ יצחק הרצוג ,  לשעבר שר הרווחה ,  אמר בישיבת סיעת העבודה שהתקיימה היום כי  " קראנו בתדהמה על הכוונה לפגוע בקצבאות .  הקצבאות מוציאות בציפורניים מאות אלפי אזרחים מעוני .  נתניהו שונא את רשת הביטחון של ישראל ונילחם בכל כוחנו בגזירה הזאת ".  
לקריאה נוספתדירקטוריון ערוץ 10 חידש ההחלטה :  פיטורים מידיים של 150 עובדים150 עובדים יפוטרו מפניציה בצפון :  עזרו לנו170 מעובדי קיקה קיבלו הודעות על פיטורים 

מופז לנתניהו : " אצלך החיים כאן הם פיקניק בכרמל "
 בדיון מיוחד בכנסת תקף יו"ר האופוזיציה את ראש הממשלה על רקע המצב הכלכלי וגל הפיטורים במשק . " האם אתה שותף למצוקת המפוטרים הבלתי פוסקת ?  האם אכפת לך בכלל ?  ",  שאל

