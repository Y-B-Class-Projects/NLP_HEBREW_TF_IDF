השר לוין :  להוריד את גיל הפרישה של שופטי העליון מ-70 ל-67
שר התיירות הציע בישיבת ראשי הקואליציה להקדים את סיום כהונתם של השופטים בערכאה העליונה ,  ובכך להגביר את התחלופה ולעקר את שיטת הסניוריטי .  ראש הממשלה אמר כי הרעיון  " מעניין ",  אך בסביבתו הבהירו : " ההתייחסות הייתה באווירה מחויכת "
 שר התיירות יריב לוין הציע היום  ( שלישי )  להוריד את גיל הפרישה של שופטי העליון מ-70 ל-67 ,  ובכך להגביר את תחלופת השופטים ואת גיוון הרכב השופטים וכן לחתור תחת שיטת הסניוריטי .  ההצעה עלתה בישיבת ראשי הקואליציה ,  כניסיון להתמודד עם הביקורת נגד בית המשפט העליון .
 לדברי מספר גורמים שנכחו בישיבה ,  ראש הממשלה בנימין נתניהו אמר כי מדובר ב"רעיון מעניין ".  עם זאת ,  גורמים בלשכת ראש הממשלה אמרו כי ההתייחסות של ראש הממשלה היתה ב"אוירה מחויכת "  ואינה מעידה על תמיכה שלו ברעיון .  
עוד בוואלה !  NEWS :" אין מילים מול קבר פתוח ":  שלושת ההרוגים מהר אדר הובאו למנוחותמה בפנים ומה בחוץ ?  דיוני ועדת סל הבריאות יחלו כבר השבועהרמטכ"ל יכריע בחנינה לאזריה תוך שבוע ;  צפוי להקל בעונשו 
בישיבה עלתה גם יוזמת הבית היהודי לשינוי חוק יסוד :  החקיקה ,  שהשרים נפתלי בנט ואיילת שקד מקדמים באחרונה ושנועד לאפשר לכנסת לעקוף את החלטות בג"ץ .  יו"ר כולנו ,  שר האוצר משה כחלון ,  הבהיר לבנט ולשקד כי הוא מתנגד למהלך ואמר להם : " אני עובד לפני ההסכמים הקואליציוניים ".  ההסכמים מעניקים לכחלון זכות וטו על כל חקיקה שנוגעת לעצמאות מערכת המשפט .  בנוסף ,  בישיבה הוחלט להקים צוות עם חברים מכל הסיעות כדי לגבש חוק גיוס חדש שנועד לעקוף את פסיקת בג"ץ מלפני שבועיים על ביטול החוק לגיוס חרדים .
 בשבועות האחרונים ,  אחרי שבג"ץ פסל שורה של חוקים - ובהם חוק הגיוס ,  חוק מיסוי דירה שלישית והחוק למניעת הסתננויות - מקדמים בנט ושקד את יוזמתם  " להשבת האיזון בין שלוש הרשויות בישראל ",  הכוללת את השלמת חוק יסוד :  הלאום ותיקון לחוק יסוד :  החקיקה עם פסקת התגברות שתאפשר לכנסת לחוקק מחדש חוקים שנפסלים בבג"ץ .
 כחלון הבהיר בסוף השבוע כי הוא מתנגד ליוזמת בנט ושקד ,  בהמשך לקו שהוא מוביל בקואליציה בנושא . " לא אהבתי את פסיקת בג"ץ בנושא הגיוס ,  יש לנו שנה לתקן אותו ונעשה זאת .  לא אהבתי גם את הפסיקות נגד מס דירה שלישית והמסתננים .  למרות זאת אני נגד 'פסקת ההתגברות' של השרים בנט ושקד ,  זה יפגע בדמוקרטיה ",  אמר בראיון לרדיו 101.5 .  

השר לוין :  להוריד את גיל הפרישה של שופטי העליון מ-70 ל-67
שר התיירות הציע בישיבת ראשי הקואליציה להקדים את סיום כהונתם של השופטים בערכאה העליונה ,  ובכך להגביר את התחלופה ולעקר את שיטת הסניוריטי .  ראש הממשלה אמר כי הרעיון  " מעניין ",  אך בסביבתו הבהירו : " ההתייחסות הייתה באווירה מחויכת "
 
