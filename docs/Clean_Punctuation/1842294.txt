ההשתלטות בלב ים :  נחמה פורתא לפני דו"ח המבקר
בישראל למדו את הלקחים מהמשט הטורקי ,  כפי שניכר בהשתלטות על ה"דיגניטה-כראמה ".  אלא שמדובר בשמחה קטנה וקצרת מועד - שתתפוגג עם פרסום הדו"ח החמור של המבקר על המשט מהשנה שעברה
אנחנו עם שמחפש ניצחונות קטנים ,  הצלחות זעירות - כל דבר שיעשה לנו טוב .  כך גם הייתה התחושה היום .  ה"דיגניטה-כארמה ",  יאכטה קטנה ורעועה שהפליגה מיוון לחופי עזה ונעצרה על ידי לוחמי שייטת 13 ,  העמידה את המערכות השונות על הרגליים .  ההיערכות הייתה טובה מאוד וכך גם הביצוע .  למרות זאת ,  לא דין היאכטה הנוכחית כדין המשט הטורקי .  לא דין היתוש כדין פיל ;  מדובר בסדרי גדולים שונים לחלוטין והיערכות מקדימה שונה לחלוטין .  
במשט הטורקי ,  נראה היה שהדרג המדיני נרדם בשמירה .  בקרוב מאוד ,  יפרסם מבקר המדינה ,  השופט בדימוס מיכה לינדנשטראוס ,  את הדו"ח שעוסק בו .  אנשי משרד המבקר חפרו לעומק ובחנו את תהליך קבלת ההחלטות לפני המשט ,  במהלכו ואחריו .  הם לא דילגו על התחום המבצעי ,  ההסברה והמאמץ המודיעיני .  כמו שזה נראה כעת ,  הדו"ח יהיה מורכב מאוד ולא פשוט ,  בעיקר כלפי הדרגים הבכירים שישבו סביב שולחנות הדיונים וקיבלו החלטות עוד בטרם יצאה ספינה אחת מטורקיה .  היום הסוגיה ברורה לכולם :  אופן הניהול בצד הישראלי במהלך המשט הטורקי היה רע מאוד .
 גם היום ראוי לזכור שהיקף המשט הנוכחי שהיה אמור להגיע לחופי עזה כלל עשרות רבות של כלי שיט כשעליהם למעלה מ-1,500 פעילים .  בהתאם להיערכות ולמידע בכלי התקשורת הזרים ,  ה"מאווי-מרמרה ",  ספינת הדגל של המשט הקודם  הייתה מחווירה לצד הספינה הגדולה ששכרו מארגני המשט הנוכחי .
 ראש הממשלה ,  בנימין נתניהו ,  הבין היטב הפעם כי נדרש מעשה ונטל יוזמה אישית במאמץ למנוע את המטס האווירי ,  שסוכל במישור המדיני ,  ובמאמץ למנוע משט חסר תקדים באזורנו .  למאמץ זה הצטרפו אנשי משרד החוץ ,  משרד הביטחון ואנשי קהילת המודיעין .  התוצאות מדברות בעד עצמן :  הספינות נעלמו כלא היו .
 אלא שמה שבאמת השתנה בהיערכות למשט הנוכחי בניגוד למשט הטורקי הייתה ההחלטה של ממשלת נתניהו לשנות את הקריטריונים של הסגר על עזה ולצמצם אותו עד כמה שניתן .  יוזמתו של ראש המטה המדיני-ביטחוני במשרד הביטחון ,  עמוס גלעד ,  להקל את תנאי הסגר על עזה ולאפשר הכנסת סחורות שלא נראו שנים ברצועה ,  כמו תרופות מסוגים שונים וחומרי בניין ,  סייעו במאמץ ההסברתי בעולם .  המלון המפואר שנבנה לאחרונה בחופי עזה הוא עדות קטנה לכך :  מדינות שלא התנגדו בעבר למשט הטורקי ,  הפנימו שמדובר כאן בפרובוקציה ומנעו באגרסיביות את קידום המשט הנוכחי .  
שם המשחק נע סביב המושג לגיטימציה .  בממשלה הפנימו באמת שיש מערכה הסברתית אמיתית בעולם נגד ישראל ,  וכי הדרך להילחם בה היא לא לשלוח את אמיצי הלוחמים של צה"ל שביום-יום מתאמנים להגיע למקומות רחוקים מאדמת המדינה כדי לפגוע במי שמקדם נגדנו מזימות רעות ,  אלא להתמודד באופן יעיל במישור המדיני ,  ולנהל תהליך קבלת החלטות נכון ויסודי שימנע אלתורים ברגע האחרון .
 תחקרנו ,  למדנו ,  הטמענו ויישמנו .  זהו הסלוגן שמלווה ב"יום שאחרי "  כל אירוע קשה ומורכב שתוצאותיו גוררות רעיונות להקים ועדות חקירה או לזמן את מבקר המדינה כדי שזה יפשיל שרווליו .  כך גם הפעם .  כל מה שנותר הוא להמתין בסבלנות לדו"ח המבקר ,  שוודאי יעורר כאן יותר ממהומה .
 עוד על המשט לעזה:כוחות חיל הים השתלטו בהצלחה על הספינה הצרפתיתשלב אחר שלב :  כך השתלט צהל על הספינה בדרכה לעזההמשט :  ספינה צרפתית יצאה לדרכה ותגיע מחר לעזה

ההשתלטות בלב ים :  נחמה פורתא לפני דו"ח המבקר
בישראל למדו את הלקחים מהמשט הטורקי ,  כפי שניכר בהשתלטות על ה"דיגניטה-כראמה ".  אלא שמדובר בשמחה קטנה וקצרת מועד - שתתפוגג עם פרסום הדו"ח החמור של המבקר על המשט מהשנה שעברה

