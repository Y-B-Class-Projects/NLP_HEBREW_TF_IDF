הממשלה אישרה פה אחד את מינוי בני גנץ לרמטכ"ל
הממשלה אישרה את מינויו של האלוף בני גנץ לתפקיד הרמטכ"ל הבא של צה"ל .  מחר יחליף גנץ את הרמטכ"ל המכהן ,  רא"ל גבי אשכנזי .  בישיבת הממשלה לא נרשמה התנגדות למינוי
 ( צילום :  דניאל בוק ,  גדעון צנטנר ,  עריכה :  גיד וינסטוק ,  קריינות :  אביב אברמוביץ' ) 
הממשלה אישרה הבוקר  ( ראשון )  את מינויו של אלוף בני גנץ לתפקיד הרמטכ"ל הבא של צה"ל .  מחר יחליף גנץ את הרמטכ"ל המכהן ,  רא"ל גבי אשכנזי .  בישיבת הממשלה לא נרשמה התנגדות למינויו של גנץ ,  שעבר את המשוכה המשפטית והציבורית כשאושר על ידי היועץ המשפטי לממשלה וינשטיין ו-ועדת טירקל למינוי בכירים .  
שר הביטחון אהוד ברק אמר לפני ההצבעה כי  " האלוף גנץ היה איש שטיפל בנושאים היותר חשובים וחשאיים כסגן רמטכ"ל ".  ברק הוסיף כי  " כמו כן ,  עסק גנץ בתוכנית העבודה של צה"ל בשנים האחרונות .  האלוף גנץ מוכשר ,  עתיר ניסיון ,  מקובל על האלופים ,  ביצע תפקידים מבצעיים ותפקידי מטה בהצלחה רבה ,  ואני בטוח שיניע את צה"ל ליעדים הבאים .  אנו מצדיעים היום גם לאלוף יואב גלנט ,  ומאחלים דרך צלחה לרא"ל גבי אשכנזי ". 
כזכור ,  הוועדה קבעה כי אין בהשגות שהוגשו נגדו ,  כמו בפרשת מדחת יוסוף והרחבת ביתו של גנץ ,  כדי להטיל דופי ולפסול את מינויו מבחינת טוהר המידות או מכל סיבה אחרת . " לפיכך ,  סומכת הוועדה את ידיה על מינויו של האלוף גנץ לתפקיד ראש המטה הכללי של צה"ל ",  נכתב בחוות הדעת של הוועדה .
 נתניהו אמר בפתח ישיבת הממשלה : " גנץ הוא קצין מצטיין ומפקד מנוסה .  ניסיונו רב מבחינה מבצעית ומבחינה ארגונית .  המינוי יבסס את יציבות צה"ל החשובה תמיד ,  אך חשובה במיוחד בעת שזעזועים עמוקים פוקדים את אזורנו .  אני מבקש להודות לרמטכ"ל ,  גבי אשכנזי ,  שפורש לאחר פיקוד מצוין על צה"ל ".  
שר החינוך ,  גדעון סער ,  התייחס אף הוא למינוי : " הרמטכ"ל שהממשלה תמנה היום הוא מצוין ומנוסה .  יש יסוד רציני להניח שיוכל לגבש את המטה הכללי בצה"ל ". 

הממשלה אישרה פה אחד את מינוי בני גנץ לרמטכ"ל
הממשלה אישרה את מינויו של האלוף בני גנץ לתפקיד הרמטכ"ל הבא של צה"ל .  מחר יחליף גנץ את הרמטכ"ל המכהן ,  רא"ל גבי אשכנזי .  בישיבת הממשלה לא נרשמה התנגדות למינוי

