עיתון ספרדי :  נתניהו לחץ על ראש הממשלה להימנע במועצת הביטחון
על פי הדיווח שוחח נתניהו עם מקבילו בספרד ,  מריאנו ראחוי ,  וניסה לשכנעו להימנע בהצבעה נגד ההתנחלויות .  במהלך השיחה המתוחה הבהיר ראחוי כי ספרד לא יכולה לשנות את עמדתה הקבועה
 ( בווידאו :  נתניהו מתייחס למחאתו נגד המדינות שתמכו בהצעת ההחלטה נגד ההתנחלויות )  
ראש הממשלה בנימין נתניהו שוחח בשבוע שעבר עם מקבילו הספרדי מריאנו ראחוי וניסה לשכנעו כי ארצו תמנע בהצבעה במועצת הביטחון של האו"ם נגד ההתנחלויות - כך דיווח היום  ( שישי )  העיתון הספרדי אל פאיס .  למדריד הייתה חשיבות יתרה בצהבעה ,  מאחר שהיא מחזיקה עד לסוף החודש בנשיאות מועצת הביטחון .  למרות הדיווחים על מאמצי ראש הממשלה ,  ספרד הצטרפה ל-13 חברות אחרות שהצביעו בעד ההצעה והביאו להעברת החלטה 2334 .  רק ארצות הברית נמנעה ,  אך מאחר שהיא לא הטילה וטו ,  היא אפשרה להצעה שהגישו ניו זילנד ,  סנגל ,  מלזיה וונצואלה לעבור .  ההחלטה הובילה לנאום המדיני שנשא ברביעי שר החוץ של ארצות הברית ג'ון קרי ,  ובו שב על מתווים שהציגו ממשלים אמריקניים לדורותיהם .  
לפי גורמים בממשלה במדריד ,  השיחה ,  שהתקיימה כמה שעות לפני הדיון באו"ם ,  הייתה מתוחה לפרקים .  במהלך השיחה הבהיר ראחוי כי ספרד לא יכולה לשנות את עמדתה הקבועה ,  שמקובלת על ידי האיחוד האירופי ותואמת את החוק הבינלאומי .  עוד דווח כי ראש ממשלת ספרד הדגיש כי ההחלטה אינה מכוונת נגד אף אחד וכי פתרון שתי המדינות הוא הטוב ביותר עבור השלום ועבור ישראל - מה שרק הרגיז את נתניהו .  ראש הממשלה גם ניסה לרתום את עמיתו הספרדי לשכנוע ניו זילנד וסנגל לסגת מקידום ההצעה ,  אולם גם מהלך זה לא צלח .  

עיתון ספרדי :  נתניהו לחץ על ראש הממשלה להימנע במועצת הביטחון
על פי הדיווח שוחח נתניהו עם מקבילו בספרד ,  מריאנו ראחוי ,  וניסה לשכנעו להימנע בהצבעה נגד ההתנחלויות .  במהלך השיחה המתוחה הבהיר ראחוי כי ספרד לא יכולה לשנות את עמדתה הקבועה

