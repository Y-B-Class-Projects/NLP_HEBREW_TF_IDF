רוב השרים לא ידעו על הקפאת מתווה הכותל : " פגיעה בעבודת הממשלה "
 ההצעה להקפאת המתווה לא הופיעה בסדר היום של ישיבת הממשלה ,  ונתניהו הפעיל את שיקול דעתו והביא אותה לאישור .  כעת ,  פנה ח"כ שטרן ליועמ"ש כדי לבחון את הליך קבלת ההחלטה .  מוקדם יותר ביטלה הסוכנות היהודית ארוחת ערב עם נתניהו במחאה על ההקפאה
ח"כ אלעזר שטרן  ( יש עתיד )  פנה הבוקר  ( שני )  ליועץ המשפטי לממשלה עו"ד אביחי מנדלבליט בדרישה לבחון את הליך ביטול מתווה הכותל .  שטרן ביקש לבחון מהו שיקול הדעת שהפעיל נתניהו כשהביא לאישור החלטת ממשלה מבלי שרוב השרים ידעו עליה מראש .  על פי תקנון הממשלה ,  ראש הממשלה יכול להפעיל שיקול דעת בנושאים דחופים ולהעלות לדיון בישיבת הממשלה סעיפים שאינם כלולים בסדר היום .  
פנייתו של שטרן באה בעקבות אישור הממשלה את הקפאת המתווה מבלי שרוב השרים ידעו על כך מראש .  רק שרים בודדים ,  בהם שר הביטחון אביגדור ליברמן ,  שמעו על כך קודם .  ההצעה עצמה לא הופיעה בסדר היום של ישיבת הממשלה כנהוג ,  ובמהלך הישיבה שרים בכירים לא ידעו על כוונת נתניהו להביא החלטה כזו להצבעה .  חלקם עזבו או התכוונו לעזוב את הישיבה .  
מנדלבליט עצמו היה אחד מההוגים של המתווה שהוקפא . " אם על נושא כמו מתווה הכותל ,  שכדי לגבש אותו נדרשו חודשי עבודה רבים ,  ראש הממשלה יכול להחיל את הטיעון של שיקול דעת ולהביאו לדיון בממשלה מבלי לאפשר לשרים להתכונן אליו כראוי - אזי הוא מרוקן את עבודת הממשלה מתוכן ופוגע אנושות ביכולת השרים לשקול את עמדתם כמתחייב מתפקידם ",  כתב .
 לקריאה נוספת:הקפאת מתווה הכותל :  הסוכנות היהודית ביטלה במחאה ארוחה עם נתניהוהישג לחרדים :  חוק הגיור אושר בוועדת שרים לחקיקה ;  מתווה הכותל הוקפאדוח שיוצג לשרים :  ביטול מתווה הכותל עלול להוביל לשבר עם יהודי ארה"ב 
שטרן ביקש לבדוק  " מדוע ראש הממשלה הפעיל את סמכויותיו דווקא בנושא זה השנוי במחלוקת ודווקא בעת שכל ראשי הפדרציות מארצות הברית נמצאים בישראל לרגל ישיבת חבר הנאמנים של הסוכנות היהודית הנערכת בירושלים ".  לדבריו , " ביטול מתווה הכותל גורם למשבר חמור בין ישראל ליהדות התפוצות והחלטה כזו ,  המתקבלת במחטף ובהיחבא ,  הרחק מעיני הציבור ומבלי יכולת לשרים להתכונן כראוי לדיון ,  מטילה עליה צל כבד ".  
בכירים בממשלה אמרו אתמול לוואלה !  NEWS כי מדובר ב"מחטף של נתניהו והמפלגות החרדיות "  שנועד למנוע ביקורת מוקדמת על ביטול המתווה .  שר בממשלה אף טען כי  " ההצעה נוסחה תוך כדי ישיבת הממשלה ". 
אתמול בצהריים החליטה הממשלה להקפיא את מתווה הכותל שאושר לפני כשנה וחצי בעקבות דרישת ראשי המפלגות החרדיות ,  השרים יעקב ליצמן ואריה דרעי וח"כ משה גפני .  השרים יובל שטייניץ ואביגדור ליברמן הצביעו נגד ההחלטה .  עם זאת ,  העבודות ברחבת הכותל הדרומי יימשכו .  
מתווה הכותל היה אמור לאפשר את שיפוץ רחבת התפילה השלישית בכותל המערבי במטרה שזו תפעל במתכונת שוויונית ופלורליסטית לטובת הרפורמים ,  הקונסרבטיבים ונשות הכותל .  בנוסף לכך ,  המתווה היה אמור להעניק הכרה מסוימת בזרמים אלה .
 בעקבות אישור ההחלטות ,  הקפאת המתווה והצעת חוק הגיור ,  ביטלה הסוכנות היהודית ארוחת ערב שהייתה מתוכננת היום עם ראש הממשלה .  מחר מתכוון חבר הנאמנים להיפגש עם שדולת העם היהודי ולהביע בפני הח"כים ,  בהם יו"ר האופוזיציה יצחק הרצוג ,  את מחאתם .  ח"כ ציפי לבני תיפגש היום עם ראש התנועה הרפורמית ריק ג'ייקובס .  

רוב השרים לא ידעו על הקפאת מתווה הכותל : " פגיעה בעבודת הממשלה "
 ההצעה להקפאת המתווה לא הופיעה בסדר היום של ישיבת הממשלה ,  ונתניהו הפעיל את שיקול דעתו והביא אותה לאישור .  כעת ,  פנה ח"כ שטרן ליועמ"ש כדי לבחון את הליך קבלת ההחלטה .  מוקדם יותר ביטלה הסוכנות היהודית ארוחת ערב עם נתניהו במחאה על ההקפאה

