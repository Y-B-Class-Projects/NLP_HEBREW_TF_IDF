לפני הדיון על הר הבית :  השרים הוחתמו באופן חריג על טופס סודיות
לוואלה !  NEWS נודע כי השרים נדרשו לחתום ביום חמישי על טופס שומר סוד המחדד את הנחיית החשאיות על הנושא המסווג הנידון בישיבה ,  מעבר לאיסור הכללי הגורף על הדלפות .  מחר הקבינט צפוי להתכנס לדיון נוסף בנושא
שרי הקבינט המדיני ביטחוני הוחתמו על טופס סודיות מיוחד לפני ישיבת הקבינט שדנה במתיחות בהר הבית בליל חמישי  כך נודע אמש  ( שבת )  לוואלה !  NEWS .  השרים נדרשו לחתום על טופס שומר סוד  ( שו"ס )  המחדד את הנחיית הסודיות והחשאיות לגבי אירוע או נושא ספציפי מסווג ,  מעבר לאיסור הכללי הגורף על הדלפות מישיבת הקבינט .  מדובר בנוהג נדיר ,  שבחודשים האחרונים נעשה בו שימוש רק עוד פעם אחת  בישיבת הקבינט שהתקיימה לאחר פגישתו הראשונה של ראש הממשלה בנימין נתניהו עם נשיא ארצות הברית דונלד טראמפ .  
הדיון שהתקיים בליל חמישי נמשך כארבע שעות וחצי ובמרכזו עמדה שאלת הצבת גלאי המתכות  ( מגנומטרים )  בכניסה להר הבית .  מרביתם הגורף של שרי הקבינט ,  כולל ראש הממשלה ,  תמכו בעמדת המשטרה והשר לביטחון פנים גלעד ארדן ,  שלפיה המגנומטרים הם אמצעי ביטחון חיוני והכרחי להשבת השקט וביטחון להר הבית .  
לקריאה נוספת:נתניהו על הפיגוע בחלמיש : " פעולת טרור שביצעה חיית אדם"לאחר התייעצות ביטחונית בקריה :  הקבינט בדיון מיוחד על הר הביתבניגוד להמלצת משרד החוץ :  ריבלין שוחח עם ארדואן על הר הבית 
מנגד ,  בעמדת צה"ל ושב"כ  שלפיה המשך הצבת המגנומטרים עשוי להוביל להתלקחות ביטחונית ולתסיסה פלסטינית  תמכו שני שרים ,  יובל שטייניץ ויואב גלנט .  בדיון התקבלה עמדת המשטרה והוחלט להתיר את המגנומטרים על כנם .  בסיומו פורסמה הודעה בשם הקבינט שבה נמסר כי  " הקבינט הסמיך את משטרת ישראל לקבל כל החלטה על מנת להבטיח את הגישה החופשית למקומות הקדושים ,  תוך שמירה על הביטחון והסדר הציבורי ".  ההודעה נוסחה בעמימות ולא ציינה במפורש את החלטת הקבינט על הצבת המגנומטרים כדי למנוע יצירת מתיחות נוספת מול הפלסטינים .  
בתוך כך ,  ראש הממשלה בנימין נתניהו כינס הלילה התייעצות בלשכתו בהשתתפות השר לביטחון פנים גלעד ארדן ומפכ"ל המשטרה רוני אלשיך וגורמי ביטחון נוספים בנוגע למצב בהר הבית .  
סוגיית החיסיון על ישיבות הקבינט נפיצה באופן מסורתי ,  אך בחודשים האחרונים מייצרת מתיחות נוספת על רקע הדלפות חוזרות ונשנות של פרטים והתבטאויות מתוך ישיבות הפורום הסגור .  שר הביטחון אביגדור ליברמן מקדם הצעה שתחייב בדיקות פוליגרף תקופתיות לחברי הקבינט בעקבות שורה של עימותים בין הדרג הפוליטי לדרג הצבאי שהודלפו לתקשורת בחודשים האחרונים .  
היום הקבינט צפוי להתכנס לדיון נוסף בנושא על רקע המשך הפרות הסדר הפלסטיניות בירושלים ובגדה ,  והפיגוע בחלמיש שבו נרצחו שלושה בני משפחת סלומון .  לקראת הישיבה הודיע שר התחבורה והמודיעין ישראל כץ כי הוא מתכוון לדרוש מהיועץ המשפטי לממשלה להנחות את התביעה הצבאית לדרוש עונש מוות למחבל שביצע את הפיגוע בחלמיש .  לדברי כץ ,  הדין הצבאי מאפשר לדרוש עונש מוות אך התביעה הצבאית לרוב אינה מיישמת אותו ,  והיועץ המשפטי לממשלה הביע בשנה האחרונה עמדה שלפיה דרישת עונש מוות אפשרית אם זו מדיניות הקבינט .
  ( עדכון ראשון :  22:31 )  

לפני הדיון על הר הבית :  השרים הוחתמו באופן חריג על טופס סודיות
לוואלה !  NEWS נודע כי השרים נדרשו לחתום ביום חמישי על טופס שומר סוד המחדד את הנחיית החשאיות על הנושא המסווג הנידון בישיבה ,  מעבר לאיסור הכללי הגורף על הדלפות .  מחר הקבינט צפוי להתכנס לדיון נוסף בנושא

