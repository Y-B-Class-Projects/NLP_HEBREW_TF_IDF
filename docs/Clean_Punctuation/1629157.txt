הפלסטינים אחראים לקיפאון
נכון לעכשיו אין בנמצא נוסחה אשר תאפשר את חידוש המו"מ הישראלי ? פלסטיני .  פעמיים פורסם מתווה לחידוש השיחות - תחילה מפיו של ד"ר יוסי ביילין ולאחר מכן הביא בן כספית ב"מעריב "  תבנית אמריקנית .  שני הפרסומים שיקפו כהלכה רעיונות רווחים ,  אבל לא הסכמה .
 אמנם גם בנימין נתניהו חש שיפור באווירה ,  אבל הזהיר כי אין אפשרות להניח את האצבע על מפה ומסמך ולטעון כי מהם ייפתח המשא ומתן .  אין עדיין נקודה ארכימדית כזאת .
 סאיב עריקאת מייחס את הקשיים לתנאים שמעמידה ישראל ,  אבל בפועל היא אינה עושה זאת .  תנאים מוצגים דווקא מצד הפלסטינים ,  ובמרכזם תביעתו של אבו מאזן לחדול לגמרי מהבנייה בהתנחלויות ,  לרבות במזרח ירושלים .  תביעה זו מנציחה את הקיפאון .  גם אילו רצתה עתה הממשלה להיענות לתכתיב הפלסטיני לא יכלה לעשות כן .
 יתרה מזאת ,  שעון הזמן מתקתק .  ההקפאה יצאה לדרך והסבה לממשלה אי נחת מימין וגם בשורותיה ,  ואם מקווה אבו מאזן כי ישראל תאריכה - הסיכוי היחיד לכך הוא שהצדדים יהיו כבר בעיצומו של משא ומתן ,  ולא על סיפו .  אם לא תהיה אפילו הידברות - מי בממשלה יוכל להעניק להקפאת הבנייה אשראי נוסף ?  איש לא .
 אין זאת אומרת שלא תוענק למנהיגי האזור הזדמנות נוספת .  ברק אובמה זימן יחד את נתניהו ואבו מאזן בצל קורתו ולבד מלחיצת יד לא יצא מכך דבר .  עתה יזם נתניהו סיבוב בחסות מצרית .  העובדה שלאחר פגישתו עם חוסני מובארק זימן הנשיא את אבו מאזן לשיחה מלמדת כי מצא מסד להתכנסות נוספת .  זו ,  אולי ,  הרוח החדשה שאליה התכוון ראש הממשלה .  אבל החשש כי אילו גם עלה בידי מובארק לקיים מפגש כזה לא יימצא לו המשך עומד בעינו .
 נתניהו מעוניין ביצירת מנגנון פעיל למשא ומתן .  סביר להניח שגם אבו מאזן .  זה נחוץ להם כדי לנטרל לתקופה ניכרת את האופוזיציה מבית .  זו משוכה גבוהה .  כמו תמיד .
 
הפלסטינים אחראים לקיפאון
nan
