ליברמן : " אזמין את הרצוג ונתניהו להצטרף לממשלה שאקים "
 שר החוץ נאם במהלך כנס כלכליסט ,  ואמר כי הוא מקווה שהרצוג ונתניהו יצטרפו לממשלה שתקים מפלגתו . " אני לא פוסל אף אחד ",  אמר .  לבני : " הצונאמי המדיני מביא לחרמות והצונאמי הכלכלי פוגע בישראל "
 שר החוץ אביגדור ליברמן התייחס היום  ( רביעי )  במהלך ועידת כלכליסט שהתקיימה בתל אביב ,  לאפשרות של ישיבה עם מפלגות אחרות בממשלה הבאה ,  ואמר כי הוא לא פוסל אף אחת מהן . " לא פוסל אף אחד  לא את בוז'י ,  לא את ביבי ,  לא את דרעי ולא את בנט ",  אמר ליברמן שהוסיף כי הוא  " מקווה שבוז'י וביבי יוכלו להצטרף לממשלה שישראל ביתנו תקים .  אני אציע לשניהם להצטרף .  אין קומבינציה של שלוש מפלגות שיכולות להגיע ביחד ל-61 מנדטים .  לכן ,  ממשלה רחבה היא מפתח להצלחה רחבה של הממשלה הבאה ,  לכך שלא נגיע לבחירות עוד שנתיים ". 
ליברמן המשיך והתייחס לקיפאון בתהליך המדיני .  לדבריו ,  היוזמה צריכה להישאר בידיים הישראליות . " מבלי שאתה יוזם ,  אתה לא יכול לנצח ",  אמר ליברמן והוסיף : " אין שום זכות שיבה אפילו לא לפלסטיני אחד .  תהיה הגבלה ,  והם יוכלו להיכנס באישור ישראל .  למה חשובה ההגדרה של ישראל כמדינתו של העם היהודי ?  כי בכל נאומיו ,  אבו מאזן חוזר ומדגיש כי הוא לא יסכים ליהודי אחד להיכנס בגבולות של המדינה הפלסטינית העתידית .  הוא מדבר על מדינת יודנראט ,  מדינה הומוגנית פלסטינית .  להפוך אותנו למדינה דו לאומית זה מקור לשמר את הסכסוך .  כשאני מדבר על חילופי שטחים ואוכלוסיות ,  זה חייב להיות חלק מהסדר שיכלול שלושה פרמטרים :  מדינות ערב ,  ערביי ישראל ופלסטינים .  הסדר עם הפלסטינים בלבד לא יביא אותנו לשום מקום ,  רק להידרדרות ולעוד עימות ". 
עוד ידיעות על בחירות 2015:לפיד : " חמאס יחזור לירות כי נתניהו פוחד מבנט"ישראל ביתנו :  כמו בכל בחירות ,  חוקרים כדי לפגוע במפלגהסקר :  נתניהו והרצוג צמודים בראש ,  כחלון וליברמן יורדים 
יו"ר התנועה ציפי לבני ,  נשאה גם היא דברים בכנס והתייחסה ליציאה לבחירה כאל צעד חשוב ומשמעותי . " מסתבר שהבחירות האלה הכי לא מיותרות שיש ",  אמרה . " אלה בחירות שמחזירות את האחריות ,  את הציונות ואת מגילת העצמאות שהחלו לפקפק בה .  בחירות היסטוריות שמשנות כיוון בכלכלה ,  בחברה ,  בביטחון ,  בדת ובמדינה .  הבחירות הקרובות הן בחירות היסטוריות ". 
לדבריה של לבני , " הצונאמי המדיני מביא לחרמות והצונאמי הכלכלי פוגע במדינת ישראל :  זורקים כספים להתנחלויות מבודדות ,  ואז יש ביקורת מדינית ,  ואנחנו חייבים לשבור את המעגל ההרסני הזה ולהוציא את ישראל מתוכו ". 
לבני המשיכה והתייחסה למשא ומתן התקוע עם הפלסטינים ,  ואמרה כי  " במקום לוותר ולהגיע לפשרות בחדר המשא ומתן ,  אבו מאזן בחר ללכת נגדנו בעולם ולקבל ממנו את מה שהוא רוצה .  אבו מאזן זיהה את חולשת נתניהו בעולם ,  ולכן הוא גורר את ישראל לקרב מדיני בזירה הבינלאומית ,  במקום שבו נתניהו הוא חלש ביותר .  לצערי ,  כשנתניהו מפסיד ,  ישראל מפסידה ".  לבני התייחסה למשקל החלטות האו"ם ,  ואמרה כי אין לקחת אותן בקלות ראש . " העולם זה לא 'או"ם שמום' ",  אמרה . " הרצוג ואני יודעים מה צריך לעשות ,  גם בתחום הזה .  יודעים לדבר עם העולם ולרתום אותו .  הבחירות האלה הן באמת על מי שאנחנו ,  אנחנו צריכים להחליט האם מדינת ישראל תהיה ציונית דמוקרטית עם שוויון זכויות מלא ,  מדינה מחוברת לעולם גם בפן הכלכלי ,  או מדינה קיצונית משיחית עם סכסוך דמים נשפך ". 
פניות לכתבת דנה ירקצי :  danayark@walla.co.il 

ליברמן : " אזמין את הרצוג ונתניהו להצטרף לממשלה שאקים "
 שר החוץ נאם במהלך כנס כלכליסט ,  ואמר כי הוא מקווה שהרצוג ונתניהו יצטרפו לממשלה שתקים מפלגתו . " אני לא פוסל אף אחד ",  אמר .  לבני : " הצונאמי המדיני מביא לחרמות והצונאמי הכלכלי פוגע בישראל "
 
