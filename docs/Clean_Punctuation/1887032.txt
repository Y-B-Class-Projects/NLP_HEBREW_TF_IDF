טקס אסון הכרמל :  ישראל היום הצניע את הסערה סביב השבחים לנתניהו
בניגוד לידיעות אחרונות ,  מעריב והארץ ,  בעיתון של אדלסון דחקו לעמודים הפנימיים את הזעם שחוללו דברי ההלל על תפקוד נתניהו במהלך האסון
בבוקר שאחרי קשירת הכתרים יוצאת הדופן לראשו של ראש הממשלה בנימין נתניהו במסגרת קטעי הקישור שהוקראו בטקס חניכת האנדרטה לזכר 44 הנספים באסון הכרמל ,  כלי התקשורת המרכזיים בישראל סיקרו את הנושא בהרחבה .  אולם בניגוד ל"ידיעות אחרונות ",   " מעריב "  ו"הארץ ",  בעיתון  " ישראל היום "  זכה המאורע מעורר המחלוקת לסיקור צנוע למדי .  
כזכור ,  אמש  ( שני )  שיבח מנחה הטקס דן כנר את תפקודו של ראש הממשלה בנימין נתניהו במהלך אסון השריפה בכרמל ,  דבר שעורר את זעמן של המשפחות השכולות ,  יצר תרעומת במערכת הפוליטית ואף גרר ביקורת על נתניהו מתוך הליכוד . 
" ישראל היום "  התייחס לנושא בהפנייה קטנה מעמוד השער לעמוד השביעי ,  בו הידיעה המדווחת על האירוע החלה בכותרת המשנה  " בשולי הטקס קמה סערה סביב הדרך שבה הציג המנחה ,  דן כנר ,  את ראש הממשלה בנימין נתניהו ".  לצד הידיעה פורסם טור של איציק סבן ,  התוקף את העיסוק התקשורתי באירוע . " מדובר בסיקור מוזר ",  טענו מספר עיתונאים , " אבל לא מפתיע ". 
הבוקר המשיכו נציגי  " ישראל היום "  באותו הקו ,  כאשר הכתב המדיני של העיתון ,  שלמה צזנה ,  עלה לשידור בתוכנית  " מה בוער "  עם רזי ברקאי בגלי צה"ל ,  וטען כי כלי התקשורת  " מחפשים "  את ראש הממשלה ו"מנפחים "  את הסיטואציה .  בתגובה פנה אליו ברקאי ואמר  " אני לא מאמין שאני מדבר עם עיתונאי ". 
ברקאי עצמו אמר בשיחה עם וואלה !  ברנז'ה , " 'ישראל היום' הוא עיתון שאני באופן כללי מעריך וקורא .  ברוב המקרים הוא גם עיתון שהסיקורים שלו הם ענייניים ,  עד שמגיע בוקר כזה ,  שבו אני רואה שדוחפים את הידיעה לעמוד שבע ואני אומר לעצמי - יכול להיות שהייתי פראייר ". 
עיתון  " ישראל היום "  סירב להתייחס לדברים .
" שבחי כנר לנתניהו בטקס בכרמל - ניצול פוליטי"גורמים בליכוד על דברי השבח לנתניהו : " מבזה "  

טקס אסון הכרמל :  ישראל היום הצניע את הסערה סביב השבחים לנתניהו
בניגוד לידיעות אחרונות ,  מעריב והארץ ,  בעיתון של אדלסון דחקו לעמודים הפנימיים את הזעם שחוללו דברי ההלל על תפקוד נתניהו במהלך האסון

