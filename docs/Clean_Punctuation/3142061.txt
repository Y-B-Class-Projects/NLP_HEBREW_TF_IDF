נתניהו ,  קבל :  עלייה באמון הציבור בתקשורת
למרות הקמפיין האגרסיבי של נתניהו וחלק משריו ,  התקשורת דווקא ממשיכה את מגמת העלייה .  על פי המחקר ,  שהתבצע בישראל ובעוד 20 מדינות ,  שיעור האמון בתקשורת עומד על כ-39% לעומת 35% לפני שנתיים ,  בעוד בממשלה - רק על 28%
בניגוד לציפיות ולאווירה הנוכחית כפי שזו משתקפת בנאומי ראש הממשלה - ואולי דווקא בגלל ,  עלייה באמון בתקשורת ,  כך עולה מדוח המחקר השנתי של חברת הייעוץ הבין לאומית אדלמן וקבוצת היח"צ דבי .  המחקר מראה שבישראל האמון בתקשורת גבוה מהאמון בממשלה ,  בניגוד למגמה העולמית .  
על פי המחקר ,  שהתבצע בישראל ובעוד 20 מדינות ,  שיעור האמון בתקשורת בישראל עומד על 39% ,  לעומת 35% לפני שנתיים .  האמון במגזר העסקי עומד על 47% ובמגזר השלישי ,  האמין ביותר ,  על 50%  ( לעומת 53% ב-2016 )  .  בממשלה נותנים אמון רק 28% מהציבור .  הנתונים מתיישבים עם המגמה המסתמנת בעולם של קריסת האמון ברוב המוסדות בשנים האחרונות ,  כאשר המגזר העסקי והמגזר השלישי זוכים לאמון גבוה יותר מהממשלות וכלי התקשורת .  כך ,  58% מהציבור סבורים שהמגזר הממשלתי הוא הפגום ביותר .  
בניגוד למגמה העולמית ,  בישראל האמון בתקשורת גבוה יותר מהאמון בממשלה ואף נמצא במגמת עלייה .  עם זאת ,  האמון של צעירים בגילאי 18-34 בתקשורת נמוך יותר .  הם צורכים פחות חדשות ומושפעים הרבה יותר מהרשתות החברתיות ומפייק ניוז .  " אמון הוא שם המשחק ,  הוא הנכס הציבורי הכי חשוב של כל ארגון וכיום הוא נמצא במחסור ",  הסביר רון שלי ,  מנכ"ל דבי & רון מקבוצת דבי .  השילוב של רשתות חברתיות ,  פייק ניוז ,  טלטלות כלכליות ופוליטיות גרם לכך שאנשים בוחרים להאמין למה שמתאים להם .  לפוסט של שכן יש יותר כוח מפרשנות מלומדת של מומחה .  חברות וארגונים שיבינו את זה יוכלו להתמודד עם התופעה וזכות מחדש באמון הציבור ,  אבל מי שלא - עלול להיעלם מהתודעה הציבורית ".   הענף שנהנה מהכי הרבה אמון בישראל הוא ההייטק ,  עם 69% מהציבור .  אחריו נמצאים הבריאות  ( 64% )  והייצור  ( 63% )  .  הענפים הכי פחות אמינים בעיני הישראלים הם השירותים הפיננסיים  ( 50% )  וענף הטלקומוניקציה במקום האחרון ,  עם 41% אמון .  
מחקר מדד האמון מגלה מספר ממצאים מפתיעים גם לגבי הגורמים המעוררים אמון .  כך ,  למשל ,  56% מהציבור יאמינו יותר לחוויותיהם האישיות של מכרים מאשר לנתונים וניתוחים סטטיסטים .  באותו שיעור יאמינו יותר למידע בפלטפורמות חברתיות לעומת הטלוויזיה או העיתונות .   תכני וידאו זוכים לאמון גבוה פי שניים לעומת טקסט .  54% גם ייתנו יותר אמון בדיווח של עדי ראייה מאשר לעיתונאי מקצועי .  ל-50% מהציבור לא אכפת שמנועי חיפוש ואלגוריתמים בוחרים בשבילם לאיזה תוכן ייחשפו .  מנהלי הדיגיטל ישמחו לשמוע כי 78% מהציבור מייחסים יותר אמון למידע בכלים הדיגיטליים של חברה לעומת מידע בכלים הפרסומיים .  " אנחנו עדים כיום למשבר עולמי לא רק במדד האמון ,  אלא גם בתפיסת מושג האמת ",  הוסיף רון שלי . " בעידן של גודש מידע ופייק-ניוז ,  אנשים מאבדים את הביטחון בהבחנת מה נכון ומה לא נכון ,  מה אמת ומה שקר .  הסכנה הנשקפת ממציאות שכזו היא אובדן תחושת השליטה ,  אובדן יכולת הבחירה ובכך גם אובדן הדיאלוג עליו מושתתת החברה ".  

נתניהו ,  קבל :  עלייה באמון הציבור בתקשורת
למרות הקמפיין האגרסיבי של נתניהו וחלק משריו ,  התקשורת דווקא ממשיכה את מגמת העלייה .  על פי המחקר ,  שהתבצע בישראל ובעוד 20 מדינות ,  שיעור האמון בתקשורת עומד על כ-39% לעומת 35% לפני שנתיים ,  בעוד בממשלה - רק על 28%

