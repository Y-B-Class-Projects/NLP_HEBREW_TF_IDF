דרעי הטיח בנתניהו : " היה לנו הסכם ,  קיבלתם רגליים קרות "
 ערוץ 10 דיווח הערב כי דרעי תקף את ראש הממשלה לאור הפרת הסיכום שהשיג מנהיג ש"ס עם ליברמן : " אתה זה שהובלת את המו"מ לנקודה הזו ".  נתניהו התגונן : " מה יכולתי לעשות ?  "
 ראשי ש"ס מתחילים להפנים כי התיקים בממשלת נתניהו השלישית מתרחקים מהם ,  בעיקר בשל הפגישה  " הטובה "  שנערכה אתמול  ( ראשון )  בין ראש הממשלה ,  בנימין נתניהו ,  לבין יו"ר הבית היהודי ,  ח"כ נפתלי בנט .  ערוץ 10 פרסם הערב חילופי דברים בין ח"כ אריה דרעי ,  מראשי ש"ס ,  לבין נתניהו ,  במהלכם הטיח דרעי בראש הממשלה כי  " אתה זה שהובלת את המשא ומתן לנקודה הזאת ".  נתניהו ניסה להתגונן מפני המתקפה עליו ,  והשיב : " מה יכולתי לעשות ?  ".  
על פי הדיווח בערוץ 10 ,  דרעי הסביר לנתניהו כי הוא הגיע להסכמה עם שותפו של נתניהו ,  השר לשעבר אביגדור ליברמן ,  וכן עם נציגם למשא ומתן הקואליציוני ,  משה ליאון ,  לפיה אנשי הליכודביתנו יחתמו על הסכם קואליציוני עם ש"ס ועם יו"ר התנועה ,  ציפי לבני , " ואז לפיד ובנט היו נכנעים .  קיבלתם רגליים קרות ".  ראש הממשלה השיב כי הוא לא היה מודע להסכם .  בפגישה שקיים היום נתניהו עם דרעי ,  אלי ישי ואריאל אטיאס ,  עדכן ראש הממשלה את שלושת ראשי סיעת ש"ס במגעים הקואליציוניים .  גורם בש"ס מסר כי נתניהו טען בפניהם כי הוא מעוניין מאוד שש"ס תיכנס לקואליציה ,  אך לאור הברית בין בנט לבין יו"ר יש עתיד ,  ח"כ יאיר לפיד ,  אין באפשרותו לצרפם לממשלה כעת .  הגורם הוסיף כי נתניהו התחייב כי יפעל להכנסתם לקואליציה  " עד הרגע האחרון ".  
חילופי ההאשמות בין בנט לבין נתניהו בדבר המבוי הסתום במשא ומתן הקואליציוני בין שתי המפלגות הגיעו אתמול לשיא חדש ,  כאשר נתניהו האשים את בנט ואת בעל בריתו לפיד בהטלת חרם על ציבור החרדים .  בנט לא נשאר חייב והאשים את הליכוד בהחרמת הבית היהודי לאחר הבחירות .  היום נדמה כי הרוחות נרגעו מעט ,  לאור הפגישה שקיימו השניים בלשכת ראש הממשלה בירושלים .  ליברמן נכח בתחילת הפגישה ,  וגורמים בסביבתו הגדירו אותה  " טובה ".  אנשיו של בנט מסרו כי הפגישה הייתה  " טובה ומעשית ותימשך הידברות בזמן הקרוב ".  
לקריאה נוספת:אחרי הנתק :  נתניהו ,  ליברמן ובנט נועדו לפגישה טובה ומעשית"נתניהו קיבל ארכה להקים ממשלה : " טרם הורכבה בגלל חרמות"בנט משיב אש : " הליכוד החרים אותנו אחרי הבחירות "  

דרעי הטיח בנתניהו : " היה לנו הסכם ,  קיבלתם רגליים קרות "
 ערוץ 10 דיווח הערב כי דרעי תקף את ראש הממשלה לאור הפרת הסיכום שהשיג מנהיג ש"ס עם ליברמן : " אתה זה שהובלת את המו"מ לנקודה הזו ".  נתניהו התגונן : " מה יכולתי לעשות ?  "
 
