סקר :  17% מהציבור חושב שצריך וכדאי לדבר עם חמאס
מסקר שערכה חברת גיאוקרטוגרפיה עבור וואלה !  חדשות עולה כי יותר ממחצית מהציבור חושב שהממשלה מתנהלת באופן  " מהוסס "  מאז החל מבצע  " צוק איתן ".  57% נגד פיטורי ליברמן
11 ימים אחרי פתיחת מבצע  " צוק איתן ",  וכשברקע המגעים העקיפים מול חמאס ,  סקר מיוחד שנערך עבור וואלה !  חדשות מגלה כי 17% מהציבור דווקא תומך במו"מ עם הארגון ששולט כעת בעזה ,  וגורס כי צריך ואפשר לדבר עם נציגיו .  עם זאת ,  60% מהנשאלים סבורים אחרת וטוענים שחמאס אינו פרטנר בשום אופן ,  שכן הוא גוף טרור ,  דתי ופנאטי .  מהסקר שערכה חברת גיאוקרטוגרפיה עולה עוד ש-54% מהציבור חושב שהממשלה פועלת באופן מהוסס מאז החל המבצע .  
לדברי פרופ' אבי דגני ,  שערך את הסקר ,  חמישית מהציבור הישראלי חושב שהפרטנר האמיתי בצד הפלסטיני הוא יו"ר הרשות אבו מאזן וארגון הפתח .
 מבצע  " צוק איתן "  - כותרות אחרונות:המבצע הקרקעי :  צה"ל חיסל 19 מחבלים ,  13 נעצרוחייל ששב מהקרב : " חששנו ,  אבל הם מפחדים יותר"פרשנות | כך הצליח חמאס המתוסכל לגרור את ישראל לתוך עזה  
" מיעוט בציבור הישראלי חושב שצריך לדבר עם חמאס על הסדר נפרד לעזה  אם נציע שההסדר יביא אתו שיקום וקדמה כלכלית לעזה בתמיכת ישראל ",  הסביר פרופ' דגני . " דעה זו ,  שהושמעה לאחרונה בעיקר על ידי גורמי שמאל בישראל ,  מושמעת היום  ( גם בסקר )  בעיקר על ידי חילונים ואקדמאים ,  ובהדגשה בקרב האוכלוסייה היותר מבוגרת  ( בני 55 ומעלה )  של ישראל ". 
על פי ממצאי הסקר ,  אחוז ניכר מהנשאלים  ( 57% )  מתנגדים לקריאות לפטר את שר החוץ אביגדור ליברמן ,  אחרי שזה התבטא נגד ההתנהלות של הממשלה ושל הקבינט .  התומכים בליברמן הם בעיקר דתיים וחרדים  ( 71% מהם )  וגם מסורתיים  ( 64% )  .  אלה שתומכים בדעה שיש לפטר את ליברמן בשל עמדותיו הם אנשים מעל גיל 55 ,  בעלי הכנסה גבוהה והשכלה אקדמית .
 מבצע קרקעי ברצועת עזה :  עדכונים שוטפים 

סקר :  17% מהציבור חושב שצריך וכדאי לדבר עם חמאס
מסקר שערכה חברת גיאוקרטוגרפיה עבור וואלה !  חדשות עולה כי יותר ממחצית מהציבור חושב שהממשלה מתנהלת באופן  " מהוסס "  מאז החל מבצע  " צוק איתן ".  57% נגד פיטורי ליברמן

