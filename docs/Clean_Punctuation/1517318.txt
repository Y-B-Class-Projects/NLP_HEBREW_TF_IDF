נתניהו :  הגדה לא תהיה  " נקיה מיהודים "
 ראש הממשלה בנימין נתניהו השתמש במושג מתקופת המשטר הנאצי בפגישתו עם שר החוץ הגרמני והכריז כי בקשת הפלסטינים להסיר את כל ההתנחלויות לא תתקבל
ראש הממשלה בנימין נתניהו אמר בפגישה עם שר החוץ הגרמני פרנק וולטר שטיינימאייר ,  שהתקיימה השבוע כי יהודה ושומרון לא יהיה  " אזור נקי מיהודים "  נתניהו השתמש בפגישה במילה Judenrein ששימשה את המשטר הנאצי ומשמעותה אזור נקי מיהודים ,  או אזור ללא יהודים .
 גורם המקורב לראש הממשלה מסר לסוכנות הידיעות רויטרס כי נתניהו אמר בפגישה  " יהודה ושומרון לא יהיו אזור ללא יהודים ",  בהתייחסו לדרישת הפלסטינים להסיר את כל ההתנחלויות מהגדה המערבית .  כשנשאל מקורבו של נתניהו כיצד הגיב שטיינמאייר כששמע את המונח הרגיש שבו השתמש נתניהו אמר כי  " מה הוא יכול היה לעשות ,  הוא רק הניד את ראשו ". 
ממשלת ישראל נמצאת תחת לחץ בינלאומי נרחב להסיר את ההתנחלויות ולהפסיק את הבנייה בהן לגמרי .  מקורבו של נתניהו מסר כי ראש הממשלה עודד את השרים להשתמש במושג זה בשיחות הסברה .
 השר דן מרידור נפגש עם בשבוע שעבר עם כתבים זרים וביקש מהם לשאול את הצד הפלסטיני  " האם הם יהיו מוכנים לקבל יהודים שיחיו עמם ,  או האם ייאסר עליהם להתגורר בשטחי הרשות ?  ".  Judenrein "  הינו מושג שהשתמשו בו במדינות אחרות "  אמר מרידור ברמז לתקופת השואה בגרמניה .  יום לאחר מכן השתמש במושג הזה שר נוסף מהליכוד שתדרך עיתונאים ודיפלומטים .
 
נתניהו :  הגדה לא תהיה  " נקיה מיהודים "
 ראש הממשלה בנימין נתניהו השתמש במושג מתקופת המשטר הנאצי בפגישתו עם שר החוץ הגרמני והכריז כי בקשת הפלסטינים להסיר את כל ההתנחלויות לא תתקבל

