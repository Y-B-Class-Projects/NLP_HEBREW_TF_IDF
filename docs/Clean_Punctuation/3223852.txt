יאיר נתניהו יצא נגד ריבלין ;  בכחול לבן תקפו את רה"מ :  שלוט בפיו
ריבלין ,  שבין השאר הביע תמיכה בדבריה של המגישה רותם סלע ,  אמר כי  " בתקופה האחרונה בה המחשבה הפוליטית מסחררת כל היגיון שהכרנו ,  אנו נחשפים לשיח בלתי מתקבל על הדעת כלפי אזרחי ישראל הערבים ".  יאיר נתניהו השיב : " זה הכל כי בני עמך בחרו בטרור .  מה אתה מתפלא "
 בנו של ראש הממשלה יאיר נתניהו הגיב היום  ( שני )  בחריפות לדבריו של נשיא המדינה ראובן ריבלין ,  ועורר סערה .  ריבלין שהתייחס במהלך היום בהזדמנויות שונות לפוסט שפרסמה המגישה רותם סלע בנוגע לאזהרותיה של שרת התרבות מירי רגב בעניית הקמת קואליציה עם הערבים ,  צייץ בטוויטר בנושא וקרא להרגעת הרוחות . 
" בתקופה האחרונה בה המחשבה הפוליטית מסחררת כל היגיון שהכרנו ,  אנו נחשפים לשיח בלתי מתקבל על הדעת כלפי אזרחי ישראל הערבים ",  כתב . " אני מסרב להאמין שיש מפלגות שויתרו על דמותה של מדינת ישראל ,  כמדינה יהודית ודמוקרטית .  במדינת ישראל - שוויון זכויות מוחלט לכל אזרחיה ". 
בחירות 2019 - סיקור מיוחד בוואלה !  NEWS:הם נ-ג-ר-ר-י-ם :  הפח הערבי של נתניהו הוא ההזדמנות של גנץנתניהו : " אם הליכוד ירכיב את הממשלה - תיק החינוך יישאר בידינו "  
אלא שאז ,  זמן קצר לאחר מכן ,  הגיב יאיר נתניהו ,  בנו של ראש הממשלה בציוץ משלו : " זה הכל כי בני עמך בחרו בטרור .  מה אתה מתפלא ",  בדומה לדבריו של ריבלין לאחר רצח משפחת דוואבשה בדומא .
 בעקבות רצף הציוצים ,  בכחול לבן תקפו בחריפות את ראש הממשלה ובנו . " לאורך הקמפיין הקפדנו לשמור על כבודה של משפחת נתניהו ,  אבל אנחנו קוראים עכשיו למר בנימין נתניהו ,  שלוט בפיו ובמקלדתו של בנך יאיר ",  אמרו . " ההסתה שלכם כלפי נשיא המדינה של כולנו חוצה כל גבול אפשרי .  ישראל לפני הכל לא משפחת נתניהו לפני הכל ".  
אלא שלא בכך הסתיים רצף ההתכתשויות .  יועז הנדל ,  איש כחול לבן השיב ליאיר נתניהו : " בושה .  תעשה עם עצמך משהו ",  אך אז יאיר נתניהו פתח במתקפה גם נגדו . 
" או באמת רק אתה היית חסר ,  השפוט של נוני מוזס ,  המגדלור המוסרי שהרג ילדה בת 10 ויצא מזה בלי כלום !  ",  השיב יאיר נתניהו . " חבר מפלגתו של גבי אשכנזי שפעל כראש מאפייה בזמן שהיה רמטכ"ל !  חבר במפלגה שהדרך היחידה שלה להגיע לשלטון זה לעשות קואליציה עם מרצ והמפלגות הערביות  ( אין לכם 61 בלי זה )  לא ידעתי שעלה תאנה מדבר ".  בשלב זה ,  הנדל השיב לו : " תנשום עמוק .  יש דברים חשובים יותר מפוליטיקה .  אתה עדיין צעיר ". 

 ( עדכון ראשון :  17:00 )  

יאיר נתניהו יצא נגד ריבלין ;  בכחול לבן תקפו את רה"מ :  שלוט בפיו
ריבלין ,  שבין השאר הביע תמיכה בדבריה של המגישה רותם סלע ,  אמר כי  " בתקופה האחרונה בה המחשבה הפוליטית מסחררת כל היגיון שהכרנו ,  אנו נחשפים לשיח בלתי מתקבל על הדעת כלפי אזרחי ישראל הערבים ".  יאיר נתניהו השיב : " זה הכל כי בני עמך בחרו בטרור .  מה אתה מתפלא "
 
