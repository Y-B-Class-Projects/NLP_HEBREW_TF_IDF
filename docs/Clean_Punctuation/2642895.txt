חשש בישראל :  סוריה תעביר לחיזבאללה הטילים מרוסיה
גורם מדיני בכיר העריך כי משטר אסד יבקש לגמול לארגון השיעי בלבנון וינסה להעביר לידיו את טילי ה"יאחונט "  המתקדמים .  לדבריו ,  מערכת ה-S-300 תגן גם על חיזבאללה משטח סוריה
צפו בפגישת נתניהו ופוטין במוסקבה 
על רקע הדיווחים לפיהם רוסיה העבירה לסוריה טילים משופרים מסוג  " יאחונט ",  בישראל חוששים כי הטילים המתקדמים שנועדו לפגוע בספינות בלב ים יועברו לידי חיזבאללה .  גורם מדיני בכיר בירושלים העריך הבוקר  ( שישי )  כי הסורים ינסו להעביר את הטילים לידי הארגון הלבנוני ,  אך הבהיר כי ישראל לא תישאר אדישה לכך . " חיזבאללה מקריב אנשים רבים מכוחו בלחימה מול המורדים ",  אמר . " אין שום סיבה שאסד לא יגמול להם בטילים הללו ,  אם יגיעו עוד כמותם לידיו ".  הגורם הוסיף כי למרות הכוונות הרוסיות להעביר את מערכות הנשק המתקדמות לידי הסורים ,  לא ניתן לבטל את הקשר בין ירושלים לקרמלין ובשנים האחרונות היו הצלחות שנמנעו בערוץ הדיפלומטי ולא ניתן לדבר עליהן .  
טיל ה"יאחונט "  מהווה נשק שמוגדר שובר איזון בשל יכולותיו לפגוע במטרות ברדיוס של 300 קילומטרים ממקום השיגור .  הוא טס במהירות גבוהה ממהירות הקול והמכ"מים מתקשים לגלות אותו . " לא מדובר בנשק שמאיים רק על כלי השיט של ישראל ,  אלא בנשק שנועד בבסיסו להרתיע כלי שיט אמריקניים שמפטרלים עכשיו במזרח התיכון ",  הסביר הגורם המדיני הבכיר . " לאזור המזרח התיכון מגיעים לאחרונה כלי שיט מרוסיה וארצות הברית .  בניגוד לאמריקנים שעושים סיבוב וממשיכים הלאה ,  כלי השיט הרוסיים ממשיכים לעגון באזור ולא עוזבים ". 
בשעות הצהריים ,  התייחס שר החוץ הרוסי סרגיי לברוב ,  לעסקאות הנשק שמקיימת מוסקבה עם סוריה והגן על המהלך ,  חרף הביקורת הבינלאומית . " אינני מבין מדוע התקשורת העולמית רוצה להפוך את הסוגיה לסנסציה ",  אמר שר החוץ הרוסי במסיבת עיתונאים משותפת עם מזכ"ל האו"ם ,  באן קי-מון בבירה הרוסית , " מעולם לא הסתרנו את העובדה שאנחנו מספקים נשק לסוריה תחת הסכמים חתומים ".   
" אנחנו לא מפרים כל הסכם בינלאומי ולא מפרים את החוקים שלנו ",  הדגיש שר החוץ לברוב .  שר החוץ הרוסי הבהיר בהתייחס לטילי ה-S-300 ,  כי מדובר בטילים נגד-מטוסים שלא ישנו את מאזן הכוחות באזור ,  או יעניקו יתרון כלשהו במאבק של הנשיא אסד נגד המורדים .  
בינתיים ,  בישראל ,  נפגשו ראש הממשלה בנימין נתניהו ושר החוץ הגרמני גידו וסטרוולה בירושלים .  נתניהו ,  שכאמור לא הצליח לשכנע את נשיא רוסיה ולדימיר פוטין שלא לספק לסוריה את מערכת הנשק המתקדמת ,  ציין כי הוא עוקב בדריכות אחר האתגרים שהשינויים המהירים במזרח התיכון מציבים בפני ישראל . " אסע לאן שצריך ,  אפגש עם מי שצריך ,  ואני עושה כל מה שצריך כדי להגן על ביטחונם של אזרחי ישראל ",  ציין ראש הממשלה .
 הגורם הבכיר התייחס גם לנסיעתו של ראש הממשלה למוסקבה מוקדם יותר השבוע ואמר כי הביקור היה הכרחי כדי להעביר מסר ברור לרוסיה לפיו ישראל מתנגדת נחרצות למכירת מערכות ההגנה האוויריות המתקדמות מסוג S-300 לידיים סוריות . " העובדה שראש ממשלת ישראל ,  שהוא הדמות החשובה ביותר במדינה ,  מגיע לרוסיה  זו העברת מסר ברור לרוסים כי ישראל רואה בזה איום ממשי על ביטחונה ",  הסביר הגורם המדיני הבכיר .  
חרף הלחץ שהפעיל נתניהו על פוטין במטרה להניאו מעסקת מכירת הנשק לסוריה ,  נראה כי רוסיה מתכוונת לעמוד בהתחייבויותיה ,  כפי שהבהיר לברוב . " למרות שהתוצאות היו ידועות מראש ,  הנסיעה של ראש הממשלה הייתה חייבת להיעשות ",  הדגיש הגורם המדיני . " ראש הממשלה היה חייב לומר כי הוא רואה בחומרה הימצאות מערכת כזו בידי הצבא הסורי בעת הזו .  הרוסים מבינים היטב את הרצינות הישראלית ושיש לזה השלכות אזוריות ".  
לדברי הגורם המדיני ,  הרוסים מתרצים את כוונתם להוציא לפועל את העסקה בטענה שמדובר במערכת הגנה ולא במערכת תקיפה . " אם יש לי שכפ"ץ שנועד להגנה והוא שוקל מאה קילוגרמים ,  הוא לא יהרוג אם אטיל אותו על ראשו של מישהו ?  ",  תהה . " המערכת המפלצתית הזו מאיימת באופן משמעותי על טייסי חיל האוויר הישראלי ".  הגורם הוסיף כי המערכות התקדמות מאיימות גם על כל כלי הטיס באזור ,  כולל אלה של ארה"ב . " אם האמריקנים יחליטו יום אחד לסגור את המרחב האווירי של סוריה כמו שעשו בלוב ,  הם ייתקלו בקושי ".  
הגורם הבכיר הסביר גם כי הביקור היה חיוני כדי להראות שישראל שומרת על האינטרסים שלה . " הרוסים תופסים את סוריה כשטח חסות שלהם ",  אמר . " הם יראו לארה"ב שאין להם אף כוונה לוותר על השטח הזה .  הם לא מאוהבים באסד ובמעשיו ,  אבל הם נאמנים לבני חסותם וככאלה הם ימשיכו בבניית כוחו כחלק ממשחק שח-מט שבו מעורבים הרבה גורמים .  זה לא אנחנו מול רוסיה ".  הגורם העריך כי מערכת ההגנה האווירית המתקדמת לא תעבור לידי חיזבאללה מהסיבה שהיא יכולה להגן על האינטרסים של חיזבאללה מהשטח הסורי .  
עוד על הברית בין רוסיה לסוריהרוסיה שלחה טילים מתקדמים נגד ספינות לסוריהרוסיה תמכור לסוריה S-300 :  נעמוד בהתחייבויותינוקרב בלימה :  נתניהו נפגש עם פוטין ,  ימנע מכירת S-300 לסוריה ? 
לפניות לכתב :  amirbohbot@walla.com 

חשש בישראל :  סוריה תעביר לחיזבאללה הטילים מרוסיה
גורם מדיני בכיר העריך כי משטר אסד יבקש לגמול לארגון השיעי בלבנון וינסה להעביר לידיו את טילי ה"יאחונט "  המתקדמים .  לדבריו ,  מערכת ה-S-300 תגן גם על חיזבאללה משטח סוריה

