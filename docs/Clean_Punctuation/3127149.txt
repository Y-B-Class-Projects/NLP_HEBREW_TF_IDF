וייס :  לי לא היה ספק שצריך לשדר את הקלטות נתניהו ;  יוכפז :  חדירה לפרטיות שאני לא זוכר כמותה
במפגש בין מנכ"ל חדשות 2 ומנכ"ל חדשות עשר ,  חשף אבי וייס לראשונה על מאז פרסום הקלטות נתניהו מה ביקש ממנו רה"מ ערב הפרסום ,  ולא חסך מהמתחרים תזכורת על כך שגם אצלם משלמים .  צפו
כמעט שבוע עבר משידור הקלטת הלוהטת של יאיר נתניהו בחדשות 2 ,  ומנכ"ל החברה אבי וייס מדבר לראשונה על הסערה שנוצרה בעקבות השידור .  וייס התארח בפאנל  " כך נקבע סדר היום הישראלי ",  ביחד עם גולן יוכפז ,  מנכ"ל חדשות עשר ,  אותו הנחתה אילנה דיין מ"עובדה "  בקשת .  הפאנל נערך במסגרת כנס דוקו-פריים של ערוץ עשר אשר שודר בלעדית בוואלה ברנז'ה .  
דיין :  הפעם הראשונה שראית את הקלטת - כבר אז היה לך ברור שצריך לשדר ? 
וייס : " כן ,  כשעשיתי התייעצות .  אספנו חבורה של אנשים שאני רוצה לשמוע את דעתם אצלנו במערכת ,  לי היה ברור .  אבל באירוע כזה אני רוצה לשמוע עוד דעות .  לשמחתי היה קונצנזוס .  כל אחד ראה משהו אחר - אחד שם פוקוס על מימון ,  אחד על האבטחה ,  אחד על נושא ניצול הנשים .  לי לא היה ספק שצריך לשדר את זה ".  
" במקרה כזה אני בא לאירוע ואנחנו בודקים שני דברים - האם זה אמיתי ואת החשיבות הציבורית ".  לשאלה ,  האם המקור עבר פוליגרף ,  השיב וייס בחיוב ואמר : " הוא עבר בדיקות משמעותיות מפוליגרף .  חששנו מעוקץ ,  עבר לנו בראש האופציה שעושים עלינו עוקץ ,  שמישהו טומן פח ,  איזה חקיין ,  זה בכל זאת אודיו לא וידאו .  חששנו מזה ,  עשינו את הבדיקות ,  והבנו שהכל בסדר ".  
דיין שאלה את וייס האם ידע שהמקור הציע את הקלטת לאחרים - כפי שפורסם בוואלה ברנז'ה ,  שבנובמבר 2016 פנה המקור למערכת  " ידיעות אחרונות "  ולחדשות 10 - שסירבו לקלטת .  וייס אמר כי  " לא היה לי מושג ".  דיין שאלה האם מישהו במערכת חדשות 2 אמר לו לעזוב את הסיפור ,  ווייס השיב : " אף לא אחד ".  

בהמשך שאלה דיין את יוכפז - מה צריך לקרות שתודה בפני עצמך ,  איזה טמבל הייתי שלא פרסמתי ? 
יוכפז : " אני חייב לומר שכבר כשסירבתי לקלטת היה לי ברור מה יקרה .  הטקס היה לי ברור מראש .  ידעתי שיגידו שלא זיהינו את הסיפור .  אני ודרוקר התייעצנו ,  זה היה בנובמבר .  בסמוך לצוללות ופאקר .  הדילמה הייתה סיפור החדירה לפרטיות ,  יש פה חדירה שאני לא זוכר כמותה בתקופה האחרונה .  התיאור של רביב היה מדוייק ולא שונה מהכתבה ששודרה .  היה ברור שזה נושא עסיסי ,  צהוב ומאוד 'רייטינגי' .  הדילמה השנייה הייתה כשהבנתי על מה השיחה ומה נסוב בה ,  וחשבתי שיש לה ערך עיתונאי מאוד מצומצם .  כשרביב אמר שהמקור מבקש כסף - לא שאלתי כמה ,  עצרתי בחדירה לפרטיות .  אם היה בחינם הייתי לוקח וגם אז משדר אחרת .  לא בטוח שהייתי פותח את המהדורה ,  כן הייתי משדר את זה ב"המקור "  או ב"עובדה "  כחלק מכתבה על מערך האבטחה ". 
וייס הזכיר לו כי  " ערוץ 10 משלמים על פיגועים ואירועים כסף ,  אנחנו נלחמים ראש בראש על אייטמים - בכסף .  אז פתאום לא ?  על אורלי רביבו לא שילמתם 200 אלף ?  ופתאום עכשיו זה אסור ?  ".  

דיין :  יוכפז אמר שבמקרה הזה - זה לא מצדיק תשלום .  כשחתמת על ה50 אלף - הרגשת שלם על עצמך ? 
וייס : " אני לא אאשר ולא אדבר על הסכום .  לעצם העניין ,  אני כל כך שלם בסיפור הזה של הקלטת הזאת .  יש חשיבות ציבורית מהמעלה הראשונה .  בעיני כסף סביר זה לא אישו .  והכסף ששולם לגמרי סביר .  כל המערכות ,  גם 'עובדה' שילמה ".  דיין מנגד ,  אמרה כי ב "' עובדה' מעולם לא שילמנו על כלום ".  יוכפז אמר כי  " גם אני לא שילמתי על קלטת ".  דיין הוסיפה כי  " אם נשיג סקופים בכסף - 'ישראל היום' ינצחו אותנו תמיד ". 
נתניהו תקף אמש בעמוד הפייסבוק שלו ,  טרם היציאה לביקור בהודו ,  את התקשורת ובמיוחד את חדשות 2 לאחר פרסום הקלטת על בנו .  נתניהו כתב : " יהיה מעניין לראות כיצד תתעלם התקשורת העוינת מביקור היסטורי זה או תגמד אותו ,  כפי שעשתה בביקורים דומים בעבר .  בייחוד יהיה מעניין לראות מה יעשו חברת החדשות 2 ומנהליה ,  שהתגייסו באופן חסר תקדים להיות כלי שרת בתעמולה היומית נגדי ונגד בני משפחתי ". 
עוד כתב : " ספויילר :  אל תישארו במתח .  הם ימשיכו לחצות כל קו אדום של אתיקה עיתונאית ,  הוגנות ואנושיות בהכפשות מרושעות ,  ביצירת תיקים יש מאין ובלחץ מגמתי על מרואיינים להצטרף להתקפות .  הם עושים זאת בכל תכנית ,  בכל פאנל ובכל הזדמנות - ולזה הם קוראים עיתונות .  האינטרס שלהם ברור :  לנסות להכתיר ראש ממשלה נוח מהשמאל שיבצע את כל התכתיבים שלהם ,  וגם ימנע את הפיצול הצפוי של מהדורת החדשות .  על ידי כך הם ינסו לשמר את המונופול הדורסני שלהם בפרשנות מגמתית ובסיקור מוטה של החדשות .  זה לא יעזור להם ,  הציבור לא קונה את שטיפת המוח שלהם ".  

יוכפז התייחס לביקורת של נתניהו ואמר כי : " הביקורת החריפה שהטיח נתניהו הבוקר בחדשות 2 היא לא מקובלת ".  לשאלה של דיין ,  האם נתניהו התקשר כדי לנסות למנוע שידור ?  השיב וייס  " כן "  והוסיף  " בכל התהליך זה התנהל הגון ונכון מבחינתם  ( לשכת רה"מ ,  ד.ו .)  הם שלחו תגובות והתקשרו ,  עורכי הדין ,  לגיא פלג וישגב נקדימון היועמ"ש של חדשות 2 .  נתניהו דיבר בישורת האחרונה ,  דקות לפני השידור .  היה לו חשוב שנשדר את התגובה כמו שהיא .  לזכותו ייאמר ,  כי לא תמיד כך הוא נוהג ,  שהוא אפילו לא ניסה למנוע את השידור .  רק התקשר לבקש שתשודר כל התגובה ". 
דיין פנתה ליוכפז ושאלה אותו ,  נניח שהיית נכנס לורשבסקי עם הקלטת ,  והוא היה אומר לך - אולי יהיה לנו סקופ אבל לא יהיה לנו ערוץ - מה היית עושה ?  מנכ"ל חדשות עשר השיב כי  " השיקול שלי לא היה שם .  אני לא נכנס עם קלטות לורשבסקי .  העניין היה מה אני חושב על הפרסום או על הדרך שבה הוא הושג ". 
בהקשר הזה וייס אמר , " הרייטינג לא עניין אותי .  אם הייתי חושב על רייטינג הייתי עושה טיזר .  להגיד שהמוטיבציה שלנו היא צהוב ורייטינג זה לא נכון ".  דיין שאלה את וייס : " אתה אמרת שנתניהו רוצה ליצור אדמה חרוכה ,  הוא הצליח ?  ",  מנכ"ל חברת החדשות השיב : " לא .  גם במבנה של ערוץ 2 וחדשות 2 אין לו את האופציה לחדור לחברת החדשות .  אין לו אופציה להצליח בלהרוס אותנו ".  

מלבד הקלטת ,  השלושה דיברו גם על פיצול ערוץ 2 שהתרחש בנובמבר ,  כשיוכפז אמר : " חשבתי שהמכה תהיה הרבה יותר קשה ,  אני חושב שהפלטפורמה של אפיק 22 - ועבדתי בו למעלה מעשור - זאת פלטפורמה מאוד חזקה .  אני חושב שחדשות 2 בהגינות מודים ויודעים את זה ".  עם זאת ,  יוכפז הוסיף כי  " חלק מההצלחה של האפיק זה האנשים שעשו אותו ולא רק הספרות .  שמחתי לגלות שיש צופים קבועים לחדשות 10 שאינם מושפעים האם לפני המהדורה יש גיא פינס או אחרי בוננזה כמו 'הישרדות' ". 
דיין שאלה את וייס האם העסק ייגמר לפני תום ה-3 שנים ,  אז אמורה חברת החדשות להימכר לקשת או לרשת ,  וייס השיב כי הוא אינו יודע . " זה נותן איכשהו לשרוד .  כי כדי להקים עוד חברת חדשות צריך עוד 100 מיליון שקל ",  אמר .
 יוכפז התייחס בשלב הזה לתקציב של התאגיד ואמר כי  " עם הכסף שיש לתאגיד הייתה ציפייה שהתאגיד יצליח לשנות סדר יום ויביא יותר רייטינג - כרגע זה לא קורה ".  וייס דווקא החמיא לתאגיד ואמר : " מאז שהתאגיד עלה לא צופים בו מספיק ,  אבל את המהדורה הם עושים טוב .  הרבה יותר ממה שהיה בעבר .  בכל זאת ,  התחרות הקשה היומיומית של חדשות 2 היא חדשות 10 ,  אנחנו מרגישים בזה יום יום - נלחמים על אייטמים ,  סיפורים .  לא סתם קלטת כזו בסוף תשודר או פה או פה ". 
דיין פנתה ליוכפז ושאלה אותו האם יש דברים שהוא אוכל את עצמו בדיעבד שלא לקח ?  יוכפז השיב כי  " היד שלי על חתימה על פנקס שיקים מאד כבדה .  אני מבין מה המשמעות של פרסום חומרים מן הסוג הזה יש כל הזמן דילמות ,  זה חלק מהתפקיד של הניהול ".  מנגד ,  וייס אמר : " אני חושב שמי שמצלם התעללות בבית אבות 4000 שקל שווה את זה - תראו איזה שינוי דרמטי עובר במדינה בעקבות חשיפה של קלטת כזאת וזה שווה את זה ".  

דיין העלתה נקודה נוספת בדיון : " האם נתניהו הצליח לטשטש אותנו בעוד משהו - האם הסכנה האמיתית היא מצד אילי ההון ,  לפרסם סקופים על מי שיש לו תביעה נגד מי שיש לו מיליוני פאונדים .  על מימן שיעשו תחקירים אחרים ,  יש לך דילמה ?  ".  יוכפז ענה כי אין לו את הדילמה הזו . " רביב דרוקר פירסם את עניין מילצ'ן בלי שום חשש .  חדשות עשר הוכיחו את זה יותר מפעם אחת ואני חושב שחדשות 2 לא שונים בזה ". 
וייס הוסיף כי  " את סיקור ועדת ששינסקי אנחנו הובלנו ,  וחיים ריבלין סיקר את כל נושא כיל ,  בתי הזיקוק והאחים עופר - ולזכותם של כל בעלי המניות והמנכ"לים ייאמר שמעולם לא קיבלתי טלפונים של 'תרדו מזה' .  אף אחד בתקופתי לא ניסה לעצור תחקיר שלנו ". 
דיין שאלה את יוכפז מה ההבדל בין חדשות 2 ל-10 ,  והוא השיב כי  " חדשות 2 הוא גוף חזק וממוסד ומשמעותי בנוף התקשורת וחדשות עשר הוא גוף צעיר וטיפה יותר בועט ומנסה לבדוק את הגבולות .  אם הייתי צריך להקים חברת חדשות שלישית הייתי לוקח את האנשים שעובדים איתי היום ". 
בנוסף ,  דיין שאלה את וייס האם זה מפריע לו ,  שהדימוי של חדשות עשר שהם יותר בועטים וחצופים ,  וחדשות 2 נחשבים ליותר מיינסטרים ,  מדורת השבט ?  ,  לכך וייס ענה : " אחרי השבוע הזה לא יאשימו אותנו בעניין הזה וקצת מעייף אותי הדיון על הדימוי - של איך אנחנו נתפסים .  הרי אנחנו התכנסנו כדי להביא חדשות .  אני לא בטוח שיותר משני אנשים בברנז'ה יגידו שחדשות 2 יותר ממלכתיים וחדשות עשר בועטים .  זה כבר לא נכון ,  האבחנה הזאת התקבעה בצוק איתן - ואז הם צדקו ".  

וייס :  לי לא היה ספק שצריך לשדר את הקלטות נתניהו ;  יוכפז :  חדירה לפרטיות שאני לא זוכר כמותה
במפגש בין מנכ"ל חדשות 2 ומנכ"ל חדשות עשר ,  חשף אבי וייס לראשונה על מאז פרסום הקלטות נתניהו מה ביקש ממנו רה"מ ערב הפרסום ,  ולא חסך מהמתחרים תזכורת על כך שגם אצלם משלמים .  צפו

