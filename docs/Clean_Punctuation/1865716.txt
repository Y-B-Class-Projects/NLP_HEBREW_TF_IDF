הקיצוץ בביטחון :  פחות טנקים ,  תחמושת וגדרות
על רקע האפשרות לקצץ בתקציב הביטחון בעקבות מסקנות ועדת טרכטנברג ,  צפוי הרמטכ"ל להציג בפני הממשלה את  " הקווים האדומים "  של צה"ל ,  אך גם את המקומות מהם ניתן יהיה לקצץ
הרמטכ"ל ,  רב-אלוף בני גנץ ,  צפוי להציג לראש הממשלה ,  בנימין נתניהו ,  עמדה לפיה 75% מתקציב הביטחון הינם קשיחים ואין לגעת בהם  כך נודע הבוקר  ( שלישי )  לוואלה !  חדשות .  זאת בהתאם לכינוס שערך גנץ לפני כשבוע עם אלופי המטה הכללי בנושא תקציב הביטחון ,  במהלכו הציגו הקצינים הבכירים ,  כל אחד בתחומו ,  את  " הקווים האדומים "  מהם לא יהיה ניתן לחרוג .  בהתאם לסיכום שהושג בישיבה ,  התחומים שייפגעו כתוצאה מהקיצוץ יהיו הטיפול בעורף ,  מעגל התקיפה הרחוק שדורש משאבים רבים ,  בניית גדרות בגבולות המדינה ,  ייצור תחמושת מ-5.56 מ"מ ועד פגזים ,  הצטיידות טנקי מרכבה ו"נמרים ".   
" חלק גדול מהסכום מתבסס על התקשרויות עתידיות במסגרת התקציב הרב שנתי ",  הסביר גורם ביטחוני בכיר בשיחה עם וואלה !  חדשות , " לא ניתן לפנות לחברות עכשיו ולהפר איתן הסכם .  זה הבשר החי ".  לדברי הגורם ,  25% מהתקציב נועדו בעיקר לממן אימונים וימי מילואים שגדלו מאז מלחמת לבנון השנייה במאות אחוזים . " לא ניתן להודיע למשרתי הקבע מהיום למחר 'אתם מפוטרים' ",  המשיך הגורם , " אם הממשלה תגרור את צה"ל לכיוון הזה ,  זו תהיה חייבת להיות תוכנית בת מספר שנים שתתבסס על עבודה מקיפה ולא בשליפה מהמותן ". 
עוד על הקיצוץ בתקציב הביטחון:שטייניץ על הקיצוץ בביטחון :  להפסיק עם ההפחדותבעקבות ועדת טרכטנברג :  2 מיליארד יקוצצו מהביטחוןהמטכל נגד הקיצוץ המסתמן :  יפגע אנושות בצבא
גנץ ,  שהיה אמור להציג את המשמעויות של קיצוץ חד בתקציב הביטחון בישיבת הממשלה אתמול ,  נאלץ לדחות את המצגת בשל התארכות הדיון על סוגיות אחרות ,  ביניהן דו"ח הוועדה לשינוי כלכלי-חברתי ,  בראשותו של פרופ' מנואל טרכטנברג .  הוא צפוי להציג בפני השרים גם כוונה לאחד יחידות ולעצור פרויקטים ,  בעקבות הקיצוץ הצפוי . " מרגע שהרמטכ"ל יציג את הנתונים - האחריות עוברת לממשלה ",  הבהיר הגורם , " כל מי שישמע את הנתונים לא יוכל לומר אחרי מלחמה 'לא ידעתי' .  זו דמגוגיה זולה לומר שלא יעלו על כביש 6 .  תחושת מסוגלות מייצרים באימונים שעולים לנו הרבה מאוד כסף .  ההחלטות יהיו כבדות משקל וידרשו לחלוקה מחודשת בין המילואים לסדיר ".  
בשבוע שעבר ,  לאחר קבלת מסקנות ועדת טרכטנברג ,  הגיעו משרדי האוצר ,  הביטחון ומשרד ראש הממשלה להסכמה על קיצוץ של שני מיליארד שקלים מתקציב הביטחון .  גורם בכיר המצוי בפרטי ההחלטה המתגבשת הבהיר כי הרמטכ"ל גנץ הבין כי אין מנוס מקיצוץ משמעותי ,  וכעת מתנהלים מגעים על האופן בו יקוצץ התקציב .  עוד נודע ,  כי הקיצוץ יידחה ככל הנראה בשנה ,  וזאת על מנת להבטיח היערכות ראויה מצד צה"ל .
 בתוך כך ,  החליטה הממשלה ,  לאחר למעלה משנה של אי בהירות ,  לתקצב בעשרות מיליוני שקלים לשנה את המשרד להגנת העורף ,  בראשו עומד השר מתן וילנאי .  יצוין ,  כי עד כה תקציב המשרד נגרע מתקציב משרד הביטחון .
 לפניות לכתב :  amirbohbot@walla.com

הקיצוץ בביטחון :  פחות טנקים ,  תחמושת וגדרות
על רקע האפשרות לקצץ בתקציב הביטחון בעקבות מסקנות ועדת טרכטנברג ,  צפוי הרמטכ"ל להציג בפני הממשלה את  " הקווים האדומים "  של צה"ל ,  אך גם את המקומות מהם ניתן יהיה לקצץ

