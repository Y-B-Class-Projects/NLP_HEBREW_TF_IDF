נתניהו : " זהותנו הלאומית ההיסטורית מקבלת היום ביטוי משמעותי "
 לקראת ההכרזה של נשיא ארה"ב טראמפ על ירושלים כבירת ישראל ,  אמר ראש הממשלה כי  " הזהות הזו מקבלת ביטויים חשובים בכל יום ,  אבל במיוחד היום ".  בכיר בבית הלבן : " זו הכרה במציאות "
 ראש הממשלה בנימין נתניהו אמר היום  ( רביעי )  כי  " הזהות ההיסטורית הלאומית שלנו מקבלת ביטויים חשובים בכל יום ,  אבל במיוחד ביום הזה ",  זאת על רקע כוונת נשיא ארצות הברית דונלד טראמפ להכיר בירושלים כבירת ישראל ,  ולהודיע על כוונתו להעביר אליה את השגרירות האמריקנית בארץ .  בסרטון שהעלה לעמוד הפייסבוק שלו ,  הוסיף נתניהו : " יהיה לי משהו להוסיף לזה בהמשך היום ,  בנושא שקשור בירושלים ". 
בכיר בבית הלבן אמר הלילה כי טראמפ יישא הערב ב-20:00 נאום בנושא .  לדברי הבכיר , " אנחנו רואים זאת הכרה במציאות .  גם מבחינה היסטורית ,  זו הבירה של העם היהודי ושל האמונה היהודית מימים ימימה .  גם בעת המודרנית ,  זה מקום מושבה של הממשלה ,  של כמעט כל משרדי הממשלה ושל בית המשפט העליון ".  
לקריאה נוספת:טראמפ הודיע לאבו מאזן ולמלך ירדן :  בכוונתי להעביר את השגרירותגורמי ביטחון הזהירו את נתניהו וארה"ב :  שינוי המצב בירושלים יביא להתלקחותהקו האדום של אבו מאזן :  טראמפ נוגע בירושלים - וישראל זו שתשלם 
במקביל ,  בניסיון לרכך את ההתנגדות הפלסטינית למהלך ,  הנשיא טראמפ צפוי להודיע לראשונה מאז נכנס לתפקידו על תמיכה עקרונית בפתרון שתי המדינות . " עיכוב ההכרה בירושלים כבירת ישראל לא תרם דבר לקידום השלום בשני העשורים האחרונים ",  אמר הבכיר בממשל בתדריך שכינס הבית הלבן לקראת ההכרזה הצפויה . " הנשיא טראמפ מוכן לתמוך בפתרון שתי המדינות לסכסוך ,  אם שני הצדדים יסכימו על כך .  הוא גם מכיר בכך שהגבולות הספציפיים של הריבונות הישראלית בירושלים ייקבעו במשא ומתן ".  

נתניהו : " זהותנו הלאומית ההיסטורית מקבלת היום ביטוי משמעותי "
 לקראת ההכרזה של נשיא ארה"ב טראמפ על ירושלים כבירת ישראל ,  אמר ראש הממשלה כי  " הזהות הזו מקבלת ביטויים חשובים בכל יום ,  אבל במיוחד היום ".  בכיר בבית הלבן : " זו הכרה במציאות "
 
