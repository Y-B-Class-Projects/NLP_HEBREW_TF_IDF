הבית הלבן : " המסמכים האיראניים מספקים מידע חדש ומשכנע "
 בבית הלבן אמרו כי המסמכים שנתניהו הציג עולים בקנה אחד  " עם מה שארה"ב ידעה זמן רב :  איראן ניסתה להסתיר את תכנית הנשק הגרעיני שלה מהעולם ".  שר החוץ האמריקני אמר כי הם  " מראים שההסכם לא מבוסס על שקיפות אלא על שקרים "
 בבית הלבן התייחסו הלילה  ( שלישי )  לחשיפת ארכיון הגרעין של איראן בידי ראש הממשלה בנימין נתניהו בנאומו אתמול . " המידע מספק פרטים חדשים ומשכנעים על מאמציה של איראן לפתח נשק גרעיני ",  אמרו בבית הלבן . " מידע זה עולה בקנה אחד עם מה שארצות הברית ידעה מזה זמן רב :  לאיראן הייתה תכנית נשק גרעיני והיא ניסתה ונכשלה להסתיר זאת מן העולם ומאזרחיה שלה ".  
עוד הוסיפו כי הוכח שהמשטר האיראני היה מעוניין בנשק הרסני שיופנה כלפי שכנותיה של איראן ומדינות נוספות ,  וכי אסור שלאיראן יהיה נשק גרעיני אי פעם . " ארצות הברית מודעת למידע אשר פורסם על ידי ישראל וממשיכה לבחון אותו בעיון ",  ציינו בבית הלבן .
 עוד בוואלה !  NEWS:מופע האשליות של נתניהו :  הר המסמכים שהוליד עבר"תיאטרון פוליטי ":  כך סיקרו בעולם את נאום  " הארכיון האטומי "  של נתניהוטראמפ על נאום נתניהו :  ההסכם עם איראן גרוע ;  מעשיה לא מקובלים עליי 
שר החוץ האמריקני ,  מייק פומפאו ,  הצהיר כי המידע שהציג נתניהו מוכיח כי איראן ניסתה להונות את העולם . " במשך שנים ,  האיראנים התעקשו בפני העולם שהם מעוניינים בגרעין לצרכי שלום ",  מסר פומפאו .
" המסמכים שישראל השיגה מוכיחים מעבר לכל ספק שאיראן לא סיפרה את האמת ",  כתב פומפאו ,  שציין כי יצא לו לעבור באופן אישי על מסמכים רבים ,  ואמר כי מומחי מודיעין אמריקניים עוסקים כעת בניתוח המידע ותרגומו מפרסית .  לדבריו ,  עבודת העיבוד הזו תימשך עוד חודשים ארוכים . " אנחנו מעריכים שהמסמכים אותם סקרנו הם אותנטיים ",  אמר שר החוץ האמריקני .  
לטענתו , " המסמכים מוכיחים שאיראן ניהלה בחשאי במשך שנים תכנית נשק גרעיני .  איראן ניסתה לפתח נשק גרעיני ומערכות טילים מתאימות .  איראן הסתירה מן העולם ומן הסוכנות הבינלאומית לאנרגיה אטומית את ארכיון הגרעין שלה - עד היום ".  
הוא אמר כי לרפובליקה האסלאמית היו הזדמנויות רבות למסור את המסמכים הללו לפקחי הסוכנות הבינלאומית לאנרגיה אטומית ,  ולהודות כי ניסתה לפתח נשק גרעיני ,  אך במקום זאת  " הם שיקרו שוב ושוב ".  פומפאו הוסיף כי איראן שיקרה גם למעצמות איתן נשאה ונתנה על הסכם הגרעין , " מה שמראה שההסכם לא מבוסס על שקיפות ורצון טוב אלא על שקרים ".  
הוא ציטט קטע מהסכם הגרעין שלפיו איראן  " לא תפתח תחת שום נסיבות נשק גרעיני ",  ואמר כי  " ההונאה האיראנית אינה עולה בקנה אחד עם התחייבות זו ".  
עוד הוסיף פומפאו : " אנחנו מעריכים מה משמעות המסמכים האיראנים הסודיים בכל הנוגע לעתיד הסכם הגרעין ".  פומפאו הוסיף כי זו הייתה טעות לקבוע תאריך תפוגה להסכם ,  ותהה : " מדוע שאיראן תסתיר חצי טון של מסמכי נשק גרעיני בזמן שהיא ממלאת את ההסכם ?  ". 
הוא סיכם את דבריו בכך שאמר : " תאריך היעד של ה-12 במאי מתקרב .  אני אתייעץ עם בנות בריתנו באירופה לגבי מה הנתיב הנכון ביותר להתקדם לאור מה שאנחנו יודעים על ניסיונות העבר של איראן להשיג נשק גרעיני ולהונות את העולם ".  

הבית הלבן : " המסמכים האיראניים מספקים מידע חדש ומשכנע "
 בבית הלבן אמרו כי המסמכים שנתניהו הציג עולים בקנה אחד  " עם מה שארה"ב ידעה זמן רב :  איראן ניסתה להסתיר את תכנית הנשק הגרעיני שלה מהעולם ".  שר החוץ האמריקני אמר כי הם  " מראים שההסכם לא מבוסס על שקיפות אלא על שקרים "
 
