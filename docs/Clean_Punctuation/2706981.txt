היועץ המדיני החדש של נתניהו :  השגריר באו"ם לשעבר
דורי גולד ,  הנחשב לאחד האנשים המקורבים ביותר לנתניהו ,  מונה לתפקיד  " יועץ מיוחד ליחסי ישראל-ארה"ב ".  גולד שימש בעבר כיועצו המדיני של נתניהו ועמדותיו נחשבות ניציות
ראש הממשלה ,  בנימין נתניהו ,  החליט למנות את שגריר ישראל באו"ם לשעבר ,  דורי גולד ,  ליועץ מיוחד לענייני יחסי ישראל-ארה"ב .  הודעה על המינוי עלתה אתמול  ( חמישי )  לאתר מינהל הרכש הממשלתי .  על פי ההודעה ,  גולד ישתכר כ-200 אלף שקלים בשנה ,  ויועסק כיועץ חיצוני עבור המטה לביטחון לאומי במשרד ראש הממשלה .  גולד יחל את עבודתו ב-1 בינואר 2014 ,  ויספק שירותי ייעוץ לכל אורך שנת 2014 ,  שבסופה יוכל נתניהו להאריך את חוזהו .
 עוד בוואלה !  חדשות:שר האוצר לשעבר של לבנון חוסל בפיגוע בביירותייאוש בגדה : " מדברים על להיות שהידים כי אין משהו אחר"בוקר קטלני בכבישים :  שניים נדרסו למוות במרכז
גולד נחשב זה שנים לאחד האנשים המקורבים ביותר לראש הממשלה נתניהו ,  והוא אף כיהן כיועצו המדיני בשנים 1996-1997 ,  במהלך כהונתו הראשונה של נתניהו כראש ממשלה .  נתניהו מינה אותו בהמשך לשגריר ישראל באו"ם ,  תפקיד בו כיהן בשנים 1997-1999 .  בשנת 2000 הקים גולד את  " המרכז הירושלמי לענייני ציבור ומדינה ",  מכון מחקר שקידם לאורך השנים עמדות שהיו מזוהות עם נתניהו ,  הן בנושא האיראני והן בנושא הפלסטיני .  
בעיתון  " הארץ ",  שם דווח לראשונה על המינוי ,  נכתב כי גולד ישמש בפועל כיועצו המדיני של נתניהו ,  במקום רון דרמר ,  שמילא את התפקיד בכהונתו הקודמת של נתניהו ומונה לאחרונה לשגריר ישראל בוושינגטון .  גולד עצמו ,  כמו גם גורמים בסביבתו של נתניהו ,  מעדיפים בינתיים להגדיר את תפקידו המיועד כפי שהוא מוצג באתר מינהל הרכש הממשלתי ,  כתפקיד זמני של יועץ חיצוני לענייני יחסי ישראל-ארה"ב .  גולד שימש בשנים 2001-2003 כיועץ חיצוני עבור ראש הממשלה אריאל שרון ,  אך הוא נחשב זה שנים רבות לאיש אמונו של נתניהו .  בכהונתו הקודמת של נתניהו כראש ממשלה ,  וגם בכהונה הנוכחית ,  הוא לא נשא תפקיד רשמי כלשהו ,  אך למרות זאת הצטרף מספר פעמים לטיסות מדיניות של נתניהו ,  כולל טיסתו האחרונה לארה"ב ,  שבמהלכה נועד נתניהו עם הנשיא אובמה ונאם בפני מליאת עצרת האו"ם .  
עמדותיו של גולד בנושא הפלסטיני נחשבות ניציות ,  ונמצאות ימין להצהרות הפומביות של נתניהו לפיהן הוא מוכן לפיתרון של שתי מדינות לשני עמים .  בנושא שעומד כיום במוקד המשא ומתן הישראלי-פלסטיני - הסדרי הביטחון - עמדתו של גולד הינה שישראל צריכה לסרב בתוקף לכל הצעה להצבת כוחות בינלאומיים בבקעת הירדן ,  כולל כוחות אמריקניים .  במאמר שפרסם לפני כחודשיים בוואלה !  חדשות הזהיר גולד כי אם יוצבו בבקעה כוחות בינלאומיים ,  הם ייכשלו בתפקידם ו"זה ייגמר כמו בלבנון ".  

היועץ המדיני החדש של נתניהו :  השגריר באו"ם לשעבר
דורי גולד ,  הנחשב לאחד האנשים המקורבים ביותר לנתניהו ,  מונה לתפקיד  " יועץ מיוחד ליחסי ישראל-ארה"ב ".  גולד שימש בעבר כיועצו המדיני של נתניהו ועמדותיו נחשבות ניציות

