מזכ"ל האו"ם יערוך בסוף החודש ביקור ראשון בישראל וברשות הפלסטינית
הביקור יחל ב-28 באוגוסט ויימשך שלושה ימים .  במהלכו צפוי המזכ"ל אנטוניו גוטרש להיפגש עם נתניהו ,  ריבלין וליברמן .  בנוסף ,  הוא יבקר ברצועת עזה וייפגש עם אבו מאזן ברמאללה
מזכ"ל האו"ם ,  אנטוניו גוטרש ,  יגיע בסוף החודש לביקור בישראל וברשות הפלסטינית ,  בפעם הראשונה מאז שנכנס לתפקיד .  הביקור יחל ב-28 באוגוסט ויימשך שלושה ימים ,  במהלכם יבקר גם ברצועת עזה .  גוטרש צפוי להיפגש עם ראש הממשלה בנימין נתניהו ,  עם הנשיא ראובן ריבלין ועם שר הביטחון אביגדור ליברמן .  בנוסף ,  הוא ייסע לרמאללה כדי להיפגש עם יו"ר הרשות הפלסטינית אבו מאזן .
 שגריר ישראל באו"ם ,  דני דנון ,  אמר לסוכנות הידיעות הצרפתית כי הביקור יאפשר לגוטרש  " לבנות מערכת יחסים "  עם ראש הממשלה נתניהו . " אנחנו מאוד שמחים על הביקור הזה ",  אמר דנון . " זו הזדמנות מצוינת למזכיר הכללי לחוות את ישראל ,  לפגוש את המנהיגים ולהבין את האתגרים שישראל ניצבת בפניהם יום ולילה ". 
השגריר הפלסטיני באו"ם ,  ריאד מנסור ,  תיאר את הביקור הקרב כ"בעל חשיבות רבה ",  ואמר שהוא מעיד על כך שהאו"ם מעוניין להגביר את העיסוק במצוקתם של הפלסטינים . " האו"ם מעורב מאז היווסדו בשאלת פלסטין ויישאר מעורב עד שהשאלה תיפתר על כל היבטיה ,  על בסיס המשפט הבינלאומי ",  הוסיף מנסור .
 מאז שהחליף את באן קי-מון ב-1 בינואר ,  גוטרש היה זהיר בגישתו לסכסוך הישראלי-פלסטיני ,  בין היתר בעקבות ההאשמות מצד ארצות הברית כי האו"ם מוטה נגד ישראל .  במרץ האחרון דרש גוטרש לגנוז דוח שחובר על ידי גוף של האו"ם ,  לאחר שבו הואשמה ישראל כי היא מפעילה משטר אפרטהייד נגד הפלסטינים .  

מזכ"ל האו"ם יערוך בסוף החודש ביקור ראשון בישראל וברשות הפלסטינית
הביקור יחל ב-28 באוגוסט ויימשך שלושה ימים .  במהלכו צפוי המזכ"ל אנטוניו גוטרש להיפגש עם נתניהו ,  ריבלין וליברמן .  בנוסף ,  הוא יבקר ברצועת עזה וייפגש עם אבו מאזן ברמאללה

