מאיר דגן התבקש להחזיר מיד את דרכונו הדיפלומטי
נקמה על הביקורת שמתח ?  גורמים מדיניים דרשו מראש המוסד לשעבר להשיב במהרה את הדרכון המעניק חסינות והטבות למחזיקו ,  שלא כנהוג .  לשכת רה"מ : " על מי שסיים את שירותו להחזיר את הדרכון "
 ראש המוסד לשעבר ,  מאיר דגן ,  התבקש על ידי גורמים מדיניים להחזיר את הדרכון הדיפלומטי שברשותו באופן מיידי ,  שלא כנהוג .  ככל הנראה ,  הבקשה נעשתה בעקבות הביקורת שמתח דגן על התנהלותם של ראש הממשלה ,  בנימין נתניהו ,  ושר הביטחון ,  אהוד ברק וקריאתו להימנע מתקיפה צבאית ישראלית באירן .  כך דווח אמש  ( ראשון )  בערוץ 2 .  
לפי הדיווח ,  דגן ביקש להשאיר את הדרכון ברשותו לתקופה נוספת ,  בשל מספר נסיעות מתוכננות לחו"ל ,  אך נענה בשלילה והתבקש להשיב את הדרכון באופן מיידי .  
הדרכון הדיפלומטי אינו נותן יוקרה בלבד ,  אלא מעניק למי שמחזיק בו גם חסינות ושורה של הקלות .  מבדיקה של מקרים דומים בעבר עולה ,  כי בדרך כלל נהוג להשאיר את הדרכון הדיפלומטי בידי מי שסיים את שירותו ,  ולהמתין עד שיפוג תוקפו .  
מלשכת ראש הממשלה נמסר בתגובה ,  כי  " משרד החוץ אישר לדגן ,  עם סיום תפקידו ולפנים משורת הדין ,  להישאר תקופה נוספת עם הדרכון בשל מספר נסיעות אותן ביקש לבצע .  רק בסיומן הוא יחזיר את הדרכון הדיפלומטי .  יש לציין כי הנוהל קובע כי כל אדם המסיים את תפקידו הדיפלומטי חייב להשיב את הדרכון לאלתר ".  
יו"ר הועדה לביקורת המדינה ,  ח"כ יואל חסון ,  אמר בתגובה לדברים כי  " מדובר במסע נקמנות והתחשבנות עם מי שהיה מראשי המוסד הטובים של המדינה הזו ,  שלילת הדרכון אף מסכנת את ביטחונו של דגן ומונעת ממנו את ההגנה הבסיסית של דיפלומטיה בינלאומית בכל סיטואציה שיכולה לקרות לו בנסיעה לחו"ל ,  זו התנהגות שאינה מצופה מראש ממשלה ומטרתה לפגוע אישית בדגן ולהגביל את פעולותיו .   כאמור ,  לפני כחודש נשא דגן דברים באוניברסיטת תל אביב ,  בהם תקף את הדרג המדיני ,  וציין כי  " לפעמים שכל והחלטה טובה לא קשורים להיותך דרג נבחר ".  דגן התייחס בדבריו גם לתקיפה ישראלית אפשרית באירן ,  ואמר כי  " זו צריכה להיות אופציה אחרונה בהחלט ".  כמו כן ,  ציין דגן כי על ישראל לתמוך ביוזמה הסעודית לחידוש המשא ומתן בין ישראל לפלסטינים .  דבריו נתפשו כביקורת על תפקודם של נתניהו וברק ,  ועוררו סערה פוליטית .
 בנוסף לכך ,  בראיון שהעניק ל"ידיעות אחרונות "  אמר דגן כי  " החלטתי לדבר כי כשהייתי בתפקיד .  דיסקין ,  אשכנזי ,  ואני יכולנו לבלום כל הרפתקה אפשרית .  עכשיו אני חושש שאין מי שיעצור את ביבי וברק ". 
עוד בפרשת דגן :
 ברק נגד דגן :  לא נבון לחלוק מחשבות עם הציבור"דגן נפוח ,  מחבל במדינה ורוצה להפיל את רה"מ "
 עדכון ראשון :  20:13

מאיר דגן התבקש להחזיר מיד את דרכונו הדיפלומטי
נקמה על הביקורת שמתח ?  גורמים מדיניים דרשו מראש המוסד לשעבר להשיב במהרה את הדרכון המעניק חסינות והטבות למחזיקו ,  שלא כנהוג .  לשכת רה"מ : " על מי שסיים את שירותו להחזיר את הדרכון "
 
