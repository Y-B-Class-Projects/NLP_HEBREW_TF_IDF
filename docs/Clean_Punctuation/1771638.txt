אלמנת אסון הכרמל לשרה נתניהו :  איפה בעלך ? 
רעיית רה"מ ערכה ביקור ניחומים אצל מספר משפחות שיקיריהן נספו בשריפה בכרמל .  אלמנתו של תנ"צ ליאור בוקר תהתה מדוע רה"מ נמנע מהגעה לביקור ניחומים וקיבלה תשובה שמדובר בביקור פרטי
 ( צילום :  שלומי גבאי .  עריכת וידאו :  דורון שטיין ) 
רעיית ראש הממשלה ,  שרה נתניהו ,  קיימה היום  ( חמישי )  מספר ביקורי ניחומים בבתיהם של משפחות שיקיריהן שנספו באסון השריפה בכרמל לפני כשלושה שבועות .
 נתניהו הגיעה לפרדס חנה ,  לביקור ניחומים בבית משפחתה של נאווה בוקר ,  אלמנתו של קצין המשטרה תת-ניצב ליאור בוקר ,  שנספה אף הוא באסון .  בוקר תהתה מדוע בעלה של שרה ,  ראש הממשלה בנימין נתניהו ,  לא מגיע בעצמו לביקור ניחומים .  נתניהו הסבירה כי ביקורה במקום הוא פרטי ואינו קשור אליו .
 במהלך הביקור ,  ביקשה נאווה בוקר מנתניהו לסייע לה לעבור את התקופה הקשה מתוקף מקצועה כפסיכולוגית .  נתניהו אמרה לבוקר כי היא תדבר עמה ביחידות ותיתן לה כלים להתמודדות עם הטרגדיה .  לשאלתה של בוקר האם ראש הממשלה הפיק את הלקחים מהאסון וישקם את מערך הכבאות ,  ענתה נתניהו ,  כי היא  " משוכנעת שביבי יעשה כי מה שהוא צריך לעשות ". 
מוקדם יותר הגיעה נתניהו לבית משפחתו של הכבאי דני חייט בעפולה ,  שמת ביום שבת מפצעיו לאחר שנפצע קשה באסון .  נתניהו אמרה כי לאחר שהצליחה לגייס תרומות להשתלות עור עבורו ,  היא קיוותה שדני יחלים ,  אך למרבה הצער חייט נפטר מפצעיו . " הוא היה גיבור וגיבורים כמו דני צריך לנצור ולהנציח ",  אמרה .  
את המשפחה ביקרו גם סגן שר הבריאות יעקב ליצמן וח"כ איתן כבל .  ליצמן אמר כי  " המשפחה של חייט מוכרת כמשפחה של נפגעי טרור .  באתי להוקיר אותם ". 

אלמנת אסון הכרמל לשרה נתניהו :  איפה בעלך ? 
רעיית רה"מ ערכה ביקור ניחומים אצל מספר משפחות שיקיריהן נספו בשריפה בכרמל .  אלמנתו של תנ"צ ליאור בוקר תהתה מדוע רה"מ נמנע מהגעה לביקור ניחומים וקיבלה תשובה שמדובר בביקור פרטי

