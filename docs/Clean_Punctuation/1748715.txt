קריאה לנתניהו :  הצל את העובדים במצפה רמון
תנועת אומ"ץ פנתה לראש הממשלה בבקשה כי יפעל למען עובדות מתפרת העצמאות שבמצפה רמון .  המתפרה עשויה להיסגר בקרוב בשל אי יכולת המפעל לשלם משכורות לעובדות
תנועת אומ"ץ למינהל תקין וצדק חברתי פנתה היום לראש הממשלה ,  בנימין נתניהו ,  בדרישה שיתערב אישית למניעת סגירתה של מתפרת העצמאות במצפה רמון .  
במכתבו של יו"ר הנהלת אומ"ץ ,  אריה אבנרי ,  נאמר כי מתפרת העצמאות ,  המצוייה בקשיים ,  עשויה להיסגר בקרוב בשל אי יכולתו של המפעל לשלם לעובדות את משכורת חודש אוגוסט ל-25 העובדות המועסקות בו .  
אבנרי מתאר בפנייתו את השתלשלות מצבה של המתפרה ,  שהעסיקה בעבר יותר מ-100 תופרות מאיזור הנגב וסיפקה מדים למשרד הביטחון ,  למשטרה ולגופי רבים אחרים .  ב-2000 המתפרה נסגרה מכיוון שהפסיקה להיות רווחית ,  אך לאחר שהעובדות פתחו בשביתה ואף לנו במקום עם בני משפחותיהם במשך שלושה חודשים ,  המשבר נפתר ,  בעזרת יו"ר ההסתדרות דאז ,  עמיר פרץ :  המתפרה נמכרה ל-20 עובדות והפכה לקואופרטיב ,  כאשר כל אחת מהעובדות רכשה מניה ב-5,000 שקל והפכה לבעלים .  ביולי 2010 נקלעה המתפרה למשבר כספי שמנע ממנה להמשיך לממן את ההסעות לעובדות המתגוררות בישובים שונים בנגב .  
אבנרי מציין כי אומ"ץ פנתה באחרונה למשנה לראש הממשלה סילבן שלום שהוא השר לפיתוח הנגב והגליל ולשר התמ"ת בנימין בן אליעזר והיפנתה את תשומת ליבם לבעיה החמורה הקיימת המתפרה וביקשה את עזרתם הדחופה . " לצערנו ,  אזלת ידם של השרים בטיפול בנושא מעידה כמה נדחקים לשוליים הנושאים החברתיים ובתוכם מעגל האבטלה ההולך וגדל ",  נאמר בפנייה .  
עוד אומר אבנרי כי ראש המועצה המקומית במצפה רמון ,  פלורה שושן ,  טרם כינסה את המועצה לישיבה שלא מן המניין כדי לדון באפשרות של מתן פטור לארנונה למתפרה ,  אף כי על פי החוק עליה לכנס את המועצה תוך שבוע ימים מהיום שבו הוגשה לה דרישה בעניין זה בכתב ,  מועד שכבר חלף .  

קריאה לנתניהו :  הצל את העובדים במצפה רמון
תנועת אומ"ץ פנתה לראש הממשלה בבקשה כי יפעל למען עובדות מתפרת העצמאות שבמצפה רמון .  המתפרה עשויה להיסגר בקרוב בשל אי יכולת המפעל לשלם משכורות לעובדות

