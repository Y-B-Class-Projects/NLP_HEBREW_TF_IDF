ברק ובגין בראש צוות שייפקח על ההקפאה
הצוות החדש יעקוב אחר יישום ההחלטה על הקפאת הבנייה בגדה תוך התחשבות בצרכי המתנחלים .  חברים בו גם מזכיר הממשלה ,  צבי האוזר ,  ומתאם פעולות הממשלה בשטחים ,  האלוף איתן דנגוט
 ( צילום ארכיון :  גדעון צנטנר ,  עריכת וידאו :  לירז ליבנה ) 
על רקע מחאת המתנחלים ,  הורה אמש  ( שישי )  ראש הממשלה בנימין נתניהו להקים צוות חדש שייפקח על יישום הקפאת הבנייה בהתנחלויות .  בראש הצוות יעמדו שר הביטחון אהוד ברק והשר בני בגין .  הצוות ייבחן כיצד ליישם את ההקפאה בגדה תוך התחשבות בצרכי המתנחלים .  בין השאר ייבדקו טענות המתנחלים ,  ויגובשו פתרונות נקודתיים לבעיות .  חברי הצוות נועדו אתמול לראשונה .  בצוות חברים גם חברים בו גם מזכיר הממשלה ,  צבי האוזר ,  ומתאם פעולות הממשלה בשטחים ,  האלוף איתן דנגוט .
 מאז הכריז נתניהו על הקפאת בנייה בת עשרה חודשים בשטחים ,  פתחו המתנחלים במאבק נגד היוזמה ,  ואף מנעו כניסת פקחים שניסו לחלק צווי הקפאה ביישובים שונים בגדה .  המתנחלים טענו שהממשלה לא נתנה התראה ממושכת דיו שתאפשר למתנחלים להתמודד עם ההקפאה והשלכותיה .
 השר בני בגין ,  שנבחר לעמוד בראש הצוות יחד עם השר ברק ,  תמך בהחלטה על ההקפאה  .  לפני כעשרה ימים ,  התייחס למהלך בחיוב . " לא הסתרתי את דעתי כבר זמן רב .  כל הציפורים על העצים צייצו שיש כוונה מסוימת לקבל על עצמנו מגבלות על הבנייה לתקופה קצובה כך שאין בזה חידוש ".  
לדבריו , " הסיבה העיקרית לתמיכתי היא שלא מדובר בהקפאה .  דירות לאלפיהן ימשיכו להיבנות ביהודה ושומרון .  המגבלה נוגעת לכך שלא יאשרו רישיונות בנייה חדשים אבל יבנו גם דירות וגם מבני ציבור .  ההגבלה היא קצובה בזמן מסוים ובתום התקופה ,  תתחדש הבנייה בהתאם למדיניות שהייתה נקוטה בידי ממשלות קודמות .  ההחלטה היא לא תוצאה של לחץ אמריקאי ,  אלא החלטה חד צדדית של ישראל ". 

ברק ובגין בראש צוות שייפקח על ההקפאה
הצוות החדש יעקוב אחר יישום ההחלטה על הקפאת הבנייה בגדה תוך התחשבות בצרכי המתנחלים .  חברים בו גם מזכיר הממשלה ,  צבי האוזר ,  ומתאם פעולות הממשלה בשטחים ,  האלוף איתן דנגוט

