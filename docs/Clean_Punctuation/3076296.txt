תיק 2000 :  שלדון אדלסון ורעייתו מרים מסרו עדות במשרדי להב 433
המיליארדר ובעליו של העיתון  " ישראל היום "  העיד בפעם השניה במסגרת הפרשה ,  שעניינה קשריו עם ראש הממשלה בנימין נתניהו ,  והמגעים שהאחרון ניהל לכאורה עם מו"ל  " ידיעות אחרונות ".  לרעייתו מרים זו הייתה העדות הראשונה
המיליארדר ובעליו של העיתון  " ישראל היום "  שלדון אדלסון ורעייתו מרים העידו היום  ( שני )  במשרדי להב 433 במסגרת חקירת פרשה 2000 .  אדלסון מסר במשך ארבע שעות את עדותו ,  בפעם השנייה במסגרת הפרשה ,  שעניינה קשריו עם ראש הממשלה בנימין נתניהו ,  והמגעים שהאחרון ניהל לכאורה עם מו"ל  " ידיעות אחרונות "  ארנון  ( נוני )  מוזס .  רעייתו יצאה כשעה לפניו מסרה עדות לראשונה .
 לפני כחודש הגיע אדלסון למשרדי להב 433 כדי למסור את עדותו הראשונה במסגרת חקירת התיק .  בני הזוג הגיעו לישראל במקביל לביקור נשיא ארצות הברית דונלד טראמפ ולרגל אירועי יום ירושלים .  גורמים במשטרה שמעורים בפרטי החקירה סבורים כי עדותו של אדלסון תהיה משמעותית להתקדמות בחקירה .  גם עדותה של רעייתו מרים נחשבת  " חיונית "  לחקירה ,  שכן היא מעורבת יותר בכל הקשור לעיתון  " ישראל היום ".  במשטרה הבהירו כי בני הזוג אינם חשודים בשום עבירה .
 לקריאה נוספת:פרסום ראשון :  המיליארדר שלדון אדלסון מסר עדות בלהב 433יעלון על תיק הצוללות : " אין ספק שבפרשה הזו הייתה שחיתות כבדה"פרקליט המדינה : " הלוואי שהיה אפשר לסיים את חקירות נתניהו מהר יותר "  
תיק 2000 עוסק בשאלה אם ראש הממשלה קידם בשיחותיו עם מוזס מהלך שיביא לפגיעה ב"ישראל היום ",  באמצעות הצעת החוק הקרויה על שם העיתון החינמי ,  בתמורה לסיקור חיובי ב"ידיעות אחרונות "  לפני הבחירות בשנת 2015 .  מתמלולי השיחות בין השניים שנחשפו בתחילת השנה בחדשות 2 עלה כי מוזס ביקש לקדם במהרה את המהלך שיצמצם את תפוצתו של העיתון . " אפשר לחוקק את זה ",  טען לכאורה נתניהו ,  אך ציין כי הוא  " רוצה לדבר קודם עם הג'ינג'י  ( אדלסון )  ". 
נתניהו הקפיד להרחיק את עצמו מהקשר ל"ישראל היום "  מאחר שהדבר מהווה עבירה על חוקי מימון מפלגות .  ואולם ,  ברגע שנתניהו הוקלט במהלך משא ומתן כזה עם מוזס ,  שלא ברור כמה פעיל היה החלק שנטל בו ,  יהיה לו מאוד קשה להגיד שהיומון הממומן על ידי מקורבו אדלסון פועל כמערכת עיתונאית עצמאית ושאין לו השפעה עליה .
  ( עדכון ראשון 10:50 )  

תיק 2000 :  שלדון אדלסון ורעייתו מרים מסרו עדות במשרדי להב 433
המיליארדר ובעליו של העיתון  " ישראל היום "  העיד בפעם השניה במסגרת הפרשה ,  שעניינה קשריו עם ראש הממשלה בנימין נתניהו ,  והמגעים שהאחרון ניהל לכאורה עם מו"ל  " ידיעות אחרונות ".  לרעייתו מרים זו הייתה העדות הראשונה

