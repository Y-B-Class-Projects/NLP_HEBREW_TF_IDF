עשה לו בית ספר :  שכטמן נתן לנתניהו שיעור בכימיה
ראש הממשלה נפגש היום בלשכתו עם חתן פרס נובל לכימיה ,  פרופ' דן שכטמן .  במפגש בירך נתניהו את שכטמן והבטיח כי ההשקעה בחינוך תניב זוכים נוספים בפרס בעתיד
 ( צילום :  לע"מ ,  עריכה :  טל רזניק ) 
ראש הממשלה בנימין נתניהו נפגש היום  ( חמישי )  בלשכתו עם פרופ' דני שכטמן ,  הזוכה הטרי בפרס נובל לכימיה .  במפגש ,  שהתקיים בלשכת ראש הממשלה בירושלים ,  ביקש נתניהו ללמוד עוד על מחקרו של שכטמן בנושא גבישים וקוואזי-גבישים ,  מחקר אשר זיכה אותו בפרס היוקרתי .  שכטמן נעתר והסביר לו את יסודות הגילוי .  במפגש השתתפו גם נשיא הטכניון ,  פרופ' פרץ לביא ,  שר החינוך גדעון סער ושר המדע והטכנולוגיה ,  פרופ' דניאל הרשקוביץ ,  שהיה בעברו דיקן הפקולטה למתמטיקה בטכניון ואף חיתן את אחד מילדיו של פרופ' שכטמן .  
עוד על פרס נובל 2011הישראלי דן שכטמן מהטכניון זכה בפרס נובל לכימיה"זהות הזוכה בפרס נובל לשלום - ברורה מאליה"תומאס טראנסטרמר זכה בפרס נובל לספרותהוכרז כזוכה בפרס נובל לרפואה - אבל מת ביום שישינובל עשירי לישראל :  כל הזוכים בפרס היוקרתי
שכטמן העניק במתנה לנתניהו את העניבה המיוחדת שעוצבה לכבודו בטכניון ,  עליה מצוירים הגבישים הקוואזי-מחזוריים ,  נושא מחקרו של שכטמן .
 במהלך הפגישה בירך נתניהו את הזוכה הטרי והכריז כי הוא מבטיח שיהיו ישראלים רבים נוספים שיקטפו פרסי נובל נוספים בתחומים השונים ,  בזכות השקעתו בחינוך .  הוא ציין כי במסגרת התקציב הדו-שנתי אושרה תוספת של 7.5 מיליארד שקלים לתקציב ההשכלה הגבוהה ,  וכי נפתחו השנה ארבעה מרכזי מצוינות באוניברסיטאות ,  במטרה להשיב מדענים אשר עזבו את ישראל .  עוד הכריז כי שישה מרכזים נוספים צפויים להיפתח ,  וכי תוצאות מבחני המיצ"ב ,  שפורסמו השבוע ,  העידו על הציונים הטובים ביותר בחמש השנים האחרונות במקצועות המדע והטכנולוגיה .
 מוקדם יותר היום נפגש פרופ' שכטמן עם שגרירת שבדיה בישראל ,  אלינור המרשלד ,  אשר בירכה אותו על הזכייה ואמרה כי  " הזכייה עוררה התעניינות עצומה בעבודתו של פרופ' שכטמן בקרב הציבור הרחב והסטודנטים בשבדיה ". 

עשה לו בית ספר :  שכטמן נתן לנתניהו שיעור בכימיה
ראש הממשלה נפגש היום בלשכתו עם חתן פרס נובל לכימיה ,  פרופ' דן שכטמן .  במפגש בירך נתניהו את שכטמן והבטיח כי ההשקעה בחינוך תניב זוכים נוספים בפרס בעתיד

