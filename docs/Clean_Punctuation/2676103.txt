בכיר טורקי : " פריצת דרך לנרמול היחסים עם ישראל "
 לדברי גורם בכיר באנקרה ,  השיחות בין הצדדים לסיום המשבר הדיפלומטי בין שתי המדינות קרובות לסיכום .  מוקדם יותר השבוע הוזמן דיפלומט ישראלי לאירוע רשמי בטורקיה
צפו :  קרי מטיל על ישראל וטורקיה את האחריות לשקם את היחסים ,  חודש אפריל 
לקראת פיוס מלא ?  השיחות בין ישראל וטורקיה לסיום המשבר הדיפלומטי בין שתי המדינות קרובות לסיכום ,  כך אמר השבוע גורם בכיר באנקרה .  לדברי הבכיר ,  שצוטט היום  ( חמישי )  בעיתון הטורקי  " זמאן ",   " הדבר אינו צריך להפתיע איש ".  הבכיר הוסיף כי מסתמנת פריצת דרך לקראת נורמליזציה של היחסים בין שתי המדינות . " איני רואה מעצור פוליטי כלשהו העלול להפריע להסדרת היחסים ",  אמר הבכיר .  
מדובר בצעד נוסף בהפשרת היחסים בין שתי המדינות ,  לאחר שבתחילת השבוע ,  לראשונה מאז שראש הממשלה בנימין נתניהו נענה לדרישה של טורקיה והתנצל בפני ראש ממשלתה ,  רג'פ טייפ ארדואן ,  על אירועי משט המאווי מרמרה ב-2010 ,  הוזמן דיפלומט ישראלי בכיר לאירוע רשמי במדינה .  על פי הדיווח בעיתון הטורקי  " הורייט ",  הממונה על השגרירות באנקרה ,  יוסף לוי ספרי ,  הוזמן בסוף השבוע על ידי לשכת הנשיאות לקבלת פנים לציון יום הניצחון ,  חג לציון היום שבו הסתיים הקרב שסיים את מלחמת העצמאות הטורקית ,  ב-1922 .
 בחודש אפריל פתחו נציגים רשמיים משתי המדינות בשיחות שעסקו בפיצוי משפחות ההרוגים בפשיטת חיל הים הישראלי על המאווי מרמרה .  מדובר באחד התנאים שהציבה ממשלת טורקיה לשיקום היחסים עם ישראל .  המגעים התאפשרו בעקבות שיחת טלפון בתיווך אמריקני שנערכה בחודש מרץ בין נתניהו וארדואן לקראת סוף ביקור נשיא ארה"ב ברק אובמה בישראל .  
במהלך השיחה הבהיר נתניהו בפני ארדואן כי התוצאות הטרגיות של משט המאווי מרמרה לא היו מכוונות ,  התנצל על הטעויות המבצעיות שהיו באירוע הפשיטה על הספינה ,  וכן הביע צער על פגיעה ואובדן של חיי אדם .  לאור החקירה הישראלית של התקרית שהצביעה על כמה טעויות מבצעיות ,  הביע נתניהו התנצלות כלפי העם בטורקיה על כל טעות שיכלה להוביל לאובדן חיי אדם .
 בעקבות הפשיטה על הספינה הטורקית שעשתה את דרכה לרצועת עזה ,  החזירה טורקיה את שגרירה בתל אביב וסילקה את מקבילו הישראלי באנקרה .  בין השאר דרשה טורקיה התנצלות רשמית מצד ישראל ,  פיצוי למשפחות ההרוגים והסרת המצור מעל רצועת עזה .
 
בכיר טורקי : " פריצת דרך לנרמול היחסים עם ישראל "
 לדברי גורם בכיר באנקרה ,  השיחות בין הצדדים לסיום המשבר הדיפלומטי בין שתי המדינות קרובות לסיכום .  מוקדם יותר השבוע הוזמן דיפלומט ישראלי לאירוע רשמי בטורקיה

