בהפרש של 48 שעות :  נתניהו ייחקר ומשפטה של רעייתו ייפתח
ביום שישי צפוי ראש הממשלה להיחקר במסגרת השלמות חקירה בתיקי 1000 ו-2000 .  בראשון יחל משפטה של שרה נתניהו במסגרת פרשת המעונות שבמסגרתה הואשמה כי פעלה לנפח הוצאות כשהזמינה ארוחות יוקרה למעון . " יהיו קרבות קשים בבית המשפט ",  אמר מקורב למשפחה לוואלה !  NEWS
משפטה של שרה נתניהו ,  רעייתו של ראש הממשלה בנימין נתניהו ייפתח ביום ראשון בבית משפט השלום בירושלים בפרשת המעונות .  נתניהו נאשמת כי פעלה לנפח הוצאות כשהזמינה למעון ראש הממשלה ארוחות ממסעדות יוקרה ביותר מ-350 אלף שקל תוך עקיפה מכוונת של הנוהל שאוסר הזמנת מזון כשבמעון מועסקת מבשלת .
 הדיון לא צפוי לעסוק עדיין באישומים כלפי נתניהו ,  אלא רק בבקשה שהגישה פרקליטות מחוז ירושלים כי התיק יידון בפני הרכב של שלושה שופטים .  נכון להיום משובצת לתיק שופט אחד בלבד - השופט אביטל חן .
 לקריאה נוספת על פרשת המעונות מרמה והפרת אמונים :  כתב אישום הוגש נגד שרה נתניהו בפרשת המעונותנתניהו :  כבר 20 שנה שרומסים את דמותה של שרה ,  שעומדת בכך בגבורה"שהמדינה תשלם על ערוץ האח הגדול ":  עדות ניר חפץ נגד שרה נתניהו 
כתב האישום נגד נתניהו הוגש בחודש יוני .  לפני ואחרי הגשת כתב האישום פורסם כי פרקליטיה - עורכי הדין יעקב וינרוט ,  יוסי כהן ועמית חדד - ניסו להגיע להסדר מול הפרקליטות שיביא לסגירת התיק ,  אולם הצדדים לא הצליחו להגיע להסכמות .  לפי דברים שאמר אמש מקורב למשפחת נתניהו לוואלה ! NEWS עשויים להצביע כי כעת הכיוון הוא שונה . " לנוכח הדברים שעלו בשימוע ",  אמר , " ואיך שהתנהלו השימועים ,  נראה שהולכים להיות קרבות קשים בבית המשפט ". 
לצד נתניהו ,  הגישה הפרקליטות כתב אישום בפרשה גם נגד סמנכ"ל משרד ראש הממשלה עזרא סיידוף ,  בגין עבירות דומות לאלו של שרה נתניהו וכן בגין זיוף בידי עובד ציבור ,  כחלק משתי פרשות נוספות שבהן הוא מועמד לדין - פרשת החשמלאי ופרשת המלצרים .  נתניהו הייתה חשודה גם בהן ,  אך הוחלט שלא להעמידה לדין מאחר שלא היו ראיות לכך שהיא הייתה מודעת למעשיו של סיידוף ,  המושעה מתפקידו .  
48 שעות קודם לכן בנימין נתניהו ייחקר פעם נוספת במסגרת השלמות חקירה בתיקים 1000 ו-2000 .  נתניהו נחקר בפעם הקודמת במהלך חודש אוגוסט ,  אז בתיק 4000 המכונה פרשת בזק במשך כארבע שעות .  חוקרי המשטרה והרשות לניירות ערך הגיעו לביתו של ראש הממשלה לחקירתו השמינית בתיק זה והציגו לו עדויות וממצאים חדשים שנאספו .  פעם גם בעל השליטה בחברת בזק ויו"ר הדירקטוריון שלה לשעבר ,  שאול אלוביץ' נחקר במקביל פעם נוספת .  גם נהגו נדרש לחדר החקירות ושם מסר עדות פתוחה בפרשה .
 לפני כחמישה חודשים העריכו גורמים במשרד המשפטים כי לקראת סוף השנה יחליט היועץ המשפטי לממשלה ,  אביחי מנדלבליט ,  אם להגיש כתב אישום נגד ראש הממשלה בנימין נתניהו .  הכוונה היא גם לתיקים 1000 ו-2000 ,  שבהם כבר הוגשו המלצות המשטרה ,  וגם לתיק 4000 שעדיין נחקר .  כמו כן ,  נשקלת אפשרות לאחד את ההחלטה בתיקים ,  כלומר לא לקבל החלטה לגבי כתב אישום באף תיק עד שניתן יהיה להכריע בכל השלושה .  

בהפרש של 48 שעות :  נתניהו ייחקר ומשפטה של רעייתו ייפתח
ביום שישי צפוי ראש הממשלה להיחקר במסגרת השלמות חקירה בתיקי 1000 ו-2000 .  בראשון יחל משפטה של שרה נתניהו במסגרת פרשת המעונות שבמסגרתה הואשמה כי פעלה לנפח הוצאות כשהזמינה ארוחות יוקרה למעון . " יהיו קרבות קשים בבית המשפט ",  אמר מקורב למשפחה לוואלה !  NEWS

