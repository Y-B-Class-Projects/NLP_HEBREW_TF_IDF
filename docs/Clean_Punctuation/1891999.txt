ליברמן לא מתקפל :  ממשיך להתנגד לקיצוץ הרוחבי
נציגי האוצר ונציגי מפלגתו של שר החוץ לא הגיעו להסכמות בנוגע לתנאים שהציבה ישראל ביתנו כדי לקדם את החלת חוק חינוך חינם מגיל 3 .  ההערכה :  ההצעה לא תעלה להצבעה
לקראת פיצוץ בקואליציה ?  המשא ומתן הלילי בין סיעת ישראל ביתנו לבין נציגי משרד האוצר על חוק חינוך חינם מגיל שלוש הסתיים הלילה  ( ראשון )  ללא תוצאות וההערכה היא שלכן ההצעה לא תעלה להצבעה בישיבת הממשלה היום כפי שהצהיר ראש הממשלה בנימין נתניהו .  בדיונים שקיים הלילה לקראת ישיבת הממשלה אמר נתניהו כי  " ניתן חינוך חינם מגיל 3 לכולם .  לא תהיה אפליה בין מגזר למגזר .  מי שמתנגד לחינוך חינם פוגע בשכבות החלשות ובזוגות הצעירים ". 
האוצר לא הסכים לתנאים שהציבה ישראל ביתנו ,  אותה ייצג במשא ומתן שנמשך עד השעה 3:30 בבוקר שר התיירות ,  סטס מיסז'ניקוב ,  לפיהם סבסוד החינוך מגיל 3 יחול אך ורק על ילדיהם של בני זוג עובדים שעשו שירות צבאי מלא .  לפיכך ,  השותפה הגדולה של הליכוד בקואליציה מתנגדת לחוק שהציע ראש הממשלה ,  כך גם סיעת העצמאות וש"ס .  
במהלך השבוע האחרון החריפה ההתנגדות הנחרצת של סיעות הקואליציה לקיצוץ הרוחבי בתקציבי משרד הממשלה ,  שנועד לממן את תכנית החינוך בעלות של 1.4 מיליארד שקלים .  בסוף השבוע המשיכו המגעים של אנשי משרד ראש הממשלה גם מול הסיעות האחרות המתנגדות :  ש"ס והעצמאות ,  אך המאמצים לא העלו עד כה תוצאות .  במשרד האוצר הדגישו אמש כי המגעים מול אנשי משרד ראש הממשלה נמשכים כל העת ,  וכי מבחינת אנשי האוצר התוכנית תעלה להצבעה היום .
 לפי תכנית ראש הממשלה ,  כבר משנת הלימודים הבאה יוחל חוק חינוך חינם לילדים מגיל 3-4 ,  וכ-250 אלף ילדים ייהנו כבר בשנת 2012 מגנים ציבוריים ומעונות יום .  עוד כוללת התוכנית בניית יותר מ-2,000 גנים ציבוריים ומעונות יום ל-30 אלף ילדים חדשים ,  וסבסוד צהרונים עד השעה 16:00 לגילאי 3 עד 9 ,  וכן של תשלומי הורים במערכת החינוך .  לצורך מימון התוכנית ,  נדרש קיצוץ רוחבי מכל משרד הממשלה בשיעור של כ-4% ,  וכן ייפגעו תכניות ייעודיות במשרדים נוספים ,  בהם במשרדי הרווחה ,  הפנים ,  ביטחון הפנים ,  הנגב והגליל .
 חוק חינוך חינם מגיל שלוש - כותרות האחרונות:גדלה ההתנגדות לקיצוץ רוחבי : " ככה אי אפשר לעבוד"נתניהו :  קיצוץ רוחבי עבור חינוך חינם מגיל שלוש 

ליברמן לא מתקפל :  ממשיך להתנגד לקיצוץ הרוחבי
נציגי האוצר ונציגי מפלגתו של שר החוץ לא הגיעו להסכמות בנוגע לתנאים שהציבה ישראל ביתנו כדי לקדם את החלת חוק חינוך חינם מגיל 3 .  ההערכה :  ההצעה לא תעלה להצבעה

