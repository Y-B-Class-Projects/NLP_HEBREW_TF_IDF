קלינטון : " טראמפ צריך להדאיג כל ישראלי ,  לא משנה מה עמדותיו "
 בריאיון לחדשות ערוץ 2 אמרה המועמדת הדמוקרטית כי  " דונלד טראמפ הוא דובר לא אמין בנוגע לישראל ".  לטענתה ,  בכל יום המועמד הרפובליקני משנה את דעותיו .  בהמשך הדגישה את מחויבותה האישית לישראל : " אבטיח שהיתרון הצבאי האיכותי יישמר "
" דונלד טראמפ הוא דובר לא אמין לגבי העמדות שלו כלפי ישראל "   כך אומרת המועמדת הדמוקרטית הילרי קלינטון בריאיון לחדשות 2 שפורסם הערב  ( חמישי )  . " זה צריך להדאיג כל ישראלי ,  לא משנה מה עמדותיו הפוליטיות בישראל ",  הוסיפה בריאיון ראשון לכלי תקשורת ישראלי במסגרת המרוץ לבית הלבן .  
קלינטון הביעה דאגה ממצב שבו המועמד הרפובליקני ייבחר לנשיא ארצות הברית . " טראמפ כל יום אומר משהו אחר ",  אמרה . " ביום שני הוא היה ניטרלי כלפי ישראל ,  בשלישי הוא היה תומך נלהב ,  ברביעי הוא יאמר אולי שישראל צריכה לשלם על הסיוע הביטחוני שהיא קיבלה כל השנים .  אין שום עקביות והיגיון בהתבטאויות שלו לגבי ישראל .  הן אינן מבוססות על עובדות וייתכן שאנשים לוחשים באוזנו 'תאמר את זה ואת זה' כי זה ירצה אנשים .  אין לו שום ביסוס ולא רגש ,  הניסיון היחיד שלו הוא הצעידה בשדרה החמישית במצעד ביום ישראל ".  
לקריאה נוספת :" מה זה חאלב ?  ":  התשובה המביכה של המועמד לנשיאות ארה"בהתקשורת נלחמת במפלצת שבראה וכל האמצעים כשריםקלינטון : " רפובליקנים רבים מודאגים לגבי טראמפ "  
בריאיון דיברה המועמדת הדמוקרטית על יחסיה עם ראש הממשלה בנימין נתניהו בעבר ,  ואיך הם יהיו אם תיבחר לנשיאה . " אמרתי שמיד שאחר שאושבע לתפקיד ,  אזמין את ראש הממשלה לוושינגטון לצורך פגישות ",  ציינה קלינטון . " אשלח את מומחי הצבא והמודיעין לישראל ,  שייפגשו עם מקביליהם .  זאת אחת התקופות המסוכנות ביותר לאזור ,  לישראל ולכולנו .  אני רוצה לוודא מה עלינו לעשות קודם כל ,  כדי להיות בטוחים שהביטחון יישמר ככל הניתן ,  שהיתרון הצבאי האיכותי יישמר ".  
קלינטון הוסיפה כי  " היחסים בינינו לא נוגעים רק לביטחון ולחתירה אחר פתרון שתי המדינות ,  הם הרבה יותר עמוקים .  הם נוגעים גם לערכים ,  לקשרים כלכליים ,  תרבותיים ,  אהבה לחדשנות ולטכנולוגיה ,  הערכה לזכויות האדם ולכבוד האדם שאנשים צריכים לקבל ,  שנמצאת באמת בלבה של הערכים הדתיים המשותפים שלנו ושל הניסיון הדמוקרטי שלנו ". 
המועמדת הדמוקרטית דיברה גם על יחסי ישראל-ארצות הברית בתקופה האחרונה . " אני באמת מאמינה ששום ממשל עשה יותר למען ביטחון ישראל מממשל אובמה ",  אמרה . " הייתי גאה להיות חלק בזה ,  הגנתי על ישראל ווידאתי שתוכל להגן על עצמה .  תמכתי בישראל באו"ם ,  התנגדתי לחרם והטלת סנקציות .  המדיניות של ממשל אובמה התנהלה בהתאם לרוח של היחסים הקרובים שיש לנו וחייבים להיות לנו ".  
ברקע הדיווחים על מפגש פסגה בין נתניהו ליו"ר הרשות הפלסטינית אבו מאזן במוסקבה ,  סיפרה קלינטון על תהליך השלום בזמן כהונתה כשרת חוץ . " ההחלטה להקפיא את הבנייה בהתנחלויות בזמן כהונתי כשרת החוץ ,  נתנה לנו עשרה חודשים לנסות ללבן שאלות קשות מאוד על גבולות ,  ביטחון וכל הסוגיות הבוערות ",  סיפרה . " היו בעיות בצד הפלסטיני אז כאשר הגענו לפגישות האלה ,  הזמן אזל והקפאת הבנייה לא הוארכה .  היא הסתיימה וחזרנו להתחלה .  אני אגיע לבית הלבן עם ניסיון אישי רב החל ממחויבות עמוקה לישראל יהודית דמוקרטית שחיה בטחה ומחויבות לעשות ככל שביכולתי להעניק תמיכה נוספת לפלסטינים כדי שישיגו את מטרותיהם ". 
קלינטון אמרה כי חלק מהבעיות בסכסוך הישראלי-פלסטיני ניתנות לפתרון וכי  " בעיות אחרות צריך לנהל ".  היא הצהירה גם על מחויבותה לביטחון ישראל . " ביטחון ישראל חשוב לי מאוד ,  אני אוהבת את ישראל עוד מהפעם הראשונה בה ביקרתי בה ב-1991 .  נקודת המוצא שלי היא מחויבות אישית מאוד .  

קלינטון : " טראמפ צריך להדאיג כל ישראלי ,  לא משנה מה עמדותיו "
 בריאיון לחדשות ערוץ 2 אמרה המועמדת הדמוקרטית כי  " דונלד טראמפ הוא דובר לא אמין בנוגע לישראל ".  לטענתה ,  בכל יום המועמד הרפובליקני משנה את דעותיו .  בהמשך הדגישה את מחויבותה האישית לישראל : " אבטיח שהיתרון הצבאי האיכותי יישמר "
 
