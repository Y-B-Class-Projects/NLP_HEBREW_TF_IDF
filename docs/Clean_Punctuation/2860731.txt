עובדי רשות השידור מחכים לביבי
לקראת הדיון בעניינם בוועדת הכלכלה ביום שני הקרוב ,  העובדים ברשות השידור פנו במכתב לראש הממשלה נתניהו ,  המשמש כשר האחראי על הרשות ,  בבקשה דחופה להיפגש עמו : " אין אנו יכולים יותר לשתוק אל מול החלטות שגויות שהתקבלו ומתקבלות "
 עובדים ברשות שידור פנו במכתב לראש הממשלה ,  בנימין נתניהו ,  המשמש השר הממונה על הרשות ,  בבקשה לפרוס בפניו את חששותיהם ולשתף אותו במה שמתרחש בתוך הרשות .
 ביום שני יתקיים בוועדת הכלכלה דיון על המצב ברשות השידור ,  העומדת בפני קריסה ויישום חוק השידור הציבורי .  ואולם ,  העובדים אינם בטוחים שהדיון יוכל להבטיח להם ,  לכל הפחות ,  שבחודש הבא יהיה כסף למשכורות .  במכתבם לנתניהו מבקשים העובדים את התערבותו הדחופה ,  ומציינים : " אין אנו יכולים יותר לשתוק אל מול החלטות שגויות שהתקבלו ומתקבלות ,  החלטות שלטעמנו מובילות את השידור הציבורי לנקודת האל חזור ",  כתבו העובדים ,  והוסיפו : " אין בכוונתנו לשתוק אל מול היד שאישרה ומאשרת בזבוז של עשרות מיליוני שקלים מכספי הציבור ומאידך אין כסף לשכר ". 
בהמשך כתבו : " אנו עדים יום יום למצבה הקטסטרופלי של רשות השידור ולהשלכות הקשות על העובדים המסתובבים במסדרונות תוך דאגה וייאוש הניכרים על פניהם והצער העמוק על עתידם המקצועי ,  כמו גם על מקום עבודתם ". 
בסיום מכתבם לנתניהו ,  שהעתק ממנו נשלח אל שר האוצר משה כחלון ,  מדגישים העובדים כי הם בטוחים שנתניהו לא רוצה להיות האיש שאחראי על פיטורי מאות עובדים ,  וקוראים לו לחזור למתווה הרפורמה ,  כפי שהוביל בעבר בשיתוף ההסתדרות וועדי העובדים ברשות השידור .
" אנחנו מרגישים כמו בני ערובה ,  לא ייתכן שאף אחד לא יודע להגיד לנו מה קורה עם מקום העבודה שלנו .  האם נישאר ?  האם נקבל משכורות בחודש הבא ?  האם יסגרו את רשות השידור ?  המקום קורס ,  ראש הממשלה חייב להבין מה קורה איתנו ",  אמרו עובדים ברשות השידור לוואלה ברנז'ה .
 תגובת לשכת ראש הממשלה לא התקבלה .  

עובדי רשות השידור מחכים לביבי
לקראת הדיון בעניינם בוועדת הכלכלה ביום שני הקרוב ,  העובדים ברשות השידור פנו במכתב לראש הממשלה נתניהו ,  המשמש כשר האחראי על הרשות ,  בבקשה דחופה להיפגש עמו : " אין אנו יכולים יותר לשתוק אל מול החלטות שגויות שהתקבלו ומתקבלות "
 
