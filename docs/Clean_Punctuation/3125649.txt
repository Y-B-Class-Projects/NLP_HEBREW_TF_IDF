נתניהו בישיבת סיעת הליכוד : " חוק המרכולים נכפה עלינו ,  לא ישנה דבר "
 לוואלה !  NEWS נודע כי במהלך ישיבת סיעת הליכוד הערב טען ראש הממשלה כי הצעות החוק האחרונות ,  בהן חוק המרכולים ועונש המוות למחבלים - נכפו על הליכוד בשל ההסכמים הקואליציונים . " אחרי שחוק המרכולים יעבור ,  יראו שאין שום שינוי ",  אמר
ראש הממשלה בנימין נתניהו התייחס הערב  ( שני )  בישיבת סיעת הליכוד למהלכי החקיקה בתקופה האחרונים בכנסת ,  בהם חוק המרכולים ועונש המוות למחבלים .  לוואלה !  NEWS נודע כי נתניהו אמר בישיבה כי סיעת הליכוד נדרשה להעביר חוקים אלו רק בשל ההסכמים הקואליציוניים בין המפלגות . 
" אלה חוקים שנכפו עלינו ,  בין אם אהבנו או לא ,  על ידי הסכמים קואליציוניים וההסכמים האלה באים עכשיו לידי פרעון ",  הצהיר ראש הממשלה . " אני לא מתרגש מזה - יש תופעה כזו .  אתה חותם על הסכם קואליציוני ואז אתה נדרש לממש אותו ".  נתניהו הוסיף כי חוק המרכולים  " לא יציל הרבה ואחרי שהחוק יעבור ,  יסתכלו ויראו שאין שום שינוי .  זה הרבה רחש ומהומה ".  נתניהו התייחס באותה נימה לחוק עונש מוות למחבלים שאושר בקריאה טרומית במליאה בשבוע שעבר .
 לקריאה נוספת:ח"כ שרן השכל בדיון על הרחקתה : " יש לגלגל את העתירה מכל המדרגות"החרדים מגנים על חוק המרכולים : " זו לא כפייה ,  זו שמירה על צביון"פשרה בנוסח חוק המרכולים :  חנויות הנוחות בחוץ - אילת בפנים 
במהלך הישיבה העניק נתניהו גיבוי לצעד שנקט יו"ר הקואליציה דוד אמסלם ,  שהגיש עתירה לבית הדין של התנועה נגד ח"כ שרן השכל - שהצהירה כי לא תתמוך בחוק .  לדבריו ,  החלטתה של השכל אינה דומה לאדם שמצביע  " פעם ב-20 שנה נגד הסיעה ".  לדבריו , " אם אתה מצביע נגד בהצבעה שבגללה הממשלה נופלת זה הרבה יותר חריג .  צריך לדון בכובד ראש מה עושים במקרה כזה ".  
מוקדם יותר בישיבה אמר יו"ר הקואליציה ח"כ דוד אמסלם כי  " מי שלא מצביע עם הממשלה לא צריך להיות בליכוד .  כך אני רואה את הדברים .  פה יש אירוע דרמטי שאנחנו רואים אותו מתקרב לנגד עיננו ,  וככל שהאירוע דרמטי יותר ,  התגובה שלך דרמטית .  מי שגורם לאופציה של הפלת הליכוד מהשלטון ,  לא צריך להיות בליכוד .  יבוא ,  יתכבד ,  ישים מפתחות ויילך הביתה ".  
בפתח הישיבה ,  נתניהו ציין כי בליכוד ממתינים לתשובת האופוזיציה לגבי קיזוז אפשרי ,  בעקבות היעדרותו של ח"כ מוטי יוגב שיושב שבעה על אמו . " אני רוצה לשלוח בשמכם תנחומים לחברנו מוטי יוגב ",  אמר נתניהו . " אני מבין ,  יו"ר הקואליציה ,  שביקשת מהאופוזיציה לקזז אותם בימי אבלם ואתה עדיין מחכה לתשובה מהם .  אתה עוקב אחר המספרים ובהתאם לכך תחליט אם לעלות אותו להצבעה או לא ". 
זמן קצר לאחר מכן השיב מרכז האופוזיציה יואל חסון לנתניהו ,  והבהיר כי האופוזיציה לא תיענה לבקשת הקיזוז . " ‏שמעתי שנתניהו מחכה לתשובה מהאופוזיציה לגבי קיזוז על חוק המרכולים ",  צייץ בחשבון הטוויטר שלו . " התשובה ברורה כבוד ראש הממשלה ,  אין קיזוזים ".  בעקבות הקשיים בהשגת הרוב ,  שונה סדר היום במליאה ,  והדיון בחוק יתקיים בשעות הערב .
 גורם בכיר בקואליציה אמר כי יש רוב דחוק של קול או שניים על פני האופוזיציה אך קיים קושי להצביע ברוב כזה על מאות הסתייגויות מחשש שחלק מהן יתקבלו בטעות .  בנוסף ,  גורמים בליכוד הביעו חשש מכך שח"כ יוסי יונה יפתיע ויבוא להצביע אך יונה הצהיר כי לא יגיע .  
מוקדם יותר אמר יו"ר מפלגת ישראל ביתנו ,  שר הביטחון אביגדור ליברמן ,  כי  " נעשה את כל המאמצים כדי שהחוק לא יעבור ".   " השרה לנדבר לא תהיה נוכחת באולם ולא ניתן שום קיזוזים .  מי שמגיע בשבת לירושלים זה אנשים שעובדים קשה כל שבוע ,  משרתים בצבא ,  משלמים מיסים ",  אמר . " חברי מועצות העיר חולון מש"ס ומיהדות התורה התנגדו .  זה לא מובן מאליו .  זה אבסורד לכפות סגירת מרכולים בעיר שרובה חילונית .  שמחתי לראות שחלק גדול מראשי הערים שמובילים יחד איתנו את המאבק הם אנשי ליכוד ". 
ליברמן הוסיף כי הוא לא מאמין שפירוק הממשלה יועיל כעת . " הבחירות יביאו את אותה תוצאה אבל זה יביא לשיתוק של כל המנגנון הממשלתי לחצי שנה וזה בזבוז כסף אדיר .  לא רואה סיבה להחליף ממשלת ימין בועטת שמביאה תוצאות .  האם יש ויכוחים ?  יש ויכוחים ,  יש חיכוכים אבל זו לא סיבה לבחירות .  אני מרגיש שיש עשייה ".  
יו"ר יש עתיד יאיר לפיד ,  אמר בפתח ישיבת הסיעה שלו כי חוק המרכולים הוא  " לא חוק למען השבת .  זה חוק נגד השבת .  השבת נועדה לקרב בין אנשים ,  להיות מה שמאחד את עם ישראל .  לא לייצר מריבות וסכסוכים .  זה חוק מעליב .  זה עלבון לכל אזרח ישראלי .  חילוני ,  מסורתי ,  דתי .  באים אלינו הביתה ,  ואומרים לנו מה לעשות ".  עוד אמר : " אני קורא לחברי הכנסת של הליכוד ,  לחברי הכנסת של כולנו ,  להצביע נגד חוק המרכולים .  להצביע נגד העלבון הזה .  שלא ינהלו לנו את החיים ". 
יו"ר העבודה אבי גבאי ,  אמר בפתח ישיבת סיעת המחנה הציוני כי  " אחד הביטויים המופרכים בפוליטיקה הישראלית הוא 'המחנה הלאומי' .  הליכוד ,  כחלון ,  בנט וליברמן מתגאים בזה שהן מפלגות לאומיות .  מה לאומי בחוק המרכולים ?  בלהתערב בחופש הפרט ?  בלגרום לכך שחנויות הדלק ימשיכו לפעול בעוד שאנשים שיש להם עסק קטן יאלצו לסגור את העסק שלהם ?  הרשתות החזקות של בעלי ההון ישארו פתוחות ואת העסקים הקטנים יסגרו .  ומה לאומי בחוק ההמלצות ?  מה לאומי בלפרק את כל המוסדות הלאומיים ?  מה לאומי בללכת על הראש של ראשי המערכות ?  מה לאומי בלמנות מינויים פוליטיים בכל פינה ?  ". 
ציפי לבני ,  יו"ר התנועה ,  הוסיפה : " אנחנו נוכיח למממשלה שעסוקה בעצמה ,  שלכל שבת יש מוצאי שבת - בחירות .  במקום שהשבת תשמור על ישראל - העיסוק הפוליטי בה מפריד ומפלג את ישראל וזה הנזק הגדול ביותר שעושה הפוליטיקה החרדית לשבת .  הקואליציה מתעסקת סביב האם שבת דוחה שבעה או הצבעה דוחה שבעה - ומה שדוחה באמת זאת ההתעסקות הפוליטית באבל של אדם ".  דבריה התייחסו לדרישה מח"כ יהודה גליק  ( הליכוד )  להצביע בעת שישב שבעה על אשתו ולבדיקה אם ח"כ מוטי יוגב  ( הבית היהודי )  יכול להצביע במהלך השבעה על אמו .  

נתניהו בישיבת סיעת הליכוד : " חוק המרכולים נכפה עלינו ,  לא ישנה דבר "
 לוואלה !  NEWS נודע כי במהלך ישיבת סיעת הליכוד הערב טען ראש הממשלה כי הצעות החוק האחרונות ,  בהן חוק המרכולים ועונש המוות למחבלים - נכפו על הליכוד בשל ההסכמים הקואליציונים . " אחרי שחוק המרכולים יעבור ,  יראו שאין שום שינוי ",  אמר

