ביקשו להתמודד בבחירות - ואז הגיע מופז
נפתלי בנט כבר החל בבניית אסטרטגיה ,  יאיר לפיד גייס פעילים :  הפוליטיקאים החדשים והפוטנציאליים נאלצו לשנות התכניות בעקבות ההתפתחות הפוליטית .  מי עוד ברשימת הנפגעים ? 
הוא כבר יצא לציבור והתחיל לחשוף שמות .  מחר היה אמור לחשוף שם של קצין בכיר חילוני שיצטרף לרשימה וביום ראשון של איש תקשורת חילוני .  נפתלי בנט ,  לשעבר מנכ"ל מועצת יש"ע וראש לשכת נתניהו ,  כבר התחיל להכין את השטח להקמת מפלגה חדשה ,  יחד עם הרב הצבאי הראשי לשעבר ,  אביחי רונצקי .  ביום ראשון האחרון ,  הם הוציאו הודעה לעיתונות ,  התשתית החלה להיבנות והם החלו לחוש במומנטום ,  ואפילו בנו אסטרטגיה :  לא להתחרות באיחוד הלאומי ובבית היהודי ,  אלא לפעול ללקיחת קולות מיאיר לפיד ,  מהליכוד ,  מקדימה ומש"ס .  אלא שאמש הכל השתנה  ההכרזה על דחיית הבחירות טרפה את הקלפים .  
מכיוון שריצה לכנסת לא תהיה רלוונטית בשנה וחצי הקרובות ,  יקימו בנט וחבריו תנועה לא פוליטית שתעסוק בענייני ציונות ודת ,  במקום המפלגה המתוכננת .  כשתגיע השעה ,  הם יחשבו מחדש בנוגע להתמודדות .  לדברי בנט ,  התנועה שבכוונתו להקים היא  " תנועה ציונית המאחדת דתיים וחילוניים ,  ותעסוק ,  בין היתר ,  בדרישה שהרבנות לא תהיה נשלטת על ידי רבנים לא ציוניים .  גם בתחום הדיור אפשר לעשות סדר בתחום ,  ששירות צבאי ועלייה לארץ מראים על השתייכותם ". 
מלבד בנט ורונצקי ,  נפגעו מהמהלך של נתניהו ומופז פוליטיקאים טריים נוספים .  המרכזי בינהם הוא יאיר לפיד ,  שבשבילו להישאר מחוץ לעשייה הציבורית ומחוץ לכנסת נדמות כמו נצח .  גם פרופ' יוסי יונה ,  שעל פי ההערכות התכוון לרוץ מטעם מפלגת העבודה ,  נפגע ,  כמו גם יאיר שמיר ,  שסגר עם ליברמן על המקום השני ברשימת ישראל ביתנו . 
" מבלי שהבינו מה עשו ,  מופז ונתניהו הפכו אותנו לאלטרנטיבה היחידה של המרכז השפוי ",  כתב לפיד לפעיליו . " קדימה חזרה להיות מה שתמיד היתה :  חלק מן הליכוד .  העבודה ומרצ ניצבים משמאל .  תוך יום אחד הפכנו להיות הנציגים היחידים של מעמד הביניים השפוי .  28 מנדטים התפנו היום במרכז המפה הפוליטית .  הם יכולים להיות שלנו .  זה לא נעצר שם כי אתם יכולים להוסיף אליהם גם את כל מי שמאוכזב וזועם על הפוליטיקה הישנה והלא מוסרית שראינו ביממה האחרונה .  המטרה אולי התרחקה קצת ,  אבל היא גדלה בהרבה ". 
אבל לא רק מי שהכריז על התמודדותו יצא מופסד .  ייתכן שגם ביטחוניסטים שחלות עליהם שלוש שנות הצינון המחויבות על פי החוק כוססים אצבעות בזעם .  במערכת הפוליטית דיברו על האפשרות שהרמטכ"ל לשעבר ,  גבי אשכנזי ,  וראש המוסד לשעבר ,  מאיר דגן ,  ייכנסו לפוליטיקה .  אם הספקולציות הללו נכונות ,  הם ייאלצו להכניס את תכניתם להקפאה עמוקה יותר משציפו ,  זאת משום שתקופות הצינון שלהם יסתיימו בינואר ובפברואר 2014  ( בהתאמה )  ,  חודשיים-שלושה לאחר מועד הבחירות הרשמי .  כך ,  יוכלו השניים להתמודד רק לכנסת ה-19 ,  בעוד כשש שנים .
 ממשלת אחדות לאומית - סיקור מיוחדלאחר האחדות :  איך תראה עבודת האופוזיציה המצומקת ? התמונה שמסגירה את המתווך הסודי של ממשלת האחדותאבו מאזן :  לנצל את ממשלת האחדות בישראל להשגת שלוםיחימוביץ' נגד מופז : " יוביל את המחאה מהמשרד של נתניהו ?  "
 לפניות לכתב - פנחס וולף pinhaswolf@walla.co.il
 ( עדכון אחרון :  22:13 )  

ביקשו להתמודד בבחירות - ואז הגיע מופז
נפתלי בנט כבר החל בבניית אסטרטגיה ,  יאיר לפיד גייס פעילים :  הפוליטיקאים החדשים והפוטנציאליים נאלצו לשנות התכניות בעקבות ההתפתחות הפוליטית .  מי עוד ברשימת הנפגעים ? 

