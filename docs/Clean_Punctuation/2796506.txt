 " וושינגטון לא תמנע את תאונת הרכבת בין ישראל לפלסטינים "
 תומס פרידמן ,  פרשן בכיר של ה"ניו יורק טיימס ",  מציג בטורו את הטיעונים הישראליים  " החזקים "  לשמירת הסטטוס קוו , " שיהיו קטלניים בטווח הרחוק ".   " ביטחון לא יגיע מחומות ,  רקטות או הצבעות באו"ם "
 תומס פרידמן ,  פרשן בכיר של העיתון  " ניו יורק טיימס ",  טען עם פתיחת המשא ומתן בין ישראל לפלסטינים תחת חסותו של שר החוץ האמריקני ג'ון קרי כי  " זאת הרכבת האחרונה לפתרון של שתי מדינות ".  התהליך שהוביל קרי נכשל ,  וכעת פרידמן מודה : " וושינגטון לא מסוגלת למנוע את תאונת הרכבת "  בין הצדדים .
 לדבריו , " רק הישראלים והפלסטינים ,  בעצמם ,  ישירות מול הצד השני ,  בעזרת דמיון אמתי ,  יכולים להפוך את 'התלות הלא-בריאה' ל'תלות בריאה' האחד בשני ".  פרידמן מסביר כי לימין הישראלי  " יש כמה טיעונים ממש חזקים לשמירת הסטטוס קוו - אך אלה בטווח הרחוק יהיו קטלניים לישראל כמדינה יהודית ודמוקרטית ".  
עוד בוואלה !  חדשות:ארה"ב תוקפת : " הרחבת ההתנחלויות אינה תואמת את המאמצים לשלום"נתניהו : " בנינו כמו כל ממשלות ישראל הקודמות"בצל המתיחות בבירה :  ראש הממשלה הפלסטיני הגיע להר הבית 

איומי המיליציות המקיפות את ישראל מארבע חזיתות - בדרום לבנון ,  ברצועת עזה ,  בסיני ובסוריה  - " לא מעודדים נקיטת סיכונים בגדה המערבית ,  הסמוכה כל כך לשדה התעופה הבינלאומי היחיד של ישראל ",  כתב פרידמן .  
הוא ממשיך בהסבר כי תכנית ההתנתקות מרצועת עזה ב-2005 והשתלטות חמאס , " שהקדיש את מרבית האנרגיות שלו למלחמה נגד ישראל ,  במקום לבניית המדינה הפלסטינית ",  גם לא עודד את ישראל להתרחק מהסטטוס קוו .
 למרות שפרידמן מכיר בטיעוני הביטחון הישראליים ,  ומודה שוב ושוב כי האתגרים שבפניהם ניצבת ישראל אינם פשוטים ,  הוא לא מהסס להבהיר כי לטענתו ,  המשך הסטטוס קוו יפגע בישראל . " ככל שתימשך הרחבת ההתנחלויות בגדה המערבית ,  הדה-לגיטימציה של ישראל בזירה הבינלאומית תגדל ",  כתב .  הוא ציטט בכירים ישראלים שהבהירו כי המשך הבנייה אינו מצביע על נטישת החזון של שתי מדינות .
" זה היה בסדר גמור אם ישראל הייתה מסמנת את האזור שיקבלו הפלסטינים - אך היא לא תעשה זאת ",  הבהיר .  חבר בצוות המשא ומתן של קרי ,  דיוויד מקובסקי ,  אף הוסיף : " באופן אירוני ,  רוב ההתנחלויות שנבנו בשנה האחרונה הן באזורים שככל הנראה יהיו חלק מישראל בכל הסדר עתידי .  אולם בגלל שישראל לא מוכנה להגביל את הבנייה לאזורים אלה בלבד ,  אחרים לא מבצעים גם הם את ההבחנה הזו ".   
" המסר הביטחוני הלגיטימי של ישראל הולך לאיבוד בגלל שזה נראה כאילו מדובר באידאולוגיה ",  הבהיר מקובסקי .  פרידמן מציג לקוראי ה"ניו יורק טיימס "  את ההיגיון הישראלי שהוביל את התוויית המדיניות בגדה המערבית בשנים האחרונות ,  אך מסכם במסר ברור - רק אם הפלסטינים והישראלים ישתפו פעולה ,  הם יוכלו להגיע לפתרון .
" נתניהו ואבו מאזן לא היו יכולים לקבל את הצעתו של קרי במלואה ",  כתב , " ולכן הסטטוס קוו נמשך ,  ונהיה רעיל יותר ויותר בכל יום .  המקור היחיד לביטחון לטווח הארוך אינו חומות ,  רקטות ,  הצבעות באו"ם או הפגנות אירופיות ,  אלא יחסי אמון בין השכנים ,  שיכולים ליצור 'תלות בריאה' האחד בשני .  הם אמנם קשים לבנות ,  אך גם קשים לפירוק ברגע שנוצרו ".   

" וושינגטון לא תמנע את תאונת הרכבת בין ישראל לפלסטינים "
 תומס פרידמן ,  פרשן בכיר של ה"ניו יורק טיימס ",  מציג בטורו את הטיעונים הישראליים  " החזקים "  לשמירת הסטטוס קוו , " שיהיו קטלניים בטווח הרחוק ".   " ביטחון לא יגיע מחומות ,  רקטות או הצבעות באו"ם "
 
