הממשלה מתגייסת למען מצוק נתניה-אשקלון
הממשלה אישרה את הצעתם של ראש הממשלה והשר להגנת הסביבה גלעד ארדן ,  להקים ועדה לגיבוש המלצות למניעת התמוטטות המצוק מנתניה ועד אשקלון
הממשלה אישרה הבוקר  ( ראשון )  את הצעתם של ראש הממשלה בנימין נתניהו והשר להגנת הסביבה גלעד ארדן ,  לעצור את התמוטטות מצוק חוף הים התיכון המשתרך מנתניה ועד אשקלון .  על פי הצעתם ,  יש לאמץ את עקרונות מסמך המדיניות לעניין התמוטטות מצוק חוף הים התיכון ולהקים צוות בין משרדי שתכליתו ליצור תוכנית עבודה אופרטיבית להתמודדות עם תופעת ההתמוטטות .  הצוות ,  בראשות משרד ראש הממשלה ,  יגיש את המלצותיו תוך 120 יום .
 ראש הממשלה נתניהו בירך על ההחלטה ואמר : " מדובר בנכס נוף ונכס סביבה ראשון במעלה ,  ודי ייחודי למדינה שלנו .  ההחלטה שהתקבלה תאפשר למדינה לשמור על שלום אזרחיה ,  לחסוך בעלויות של פינוי מבנים המצויים בסכנה ,  לעצור הרס של אתרי עתיקות היסטוריים ,  לפתח את איזור החוף ולאפשר לציבור ליהנות מחופים רחבים ובטוחים .  יש על המצוק הזה הרבה דברים ,  כולל בניינים .  אם אנחנו לא נדאג למצוק שנסוג כל שנה ,  אנחנו עלולים להגיע למצב שיעלה בחיי אדם ,  וכבר ראינו דוגמאות ממקומות שונים בעולם ".  
השר ארדן אמר כי , " לאחר שנים בהן ממשלות ישראל התעלמו מהסכנה הנובעת מהתמוטטות המצוק לאורך חופי ישראל ,  ההחלטה שהממשלה קיבלה היום מהווה הישג כפול- הסדרת מנגנון טיפול שמאפשר בטיחות להצלת חיי אדם וכן הצלת חלק משמעותי מחופי הארץ היפים ביותר ". 
רצועת החוף הנה באורך של 43 ק"מ לחופי הים התיכון .  על פי הערכות של הגורמים המקצועיים ,  מתנהל תהליך טבעי של התמוטטות המצוק ,  המואץ בשל פעילות אדם .  לפיהם ,  אם לא יינתן מענה לבעיה זו ,  המצוק עתיד להתמוטט ולסגת כחמישים מטרים לכיוון היבשה תוך מספר עשורים .
 
הממשלה מתגייסת למען מצוק נתניה-אשקלון
הממשלה אישרה את הצעתם של ראש הממשלה והשר להגנת הסביבה גלעד ארדן ,  להקים ועדה לגיבוש המלצות למניעת התמוטטות המצוק מנתניה ועד אשקלון

