מזכ"ל האו"ם בביקור בארץ :  שלום אמיתי דורש פשרות
באן קי-מון נועד עם ראש הממשלה נתניהו ,  הנשיא פרס ,  שר הביטחון יעלון ויו"ר האופוזיציה יחימוביץ' ושוחח עמם על התהליך המדיני .  באן : " חשאיות המו"מ מעידה על רצינות הצדדים "
 מזכ"ל האו"ם באן קי-מון המבקר בימים אלה באזור נועד היום עם ראש הממשלה בנימין נתניהו ,  והשניים שוחחו על מגוון נושאים . " עלינו לרדת לשורש הסכסוך ",  אמר נתניהו על תהליך השלום הישראלי-פלסטיני .  נתניהו ציין כי הדיון בהתיישבות הוא לא מה שחשוב ,  וכי הנושא העיקרי  " הוא כיצד להגיע למדינה פלסטינית מפורזת שתכיר ותקבל את המדינה היהודית האחת והיחידה ".  
בין השאר נועד באן גם עם יו"ר האופוזיציה שלי יחימוביץ' .  בפגישה אמרה יחימוביץ' למזכ"ל האו"ם כי היא מעריכה את מאמציו להשגת שלום ,  יציבות וביטחון במזרח התיכון .  עוד אמרה יחימוביץ' כי כיו"ר אופוזיציה היא פורשת רשת ביטחון לראש הממשלה בנימין נתניהו ככל שהמשא ומתן יתקדם ויישא פירות של ממש . " תפקיד האופוזיציה הוא אמנם להציב אלטרנטיבה ולמתוח ביקורת ,  אך בשעה כזאת יש לנו תפקיד מנהיגותי להפיח תקווה ולתת גיבוי למאמצים להגיע להסדר ". 
המזכ"ל אף נועד עם שר הביטחון משה יעלון .  בפגישתם אמר יעלון כי חיזבאללה הוא זרוע אסטרטגית של איראן בלבנון ,  שמקבל נשק מאיראן ומסוריה .  לדבריו , " בלבנון יש מאבק מתפתח בין חיזבאללה לגורמים סונים ".  
מוקדם יותר קיים באן פגישה מדינית עם נשיא המדינה שמעון פרס ,  לאור חידוש המשא ומתן הישיר בין ישראל לפלסטינים . " אני קורא לאיחוד האירופי ולקהילה הבינלאומית להימנע מנקיטת צעדים שיפגעו בתהליך השלום ",  אמר פרס .  באן ענה לו כי שלום אמיתי דורש מנהיגות ופשרות אך הוסיף :  מעטה החשאיות סביב השיחות מעיד על רצינות שני הצדדים ".  
לקריאה נוספתלבני ועריקאת נועדו בחשאי בירושליםהרחק מעיני הציבור :  המו"מ המדיני מתחדש במיקום חשאיקרי אותת לנתניהו :  הבנייה בהתנחלויות פוגעת במו"מ 

מזכ"ל האו"ם בביקור בארץ :  שלום אמיתי דורש פשרות
באן קי-מון נועד עם ראש הממשלה נתניהו ,  הנשיא פרס ,  שר הביטחון יעלון ויו"ר האופוזיציה יחימוביץ' ושוחח עמם על התהליך המדיני .  באן : " חשאיות המו"מ מעידה על רצינות הצדדים "
 
