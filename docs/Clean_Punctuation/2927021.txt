נתניהו מחריף את הטון נגד בנט :  לא מבין את ההבדל בין שר לטוקבקיסט
בסביבת ראש הממשלה ממשיכים לתקוף את שר החינוך בעקבות הביקורת שהשמיע עליו ועל שר הביטחון יעלון . " בשעה שבה נלחמים בטרור ,  מצופה מחברי הממשלה לקחת אחריות ולא לקושש קולות על ידי הפרחת ססמאות וניגוח פופוליסטי ".  דיווח מאולפן וואלה !  NEWS
גורמים בסביבת ראש הממשלה בנימין נתניהו החריפו הלילה  ( שלישי )  את הטון נגד הביקורת שמתח שר החינוך בנט על נתניהו ועל שר הביטחון משה יעלון . " כנראה שיש מי שעדיין לא הבין את ההבדל בין להיות שר בקבינט לטוקבקיסט באופוזיציה ",  אמרו הגורמים . " בשעה שבה צה"ל המשטרה והשב"כ נלחמים בטרור בכל יום ובכל מקום ,  מצופה מחברי הממשלה לקחת אחריות ולהירתם למאמץ המשותף  במקום לקושש קולות על ידי הפרחת ססמאות וניגוח פופוליסטי של הממשלה שבה הם חברים ". 
הבוקר מתח בנט ביקורת על הממשלה ,  שלטענתו אינה יוצאת  " מהקיפאון המחשבתי "  שבו היא שרויה - דבר המוביל לדבריו לחולשה מול האויב . " לא הקיפאון המדיני הוא האיום המרכזי בפנינו  אלא הקיפאון המחשבתי שלנו ",  אמר בנט בנאומו . " לא המרצחים שפוגעים באזרחנו ברחובות ישראל והכניסו את הבטונדות לליבה של ירושלים - אלא הבטונדות התפיסתיות שלנו ".  הוא הוסיף כי  " במקום לעצב במו ידינו את עתידנו ,  ישראל נגררת אחר המציאות הקיימת וזוהי ,  בעיניי ,  הסכנה הגדולה ביותר על ביטחוננו ".  
לדברי בנט , " ההיסטוריה הישראלית לימדה אותנו שיעורים יקרים מנשוא על סכנת ההישבות בקסמי הקונספציה ".  בנט הדגיש כי אותו קיפאון מחשבתי משפיע על הלוחמים בשדה הקרב . " כולנו יודעים לאן הקונספציה הזו הובילה אותנו ",  טען . " בשנים האחרונות הבינו אויבינו שהם לעולם לא יצליחו לגבור על כוחות צה"ל בעימות סימטרי ולכן הם פנו לחזיתות הא-סימטריות .  ירי רקטות ,  לוחמה תת קרקעית ומערכת הדה לגיטימציה  כל אלו יצרו מעטפת כוללת שמנטרלת את היתרונות שלנו .  מול החדשנות המשבשת של אויבינו - ישראל נותרה מאחור .  לכן עלינו להתחדש בתפיסות ,  לא רק בכלי נשק ". 
לקריאה נוספת בוואלה !  NEWS:בנט בביקורת על הממשלה : " הקיפאון המחשבתי - הסכנה הגדולה על ביטחוננו "" בנט שומע רעיונות אצל נתניהו ומציג אותם כשלו - זה דפוס פעולה אצלו"יעלון ענה לבנט : " תרבות שלטונית רעה ,  ילדותית וחסרת אחריות "  
שר הביטחון משה יעלון תקף גם הוא את בנט בנאום בכנס המכון למחקרי ביטחון לאומי  ( INSS )  שנערך בתל אביב . " אנחנו שומעים קולות ,  בעיקר באופוזיציה אבל אפילו בממשלה ",  אמר יעלון , " שמאשימים אותנו במקום את האויב .  הם באים עם ססמאות ,  אבל ססמאות לא מחזיקות מים .  הם רודפים אחרי לייקים בפייסבוק .  מדובר בתרבות שלטונית רעה ,  ילדותית וחסרת אחריות ". 
אחרי נאומו של השר יעלון אמרו גורמים בסביבת שר החינוך : " למען ביטחון אזרחי ישראל ,  בנט ימשיך לומר את אשר הוא מאמין ,  גם אם יהיה מי שלא יאהב את הדברים .  כך היה בצוק איתן וכך יהיה גם בעתיד ". 
תגובת הגורמים בסביבת ראש הממשלה הלילה היא התגובה השנייה - והחריפה יותר - שיצאה היום מלשכתו לאחר נאום בנט .  בצהריים טענו הגורמים כי שר החינוך לא העלה טענה מקורית ,  אלא השתמש ברעיונות שהעלה נתניהו בעצמו . " מדובר בדפוס שחוזר על עצמו אצל בנט .  הוא שומע רעיונות וניתוחים בדיונים אצל ראש הממשלה ,  ומציג אותם כאילו הם שלו ". 
 ( עדכון ראשון :  23:58 )  

נתניהו מחריף את הטון נגד בנט :  לא מבין את ההבדל בין שר לטוקבקיסט
בסביבת ראש הממשלה ממשיכים לתקוף את שר החינוך בעקבות הביקורת שהשמיע עליו ועל שר הביטחון יעלון . " בשעה שבה נלחמים בטרור ,  מצופה מחברי הממשלה לקחת אחריות ולא לקושש קולות על ידי הפרחת ססמאות וניגוח פופוליסטי ".  דיווח מאולפן וואלה !  NEWS

