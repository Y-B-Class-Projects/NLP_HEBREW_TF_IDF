נתניהו ונשיא קניה נפגשו : " נפעל לצירוף ישראל כמשקיפה באיחוד האפריקני "
 ראש הממשלה ביקר בניירובי במסגרת היום השני של מסעו ביבשת השחורה ,  ואמר כי ההצעה להפוך את ישראל למדינה משקיפה באיחוד היא  " התפתחות חשובה ".  נשיא קניה : " נמשיך לתמוך בשלום עם הפלסטינים "
 ראש הממשלה בנימין נתניהו ביקר היום  ( שלישי )  בניירובי ,  בירת קניה ,  במסגרת היום השני של מסעו במדינות מזרח אפריקה .  נתניהו החל את היום בפגישה עם נשיא קניה אוהורו קניאטה ,  שאירח אותו בארמון הנשיאות לאחר שהשניים סיירו יחד באתר הזיכרון המרכזי לאביו ג'ומו קניאטה ,  שהיה הנשיא הראשון של קניה העצמאית .  
במסיבת עיתונאים משותפת שערכו שני המנהיגים אמר הנשיא קניאטה כי מדינתו תפעל לצרף את ישראל במעמד של מדינה משקיפה לאיחוד האפריקני ,  ארגון הגג של מדינות אפריקה .  ישראל כבר הייתה בעבר במעמד של משקיפה בארגון זה ,  אך איבדה אותו בשנת 2002 .  ישנן כמה מדינות מחוץ לאפריקה המוכרות כיום כמשקיפות בארגון ,  בהן גם הרשות הפלסטינית .  נתניהו הודה לקניאטה על ההצעה ואמר כי מדובר בהתפתחות חשובה עבור יחסי החוץ של ישראל .  
הנשיא הקנייתי ציין בפתח דבריו כי ארצו ממשיכה לתמוך במאמצים להשכין שלום בין ישראל לפלסטינים ,  ושמניסיונו הדרך הטובה ביותר לעשות זאת היא באמצעות דיאלוג בין מנהיגים .  הוא הוסיף כי שמע שישראל נהנית כיום מיחסים טובים במיוחד עם שכנותיה ,  ולכן אין סיבה שמדינות אפריקה לא יתקדמו גם הן לעבר יחסים טובים יותר עם ישראל .  חלק גדול משיחתם של שני המנהיגים הוקדש למאמץ המשותף של ישראל ושל קניה במאבק בטרור .  
נתניהו נשאל במהלך מסיבת העיתונאים אם הוא מרוצה מהתהודה שיוצר הביקור שלו על רקע העובדה שהכותרות בארץ עוסקות ביממה האחרונה דווקא בפרסומים על חקירה חדשה ונרחבת המתנהלת נגדו .  נתניהו לא התייחס בתשובתו לחקירה נגדו ,  אך אמר כי הוא מרוצה מאוד מהתהודה שביקורו יוצר באפריקה .  הוא הוסיף כי הוא משוכנע שהביקור יחזק עוד יותר את יחסי ישראל עם מדינות היבשת .  אמש ,  בטיסה מאוגנדה לקניה ,  אמר נתניהו כי הפרסומים על חקירה נגדו הם בגדר  " שטויות ".  
קניה היא המדינה האפריקנית האחרונה שאירחה ראש ממשלה ישראלי לפני ביקורו הנוכחי של נתניהו .  ב-1993 הגיע ראש הממשלה דאז יצחק רבין לניירובי לאחר ביקור היסטורי שערך בסין ובאינדונזיה .  נשיא קניה אמר במסיבת העיתונאים היום כי הוא שמח על כך שארצו מארחת פעם נוספת ראש ממשלה ישראלי ,  והוסיף כי חיזוק היחסים עם ישראל הוא אינטרס מובהק של כלל יבשת אפריקה ,  על רקע יכולותיה של ישראל בתחומי הפיתוח ,  הכלכלה והביטחון .  

נתניהו ונשיא קניה נפגשו : " נפעל לצירוף ישראל כמשקיפה באיחוד האפריקני "
 ראש הממשלה ביקר בניירובי במסגרת היום השני של מסעו ביבשת השחורה ,  ואמר כי ההצעה להפוך את ישראל למדינה משקיפה באיחוד היא  " התפתחות חשובה ".  נשיא קניה : " נמשיך לתמוך בשלום עם הפלסטינים "
 
