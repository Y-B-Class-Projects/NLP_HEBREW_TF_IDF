הכנסת דנה במחאה - מפגינים התעמתו עם שוטרים
הכנסת קיימה דיון מיוחד בעניין המחאה החברתית - למרות פגרת הקיץ .  יו"ר האופוזיציה תקפה את הביקורת על אנשי המחאה : " אל תבקשו מהם לכתוב במדויק את דרישותיהם - זה לא התפקיד שלהם "
  ( צילום :  באדיבות ערוץ הכנסת ) 
דיון באמצע הפגרה :  לבקשת האופוזיציה ,  מקיימת בצהריים  ( שלישי )  מליאת הכנסת דיון מיוחד בעניין יוקר המחיה והמחאה החברתית ,  למרות פגרת הקיץ שלה .  מהדיון ,  שלא נערך באולם המליאה אלא באודיטריום הכנסת ,  בשל שיפוצים ,  נעדרו ראש הממשלה ,  בנימין נתניהו ,  ושר האוצר ,  יובל שטייניץ .  במקומם ,  ענה בשם הממשלה השר בני בגין ,  שהסביר כי  " שר האוצר עוסק כעת בפתרונות הדרושים על מנת לפתור בעיות ". 
מחוץ למשכן הכנסת התעמתו מאות פעילים עם המאבטחים והשוטרים ואף פרצו את שער הכנסת .  בשל כך עיכבה המשטרה ארבעה מהם לחקירה .  מוקדם יותר חסמו המפגינים את צומת הרחובות יצחק בן צבי ובצלאל לתנועה .  המשטרה לא מנעה את חסימת הצומת וכעבור זמן קצר המשיכו המפגינים בדרכם .  
ראשונה לשאת דברים בדיון הייתה יו"ר האופוזיציה ,  ציפי לבני  ( קדימה )  ,  שאמרה כי  " דבר גדול קורה בקיץ 2011 .  הישראלים הרימו את ראשם מעל הגל העכור והפכו אותו לקיץ של תקווה .  הדבר המדהים שקורה מחוץ לדלתות הסגורות של הכנסת יכול וצריך להסתיים בלידתה מחדש של ישראל החדשה ,  ישראל של ערכים וחברה צודקת ". 
מחאת האוהלים - כותרות אחרונותדעה :  הפאניקה אוחזת בליכוד ,  ומגיעה עד למעלההקבינט החברתי-כלכלי התכנס ,  אך לא דן במחאהשורת מומחים התגייסו למאבק :  שעה היסטורית
בהמשך התייחסה לבני לביקורת על ראשי המחאה החברתית ,  לפיה מחאתם אינה ממוקדת . " שאף אחד לא יגיד לילדים קטנים ,  שלוקחים מגה-פון וצועקים לצד ההורים שלהם ,  לכתוב באופן מדויק את הדרישות שלהם .  אסור לבקש את זה מהם ,  זה לא התפקיד שלהם .  התפקיד שלהם הוא להציף את הבעיה ". 
לבני זעמה גם על הקמתו של ראש הממשלה את ועדת טרכטנברג ,  שתציע לו המלצות לטובת הטיפול במצוקות החברתיות . " ועדות הן אלו שצריכות לתרגם את החזון ,  אבל הן לא תחליף להנהגה ,  שצריכה להוביל ".  לבסוף ציינה לבני גם צעדים קונקרטיים שבהם לטעמה יש לנקוט ,  ובמהרה : " צריך להוריד את המיסים העקיפים ,  המע"מ ומסי הקנייה  בשביל זה לא צריך ועדות ".  בהמשך היא התייחסה לסבסוד ממשלתי לחינוך כבר מהגיל הרך ,  שיפור מערכת הבריאות וצמצום ההפרטה .
 יו"ר חד"ש ,  ח"כ מוחמד ברכה ,  זעם על היעדרות נתניהו ושטייניץ מהדיון . " הממשלה חיה בשלה ,  והעם בשלו .  אם הממשלה נגד העם  העם נגד הממשלה .  הממשלה הזו אינה מסוגלת לתלוש את פניה ,  את מהותה ואת אדוניה העשירים ",  אמר ברכה ,  שהוסיף כי  " יש מקום לבנות תקציב חברתי חדש וצודק  היום ולא מחר ".  ברכה ציין כי לדידו ,  יש לפרוץ את התקציב ,  להעלות את הגירעון לסך של ארבעה אחוזים ממנו ,  ובהמשך גם ללכת לבחירות   " כדי לבנות ממשלה אחרת ,  ממשלה של צדק חברתי ודמוקרטיה אמיתית ". 
המועמד לראשות מפלגת העבודה ,  ח"כ עמיר פרץ ,  אמר כי  " יכול להיות שהעם לא יצליח להפיל את הממשלה ,  כי ההדים של רעידת האדמה לא מגיעים עד לראש הממשלה .  אבל גם ראש הממשלה יצטרך להגיע לבחירות בעוד כמה חודשים ,  והוא לא יוכל לבוא יותר עם תפיסת העולם שלו .  התפיסה שבונים מדינה מלמעלה למטה  התפיסה הזו התמוטטה ".  בהמשך התייחס פרץ גם לפיטוריהם של 58 מעובדי מפעל  " פרי גליל "  בחצור הגלילית ,  וציין כי  " אין היום אנשים שהכנסת צריכה להצדיע להם כמו עובדות 'פרי גליל' ,  שמוכנות לשכב על הכביש ולחזור ולעבוד קשה ,  רק שלא יזרקו אותה לאבטלה .  הסטטיסטיקה משרתת את הממשלה ,  אבל העובדות מצביעות נגדה ". 
לבסוף עלה לדוכן נציג הליכוד בדיון ,  השר בני בגין ,  וענה לטענות האופוזיציה . " אני שומע תלונות על אזרחים שאינם גומרים את החודש .  על פי הנתונים ,  התופעה הזאת לא החלה ב-1 באפריל 2009 ,  היום בו כוננה הממשלה שאני חבר בה ".  בגין הדגיש כי על פי הממצאים ,  דווקא בין השנים 2007 ל-2009 ,  השנים בהן מפלגת קדימה הייתה בשלטון ,  חלה הרחבה של הגירעון במשקי הבית . " אני שומע את הזעקה מכם כאילו כאילו זה הומצא בשבוע שעבר או לפני חודשיים .  איפה הייתם אתם ?  !  "
 בגין התייחס עוד לטענות שהושמעו בנוגע למצוקות ,  ולפתרונות שהוצעו להן מצד מפלגת השלטון .  הוא התלונן כי חברי האופוזיציה קובעים מראש שהפתרונות לא יועילו , " כדי שתוכלו לומר 'זה הכל' ?  אין פתרון אחר - רק בחירות' "!  
בגין הדגיש כי את התוצאות ניתן יהיה לראות רק לאחר זמן . " התשובות והפתרונות שאנו משקיעים בהם מחשבה רבה וארוכת טווח לא יבואו לידי ביטוי לפני חלוף שנים אחדות .  זה לוקח זמן ".  אז פנה שוב בגין אל חברי האופוזיציה ואמר , " אני שואל אתכם כעת איפה הייתם אז ,  אבל אני אשאל בספקנות ובחשדנות ,  איפה תיהיו כאשר תיראו בעצמכם את התוצאות הברוכות של הצעדים של הממשלה הזאת ?  האם יהיה בכם את העוז ,  האומץ וההגינות להודות ולומר שהממשלה הזאת עשתה דברים חשובים ?  "
 
הכנסת דנה במחאה - מפגינים התעמתו עם שוטרים
הכנסת קיימה דיון מיוחד בעניין המחאה החברתית - למרות פגרת הקיץ .  יו"ר האופוזיציה תקפה את הביקורת על אנשי המחאה : " אל תבקשו מהם לכתוב במדויק את דרישותיהם - זה לא התפקיד שלהם "
 
