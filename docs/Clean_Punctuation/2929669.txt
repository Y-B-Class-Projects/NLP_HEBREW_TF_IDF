באן קי מון : " עומד מאחורי דברי נגד הכיבוש הישראלי "
 בתגובה לביקורות החריפות מצד ההנהגה הישראלית ,  הבהיר מזכ"ל האו"ם כי אינו מתכוון לחזור בו מהדברים שאמר ,  לפיהם הפיגועים הם  " תגובה טבעית לכיבוש ".  כמו כן ,  הוא דחה את הדברים של נתניהו ,  לפיהם הוא  " מעניק רוח גבית לטרור "
 מזכ"ל האו"ם ,  באן קי מון ,  הבהיר הלילה  ( חמישי )  כי לא יחזור בו מהעמדה שהביע לפיה גל הטרור הפוקד את ישראל בחודשים האחרונים הוא  " תגובה טבעית לכיבוש ".  זאת ,  על אף הביקורת שהטיח בו ראש הממשלה ,  בנימין נתניהו ,  שאמר כי הוא  " מעודד טרור ".  בהודעה מטעם באן נמסר כי הוא  " עומד מאחורי כל מילה "  בנאום שנשא במועצת הביטחון של האו"ם .
 דוברו של באן ,  סטפן דוג'אריק ,  אמר כי  " ישנם אנשים שהאשימו את המזכ"ל בהצדקת הטרור ,  אך אין דבר הרחוק יותר מזה מהאמת .  המזכ"ל אמר שוב ושוב כי שום דבר לא מצדיק טרור ".  לדברי דוג'אריק , " המזכ"ל דוחה את ההאשמות ,  שלפיהן הוא 'מעניק רוח גבית לטרור' .  כל אדם חופשי להחליט במה הוא תומך ולמה הוא מתנגד בדברי המזכ"ל .  ניתן להמשיך לסלף דברים ,  אך לא את המציאות ".  
דוג'אריק הדגיש כי הישראלים ,  הפלסטינים והקהילה הבינלאומית צריכים  " לקרוא את הכתובת הנמצאת על הקיר .  הסטטוס קוו בלתי נסבל .  הוא מערער את ביטחון ישראל ואת עתיד הפלסטינים ". 
עוד בוואלה !  NEWS:נתניהו :  אנו מנסים לשפר את היחסים עם טורקיה ,  לא בטוח שנצליחהניו יורק טיימס מגבה את השגריר שפירו : " אפילו אמת יכולה לעורר סערה"הרצוג לנשיא צרפת : " חזון שתי המדינות לא יכול להתממש עכשיו "  
בנאום שנשא שלשום במועצת הביטחון וחולל סערה בישראל ,  טען באן ,  בין השאר ,  כי  " תסכולם של הפלסטינים הולך וגדל לנוכח חצי מאה של כיבוש ולנוכח הקיפאון בתהליך השלום ".  כמו כן ,  אמר באן כי  " בני אדם מדוכאים מחו נגד מצבם לאורך ההיסטוריה ,  משום שטבע האדם הוא להתנגד לכיבוש ,  ולעתים הוא משמש חממה לשנאה ולקיצוניות ". 
אתמול שב ויצא באן נגד  " הכיבוש הישראלי ",  ואמר כי הוא יכול להבין מדוע הפלסטינים מאבדים תקווה בעקבות  " 50 שנים של כיבוש ".   " צעירים רבים מאבדים תקווה "  אמר בפתח ישיבה של ועידת האו"ם בנושא . " הם זועמים מהמדיניות החונקת של הכיבוש .  הם מיואשים מהמגבלות המוטלות על חייהם היומיומיים .  הם רואים כיצד ההתנחלויות בגדה המערבית הכבושה ,  כולל מזרח ירושלים ,  הולכות ומתרחבות .  הם מאבדים אמון בהנהגתם ורואים בחלום הריבונות חומק מידיהם ".  
לדבריו , " אם אנו רוצים לראות את סופה של האלימות ,  לא מספיק לנקוט בצעדים ביטחוניים  עלינו לפנות לייאוש ולכשלון להשיג פתרון מדיני ".  הוא שב והדגיש כי הפתרון היחיד למצב הוא הקמת מדינה פלסטינית לצד מדינת ישראל .  
ראש הממשלה נתניהו הצהיר בעקבות הדברים במועצת הביטחון כי  " דבריו של מזכ"ל האו"ם נותנים רוח גבית לטרור .  אין הצדקה לטרור ".  לדבריו , " הרוצחים הפלסטינים לא רוצים לבנות מדינה - הם רוצים להשמיד מדינה והם אומרים זאת בריש גלי .  הם רוצים לרצוח יהודים באשר הם והם אומרים זאת בריש גלי ".  עוד הוסיף נתניהו כי  " הם לא רוצחים למען השלום והם לא רוצחים למען זכויות אדם .  האו"ם מזמן איבד את הניטרליות שלו ואת הכוח המוסרי שלו והדברים הללו של המזכ"ל לא משפרים את מצבו ". 
שגריר ישראל באו"ם דני דנון מתח גם הוא ביקורת קשה נגד הדברים ,  ואמר : " בשביל מועצת הביטחון מדובר בעסקים כרגיל כאשר מדובר בטרור בישראל .  הנתונים לא משקרים ,  המועצה צבועה ביחסה לישראל .  בארבעת החודשים האחרונים ,  מאז החל גל הטרור בישראל ,  קיבלה המועצה 12 החלטות נגד הטרור בעולם ואפס החלטות נגד הטרור הפלסטיני בישראל ".  
סגנית שר החוץ ,  ציפי חוטובלי ,  הצטרפה לגינויים ומסרה : " בין פריז לעתניאל הטרור הוא אותו טרור והוא לא מבחין בין דם לדם ".  היא הוסיפה כי  " מזכ"ל האו"ם שמנסה לעשות לעשות הפרד ומשול בדבריו ,  פוגע במאבק העולמי בטרור שאותו ישראל מובילה ,  ונותן לגיטימציה למרצחים להמשיך לפגע ". 
מי שבירך על הדברים הוא השגריר הפלסטיני באו"ם ,  ריאד מנסור ,  שמסר : " המדיניות של ממשלות ישראל מוכיחה כי הכיבוש פגם בשלום .  כמו כן ,  ללא התערבות בינלאומית ,  המצב לא ישתנה ".  הוא הדגיש : " אנחנו אמנם מעריכים את העמדה התקיפה שהביעו כל המדינות החברות במועצת הביטחון ובקהילה הבינלאומית נגד מפעל ההתנחלויות הישראלי ,  אך עמדות אלה חייבות להיות מתורגמות לפעולה ".  

באן קי מון : " עומד מאחורי דברי נגד הכיבוש הישראלי "
 בתגובה לביקורות החריפות מצד ההנהגה הישראלית ,  הבהיר מזכ"ל האו"ם כי אינו מתכוון לחזור בו מהדברים שאמר ,  לפיהם הפיגועים הם  " תגובה טבעית לכיבוש ".  כמו כן ,  הוא דחה את הדברים של נתניהו ,  לפיהם הוא  " מעניק רוח גבית לטרור "
 
