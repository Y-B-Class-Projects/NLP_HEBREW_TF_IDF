מעשה ב-4 או 5 בלונים :  הליכוד מסתבך בהפרת זכויות יוצרים של ספר הילדים
סרטון הליכוד המבוסס על הקלאסיקה  " מעשה בחמישה בלונים ",  ונועד להגחיך את החלטת היועמ"ש בעניין נתניהו ,  פורסם ללא קבלת אישור מהוצאת הספרים בעלת הזכויות על הספר : " לא היינו מתירים שימוש למטרות פוליטיות ".  בליכוד התעלמו מהדרישה להסיר את הסרטון
הסרטון הוויראלי של הליכוד  " סיפור על בלונים ",  שנועד להגחיך את החלטת היועץ המשפטי לממשלה אביחי מנדלבליט להגיש כתב אישום נגד ראש הממשלה בנימין נתניהו בכפוף לשימוע ,  עלול לסבך את המפלגה בתביעת זכויות יוצרים .  הסרטון ,  שפורסם בסוף השבוע ברשתות החברתיות של הליכוד ונתניהו ,  הוגש כפרודיה על ספר הילדים הקלאסי של מרים רות , " מעשה בחמישה בלונים ",  אך הליכוד לא פנה לבעלת הזכויות על הספר ,  הוצאת הקיבוץ המאוחד - ספרית פועלים ,  כדי לקבל זכות לשימוש במוטיבים מתוך הספר בסרטון .  
לוואלה !  NEWS נודע כי השבוע התקבלה בליכוד דרישה מההוצאה ,  שמייצגת גם את יורשיה של רות ,  להסיר את הסרטון בטענה שהוא פוגע בזכויות היוצרים על הספר .  בקמפיין התעלמו מהדרישה והסרטון עדיין מופיע בחשבונותיו של נתניהו .  בהוצאה מאשימים את הליכוד בהפרה בוטה וחמורה של זכויות היוצרים של הספר . " מדובר בסילוף היצירה ובשימוש פוליטי ציני בסיפור הילדים האהוב ,  סיפור שמוכר בכל בית בישראל ",  נמסר מהקיבוץ המאוחד - ספריית הפועלים בתגובה לפניית וואלה !  NEWS . " ההוצאה ויורשי המחברת לא היו מתירים שימוש ביצירה למען מטרות פוליטיות ,  לא של הליכוד ולא של כל מפלגה אחרת ".  
בחירות 2019 - סיקור מיוחד בוואלה !  NEWSבניגוד להמלצת היועמ"ש :  נפסלה מועמדות עופר כסיף ורשימת בל"ד"הצבעה בבחירות - שפיכות דמים ":  ה"עצרת "  של ילדי חסידות סאטמרגבאי לוואלה !  NEWS : " היו אנשים במפלגה שטוב שימצאו קריירה אחרת " 
" מעשה בחמישה בלונים "  פורסם ב-1974 ומאז הפך לאחד מנכסי צאן הברזל של ספרות הילדים בישראל .  בסרטון הליכוד שהועלה במוצאי שבת ברשתות החברתיות ,  ה"מעשה "  אמנם הפך ל"סיפור ",  עם ארבעה בלונים ולא חמישה ,  אבל הנרטיב הכללי ,  המקצב והאינטונציה שבה משתמש הקריין מהדהדים היטב לספר הילדים הנודע ולעיבודים המוכרים שלו .  במקום הילדים רותי ,  רון ,  סיגלית ,  אורי ואלון ,  יש ארבעה עיתונאים - בן כספית ,  גיא פלג ,  רביב דרוקר ואמנון אברמוביץ' ,  שמחזיקים בידם בלונים - תיק 1000 ,2000 ,  3000 ,  4000 - שסופם להתפוצץ .  
כמו בספר ,  כל בלון מתפוצץ מסיבה אחרת ולאחריו יש משפט מנחם כמו המשפט המוכר  " אל תצטער רוני רון ,  זה סופו של כל בלון ".  בגרסת הליכוד ,  הפך המשפט ל"אל תבכה כספית ,  תהיה שמח ,  יש את בלון 2000 שגיא פלג מנפח ".  
בתגובה לפניית וואלה !  NEWS עוד נמסר מהוצאת הקיבוץ המאוחד-ספריית הפועלים כי  " בסרטון הליכוד יש פגיעה בוטה בזכויות היוצרים של 'מעשה בחמישה בלונים' מאת סופרת הילדים המוערכת מרים רות .  לתנועת הליכוד נשלחה דרישה להסיר לאלתר את הסרטון ,  שמככב ,  בין השאר ,  בעמוד הפייסבוק של ראש הממשלה המכהן .  הפנייה נעשתה מטעם היועצת המשפטית של ההוצאה ,  אך זכתה להתעלמות .  התנהלותה של תנועת הליכוד לאורך כל הדרך מגלמת הפרה חמורה של זכויות יוצרים וההוצאה שוקלת את צעדיה ". 
בחודש שעבר פורסם בוואלה !  תרבות כי הבמאית ,  המפיקה ויוצרת הסרטים הדוקומנטריים ענת הלחמי תובעת ממפלגת הליכוד 300 אלף שקלים .  הלחמי טוענת להפרת זכויות היוצרים שלה בסרטון תעמולה שהעלתה המפלגה ,  ושאותו שיתף נתניהו ברשתות החברתיות .  
מהליכוד לא נמסרה תגובה .  

מעשה ב-4 או 5 בלונים :  הליכוד מסתבך בהפרת זכויות יוצרים של ספר הילדים
סרטון הליכוד המבוסס על הקלאסיקה  " מעשה בחמישה בלונים ",  ונועד להגחיך את החלטת היועמ"ש בעניין נתניהו ,  פורסם ללא קבלת אישור מהוצאת הספרים בעלת הזכויות על הספר : " לא היינו מתירים שימוש למטרות פוליטיות ".  בליכוד התעלמו מהדרישה להסיר את הסרטון

