ערוץ 10 ישלם פחות מ-6 מיליון שקלים עבור הארכת הזיכיון
זוכרים את החוב בסך 16 מיליון שקלים שצץ רגע לפני ההסכם עם הבעלים החדשים של הערוץ ?  היום החליטה ועדת החינוך והכלכלה לקבל את עמדת שר האוצר ולחתוך מהחוב יותר מ-10 מיליון שקלים
הוועדה המשותפת לכלכלה וחינוך אישרה :  ערוץ 10 ישלם 5.28 מיליון שקלים על תקופת הארכת זיכיונו במקום 16 מיליון שקלים כפי שדרש שר התקשורת והמליצה הרשות השנייה .
 לפני כתשעה חודשים ,  בסמוך לחתימה של קבוצת RGE על העסקה לרכישת הערוץ ,  התברר כי רה"מ ושר התקשורת בנימין נתניהו חתם על חוב לערוץ בסכום של 16 מיליון שקלים בטרם נכנס משה כחלון לתפקיד שר האוצר .  מדובר בדמי זיכיון שלא נגבו מהערוץ בין השנים 2012  2015 כאשר קיבל הארכת זיכיון .  גובה החוב שעליו חתם נתניהו היה בניגוד להמלצות אגף התקציבים באוצר .
 בינתיים הספיק הערוץ לקבל רישיון ולפנות למאבק חדש ,  הפעם על אורך מהדורת החדשות .  והיום  ( שלישי )  הוועדה המשותפת לוועדת הכלכלה ולוועדת החינוך ,  התרבות והספורט ,  בראשות ח"כ איתן כבל ,  אישרה את בקשת שר האוצר וקבעה כי ערוץ 10 ישלם למדינה 5.28 מיליון שקלים ,  בניגוד להמלצת הרשות השנייה לטלוויזיה ורדיו ,  שסברה כי על הערוץ לשלם יותר מ-16 מיליון שקלים .
 במהלך הדיון הסביר נציג משרד האוצר ,  אסי מסיג ,  כי שר האוצר הוא שקובע את התשלום ,  בהתייעצות עם שר התקשורת ולאחר בחינת המלצת הרשות השנייה לטלוויזיה ולרדיו .
 סמנכ"ל הכספים של ערוץ 10 ,  יואב הלדמן ,  התייחס לחוות הדעת של הרשות השנייה ואמר כי הערוץ לא הסכים עם שום גישה שהוצגה בה .  יחד עם זאת ,  באשר לחוות הדעת של האוצר אמר הלדמן כי  " אפשר להתווכח עם התחזיות ,  ואנחנו יכולים להציג תחזיות כאלה ואחרות ,  אבל אנחנו מקבלים אותה ".  
בסיום הדיון הוועדה אישרה את בקשת שר האוצר פה אחד והיו"ר כבל בירך את הערוץ ,  לא לפני שהזכיר כי סייע לו על מנת שימשיך לפעול .  

ערוץ 10 ישלם פחות מ-6 מיליון שקלים עבור הארכת הזיכיון
זוכרים את החוב בסך 16 מיליון שקלים שצץ רגע לפני ההסכם עם הבעלים החדשים של הערוץ ?  היום החליטה ועדת החינוך והכלכלה לקבל את עמדת שר האוצר ולחתוך מהחוב יותר מ-10 מיליון שקלים

