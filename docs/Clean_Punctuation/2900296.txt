רגב : " המצלמות יוכיחו לעולם כי המוסלמים הם שמפרים הסטטוס קוו "
 שרת התרבות והספורט התייחסה לדיווחים לפיהם נתניהו מוכן לספק לווקף אמצעי מעקב אחר המתרחש בהר הבית ,  והבהירה כי  " זה לא חדש שיהודים לא מתפללים שם - הענישו אותם במקום את המוסלמים המתפרעים ".  ח"כ מגל הוסיף : " שום דבר לא ימנע מיהודים להתפלל במתחם - גם לא מצלמות "
 במערכת הפוליטית בישראל הגיבו אמש  ( שבת )  לדיווחים לפיהם ראש הממשלה בנימין נתניהו הסכים להצבת מצלמות שיתעדו את הנעשה בהר הבית על מנת להוכיח שהסטטוס קוו במקום נאכף ,  וכי יהודים לא מתפללים במקום .  שרת התרבות מטעם מפלגתו של נתניהו ,  מירי רגב ,  ניסתה להפחית מחשיבות העניין וכתבה בעמוד הפייסבוק שלה כי  " זה לא חדש שיהודים לא מתפללים בהר הבית ,  זה בדיוק הסטטוס קוו ,  לצערי הרב .  במציאות נורמלית כל אדם היה יכול להתפלל במקום הקדוש לו ,  אבל המציאות שלנו היא לא נורמלית ".  
עוד הוסיפה השרה רגב , " הסטטוס קוו מאפשר ליהודים לעלות להר הבית אך מי שמפר זאת במשך שנים אלו המוסלמים שמתפרעים על ההר ,  מקללים ומשפילים את היהודים .  במקום להעניש את המוסלמים שמתפרעים ,  הענישו את היהודים וסגרו בפניהם את ההר .  כך לימדו את הפורעים שהאלימות משתלמת ".  
כמו כן ,  רגב גיבתה את הצעד של ראש הממשלה ,  וכתבה : " נתניהו העביר היום החלטה חשובה מאוד ,  שהמתפרעים והמסיתים חששו מפניה ובצדק .  העובדה שהר הבית יהיה מרושת כולו במצלמות תאפשר לנו להוכיח לכל העולם שמי שמפר את הסטטוס קוו אלו המתפרעים המוסלמים .  זה ההישג הגדול ,  זו הכותרת האמיתית של הערב הזה ".  
יו"ר סיעת הבית היהודי ,  חבר הכנסת ינון מגל ,  אמר : " אני מעריך את מאמציו של ראש הממשלה להרגיע כרגע את המצב ,  אך שום דבר לא ימנע בסופו של דבר מיהודים להתפלל בהר הבית ,  המקום המקודש להם ביותר בעולם .  גם לא מצלמות של הווקף ".  
מנגד ,  באופוזיציה ,  העבירו ביקורת על נתניהו ותהו על הזמן שחלף עד שהציע את הפתרון .  חברת הכנסת מרב מיכאלי  ( המחנה הציוני )  פרסמה הודעה בה נכתב : " מצמרר לחשוב שלקח לנתניהו חודש של שפיכות דמים נוראה כדי להגיע להבנות שאפשר היה להגיע אליהן מלכתחילה ולחסוך חיי אדם יקרים כל כך .  אם אפשר היה להגיע להבנות האלה ,  למה הרשה לעצמו להעביר את אזרחיות ואזרחי ישראל את החודש הנורא הזה ?  ".  לדברי מיכאלי , " נתניהו חלש ,  נגרר ,  וחסר אחריות .  מהוויתור שלו עכשיו מסתבר שאין פה שום דבר שהוא מאמין בו ומרגיש צורך להתעקש עליו .  נתניהו חלש ופוגע במדינת ישראל ובאזרחיות והאזרחים שלה ".  
מוקדם יותר אתמול ,  שר החוץ של ארצות הברית ג'ון קרי נפגש בירדן עם יו"ר הרשות הפלסטינית אבו מאזן ועם המלך עבדאללה ,  במסגרת המאמצים הדיפלומטיים להביא לסיומו של גל האלימות בין ישראל לפלסטינים .  בסיום הפגישה עם שני המנהיגים ,  אמר קרי בשדה התעופה בעמאן כי ראש הממשלה בנימין נתניהו הסכים לספק לווקף אמצעי מעקב שיתעדו במשך כל שעות היממה את המתרחש בהר הבית .
 שר החוץ האמריקני ,  שעושה את דרכו לערב הסעודית ,  הוסיף כי גורמים ישראליים וגורמים מטעם הווקף ייפגשו בימים הקרובים .  לדבריו ,  נתניהו התחייב לשמור על הסטטוס קוו במסגד אל-אקצא ולפיו  " מוסלמים יוכלו להתפלל ,  ויהודים לבקר ". 
כמו כן ,  קרי מסר לאבו מאזן במהלך הפגישה כי נתניהו הסכים ל"הקפאה לא מוכרזת "  של הבנייה בהתנחלויות  כך על פי העיתון  " אל-ערבי אל-ג'דיד ".  עם זאת ,  על פי הדיווח ,  יפורסמו מכרזי בנייה חדשים על מנת שלא לגרום להתפרקות הקואליציה . " אם צעדי ישראל יהיו רציניים ,  ניתן יהיה לעבוד איתה ",  אמר אבו מאזן .  בירושלים הבהירו כי לדיווח אין כל אישור .
  ( עדכון ראשון :  23:30 )  

רגב : " המצלמות יוכיחו לעולם כי המוסלמים הם שמפרים הסטטוס קוו "
 שרת התרבות והספורט התייחסה לדיווחים לפיהם נתניהו מוכן לספק לווקף אמצעי מעקב אחר המתרחש בהר הבית ,  והבהירה כי  " זה לא חדש שיהודים לא מתפללים שם - הענישו אותם במקום את המוסלמים המתפרעים ".  ח"כ מגל הוסיף : " שום דבר לא ימנע מיהודים להתפלל במתחם - גם לא מצלמות "
 
