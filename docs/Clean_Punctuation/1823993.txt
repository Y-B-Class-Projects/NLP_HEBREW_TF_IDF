עריקאת : " ישראל לא פרטנר לשלום ,  המו"מ נגמר "
 סאיב עריקאת ,  ראש צוות המשא ומתן הפלסטיני ,  תקף היום בצורה חסרת תקדים את ממשלת נתניהו והאשים אותה בכשלון המשא ומתן לשלום . " אתם לא עושים לי טובה כשאתם עושים איתי שלום "
 ראש צוות המשא ומתן הפלסטיני ד"ר סאיב עריקאת ,  תקף היום  ( שני )  בכנס  " הדרך לספטמבר "  של יוזמת ז'נבה ,  את ממשלתו של בנימין נתניהו .  עריקאת אמר כי  " צריך לומר בבירור :  אין לנו פרטנר לשלום בישראל היום .  נמאס לי שהישראלים מתעלמים ממני ויודעים מה טוב עבורי .  אתם רוצים להכתיב לי כיצד יתנהל המשא ומתן כאילו יש לי שלט ניאון על המצח שלי שכתוב עליו 'אני טיפש' .  אני חושב שהמשא ומתן עם ישראל נגמר .  מפות הוחלפו ,  דעות הוחלפו ,  ולא רק יוזמת ז'נבה .  גם אבו מאזן ואולמרט החליפו דעות ". 
עריקאת הוסיף כי  " אני הכרתי בזכותה של ישראל לחיות בגבולות שנת 1967 .  הכרנו בעקרון של חילופי שטחים .  מה עוד אנחנו יכולים לעשות ?  אני לא שמעתי את ראש הממשלה הישראלי ואת אלו שלפניו אומרים שהם מכירים במדינת פלסטין .  האם אתם שמעתם ?  עכשיו אתם מדברים על ספטמבר כאילו זה סרט מפחיד כמו 'מלתעות' .  כאילו זה צונאמי .  כאילו זה סיוט .  יש לכם מטוסים ,  טנקים ונשק גרעיני .  עומדות בפניכם שלוש אפשרויות :  אחת מהן היא האפשרות שלי  שתי מדינות בגבולות 67' ,  ירושלים היא בירת שתי המדינות וחילופי שטחים ,  סידורי ביטחון ,  פתרון מוסכם לנושא הפליטים .  זו האופציה שלי ". 
עריקאת פנה אישית בנאומו לנתניהו ואמר : " נתניהו ,  פתח את הדלת .  אל תיקח אותנו לנקודת האפס .  תפסיק את הבנייה בהתנחלויות .  זה לא תנאי ,  זו התחייבות שלך .  בגדה המערבית מצפים מישראל להיות המדינה הראשונה שתכיר במדינה פלסטינית עצמאית .  היינו כבר בשיחות על שתי מדינות .  תפסיקו לדרוש ממני להכיר בכם באופן כזה ,  להכיר בכם אחרת ,  לדרוש ממני ושוב לדרוש ממני .  שלום הוא צורך חיוני .  אם אתם לא רואים את זה ,  תבדקו את עצמם שוב .  אתם לא עושים לי טובה כשאתם עושים איתי שלום .  גם אני לא עושה לכם טובה .  לא צריכים משא ומתן יותר .  העסק סגור .  צריך מישהו שיקבל החלטות .  אפשר לסגור את זה תוך יומיים ". 
לפניות לכתב :  nir_yah@walla.com

עריקאת : " ישראל לא פרטנר לשלום ,  המו"מ נגמר "
 סאיב עריקאת ,  ראש צוות המשא ומתן הפלסטיני ,  תקף היום בצורה חסרת תקדים את ממשלת נתניהו והאשים אותה בכשלון המשא ומתן לשלום . " אתם לא עושים לי טובה כשאתם עושים איתי שלום "
 
