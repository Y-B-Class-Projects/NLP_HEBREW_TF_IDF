 " נתניהו לחיץ כמו קטשופ ,  שטייניץ סחבה "
 כמו סטנדאפיסט מהמניין ,  עלה ח"כ איתן כבל לנאום היתולי בכנסת על חשבון ראש הממשלה ,  שר האוצר ושר הביטחון .  על ברק : " הוא הפך להיות הטייח של הימין הקיצוני "
 ח"כ איתן כבל  ( העבודה )  ניצל הערב  ( שלישי )  את בימת הכנסת כדי לנגח בצורה יוצאת דופן את ראש הממשלה בנימין נתניהו ,  שר האוצר יובל שטייניץ ואת שר הביטחון ויו"ר מפלגת העבודה אהוד ברק .  במהלך הדיון בעקבות 100 ימים לכהונת הממשלה ,  החליט כבל  " לירות לכל עבר "  ולהפוך את נאומו למופע  " סטנדאפ "  משולהב נגד בכירי הממשלה .  
בעקבות הכוונה של ראש הממשלה נתניהו שלא להטיל מע"מ על הפירות והירקות ,  אמר ח"כ כבל כי  " ראש הממשלה מזכיר לי את בקבוק הקטשופ של הילדות שלי .  לוחצים לוחצים ובסוף בסוף הקטשופ יוצא וכולנו יודעים איזה רעש הוא משמיע ".  את מה שעשה נתניהו לשטייניץ הגדיר כבל כ"זובור "  והוסיף כי  " שר האוצר באמת אדם ראוי ,  איש משכמו ומעלה .  ולמה הפך אותו נתניהו ?  לסחבה .  תראו איזה זובור הוא עשה לו בתקציב ".  
השר להגנת הסביבה גלעד ארדן ,  שהשיב מטעם הממשלה ,  העיר לכבל וטען כי ההשוואה שערך כבל בין נתניהו לקטשופ , " לא מכובדת ולא במקום ".  כבל הפנה בנאומו גם חיצי ביקורת נוקבים לעבר יו"ר מפלגתו ,  אהוד ברק . " היה לנו קמפיין לא מוצלח במיוחד שאדם אמר 'אהוד ,  אהוד תטייח' .  על הבוחרים כנראה זה לא עבד ,  קיבלנו 13 מנדטים .  על ברק זה עבד ,  הוא הפך להיות הטייח של הימין הקיצוני ". 
בצהרים השתלח בממשלה ובעומד בראשה ח"כ נחמן שי  ( קדימה )  .  שי קרא להוריד את המע"מ על הביצים ואמר כי  " כפי שהדברים נראים כרגע ראש הממשלה ושריו חסרים בעיקר את הפריט הזה ,  ועל כן ראוי שיהיה זמין באמתחתם .  נכון להבוקר התברר כי לממשלה אין שר אוצר וראש הממשלה הוציא אותו מכלל פעולה ,  שר החוץ מודיע כי הוא בניגוד עניינים בנושא הפלסטיני ,  ואם כך מה יש לו לעשות .  ושר ההסברה והתפוצות מכריז כי שר הביטחון הוא טירון .  ממשלה כזו זקוקה בדחיפות לביצים מספר 1 ".  

" נתניהו לחיץ כמו קטשופ ,  שטייניץ סחבה "
 כמו סטנדאפיסט מהמניין ,  עלה ח"כ איתן כבל לנאום היתולי בכנסת על חשבון ראש הממשלה ,  שר האוצר ושר הביטחון .  על ברק : " הוא הפך להיות הטייח של הימין הקיצוני "
 
