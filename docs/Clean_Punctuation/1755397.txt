נתניהו על אריאל : " מי שמחרים חותך בבשר של כולנו "
 ראש הממשלה התייחס לסערת היכל התרבות באריאל וקרא למחרימי המקום לחדול : " מי שמחשיב עצמו איש תרבות לא צריך לעסוק בחרמות ולא בהשתלחויות נגד שרה בממשלה "
 ראש הממשלה בנימין נתניהו התייחס היום  ( ראשון )  בישיבת הממשלה השבועית לסערת היכל התרבות באריאל וההתקפות נגד שרת התרבות והספורט לימור לבנת על יוזמותיה בנושא . " אני חושב שההיכל הוא חשוב ואריאל חשובה ",  אמר נתניהו . " הייתי מעורב בהקמת ההיכל בשלביו השונים .  לצערי שהיתי בחו"ל כשנפתח ,  ולכן לא יכולתי להגיע .  שמעתי שיש אנשים שקוראים להחרים אותו ותוקפים את שרת התרבות על מאבקה בתופעה .  חרמות ,  יודעים איך הם מתחילים אך לא איך הם מסתיימים ".   
" מי שמחליט להחרים חותך בבשר של כולנו ",  הוסיף רה"מ נתניהו . " אני חושב שזו לא שיטה .  מי שמחשיב עצמו איש תרבות לא צריך לעסוק בחרמות ולא בהשתלחויות נגד שרה בממשלה ולא כנגד ישוב בישראל .  אני קורא להם להפסיק ".  
דבריו של נתניהו באים בעקבות קריאות של יוצרים שונים ,  בהם ראשי איגודי השחקנים ובמאי התיאטרון לשרת התרבות להתפטר ,  לאחר שהציעה פרס לעידוד היצירה הציונית וכן הודיעה כי תחייב תיאטראות לחתום על מסמך בו הם מתחייבים להופיע בכל חלקי הארץ ,  לרבות מעבר לקו הירוק .  בנוסף ,  חתמו בשבת עשרות במאים נחשבים ,  בהם ארי פולמן ,  ערן ריקליס ,  ניר ברגמן ורני בלייר ,  על עצומה התומכת בסרבני ההופעה באריאל ונגד האיומים של שרת התרבות וח"כים מישראל ביתנו על קיצוץ בתקצבי התמיכה בהם .
 
נתניהו על אריאל : " מי שמחרים חותך בבשר של כולנו "
 ראש הממשלה התייחס לסערת היכל התרבות באריאל וקרא למחרימי המקום לחדול : " מי שמחשיב עצמו איש תרבות לא צריך לעסוק בחרמות ולא בהשתלחויות נגד שרה בממשלה "
 
