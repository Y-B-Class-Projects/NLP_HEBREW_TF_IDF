בדרך לממשלת ימין : " איך אפשר לנצח כשיש לך גרבוז ?  "
 ח"כ עמיר פרץ התייחס בישיבת סיעת המחנה הציוני להתבטאות של יאיר גרבוז על  " מנשקי קמעות ועובדי אלילים "  שהשתלטו על המדינה .  ביום ראשון יחלו ההתייעצויות לקראת הרכבת הקואליציה .  הרצוג : " האפשרות הריאלית היחידה היא שנלך לאופוזיציה "
 ההתייעצויות בבית הנשיא לקראת הרכבת הקואליציה יחלו ביום ראשון הקרוב .  הערב  ( רביעי )  שיגר מנכ"ל בית הנשיא ,  הראל טובי ,  הזמנה לכל ראשי הסיעות להגיע לסבב ההתייעצויות הפורמלי ,  שבסיומו צפוי הנשיא ,  ראובן ריבלין ,  להטיל על ראש הממשלה ,  בנימין נתניהו ,  להרכיב גם את הממשלה הבאה .
 הערב התכנסה סיעת המחנה הציוני בתל אביב לישיבת סיכום של מערכת הבחירות .  כמה חברי כנסת שנכחו במקום העידו כי האווירה הייתה חיובית ,  למרות ההפסד . " מי ששמע את כל הפרגונים היה יכול לחשוב שניצחנו ",  אמר בתסכול אחד המשתתפים .  במהלך הפגישה ,  העלה ח"כ אראל מרגלית לדיון את סוגית הפער בין החוזק של המפלגה בקיבוצים ובין החולשה בערי הפיתוח . " איך אתה יכול לנצח כשיש לך גרבוז ?  ",  השיב לו ח"כ עמיר פרץ ,  שהתייחס להתבטאות של יאיר גרבוז על  " מנשקי קמעות ועובדי אלילים ".  למרות חילופי הדברים ,  אמר ח"כ אחר מהמפלגה : " האמירה של פרץ הייתה בהקשר מאוד ספציפי ,  זו הייתה ישיבה משעממת ". 
בחירות 2015 - כותרות אחרונות:ירושלים עם נתניהו ,  תל אביב עם הרצוג .  ואיך הצביעו בשכונה שלך ? יום הכיפורים של הסוקרים :  כך הפתיע נתניהו את כולםהפלסטינים תחילה :  נתניהו ייאלץ לכבות במהרה את השריפות שהצית
במהלך הישיבה אותת יו"ר המחנה הציוני ,  יצחק הרצוג ,  על כוונותיו לקראת הרכבת הקואליציה . " הוכחנו שידענו להיות אופוזיציה לוחמת .  האפשרות היחידה שנראית ריאלית כרגע זו הליכה לאופוזיציה ",  אמר . " אנחנו נהיה תחליף ראוי לממשלת ימין צרה שזמנה קצוב .  אני רוצה להגיד תודה לדור צעיר עצום שבא ואמר אני רוצה שינוי .  אנחנו יכולים להתחייב שעוד יבוא יום ונביא את השינוי הזה . 
" אני גאה במאבק שניהלנו ",  הוסיף הרצוג . " אנחנו מרימים היום את הראש למציאות בה נמשיך להוביל מחנה גדול וחזק שרוצה מדינה יהודית ,  דמוקרטית ,  בטוחה וצודקת .  אנחנו לא נתנצל ולא נוריד דגלים אלא נשרת את העם שיצא לרחובות ,  לצמתים ולקלפיות בתקווה גדולה ובעצמה ". 
ח"כ ציפי לבני אמרה : " קמתי הבוקר בתחושה קשה - זוהי דרכם ולא דרכנו .  בשליחות גדולה וגאווה חברנו לשותפות אמת -גיליתי בהרצוג מנהיג אמיץ שאוהב את עם ישראל ".  לדבריה , " הקרב לא הסתיים ,  יש כאן שתי דרכים של ערכים שונים .  דרך אחת של נתניהו ושותפיו והשנייה שלנו ושל שותפינו הטבעיים .  חייבים להציב דרך אחרת מול הדרך שלא רואה את האזרחים ,  מול הדרך שבה הצדק והחברתי לא מחוברים בנשמה .  את הדרך שלנו - אנחנו נמשיך לייצג .  התקווה לא אבדה ".  בהמשך הישיבה אמרה לבני : " ממשלת החלום של נתניהו היא ממשלת הסיוטים של ישראל - ולכן אסור לנו להרים ידיים וצריך להיאבק על דרכנו גם מהאופוזיציה ".  
הבוקר בירך הרצוג את נתניהו על ניצחונו בבחירות . " אני מברך ומכבד כל תוצאה .  שוחחתי עם נתניהו ,  בירכתי אותו על הישגו ואיחלתי לו הצלחה ",  אמר הרצוג לעיתונאים שחיכו לו מחוץ לביתו בצפון תל אביב .
" אני וציפי נמשיך להוביל את המחנה הציוני בכוח ובגאון .  נמשיך להיאבק למען הדמוקרטיה הישראלית ,  נמשיך להיאבק למען מדינה יהודית ודמוקרטית בכל דרך ונשתף פעולה עם כל הגורמים הפוליטיים שיכולים ורוצים לשתף איתנו פעולה .  נעבוד בכנסת ונמשיך לשרת את העם בכל דרך ".  
מוקדם יותר ,  מסר הרצוג יחד עם מספר 2 ברשימתו ,  לבני ,  הודעה מיוחדת לתקשורת . " זהו בוקר לא פשוט עבורנו ועבור המאמינים בדרכנו ",  מסרו . " אנו נוביל ונילחם יחד עם שותפינו לדרך בכנסת על הערכים שבהם אנו מאמינים .  ניאבק למען אזרחי ישראל על צדק חברתי ,  אופק מדיני ,  שוויון ודמוקרטיה בתקווה ואמונה ,  זאת כדי לקיים מדינה יהודית ודמוקרטית ,  בטוחה וצודקת .  אנו מוסרים תודה מעומק הלב לכל המאמינים בנו ובדרכנו ".  
אחרי שהוביל את הליכוד ,  להישג מרשים של 30 מנדטים בבחירות ,  הגיע היום בצהריים ראש הממשלה ,  בנימין נתניהו ,  לביקור בכותל המערבי בעיר העתיקה בירושלים . " כאן ,  במקום הזה ,  אני נפעם מהמשמעות ההיסטורית ,  של עמנו שחידש את ימיו במולדתנו אחרי 4,000 שנה ",  אמר . " אני מתרגש מכובד האחריות שעם ישראל הטיל על כתפיי .  מעריך את החלטת אזרחי ישראל לבחור בי ובחבריי נגד כל הסיכויים ". 
הבוקר ,  אחרי ספירת 99.7% מהקלפיות ,  עלה כי המפלגה השנייה בגודלה בכנסת הקרובה תהיה המחנה הציוני עם 24 מנדטים .  הרשימה המשותפת היא השלישית בגודלה עם 14 מנדטים ,  מפלגת יש עתיד של יאיר לפיד אחריה עם 11 מנדטים ומפלגת כולנו בראשות משה כחלון עם 10 .  הבית היהודי של נפתלי בנט התרסקה וזכתה ב-8 מנדטים בלבד ,  לעומת 12 בכנסת היוצאת .  ש"ס קיבל 7 מנדטים ואחריה יהדות התורה וישראל ביתנו עם 6 מנדטים - מרצ עברה אך בקושי את אחוז החסימה עם 4 מנדטים ,  ואילו מפלגת יחד בראשות אלי ישי נותרה מתחתיו .  
אמש ,  בנאום הניצחון שלו בפני פעיליו בגני התערוכה ,  אמר נתניהו : " נגד כל הסיכויים ,  השגנו ניצחון גדול למחנה הלאומי בראשות הליכוד .  השגנו ניצחון גדול לעמנו .  אני גאה בעם ישראל ,  שברגע האמת ידע להפריד בין עיקר לתפל ולעמוד על העיקר - ביטחון אמיתי ,  כלכלה אחראית ,  וכן  רווחה חברתית שאנחנו מחוייבים לה ".  
נתניהו הוסיף כי  " עלינו להקים ממשלה חזקה ויציבה ,  שתדאג לביטחונם ורווחתם של כל אזרחי ישראל .  אתגרים גדולים מאוד לפנינו .  אינני יכול לפרט את כולם ,  אך אני יכול לומר לכם בבטחה שאנו עומדים בפני אתגרים מדיניים וביטחוניים ,  וגם אתגרים חברתיים וכלכליים .  הבטחנו לטפל במחירי הדיור ובהפחתת יוקר המחייה  ואנחנו נעשה זאת ". 
 ( עדכון ראשון :  14:22 )  

בדרך לממשלת ימין : " איך אפשר לנצח כשיש לך גרבוז ?  "
 ח"כ עמיר פרץ התייחס בישיבת סיעת המחנה הציוני להתבטאות של יאיר גרבוז על  " מנשקי קמעות ועובדי אלילים "  שהשתלטו על המדינה .  ביום ראשון יחלו ההתייעצויות לקראת הרכבת הקואליציה .  הרצוג : " האפשרות הריאלית היחידה היא שנלך לאופוזיציה "
 
