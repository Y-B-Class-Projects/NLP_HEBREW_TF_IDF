מגעים מתקדמים להפיכת ניר חפץ לעד מדינה : " פעל בשליחות נתניהו "
 לוואלה !  NEWS נודע כי יועץ התקשורת לשעבר של ראש הממשלה מסר עדויות מקדימות לחוקרי המשטרה .  חפץ חשוד כי פנה לשופטת בדימוס גרסטל בהצעה למינוי כיועמ"ש בתמורה לסגירת תיק המעונות נגד שרה נתניהו .  מגעים דומים נבחנים גם עם מנכ"ל משרד התקשורת שלמה פילבר
המשטרה מנהלת מגעים מתקדמים לחתימת הסכם עד מדינה עם ניר חפץ ,  יועץ התקשורת לשעבר של משפחת נתניהו - כך נודע היום  ( שלישי )  לוואלה !  NEWS .  חפץ מסר עדויות מקדימות לחוקרי היחידה הארצית לחקירת פשיעה כלכלית  ( יאל"כ )  .  בין היתר ,  עומת חפץ עם המידע כי בשנת 2015 פעל לשחד את השופטת בדימוס הילה גרסטל בשליחות משפחת נתניהו כדי שתפעל לטובת סגירת תיק נגד שרה נתניהו באחת התביעות שהוגשה נגדה .  
כבר בשעות הקרובות הוא צפוי לחתום על ההסכם ואף למסור עדות ניקיון במסגרת הסכם זה .  המשטרה נמצאת במגעים דומים גם עם מנכ"ל משרד התקשורת שלמה פילבר ,  שנעצר בתחילת השבוע יחד עם חפץ במסגרת חקירת פרשת בזק .  פרקליטו של חפץ עו"ד ירון קוסטליץ מסר : " אין מגעים ולא הוצע לו כל הסכם ". 
חפץ הובא היום להארכת מעצר נוספת יחד עם אלי קמיר יועץ אסטרטגי שסיפק לחברה שירותי ייעוץ ,  שנעצר הלילה בפרשה .  החשד הוא כי קמיר תיווך בין חפץ לגרסטל ,  אולם על פי הראיות שנאספו עד כה הפנייה לשופטת בדימוס לא צלחה .  
קמיר הובא לקראת הצהריים להארכת מעצר בבית משפט השלום בתל אביב ושוחרר בתנאים מגבילים .  המשטרה ביקשה להאריך את מעצרו בשבוע ,  אך השופט עלא מסרוואה הורה להשאיר את חפץ במעצר עד למחר ולא להשאירו מעבר למועד שנקבע לו בתחילת השבוע עם מעצרו .  המשטרה תערער על כך .  
עוד בוואלה !  NEWS:אלשיך :  הנחקרים בפרשות נתניהו משבשים חקירה דרך התקשורתאלשיך על חקירות נתניהו :  אנחנו בצד של החוק ,  לא בימין או בשמאלהתפתחות נוספת בפרשת בזק :  נעצר יועץ אסטרטגי בכיר שעבד עם החברה 
חקירת הפרשה החדשה נמצאת בעיצומה ומתנהלת בליווי פרקליטת מחוז תל אביב מיסוי וכלכלה .  במסגרתה נגבו גרסאות מכלל המעורבים וגרסטל עצמה מסרה עדות פתוחה לגבי השתלשלות האירועים .  חפץ וקמיראף נחקרו באזהרה בחשד לעבירות מתחום טוהר המידות ושחיתות ציבורית .
 מטעמו של ראש הממשלה בנימין נתניהו נמסר : " ניר חפץ מעולם לא הציע את ההצעה ההזויה הזאת בפני ראש הממשלה ורעייתו .  הוא מעולם לא נתבקש על ידם להציע הצעה כזאת ,  ואיננו מאמינים שחפץ אפילו העלה דבר כזה על דעתו .  תכף יאשימו את הזוג נתניהו גם ברצח ארלוזורוב ".  
הלילה הותרו לפרסום שמות העצורים בפרשת בזק ,  בהם חפץ .  בנוסף לו חשודים בפרשה בעלי החברה שאול אלוביץ' ,  אשתו איריס ובנו אור ,  מנכ"לית החברה סטלה הנדלר ומנהל הפיתוח העסקי עמיקם שורר וכן מנכ"ל משרד התקשורת פילבר .  מעצרם של הנדלר ושורר הוארך עד מחר והיתר עד ליום חמישי .  
היום נודע כי יועץ התקשורת לשעבר של נתניהו בועז סטמבלר ,  המכהן כיום כמנהל לשכת הפרסום הממשלתית ,  מסר עדות במסגרת חקירת פרשת בזק .  זאת ,  לאחר שאתמול פורסם כי מנכ"ל משרד ראש הממשלה לשעבר הראל לוקר וראש לשכת ראש הממשלה לשעבר דוד שרן העידו אף הם ברשות לניירות ערך ,  החוקרת את הפרשה בשיתוף עם המשטרה .
 היום מסרו עדות ברשות לניירות ערך עורך וואלה !  NEWS לשעבר ינון מגל ,  שזו היא עדותו השנייה ,  וגם ראש מערכת החדשות של וואלה !  NEWS ,  מיכל קליין .  
עם הסרת צו איסור הפרסום בפרשה הודיעו הבוקר המשטרה ורשות ניירות ערך כי  " הצטברו חשדות ביחס לעבירות מתחום טוהר המידות ,  המרמה ,  חוק איסור הלבנת הון וחוק ניירות ערך ,  אשר התבצעו לאורך זמן ,  בתכיפות ובשיטתיות במסגרת מערכות יחסים שהתקיימו בין נושאי משרה בקבוצת בזק לבין עובדי ציבור ומקורביהם וכן חשודים נוספים ". 
בהודעה צוין עוד כי מחומר הראיות עולה חשד כי  " כמה מן החשודים המעורבים פעלו באופן בוטה על מנת לשבש הליכי חקירה ולהקשות על מלאכת איסוף הראיות בחקירה ".  בנוסף לכך ,  על פי ההודעה  " נחקרו ברשות ניירות ערך ובלהב 433 במשותף שורה של עדים נוספים ,  עובדי ציבור בעבר ובהווה ,  אנשי תקשורת וגורמים מן המגזר הפרטי והעסקי ". 
עיקר הפרשה עוסק בחשד המשטרה כי נתניהו פעל בתקופה שבה החזיק בתיק התקשורת בתחילת כהונת הממשלה הנוכחית להטות החלטות רגולטוריות לטובת בזק .  בתמורה ,  כך על פי החשד ,  פעל בעלי החברה אלוביץ' להבטיח לנתניהו סיקור אוהד באתר וואלה !  NEWS ,  שהוא חלק מקבוצת בזק .
  ( עדכון ראשון :  11:50 )  

מגעים מתקדמים להפיכת ניר חפץ לעד מדינה : " פעל בשליחות נתניהו "
 לוואלה !  NEWS נודע כי יועץ התקשורת לשעבר של ראש הממשלה מסר עדויות מקדימות לחוקרי המשטרה .  חפץ חשוד כי פנה לשופטת בדימוס גרסטל בהצעה למינוי כיועמ"ש בתמורה לסגירת תיק המעונות נגד שרה נתניהו .  מגעים דומים נבחנים גם עם מנכ"ל משרד התקשורת שלמה פילבר

