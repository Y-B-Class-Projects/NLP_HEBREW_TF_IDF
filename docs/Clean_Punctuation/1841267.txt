מחאת הדיור בת"א : " ממתינים לתשובות מנתניהו "
 מארגני המחאה נגד מצוקת הדיור מקווים שעם פתיחת שבוע העבודה היום ,  לא תיבלם התנופה שהשיגו .  אמש באו לכיכר הבימה כמה מאות בני אדם ,  וקראו לראש הממשלה : " צא - והילחם בעוני "
  ( צילום :  דניאל בוק ;  עריכה :  טל רזניק ) 
למעלה משתי יממות לאחר שהתכנסו בכיכר הבימה בתל אביב ,  ונראה שהמחאה נגד מצוקת הדיור איננה גוועת .  לאחר שראש העיר תל אביב ,  רון חולדאי ,  וחברי הכנסת ניצן הורוביץ  ( מרצ )  ,  מירי רגב  ( ליכוד )  ויצחק הרצוג  ( עבודה )  ביקרו במקום ,  מאות בני אדם הגיעו גם אמש  ( שבת )  למתחם האוהלים שהקימו כמה עשרות צעירים בקצה שדרות רוטשילד .  במהלך הערב הופיעו במקום האמנים אריק ברמן ומשה לוי .
 עוד על מחאת האוהלים בתל אביב:שבת במאהל :  מחאת מחירי הדיור בתל אביב נמשכתאלפים מחו על מחירי הנדלן :  המרכז לא רק לעשירים"מחאה על מחירי הדיור :  ערי אוהלים בירושלים ובתא
מארגני המחאה מקווים כי היום ,  עם תחילת שבוע העבודה ,  יימשך זרם המבקרים ,  ושוכני המאהל אינם מתכוונים לנטוש את מה שבנו .  יונתן מילר ,  ממארגני המחאה אמר לוואלה !  חדשות כי  " מי שעובד יעבוד וישוב למאהל .  אנחנו רוצים שבמשך כל שעות היממה יהיו כאן אנשים כדי שלא יחנקו לנו את המהפכה הצודקת הזאת ".  מילר אמר כי המארגנים מתכוננים לשהות ארוכה במקום ,  ומצפים שהממשלה תנקוט צעדים להורדת מחירי שכר הדירות בארץ . 
" אני רוצה שביבי יבוא לכאן וייתן תשובות ",  הסביר . " הוא האדם היחיד שיידע לעשות זאת .  כשראש ממשלה מחליט לצאת למלחמה הוא נותן את האות .  אני רוצה לשמוע שהוא מתכוון להילחם בעוני ".  
יו"ר ארגון נכי ישראל ,  מומו נקווה ,  הודיע כי  " ארגונו מצטרף למאבק להוזלת מחירי הדירות ,  וכי הוא קורא למאות אלפי חבריו לארגון לקחת חלק במאבק בכל חלקי הארץ ".  נקווה ,  הסביר כי  " סוד ההצלחה של מאבק הנכים טמון בכך שהיה א-פוליטי וללא חלוקה מוקדמת של תפקידים היררכיים ,  אלא היה בנוי על מחאה עממית רבת משתתפים למען מאבק שהוא צודק ",  והוסיף , " מחאת הנכים התחילה מארבעה אנשים והפכה מחאה של מאות אלפי אנשים ,  וזה מה שיקרה עם מחאת מחירי הדירות ". 
בתוך כך ,  מאות בני אדם מיוזמה המכנה עצמה  " שבוע הזעם "  הישראלי שהתכנסו לא הרחק ,  בגן מאיר בתל אביב ,  הצטרפו למתחם האוהלים .  בדרכם למתחם ,  השליכו המפגינים גביעי קוטג' על מצודת זאב שברחוב המלך ג'ורג' וצעקו : " אין דיור ,  אין פרנסה  להפיל את הממשלה ".  
המחאה צפויה לקבל היום חיזוק משמעותי ,  לאחר שהתאחדות הסטודנטים הודיעה שבשבוע הקרוב תצטרף למחאה ,  ותקים מאהלים נוספים שיהיו פזורים ברחבי הארץ . " מחירי השכירות מאמירים גם במרכז וגם בפריפריה .  אנחנו קוראים לצעירי ישראל לצאת יחד להיאבק על זכותנו להתקיים במדינה ",  מסרו הסטודנטים .
 ההתאחדות שיגרה פניה לכלל אגודות הסטודנטים המקומיות ברחבי הארץ על מנת לעודד סטודנטים ,  שנמצאים אמנם בעונת הבחינות הלחוצה ,  להירתם למאבק .  מאהלי מחאה יפתחו החל ממחר במכללת רופין באזור השרון ,  ובבאר שבע ביוזמת אגודת הסטודנטים של אוניברסיטת בן גוריון .  בהמשך השבוע ייפתח מאהל מחאה נוסף במכללת בית ברל באזור השרון .  מוקד צפוני יפתח ביום שלישי השבוע בכיכר צה"ל בקריית שמונה ,  ביוזמת אגודת הסטודנטים המקומית של מכללת תל חי .
  ( עדכון אחרון :  21:12 ) 
בואו לדבר על מחאת מחירי הדיור בפייסבוק

מחאת הדיור בת"א : " ממתינים לתשובות מנתניהו "
 מארגני המחאה נגד מצוקת הדיור מקווים שעם פתיחת שבוע העבודה היום ,  לא תיבלם התנופה שהשיגו .  אמש באו לכיכר הבימה כמה מאות בני אדם ,  וקראו לראש הממשלה : " צא - והילחם בעוני "
 
