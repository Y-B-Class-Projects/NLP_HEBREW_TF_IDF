ועדת פילבר :  שוב הארכה ,  למרץ 2016
הוועדה להסדרת שוק השידורים ,  לרבות בחינת שחקנים חדשים ופיקוח על תוכן על גבי האינטרנט ,  אמורה הייתה להגיש את המלצותיה עד סוף השנה הנוכחית .  אלא שהיא תיאלץ לדרוש הארכה של שלושה חודשים נוספים - כך נודע לוואלה ברנז'ה
המלצות ועדת פילבר להסדרת שוק השידורים לא יוגשו על סוף השנה כפי שנקבע בלוחות הזמנים ,  ובימים אלו נבדקת אפשרות לדחות את סיום עבודה והגשת ההמלצות לראש הממשלה ושר התקשורת בנימין נתניהו רק במרץ 2016  כך נודע לוואלה ברנז'ה .
 הוועדה בראשות מנכ"ל משרד התקשורת שלמה פילבר מונתה על ידי נתניהו באוקטובר האחרון .  בין חבריה ,  יו"ר הרשות השנייה לטלוויזיה ולרדיו אוה מדז'יבוז' ,  יו"ר מועצת הכבלים והלוויין ד"ר יפעת בן חי-שגב ויועץ מנכ"ל משרד התקשורת אבינועם רוזנבאום שירכז את עבודת הוועדה וגורמים מקצועיים ממשרדי התקשורת והאוצר ,  בהם שירה גרינברג סגנית ממונה אגף תקציבים במשרד האוצר ,  עו"ד דנה נויפלד היועצת המשפטית של משרד התקשורת ויאיר חקק ראש אגף תכנון מדיניות במשרד התקשורת .  
במסגרת עבודתה בוחנת הוועדה את מסקנות ועדות שכטר ואייל ואת הדרכים ליישומן ,  את נושא הפיקוח על תוכן שמופץ באמצעות האינטרנט ואת סוגיית שילוב תוכן שיווקי .  כמו כן ,  בודקת הוועדה שכבר החלה בעבודתה הסדרים שיעודדו כניסה של שחקנים חדשים בשוק השידורים ואת אפשרות להקל על הזכייניות בכל הנוגע להשקעה בהפקות מקור.בשלב זה נושא פיצול ערוץ 2 וחברת חדשות 2 ,  לא יעלה לבחינת הוועדה שכן אין כל כוונה להקדים את מועד הפיצול לזכייניות קשת ורשת ,  שנקבע לשנת 2017 ,  כפי שפורסם בוואלה ברנז'ה .  
במשרד התקשורת אישרו כי נשקלת האפשרות לדחות את מועד סיום עבודת הוועדה .  

ועדת פילבר :  שוב הארכה ,  למרץ 2016
הוועדה להסדרת שוק השידורים ,  לרבות בחינת שחקנים חדשים ופיקוח על תוכן על גבי האינטרנט ,  אמורה הייתה להגיש את המלצותיה עד סוף השנה הנוכחית .  אלא שהיא תיאלץ לדרוש הארכה של שלושה חודשים נוספים - כך נודע לוואלה ברנז'ה

