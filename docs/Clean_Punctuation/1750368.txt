השר כץ : " יש להקים רשות לאומית לאבטחת תעופה "
 שר התחבורה התייחס לחבילות הנפץ שנמצאו במטוסים בדרכם לארה"ב ואמר כי המצב לפיו חברת  " אל על "  אחראית על הביטחון בנמל התעופה אינו יכול להימשך 
" המצב מוכיח שוב שצריך להקים רשות לאומית לאבטחת תעופה "  - כך אמר היום  ( שני )  שר התחבורה ישראל כץ ,  בהתייחסו לחבילות הנפץ שהגיעו לארצות הברית .  לדבריו , " המצב שקיים היום ,  לפיו חברת  " אל על "  אחראית על הביטחון בנמל התעופה ,  לא יכול להימשך .  היום ישנן מדינות המסרבות לאפשר למאבטחי אל על לבצע בידוק ,  משום שמדובר בחברה פרטית ".  לטענת כץ ,  משרד האוצר מתנגד לתוכנית משום שהדבר כרוך בהוצאה כספית ,  עם זאת כץ נחוש לשכנע בנחיצות העניין את ראש הממשלה בנימין נתניהו .  
בעקבות חשיפת המטענים ,  ישראל העבירה למדינות שמהן קיימים קווי טיסה לארץ ,  סטנדרטים לבדיקות חפצים וזאת לפי הסטנדרט הישראלי המחמיר יותר מהתקן הבינלאומי .  משרד התחבורה אף שלח נציג של אגף האבטחה במשרד למספר מדינות הנחשבות בסיכון גבוה ,  כדי לבדוק ולחדד את הנהלים של העברת חבילות .
 לפני שלושה ימים התגלו שתי חבילות נפץ שנשלחו מתימן ויועדו למוסדות יהודיים בשיקגו .  החבילה הראשונה התגלתה במטוס תובלה של חברת יו.פי.אס שעשה את דרכו מתימן לשיקגו ועצר לתדלק בשדה בבריטניה והחבילה השנייה מצא במטוס בדובאי .  גורמי ביטחון מעריכים כי איברהים חסן אל עסירי ,  בן 28 ,  הנמצא בראש רשימת המבוקשים בערב הסעודית ,  הוא האחראי לייצור מטענים .
 
השר כץ : " יש להקים רשות לאומית לאבטחת תעופה "
 שר התחבורה התייחס לחבילות הנפץ שנמצאו במטוסים בדרכם לארה"ב ואמר כי המצב לפיו חברת  " אל על "  אחראית על הביטחון בנמל התעופה אינו יכול להימשך

