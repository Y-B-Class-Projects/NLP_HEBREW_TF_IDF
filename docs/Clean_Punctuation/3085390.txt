 " אל תאפשר סכנת חיים ":  רופאים מי-ם קראו לנתניהו להתערב במשבר הדסה
102 רופאי ילדים ומשפחה ממרפאות ובתי חולים ברחבי העיר פנו במכתב לראש הממשלה בבקשה שיפעל במשבר הרופאים המתפטרים בהדסה .  הורי הילדים החולים קיימו משמרות מחאה מול בית רה"מ ,  אך עד כה ללא התקדמות . " עליך לפתור את המצב "
 102 רופאי ילדים ורופאי משפחה ממרפאות הקהילה ומבתי חולים בירושלים וסביבתה פנו אתמול  ( ראשון )  במכתב לראש הממשלה ,  בנימין נתניהו ,  בבקשה שיתערב במשבר הרופאים המתפטרים בבית החולים הדסה עין כרם ,  שבגינו אין מענה מספק לילדי העיר בתחום ההמטו-אונקולוגיה . " אנו קוראים בזאת לך ,  ראש ממשלת ישראל ,  לפתור את המצב ולא לאפשר פגיעה חמורה עד סכנת חיים בילדים החולים ביותר ובמשפחותיהם ",  כתבו הרופאים .
" אנו פונים אליך בזאת בקריאה דחופה לתיקון המצב החמור של היעדר מענה רפואי מספק לילדים חולי הסרטן בירושלים ובסביבתה ",  נכתב . " כרופאי ילדים ,  כולנו עמדנו במשך שנים רבות בקשר עם המחלקה ההמטו-אונקולוגית בהדסה ,  שהייתה היחידה בירושלים ובכל המרחב .  כולנו היינו עדים לרמה המקצועית הגבוהה ,  למסירות ללא גבול ,  וליחס היוצא מן הכלל לילדים המטופלים ולמשפחותיהם ,  מצד הרופאים וכל צוות המחלקה ".  
עוד בנושא בוואלה !  NEWS:משרד הבריאות לבג"ץ :  מוכנים לקלוט רופאים מהדסה בשערי צדקבג"ץ דורש מהמדינה תשובות :  מדוע לא לשלב את הרופאים בשערי צדק"הורי הדסה הגיעו לסוף הדרך ,  סיכוי אפסי שבג"ץ יתערב "  
במכתב הצביעו הרופאים על המצוקה שנוצרה נוכח היעדר פתרון למשבר . " המצב הנוכחי הוא שהמענה הרפואי לילדים חולי סרטן ומחלות המטולוגיות אחרות בבירת ישראל ובסביבתה  אוכלוסייה של כמיליון נפשות  נפגע קשות ,  והמצב לא צפוי להשתנות בעתיד הנראה לעין .  המשבר שהתרחש במחלקה זו בהדסה קרה בעל כורחם של רופאי המחלקה ,  שפעלו מתוך אחריות מקצועית ומוסרית בלבד ,  ולפי סטנדרטים רפואיים מקובלים בעולם ".  
פנייה זו של רופאי המשפחה ורופאי הילדים בבירה לראש הממשלה מצטרפת לשורה של פעולות מחאה שקיימו הורי הילדים שטופלו במחלקה ועזבו עם פרישתם של הרופאים בחודש האחרון .  עם קבלת הכרעת בג"צ ,  אמרו ההורים כי הם לא מוכנים להפסיק את המאבק וכי הם מכוונים את מרב מרצם לראש הממשלה ,  בתחינה כי יתערב לטובתם ויביא לפתיחת מחלקה חדשה שבה יעבדו הרופאים .  ההורים קיימו כמה משמרות מחאה מול ביתו של נתניהו בירושלים ואף הוציאו כרזות אינטרנטיות הקוראות לו להתערב ,  בינתיים ללא כל התקדמות .  
הרופאים העלו במכתבם גם את המצוקה בתחום אונקולוגיית ילדים בארץ ,  המונה 44 רופאים בלבד ,  למול הקבוצה ההולכת מתרחבת של ילדים הנזקקים לטיפול .  לאחר הכרעת בג"ץ בפרשה ,  שמשמעותה הייתה למעשה שלא להתערב במשבר ,  ועל כן לא נפתחה מחלקה חדשה בבית החולים שערי צדק ,  הודיעו האונקולוגים הפורשים ,  שרכשו שם עולמי בתחומם ,  כי איבדו אמון במערכת וכי לא ישובו לעסוק עוד באונקולוגיה אלא יפנו לרפואה כללית במרפאות הקהילה בעיר .  
רוב הרופאים הפורשים אכן השתבצו במרפאות בעיר ,  והם עומדים בקשר רצוף עם משפחות מטופליהם לשעבר מבית החולים הדסה .  שניים מהרופאים השתבצו בבתי חולים אך לא בתפקידם הקודם  ד"ר איריס פריד נקלטה בבית החולים שערי צדק כרופאת ילדים ופרופסור וינטרוב ,  שניהל את המחלקה והוביל את מחאת הרופאים ,  החל לעבוד בבית החולים השיקומי לילדים אלי"ן שבעיר ,  גם הוא כרופא ילדים .  במכתב התייחסו הרופאים גם לסוגיה זו : " מספר הרופאים המומחים בהמטו-אונקולוגיה ילדים בכל הארץ קטן מאוד ,  ותהליך הכשרתם של רופאים נוספים בתחום ייחודי זה הוא ארוך למדי .  
במקרה שלפנינו שישה רופאים בכירים מעולים ושלושה מתמחים המהווים 15% מכלל הרופאים בתחום זה בישראל  ואין באפשרותם לתת את השירות הרפואי הדרוש כל כך .  בתוך כך ,  לפני כשבוע הודיעו במשרד הבריאות כי ילדים שנוסעים מחוץ לירושלים על מנת לקבל טיפול אונקולוגי יקבלו החזרי נסיעות .  הדבר התקבל בקרב המשפחות ברגשות מעורבים ,  וחלקם אף טענו כי המצב מאלץ אותם לצאת מהעיר ולהיטלטל בדרכים עם ילדים חולים .  בנוסף אמרו ההורים כי המצב הביא לעומסים במחלקות האונקולוגיות בבתי החולים שניידר ושיבא ,  וכי לא זה הפתרון שלו ציפו מהממשלה . 

" אל תאפשר סכנת חיים ":  רופאים מי-ם קראו לנתניהו להתערב במשבר הדסה
102 רופאי ילדים ומשפחה ממרפאות ובתי חולים ברחבי העיר פנו במכתב לראש הממשלה בבקשה שיפעל במשבר הרופאים המתפטרים בהדסה .  הורי הילדים החולים קיימו משמרות מחאה מול בית רה"מ ,  אך עד כה ללא התקדמות . " עליך לפתור את המצב "
 
