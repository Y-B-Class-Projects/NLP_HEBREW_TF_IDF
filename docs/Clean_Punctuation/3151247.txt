נתניהו בטקס בהר הרצל : " עלינו לעמוד כחומה בצורה מול אויבינו "
" יקירינו יהיו איתנו תמיד ",  אמר ראש הממשלה בטקס הממלכתי לזכר חללי צה"ל ,  שנערך בנוכחות נשיא המדינה ,  המפכ"ל והרמטכ"ל .  הטקס נערך לראשונה בהיכל השמות שבירושלים .  כמיליון וחצי איש יפקדו במהלך היום את קברי החללים
טקס הזיכרון הממלכתי לחללי צה"ל נערך היום  ( רביעי )  בהיכל הזיכרון שבהר הרצל .  הטקס החל מיד עם תום צפירה בת שתי דקות ונערך לראשונה השנה בהיכל השמות שבירושלים .  בטקס השתתפו נשיא המדינה ראובן ריבלין ,  ראש הממשלה בנימין נתניהו ,  יו"ר הכנסת יולי אדלשטיין ,  נשיאת בית המשפט העליון אסתר חיות ,  הרמטכ"ל גדי איזנקוט ומפכ"ל המשטרה רוני אלשיך .
 ראש הממשלה נתניהו ספד לנופלים בנאומו ,  ואמר כי  " צדקת מאבקנו והכאב הנורא על האובדן דרים בכפיפה אחת .  אחי ,  יוני ,  נתן ביטוי לשילוב העוצמתי הזה במכתב לאלמנת חברו ,  ובו כתב 'עם החלל הפתאומי שנוצר התנפץ מנגנון ההגנה ,  נשאר רק כאב' .
" רעייתי ואני עמדנו מול משפחות ,  ישבנו לשיחה מלב אל לב עם אבות השוטרים שנפלו בהר הבית בקיץ האחרון ,  שהגנו בגופם על ירושלים ואתריה הקדושים .  הם סיפרו ש'מי שרצח את הבנים התכוון לרצוח את הקיום שלנו כמדינה .  אלה שבאו להרוג לא ינצחו אותנו .  כולנו עומדים יחד מול הטרור ויחד נמשיך לנצח' .  ברגעי מבחן עלינו לעמוד כחומה בצורה אל מול אויבינו .  בזכות הנופלים אנו כאן ",  אמר נתניהו ,  והתייחס גם לסוגיית השבויים ברצועת עזה : " אני מתחייב שנמשיך במאמצים להשיב את הנעדרים והשבויים ,  יקירינו תמיד יהיו איתנו ".  
עוד בוואלה !  NEWSהצוואה של ארז :  הלוחם שאהב את הפועל ונותר לעד חלק ממנההלוחמת שעשתה היסטוריה בחיל האוויר - ונהרגה רגע לפני הפסקת האשהתיעוד האחרון שהותירו החללים :  פרויקט מיוחד 
בבית העלמין הצבאי בעוספיה נערך טקס יום הזיכרון לבני העדה הדרוזית ,  שבשנה שעברה נוספו שמונה חללים ל-425 מבניה שנהרגו במסגרת שירותם .  בטקס נכח שר התקשורת איוב קרא ,  תושב דליית אל-כרמל . " בזכות המשפחות השכולות מדינת ישראל נמצאת במזרח התיכון כאי שקט יחידי יציב ,  הפורח כלכלית מדינית ואף ביטחונית באופן יחסי ",  אמר קרא . " לא רחוק מכאן במרחק שעתיים מתבצע רצח עם ,  ילדים מחוסלים בנשק כימי ,  אין ערך לחיים מסביבנו ואין דין ואין דיין ,  לצערנו .  העדה הדרוזית בישראל נמצאת בשוויון מוחלט בשירות הביטחוני ,  אבל לצערי לא במישור הכלכלי חברתי ".  
לפני הישמע הצפירה ,  התקיים בשעה 9:30 טקס הזיכרון לחללי משטרת ישראל בהשתתפות אלשיך בבית העלמין בהר הרצל .  על פי ההערכה ,  כמיליון וחצי איש צפויים לפקוד את בתי העלמין הצבאיים במהלך יום הזיכרון .  משרד הביטחון מקיים טקסים ב-52 בתי עלמין צבאיים ובמאות חלקות קבורה צבאיות ברחבי הארץ .  כמו כן ,  המשרד מעמיד במהלך היום לרשות הציבור מאות אוטובוסים ושירותי היסעים  ( שאטלים )  לבתי העלמין הצבאיים ,  בהר הרצל וברחבי הארץ .  טקס האזכרה הממלכתי לזכרם של חללי פעולות האיבה יתקיים בהר הרצל בשעה 13:00 באנדרטה לחללי פעולות האיבה .
 יותר מ-23 אלף בני אדם נפלו במערכות ישראל ובפעולות איבה מאז שנת 1860  ( התר"ך )  - כך עולה מנתוני משרד הביטחון והמוסד לביטוח הלאומי .  בשנה האחרונה נוספו 71 חללים למניין הנופלים ו-30 נכי צה"ל מתו כתוצאה מנכותם והוכרו במהלך השנה כחללים .
 מתוך הנופלים ,  3,134 הם נפגעי פעולות איבה ,  בהם 122 אזרחים זרים שנהרגו בפיגועים בארץ ומאה ישראלים שנספו בחו"ל .  בשנה האחרונה ,  מאז יום העצמאות הקודם ,  נהרגו 12 אזרחים ,  האחרון שבהם הוא עדיאל קולמן שנרצח בפיגוע דקירה ברחוב הגיא בעיר העתיקה בירושלים בחודש שעבר ,  כשהיה בדרכו מהכותל המערבי .  פיגועי האיבה הותירו 926 הורים שכולים ,  822 אלמנים ואלמנות ו-114 יתומים משני ההורים .
  ( עדכון ראשון :  11:03 )  

נתניהו בטקס בהר הרצל : " עלינו לעמוד כחומה בצורה מול אויבינו "
" יקירינו יהיו איתנו תמיד ",  אמר ראש הממשלה בטקס הממלכתי לזכר חללי צה"ל ,  שנערך בנוכחות נשיא המדינה ,  המפכ"ל והרמטכ"ל .  הטקס נערך לראשונה בהיכל השמות שבירושלים .  כמיליון וחצי איש יפקדו במהלך היום את קברי החללים

