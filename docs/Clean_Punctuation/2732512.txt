נתניהו לחברי מרכז הליכוד : " צריך את הגיבוי שלכם "
 ראש הממשלה נפגש עם פעילי מפלגתו על רקע המערכה העיקשת שמנהל מולו סגן שר הביטחון דני דנון . " תנו לי את הכוח להנהיג ",  ביקש מהם נתניהו : " אני צריך את התמיכה שלכם "
 ראש הממשלה ,  בנימין נתניהו ,  ניצב לאחרונה במסלול התנגשות חזיתי עם יריב עיקש מבית .  בן מפלגתו ,  סגן שר הביטחון דני דנון ,  מנהל מולו מערכה עיקשת בתוך מוסדות הליכוד ,  ובעוד כשבוע ,  במהלך ועידת המפלגה צפוי עימות חזיתי בין השניים ,  בשל כוונתו של דנון להעלות לדיון כמה נושאים שנויים במחלוקת ,  כדוגמת פירוק השותפות עם ישראל ביתנו או דיון מדיני שבו ינסה לחשק את נתניהו בהחלטה על התנגדות למדינה פלסטינית .
 עוד חדשות בוואלה ! :ארה"ב :  ישראלים חייבים ויזה בשל בידוק מפלה לערביםפעוט נפל מגובה 9 מטרים בבאר שבע ;  מצבו קשהצריך לחדש רישיון ?  בקרוב תישאל על תרומת איברים
היום  ( שלישי )  בצהריים נפגש נתניהו עם חברי מרכז ליכוד ופעילים של המפלגה בבאר שבע ,  וביקש את תמיכתם בהצבעות הקרובות בוועידה . " אני צריך את הגיבוי והגב שלכם ,  תנו לי את הכוח להנהיג ",  אמר ראש הממשלה לנוכחים בפגישה . " היה ניתוק בינינו לאחרונה ,  כי הייתי עסוק בחיזבאללה ,  ברמת הגולן ובסוריה ,  אבל אני רוצה לראות אתכם  ( בוועידה )  ",  המשיך נתניהו . " יש כ-100 אלף טילים שמכוונים לנתיבות ,  שדרות ,  באר שבע ואופקים .  אני צריך לדאוג לביטחון המדינה - וזה לא ספין ,  זוהי האמת .  אני עובד 18 שעות ביממה ,  ש-70% מהם מוקדשים לביטחון .  אני צריך את התמיכה שלכם ".  
במהלך דבריו ,  פנה נתניהו אל ראש העיר דימונה ,  בני ביטון ,  וקבל בפניו על הקשיים שמערים עליו דנון . " תאר לך שלא היית קובע סדר יום בדימונה ,  מה היה קורה ,  תוהו ובוהו ",  אמר לו . " אנחנו על הסוס ובקלות יכולים להפיל אותנו .  יש סדר יום טוב ונכון ,  ואנחנו צריכים להפיח רוח חיים במוסדות המפלגה .  אזרחי מדינת ישראל רוצים שאני אנהיג ואני צריך שתיתנו לי גיבוי ". 
בנוגע לשאלה אם הפעימה האחרונה של שחרור האסירים תתבצע כמתוכנן ,  אמר ראש הממשלה כי  " צריך לחכות בסבלנות ,  יכול להיות שלא יהיה כלום ויכול להיות שיהיה משהו לא צפוי .  אנחנו מתמרנים היטב .  אני נשאר בליכוד ואני לא מתכוון לעזוב את הבית ". 
נתניהו התייחס להסלמה ברצועת עזה ואמר : " שמונה שנים אני ראש ממשלה ואף פעם לא הייתי בגישת הבלגה והכלה ,  יתנו  יחטפו ".  לדבריו ,  בין השנים 2005-2009  " שיגור הטילים עלה ועלה עד שהטפטוף הפך למבול ".  עם זאת , " מאז שאני ראש ממשלה ,  הטרור ירד לרמה הנמוכה ביותר ,  גם בנפגעים וגם בשיגורים ". 
הוא התייחס לאיום המרכזי על ישראל . " יש גורמים ומשטרים שרוצים להשמיד אותנו ",  אמר . " צריך לטפל באיראן ולמנוע ממנה את היכולת הזאת .  אסור לתת לאיראן ,  לחמאס ולג'יהאד האיסלאמי להרים את הראש ". 
לפניות לכתב יניר יגנה :  Yanirya1234@walla.co.il 

נתניהו לחברי מרכז הליכוד : " צריך את הגיבוי שלכם "
 ראש הממשלה נפגש עם פעילי מפלגתו על רקע המערכה העיקשת שמנהל מולו סגן שר הביטחון דני דנון . " תנו לי את הכוח להנהיג ",  ביקש מהם נתניהו : " אני צריך את התמיכה שלכם "
 
