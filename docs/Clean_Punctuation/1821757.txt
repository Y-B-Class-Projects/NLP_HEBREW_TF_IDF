נתניהו : " פועלים בדרכים סמויות להשבת חטופינו "
 רה"מ נתניהו אמר בטקס פתיחת אירועי יום הזיכרון בגבעת התחמושת כי  " אין יום שאיננו פועלים למען חזרתם של שבויינו ,  גם בדרכים סמויות מהעין ".  על השכול : " נמצא נחמה בבניין העם והארץ "
  ( צילום :  גדעון צנטנר ,  עריכה :  יותם בן-דוד ) 
הטקס הפותח את ארועי יום הזיכרון לחללי מערכות ישראל של ארגון  " יד לבנים "  נערך הערב  ( ראשון )  בגבעת התחמושת בירושלים בהשתתפות ראש הממשלה בנימין נתניהו ,  יו"ר הכנסת ראובן ריבלין ,  הרבנים הראשיים לישראל ונשיאת בית המשפט העליון ,  דורית בייניש .  הטקס נפתח באמירת קדיש על ידי ארז קונדו ,  שאביו נפל במלחמת יום הכיפורים ובשירת  " אל מלא רחמים "  של החזן הצבאי הראשי .  
ראש הממשלה ,  בנימין נתניהו אמר בטקס כי  " ביומה השני של מלחמת ששת הימים התחולל במקום זה אחד הקרבות הקשים שידע צה"ל .  הקרב נמשך 10 שעות ובסיומו שרר שקט בין התעלות והבונקרים .  האויב הובס והגבעה נכבשה ,  אך המחיר היה כבד .  21 לוחמי הצנחנים נפלו בקרב בגבעת התחמושת .  חללים אלה הם חלק משורה ארוכה של חללי מערכות ישראל שנפלו בעת מילוי תפקידם ".   
" כבן למשפחה שכולה ",  המשיך נתניהו , " אני מכיר היטב את הכאב ,  את תחושת האובדן ואת תחושת חוסר האונים .  לכל אלה מתווסף כם יגון ההחמצה .  לעולם לא נדע מה היה הקורה אילו יקירנו היו נשארים בחיים ,  מקימים משפחות ומגשימים חלומות .  הנחמה היא בכך שישראל הפכה לאחת המדינות המפותחות והמשגשגות והמתקדמות בעולם ". 
נתניהו התייחס בנאומו להפיכות שחלו במזרח התיכון בתקופה האחרונה ,  ואמר כי  " בשנה החולפת פקד רעש גדול את המזרח התיכון .  ככל שעוברים הימים דבר אחד הולך ומתבהר ,  ישראל היא אי בודד של חופש ושל דמוקרטיה ,  במרחב גדול וחשוך .  במבט של 63 שנים ,  ניתן לומר ששלושת ההישגים הגדולים ביותר הם החזרת כוח המגן לעם היהודי ,  בניית מדינה לתפארת ,  וטיפוח הדמוקרטיה .  אנו מקווים שהחופש והקדמה יאירו את שמיהן של ארצות נוספות ושיחיו עמנו בשלום .  עד שיגיע יום זה יש ערובה אחת לעתידנו - צבא הגנה לישראל - כוח המגן העברי ".  
נתניהו הוסיף כי  " אין יום שאיננו פועלים לשלום אסירינו ,  חטופינו ,  שבויינו ונעדרינו ,  למען חזרתם הביתה ובכללם ,  גלעד שליט שמוחזק בידי אויב אכזר .  אנו פועלים בכל הימים להשבתם ,  כולל בדרכים סמויות מן העין .  לא נרפה עד שישובו .  אחי ואחיותיי המשפחות השכולות ,  אין ביכולתנו להשיב את יקירנו ,  אין דרך למחוק את היגון ,  נמצא נחמה בבניין העם והארץ ,  בחתירה לימים של שלום ובידיעה שיש שכר לפעולתם ". 

נתניהו : " פועלים בדרכים סמויות להשבת חטופינו "
 רה"מ נתניהו אמר בטקס פתיחת אירועי יום הזיכרון בגבעת התחמושת כי  " אין יום שאיננו פועלים למען חזרתם של שבויינו ,  גם בדרכים סמויות מהעין ".  על השכול : " נמצא נחמה בבניין העם והארץ "
 
