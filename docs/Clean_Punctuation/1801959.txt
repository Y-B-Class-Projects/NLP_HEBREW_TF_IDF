הרב דב וולפא : " להשיב בירי על חיילים "
 יו"ר תנועת  " ארץ ישראל שלנו ",  הרב וולפא ,  תקף בחריפות את נתניהו וברק על פינוי חוות גלעד ,  וקרא להשיב בירי כדורי גומי לחיילים שבאים לפנות מתנחלים 
" יש להשיב בירי כדורי גומי ובמכות לחיילים שנוהגים כך בבואם להרוס בתי מתנחלים ",  כך אמר שלשום  ( שבת )  יו"ר תנועת  " ארץ ישראל שלנו ",  הרב שלום דב וולפא בראיון לתוכנית  " מלווה מלכה "  ברשת מורשת של קול ישראל ,  בתגובה להרס הבתים בשבוע שעבר בחוות גלעד והשימוש באמצעים לפיזור הפגנות נגד המתנחלים .  
הרב וולפא הוסיף : " צר לי לומר את זה ,  אבל זה כנראה שנגיע מצב של מלחמה בין יהודים .  הצבא נלחם במתנחלים ורוצה למרר להם את החיים ,  כמו שעשה בגוש קטיף .  הצבא החליט להילחם במתנחלים .  אם יורים כדורי גומי ,  צריך לירות בחזרה ואם נותנים מכות ,  צריך לתת בחזרה ".  
וולפא תקף בחריפות את ראש הממשלה ,  בנימין נתניהו ,  ואת שר הביטחון ,  אהוד ברק : " כשיש את נתניהו וברק לא צריך אויבים מסביב .  הם צוררים .  יש כיום בעולם רק שני מנהיגים שיורים באזרחים - קדאפי וברק .  הוא כמו בית המשפט העליון שהוא סוכן זר של המחבלים .  ברק חושב שיקנה קולות מהשמאל אם יפעיל אלימות נגד מתנחלים .  אין עם מי לדבר ,  מתנהגים אלינו כאילו היינו נאצים .  יקרה פה מה שקורה בלוב .  בקרוב נחלק תעודות בוגד ישראל לנתניהו וברק ".  
לפני כשבוע הרסו כוחות הביטחון במאחז שלושה מבנים שנבנו בצורה בלתי-חוקית .  במהלך הריסת המבנים התפתחו עימותים שבמהלכם נפצעו לטענת המתנחלים 13 מיושבי המאחז .  בנוסף ,  במהלך העימותים נעצרו שמונה מתושבי חוות גלעד .  חמישה מהם נעצרו בחשד להחזקת סכין או דוקרנים ואחד נעצר בחשד שהשליך אבנים על כוחות הביטחון .  שני בני אדם נוספים נעצרו בחשד לכריתת עצי זית .  
תושבי חוות גלעד הביעו זעם רב על היקף הכוחות שהוקצה להריסת המבנים ,  והשמיעו תלונות קשות על שימוש לכאורה באלימות על ידי השוטרים כלפי המתיישבים .  לטענתם ,  כמה שוטרים אף ירו מטווח קרוב מאוד כדורי גומי על תושבי המקום .  המתנחלים טענו שיש ברשותם תמונות של רימוני הלם וכן כדורי גומי בהם נעשה שימוש כנגדם ,  אך המשטרה הכחישה את הטענות ,  ומסרה כי המתנחלים יידו אבנים לעבר אנשיה .
  ( עדכון ראשון :  23:13 ) 

הרב דב וולפא : " להשיב בירי על חיילים "
 יו"ר תנועת  " ארץ ישראל שלנו ",  הרב וולפא ,  תקף בחריפות את נתניהו וברק על פינוי חוות גלעד ,  וקרא להשיב בירי כדורי גומי לחיילים שבאים לפנות מתנחלים

