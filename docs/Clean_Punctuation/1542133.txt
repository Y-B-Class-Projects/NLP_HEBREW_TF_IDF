בכיר ישראלי לשבדיה :  גנו את הכתבה נגד צה"ל
המשבר הדיפלומטי נמשך .  ראש המועצה לביטחון לאומי עוזי ארד דרש בשיחה טלפונית עם שר החוץ השבדי קרל בילדט את גינוי הכתבה שפורסמה בשבוע שעבר
משבר דיפלומטי ?  עוזי ארד ,  ראש המועצה לביטחון לאומי ויועצו של ראש הממשלה בנימין נתניהו ,  שוחח אמש  ( שבת )  בטלפון עם שר החוץ השבדי קרל בילדט ,  לקראת ביקורו הצפוי של בילדט בישראל בחודש הבא .  ארד ביקש מבילדט לגנות את הכתבה שפרסם העיתון  " אפטונבלדט "  בה הואשמה ישראל בסחר באיברים של עצירים פלסטינים .  לא נמסר מה היתה תשובתו של שר החוץ השבדי .  
במשרד החוץ תוקפים את ממשלת שבדיה על כך שלא גינתה את הכתבה .יוסי לוי ,  דובר משרד החוץ אמר לוואלה !  חדשות כי  " בישראל מביעים אכזבה מההתחמקות של ממשלת שבדיה .  אנחנו מדגישים כי לא רק לתקשורת השבדית יש חופש ביטוי גם ממשלת שבדיה חייבת להביע את דעתה בנושאים כל כך מהותיים כמו המאבק באנטישמיות .  יש תחושה בירושלים שהנימוק של חופש ביטוי הוא תירוץ לא לגנות את המאמר ".   
 " הנושא שעל הפרק אינו חופש הביטוי ,  איש לא רוצה לפגוע בו ",  אומרים במשרד החוץ . " מה שנחוץ הוא גינוי ברור לכתבה שמלאה באלמנטים גזעניים שעשויים לדחוף אנשים מסוימים לאלימות ולפשעי שנאה כנגד יהודים ". 
בראיון תקשורתי אמר בסוף השבוע ראש ממשלת שבדיה פרדריק ריינפלדט כי חופש הביטוי הוא ערך מקודש ולכן לא יגנה את הכתבה .  גם שר החוץ של שבדיה קרל בילדט דחה אמש את דרישת ישראל לגנות את הפרסומים ואמר כי  " חופש הביטוי הוא חלק מאבני היסוד של הדמוקרטיה ".  ראש הממשלה בנימין נתניהו צפוי לדרוש מחר בישיבת הממשלה משבדיה לגנות את הכתבה .  
בכתבה ,  הקושרת בין טענות אלה לבין חשיפת פרשת הסחר באיברים בניו ג'רזי בה היו מעורבים גם רבנים ,  נטען שמקרים אלה מתרחשים כבר מאז 1992 .  לטענת הכתב ,  צעיר פלסטיני בשם בילאל נורה בחזהו לאחר שיידה אבנים על חיילי צה"ל וגופתו הוחזרה מספר ימים מאוחר יותר כאשר ניכר בבירור שהוצאו ממנה איברים .
 
בכיר ישראלי לשבדיה :  גנו את הכתבה נגד צה"ל
המשבר הדיפלומטי נמשך .  ראש המועצה לביטחון לאומי עוזי ארד דרש בשיחה טלפונית עם שר החוץ השבדי קרל בילדט את גינוי הכתבה שפורסמה בשבוע שעבר

