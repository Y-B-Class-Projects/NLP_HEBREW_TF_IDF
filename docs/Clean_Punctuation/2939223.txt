נתניהו נפגש עם שגריר מצרים הנכנס ודן עמו על המגעים בין ישראל לטורקיה
ראש הממשלה נועד עם חאזם חיירת ,  שהושבע לתפקידו בשבוע שעבר לאחר שלוש שנים שבהן כיהנו בתפקיד ממלאי מקום .  השניים דנו בין היתר במגעים בין ישראל לטורקיה ,  שעוסקים גם במצב ברצועת עזה
ראש הממשלה בנימין נתניהו נפגש הבוקר  ( שני )  בלשכתו בירושלים עם שגריר מצרים החדש בישראל ,  חאזם חיירת ,  שהושבע בשבוע שעבר לתפקידו .  זאת לאחר יותר משלוש שנים שבמהלכן לא היה למצרים שגריר קבוע בישראל ,  אלא רק ממלאי מקום .  על פי הודעה שהפיצה לשכת נתניהו ,  הפגישה עסקה ביחסים בין ישראל ומצרים ובתהליך המדיני עם הפלסטינים .  זו הייתה הפגישה הראשונה בינו לבין ראש הממשלה מאז מינויו לתפקיד .
 חיירת הוא דיפלומט ותיק שכיהן לפני מינויו לשגריר בתל אביב בתפקיד בכיר בלשכתו של שר החוץ המצרי בקהיר .  הוא הוצב כשגריר בישראל במסגרת ההתקרבות בין ירושלים וקהיר מאז עלייתו של הנשיא המצרי עבד אל-פתאח א-סיסי לשלטון בשנת 2013 .  במהלך מבצע  " צוק איתן "  בשנת 2014 ,  התחייב א-סיסי בפני נתניהו כי מצרים תמנה שגריר חדש בישראל ,  בכפוף להתקדמות במגעים להפסקת אש ארוכת טווח בין ישראל ומצרים .  סביר להניח שהמצב ברצועת עזה היה אחד הנושאים שעלו בפגישה בין נתניהו לחיירת ,  כמו גם המגעים האינטנסיביים בין ישראל לטורקיה על שיקום היחסים ביניהן ,  מגעים שגם הם עוסקים במידה רבה במצב בעזה .  
עוד בוואלה !  NEWS:שר החוץ הטורקי בתום ישיבה על נרמול היחסים עם ישראל : " הפיוס קרוב"נתניהו שוב יוצא נגד המופתי : " הסית לגל הטרור בשנות ה-20"ביקורת בגרמניה על נתניהו : " עיוות דברי מרקל על פתרון שתי המדינות "  
במצרים התעוררה סערה פוליטית בימים האחרונים בעקבות פגישה שערך חבר הפרלמנט המצרי ,  תופיק עוכאשה ,  עם שגריר ישראל במצרים ,  חיים קורן .  הפגישה בין השניים עלתה לכותרות במצרים וזכתה לביקורת רבה מצד חברי פרלמנט שונים ,  שאחד מהם אף הביע את זעמו בנושא באמצעות זריקת נעל לעבר עוכאשה במהלך דיון בפרלמנט .  טרם הפיכתו לחבר פרלמנט ,  שימש עוכאשה מגיש פופולרי באחד מערוצי הטלוויזיה במצרים ,  ובמסגרת תפקיד זה תמך בישראל והביע ביקורת קשה נגד חמאס וקטאר במהלך  " צוק איתן ".  דבריו נתפסו כמבטאים את עמדת השלטון הנוכחי בקהיר ,  שצידד בישראל לאורך הלחימה .  
למרות ההתקרבות בין המדינות ,  הנשיא א-סיסי מקפיד להדגיש בפומבי את מחויבותה של מצרים לפלסטינים .  בריאיון נרחב שהעניק בשנה שעברה לעיתון  " וושינגטון פוסט "  הפתיע א-סיסי רבים כאשר הודה שהוא ונתניהו  " משוחחים הרבה מאוד בטלפון ",  והדגיש כי בכל שיחה ביניהם ,  הוא מבקש מראש ממשלת ישראל להתקדם בנושא הפלסטיני .  
א-סיסי אף אמר בכמה הזדמנויות שלא יבקר בישראל עד שלא תקום מדינה פלסטינית .  בימים האחרונים אמר כי הסכסוך הישראלי-פלסטיני הוא המרכזי במזרח התיכון ,  ולדבריו פתרונו יסייע להגבלת התבערה באזור ולשיפור המצב הכלכלי .  

נתניהו נפגש עם שגריר מצרים הנכנס ודן עמו על המגעים בין ישראל לטורקיה
ראש הממשלה נועד עם חאזם חיירת ,  שהושבע לתפקידו בשבוע שעבר לאחר שלוש שנים שבהן כיהנו בתפקיד ממלאי מקום .  השניים דנו בין היתר במגעים בין ישראל לטורקיה ,  שעוסקים גם במצב ברצועת עזה

