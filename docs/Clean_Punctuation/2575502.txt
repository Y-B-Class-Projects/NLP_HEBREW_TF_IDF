 " נתניהו ינסה לשכנע את כחלון להישאר בפוליטיקה "
 בסביבת ראש הממשלה הבהירו כי נתניהו לא יסתפק בכך שהשר המוערך שהודיע על פרישה ישאר בצוות שיקדם רפורמות כלכליות וחברתיות וינסה לשכנעו שלא לפרוש . " הוא רוצה אותו לצדו "
 ההודעה מוקדם יותר הערב של שר התקשורת והרווחה משה כחלון על פרישה מהחיים הפוליטיים ,  לא השאירה את ראש הממשלה בנימין נתניהו אדיש .  בסביבת ראש הממשלה אמרו הערב כי נתניהו  " יפעל לשכנע את כחלון להישאר בחיים הפוליטיים ".  כחלון עצמו הודיע כי הוא  " תומך בליכוד בהנהגת נתניהו ".  כחלון הוסיף כי סיכם עם ראש הממשלה שיהיה חבר ב"צוות מאה הימים בנושאים הכלכליים והחברתיים וקידום רפורמות עתידיות בכנסת הבאה בראשות הליכוד ונתניהו ". 
בסביבת נתניהו הדגישו כי ראש הממשלה  " מעריך מאוד את פעולתו של כחלון ורוצה לראות אותו לצדו בממשלה הבאה ".  עוד ציינו כי נתניהו ,  שבעבר קרא לשרים  " להיות כחלונים ",  תמך בכל הרפורמות של כחלון ומינה אותו לשר עם שני תיקים . " השר כחלון לא ביקש תפקיד או דבר מראש הממשלה בפגישותיו האחרונות ",  נמסר בתגובה לטענה כי ההודעה של שר התקשורת היא למעשה ניסיון מצדו לקבל הבטחה לתיק בכיר יותר בכנסת הבאה .  לגבי הישארותו של כחלון בצוות מאה הימים ,  הבהירו בסביבת נתניהו כי ראש הממשלה  " לא מתכוון להסתפק בזה ויפעל לשכנעו להישאר בחיים הפוליטיים ". 
השר משה כחלון הודיע שלא יתמודד לכנסת הבאה 
הפצצה שהטיל השר המוערך על הליכוד גררה תגובות רבות במפלגת השלטון .  השר להגנת הסביבה ,  גלעד ארדן ,  קרא לכחלון לשקול מחדש את המהלך והביע צער על הודעתו . " לכחלון תרומה חשובה למדינה ולליכוד .  הישארותו במערכת הפוליטית חשובה לאזרחי המדינה ",  אמר .  לדבריו הצטרפה גם השרה לימור לבנת ,  שסיפרה : " הצטערתי על החלטתו של חברי השר משה כחלון ליטול פסק זמן מהחיים הפוליטיים ומקווה שישוב במהרה ".  
גם החבר החדש-ישן בליכוד ,  צחי הנגבי ,  הביע צער על הודעתו של כחלון . " הידיעות בתקשורת הערב מצערות מאוד .  פניתי הערב לידידי השר כחלון בבקשה לחזור בו מהחלטתו .  הליכוד זקוק לו .  החברה הישראלית זקוקה לו ".  עוד מסר הנגבי כי  " רק לפני זמן מה פנה ראש הממשלה לכל השרים ,  בעקבות הרפורמות העצומות שביצע השר כחלון בשוק התקשורת הסלולרי ,  וביקש מהם 'להיות כחלונים' .  גם אם לא כולם יהיו כחלונים ,  חשוב שלפחות כחלון אחד יישאר בצמרת הליכוד וליד שולחן הממשלה ". 
כחלון ,  שבחודש מרץ 2009 מונה לתפקיד שר התקשורת בממשלת נתניהו ,  זכה למחמאות רבות בעקבות קידום שינויים בשוק התקשורת ,  בעיקר בשוק הסלולר .  לאחר הודעתו נשאל כחלון על ידי פעילי ליכוד מדוע הוא עושה זאת והאם הסיבה היא קבלת תפקיד . " אני פורש לשנתיים ,  והצעד הזה הוא ממש לא כדי לקבל תפקיד ",  ענה להם . 

" נתניהו ינסה לשכנע את כחלון להישאר בפוליטיקה "
 בסביבת ראש הממשלה הבהירו כי נתניהו לא יסתפק בכך שהשר המוערך שהודיע על פרישה ישאר בצוות שיקדם רפורמות כלכליות וחברתיות וינסה לשכנעו שלא לפרוש . " הוא רוצה אותו לצדו "
 
