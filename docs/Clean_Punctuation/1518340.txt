 " אבו מאזן יבחן בחיוב את הצעת נתניהו "
 שגריר הרשות הפלסטינית במצרים אמר לוואלה !  חדשות ,  כי להערכתו יו"ר הרשות יבחן את ההצעה וינסה למצוא נוסחה מתאימה שתוביל לפגישה
 ( צילום :  אמיל טבוסוב ורויטרס ,  עריכה :  גדי וינסטוק ) 
בתגובה לקריאתו הפומבית של ראש הממשלה בנימין נתניהו ליושב ראש הרשות הפלסטינית אבו מאזן להיפגש בישראל ,  אמר היום  ( ראשון )  שגריר הרשות הפלסטינית במצרים ומקורבו של אבו מאזן ,  נביל עמרו ,  כי להערכתו אבו מאזן יבחן את ההצעה הזו וינסה למצוא נוסחה מתאימה שתוביל לפגישה עם נתניהו .
 עמרו אמר לוואלה !  חדשות כי  " יחד עם זאת ,  חשוב להבהיר כי הרשות הפלסטינית חייבת לקבל מנתניהו כיסוי או התחייבות כלשהי שתיגע לפתרון של שתי מדינות לשני עמים ולהפסקת הבנייה בהתנחלויות .  ללא דברים ברורים בנושא הזה ,  יהיה קשה לאבו מאזן לקיים פגישה עם ראש ממשלת ישראל .  זוהי ,  כאמור ,  דעתי האישית ואינני מדבר בשם אבו מאזן ". 
ראש הממשלה בנימין נתניהו קרא הבוקר  ( ראשון )  ליו"ר הרשות הפלסטינית אבו מאזן להגיע לישראל ולקדם את המשא ומתן לשלום בין ישראל לפלסטינים .  בתחילת ישיבת הממשלה המתקיימת באופן חד פעמי בבאר שבע אמר נתניהו כי  " מנהיגים רבים מתעניינים מאוד ומחכים לצעדים האלה שאנחנו כבר התחלנו להניע ואכן אין שום סיבה שלא ניפגש ,  יו"ר הרשות הפלסטינית ואנוכי בכל מקום בארץ .  אני מציע בשלב ראשון מכיוון שאנחנו כאן ,  כאן בבאר שבע ונתחיל לקדם את השלום לטובת שני העמים ".  מדובר בפנייה פומבית ראשונה של ראש הממשלה לחדש את המשא ומתן לשלום עם הפלסטינים .  מדובר בפנייה פומבית ראשונה של ראש הממשלה לחדש את המשא ומתן לשלום עם הפלסטינים .
 מוקדם יותר חבר צוות המו"מ הפלסטיני סאיב עריקאת גילה ,  כי אבו מאזן שלח מכתב לאובמה בו דחה כל הסכם בין ארה"ב לישראל שיאפשר את המשך הבנייה בהתנחלויות .  לדבריו , " אין פתרון ביניים לסוגיית ההתנחלויות :  או שהבנייה נפסקת ,  או שלא ".  עריקאת הוסיף כי  " אם הבנייה בהתנחלויות תימשך ,  ישראל תבנה אלפי יחידות דיור ,  דבר שיוביל את העולם הערבי להכרה בכך שהממשל האמריקאי לא מסוגל לעצור את ישראל .  המסר ברור :  ההתנחלויות חייבות להיעצר מייד ".  

" אבו מאזן יבחן בחיוב את הצעת נתניהו "
 שגריר הרשות הפלסטינית במצרים אמר לוואלה !  חדשות ,  כי להערכתו יו"ר הרשות יבחן את ההצעה וינסה למצוא נוסחה מתאימה שתוביל לפגישה

