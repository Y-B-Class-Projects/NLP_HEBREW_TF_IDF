 " הביורוקרטיה עוצרת את פיתוח הנגב והגליל "
 בנאומו בועידת הגליל ,  אמר ראש הממשלה כי הדרך היחידה לבטל את הפריפריה היא באמצעות שינוי סדרי העדיפויות ובניית אמצעי תחבורה
בועידת הגליל שהתקיימה היום בכפר בלום ,  אמר ראש ממשלת ישראל בנימין נתניהו כי הדרך היחידה לבטל את הפריפריה היא באמצעות שינוי סדרי העדיפויות ובניית אמצעי תחבורה . " אין מצב שנישאר תקועים בפקק שבין חדרה לגדרה ",  אמר נתניהו .
 עוד אמר ראש הממשלה בנאומו כי צריך לעשות ולא לדבר ,  ולהיאבק בביורוקרטיה ש"עוצרת את פיתוח הנגב והגליל ".  נתניהו אף חזר על התחייבותו לביצוע הרפורמה בועדות התכנון והבניה בישראל .  ראש הממשלה סיכם את דבריו באומרו כי  " הגיע הזמן שתהיה כאן רכבת פשוטה ומהירה שתאפשר לעם ישראל להתנייד - התורכים עשו זאת ,  הגיע הזמן שגם אנחנו נעשה זאת ". 
בועידה אף נאם שר האוצר יובל שטייניץ ,  שאמר כי  " אסור למדינת ישראל לאבד את הצפון - הגליל זקוק לפיתוח ,  לתשומת לב ,  לעשייה ,  לתעוזה של ממשלת ישראל ,  של עם ישראל ,  של מדינת ישראל - אבל לא פחות מכך - מדינת ישראל זקוקה לגליל ". 
שר האוצר הוסיף כי הגליל סובל משתי בעיות מרכזיות - האחת היא מחסור בתעסוקה והשניה היא רמת התעסוקה ורמת השכר שנמוכה משמעותית מהרמה במרכז הארץ ,  וכי תחבורה ,  השכלה ותיירות הם התחומים שבהם צריך להתקדם כדי לממש את הפוטנציאל של הגליל .  
מוקדם יותר בועידה ,  הצהיר השר לפיתוח הנגב והגליל סילבן שלום ,  כי הצעד הראשון במעלה בתכנית האסטרטגית לקידום האזור הוא הקמת אוניברסיטה .  לדבריו ,  על האוניברסיטה להיות רב-קמפוסית ומבוססת על המכללות והמוסדות הקיימים באזור . " המטרה החשובה ביותר היא הקמת פקולטה לרפואה באזור שתאפשר שדרוג ומשיכה של אוכלוסיה צעירה ואיכותית לאזור ושינוי פני הגליל - בדיוק כמו שעשתה אוניברסיטת בן גוריון בנגב ".  

" הביורוקרטיה עוצרת את פיתוח הנגב והגליל "
 בנאומו בועידת הגליל ,  אמר ראש הממשלה כי הדרך היחידה לבטל את הפריפריה היא באמצעות שינוי סדרי העדיפויות ובניית אמצעי תחבורה

