נתניהו בגבול הצפון : " פנינו לשלום - אך לא כדאי לאיש לנסות אותנו "
 ראש הממשלה אמר בסיור הקבינט המדיני-ביטחוני בגבול הצפון כי הוא מתרשם מעבודת הצבא בהגנה על הגבול ,  וכי  " אנו ערוכים לכל תרחיש ".  בצל הביקור ,  הסכימה ההנהגה בלבנון לפעול כדי למנוע מישראל להקים חומה בגבול
ראש הממשלה ,  בנימין נתניהו ,  אמר היום  ( שלישי )  במהלך סיור של הקבינט המדיני-ביטחוני בגבול הצפון ,  כי הוא  " מתרשם מהעבודה הגדולה שצה"ל עושה כאן כדי להגן על גבולותינו ולהגן על מדינתו ".  לדבריו , " פנינו לשלום ,  אבל אנחנו ערוכים לכל תרחיש ,  ואני לא מציע לאיש שינסה אותנו ".  
הסיור ,  שנערך כחלק ממה שמוגדר  " העמקת בסיס הידע לשרים ",  כלל תצפית וסקירות ביטחוניות ,  על רקע החשש הישראלי מהתבססות איראן בסוריה וניסיונות להקמת מפעלי טילים מדויקים בדרום לבנון .  השרים סיירו ברמת הגולן בתצפית הר אביטל ,  וקיבלו סקירות מפי הרמטכ"ל ,  מפקד פיקוד הצפון ומפקד עוצבת הבשן .  על פי גורם מדיני ,  במהלך הסיור נדונו ההיערכות לאיומי הצפון ומניעת התבססות איראן בסוריה .  בנוסף לכך ,  עלתה סוגיית מניעת פרויקט הטילים המדויקים של איראן וחיזבאללה .  
שר התחבורה והמודיעין ישראל כץ אמר בתום הסיור כי הוא  " משוכנע יותר מתמיד כי נסראללה יעשה טעות חמורה ביותר אם ימשיך במדיניותו התוקפנית מול ישראל ,  כשליח של משטר האייתוללות באיראן ".  לדברי כץ , " צה"ל ערוך היטב למשימות ובמקרה של עימות ,  החיזבאללה יוכה מכה ניצחת ,  ולבנון כולה תהרס ותשוב שנים רבות לאחור ". 
בצל ביקור הקבינט ,  הסכימה מוקדם יותר היום ההנהגה בלבנון לפעול במישור האזורי והבינלאומי כדי למנוע מישראל להקים חומה בגבול ולאיים על שטח במים הטריטוריאליים של לבנון.בהצהרה מארמון הנשיאות בביירות ,  נמסר כי נשיא לבנון מישל עאון ,  ראש הממשלה סעד אל-חרירי ויו"ר הפרלמנט נביה ברי דנו ב"איומים של ישראל "  שאותם הם רואים כ"איום ישיר על היציבות באזור ". 
בשבועיים האחרונים סדר היום המדיני-ביטחוני בהובלת ראש הממשלה מתמקד בסכנה האיראנית ובחשש הישראלי מהתבססות איראן בסוריה ודרום לבנון ,  ובמיוחד המאמץ שישראל מזהה לבניית מפעלי טילים מדויקים בדרום לבנון וחימוש חיזבאללה בטילים מתקדמים .  ראש הממשלה דן בנושא הזה עם נשיא ארצות הברית דונלד טראמפ ,  נשיא צרפת עמנואל מקרון וקנצלרית גרמניה אנגלה מרקל במהלך נסיעתו לפורום הכלכלי העולמי בדאבוס ,  ובשבוע שעבר נסע לפגישה מיוחדת עם הנשיא פוטין במוסקבה כדי להמשיך בדיאלוג האסטרטגי בנושא .
 המתיחות באזור גברה בתקופה האחרונה ,  ברקע עבודות שמבצע צה"ל באזור כדי למנוע מעבר של מחבלים דרך הגדר .  כמו כן ,  שר הביטחון אביגדור ליברמן הזהיר בשבוע שעבר חברות זרות שלא לערוך קידוחי גז ונפט בחלקה הימית השנויה במחלוקת ,  המכונה  " בלוק 9 ".  
בכירים בממשלה ובצה"ל מזהירים כי בכל עימות עתידי עם חיזבאללה ,  כל לבנון תשמש מטרה .  כל שרי הקבינט השמיעו בימים האחרונים מסרים חריפים מאוד נגד איראן ומעורבותה בחימוש חיזבאללה .  שר הביטחון אביגדור ליברמן אמר בשבוע שעבר בכנס המכון למחקרי ביטחון לאומי כי המלחמה הבאה בחזית הצפונית תהיה  " בעוצמה הכי גבוהה "  והוסיף כי  " אם תל אביב תשב במקלטים ,  כך גם כל ביירות ".  
שר החינוך נפתלי בנט התייחס אף הוא באותו כינוס לאיום האיראני ואמר כי בעימות הבא בגבול הצפוני יש לפעול ישירות מול איראן ולבנון ולא רק מול חיזבאללה .  שר השיכון יואב גלנט הזהיר כי  " עלולה להיווצר אפשרות של הפעלת חיזבאללה נגד ישראל בעימות בין ארצות הברית ואיראן ולכן ישראל צריכה להיערך ביטחונית וצבאית נגד תגובה איראנית לביטול הסכם הגרעין ".  

נתניהו בגבול הצפון : " פנינו לשלום - אך לא כדאי לאיש לנסות אותנו "
 ראש הממשלה אמר בסיור הקבינט המדיני-ביטחוני בגבול הצפון כי הוא מתרשם מעבודת הצבא בהגנה על הגבול ,  וכי  " אנו ערוכים לכל תרחיש ".  בצל הביקור ,  הסכימה ההנהגה בלבנון לפעול כדי למנוע מישראל להקים חומה בגבול

