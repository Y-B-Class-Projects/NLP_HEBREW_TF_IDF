סימנים של פיוס ?  התאגיד משתף פעולה עם משרד החוץ  שתחת נתניהו
לאחרונה החל שת"פ בין נתניהו ל"כאן בהקמה "  - דרך משרד החוץ ,  כך נודע לוואלה ברנז'ה .  תאגיד השידור מעביר סרטונים בהפקתו לענף מדיה חברתית בערבית במשרד החוץ ,  המתרגם אותם לערבית ומפרסם אותם בפלטפורמות החברתיות שלו
למרות שהואשם על ידי גורמים באופוזיציה ובתאגיד כי הוא מעוניין לסכל את מהלך הקמת התאגיד ,  לאחרונה החל שיתוף פעולה מסקרן בין נתניהו ל"כאן בהקמה "  - דרך משרד החוץ .  תאגיד השידור החל לעבוד ביחד עם ענף מדיה חברתית בערבית במשרד החוץ  כאשר כזכור ,  ראש הממשלה מכהן גם כשר החוץ .  
במסגרת שיתוף הפעולה ,  מעביר התאגיד סרטונים בהפקתו ,  הענף מתרגם אותם לערבית  ( בליווי כתוביות )  ומפרסם בפלטפורמות החברתיות שלו ,  בדגש על עמוד הפייסבוק  " ישראל מדברת בערבית ".  שיתוף הפעולה מאפשר לענף לחשוף את העולם הערבי לפנים נוספות של ישראל ,  ועבור התאגיד מדובר בחשיפת תכניו לקהלים גדולים ורחבים נוספים .  עד כה רמת החשיפה של הסרטונים מרשימה ,  בין 150-170 אלף גולשים שצפו בכל סרטון .
 נתניהו ושר האוצר משה כחלון סיכמו בתחילת השבוע כי יפעלו לקדם בהקדם תיקון לחוק השידור הציבורי הישראלי ,  כך שמועד תחילת שידורי התאגיד יחול ב-30 באפריל .  במקביל ,  יבוטל ההסדר בחוק המאפשר לשרים להקדים את יום תחילת השידורים בהתאם להודעה מנומקת של מועצת התאגיד ,  בדבר מוכנותו להתחיל לשדר החל מ-1 בינואר .  המדינה תעדכן תוך 14 יום את בג"ץ לגבי ההחלטות שהתקבלו בין נתניהו לכחלון לגבי גורל התאגיד ומשמעותן לגבי הבג"צים שהוגשו .  

סימנים של פיוס ?  התאגיד משתף פעולה עם משרד החוץ  שתחת נתניהו
לאחרונה החל שת"פ בין נתניהו ל"כאן בהקמה "  - דרך משרד החוץ ,  כך נודע לוואלה ברנז'ה .  תאגיד השידור מעביר סרטונים בהפקתו לענף מדיה חברתית בערבית במשרד החוץ ,  המתרגם אותם לערבית ומפרסם אותם בפלטפורמות החברתיות שלו

