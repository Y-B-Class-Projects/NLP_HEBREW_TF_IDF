נתניהו : " ישראל היא מעצמה כלכלית ;  אני לא מפריז "
 ראש הממשלה אמר כי יש להמשיך במגמת הפתיחות כלפי המגמה העסקית ולאשר את מתווה הגז . " אני מעריך שבשנים הקרובות נשווה את רמת החיים שלנו לזו של בריטניה "
 רה"מ בנימין נתניהו מכנה היום  ( ב' )  את ישראל  " מעצמה כלכלית "  וטוען כי הצמיחה הכלכלית מתאפשרת הודות לפתיחות כלפי המגזר העסקי ,  כך שיש להמשיך בקו זה ולתמוך במתווה הגז .
" לפני יומיים שוחחתי שוב עם ידידי ראש ממשלת הודו ,  מודי .  דיברנו על שיתוף הפעולה בין הודו לישראל .  אנחנו בעיצומה של תפנית גדולה מאוד שבה אנחנו מרחיבים ומגוונים את השווקים של ישראל ,  קודם כל לכלכלות הענק של אסיה להודו ,  סין וליפן ,  אבל לא רק שם .  על כך שוחחתי גם עם ראש ממשלת איטליה מתיאו רנצי על שיתוף פעולה עם מדינות שלישיות וכמובן אנחנו מעוניינים בכל השוק של אמריקה הלטינית ",  אמר היום נתניהו בישיבת סיעת הליכוד .
" ישראל היא מעצמה כלכלית ",  המשיך נתניהו , " אני לא מפריז בזה ,  כי בדברים מסוימים אנחנו מעצמה עולמית ,  לדוגמה בתחום הגנת הסייבר .  כל המדינות הללו ,  בלי יוצאת מן הכלל ,  מעוניינות להעצים את שיתוף הפעולה איתנו בתחום הזה וגם בתחומים רבים אחרים בגלל הטכנולוגיה ,  בגלל היזמות ,  בגלל היצירה .  הדברים האלה מייצרים צמיחה והיא מייצרת מקומות עבודה ומעלה את רמת החיים שלנו ואני מעריך שבשנים הקרובות נשווה את רמת החיים שלנו לזו של בריטניה .  המרחק שלנו להכנסה לנפש הוא יחסית קטן ונסגור את הפער הזה .
" זה הישג גדול מאוד למדינת ישראל ,  המושג בעיקרו על ידי האזרחים והאזרחיות שלנו ,  היזמים והיזמות שלנו .  הכוח היצירתי הזה שאצור בנו זה הכוח של הכלכלה הישראלית וזה הכוח של כלכלות בעולם .  המרחב שאנחנו נותנים לסקטור הפרטי להוביל את יתר הקרונות זה הקטר .  שלא נטעה אפילו לרגע אחד .
" לא ההשקעות הממשלתיות ,  לא בכסף ממשלתי שאנחנו מוציאים ,  אלא במה שאנחנו עושים לעודד את הפירמות ,  את היזמים והחברות להתקדם קדימה .  זה מה שמושך את כל העגלה ונותן את הכסף לרווחה ,  לחינוך ולבריאות ".  
נתניהו קרא לתמוך בסקטור העסקי וקשר את הנושא לוויכוח הציבורי על מתווה הגז : " אנחנו צריכים לצאת מכל השיח הפופוליסטי שקיים פה ,  הוא קיים פה בכנסת ,  אני דוחה אותו על הסף .  אנחנו מתייצבים עם צמיחה ,  עם יוזמה ועם אחריות ועם השקעות ממשלתיות נבונות .  אלה הדברים שמחייבים אותנו .
" על מנת שתהיה פה יזמות ,  על מנת שיהיו פה עסקים ,  אנחנו צריכים להקרין כלפי הקהילייה העסקית בארץ ובעולם שאנחנו מבינים איך לנהל כלכלה באחריות ובנחישות .  לכן אנחנו נעביר גם תקציב ,  מי שחשב שלא יעבור תקציב עומד להתאכזב או להצטער .  התקציב יעבור ואנחנו נעביר את מתווה הגז .  יש עוד דברים שאנחנו צריכים לסיים וגם את זה נעביר .  אנחנו לא ניתן לפופוליזם לקבור את הגז באדמה ,  יש לכלכלת ישראל עתיד מזהיר ואנחנו מקדמים אותה למען רווחת כלל אזרחי ישראל ". 
רה"מ התייחס גם לדוח ועדת לוקר ואמר : " יוחנן לוקר עשה עבודה חשובה מאוד ,  הוא עבד במשך שנה עם אנשים מצוינים על מנת לבדוק כיצד להתמודד עם בעיות הביטחון של צה"ל ,  מבחינה תקציבית ומבחינת רפורמות פנימיות .  במקביל ,  צה"ל תחת הרמטכ"ל ובהנחיית שר הביטחון עשו פעולה חשובה מאוד והכינו תוכנית שלהם למתווה רב-שנתי .
" האתגרים באזור השתנו ,  זה נכון שצבאות נעלמו וצבאות חדשים קמו .  לכן אנחנו צריכים להכשיר אותם גם במבנה הכוח ,  בבניין הכוח ,  בכלי נשק ובדוקטרינת הלחימה ,  ההיערכות של צה"ל לקראת העידן החדש ,  כשאנחנו יודעים שיש לנו צרכים תקציביים וגם מגבלות תקציביות .  מה שאני מתכוון לעשות זה ללמוד את דו"ח לוקר וללמוד את התוכנית הרב שנתית של צה"ל ,  לראות מה התוכנית האופטימלית ביותר ואת הדברים הללו ,  לאחר שאלמד אותם ,  אביא להכרעת הממשלה ".  

נתניהו : " ישראל היא מעצמה כלכלית ;  אני לא מפריז "
 ראש הממשלה אמר כי יש להמשיך במגמת הפתיחות כלפי המגמה העסקית ולאשר את מתווה הגז . " אני מעריך שבשנים הקרובות נשווה את רמת החיים שלנו לזו של בריטניה "
 
