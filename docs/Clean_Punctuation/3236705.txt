המגעים הקואליציוניים תקועים ,  אבל הממשלה אישרה הגדלת מספר השרים
הממשלה אישרה את הצעת החוק לביטול המגבלה על מספר השרים ,  שתקודם בהליך מזורז במהשך השבוע או בתחילת השבוע הבא ,  בעוד שבאופוזיציה טוענים שמדובר במחטף לא חוקתי .  אף שהמגעים הקואליציוניים רחוקים מסיום ,  לפי ההערכה הממשלה הבאה תהיה גדולה מקודמתה עם 25-27 שרים
נותרו עוד תשעה ימים להרכבת הממשלה הבאה ,  הפאזל הקואליציוני עוד רחוק מהשלמה וכך גם חלוקת התיקים המסתמנת לשרים ,  אך בליכוד כבר נערכים לשולחן ממשלה גדול במיוחד עם 25-27 שרים .  הממשלה אישרה הבוקר  ( ראשון )  את הצעת החוק המבטלת את מגבלת השרים וסגני השרים הנהוגה בחוק יסוד :  הממשלה .  ההצעה תובא מחר לאישור הוועדה המסדרת ומליאת הכנסת .
 הוועדה המסדרת בכנסת צפויה להעניק להצעה פטור מחובת הנחה ,  כך שיהיה ניתן להצביע עליה בקריאה ראשונה במליאה באופן מיידי .  מיד לאחר מתן הפטור בוועדה ,  היא תעלה לאישור בקריאה ראשונה והיא צפויה לעבור ברוב קולות .  בהמשך השבוע או לכל המאוחר בתחילת השבוע הבא היא תאושר באופן סופי כך שקודם הקמת הממשלה הבאה יהיה ניתן להרחיב את מספר השרים וסגני השרים שיכהנו בה .  הליך החקיקה נחשב למהיר ומזורז .
 מדובר בתיקון לחוק יסוד :  הממשלה שחוקק ב-2014 וקבע כי מספר השרים לא יעלה על 18 פרט לראש הממשלה ;  כבר בממשלה הקודמת המגבלה הזו הופרה והורחבה באמצעות הוראת שעה ,  וכעת הכוונה היא לבטל את החוק באופן קבוע ,  כך שלא תהיה שום מגבלה על מספר השרים ומספר סגני השרים ,  בנימוק של  " יציבות שלטונית ".  בהמשך ,  הממשלה צפויה להביא גם  " חוק נורבגי מורחב "  שיאפשר לשני שרים מכל מפלגה להתפטר מהכנסת ,  ולהחליפם בשני ח"כים נוספים .
 לקריאה נוספת : " קשרים מושחתים ":  עתירה לבג"ץ - לפסול את נתניהו כמרכיב הממשלה השעון להרכבת הממשלה מתקתק ,  וכולם נערכים להפתעה של הרגע האחרון  " לשיפור הגמישות ":  הממשלה תצביע על ביטול המגבלה על מספר השרים 
בליכוד מתכננים כאמור להעביר את התיקון לחוק בהליך מזורז בכנסת עוד השבוע ,  אך באופוזיציה טוענים כי מדובר במחטף לא חוקתי .  סיעת כחול לבן פנתה בסוף השבוע ליועץ המשפטי לממשלה בדרישה לעצור את קידום החוק בטענה שלא ראוי שממשלת מעבר תקדם  " מהלך חקיקה שאין בו דחיפות לאומית וכל מטרתו קידום אינטרס מפלגתי צר ".  במכתב ששיגר ח"כ צביקה האוזר ,  ששימש בעבר מזכיר הממשלה של נתניהו ,  נכתב כי  " כל שינוי חוק ,  ולבטח חוק יסוד שמשרת עניין סיעתי ,  צריך להיעשות בהצעת חוק פרטית ולא באופן המזהם את ההליך הראוי והמקובל - זאת כיאה למדינה מתוקנת ". 
אף שהמגעים הקואליציוניים רחוקים מסיום ,  לפי ההערכה בממשלה הבאה יהיו 25-27 שרים .  ישראל ביתנו ,  כולנו ואיחוד מפלגות הימין דורשות שני שרים כל אחת ,  ש"ס דרשה שלושה ,  ויהדות התורה דרשה שלושה סגני שרים במעמד שר .  בנוסף לכך ,  צפויים להתמנות עוד לפחות כ-15-16 שרים מהליכוד . " על אף היתרונות הגלומים בקיומה של ממשלה קטנה ,  קיים קושי משמעותי לכונן ממשלה כאמור הלכה למעשה ולהבטיח יציבות שלטונית לאורך זמן ",  נכתב בדברי ההסבר להצעת החוק . " משכך ,  האיזון בין השיקולים התומכים בקיומה של ממשלה קטנה לבין הקשיים המעשיים לכונן ממשלה כאמור ולהבטיח באמצעותה יציבות שלטונית ,  מוביל למסקנה כי מוטב להותיר גמישות ביחס למספר המרבי של השרים וסגני השרים ולא לקבוע בחקיקת היסוד מגבלות נוקשות בנושא זה ".  
הממשלה הקרובה צפויה להיות גדולה יותר מקודמתה ,  שמנתה 21 שרים ,  אך קטנה מהממשלה ב-2009 - שבה ישבו 30 שרים .  העלות התקציבית של לשכת שר היא 4.5-6.5 מיליון שקלים בשנה והעלות התקציבית של לשכת סגן שר היא כשני מיליון שקלים בשנה .
  ( עדכון ראשון :  6:26 )  

המגעים הקואליציוניים תקועים ,  אבל הממשלה אישרה הגדלת מספר השרים
הממשלה אישרה את הצעת החוק לביטול המגבלה על מספר השרים ,  שתקודם בהליך מזורז במהשך השבוע או בתחילת השבוע הבא ,  בעוד שבאופוזיציה טוענים שמדובר במחטף לא חוקתי .  אף שהמגעים הקואליציוניים רחוקים מסיום ,  לפי ההערכה הממשלה הבאה תהיה גדולה מקודמתה עם 25-27 שרים

