לפיד : " פרשת הצוללות היא לא רק שחיתות  אלא פגיעה בביטחון "
 יו"ר יש עתיד התייחס להתפתחות בפרשה בישיבת סיעתו ,  וכינה אותה  " שחיתות שלטונית ".  השר בנט הגן על עסקת רכש הצוללות והבטיח : " המניעים באישור העסקה היו ביטחוניים ,  לא נפל פגם בהתנהלות נתניהו "
" זו לא רק פרשת שחיתות ,  זו פגיעה בביטחון המדינה "  - כך אמר היום  ( שני )  יו"ר יש עתיד ,  יאיר לפיד ,  על התפתחות בפרשת הצוללות ,  שבמסגרתה עוכבו לחקירה שישה חשודים ,  בהם המשנה לשעבר לראש המועצה לביטחון לאומי ,  תא"ל במיל' אבריאל בר יוסף . 
" כסף של מערכת הביטחון ,  של החיילים שלנו ,  יצא מישראל ,  נכנס לחשבונות בנק בגרמניה ובקפריסין שאיש לא ידע עליהם ,  וחזר לכיס הפרטי של האנשים הכי קרובים לראש הממשלה ",  אמר לפיד בישיבת סיעתו . " השחיתות השלטונית מכרסמת בחוסן הלאומי שלנו ,  אבל זה חמור יותר .  זה הביטחון שלנו ,  זה קודש הקודשים ,  ואפילו על זה מקורבי ראש הממשלה לא היססו לגזור קופון ,  לעשות קומבינה .  הם אפילו לא מכחישים את זה ". 
עוד בוואלה !  NEWS:עשרות הטרדות ביום לסלולרי :  מגפת ההודעות של מפלגת העבודההנער מאשדוד תועד שניות לפני מותו מהתחשמלות ;  אמו : "  הייתה רשלנות"פיגוע דריסה בגוש עציון :  חייל נפצע בינוני ;  המחבל נורה ונהרג 
גם השר נפתלי בנט התייחס להתפתחות בישיבת סיעתו ,  אך לעומת לפיד ,  גיבה את נתניהו . " המניעים באישור העסקה ,  גיבושה וקידומה על ידי ראש הממשלה והקבינט היו ביטחוניים ",  אמר . " אין לי ספק שראש הממשלה נהג לפי כללי הדין ,  ואני מעניק לו גיבוי ,  ומשוכנע ,  לפי הידוע לי ,  שלא נפל פגם בהתנהלותו ". 
בר יוסף ,  שהתמודד בשנה שעברה על תפקיד היועץ לביטחון לאומי בלשכת ראש הממשלה ,  עוכב לחקירה הבוקר בחשד למעורבות בפרשת הצוללות .  בר יוסף ויתר על התפקיד כשהתברר כי מתנהלת נגדו חקירה .  אבריאל ,  שהיה המשנה לראש המועצה לביטחון לאומי  ( מל"ל )  ,  התמודד על תפקיד יועצו הבכיר ביותר של ראש הממשלה בנימין נתניהו בתחום המדיני-ביטחוני .
 יחד עם בר יוסף עוכבו לחקירה חמישה חשודים נוספים ,  בהם מקורב נוסף לראש הממשלה .  חשוד נוסף שעוכב מקושר לחברת  " טיסנקרופ "  הגרמנית ,  שבונה את הספינות ,  ונחשב לדמות מרכזית בפרשה .  החשודים עוכבו לחקירה בחשד לביצוע עבירות שוחד וקבלת דבר במרמה ,  עבירות מס על פי פקודת מס הכנסה וחוקי מע"מ ,  וכן הלבנת הון ,  במסגרת פרשת הצוללות .  המשטרה צפויה לבקש בקרוב את הארכת מעצרם של חלק מהחשודים בבית המשפט בראשון לציון .  

לפיד : " פרשת הצוללות היא לא רק שחיתות  אלא פגיעה בביטחון "
 יו"ר יש עתיד התייחס להתפתחות בפרשה בישיבת סיעתו ,  וכינה אותה  " שחיתות שלטונית ".  השר בנט הגן על עסקת רכש הצוללות והבטיח : " המניעים באישור העסקה היו ביטחוניים ,  לא נפל פגם בהתנהלות נתניהו "
 
