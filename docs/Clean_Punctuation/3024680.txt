נתניהו נפגש עם המשלחת הפראלימפית : " הרוח האנושית במיטבה "
 ראש הממשלה אירח במשרדו את חברי המשלחת ,  שזכתה בשש מדליות באולימפיאדת ריו 2016 לספורטאים בעלי מוגבלויות . " העם שלנו התגבר על מכשולים רבים ויכל להם - ואתם האבוקה ",  אמר נתניהו ,  שגם הבטיח סיוע תקציבי לספורטאים
ראש הממשלה בנימין נתניהו פגש היום  ( שלישי )  במשרדו בירושלים את חברי הנבחרת הפראלימפית ,  שזכו בשש מדליות באולימפיאדת ריו 2016 לספורטאים בעלי מוגבלויות .  נתניהו ,  שאירח את הספורטאים יחד עם רעייתו שרה ושרת התרבות והספורט מירי רגב ,  העניק להם תעודות הוקרה .
" כולכם אלופים ",  פתח נתניהו את ברכתו , " אני רוצה לברך אתכם על ההישג האישי והאנושי שאתם מראים ,  שאפשר להתגבר על כל מכשול וזו הרוח האנושית במיטבה ".   " אני חושב שזו גם הרוח היהודית במיטבה ,  כי העם שלנו התגבר על מכשולים ששום עם אחר לא נתקל בהם - והוא יכול להם ,  ואתם עבורי האבוקה ",  הוסיף .  
נתניהו הבטיח לספורטאים כי בכוונתו להמשיך  " לסלול להם את הדרך ",  ולסייע תקציבית . " זה בטח יעלה כסף אבל אני עושה את זה בשמחה ,  גם מתוך שמחה וגם מתוך אמונה ,  וזה מה שמוביל אתכם - הרבה שמחה והרבה אמונה ,  בעצמכם ובמדינה שאתם מייצגים ",  אמר .  
השרה מירי רגב אמרה לספורטאים כי הם  " עשו את הבלתי ייאמן ".   " לכל ספורטאי קשה לנצח ,  אבל רשמתם הישגים נפלאים אחרי הכנה של ארבע שנים .  בנוסף לאתגרים של כל ספורטאי ,  לכם יש אתגר נוסף :  ניצחון הנפש על הגוף ",  אמרה רגב .  

נתניהו נפגש עם המשלחת הפראלימפית : " הרוח האנושית במיטבה "
 ראש הממשלה אירח במשרדו את חברי המשלחת ,  שזכתה בשש מדליות באולימפיאדת ריו 2016 לספורטאים בעלי מוגבלויות . " העם שלנו התגבר על מכשולים רבים ויכל להם - ואתם האבוקה ",  אמר נתניהו ,  שגם הבטיח סיוע תקציבי לספורטאים

