אובמה לנתניהו :  יש למצות את שיחות הקירבה
נשיא ארה"ב התקשר לראש הממשלה לאחר חודשים של מתיחות בין השניים .  במהלך השיחה ,  שהוגדרה בסביבת נתניהו כ"טובה ",  חזר אובמה על  " מחויבותו לבטחון ישראל ועל רצונו לקדם שיחות ישירות "
 נשיא ארצות הברית ברק אובמה התקשר לראש הממשלה בנימין נתניהו ושוחח עמו לקראת פתיחת המגעים העקיפים בין ישראל לרשות הפלסטינית .  אובמה ונתניהו דנו הערב  ( שני )  במיצוי הפוטנציאל של שיחות הקירבה העקיפות ,  במטרה לאפשר את פתיחת המו"מ הישיר בין ישראל והפלסטינים בהקדם האפשרי  כך על פי הבית הלבן .  
דובר הבית רוברט גיבס הלבן מסר כי שיחת הטלפון שקיימו השניים ארכה 20 דקות ,  לקראת המפגש המיועד של נתניהו עם השליח האמריקאי המיוחד למזרח התיכון ג'ורג' מיטשל שנחת היום בישראל .  בתוך כך ,  גורמים מקורבים לנתניהו הגדירו אף הם את השיחה כ"טובה ".  
" הנשיא אובמה שוחח עם ראש ממשלת ישראל בנימין נתניהו ",  אמר גיבס בתדרוך העיתונאים בבית הלבן . " שני המנהיגים דנו בדרכים למיצוי העבודה המשותפת ,  כשהיעד שהשניים רואים לנגד עיניהם הוא השגת הסכם שלום מקיף במזה"ת .  זאת במיוחד נוכח קיומן של השיחות העקיפות והצורך לקדם בבהילות את פתיחת השיחות הישירות ".  
גיבס הוסיף כי השניים דנו גם בסכנות האורבות באזור וציין כי אובמה חזר על מחויבותה של ארצות הברית לביטחון ישראל . " אובמה אישר את מחויבותו הבלתי ניתנת לערעור לבטון ישראל ",  אמר גיבס .  
עדכון ראשון :  20:38

אובמה לנתניהו :  יש למצות את שיחות הקירבה
נשיא ארה"ב התקשר לראש הממשלה לאחר חודשים של מתיחות בין השניים .  במהלך השיחה ,  שהוגדרה בסביבת נתניהו כ"טובה ",  חזר אובמה על  " מחויבותו לבטחון ישראל ועל רצונו לקדם שיחות ישירות "
 
