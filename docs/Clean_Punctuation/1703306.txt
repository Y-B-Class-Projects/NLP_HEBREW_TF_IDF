בן ארי : " רה"מ מקים מדינת אויב בלב המדינה "
 מפגינים מהימין התאספו ליד משכן הכנסת והשמיעו ברמקולים את הצהרות נתניהו להפסקת הקפאת הבנייה .  הצעת חוק מבקשת לקבוע שהמשך הקפאת הבנייה יהיה רק באישור הכנסת
 ( צילום :  גדעון צנטנר ,  עריכה :  גדי וינסטוק ) 
הלחץ מבית על ראש הממשלה בנימין נתניהו לקראת מועד סיום ההקפאה בחודש ספטמבר נמשך .  על פי הצעת חוק שתוגש היום  ( ראשון )  לאישורה של ועדת השרים לענייני חקיקה ,  הקפאת בנייה תוכל להיעשות רק לאחר אישור מהכנסת .  את הצעת החוק הגישו חברי הכנסת כרמל שאמה  ( ליכוד )  ואורי אריאל  ( האיחוד הלאומי )  ,  כשלסיועם התגייס גם יו"ר ועדת הכנסת ,  ח"כ יריב לוין ,  שפעל לקבלת פטור מחובת הנחת ההצעה על שולחן הכנסת .  
לדברי ח"כ שאמה , " מטרת הצעה זו היא לדאוג שהקפאת הבנייה לא תתארך לתקופה נוספת .  אני מעריך שלפני חודש ספטמבר  ( תום תקופת ההקפאה )  יגברו הלחצים על ראש הממשלה ולכן עלינו ליצור בלם חוקתי שלא יאפשר הקפאת בנייה נוספת ". 
הלחץ מצד הארגוניים הימניים גם הוא הולך וגובר .  המטה המשותף של ארגונים ימניים העמיד הבוקר מול משרד ראש הממשלה מנוף בגובה של 20 מטרים ועליו מתנוסס שלט ובו הכיתוב , " הפעם מתעוררים בזמן ,  ביבי רומס את ההתיישבות ,  אם גם בנסיעה הנוכחית נתניהו שוב ייכנע לאובמה ,  מפעל ההתיישבות יקפא למוות ".  הפעילים השמיעו באמצעות רמקולים החל מהשעה 10:00 בזמן ישיבת הממשלה את ההצהרות של ראש הממשלה שההקפאה לא תימשך . 
" נתניהו הרדים אותנו במשך שמונה חודשים ,  הוא הולך ומוביל לקראת הקמת מדינת אויב בלבה של מדינת ישראל ",  אמר ח"כ מיכאל בן ארי  ( האיחוד הלאומי )  מחוץ למשרד ראש הממשלה . " אני רוצה לראות כאן את אנשי רעננה ,  את אנשי ראשון לציון ,  את אנשי לוד ,  שהטילים יהיו במרחק ארבעה עד 15 קילומטר מהם .  ושלא יגידו שלא הזהרנו אותם .  קריאת אזהרה לתושבי המרכז שיהפכו יעד לטרור ". 
ביום חמישי שעבר אישר מרכז הליכוד פה אחד את הצעת ההחלטה לפיה  " מרכז הליכוד מחזק ומגבה את המתיישבים ביהודה ושומרון .  מרכז הליכוד בעד המשך הבנייה והפיתוח בכל חלקי ארץ ישראל לרבות הנגב והגליל ,  ירושלים רבתי ויהודה ושומרון .  מרכז הליכוד קורא לכל נציגיו בכל המוסדות הנבחרים לפעול ברוח החלטה זו ולקדם את פיתוח ההתיישבות ביהודה ושומרון ". 
עדכון ראשון - 9:40

בן ארי : " רה"מ מקים מדינת אויב בלב המדינה "
 מפגינים מהימין התאספו ליד משכן הכנסת והשמיעו ברמקולים את הצהרות נתניהו להפסקת הקפאת הבנייה .  הצעת חוק מבקשת לקבוע שהמשך הקפאת הבנייה יהיה רק באישור הכנסת

