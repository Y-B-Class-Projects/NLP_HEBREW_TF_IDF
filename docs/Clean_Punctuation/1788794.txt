ברק פועל לבחירת רמטכ"ל קבוע ביממה הקרובה
שר הביטחון ברק נפגש היום עם מספר מועמדים לרמטכ"לות במטרה לבחור מועמד שיאייש את התפקיד באופן קבוע ,  וייתר את הצורך למנות את האלוף יאיר נוה לרמטכ"ל זמני
שר הביטחון ,  אהוד ברק ,  החל היום  ( חמישי )  בראיונות למועמדים לתפקיד הרמטכ"ל הבא של צה"ל .  ברק ראיין היום את האלוף יאיר נוה ,  האלוף גדי אייזנקוט והאלוף בני גנץ .  ייתכן שיערוך ראיונות נוספים .  ברק רמז כי תיתכן גם פנייה לאלוף משוחרר .
 בכוונת ברק ,  בעצה אחת עם ראש הממשלה בנימין נתניהו ,  להניע במהירות את תהליך בחירת הרמטכ"ל הבא .  ברק שואף לבחור מועמד כבר הערב או לכל המאוחר מחר ,  במטרה לייתר את הצורך במינויו של האלוף יאיר נוה לרמטכ"ל זמני .
 כעת שוקלים במערכת הפוליטית לעכב את ההצבעה על מינויו הזמני של נוה בישיבת הממשלה הקרובה ביום ראשון ,  אם כי כרגע הסיכויים לכך לא גדולים .  זאת במטרה להביא את המועמד הסופי תוך תקופה קצרה לאישור ועדת טירקל למינוי בכירים .  בכל מקרה ,  גם אם ייבחר מועמד קבוע ביממה הקרובה ,  מועמדותו לא תובא להצבעה בישיבת הממשלה הקרובה ,  שכן עליו לקבל קודם את אישור הוועדה .
 בתוך כך ,  בערוץ 2 דווח הערב כי השר ברק קיים היום פגישה חשאית עם ראש הממשלה ,  בנימין נתניהו ,  ועם היועץ המשפטי לממשלה ,  יהודה וינשטיין ,  במהלכה הציע כי מינויו של האלוף יואב גלנט לתפקיד הרמטכ"ל יועבר בשנית לוועדת טירקל לעניין מינויים בכירים .  על פי הדיווח ,  וינשטיין דחה את ההצעה .
 
ברק פועל לבחירת רמטכ"ל קבוע ביממה הקרובה
שר הביטחון ברק נפגש היום עם מספר מועמדים לרמטכ"לות במטרה לבחור מועמד שיאייש את התפקיד באופן קבוע ,  וייתר את הצורך למנות את האלוף יאיר נוה לרמטכ"ל זמני

