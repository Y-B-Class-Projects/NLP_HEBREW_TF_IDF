נתניהו : " אי-היציבות במזה"ת יכולה להימשך שנים "
 על רקע המהומות בלוב ,  אמר רה"מ כי אי-היציבות באזור עלול להימשך עוד שנים רבות ,  והזהיר מפני מקרים דומים גם בישראל .  לאחר הנאום הצביע נתניהו בטעות נגד עצמו
 ( באדיבות ערוץ הכנסת ) 
ראש הממשלה בנימין נתניהו התייחס הערב  ( רביעי )  למהומות ברחבי העולם המוסלמי .  בדיון שנערך במליאת הכנסת בנושא  " כשלון ממשלת נתניהו בתחומי הכלכלה המדינה והחברה ",  אמר נתניהו כי  " אי-היציבות הזו יכולה להימשך הרבה מאוד שנים .  אנחנו מקווים לטוב ,  אנחנו פועלים לטוב ,  ואנחנו מקווים שהעולם הערבי וגם אירן יעברו לדמוקרטיזציה אמיתית .  אם מגיעים לשם ,  אז יש שם יסודות של יציבות ושלום .  אבל אתם יודעים שיש גם עוד אפשרויות ואנחנו צריכים להכין את עצמנו לכל תרחיש ". 
נתניהו המשיך ואמר כי  " ההכנה החשובה ביותר היא קודם כל קריאת המציאות .  כי אי-היציבות הזאת שאנו חיים בתוכה מנוצלת כבר עכשיו על ידי כוחות שליליים שמנסים להטות את התוצאה למשהו שאינו רצוי לאף אחד מאתנו .  שכשאנחנו מחפשים פתרון צריך לקחת בחשבון את אי היציבות הזאת ".  
נתניהו התייחס גם לתהליך השלום ואמר ,  כי  " יש ויכוח בתוך הבית הזה אם יש לנו פרטנר ,  כמה הוא מחויב לשלום ,  האם הוא מוכן להתייצב .  יש ויכוח והיינו רוצים לראות אותו מגיע הנה כי הרי לא נדע עד שנדבר ,  והם לא מוכנים לדבר .  אבל יש ויכוח נוסף שכולכם יודעים אותו :  יש אי-וודאות לגבי הימצאותו של פרטנר מחר .  כל אחד מכם יודע שמה שאני אומר זה נכון .  אתם גם יודעים בוודאי שהסכם שלום באזורנו לבדו אינו מבטיח את קיום השלום ,  ושיחסי שלום רשמיים או לא רשמיים יכולים להתנדף בן רגע כפי שהיחסים של השלום דה פקטו שהיו לנו עם מדינה אחת התנדפו בן רגע עם אירן במהפכה ב-79' ". 
נתניהו סיפר עוד ,  כי דיבר עם משפחתו של עופר מזרחי ,  תושב קיבוץ מגל שנפצע ברעידת האדמה בניו זילנד וקיים חשש כבד לחייו : " לפני שעה קלה צלצלתי לגבי מזרחי .  חיזקתי אותו בשמי וגם בשמכם ואת כל המשפחה ברגעים הקשים שהם עוברים .  הצעתי לו כל עזרה שנוכל להציע בנסיבות הטראגיות הללו והלוואי שיכולנו לעזור יותר .  צלצלתי אתמול גם לראש ממשלת ניו זילנד ג'ון קי והצעתי לו עזרה .  יש לנו מומחיות מסוימת בפינוי מהריסות ". 
לאחר נתניהו עלתה לנאום יו"ר האופוזיציה ,  ציפי לבני שתקפה בנאומה את ראש הממשלה .  לבני אמרה : " הציבור רואה את החידלון במעשים ואת הריקבון המוסרי שהממשלה הזאת מייצגת .  אם כל כך טוב ,  אז למה כל כך רע היה לנו ב-21 הימים האחרונים הללו ?  ",  אמרה כשהיא רומזת לסאגת מינוי הרמטכ"ל ,  ביטול מינויו של עוזי ארד לשגריר בלונדון והתייקרות מחירי הדלק .  בהמשך היא עקצה את נתניהו על כך ששוחח בטלפון עם ראש ממשלת ניו-זילנד לאחר רעידת האדמה ואמרה : " תודה לאל שמישהו עונה לך לטלפון ,  אדוני ראש הממשלה ,  כשדלתות נטרקות בפניך ". 
לבני טענה עוד בנאומה ,  כי רה"מ הביך את ארצות הברית וכינתה אותו ראש ממשלה חלש : " יש לנו מדינה נהדרת וממשלה רעה .  צריך לעשות את האבחנה הזאת ,  לפני שבעולם יזהו כי החידלון במדינה הזאת הוא הנהגת ישראל ". 
גם יו"ר חד"ש ,  מוחמד ברכה ,  תקף את נאום נתניהו ואמר : " הוא בעצם קבע שהמדיניות היחידה של ממשלתו נשענת על מאזן אימה ,  תוך שליחת איומים גלויים ומרומזים כלפי המהפכות בעולם הערבי וכלפי הרשות הפלסטינית ואירן .  האיש הזה ,  האיש הזה הוא פירומן מסוכן שחייבים לעצור אותו מיד בתוך הפוליטיקה בישראל וגם בזירה הבינלאומית ". 
עם סיום הנאומים נערכה הצבעה ובה נתניהו הצביע ,  ככל הנראה בטעות ,  נגד נאומו .  יחד עם נתניהו הציעו עוד 32 חברי אופוזיציה ,  לעומת 46 חברי קואליציה שהצביעו בעד נאום נתניהו .  דובר קדימה מסר בתגובה : " אם מישהו חיפש עוד הוכחה שנתניהו לא מחובר למציאות הגיע ביבי והצביע נגד נתניהו .  בישראל אין ראש ממשלה מכהן ומוטב שיזדרז ויהפוך את הצבעתו הערב למציאות של בחירות בהן יוחלף ". 

נתניהו : " אי-היציבות במזה"ת יכולה להימשך שנים "
 על רקע המהומות בלוב ,  אמר רה"מ כי אי-היציבות באזור עלול להימשך עוד שנים רבות ,  והזהיר מפני מקרים דומים גם בישראל .  לאחר הנאום הצביע נתניהו בטעות נגד עצמו

