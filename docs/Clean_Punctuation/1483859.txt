 " מובארק דרש מנתניהו לא לבנות בהתנחלויות "
 שר החוץ המצרי אבו אל-רייט סיפר בראיון ל"אל-ערבייה "  על השיחה בין המנהיגים אתמול . " נתניהו נדרש גם להסכים לחזון 2 המדינות "
" נשיא מצרים חוסני מובארק דרש בצורה ברורה מראש הממשלה בנימין נתניהו להפסיק את הבנייה בהתנחלויות ולהסכים לפתרון שתי המדינות "   כך אמר היום  ( שלישי )  שר החוץ המצרי אחמד אבו אל-רייט בראיון לרשת הטלוויזיה  " אל-ערבייה ".  אבו אל-רייט אמר כי בפגישתו אתמול בשארם א-שייח' עם מובארק ,  דיבר נתניהו על סיוע כלכלי לפלסטינים ועל כך שיש להשקיע מאמצים לכונן שלום .
 " בנקודה זו התערב הנשיא מובארק ",  המשיך אבו אל-רייט . " הוא היה ברור מאד בדרישתו מנתניהו להפסיק את הבנייה בהתנחלויות משום שכך הוא פוגע בפתרון שתי המדינות לשני עמים .  מובארק אמר לנתניהו כי על ישראל להבין שמטרת תהליך השלום היא הקמת שתי מדינות ".  לדברי השר המצרי ,  נתניהו הקשיב היטב והבהיר כי ממשלתו תפעל למען השלום .
 אבו אל-רייט אמר עוד כי הוא סבור שנתניהו ייאלץ להתגמש ולוותר כשייפגש עם נשיא ארה"ב ברק אובמה .  בתשובה לשאלה האם נתניהו הגיע למצרים על מנת לשמוע את הטענות המצריות או על מנת לגבש תפיסה חדשה ענה השר : " הוא לא יכול לקבוע מציאות חדשה .  עלינו לומר לישראל כי עתידה מבוסס על פתרון שתי המדינות ומתן מענה לצרכי הפלסטינים ". 
לדברי אבו אל-רייט ,  מובארק דיבר גם על חשיבות הסכם הרגיעה בין ישראל לחמאס ברצועת עזה  " שתהווה בסיס למשא ומתן ולעסקאות לשחרור שבויים ".  השר אמר כי  " נתניהו הבטיח כי בימים הקרובים ידון בנושא זה וימנה נציג מטעמו שינהל את המגעים לגיבוש עסקת שליט ". 
אבו אל-רייט גילה עוד כי נתניהו הביע את חששו מתכנית הגרעין של אירן וכי מובארק הביע הסתייגות מתקיפה ישראלית באירן : " מובארק הבהיר כי יש זכות לעשות שימוש באנרגיה גרעינית למטרות שלום .  מובארק הבהיר כי מצרים אינה מעוניינת בפעולות צבאיות תוקפניות שיביאו למתיחות באזור ואמר גם כי עד כה לא הוכח שלאירן יש יכולות גרעיניות צבאיות ".  

" מובארק דרש מנתניהו לא לבנות בהתנחלויות "
 שר החוץ המצרי אבו אל-רייט סיפר בראיון ל"אל-ערבייה "  על השיחה בין המנהיגים אתמול . " נתניהו נדרש גם להסכים לחזון 2 המדינות "
 
