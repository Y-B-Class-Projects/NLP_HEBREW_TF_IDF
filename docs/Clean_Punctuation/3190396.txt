לבנון על נאום נתניהו :  ישראל מתכננת מתקפה חדשה
שר החוץ הלבנוני סייר עם שגרירים זרים בביירות בניסיון להסתיר את אתרי הסבת הטילים שנחשפו על ידי ישראל וקרא לקהילה הבינלאומית למנוע מתקפה ישראלית נגד מדינתו .  נתניהו : " חיזבאללה משקר במצח נחושה לקהילה הבינלאומית באמצעות סיור סרק תעמולתי "
 שר החוץ של לבנון ג'וברן בסיל אמר היום  ( שני )  כי ישראל מתכננת  " תוקפנות חדשה "  נגד ארצו .  בתגובה לדברי ראש הממשלה בנימין נתניהו באו"ם ,  הוסיף בסיל כי ההצדקה לאותה תוקפנות היא צילומי הלוויין שחשף נתניהו בהם נראו לכאורה אתרי טילים של חיזבאללה .  לדבריו ,  ההאשמות הישראליות הן  " שקרים חסרי בסיס ".  
בסיל נשא דברים בתדרוך לשגרירים זרים וקרא לקהילה הבינלאומית למנוע מתקפה ישראלית נגד לבנון .  השר סייר עם הנציגים בכמה מוקדים ,  בהם אתר הסמוך לשדה התעופה הבינלאומי  " חרירי "  שבו לטענת נתניהו נמצאים טילים .  
ראש הממשלה בנימין נתניהו אמר בתגובה כי  " חיזבאללה משקר במצח נחושה לקהילה הבינלאומית באמצעות סיור סרק תעמולתי של שר החוץ הלבנוני ,  שלקח שגרירים למגרש הכדורגל ,  אך נמנע מלקחת אותם למפעל התת-קרקעי לייצור טילים מדויקים שנמצא בצמוד לו מתחת לקרקע .  שישאלו את עצמם השגרירים מדוע המתינו שלוש יממות עד שביצעו את הסיור .  כדרך קבע חיזבאללה דואג לנקות את השטח באתרים שנחשפו ".  מצער שממשלת לבנון מקריבה את שלום אזרחיה בחיפוי על חיזבאללה שלקח את לבנון כבת ערובה לתוקפנותו נגד ישראל ",  הוסיף .
 עוד בוואלה !  NEWS :" השמועה על האסון עברה מפה לאוזן ":  שני גברים מתו במסיבת טבעדיווח :  נורבגיה מתווכת בעסקת השבויים ;  חמאס מתרכך בעמדתולאחר איומי טראמפ :  ארה"ב ,  קנדה ומקסיקו חתמו על הסכם סחר חדש 
בחשבון הטוויטר של צה"ל באנגלית נכתב על הסיור : " לחיזבאללה יש היסטוריה ארוכה של טיוח האמת ועריכת מצעד בקרב בכירים זרים .  אולי הפעם צריך לשאול למה אתרי ייצור טילים ממוקמים כל כך קרוב לנמל התעופה הבינלאומי בלב ביירות ?  ". 
דובר צה"ל חשף ביום חמישי האחרון סרטון המציג את ניסיונותיו של ארגון חיזבאללה לבניית תשתית להסבת טילים לטילים מדויקים בלב העיר ביירות .  בין האתרים :  אתר בתוך אצטדיון כדורגל של נבחרת חיזבאללה ,  אתר במעגנה ,  בלב שכונת מגורים ובסמוך למבנים אזרחיים המרוחקים כ-500 מטרים בלבד ממסלול הנחיתה של שדה התעופה .  בנוסף לאתרים אלה ,  ישנם אתרים נוספים בבירות ומחוצה לה שבהם פועלים בחיזבאללה בניסיון להקים תשתית לאחסון או הסבה של טילים מדויקים .  
בנאומו בפני עצרת האו"ם הציג ראש הממשלה תצלום לוויין שאותו הציג כ"תמונה ששווה אלף מילים "  וטען כי  " חיזבאללה בכוונה משתמש באנשים תמימים בבירות כמגנים אנושיים ".  במסר ששיגר לארגון אמר : " ישראל יודעת מה אתם עושים ואיפה אתם עושים ,  וישראל לא תיתן לכם להתחמק ולעשות את זה ". 
גורמים ביטחוניים בישראל אמרו כי מאמצים נרחבים הביאו לכך שנכון לספטמבר 2018 אין בלבנון מפעל פעיל שמבצע הסבה תעשייתית של נשק מדויק .
  ( עדכון ראשון :  16:19 )  

לבנון על נאום נתניהו :  ישראל מתכננת מתקפה חדשה
שר החוץ הלבנוני סייר עם שגרירים זרים בביירות בניסיון להסתיר את אתרי הסבת הטילים שנחשפו על ידי ישראל וקרא לקהילה הבינלאומית למנוע מתקפה ישראלית נגד מדינתו .  נתניהו : " חיזבאללה משקר במצח נחושה לקהילה הבינלאומית באמצעות סיור סרק תעמולתי "
 
