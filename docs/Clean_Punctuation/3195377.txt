אחרי חשיפת וואלה !  NEWS :  נתניהו בולם את  " חוק החסינות "
 לוואלה !  NEWS נודע כי ראש הממשלה מתנגד לחוק שמקדם ח"כ מיקי זוהר ,  בו העמדה לדין של איש ציבור תדרוש אישור של ועדת הכנסת . " נתניהו אינו רוצה בחוק והוא ביקש מח"כ זוהר שלא לקדמו - והיא לא תקודם ",  נמסר מהליכוד
בעקבות חשיפת וואלה !  NEWS כי ח"כ מיקי זוהר  ( הליכוד )  מקדם הצעת חוק לפיה העמדתו לדין של ראש הממשלה תדרוש את אישור ועדת הכנסת ,  נתניהו אמר כי הוא מתנגד לחוק . " ראש הממשלה נתניהו אינו רוצה בחוק והוא ביקש מח"כ זוהר שלא לקדמו - והיא לא תקודם .  ראש הממשלה נתניהו משוכנע שלא יהיה כתב אישום כי לא היה כלום ",  נמסר מהליכוד . 
" חוק החסינות "  שהגיש יו"ר ועדת הכנסת ח"כ מיקי זוהר  ( הליכוד )  עורר התנגדות באופוזיציה ,  אך כעת גם בקואליציה .  במפלגת כולנו אמרו כי לא יתמכו בהצעה ,  ככל שזו תקודם לאישור בכנסת .  מהמפלגה נמסר כי  " נתנגד לכל חקיקה פרסונאלית ".  ובכך ,  התנגדותה של כולנו קוברת כמעט לחלוטין את ההצעה .  
עוד לפני שנולדה הצעתו של ח"כ זוהר ,  שר האוצר משה כחלון אמר בישיבת הסיעה בפתח מושב החורף לפני כשבועיים כי מפלגתו לא תתמוך בחוקים שכוונתם  " להרוס את הדמוקרטיה ",  כלשונו .  כחלון ציין כי שמע  " על כל מיני חוקים הזויים שרוצים לעלות במושב הקרוב .  שלוש וחצי שנים אנחנו בולמים חוקים הזויים שמגיעים מגופים קיצוניים .  לא ניתן לזה לעבור ".  
קודם החלטת נתניהו ח"כ זוהר שיזם את הצעת החוק הודיע כי הוא מתכוון להביא אותה לדיון והצבעה לקריאה ראשונה כבר ביום שני הקרוב אולם כעת כוונתו זו מוטלת בספק .  זוהר תיכנן לזמן לדיון את היועץ המשפטי לממשלה עו"ד אביחי מנדלבליט ,  היועץ המשפטי לכנסת עו"ד איל ינון ,  ח"כים וגורמים נוספים .  זוהר לא צריך לעבור את הליך החקיקה המקובל בעת קידום הצעות חוק פרטיות לאור כך שיקדם את ההצעה בהליך מהיר דרך ועדת הכנסת בראשותו .  
כחלון הציע  " לכל הקיצוניים שמתכוונים להרוס את החברה בישראל ,  להרוס את הדמוקרטיה ,  להרוס את המרקם החברתי שלנו פה - חפשו מקום אחר ",  והצהיר כי  " מפלגת כולנו לא תתמוך בחוקים שלכם ".  לסיום ,  סייג את דבריו ,  וטען כי  " מה שיגיע בהסכמה - נתמוך .  מה שלא יגיע בהסכמה - לא נתמוך ".  
לפי הצעת החוק ,  העמדתו לדין של ראש הממשלה בנימין נתניהו תדרוש את אישור ועדת הכנסת .  אם היועץ המשפטי לממשלה ירצה להעמיד לדין את נתניהו או כל חבר כנסת הוא ייאלץ לפנות לכנסת כדי לקבל את אישורה להסרת חסינות .  להצעה ,  ככל שתאושר ,  תהיה השפעה גם על השר חיים כץ וח"כ דוד ביטן מהליכוד ,  החשודים בפלילים ,  ועשויים להתמודד עם כתב אישום נגדם .  
זוהר הגיב מוקדם יותר לביקורת שהופנתה נגד התיקון לחוק החסינות שיזם ומסר כי הוא לא נועד להגן על נתניהו . " על מנת למנוע לזות שפתיים ראוי לציין כי הצעת החוק הזו מגיעה על דעתי בלבד ".  זהר ציין עוד כי ההצעה  " נועדה להגן על כל חברי הכנסת מימין ומשמאל ואין לראש הממשלה כל נגיעה ליוזמה החשובה הזו ".  על הצעת החוק אמר כי  " הדמוקרטיה הישראלית חייבת להבטיח קודם כל את רצון העם ולמנוע מגורמים לא אובייקטיבים לפגוע ברצונו ,  רק העם יקבע מי יהיו נבחרי הציבור שלו ורק בידיו יהיה להחליט מי ראוי ומי לא ". 
עוד בוואלה !  NEWS פרסום ראשון :  הצעת החוק של ח"כ זוהר שתמנע כתב אישום נגד נתניהו רכבת השיבושים :  שוב תקלה בקו מירושלים לנתב"ג ;  רכבות בוטלו  " תביאו את הראש של הכלב ":  המבצע לחיסול העיתונאי באמצעות הסקייפ 
חוק חסינות חברי הכנסת קובע כיום כי כתב אישום נגד ח"כ מוגש באישור היועץ המשפטי לממשלה ,  והוא מוסר עותק מכתב האישום לח"כ ,  ליו"ר הכנסת וליו"ר ועדת הכנסת .  לאחר מסירת כתב האישום כאמור ,  רשאי הח"כ לבקש תוך 30 יום כי הכנסת ,  על פי החלטה של ועדת הכנסת ,  תקבע כי תהיה לו חסינות בפני דין פלילי ,  לגבי האשמה שמופיעה בכתב האישום בשל אחת או יותר מהעילות הקבועות בחוק .
 בהצעת החוק שמקדם זוהר ,  הוא מבקש להחזיר את המצב לנוסח המקורי של החוק עד התיקון לפני 2005 .  לפיו ,  חבר כנסת לא יועמד לדין פלילי בשל אשמה שנעברה בזמן היותו בתפקיד או לפני שהיה לחבר כנסת ,  אלא לאחר שניטלה ממנו החסינות .  המשמעות היא כי לצורך הסרת החסינות והגשת כתב האישום יהיה על היועץ המשפטי לממשלה להגיש בקשה לוועדת הכנסת ,  וזו תדון בבקשה ותצביע עליה .  רק אם נמצא רוב ,  הבקשה תועבר למליאה לצורך הסרתה של החסינות .
" ההצעה היא להשיב את המצב המשפטי שהיה קיים טרם תיקון החוק בשנת 2005 ",  נכתב בהצעה של ח"כ זוהר , " ולקבוע כי לצורך הגשת כתב אישום נגד חבר הכנסת יהיה צורך בהסרת החסינות על ידי הכנסת ,  על פי הצעת ועדת הכנסת ".  במידה והחוק יאושר ,  לזוהר המכהן כיו"ר ועדת הכנסת תהיה השפעה דרמטית על גורל חברי הכנסת ,  ייתכן וגם על גורלו המשפטי והפוליטי של נתניהו .
 לזוהר תהיה אפשרות להחליט על פי שיקול דעתו על המועד שבו תתכנס ועדת הכנסת כדי לדון בהסרת החסינות של חבר הכנסת .  אם החוק יאושר והיועמ"ש ירצה להגיש כתב-אישום נגד נתניהו ,  זוהר לא ימהר לכנס את הוועדה ,  כל עוד בג"ץ לא יחייב אותו לעשות זאת קודם .  

אחרי חשיפת וואלה !  NEWS :  נתניהו בולם את  " חוק החסינות "
 לוואלה !  NEWS נודע כי ראש הממשלה מתנגד לחוק שמקדם ח"כ מיקי זוהר ,  בו העמדה לדין של איש ציבור תדרוש אישור של ועדת הכנסת . " נתניהו אינו רוצה בחוק והוא ביקש מח"כ זוהר שלא לקדמו - והיא לא תקודם ",  נמסר מהליכוד

