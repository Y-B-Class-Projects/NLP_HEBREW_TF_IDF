הערכה :  מפקד חיל הים לשעבר יזומן לחקירה בפרשת הצוללות
גורם במערכת אכיפת החוק אמר לוואלה !  NEWS כי שמו של אלוף מרום נקשר להשפעה להעדיף את החברה הגרמנית בעסקת הרכש על פני החברה הקוריאנית .  עדיין לא ברור אם יזומן לחקירה או למתן עדות .  מוקדם יותר הותר לפרסום שתא"ל במיל' אבריאל בן יוסף זומן לחקירה
גורם במערכת אכיפת החוק העריך היום  ( שני )  כי בן השמות שיזומנו למתן עדות או לחקירה באזהרה בפרשת הצוללות ,  הוא מפקד חיל הים לשעבר אלוף במיל' אליעזר מרום .  לפי הגורם ,  שמו של מרום עלה כמי שהשפיע על העדפת החברה הגרמנית על פני הקוריאנית בעסקת הרכש .  לפי שעה מרום לא קיבל זימון לחקירה ולא ברור אם הוא ייחקר באזהרה או יידרש למסור עדות .  כמו כן ,  צפויים נחקרים נוספים בפרשה .
 מוקדם יותר הותר לפרסום כי תא"ל במיל' אבריאל בר יוסף עוכב לחקירה בחשד למעורבות בפרשה הצוללות .  בר יוסף התמודד בשנה שעברה על תפקיד היועץ לביטחון לאומי בלשכת ראש הממשלה ,  אולם ויתר על התפקיד כשהתברר כי מתנהלת נגדו חקירה .  אבריאל ,  שהיה המשנה לראש המועצה לביטחון לאומי  ( מל"ל )  ,  התמודד על תפקיד יועצו הבכיר ביותר של ראש הממשלה בנימין נתניהו בתחום המדיני-בטחוני .
 לצד בר יוסף עוכבו לחקירה חמישה חשודים נוספים ,  בהם מקורב נוסף לראש הממשלה .  חשוד נוסף שעוכב מקושר לחברת  " טיסנקרופ "  הגרמנית ,  שבונה את הספינות ,  ונחשב לדמות מרכזית בפרשה .  החשודים עוכבו לחקירה בחשד לביצוע עבירות שוחד וקבלת דבר במרמה ,  עבירות מס על פי פקודת מס הכנסה וחוקי מע"מ ,  וכן הלבנת הון ,  במסגרת פרשת הצוללות .  בצהריים תבקש המשטרה להאריך את מעצרם של חלק מהחשודים בבית המשפט בראשון לציון .
 עוד בוואלה !  NEWS:גל מעצרים בפרשת הצוללות :  הערכה - החוקרים ינסו לגייס עד מדינהעמיר פרץ ואבי גבאי ראש בראש :  מפלגת העבודה בוחרת מנהיג חדשנחתם הסכם בין חברת החשמל לרשות להגדלת אספקת הזרם לג'נין 
בר יוסף אמור היה להיכנס לתפקיד היועץ הבכיר אחרי שנתניהו הודיע על כך .  עם זאת ,  כעבור זמן קצר התברר כי נגד בר יוסף מתנהלת חקירה הנוגעת לעסקיו הפרטיים ,  ולכן הוא מנוע מלהיכנס לתפקיד .  
לפי הערכות ,  מנסה המשטרה לגייס לפחות עד מדינה אחד מבין החשודים ,  כשבר יוסף על הכוונת .  חוליה חלשה שניה בעיני החוקרים היא מזכירתו של הבכיר הקשור לחברה הגרמנית ,  אליה הגיע מידע רב .  החוקרים ינסו לדלות ממנה מידע על כוונות המנהל שלה ,  ולהציג לחוקרים כיצד עבדה שיטת השוחד לכאורה ,  מהו מסלול העברות הכספים והאם היו פגישות בין הדמויות המעורבות בתהליך .
 במשך חודשים אספו החוקרים עדויות ומסמכים ,  וביצעו חיקורי דין ,  וכעת כשמופו החשדות ,  הם העלו את החקירה מדרגה .  עם זאת ,  הדרך לכתבי אישום עדיין רחוקה ,  והחקירה עוד נמצאת בחיתוליה .  
לפני חמישה חודשים הפכה הבדיקה בעניין רכש כלי השיט מגרמניה ,  המכונה  " פרשה 3000 ",  לחקירה פלילית .  במסגרת החקירה נבדקים ההליכים לרכישת שלוש צוללות וארבע ספינות מהתאגיד הגרמני  " טיסנקרופ "  שנציגו בישראל ,  מיקי גנור ,  יוצג על ידי עו"ד שמרון ,  עורך דינו ובן דודו של ראש הממשלה בנימין נתניהו .  עם זאת ,  נתניהו אינו בין החשודים בפרשה שנחשפה על ידי רביב דרוקר בחדשות 10 .
  ( עדכון ראשון :  11:34 )  

הערכה :  מפקד חיל הים לשעבר יזומן לחקירה בפרשת הצוללות
גורם במערכת אכיפת החוק אמר לוואלה !  NEWS כי שמו של אלוף מרום נקשר להשפעה להעדיף את החברה הגרמנית בעסקת הרכש על פני החברה הקוריאנית .  עדיין לא ברור אם יזומן לחקירה או למתן עדות .  מוקדם יותר הותר לפרסום שתא"ל במיל' אבריאל בן יוסף זומן לחקירה

