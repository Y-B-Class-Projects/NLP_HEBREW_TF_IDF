תם החרם :  ישראל תשתף פעולה עם מועצת זכויות האדם
אחרי שנה וחצי של היעדרות ובעקבות לחץ דיפלומטי ,  החליט ראש הממשלה נתניהו שישראל תשתתף בשימוע הקרוב של המועצה .  התמורה : " שדרוג "  מעמדה של ישראל בגוף הבינלאומי
חוזרים לדבר :  ראש הממשלה בנימין נתניהו החליט אמש ( ראשון )  כי ישראל תשתתף השבוע בשימוע התקופתי של מועצת זכויות האדם של האו"ם ,  הגוף אותו מחרימה ישראל זה שנה וחצי במחאה על אופיו האנטי-ישראלי הבוטה .  ההחלטה התקבלה בעקבות לחץ דיפלומטי שהפעילו מדינות שונות על ישראל - במטרה שהאחרונה לא תהפוך למדינה הראשונה בעולם שמחרימה את המועצה ,  דבר שהיה עשוי לפתוח פתח להתנהלות דומה מצד מדינות כמו איראן וסוריה .
 ההחלטה להחרים את מועצת זכויות האדם ,  שבה ישראל כלל אינה חברה ,  התקבלה במרץ 2012 על ידי שר החוץ הקודם ,  אביגדור ליברמן ,  במחאה על  " סעיף 7 "  בתקנון המועצה ,  שקבע כי בכל דיון שהיא עורכת יוקדש חלק מיוחד ונפרד להפרות זכויות האדם שישראל מבצעת לכאורה בשטחים הכבושים .  יצוין שאין מדינה בעולם שמוקדש לה סעיף דומה בתקנון ,  פרט לישראל .  רבות ממדינות המערב שותפות לביקורת של ישראל על הסעיף המפלה ,  אך הסיכוי להסיר אותו לגמרי מסדר היום של המועצה קלוש .  
אתמול בבוקר פורסם בעיתון  " הארץ "  כי שר החוץ הגרמני גידו וסטוורלה העביר איגרת לראש הממשלה נתניהו ובה הפציר בו לא להחרים את השימוע הקרוב .  כמו כן ,  פורסם בעיתון כי לחץ דומה הופעל על ישראל מכיוון שורה של מדינות באירופה ,  וגם מצד ארה"ב ואוסטרליה .  
ראש הממשלה דן בסוגיה עם גורמים בכירים במטה לביטחון לאומי ובמשרד החוץ ,  ובסופו של דבר התקבלה ההחלטה שלא להחרים את השימוע  זאת ,  בתמורה להתחייבות להגביל את השימוש ב"סעיף 7 ",  ולצרף את ישראל לגוש המדינות המערביות במועצה ,  צעד שיסייע לה לבלום מהלכים נגדה במועצה .  
גורם מדיני ישראלי אמר לוואלה !  חדשות כי למרות ש"סעיף 7 "  לא בוטל כליל ,  ההתחייבויות שהשיגה ישראל ממדינות המערב מהוות הישג מדיני משמעותי .  הגורם הוסיף כי להחלטה לא להחרים את השימוע תרמה גם ההתקדמות במגעים בין ישראל לאיחוד האירופי בנוגע להצטרפות ישראל להסכם המחקר והפיתוח האירופי  " אופק 2020 ".  
החרם הישראלי החל אחרי החלטת מועצת זכויות האדם של האו"ם על הקמת ועדת בדיקה לנושא השפעת הבנייה בהתנחלויות על זכויות האדם של הפלסטינים ,  שהתקבלה ברוב של 36 מדינות תומכות אל מול 10 נמנעות ומתנגדת אחת בלבד - ארה"ב .  בישראל התקבלה ההחלטה בזעם ובירושלים מיהרו להודיע שהוועדה לא תזכה לשיתוף פעולה ישראלי . " מדובר בגוף מגוחך ,  ולא לגיטימי ",  תקפו גורמים מדיניים את המועצה ,  שכבר קיבלה בעבר שורה של החלטות אנטי-ישראליות ,  כשאחת מהן היא הקמת ועדת גולדסטון לבדיקת אירועי  " עופרת יצוקה ",  שגם עמה בחרה ישראל לא לשתף פעולה .
 המועצה ,  בה חברות 47 מדינות ,  הוקמה בשנת 2006 .  היא הספיקה במהלך שבע שנות קיומה לגנות את ישראל תשע פעמים על הפרות של זכויות אדם ,  שמונה מהן בשנה בודדת ,  בעוד שאף מדינה אחרת בעולם לא גונתה בה יותר מפעם בשנה‏ .
 לפניות לכתב אמיר תיבון :  amir.tibon@walla.co.il
לקריאה נוספת:עגום :  סוריה מתמודדת על מושב במועצת זכויות האדםזעם במועצה לזכויות אדם :  היעדרות ישראל מסוכנתמועצת זכויות האדם :  לישראל אינטרס לשתף פעולה
עדכון ראשון :  22:45 

תם החרם :  ישראל תשתף פעולה עם מועצת זכויות האדם
אחרי שנה וחצי של היעדרות ובעקבות לחץ דיפלומטי ,  החליט ראש הממשלה נתניהו שישראל תשתתף בשימוע הקרוב של המועצה .  התמורה : " שדרוג "  מעמדה של ישראל בגוף הבינלאומי

