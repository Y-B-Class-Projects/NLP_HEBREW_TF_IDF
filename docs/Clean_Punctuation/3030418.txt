 " נתניהו אומר שלא היה כלום כי אין כלום .  מה שהתגלה זה ממש לא כלום "
 דן מרגלית בראיון מיוחד לאולפן וואלה !  NEWS על תיק 2000 : " זה ממש לא כלום .  זה חמור ,  גם אם לא פלילי .  העיתונאים יודעים הרבה פחות ממה שידעו על חקירות אולמרט וליברמן "

" אני לא יודע מה היה בשיחת ביבי-נוני ואני לא יודע אם יש בה מרכיב פלילי אך אני עדיין חושב שזה רע מאוד לדמוקרטיה הישראלית שרה"מ מנהל מו"מ על הרדיוס של פעילותו של עיתון וזה מאוד בעייתי לראות את עמדת המו"ל ",  כך טוען הפרשן הבכיר של  " ישראל היום "  דן מרגלית ,  שהתראיין לאולפן וואלה !  NEWS בנוגע לפרשת נתניהו-מוזס .
 מרגלית אמר כי  " אני מאמין לעורך ידיעות רון ירון שלא ידע על השיחה ,  אבל אילו אכן ההסכם היה חייב לבדוק האם לא קם קרטל .  לא יכולנו לדעת עד כמה עיתונאים בידיעות אחרונות תומכים בנתניהו כי הוא פעל או נכון או בגלל הסכם כזה פעלו כך רק כי הובטח לו פינוק בפרסומים ". 
הוא הוסיף כי  " אני חייב לציין שאנחנו העיתונאים ובוודאי אני יודעים פחות ממה שידענו על חקירות שרון ,  אולמרט ואביגדור ליברמן על חקירות נתניהו .  אין הדלפות .  חשוב לומר זאת כי כל מה שהתפרסם על חקירת נתניהו היה עד עכשיו מידע לא מאומת ואפילו שגוי .  עדיין מוקדם .  אני מתבסס על מה שנכתב בעיתונים ,  ולפיהם אני מניח שד"ר מנדלבליט יצטרך לבדוק האם יש בשיחה מרכיב פלילי או לא ".  
בתשובה לשאלה האם אכן מדובר בחידוש ולא קיימים קשרים בעייתיים בין פוליטיקאים לעיתונאים ,  ענה מרגלית : " אני חושב שזה דבר מאוד קשה .  לא שמעתי על דבר דומה במימדים כאלה .  מניח שבעבר יכול להיות שאיזה פוליטיקאי אמר פעם לעיתונאי שייתן לו מידע תמורת סיקור אוהד ואחרי שלושה שבועות הוא כונה במאמר של העיתונאי 'פוליטיקאי נמרץ' .  זה לא חדש ".   על הסכנה שנשקפת לעתיד  " ישראל היום ",  מרגלית סבור כי  " לשניהם לא היה אכפת .  לא הייתה בעיה לתרץ את השינוי בעיתון במידה ונגרם היה נזק ל"ישראל היום ".  מניח שהיו מסבירים שלא משתלם כלכלית להחזיק מוסף או להגיד שנתניהו שינה את דרכו וחזר בתשובה ".  בנוגע לסיקור חקירות רה"מ ב"ישראל היום ",  מרגלית אמר : " אני לא יודע איך העיתון בו אני מועסק יסקר את הפרשה ,  אין לי חלק בקביעת מדיניות העיתון .  בחוזה שלי ביקשתי שאוכל לכתוב באופן חופשי וההסכם מכובד עד היום ".  נוני מוזס יצטרך להסביר הרבה את העניין במערכת שלו .  אני רואה את הדבר הזה במכתב שכתב רון ירון .  בסופו של דבר חלף הרבה זמן וכלום לא השתנה וההסדר המוצע לא התקבל ויכול להיות שהדברים ימשכו כסדרם .  אלא רק אם מנדלבליט יחליט אחרת ".   

" נתניהו אומר שלא היה כלום כי אין כלום .  מה שהתגלה זה ממש לא כלום "
 דן מרגלית בראיון מיוחד לאולפן וואלה !  NEWS על תיק 2000 : " זה ממש לא כלום .  זה חמור ,  גם אם לא פלילי .  העיתונאים יודעים הרבה פחות ממה שידעו על חקירות אולמרט וליברמן "
 
