שרי השביעייה : " נוציא לאור את האמת על המשט "
 שרי השביעייה קיימו דיון ארוך בנושא אפשרות הקמת ועדת חקירה לבדיקת השתלטות צה"ל על המשט לעזה .  מלשכת נתניהו נמסר כי  " השרים דנו בדרכים להוציא לאור את האמת אל מול הביקורת הבינ"ל על ישראל ,  וכן להגן על חיילי צה"ל מפני חקירות
שרי פורום השביעייה דנו אמש  ( ראשון )  מבלי להגיע להכרעה בדרישה הבינלאומית להקמת ועדת חקירה לבדיקת השתלטות חיילי הקומנדו הימי של צה"ל על האונייה הטורקית  " מרמרה "  לפני כשבוע .  מלשכת ראש הממשלה נמסר כי במהלך הפגישה ,  שארכה למעלה מארבע שעות , " שרי השביעייה דנו בדרכים להוציא לאור את האמת לגבי המשט לעזה אל מול הביקורת הבינלאומית על ישראל ,  תוך הגנה על חיילי צה"ל מפני חקירות ".  
עוד נמסר בהודעה כי ראש הממשלה בנימין נתניהו שוחח הערב בנושא עם סגן נשיא ארצות הברית ג'ו ביידן ,  עם נשיא צרפת ,  עם ראש ממשלת קנדה ,  ראש ממשלת גיאורגיה ושליח הקוורטט למזרח התיכון טוני בלייר .  מלשכת ראש הממשלה נמסר כי , " בשיחות אלה כמו גם בשיחותיו קודם לכן עם ראשי הממשלות של בולגריה ויוון ,  הדגיש ראש הממשלה כי ישראל נהגה בעניין זה בדיוק כפי שהיתה נוהגת כל מדינה שמותקפת באלפי טילים ורקטות ושומרת על זכותה להגנה עצמית ".  שרי השביעייה יתכנסו מחר להמשך דיוניהם .
 מוקדם יותר הכחיש ראש הממשלה בנימין נתניהו את הדיווחים כי הסכים להקמת ועדת חקירה בינלאומית לבדיקת השתלטות צה"ל על ספינות המשט .  נתניהו אמר כי שוחח בטלפון עם מזכ"ל האו"ם באן קי מון ,  וציין בפניו באופן חד משמעי כי  " בירור העובדות צריך להתבצע באחריות ובאובייקטיביות ,  תוך שמירה על האינטרסים הלאומיים של ישראל ושל צה"ל .  לא נכון שהסכמתי לקבל את הצעתו היישומית לבדיקת העובדות ". 
שלשום הודיע מזכ"ל האו"ם באן קי מון לממשלת ישראל כי הוא פועל לגיבוש צוות בינלאומי לחקירת השתלטות צה"ל על המשט לעזה .  על פי ההצעה ,  בפאנל הוועדה יוצבו לפחות נציג טורקי אחד ונציג אחד מישראל ,  ובראשה יעמוד ראש ממשלת ניו זילנד לשעבר ג'פרי פלמר .  בנוסף ,  בהרכב הוועדה צפויים להיות בין שניים לשלושה נציגים ניטרליים ,  שייבחרו מתוך רשימה שהרכיב מזכ"ל האו"ם באן בעצמו .  
ארצות הברית הודיעה שתסכים לחתום על ההצעה של באן רק לאחר שתאושר על ידי ממשלת ישראל .  מספר ימים לאחר אירועי המשט ,  מזכ"ל האו"ם גינה את התנהלותו המבצעית של צה"ל ,  וטען כי ממשלת ישראל צריכה לספק  " דין וחשבון מלא ומפורט "  וכי האו"ם דורש לקיים חקירה  " מהירה ,  אמינה ,  נטולת פניות ושקופה ",  כפי שדרשה מועצת הביטחון של הארגון .
 עדכון ראשון :  23:33

שרי השביעייה : " נוציא לאור את האמת על המשט "
 שרי השביעייה קיימו דיון ארוך בנושא אפשרות הקמת ועדת חקירה לבדיקת השתלטות צה"ל על המשט לעזה .  מלשכת נתניהו נמסר כי  " השרים דנו בדרכים להוציא לאור את האמת אל מול הביקורת הבינ"ל על ישראל ,  וכן להגן על חיילי צה"ל מפני חקירות

