לפיד ממשיך לתקוף : " הכול תקוע ,  ונתניהו עומד בצד "
 שר האוצר האשים את ראש הממשלה ומפלגתו בהישרדות פוליטית וכניעה לחברי המרכז ,  במקום להתעסק בעניינים הבוערים . " צר לי שתקציב המדינה הוא בן ערובה לעסקנות פוליטית ",  אמר .  בכירים בליכוד : " הוא חסר בושה "
 סימן נוסף למשבר החריף בקואליציה :  כמה ימים אחרי שתקף את חברי מרכז הליכוד בכנס שדרות ,  המשיך היום  ( שבת )  שר האוצר ,  יאיר לפיד ,  בקו התקיף שלו נגד ראש הממשלה ,  בנימין נתניהו ,  ועמיתיו למפלגה . " הנושאים הדרמטיים - תקציב המדינה ,  יחסיה הבינלאומיים של ישראל ,  הביטחון האישי של האזרחים ,  סוגיית הדיור  תקועים במקום ,  וראש הממשלה עומד בצד .  במקום זה מתעסקים בפוליטיקה הכי קטנה ,  בסקרים ובהישרדות פוליטית ",  האשים .  לדבריו , " חמישה חברי מרכז ליכוד חזקים שולטים במדינה ומשפיעים על הפוליטיקאים שלה ". 
עוד על המשבר בקואליציה :" נתניהו מושך זמן כדי להחליף את לפיד ולבני בחרדים"לפיד : " לא נצביע בעד חוק הלאום ,  בחירות - חוסר אחריות"יורים ומדליפים :  המשבר שדרדר את הממשלה לשפל חסר תקדים 
לפיד ,  שהתייחס לאווירה הנפיצה בקואליציה במסגרת אירוע פתיחת העונה של  " שבתרבות "  בתיאטרון הבימה שבתל אביב ,  אמר כי הנושאים הדחופים שעל הפרק נזנחים בשל אילוצים לא ענייניים . " צר לי שתקציב המדינה הוא בן ערובה לעסקנות פוליטיות ",  אמר . " התקציב נתקע כי אותם חברי מרכז יושבים על ראש הממשלה ומשכנעים אותו שלא לקבל את התקציב .  אני לא מבין למה ראש הממשלה משתף עם זה פעולה .  רפורמות כמו 'חוק מע"מ אפס' תקועות בגלל זה ,  ועל זה בדיוק המשבר .  תקציב המדינה הוגש לממשלה וראש הממשלה הצביע בעד ואז ניתק מגע ולא דיבר אתנו ". 
בהתייחסו לאפשרות של הפלת הממשלה וקיום בחירות מוקדמות ,  הבהיר לפיד כי הוא  " אינו מפחד ,  אך זה לא מה שהמדינה צריכה כעת ".  לדבריו , " אם אני מחר בא ומודיע שאני פורש ,  יש מסיבה במרכז הליכוד כי כל הג'ובים יישארו בידיהם ".  על הטענות כי פעל בחתרנות להקמת קואליציה חלופית ,  השיב : " מדובר בשטות גמורה ,  אני לא מנסה להקים קואליציה חלופית .  אני לא אידיוט גמור .  הרי החרדים בחיים לא ילכו איתי ".  
שר האוצר מנה את הצעדים אשר יצילו ,  לתפיסתו ,  את הממשלה הנוכחית . " כדי לא ללכת לבחירות ,  ראש הממשלה צריך להחליט שהוא לא רוצה בזה ,  שהוא מעדיף להעביר תקציב ,  להעביר את רפורמת הדיור ,  לשקם את יחסינו עם ארצות הברית ",  אמר .  לדבריו , " על נתניהו לפנות לחברי מפלגתו ולהגיד להם בפה מלא כי זהו סוף לחגיגת הג'ובים והשחיתויות .  חלק גדול הוא אישי במשבר הזה ,  אבל לא הכול .  ניתן לפתור אותו בשיחה בינינו ,  אבל זו גם החלטה על שינוי מדיניות שראש הממשלה צריך לקבל .  לצערי ,  מפלגת השלטון לא מתעסקת במה שחשוב ". 
בנוגע לסערה סביב סוגיית  " חוק הלאום ",  הדגיש לפיד פעם נוספת כי הוא בעד עיקרי הנוסח שהוצע ,  אולם הוא נולד בחטא ולכן לא יעבור . " כולם בעד 'חוק הלאום' ,  אבל החוק שמדברים עליו זה חוק שאמור לקדם מישהו בפריימריז ,  ואנחנו משלמים בהידרדרות היחסים עם העולם ובכותרות שליליות באמצעי התקשורת .  בסוף הרי הנוסח הזה לא יעבור ",  קבע .
 בתגובה לדבריו של לפיד ,  טענו בכירים בליכוד : " אין גבול ואין בושה לפרצוף הכפול של לפיד ,  אשר מצד אחד מדבר על פוליטיקה חדשה ,  ומצד שני בוחש ועוסק בפוליטיקה ישנה במלוא כיעורה ".  לדבריהם , " לאחר שנכשל בניהול הכלכלה ,  ניסה להעביר תקציב שפוגע בצה"ל ובביטחון וקידם חוק שלא יוריד את מחירי הדיור וייטיב רק עם קבלנים המקורבים ליועציו ולמפלגתו ".  עוד טענו ,  כי לפיד פעל נגד הצהרותיו הפומביות וניסה לשכנע את החרדים להצטרף לקואליציה בראשותו .
  ( עדכון ראשון :  13:17 )  
לפניות לכתב עמרי נחמיאס :  omri_n@walla.net.il 

לפיד ממשיך לתקוף : " הכול תקוע ,  ונתניהו עומד בצד "
 שר האוצר האשים את ראש הממשלה ומפלגתו בהישרדות פוליטית וכניעה לחברי המרכז ,  במקום להתעסק בעניינים הבוערים . " צר לי שתקציב המדינה הוא בן ערובה לעסקנות פוליטית ",  אמר .  בכירים בליכוד : " הוא חסר בושה "
 
