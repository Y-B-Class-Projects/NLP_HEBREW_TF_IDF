 " דגן נפוח ,  מחבל במדינה ורוצה להפיל את רה"מ "
 ערוץ 10 ציטט בכירים במערכת הפוליטית ,  שתקפו את התבטאויותיו של ראש המוסד לשעבר מאיר דגן - ואת מניעיו . " הוא נפגש עם יאיר לפיד .  הוא הולך לפוליטיקה ",  אמרו . " השתן עלה לו לראש "
 בכירים במערכת הפוליטית יצאו במתקפה חסרת תקדים נגד ראש המוסד לשעבר ,  מאיר דגן ,  ונגד התבטאויותיו .  בתכנית  " השבוע "  עם גיא זהר בערוץ 10 ,  הביאו אמש  ( שישי )  העיתונאים צ'יקו מנשה ורביב דרוקר ציטוטים חריפים ביותר מצד מקורות בכירים ,  שהעלו ביקורת לגבי פועלו של ראש המוסד לשעבר ושאלות באשר למניעיו .
" דגן בא מתוך נפיחות עצמית שאין לה תוכן .  במשך שמונה שנים הוא היה אחראי על עצירת הגרעין האירני - אך הגרעין האירני לא נעצר ",  אמרו הבכירים . " השתן עלה לו לראש .  הוא השתגע כשלא קיבל את ההערכה שרצה  (  ..  .)  דגן חסר כישורים מדיניים לחלוטין .  יש לאדם הזה הרבה בעיות ".  עוד הוסיפו ואמרו כי ראש המוסד לשעבר  " היה נגד ההליכה למסלול הסורי בוויכוח שמתנהל בשנים האחרונות ;  הוא היה נגד פשרות משמעותיות לפלסטינים .  אנחנו לא מבינים מאיפה כל זה בא ". 
בנוגע להתבטאויותיו של ראש המוסד ,  בהן קרא לדרג המדיני להימנע מתקיפה צבאית באירן ,  אמרו הגורמים : " יש פה דבר מעוות ולא תקין .  הדיון לגיטימי - אבל הוא צריך להתבצע בדלתיים סגורות .  מי שמחליט זה לא הפקידים .  דגן פוגע בסודות מדינה ומבטל את האופציה לתקוף ,  המשוגע הזה ".  לדבריהם ,  אסור למי שכיהן בעבר כראש המוסד להחליש מהלכים מדיניים : " מדובר בחוסר אחריות לאומית - וסכנה לניהול המדינה .  מה שהוא עשה - זה מעשה חבלה ". 
באשר להחלטתו של דגן להתראיין בתקשורת זמן קצר לאחר סיום תפקידו ,  העלו הבכירים טענות לגבי מניעיו : " אנחנו יודעים בוודאות שהוא הולך לפוליטיקה .  הוא נפגש עם יאיר לפיד - ועשה עוד דברים ",  אמרו . " אם דגן רוצה - שיילך לפוליטיקה ,  אבל שלא יפגעו בפרופיל ההרתעה של ישראל "  הוסיפו . " המטרה של הכנופיה הזו היא 'להוריד' את ראש הממשלה המכהן .  גם אם תחול על דגן תקופת הצינון ,  הם ינסו לשנות את החוק ". 
 ( עדכון ראשון :  20:50 ,  03.06.11 )  

" דגן נפוח ,  מחבל במדינה ורוצה להפיל את רה"מ "
 ערוץ 10 ציטט בכירים במערכת הפוליטית ,  שתקפו את התבטאויותיו של ראש המוסד לשעבר מאיר דגן - ואת מניעיו . " הוא נפגש עם יאיר לפיד .  הוא הולך לפוליטיקה ",  אמרו . " השתן עלה לו לראש "
 
