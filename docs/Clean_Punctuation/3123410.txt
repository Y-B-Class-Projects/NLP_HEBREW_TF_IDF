נתניהו : " רואים בחמאס אחראי לירי ,  מציע למי שלא נשא באחריות ביטחונית להירגע "
 ראש הממשלה התייחס לתקיפת חיל האוויר ברצועה בתגובה לירי הרקטות בסוף השבוע ,  ועקץ את יו"ר המחנה הציוני : " מציע למי שלא נשא באחריות ביטחונית או הוביל אף פעולה ביטחונית ,  להירגע ".  גבאי : " איבדנו את ההרתעה בעזה ,  נתניהו אחראי "
 ראש הממשלה בנימין נתניהו אמר הבוקר  ( ראשון )  בישיבת הממשלה כי  " ישראל רואה בחמאס אחראי לכל ירי נגדנו מעזה ".  חיל האוויר תקף הלילה עמדת תצפית השייכת לחמאס בדרום רצועת עזה ,  בתגובה לירי תלול המסלול שבוצע אתמול לעבר שטח המועצות האזוריות שער הנגב ושדות נגב .
" מאז שהשמדנו את מנהרת הטרור לפני כמה שבועות צה"ל תקף כארבעים יעדים של החמאס כולל תקיפת חיל האוויר אתמול בלילה ",  אמר נתניהו ,  שמתח ביקורת על יו"ר המחנה הציוני אבי גבאי : " לכל המצקצקים בתקשורת שלא נשאו באחריות ביטחונית או הובילו אף פעולה ביטחונית אני מציע להירגע .  אני מוביל מדיניות אחריות ושקולה עם שר הביטחון והרמטכ"ל .  מי שינסה לפגוע בנו נפגע בו ". 
גבאי אמר ביום שישי ,  אחרי ירי הרקטות על עוטף עזה ,  כי ישראל איבדה את כושר ההרתעה .  הבוקר הוא הגיב לדברי נתניהו ואמר : " הבטחת לרסק את החמאס בעזה ואתה מחזיק אותו בחיים .  הבטחת שלא לשחרר מחבלים .  שחררת ,  וגרמת לזה שאחד המחבלים ,  יחיא סנואר ,  הוא ראש החמאס בעזה .  מינית שר ביטחון שרגע לפני אמרת עליו שהוא לא ראוי להיות פרשן צבאי .  חמאס יורה על הדרום כבר יותר מחודש ואתה שותק .  איבדנו את ההרתעה בעזה ואתה נושא באחריות לכך ".  
עוד בוואלה !  NEWS:הסורים על הגדרות ,  והפעם לא לבד :  איראן וחיזבאללה מתקרבות לגבולחפ"ק עץ הצפצפה :  ערב עם השוטרים שמנווטים בין המפגינים ברוטשילדלקראת מרכז הליכוד :  השרים קוראים לאשר ההצעה לסיפוח יהודה ושומרון 
בהודעת צה"ל הלילה נמסר כי  " הירי החמור ביום שישי הוכיח שוב שאיראן ,  באמצעות ארגוני טרור סוררים וקיצונים פועלת לדרדור המצב האזורי ,  משחקת בחייהם של תושבי עזה ועשויה להוביל את הרצועה להסלמה לאחר שנות שקט ביטחוני .  על חמאס מוטלת האחריות המלאה למצב והשלכותיו ". 
שתיים מהרקטות שנורו בשישי יורטו על ידי מערכת כיפת ברזל .  רקטה נוספת ששוגרה נחתה במבנה ביישוב שבשטח המועצה האזורית שער הנגב .  לא דווח על נפגעים בעקבות הירי .  הירי בוצע בזמן שבכפר עזה התקיים אירוע לציון יום הולדתו של אורון שאול ,  החייל שגופתו מוחזקת בידי חמאס בעזה .
 ביום שישי אמר גבאי : " אנחנו צריכים למצוא את הדרכים להחזיר את ההרתעה מול חמאס ",  אמר באירוע לציון יום הולדתו ה-24 של אורן שאול בכפר עזה ,  שהופרע בגלל אזעקת צבע אדום . " על כל ירי צריך לירות בחזרה ,  אבל מצד שני אנחנו צריכים גם לייצר תקווה ,  כי ראינו שסגרים של הרבה מאוד שנים לא החזירו את גלעד שליט שחזר בסוף באמצעות משא ומתן ".  

נתניהו : " רואים בחמאס אחראי לירי ,  מציע למי שלא נשא באחריות ביטחונית להירגע "
 ראש הממשלה התייחס לתקיפת חיל האוויר ברצועה בתגובה לירי הרקטות בסוף השבוע ,  ועקץ את יו"ר המחנה הציוני : " מציע למי שלא נשא באחריות ביטחונית או הוביל אף פעולה ביטחונית ,  להירגע ".  גבאי : " איבדנו את ההרתעה בעזה ,  נתניהו אחראי "
 
