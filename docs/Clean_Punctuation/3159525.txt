שגרירות פרגוואי נפתחה בירושלים ;  נתניהו : " אתם חברים שלנו "
 פרגוואי היא המדינה השלישית אחרי ארה"ב וגואטמלה שמעתיקה את מבנה השגרירות לבירה .  נתניהו הודה לנשיא קרטס על המהלך . " זה הזמן לעשות יותר ולתת לשיתוף הפעולה שלנו לפרוח ",  אמר
 ( בווידאו :  פתיחת שגרירות גוואטמלה בישראל בשבוע שעבר )  
אחרי ארצות הברית וגוואטמלה ,  פרגוואי פתחה את בניין השגרירות החדש היום  ( שני )  בירושלים .  בטקס החגיגי השתתפו נשיא פרגוואי הורסיו קרטס ,  וראש הממשלה בנימין נתניהו ,  שבירך אותו על המהלך . 
" אתה חבר בלתי רגיל ",  אמר נתניהו במעמד החגיגי . " הגעת לכאן עם משלחת גדולה וחתמנו על הסכמים שונים .  פרגוואי תמכה בהקמת מדינת ישראל באו"ם ולא נשכח זאת לעולם .  לפני ובעיקר במהלך שלטונך ,  אימצה פרגוואי עמדה אמיצה ביותר בקהילה הבינלאומית וסירבה לשתף פעולה עם השקרים שמכוונים כלפי ישראל .  תמיד נזכור זאת ".  
" פרגוואי עזרה ליהודים להימלט מגרמניה הנאצית לפני השואה ,  במהלכה ואחריה ",  הוסיף נתניהו . " יש בינינו שיתופי פעולה גדולים .  זה הזמן לעשות יותר ולתת לשיתוף הפעולה שלנו לפרוח .  אנחנו רוצים לעשות עוד ובגלל זה אין לך רק את התמיכה של ממשלתנו אלא גם את הערכת התודה של עם ישראל .  אנחנו זוכרים את החברים שלנו ".  
קרטס התייחס בדבריו ליחסים בין ארצו לבין ישראל . " למעמד זה יש משמעות מיוחדת ,  כי הוא מבטא את הידידות הכנה והסולידריות האמיצה בין פרגוואי לבין ישראל ",  אמר קרטס . "  אני מעריך מעומק ליבי את המדינה הזאת ,  המגנה באומץ לב על זכותה לחיות בשלום ,  והיא בונה מדינה עם שגשוג כלכלי ראוי לשבח ומבטיחה את עתידה ואת עתיד בניה ". 
זמן קצר לפני הטקס החגיגי נפגש קרטס עם נשיא המדינה ראובן ריבלין . " פרגוואי רחוקה אלפי קילומטרים מישראל ,  אך הלבבות שלנו קרובים ",  הצהיר ריבילין במהלך הפגישה . " במשך למעלה מ-70 שנה ,  פרגוואי חברת אמת של ישראל ואכן ,  אנו מציינים 70 שנים לישראל ולכינון היחסים הדיפלומטיים בינינו ".  
נשיא המדינה הוסיף וציין שהוא בטוח שבעקבות פרגוואי ,  מדינות רבות יעבירו אף הן את שגרירויותיהן לירושלים . " היחסים האיתנים בין המדינות הלכו והתחזקו במשך השנים ,  הודות לשיתופי הפעולה בתחומי הייצוא והמסחר ,  החקלאות והביטחון .  מדינת ישראל ועם ישראל מודים לך ,  אדוני הנשיא ,  על החברות הכנה והעמוקה ועל חיזוק היחסים בין המדינות תחת הנהגתך ,  כעת אני מקווה שתבוא לביקורים תכופים יותר ,  שנתיים הם פרק זמן קצר בין ידידים ". 
נשיא פרגוואי קרטס הודה לנשיא ריבלין על קבלת הפנים החמה . " זהו ביקורי השני בישראל כנשיא ,  אבל כעת אני בטוח שאבקר לעיתים קרובות יותר ,  בישראל אני מרגיש בבית ",  אמר . " רבים שואלים אותי מדוע החלטנו להעביר את השגרירות לירושלים ועל כך אני יכול להשיב - שאנו שמים את הדברים במקום הנכון .  אנו לא חבים לכם דבר ,  ואתם לא חבים לנו דבר ,  זהו המעשה הנכון לעשות ".  

שגרירות פרגוואי נפתחה בירושלים ;  נתניהו : " אתם חברים שלנו "
 פרגוואי היא המדינה השלישית אחרי ארה"ב וגואטמלה שמעתיקה את מבנה השגרירות לבירה .  נתניהו הודה לנשיא קרטס על המהלך . " זה הזמן לעשות יותר ולתת לשיתוף הפעולה שלנו לפרוח ",  אמר

