האם מעבר רשות השידור למודיעין יגיע לבג"ץ ? 
היועצים המשפטיים של אגודת העיתונאים בירושלים פנו לרה"מ ושר התקשורת בדרישה לבטל את ההחלטה להפעיל את שידורי התאגיד ממודיעין ,  ולא - ייאבקו בבית המשפט .  כפי שפורסם אתמול בוואלה ברנז'ה התאגיד צפוי לשלם ,  וללא מכרז ,  350 אלף שקלים בחודש
היועצים המשפטיים של אגודת העיתונאים בירושלים ,  פנו אתמול  ( ראשון )  לראש הממשלה ושר התקשורת בנימין נתניהו בדרישה לעצור את המעבר הצפוי למודיעין .  עורכי הדין ציינו כי אם בתוך שלושה ימים לא תבוטל ההחלטה יפנו להערכות משפטיות .  לוואלה ברנז'ה נודע כי בימים אלו נבדקת גם האפשרות לעתור לבג"ץ נגד המעבר .
 באמצעות עורכי הדין אופיר טל ולואיז ספורטס ,  טוענת אגודת העיתונאים כי ההחלטה לעבור לאולפנים המשמשים את ערוץ 9 במודיעין מנוגדת לחוק ,  הקובע כי על תאגיד השידור הציבורי החדש לפעול מירושלים .  
על אף חוו"ד של המשנה ליועץ המשפטי לממשלה אבי ליכט ,  המאשרת את המעבר למודעין ,  טוענים עורכי הדין כי  " על פי הפרסומים ,  בכוונת תאגיד השידור הציבורי לפעול ממרכזו במודיעין בשנתיים הקרובות ועם תוספת הארכה של שלוש שנים  כלומר ,  כבר כיום בכוונת התאגיד לפעול ממודיעין בחמש השנים הקרובות ,  בניגוד מוחלט להוראות החוק ". 
בנוסף נטען כי  " הובהר באופן חד משמעי שהשידור ציבורי חייב שיתקיים מבירתה של המדינה .  אגב ,  זהו המצב החוקי הנוגע גם לרשות השידור ,  וזה היה גם המצב הרפורמה שתוכננה עד שבוטלה באופן חד צדדי ". 
כמו כן נטען במכתב כי  " הדבר מהווה פגיעה קשה ונוספת בעיר ירושלים ,  שסגירת רשות השידור תגרום לכך שמאות מתושביה יאבדו את מקום עבודתם ,  והעברת מתקני הרשות למודיעין אף עלולה לגרום להגירה שלילית של מי שיבקשו לעבוד בתאגיד השידור הישראלי .  מרשתנו נתקלה ב'הסבר' לפיו התאגיד מוקם באופן זמני במודיעין ,  עד שניתן יהיה לאתר קרקע מתאימה בירושלים .  בכל הכבוד ,  הסבר זה איננו יכול לאפשר סטייה מלשונו הברורה של החוק ,  והוא מגוחך על פניו נוכח העובדה כי אין כל מניעה להמשיך את השידורים מהמתקנים הקיימים ,  באותו אופן זמני שבו יש כוונה להקים מתקנים זמניים במודיעין ". 
עורכי הדין כתבו בהמשך כי ההחלטה  " מבשרת רעות על אופי התאגיד ,  שנועד להיות 'נקי' ,  שקוף ,  וחוקי  באופן שימנע את הידרדרותו למצב בו מצויה רשות השידור .  הפרת החוק ,  באופן כה בוטה ,  כבר בימיו הראשונים של התאגיד מעידה כי מה שהיה הוא שיהיה ". 
העתקים מהמכתב נשלחו לראש עיריית ירושלים ניר ברקת ,  המשנה ליועץ המשפטי לממשלה עו"ד אבי ליכט ,  היועצת המשפטית של משרד התקשורת עו"ד דנה נויפלד והמנכ"ל זמני לתאגיד השידור הציבורי אלדד קובלנץ .  
כפי שפורסם אתמול בוואלה ברנז'ה ,  בימים אלו מתקיים מו"מ לקראת המעבר ,  לאחר שיצאה הודעה בדבר ההתקשרות עם האולפנים במודיעין .  כפי שמסתמן ישלם התאגיד דמי שכירות בסכום של יותר מ-350 אלף שקל בחודש ,  מלבד התשלום עבור השימוש בציוד .  

האם מעבר רשות השידור למודיעין יגיע לבג"ץ ? 
היועצים המשפטיים של אגודת העיתונאים בירושלים פנו לרה"מ ושר התקשורת בדרישה לבטל את ההחלטה להפעיל את שידורי התאגיד ממודיעין ,  ולא - ייאבקו בבית המשפט .  כפי שפורסם אתמול בוואלה ברנז'ה התאגיד צפוי לשלם ,  וללא מכרז ,  350 אלף שקלים בחודש

