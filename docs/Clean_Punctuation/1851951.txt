צה"ל תקף בעזה :  מפקד בוועדות ההתנגדות נהרג
כמה שעות לאחר שראש הממשלה בנימין נתניהו הבטיח  " להגיב בהתאם "  למתקפת הטרור המשולבת ,  שבה נרצחו שבעה ישראלים ,  תקף חיל האוויר בעזה .  שישה פלסטינים נהרגו בתקיפה
מקורות ברצועת עזה דיווחו כי שישה פלסטינים נהרגו הערב  ( חמישי )  בתקיפת צה"ל ברפיח שבדרום רצועת עזה .  לפי הדיווח ,  היעד שהותקף היה בית באזור .  המתקפה כוונה לביתו של חאלד שעת ,  אחד מהמפקדים הבכירים של ועדות ההתנגדות העממית ברצועה .  כתוצאה מהמתקפה נהרג מפקד הזרוע הצבאית של ועדות ההתנגדות ,  כמאל נירב ,  שעת עצמו נהרג ובתו נפצעה .  כמו כן ,  נהרגו שני בכירים נוספים בזרוע הצבאית של ועדות ההתנגדות  - " חטיבות סלאח א-דין ":  עימאד חמאד וחאלד מסרי .  בנוסף נהרגו בתקיפה אזרח פלסטיני בשם עימאד נאסר ופעוט בן שנתיים ,  מאלק שעת' .   מדובר בתגובה ראשונה של ישראל למתקפת הטרור המשולבת שאירעה בצהריים בדרום ,  בה נרצחו שבעה ישראלים ונפצעו 29 .  הרמטכ"ל רב-אלוף בני גנץ אישר הערב את דבר התקיפה בעזה וציין כי  " פעלנו במקום שבו שורשי הפיגוע נמצאים ,  נמשיך את ההיערכות במרחב .  תושבי אילת יכולים להמשיך לחיות את חייהם בשגרה .  ניערך בשאר האזורים בגזרה ונפעל לפי הערכות מצב ". 
מוקדם יותר התייחס ראש הממשלה בנימין נתניהו למתקפת הטרור ואמר כי  " מדובר באירוע חמור בו נפגעה ריבונותה של המדינה .  ישראל תגיב בהתאם ".  מלשכת ראש הממשלה נמסר כי נתניהו קיים התייעצויות עם שר הביטחון אהוד ברק ועם ראשי זרועות הביטחון .
 אזהרותיו של נתניהו מצטרפים לדברים שאמר מוקדם יותר שר הביטחון ברק בהערכת מצב שקיים .  ברק אמר כי  " מדובר באירוע טרור חמור במספר מוקדים .  האירוע משקף את היחלשות האחיזה המצרית בסיני ואת התרחבות פעילות גורמי הטרור .  מקור מעשי הטרור הוא בעזה  ואנחנו נפעל במלוא הכוח והנחישות ". 
במקביל ,  בחמאס הביעו מוקדם יותר חשש כבד שישראל תממש את איומיה ותתקוף בעוצמה בעזה .  לפני התקיפה הערב ברפיח ,  פרסם משרד הפנים בממשלת חמאס ברצועה הודעה ,  בה הורה לכל מנגנוני הביטחון לפנות את מטותיהם באופן מידי ,  מחשש לתגובה ישראלית .  
בכיר חמאס סלאח ברדוויל הזהיר מפני מתקפה ישראלית נרחבת על רצועת עזה בעקבות הפיגועים ליד אילת . " פלגי ההתנגדות לא יישבו בחיבוק ידיים אם ישראל תתקוף ,  אלא הם יגיבו בעוצמה ",  הוסיף .  לדבריו ,  ישראל רוצה לתקוף בעזה כי היא מחפשת אחר אמתלות להסיט את דעת הקהל מהמשבר הכלכלי ,  מהמצב החברתי ומחולשתה הביטחונית , " שכמעט והביאו לסילוק הממשלה בישראל ". 
עדכון ראשון :  18:33

צה"ל תקף בעזה :  מפקד בוועדות ההתנגדות נהרג
כמה שעות לאחר שראש הממשלה בנימין נתניהו הבטיח  " להגיב בהתאם "  למתקפת הטרור המשולבת ,  שבה נרצחו שבעה ישראלים ,  תקף חיל האוויר בעזה .  שישה פלסטינים נהרגו בתקיפה

