נתניהו מתגונן : " המשק בצמיחה ,  רמת החיים עלתה "
 בישיבת הממשלה ענה ראש הממשלה לביקורת שמוטחת כלפי המדיניות הכלכלית חברתית של ממשלתו . " חובת הממשלה להמשיך ולדאוג שהמשק ימשיך לצמוח ולגדול ".  קרא לשחרר המשק מהריכוזיות 
" מי שמדבר כל הזמן ועוסק כל הזמן רק בחלוקת העוגה במשק ,  ולא פועל כדי להגדיל אותה ,  יישאר בסוף רק עם פירורים "  - כך אמר היום  ( א' )  ,  ראש הממשלה ,  בנימין נתניהו ,  בישיבת הממשלה .
 בישיבה תקף נתניהו את הביקורת ,  הלא צודקת לדעתו ,  על הישגי הממשלה בתחום הכלכלי .  נתניהו התייחס בדבריו למחאה החברתית ,  לאופוזיציה ולתקשורת ,  אך מבלי לנקוב בשמות .  לדבריו , " יש בישראל גל שעומד בסתירה מובהקת לעצם התפיסה הכלכלית-חברתית הבסיסית של הממשלה .  ממשלת ישראל השכילה בשנים האחרונות להוביל מדיניות כלכלית שהצליחה ,  בהשוואה לכלכלות מרכזיות אחרות בעולם .  הצלחנו להביא לצמיחה ,  הצלחנו להגדיל את היצוא של מוצרים ושירותים ,  והצלחנו להגדיל את רמת החיים של התושבים .  הצלחנו לצמצם את הפערים למול מדינות מתקדמות בעולם .  אבל במקום לקבל מחמאות ,  יש פה כאלה שמנסים להטעות עם הצגת נתונים פופוליסטיים ,  מציעים הצעות שונות שעלולות להחזיר את המשק אחורה ". 
ראש הממשלה הדגיש כי  " הנתונים הכלכליים מצביעים שהמשק הישראלי ,  בהשוואה למשקים אחרים באירופה ,  השתפר בשנים האחרונות ורמת החיים רק עלתה .  אז באים כעת המקטרגים ואומרים ש'לא טוב ,  צריך לחלק את העוגה מחדש' .  לאלה אני אגיד - אי אפשר גם לקטוף את הפירות מהעץ וגם לבקש לחזור אחורנית .  אם הממשלה רק תדאג לעוגה הקיימת ולא תדאג לעתיד שלנו ולהגדלת העוגה - המשק ייפגע ". 
עוד הוסיף נתניהו כי  " המשק גדל בשנים האחרונות יפה .  חובת הממשלה להמשיך ולדאוג שהמשק ימשיך לצמוח ולגדול .  נכון ,  יש גם גורמים שמעקבים את תהליכי הצמיחה .  הריכוזיות היא אבן נגף שיש לשחרר אותה .  נכון ,  יש ריכוזיות במשק והממשלה היא הראשונה שמובילה אותה .  אבל יש גם תאגידים ששולטים באופן מרוכז ויש גם גופי עובדים ריכוזיים .  אנחנו חייבים לשחרר את המשק מהריכוזיות .  אנחנו חייבים להמשיך ולהפעיל את מנוע הצמיחה כדי שהמשק יגדל ". 
בתגובה לדברים אלו אמרה יו"ר מפלגת העבודה ,  שלי יחימוביץ' ,  כי  " דבריו של נתניהו על כלכלת ישראל מעידים על כך שהוא חי ככל הנראה במדינה אחרת ".  
" נתניהו הוא זה שפגע יותר מכל בהכנסות המדינה ,  והרפורמה במס שהנהיג ב-2003 והיטיבה עם העשירים ביותר בלבד ,  יצרה בור ענק של 30 מיליארד שקל ,  אשר כעת ייגזר על מעמד הביניים למלא אותו .  בתקופתו התרחבו הפערים בין עוני ועושר למימדים מבישים ,  ועל מה שבעבר ניתן לאזרחי ישראל כזכות כמו חינוך ,  בריאות וביטחון אישי - הם נתבעים כעת לשלם סכומי עתק מכיסם .  אין בלהטוטי מילים כדי לכסות על אובדן קורת גג ואובדן ביטחון תעסוקתי לציבור בישראל ".  

נתניהו מתגונן : " המשק בצמיחה ,  רמת החיים עלתה "
 בישיבת הממשלה ענה ראש הממשלה לביקורת שמוטחת כלפי המדיניות הכלכלית חברתית של ממשלתו . " חובת הממשלה להמשיך ולדאוג שהמשק ימשיך לצמוח ולגדול ".  קרא לשחרר המשק מהריכוזיות

