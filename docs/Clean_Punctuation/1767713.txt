התנועה לאיכות השלטון לבג"ץ :  חייבו ישי להתפטר
לפתחו של בג"ץ הונחה דרישה של התנועה לאיכות השלטון להוציא צו על תנאי שיחייב את שר הפנים להתפטר .  הרקע : " מחדלו בטיפול בליקויים של מערך שירותי הכבאות "
 התנועה לאיכות השלטון עתרה היום  ( שלישי )  לבג"ץ בדרישה להוציא צו על תנאי שיחייב את שר הפנים ,  אלי ישי ,  להתפטר מתפקידו , " וזאת נוכח מחדלו בטיפול בליקויים של מערך שירותי הכבאות ".  לחילופין ,  דורשים בתנועה שבית המשפט יחייב את ראש הממשלה ,  בנימין נתניהו ,  להעביר את ישי מתפקידו . " על אף הוועדות הרבות שהוקמו ודוחות הביקורת שהוצאו בנושא ;  החלטות הממשלה ;  ועל אף שעיקרי הליקויים ודרך פתרונם חוזרים פעם אחר פעם ,  זאת למעלה מ-30 שנה - בפועל עיקרי הליקויים לא תוקנו ",  נכתב בעתירה שהוגשה באמצעות עו"ד אליעד שרגא . " 'הכלבים נובחים והשיירה עוברת' והמצב החמור של שירותי הכבאות נותר על כנו ".  
בתנועה מבהירים ,  בין השאר על סמך דו"ח מבקר המדינה ,  שהאחריות המניסטריאלית למחדל הכבאות מונח לפתחו של ישי ,  ש"אחראי לליקוים החמורים שהתגלו במערך הכבאות ולאי תיקונם חרף כל תמרורי האזהרה ודוחות הביקורת .  הכשל הוביל לאסון הכרמל ,  אשר בכללו נספו 43 איש ,  כ-17,000 איש פונו מבתיהם וקרוב ל-50 קמ"ר  ( 50,000 דונם )  וכ-5 מיליון עצים עלו באש ,  ואשר ארע במהלך כהונתו של כשר הפנים ". 
בנוסף ,  התנועה מבקשת כי בית המשפט יוציא צו על תנאי המורה לראש הממשלה ,  שר הפנים ,  שר הביטחון ושר האוצר לנמק מדוע לא יקימו ויפעילו לאלתר מערך ארצי אחוד לכבאות ,  הכולל אף מרכז ניהול ושליטה של שירותי הכבאות .  מערך שיאפשר ,  לדבריהם ,  הפעלה מאוחדת ומתואמת של כל איגודי הכבאות בשגרה ובחירום .  כמו כן נדרשים השרים לנמק מדוע לא יציגו תוכנית מפורטת אשר תיתן מענה דחוף להשלמת פערים קריטיים במערך שירותי הכבאות ,  עם לוח זמנים ברור שיאפשר פיקוח ובקרה .
 
התנועה לאיכות השלטון לבג"ץ :  חייבו ישי להתפטר
לפתחו של בג"ץ הונחה דרישה של התנועה לאיכות השלטון להוציא צו על תנאי שיחייב את שר הפנים להתפטר .  הרקע : " מחדלו בטיפול בליקויים של מערך שירותי הכבאות "
 
