תמיד תהיה לנו את עמונה :  אחרי המתווה ,  הרומן של נתניהו ובנט עומד להסתיים
החרב שהונפה מעל המאחז הצליחה לאחד את ראש הממשלה ויו"ר הבית היהודי ,  אולם כניסתו לתפקיד של טראמפ עלולה להקיץ את הקץ על יחסי השניים .  עתה אחרי שסכנת עמונה חלפה ,  נראה כי גם התקציב ותאגיד השידור לא יהוו איום על שלמות הקואליציה
 ( בנט : " הצלחנו להשאיר את עמונה על ההר ",  אתמול )  
פתגם אנגלי עתיק יומין קובע כי כל הדברים הטובים חייבים להגיע לסיומם .  זה כנראה יהיה גם הכלל לגבי הרומן החולף בין ראש הממשלה בנימין נתניהו ויו"ר הבית היהודי נפתלי בנט .  בשבועות האחרונים ,  בניסיון למצוא פתרון משותף למשבר פינוי עמונה ,  הצליחו שני האויבים הפוליטיים הוותיקים לייצר חזית משותפת נדירה למתיישבי המאחז .  שעות של ישיבות והתייעצויות עברו בהרמוניה ואווירה חיובית ,  ובהן גובשו מתווים והצעות שונות בניסיון למנוע את רוע הגזרה .  החשש המשותף של השניים ממראות הפינוי הוביל להפסקת אש .  שיווי משקל .  
בעמונה מתנוסס שלט עליו כתוב  " הממשלה לא תשרוד את פינוי עמונה ".  במשך חודשים ,  זה באמת נראה כדברי אמת .  ואולם אתמול בצהריים ,  כשתושבי המאחז הודיעו על קבלת המתווה החדש לפינוי מרצון ,  החרב הזו הוסרה מסדר היום .  התמונות הקשות ,  שעלולות היו להצית את מלחמת כל בכל בימין ,  נמנעו .  במקום לתדרך אחד נגד השני ,  בודדו נתניהו ובנט את תושבי עמונה והסירו את חשש האיגוף מימין ,  ועתה יכולים שניהם להכריז על ניצחון משותף .  אבל לא לעולם חוסן .  הקרב הבא על הימין כבר ניצב בפתח .
 לקריאה נוספת:המדינה תקצץ יותר ממיליארד שקל למימון החרדים ,  עמונה ורשות השידורהבעיות נערמות על המתווה החדש  ובעמונה ערוכים לחידוש המאבק"זה קורה ":  עימות בין ארדן לשקד בישיבה על הקיצוץ בתקציב 
אם נחיל את חוקי הפיזיקה על הפתגם האנגלי הנודע ,  הרי שכמו שכל הדברים הטובים מגיעים לקצם ,  כך גם הדברים הרעים .  בעוד חודש ויום - ובימין ויש בהחלט כאלה שסופרים את הזמן - דונלד טראמפ יושבע כנשיא ,  ובכך יסתיימו  " שמונה השנים הרעות "  שחווה נתניהו עם ממשלו של ברק אובמה .  לראשונה בחייו ,  ראש הממשלה יזכה לעבוד עם נשיא רפובליקני אוהד ישראל ,  שמצהיר בריש גלי על כוונותיו להעביר את השגרירות לירושלים ומאוחד עמו בהתנגדותו להסכם הגרעין עם איראן .  ההודעה על מינויו לשגריר בישראל של דיוויד פרידמן  שקרא בעבר לספח חלקים מיהודה ושומרון ומתנגד נחרץ לפתרון שתי המדינות  מאותתת שבוושינגטון עשויה להיווצר עכשיו תמונת מצב אחרת לגמרי .  
בחלקים מהימין ,  כניסתו של טראמפ לבית הלבן מעוררת ציפיות כמעט כמו ביאת המשיח ,  אבל ראש הממשלה שומר בינתיים על איפוק יחסי לנוכח החגיגות והצהלות של בנט וחבר מרעיו .  נתניהו ,  מנוסה ומפוכח יותר לגבי הפער בין הצהרות קמפיין למציאות בחדר הסגלגל ,  עדיין חושש ממהלך אחרון של ממשל אובמה ,  אבל גם נערך למצב פוליטי חדש .  
לאורך השנים ,  נתניהו למד להשתמש בממשל האמריקני העוין ככלי פוליטי .  העימותים עם אובמה עבדו אצל הבוחרים הימנים ,  ותמיד היה אפשר להשתמש בחשש מתגובה קשה של הממשל כדי לעצור יוזמות ולחצים של הימין מצד בנט  לבנייה נרחבת בהתנחלויות ,  סיפוחים למיניהם והחלת ריבונות .  כבר השבוע ,  אחרי שאמר בריאיון לתכנית  " 60 דקות "  האמריקנית כי הוא מצפה לעבוד יחד עם הנשיא הנבחר בנושא פתרון שתי המדינות ,  חטף נתניהו האשמות באיגוף משמאל ופגיעה בעמדותיה של ישראל .  אחרי בחירתו של טראמפ ,  לימין נפתח התיאבון .  
בנט אולי לא עלה בסופו של דבר על בריקדות בעמונה ,  אבל הוא בהחלט מתכנן להגביר את קולו ביום שאחרי השבעת טראמפ לנשיאות .  בעוד שבכל העולם מגרדים את הראש לנוכח ההתבטאויות ,  המינויים והמהלכים של הנשיא הנבחר ותוהים מה טראמפ יעשה ,  בנט ינסה לגלגל את אותה שאלה לפתחו של נתניהו ולדרוש לפעול לקידום מהלכים נוספים אותם הוא מגדיר  " אסטרטגיים "  - ובהם החלת ריבונות במעלה אדומים וסיפוח שטחי C .  בין לבין ,  צפוי להתפרסם גם דוח מבקר המדינה בנושא איום המנהרות במבצע  " צוק איתן ",  שיציף מחדש ויכוח ישן וכאוב בין השניים .  לכן ,  גם אם שרדו את פינוי עמונה ,  ימיו של הרומן ספורים .  
למרות שסוגיית עמונה הוסרה מהשולחן ,  אף אחד בקואליציה עדיין לא פותח שמפניות :  שני קוצים קטנים נוספים נותרו על סדר היום לפני שיוצאים לחגיגות השנה החדשה .  בזמן שנתניהו ובנט היו כל כולם בעמונה ,  שר האוצר משה כחלון ,  יו"ר הקואליציה דוד ביטן ויו"ר ועדת הכספים משה גפני  ( יהדות התורה )  ניצחו על המערכה להעברת התקציב הדו-שנתי ,  שצפוי להגיע השבוע להצבעה בקריאה שנייה ושלישית .  בתקציב המדינה וחוק ההסדרים יש רפורמות שהיה בהן פוטנציאל פוליטי של חומר בערה ,  דוגמת הרפורמה בשוק ההימורים ובבנקים ומיסוי הקיבוצים - אבל בקואליציה סגרו את הדילים בינם לבין עצמם .  רק בישורת האחרונה ,  כשגזרות התקציב הגיעו לכיסי השרים שנדרשו לקיצוץ רוחבי בממשלה ובאופוזיציה נזכרו לתת פייט לחוק למיסוי דירה שלישית ,  מה שמוגדר ה"בייבי "  של כחלון ,  החלו חריקות .  ככה זה ,  כנראה ,  כשמדינה שלמה עסוקה בגורלן של 40 משפחות .  
גם ה"בייבי "  של נתניהו  עתיד תאגיד השידור הציבורי  יחזור עכשיו לשולחנו של ראש הממשלה .  לפי ההערכה הרווחת ,  למרות שנתניהו רצה  " לשקם את רשות השידור "  וכחלון השיב שלילי ,  הפוליטיקה והאינטרסים של השניים יובילו אותם לפשרה ,  שתאפשר להם לצאת מרוצים .  החפיפה בין לוחות הזמנים של עמונה ,  התקציב והתאגיד הולידה בשבועות האחרונים אי-שקט ותזזית במערכת הפוליטית ,  אך רבים הימרו בביטחון שלאף אחת מהשותפות הקואליציוניות אין אינטרס בזעזועים .  עמונה היתה הצלע הקטלנית ביותר במשולש זה .  אחרי שאיום זה הוסר מסדר היום ,  ההערכה הרווחת היא שנתניהו יכול לצלוח את השניים האחרים ללא בעיה - ולהבטיח לעצמו שנתיים נוספות של יציבות .  

תמיד תהיה לנו את עמונה :  אחרי המתווה ,  הרומן של נתניהו ובנט עומד להסתיים
החרב שהונפה מעל המאחז הצליחה לאחד את ראש הממשלה ויו"ר הבית היהודי ,  אולם כניסתו לתפקיד של טראמפ עלולה להקיץ את הקץ על יחסי השניים .  עתה אחרי שסכנת עמונה חלפה ,  נראה כי גם התקציב ותאגיד השידור לא יהוו איום על שלמות הקואליציה

