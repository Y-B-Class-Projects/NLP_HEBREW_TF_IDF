ברק : " חזון שתי המדינות לא יעצור את אירן "
 שר הביטחון עודכן ע"י רה"מ על תוכן הפגישה עם אובמה ודחה את הדיווחים על מתיחות בין ארה"ב לישראל : " נתניהו ואובמה החלו בדיאלוג "
" הממשלה מבינה שאנו צריכים להיכנס לתהליך עם הפלסטינים ",  כך אמר היום  ( שלישי )  שר הביטחון אהוד ברק במהלך ביקור במטה פיקוד מרכז בתגובה על הפגישה בוושינגטון בין ראש הממשלה בנימין נתניהו לנשיא ארה"ב ברק אובמה.לדבריו , " אני לא מאמין שארבע המילים ,  'שתי מדינות לשתי עמים' ,  יגרמו לאירנים לעצור את הצנטריפוגות ".  
ברק ,  ששוחח הבוקר עם נתניהו ועודכן על תוכן הפגישה ,  גם התייחס לדרישת ארה"ב להסיר את המאחזים הבלתי חוקיים ואמר כי  " המאחזים הבלתי מורשים הם לא בעיה בינינו לאמריקאים ,  אלא בינינו לבין עצמנו ".  לדבריו , " מדינה שמכבדת את עצמה לא יכולה לקבל מאחזים על אדמה פלסטינית פרטית ואנחנו נצטרך לפעול בנושאים האלה ". 
ברק הוסיף כי  " אנחנו בהתחלה של דיאלוג רציני עם האמריקאים .  שמחתי מאוד לשמוע שהנשיא אובמה מתכוון לדחוף את הרעיון של הסדר אזורי כולל ושהנשיא מבין שהנושא האירני הוא נושא רציני ".  
ברק תמך בעמדתו של נתניהו כי יש לקצוב בזמן את הדיאלוג עם אירן ואמר : "  ישראל לא מורידה שום אופציה מהשולחן ואנחנו ממליצים גם לאחרים לא להוריד שום אופציה "  לדבריו , " אם מסתבר שהאירנים ממשיכים לחתור בעקביות ליכולת גרעינית צבאית .  אנחנו לא נסדיר את עמדתנו בנושא מהאמריקאים ". 

ברק : " חזון שתי המדינות לא יעצור את אירן "
 שר הביטחון עודכן ע"י רה"מ על תוכן הפגישה עם אובמה ודחה את הדיווחים על מתיחות בין ארה"ב לישראל : " נתניהו ואובמה החלו בדיאלוג "
 
