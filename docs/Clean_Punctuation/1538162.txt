נתניהו : " מזועזע עמוקות מהרצח בתל אביב "
 ראש הממשלה והשר לביטחון הפנים שוחחו בעקבות מקרי הרצח שארעו במהלך סוף השבוע ,  בהם הלינץ' שבוצע בליאונרד קרפ בחוף תל ברוך .  אהרונוביץ' : " למצות את הדין עד תום עם התוקפים "
 בעקבות מקרי הרצח במהלך סוף השבוע ,  שוחח ראש הממשלה בנימין נתניהו אמש  ( שבת )  עם השר לביטחון הפנים יצחק אהרונוביץ' וקיבל ממנו עדכון על הרצח בחוף הים בתל אביב בו הוכה למוות ליאונרד קרפ בן 59 מרמת אביב .  מלשכת ראש הממשלה נמסר ,  כי נתניהו ביקש מהשר שהמשטרה תעמיד לדין במהירות את האשמים והדגיש את החשיבות בהגברת הפעילות המשטרתית נגד פשיעה ובריונות .  ראש הממשלה הביע זעזוע ודאגה עמוקה מהרצח .
 השר לביטחון הפנים אמר בשיחה כי הוא רואה בחומרה רבה את אירועי הימים האחרונים . " האלימות האכזרית שהתגלתה בימים אלו מקומה אינה בחברה מתוקנת בכלל ובישראל בפרט .  תופעת האלימות בחברה מחייבת פעילות ברמה של כל משרדי הממשלה הנוגעים בדבר ",  אמר אהרונוביץ' . 
" לא יעלה על הדעת שאדם חף מפשע יסתובב עם משפחתו ויוכה עד מוות על ידי חבורת בריונים .  אני מברך את משטרת ישראל על הפעילות המהירה שביצעה והביאה לתפיסת החשודים .  אני קורא למצות את הדין עד תום עם התוקפים ושולח תנחומיי למשפחה ".  אהרונוביץ ציין כי הוא מביע אמון מלא במשטרה ויפעל לקיים דיון בממשלה בנושא האלימות בחברה הישראלית .
 ח"כ איתן כבל  ( העבודה )  הגיב הערב לידיעה על מקרה הרצח שאירע בלילה בחוף תל ברוך ואמר : " נחרדתי והזדעזעתי כששמעתי על הלינץ' בחוף תל ברוך שמצטרף למעשי הרצח המזעזעים השבוע .  כמו כל אזרח גם אני מצפה מרשויות החוק שיגבירו את האכיפה ואת הענישה כדי שהגל העכור יעבור אותנו ".  לדבריו , " אם הבעיה היא החקיקה ,  אז אני מבקש ממשרד המשפטים שיראה לנו היכן דרוש תיקון חקיקה ואסייע ככל יכולתי להעברת חוקים שמטרתם להילחם בפשיעה ". 

נתניהו : " מזועזע עמוקות מהרצח בתל אביב "
 ראש הממשלה והשר לביטחון הפנים שוחחו בעקבות מקרי הרצח שארעו במהלך סוף השבוע ,  בהם הלינץ' שבוצע בליאונרד קרפ בחוף תל ברוך .  אהרונוביץ' : " למצות את הדין עד תום עם התוקפים "
 
