סרטון בחירות חדש של נתניהו : " פיצה בוז'י "
 בסרטון ,  בחור מזמין  " פיצה בוז'י "  אבל מקבל גם את ציפי לבני ,  כשהקונספט הוא  " הזמנתם את בוז'י ?  נתקעתם עם ציפי ".  קמפיין הליכוד מתמקד עכשיו בציפי לבני וב"היעלמות "  שלה מקמפיין המחנה הציוני ,  כולל מודעות  " נעדרת "  ברחובות תל אביב
הקו החדש של קמפיין הליכוד הוא ציפי לבני ,  תחת הסלוגן  " הזמנתם בוז'י ?  נתקעתם עם ציפי ".  בסרטון החדש שעלה בעמוד הפייסבוק של ראש הממשלה בשעות האחרונות  ( ראו למעלה )  ,  מופיע בחור שמזמין הביתה פיצה מ"פיצה בוז'י ".  הוא מופתע לגלות שהמחיר יקר מהרגיל כי הזמין  " אקסטרה מחנ"צ "   ( "מחנה ציוני ")  ,  והעיקר - הוא נתקע עם בובת קרטון של ציפי לבני ,  שמגיעה יחד עם המשלוח .  הבחור מתלונן שציפי הורסת לו את הבית ,  ובסוף הסרטון אף מגלה שהיא עומדת איתו במקלחת . " בחרתם פיצה בוז'י ?  אתם הולכים לקבל תוספת ציפי ",  כתב נתניהו בצירוף לסרטון .  
תגובות הגולשים לסרטון דווקא לא היו חיוביות . " מביך ודוחה ",   " שוביניסטי ",   " תת רמה ",  כתבו רבים מהמגיבים . " זה נורא לא מכבד אותך כל הפרסומות המכפישות והילדותיות האלה ",  כתבה גולשת . " אם ציפי כ"כ לא מוצאת חן בעיניך אז למה מיהרת לצרף אותה לממשלה ברשותך ?  "  תהה גולש אחר . " אולי תפרסמו מצע אמיתי ולא תפרסמו רק הפחדות מטופשות ?  "  הציע גולש נוסף .  וגולש אחר התבדח : " יש לי חבר שהזמין פיצה ביבי ,  לא קיבל כלום ,  וכשהתקשר להתלונן אמרו לו שהפיצרייה פשטה רגל ". 
לכל התגובות :  
הסרטון מסמן את הכיוון החדש של קמפיין הליכוד :  התמקדות בדמותה של ציפי לבני וב"היעלמות "  שלה מקמפיין המחנה הציוני ,  כשרק יצחק הרצוג נותר על הבמה .  הבוקר למשל נשלחה הודעה לעיתונות מטעם צעירי הליכוד ,  שבישרה על קמפיין שטח שהתנהל ברחובות תל אביב ,  במסגרתו נתלו מודעות  " נעדרת "  במקומות שונים עם התמונה של ציפי לבני .  תמונתה לוותה בכיתוב הבא : 
" ציפי הועלמה לאחרונה מהקמפיין של המחנה הציוני.גובה :  קצת יותר מבוז'י.מבנה גוף :  קצת יותר מבוז'י.עלולה להיות מבולבלת ולא יודעת את הדרך הביתה .  המחנה הציוני מנסה להסתיר את ציפי אבל אל תתבלבלו  הצבעתם בוז'י נתקעתם גם עם ציפי !  "
 המהלך מזכיר במקצת את קמפיין הרשת שהתנהל לאחרונה נגד  " הבית היהודי ",  תחת הכותרת  " איפה ניסן ?  ",  שמתייחס ל"היעלמות "  של ניסן סלומינסקי מהקמפיין של הבית היהודי ,  בשל חשד לךפלילים שנקשר בשמו .  
תמונה מתוך קמפיין ה"נעדרת "  של צעירי הליכוד :  

סרטון בחירות חדש של נתניהו : " פיצה בוז'י "
 בסרטון ,  בחור מזמין  " פיצה בוז'י "  אבל מקבל גם את ציפי לבני ,  כשהקונספט הוא  " הזמנתם את בוז'י ?  נתקעתם עם ציפי ".  קמפיין הליכוד מתמקד עכשיו בציפי לבני וב"היעלמות "  שלה מקמפיין המחנה הציוני ,  כולל מודעות  " נעדרת "  ברחובות תל אביב

