ועדת פילבר :  שכטר ואייל בפנים ;  פיצול ערוץ 2 - בחוץ
השבוע צפויה להתכנס הוועדה להסדרת שוק השידורים בראשות מנכ"ל משרד התקשורת שלמה פילבר שתבחן את הסוגיות הבוערות בשוק השידורים ויישום המלצות הוועדות שכטר ואייל .  למרות הצהרות נתניהו על עידוד התחרות בתחום התוכן ,  ערוץ 2 - בחוץ
הוועדה להסדרת הרגולציה בשוק בראשות מנכ"ל משרד התקשורת ,  תיבחן את מסקנות ועדות שכטר ואייל ואת הדרכים ליישומן .  כמו כן ,  תבדוק הוועדה דרכים אופרטיביות שיאפשרו פיקוח על תוכן שמופץ באמצעות האינטרנט ושילוב תוכן שיווקי .  הוועדה תקיים כבר השבוע פגישה ראשונה לקביעת סדר יום ,  נהלי עבודה ולוחות זמנים .
 לוואלה ברנז'ה נודע כי הוועדה לא תעסוק בנושא פיצול ערוץ 2 וחברת החדשות 2 וכי בשלב זה אין כוונה להקדים את מועד הפיצול לזכייניות הערוץ ,  קשת ורשת ,  שנקבע לשנת 2017 .  יחד עם זאת ,  לא בטוח שהנושא לא יירד לגמרי מסדר היום .  כפי שפורסם בוואלה ברנז'ה השר אופיר אקוניס ,  אף החל בסבב התעצויות על מנת להכריע בסוגייה ,  לפני שהודיע על התפטרותו ממשרד התקשורת .
 לפני פחות משבועיים מינה ראש הממשלה ושר התקשורת ,  בנימין נתניהו ,  את הוועדה ,  שבראשה יעמוד מנכ"ל משרד התקשורת שלמה פילבר .  הוועדה כוללת את יו"ר הרשות השנייה לטלוויזיה ולרדיו אוה מדז'יבוז' ,  יו"ר מועצת הכבלים והלווין ד"ר יפעת בן חי-שגב ויועץ מנכ"ל משרד התקשורת אבינועם רוזנבאום שירכז את עבודת הוועדה וגורמים מקצועיים ממשרדי התקשורת והאוצר ,  בהם שירה גרינברג סגנית ממונה אגף תקציבים במשרד האוצר ,  עו"ד דנה נויפלד היועצת המשפטית של משרד התקשורת ויאיר חקק ראש אגף תכנון מדיניות במשרד התקשורת .  את המלצותיה ,  כולל שינוי חקיקה הנדרשים ,  אמורה הוועדה להעביר עד 31 בדצמבר .  
ואולם ,  בין הנושאים שבהם כן תעסוק הוועדה ,  כפי ציין נתניהו עצמו בכתב המינוי :  הסדרים שיעודדו כניסה של שחקנים חדשים ואת התחרות בשוק התוכן והחדשות .  בנוסף ,  תבדוק הוועדה את אפשרות להקל על הזכייניות בכל הנוגע להשקעה בהפקות מקור ,  נוכח העובדה כי תאגיד השידור ציבורי מחויב להשקיע סכום של כ-400 מיליון שקלים בהפקת מקור .  גם נושא הסדרת התוכן השיווקי ,  שנמצא כיום על גבי המסך יוסדר מתוך תפיסה שיש לאשרו תחת מגבלות .  
הוועדה משמשת למעשה כצוות היישומי שיעסוק בבעיות המהותיות בשוק השידורים ובשינויים הטכנולוגיים שטרם הוסדרו .  בתוך כך ,  תגבש הוועדה את המתווה לאיחוד רשויות הרגולציה ,  בעקבות חוק  " ברית המועצות "  שצפוי לעבור בכנסת .  כמו כן תקבע הוועדה כיצד ניתן לפקח על השידורים על גבי האינטרנט ,  בהם שידורי סלקום TV ,  הפועלים ללא פיקוח .  מלבד סלקום ייאלצו חברי הוועדה לקבוע כיצד יש לפקח על השחקניות הנוספות שצפויות להצטרף לשוק התוכן ,  בהן נטפליקס ופרטנר שפועלת לצורך הקמת מערך תוכן ,  זאת על רקע מינויו של לירן דן לשעבר ראש מערך ההסברה של משרד ראש הממשלה ,  לתפקיד סמנכ"ל אסטרטגיה ופיתוח עסקי בחברת פרטנר .
 הנושאים הבולטים הנוספים שבהם צפויה הוועדה לעסוק נוגעים למסקנות ועדת אייל וועדת שכטר ,  שהוקמו על ידי שר התקשורת לשעבר גלעד ארדן .  ועדת שכטר ,  בראשות פרופ' עמית שכטר ,  הגישה את מסקנותיה לפני כחודש והמליצה בין השאר הקלה ברגולציה על השידורים המסחריים וכן הקלות לכניסת מתחרים חדשים לטלוויזיה על גבי האינטרנט .  על פי המלצות הוועדה המתחרים החדשים יוכלו לפעול בשלב הראשון ללא רישיון .  בוועדה שבראשות פילבר ייאלצו לקבוע מהו טווח הזמן שבו יוכלו השחקנים החדשים ליהנות מפטור מרישיון ומה תהיה ההשפעה על השחקנים הוותיקים .
 גם מסקנות ועדת אייל שהוגשו לפני 10 חודשים ייבחנו לעומק במטרה ליישם אותן .  ועדת אייל ,  בראשות ד"ר עדי אייל ,  קבעה כי זכייניות ערוץ 2 שולטות במרבית ההפקות וכי יש להיאבק בריכוזיות בשוק .  בין היתר המליצה הוועדה כי הרשות השנייה ומועצת הכבלים והלוויין יפרסמו את רשימת ההפקות החיצוניות ולהגביל את כוחם של מפיקים גדולים .  
בכלל ,  נושא ההכנסות וההוצאות של הגופים המשדרים יהיה הנושא המרכזי שייבחן לעומק ,  ויכלול גם את בחינת שיעור העמלה שגובות החברות לרכש מדיה ,  במטרה לנסות ולהוזיל את העמלות ששיעורן עומד על יותר מ-25% .
 ממשרד התקשורת נמסר בתגובה : " הצוות היישומי יתכנס במהלך השבוע ופרטים על עבודת הצוות יועברו באופן מסודר ".  

ועדת פילבר :  שכטר ואייל בפנים ;  פיצול ערוץ 2 - בחוץ
השבוע צפויה להתכנס הוועדה להסדרת שוק השידורים בראשות מנכ"ל משרד התקשורת שלמה פילבר שתבחן את הסוגיות הבוערות בשוק השידורים ויישום המלצות הוועדות שכטר ואייל .  למרות הצהרות נתניהו על עידוד התחרות בתחום התוכן ,  ערוץ 2 - בחוץ

