נתניהו הורה להפשיר עוד כ-1,800 יחידות בשטחים
בהמשך לפרסום על 1,500 דירות חדשות מעבר לקו הירוק ,  הורה ראש הממשלה להפשיר עוד אלפי יחידות .  צעד זה מגיע לאחר פגישה שקיים בשבוע שעבר עם בכירי יש"ע ,  בה קבלו על ההקפאה
 ( נתניהו ,  השבוע : " על אירופה לגנות את ממשלת האחדות הפלסטינית ")  
תנופת הבנייה נמשכת :  לאחר העדכונים אמש של שר השיכון ,  אורי אריאל ,  לראשי מועצות ביש"ע ,  לפיהם משרדו יודיע באופן מיידי על שיווקן של כ-1,500 יחידות דיור ,  הורה היום  ( חמישי )  ראש הממשלה ,  בנימין נתניהו ,  לקדם בניית 1,800 יחידות דיור נוספות מעבר לקו הירוק ,  לצורך המשך עבודה במועצת התכנון העליונה במנהל האזרחי .  כחלק מתגובת הנגד של הממשלה להקמת ממשלת האחדות הפלסטינית ,  המשותפת לפתח ולחמאס ,  הורה נתניהו לקדם את התכניות של היחידות לאחר שלפני כשלושה חודשים הורה להקפיא את קידומן .  מדובר בתכניות שנמצאות בשלבים שונים של תכנון ולא באישור לבנייה בפועל .  
על פי החלטת ראש הממשלה ,  ביישובים הבאים יאושרו היחידות לבנייה ברמת דיונים לתוקף :  בברוכין ,  500 דירות ,  בגבעת זאב 380 דירות ,  בכוכב יעקב 20 דירות ,  באל מתן 40 דירות .  בכמה יישובים יאושרו דירות ברמת תכנון של דיונים להפקדה :  באורנית 20 יחידות ,  באלפי מנשה 20 דירות ובאריאל 50 יחידות .  כמו כן ,  בכמה יישובים נוספים יאושרו יחידות ברמת תכנון של פרסום להפקדה :  בעלי זהב כ-694 דירות ,  באלון שבות 60 דירות ובמעלה אדומים 46 דירות .  
הפשרת בנייה בהתנחלויות - כותרות אחרונות:התגובה לאחדות הפלסטינית :  1,500 יחידות בשטחיםזעם באופוזיציה על הבנייה בהתנחלויות : " פירומניה מדינית "  
הנחייתו היום של ראש הממשלה נתניהו מגיעה לאחר שביום רביעי שעבר הוא קיים פגישה עם ראשי המועצות ביהודה ושומרון .  במסגרת הפגישה קבלו בפניו על ההקפאה השקטה שהוא גזר על ההתיישבות ,  בשל המשא ומתן המדיני עם הרשות הפלסטינית .  ראשי המועצות תיאור בפניו את המצב בשטח ודרשו ממנו להפשיר את התכניות ולקדם אותם .  בתום הישיבה ,  ישבו כמה גורמים מקצועיים עם ראש הממשלה ודנו בתכניות השונות שדרושות קידום כדי להחליט כיצד להתקדם בנושא .  
במהלך היום הביעו גורמים שונים באופוזיציה אכזבה רבה מההחלטה לבנות יחידות דיור חדשות בהתנחלויות . " שוב הוכח עד כמה סדר העדיפויות של הממשלה הזו לקוי מיסודו ",  אמר יו"ר האופוזיציה ,  יצחק הרצוג ,  בשיחה עם וואלה !  חדשות . " במקום להשקיע את הכסף בבנייה בנגב ,  בגליל ובשכונות מצוקה ,  מוציאים את העיניים לברק אובמה ונוקטים פירומניה מדינית ".  חברו של הרצוג למפלגה ,  ח"כ נחמן שי ,  יצא אף הוא נגד ההחלטה ואמר היא מדרדרת בעוד מדרגה את מצבה הבינלאומי של ישראל ומרחיבה את מעגלי הבידוד שלה . " לאחר שארצות הברית הסירה את כיפת הברזל המדינית מעל ישראל ,  יצטרפו מדינות מפתח נוספות והאיחוד האירופי ",  אמר .  יו"ר מרצ זהבה גלאון קראה לראש הממשלה בנימין נתניהו  " לעצור את פעולת תג המחיר של ממשלת ישראל ". 
מנגד ,  בקואליציה בירכו על המהלך .  יו"ר ועדת חוץ ובטחון ,  ח"כ זאב אלקין  ( הליכוד )  אף טען כי מדובר ב"טיפה בים ",  שלא תוכל לספק לבדה את הצרכים המינימליים שיבטיחו את הרוב היהודי בעיר הבירה ואת הגבולות הביטחוניים למדינת ישראל .  סגן השר אופיר אקוניס  ( הליכוד )  ,  זעם על התנגדות גורמי השמאל למהלך ,  וטען כי  " במקום לתקוף את ממשלת הטרור הפלסטינית ,  האופזיציה תוקפת את ממשלת ישראל ".  לדבריו , " צביעות האופוזיציה איננה יודעת גבולות :  האם הבעיה היא הבנייה ביהודה ושומרון או העובדה שהפלסטינים הקימו ממשלה עם ארגון טרור שקורא להשמדת ישראל ?  ". 
לפניות לכתבים :  שבתי בנדט :  sben72@walla.comאמיר תיבון :  amir.tibon@walla.co.il 

נתניהו הורה להפשיר עוד כ-1,800 יחידות בשטחים
בהמשך לפרסום על 1,500 דירות חדשות מעבר לקו הירוק ,  הורה ראש הממשלה להפשיר עוד אלפי יחידות .  צעד זה מגיע לאחר פגישה שקיים בשבוע שעבר עם בכירי יש"ע ,  בה קבלו על ההקפאה

