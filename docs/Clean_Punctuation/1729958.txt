ארה"ב :  אחרי שארם ,  השיחות יעברו לירושלים
הודעה שפירסמה מחלקת המדינה האמריקאית חשפה כי אבו מאזן ונתניהו צפויים להיפגש ב-14 לחודש בשארם א-שייח' שבמצרים ,  ויום לאחר מכן בירושלים .  קלינטון ומיטשל יגיעו לארץ על מנת לפקח
שיחות השלום בין ישראל והרשות הפלסטינית ,  שצפויות להיפתח בשבוע הבא ,  יגיעו גם לירושלים ,  כך חשפה הערב  ( ראשון )  מחלקת המדינה האמריקאית בהודעה שפירסמה .  על פי ההודעה ,  מזכירת המדינה האמריקאית ,  הילרי קלינטון ,  תגיע לאזור על מנת להשתתף בשיחות שיתקיימו בין ראש הממשלה בנימין נתניהו ויו"ר הרשות אבו מאזן .  בהודעה נכתב כי השיחות ייחלו בשארם א-שייח' ,  כפי שפורסם כבר בהתאם למה שנקבע עם השקת השיחות בוושינגטון ,  וכי אחר כך  " ימשיכו הצדדים לירושלים לדיונים נוספים יום לאחר מכן ". בהתאם למסגרת שסוכמה עם השקת השיחות בוושינגטון ,  ייפגשו נתניהו ואבו מאזן ב-14 לחודש בשארם א-שייח' שבמצרים .  כעת מתברר ,  כי השניים ייפגשו יום מאוחר יותר בירושלים .  בהודעה שפירסמה מחלקת המדינה נכתב עוד כי  " קלינטון תצטרף למשא ומתן יחד עם השליח המיוחד למזרח התיכון ,  ג'ורג' מיטשל ". 
לאחר השקת המשא ומתן ,  סיפר מיטשל כי בעקבות הפגישה בשארם א-שייח' ,  ייפגשו ייפגשו אחת לשבועיים בכדי להתקדם במשא ומתן .  השליח המיוחד הוסיף ואמר כי הפגישה בין אבו מאזן ונתניהו בוושינגטון הייתה  " פרודוקטיביות ושיקפה נכונות של שני הצדדים להתקדם ".  הוא הוסיף שארצות הברית תשים את  " מלוא כובד משקלה "  בתמיכה במשא ומתן .
 חבר הוועד המרכזי של פתח ,  נביל שעת' ,  חשף בסוף השבוע כי צוותי המשא ומתן מהצד הישראלי והפלסטיני ייפגשו ביריחו כבר מחר לצורך פגישת הכנה לפתיחת המשא ומתן הישיר .  על פי שעת' ,  בפגישה ינכחו שני ראשי צוותי המשא ומתן ,  סאיב עריקאת מהצד הפלסטיני ויצחק מולכו מהצד הישראלי ,  והיא תיערך תחת פיקוח אמריקאי .
 
ארה"ב :  אחרי שארם ,  השיחות יעברו לירושלים
הודעה שפירסמה מחלקת המדינה האמריקאית חשפה כי אבו מאזן ונתניהו צפויים להיפגש ב-14 לחודש בשארם א-שייח' שבמצרים ,  ויום לאחר מכן בירושלים .  קלינטון ומיטשל יגיעו לארץ על מנת לפקח

