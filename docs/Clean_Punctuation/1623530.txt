 " מס הכנסה ומס החברות יירדו ב-1 בינואר "
 למרות הביקורת ,  ראש הממשלה ושר האוצר איתנים בדעתם ומצהירים כי ב-1 בינואר תירשם הורדה של 1% במס הכנסה ובמס החברות במשק .  מס ההכנסה השולי המקסימלי יירד מ-46% ל-45%
חרף כל ההמלצות ,  של גורמים מבית וגורמים חיצוניים ,  ראש הממשלה ,  בנימין נתניהו ,  ושר האוצר ,  יובל שטייניץ ,  איתנים בדעתם להוריד ב-1 בינואר 2010 ,  כמתוכנן ,  את מס החברות מ-26% ל-25% ואת מס ההכנסה השולי המקסימלי מ-46% ל-45% .  זאת על פי הרפורמה הרב-שנתית למסים לשנים 2010-2006 .
 צמרת האוצר והוועדה המייעצת לשר האוצר בנושאי כלכלה וחברה לוחצים בשבועות האחרונים על שר האוצר ,  יובל שטייניץ ,  לבטל את הפחתת מס ההכנסה ומס החברות המתוכנן ב-1% .  שר האוצר דחה עד כה ,  על הסף ,  את כל הלחצים .  ככל הידוע שר האוצר מתואם בנושא זה עם ראש הממשלה .  באחרונה ,  המליצו שורה של גורמים בינלאומים ,  ובכללם גם קרן המטבע הבינלאומית ,  ה-OECD וחברות דירוג האשראי הבינלאומיות הגדולות לישראל שלא להפחית מסים ב-2010 - אך גם המלצותיהם נדחו .
 נתניהו ושטייניץ רואים בנושא הפחתת המסים מהלך אידיאולוגי התואם את הבטחותיהם לבוחר .  שטייניץ התחייב למהלך גם בהמלצות צוות 100 הימים בראשו עמד .
 ראש הממשלה ושר העל הכלכלי ,  בנימין נתניהו ,  ושר האוצר ,  יובל שטייניץ ,  הודיעו עם כניסת הממשלה הנוכחית לכהונתה ,  כי הם מחויבים למהלך .  בניגוד להבטחות נתניהו ושטייניץ ,  המס השולי לא יירד ב-2010 בעקבות העלאת תקרת הביטוח הלאומי לבעלי ההכנסות הגבוהות .  
באחרונה גברו הלחצים של בכירים באוצר על השר שטייניץ לבטל את ההפחתה בטענה כי הדבר יפגע בהכנסות המדינה ממסים ,  שגם כך נתונות במצב רגיש ,  כשכל העולם נערך להעלאות מסים ובשל העדיפות שצריך לתת להפחתת החוב הלאומי  ( ויחס החוב תוצר )  .
 בפגישה החודשית של שר האוצר עם הוועדה המייעצת לשר לנושאי כלכלה וחברה שנערכה באחרונה ,  העלו מספר פרופסורים לכלכלה את הנושא ,  וטענו כי תהיה זו שגיאה להפחית בעוד פחות משבועיים מסים בישראל .  הפרופסורים סבורים כי אנחנו חיים בעולם של אי ודאות ובמצב הקיים חובה על ישראל להוריד את רמת הפגיעות שלה ,  ולא להוריד מסים .

" מס הכנסה ומס החברות יירדו ב-1 בינואר "
 למרות הביקורת ,  ראש הממשלה ושר האוצר איתנים בדעתם ומצהירים כי ב-1 בינואר תירשם הורדה של 1% במס הכנסה ובמס החברות במשק .  מס ההכנסה השולי המקסימלי יירד מ-46% ל-45%

