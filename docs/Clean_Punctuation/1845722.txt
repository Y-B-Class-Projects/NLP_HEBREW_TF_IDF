אם כל המחאות :  הר הגעש התפרץ
אתמול בפעם הראשונה הובערה אש של ממש במחאה ששוטפת את הארץ .  גדי להב תוהה מי יצליח לכבות אותה ,  אם בכלל
תמונת מצב יכולה להיות עניין מרשים מאוד ,  אבל תמיד חשוב יותר להסתכל על המגמה .  מגמה היא קו ישר בין שתי תמונות מצב .  הנה קו המגמה של המחאה החברתית הכי מפתיעה שצמחה כאן :  מחמישה אוהלים ל-500 ,  מעיר אחת לעשר ערים ,  מ-20 אלף מפגינים ל-150 אלף .  המגמה הזו מצביעה :  נפל הפור .  המנון לקץ האדישות .
 כן ,  הקהל אמש היה רב יותר ,  אבל השאלה החשובה יותר מ ? כמה קהל ?  היא איזה קהל .  אל הצעירים מהשבוע שעבר הצטרפו אנשים מבוגרים והורים לילדים ,  שנשאו את טפיהם על כתפיים .  שלושה דורות של הרוב ,  שעד כה היה דומם .  קהל מגיב ,  עירני ,  מוחה ומוחא כף ,  שוחה בתוך זיעתו ,  בוער ,  זועק מלוא הגרון .  כשהוא צועק בקצב  ? העם דורש צדק חברתי ?  ,  הוא משחרר את תסכולו .  תסכול לא ממוקד ,  אבל דווקא בשל כך - חזק הרבה יותר .  
המחאה נגד יוקר המחיה - סיקור מיוחד:150 אלף בני אדם הפגינו בעצרות מחאת הדיור ברחבי המדינהברי סחרוף בהפגנת המחאה : " לא לוותר ולא לפחד"כך זה נראה :  צפו בצעדות המחאה ברחבי הארץגם הצפונים מצטרפים :  מאהל מחאה הוקם ברחוב נורדאובשל המחאה :  הכנסת תצביע על ביטול פגרת הקיץ
זו לא היתה הפגנה של השמאל ,  כפי שנטען לא פעם בשבוע האחרון .  במלים אחרות ,  היו שם הרבה אנשים שאין סיכוי שהצביעו שמאלה מ ? קדימה ?  .  זו היתה ,  כמאמר הקלישאה ,  הפגנה של מעמד הביניים .  ועדיין - מעמד הביניים החילוני .  חרדים או דתיים היו שם בקושי ,  כיוצא מן הכלל שמעיד על הכלל .  קו התפר הישן ימין-שמאל נמצא בהליכי פירוק ,  קו התפר חילונים-דתיים ,  עדיין לא .
 ולמרות הקריאות  ? ביבי תתפטר ?  ,  זו לא היתה הפגנה נגד נתניהו .  נתניהו הוא הכתובת כי ראש הממשלה הוא הכתובת .  ביבי עוד יכול לצאת מזה ,  אבל רק אם יחליף דיסקט .  כרגע ,  בדרך ההתנהלות ,  הוא מזכיר את אסד או מובארק ,  עם כל ההבדלים הנדרשים .  כמותם ,  הוא הגיב בשתיקה ,  באמפתיה ,  בניסיון למצוא שעיר בכיר לעזאזל ,  בשליפת רפורמות מהשרוול .  כמותם ,  הוא טרם הפנים מה המפגינים רוצים .
 ומה המפגינים רוצים ?  כנראה שגם הם לא יודעים במדוייק .  אבל כשהם 150 אלף ,  זה כבר לא משנה .  חוסר המיקוד הזה בלט בהפגנה ,  כמו בכל המחאה עד כה .  יותר אנשים מצטרפים ,  כי כל אחד מוצא את הסיבה שלו .  רופאים ,  סטודנטים ,  מילואימניקים ,  מתמחים בפסיכולוגיה .  עוד ועוד קבוצות מתארגנות למאבק .  דווקא מהקהות הזו ,  מריבוי המטרות הספציפיות ,  עולה באופן ממוקד קריאה ברורה :  העם רוצה צדק חברתי .  העם רוצה שיטה אחרת .  העם רוצה שינוי בסדר העדיפויות .  זה מה שנתניהו צריך להפנים .
 גם אם יפנים זאת ,  עדיין לא ברור מול מי יישב .  איך תסתיים המחאה הזו ?  כיצד ישוב למנוחתו הר הגעש המתפרץ ?  איש אינו יודע .  אבל כדאי לשים לב לתמונה אחת בהפגנה  :  בלב רחוב שאול המלך פרסו פתאום כמה אזרחים כתובת אש .  מעגל קטן נפתח בין אלפי המפגינים הדחוסים והאש נדלקה .  את האקסטזה של חלק מהנוכחים אי אפשר היה להסתיר .   ? תל אביב עולה באש !  ?  ,  הם זעקו .  תסריטים בנוסח יוון הם עדיין דימיוניים ,  אבל ליד כתובת האש הם הפכו ריאלים הרבה יותר .  נכון ,  רק אצל קומץ ,  אבל קומץ הוא כל מה שצריך כדי להפוך את המחאה לסיפור אחר לגמרי .  האדישות מתה .  מתישהו מישהו יצטרך לנסות לכבות את הר הגעש ,  או שהאש בפעם הבאה לא תהיה רק כתובת ברחוב .
 
אם כל המחאות :  הר הגעש התפרץ
אתמול בפעם הראשונה הובערה אש של ממש במחאה ששוטפת את הארץ .  גדי להב תוהה מי יצליח לכבות אותה ,  אם בכלל

