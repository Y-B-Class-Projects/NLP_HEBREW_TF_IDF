אובמה בירך את נתניהו : " מצפה לעבוד באופן צמוד "
 הנשיא האמריקני שיבקר השבוע בארץ בירך את ראש הממשלה על הרכבת הממשלה ואמר כי הוא מקווה  " לטפל באתגרים הרבים המצפים לנו ולקדם את האינטרס המשותף בשלום וביטחון "
 נשיא ארצות הברית ,  ברק אובמה ,  בירך אמש  ( שבת )  את בנימין נתניהו ,  לרגל הרכבת הממשלה וכהונתו השלישית כראש הממשלה ,  כך נמסר מוושינגטון .  דובר הבית הלבן ,  ג'יי קרני ,  מסר כי אובמה ,  שיבקר השבוע בארץ ,  מצפה  " לעבוד באופן צמוד "  עם הממשלה החדשה בראשות נתניהו , " כדי לטפל באתגרים הרבים המצפים לנו וכדי לקדם את האינטרס המשותף בשלום וביטחון ".  עוד נמסר כי אובמה  " בירך את העם בישראל ,  את נתניהו ואת החברים החדשים בקואליציה של ראש הממשלה על הייסוד המוצלח של ממשלת ישראל החדשה ".  
ראש הממשלה הגיע אמש לבית הנשיא על מנת לעדכן באופן רשמי את נשיא המדינה ,  שמעון פרס ויו"ר הכנסת ,  בנימין בן אליעזר ,  על כך שמלאכת הרכבת הממשלה הסתיימה בהצלחה .  ביום שני הקרוב צפויה השבעת הממשלה החדשה .
" כפי שאתה יודע עלה בידי להרכיב ממשלה .  הטלת עלי את המשימה וביצעתי אותה ",  כך אמר נתניהו לפרס בפתח הפגישה . " אנחנו עומדים בפני שנה מכרעת בביטחון ,  בכלכלה ובמאמצים לקידום השלום וכמו כן ברצון של אזרחי ישראל לחולל שינוי .  בממשלה הזו ישנו שיתוף פעולה ,  ואני מאמין כי נוכל להביא בשורה בכל התחומים לכלל אזרחי ישראל ,  זוהי משימתי ואני יודע כי גם תפילתך ". 
נשיא המדינה הודה לראש הממשלה על הדברים ואמר : " הייתי עד לחבלי הלידה הקשים בתהליך הרכבת הממשלה ואני מברך אותך כי הצלחת לסכם את הרכבת הממשלה בעוד מועד .  מלאכת הרכבת ממשלה הינה מורכבת ודרשה מאמצים עצומים ותושייה רבה .  אני מברך אותך ואת הממשלה החדשה ומקווה כי תוכלו לצאת לדרך .  כמו שהזכרת ,  ישנן בעיות תלויות ,  אך מלאות הזדמנויות בתחום הביטחוני ,  חברתי והן בעשיית שלום - בקידום תהליך השלום .  המדינה זקוקה לכך והעם זקוק לכך - הזמן הגיע .  ברכתי נתונה לך ונעקוב ברצון אחרי הקמת הממשלה בנושאים אותם הזכרת .  ישר כוחך וברכתי לך ולממשלה החדשה ".  ראש הממשלה השיב לו : " אני מודה לך ,  אנו נרצה להיעזר בניסיונך ותבונתך ".  
עוד על מאמצי הרכבת הממשלה:נתניהו בישר לנשיא על הרכבת הממשלה : " רצון האזרחים בשינוי"יש ממשלה :  לפיד ובנט חתמו על הסכם קואליציוני עם הליכודנתניהו ובנט סיכמו :  אין סגנות ,  יש ממשלה
עדכון ראשון :  22:54 

אובמה בירך את נתניהו : " מצפה לעבוד באופן צמוד "
 הנשיא האמריקני שיבקר השבוע בארץ בירך את ראש הממשלה על הרכבת הממשלה ואמר כי הוא מקווה  " לטפל באתגרים הרבים המצפים לנו ולקדם את האינטרס המשותף בשלום וביטחון "
 
