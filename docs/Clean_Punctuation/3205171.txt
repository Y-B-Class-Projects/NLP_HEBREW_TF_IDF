השופט שהצטרף לצוות של נתניהו : " אמנע כל חשש לניגוד עניינים "
 עודד מודריק ,  שעומד בראש ההרכב שדן במתלוננת שטענה כי הוטרדה מינית על ידי ניצב ריטמן ,  אמר כי יפסיק  " כל מה שעלול להיות בו מראית עין של ניגוד עניינים ".  בתגובה לשאלת וואלה !  NEWS אם בכוונתו לפרוש מההרכב השיב : " גם זה ייבדק "
 השופט בדימוס עודד מודריק ,  שהצטרף לאחרונה לצוות ההגנה של ראש הממשלה בנימין נתניהו ,  אמר היום  ( רביעי )  כי יפסיק כל פעילות שעשויה להעלות חשש לניגוד עניינים .  מודריק ,  שדיבר בכנס שיועד ליועצים משפטיים בחברות פרטיות ,  פנה בתחילת דבריו לעיתונאים שנכחו בקהל . " נכון ,  הצטרפתי לצוות שמטפל בענייני החקירות של ראש הממשלה ",  אמר . " הצירוף הוא במעמד של יועץ ,  לא אייצג בבתי המשפט ,  אלא אתן חוות דעת לצוות ,  ואם יהיה צורך להציגן לגורמים אחרים - אז נשקול מה לעשות ". 
עוד אמר מודריק כי  " בשלב הזה אין לי שום מידע שאני יכול למסור .  גם אם הייתי נבחן בפוליגרף תעסוקתי על זה הייתי עובר אותו .  הדבר השלישי - בימים אלו אני בודק את כל הפעילויות שלי ,  וכשופט בדימוס יש לי הרבה כאלה ,  וכל מה שעלול להיות בו מראית עין של ניגוד עניינים ,  אני מפסיק אותו ".  
דבריו של מודריק היום נאמרו בכנס של משרד עורכי הדין AYR בשיתוף ACC ,  איגוד היועצים המשפטיים הישראלי .  הוא עומד בראש ההרכב בבית הדין המשמעתי של המשטרה שדן ביחסים ביו תנ"צ גיא ניר ו-צ' ,  הקצינה שטענה כי הוטרדה מינית על ידי ראש להב 433 לשעבר ,  ניצב רוני ריטמן .  השניים ,  מנגד ,  טוענים כי צמרת המשטרה רודפת אותם .  לדברי ניר ,  הוא מחזיק בראיות לכך שראש אגף החקירות לשעבר ,  ניצב מני יצחקי ,  פעל כדי לסכל את מינויו של גל הירש למפכ"ל .  בתגובה לשאלת וואלה !  NEWS ,  אם בכוונתו לפרוש מהרכב בית הדין המשמעתי ,  השיב מודריק : " גם זה ייבדק ". 
בעבר עלתה הטענה כי נתניהו הוא שעומד מאחורי התלונות נגד ריטמן ברקע החקירות המתנהלות נגדו .  בין היתר התעוררה סערה אחרי ראיון ב"עובדה "  עם מפכ"ל המשטרה רוני אלשיך שרמז כי חוקרים פרטיים נשלחו מסביבתו של נתניהו נגד חוקרי המשטרה והוסיף בנוגע לפרשת ריטמן : " אני חושש שמה שנטען על ידי הקצינה איננו נכון .  אחריותי גם לא לאפשר לקציני המשטרה להיות מרמס ". 
הדברים עוררו סערה ונתניהו הגיב אליהם בחריפות ואמר כי מדובר ב"רמיזה הזויה ושקרית ".  בשבוע שעבר ,  אחרי פרסום המלצות המשטרה בחקירת תיק 4000 ,  התייחס אליהן פעם נוספת בנאום שנשא בכפר המכביה : " ראשי המערכת טענו בעזות מצח בלתי רגילה שאני שלחתי חוקרים פרטיים נגד חוקרי המשטרה ורעייתי שלחה את צ' להתלונן על הטרדה מינית נגד ראש היחידה החוקרת .  איזו טענות הזויות ".  האו גם ציין בנאומו את  " התופעה המכוערת של סיכול מועמדים ,  כמו שעשו לגל הירש ".  

השופט שהצטרף לצוות של נתניהו : " אמנע כל חשש לניגוד עניינים "
 עודד מודריק ,  שעומד בראש ההרכב שדן במתלוננת שטענה כי הוטרדה מינית על ידי ניצב ריטמן ,  אמר כי יפסיק  " כל מה שעלול להיות בו מראית עין של ניגוד עניינים ".  בתגובה לשאלת וואלה !  NEWS אם בכוונתו לפרוש מההרכב השיב : " גם זה ייבדק "
 
