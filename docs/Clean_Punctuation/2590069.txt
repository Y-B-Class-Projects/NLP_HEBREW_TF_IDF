נתניהו לטייסי המבצע :  אם השקט יופר ,  תפגעו במה שנשאר
ראש הממשלה בנימין נתניהו ביקר בצהריים  ( ראשון )  בבסיס חיל האוויר בפלמחים ונפגש עם טייסים שהשתתפו בתקיפות ברצועת עזה במבצע  " עמוד ענן ".  נתניהו אמר לטייסים : " ביצעתם את המשימות שהוגדרו לכם בצורה מדויקת .  אם השקט יישמר ,  תוכלו להמשיך ולהתכונן למערכה הבאה .  אם השקט יופר ,  תחזרו לפגוע במה שעוד נשאר ".  לדברי נתניהו ,  מצבורי הנשק של חמאס ספגו במבצע  " פגיעה קשה מאוד :  הושמדו רוב הטילים שכוונו למרכז הארץ ואלפי טילים שכוונו לדרומה ".  על רקע הביקורת הציבורית על הפסקת האש אמר נתניהו כי  " מרגע שהמבצע השיג את יעדיו ,  לא הייתה סיבה להמשיך אותו .  אנחנו בחרנו מתי הוא יתחיל ושלטנו איך הוא יסתיים .  אם השקט יימשך ,  הוא יענה בשקט .  אם הוא יופר נגיב בעוצמה ".  בביקור השתתפו גם שר הביטחון ,  אהוד ברק ,  הרמטכ"ל ,  רב-אלוף בני גנץ ,  ומפקד חיל האוויר ,  אלוף אמיר אשל .  

נתניהו לטייסי המבצע :  אם השקט יופר ,  תפגעו במה שנשאר
nan
