פיגוע דריסה בירושלים :  4 חיילים נהרגו ו-13 נפצעו מפגיעת משאית
שלוש חיילות וחייל נהרגו מפגיעת המשאית בטיילת בארמון הנציב .  המחבל ,  תושב מזרח י-ם ואסיר משוחרר ,  נורה למוות .  הפצועים ,  בהם שלושה קשה ,  פונו לבתי חולים בעיר .  המפכ"ל הגיע לזירה והוכרז אירוע רב-נפגעים
- ארבעה חיילים נהרגו בפיגוע דריסה בטיילת ארמון הנציב בירושלים- המחבל ,  תושב מזרח ירושלים ואסיר משוחרר ,  חוסל - עוד 13 פצועים הועברו לבתי החולים בעיר - חמאס בירך על הפיגוע- הקבינט יתכנס לישיבה מיוחדת בשעה 17:30 
שלוש חיילות וחייל בשנות ה-20 לחייהם נהרגו היום  ( ראשון )  בפיגוע דריסה בטיילת ארמון הנציב בירושלים .  עוד 13 חיילים נפצעו ,  בהם שלושה באורח קשה ועוד אחד באורח בינוני-קשה .  כוחות רפואה טיפלו בהם בזירה ופינו אותם לבתי חולים בעיר .  המחבל נורה ונהרג אחרי שקליעים רבים נורו לעבר כלי הרכב ,  שסטה ממסלולו ופגע בקבוצת חיילים שירדה מאוטובוס .  ראש הממשלה בנימין נתניהו ושר הביטחון אביגדור ליברמן סיירו בזירה ובשעה 17:30 תתקיים ישיבה של הקבינט המדיני-ביטחוני .  
לפי דיווחים פלסטיניים ,  המחבל הוא פאדי אל-קנבר ,  בן 28 תושב ג'בל מוכבר שבמזרח ירושלים ואסיר משוחרר .  המפכ"ל רוני אלשיך הגיע לזירה ואמר כי המחבל היה בעל תעודת זהות כחולה וכי הוא נורה למוות בידי חיילים .  הוא הוסיף כי הוטל צו פרסום על החקירה .  חמאס בירך על הפיגוע .  
חמישה מהפצועים  שניים קשה ,  אחד בינוני קשה ושניים קל - פונו להדסה עין כרם .  עוד חמישה - אחד קשה וארבעה קל - פונו לשערי צדק .  עוד שלושה פצועים קל פונו להדסה הר הצופים .  בעקבות הפיגוע ,  נפתחו חדרי מצב בבתי החולים .  

פיגוע דריסה בירושלים :  4 חיילים נהרגו ו-13 נפצעו מפגיעת משאית
שלוש חיילות וחייל נהרגו מפגיעת המשאית בטיילת בארמון הנציב .  המחבל ,  תושב מזרח י-ם ואסיר משוחרר ,  נורה למוות .  הפצועים ,  בהם שלושה קשה ,  פונו לבתי חולים בעיר .  המפכ"ל הגיע לזירה והוכרז אירוע רב-נפגעים

