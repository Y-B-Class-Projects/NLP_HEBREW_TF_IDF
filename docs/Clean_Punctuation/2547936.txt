הדרך להישגים - לחץ מתמשך
ראש הממשלה בנימין נתניהו עסוק בהישרדות פוליטית ונתון ללחץ מכל צד .  ד"ר ישראל בוקסר סבור כי הדרך היחידה להגיע להישגים בישראל היא ללחוץ
לאחרונה נחשף הציבור בישראל למדיניות זיג זג ,  שהרציונל שלה לא ברור .  כשמחיר הדלק עולה וקמה צעקה ציבורית ,  מורידים את הבלו .  אחרי חודשיים כשמחיר הדלק יורד ,  מעלים בחזרה את הבלו .  יש הזדמנות היסטורית לצמצם את האי שוויון .  מקימים את וועדת פלסנר .  כשמסתבר שמסקנות הוועדה משקפות קונצנזוס ציבורי רחב ,  מפרקים אותה .  יש ריח של מחאה באוויר אז מתמהמהים בהעלאת המסים ,  שבקרוב ,  כך או אחרת ,  יועלו .  מהם המנועים שגורמים לממשלה לקבל את החלטותיה ?  מדוע לבזות את הנגיד סטנלי פישר שמתנגד להעלאת הגרעון ?  כי לפישר אין כוח אלקטורלי .  בסוף לועגים לנגיד וגם המסים יעלו .  מעבר להתנהגות פופוליסטית ,  לנהנתנות ,  ולתרבות השיח ,  לא פועלים הפוליטיקאים באמת למען הציבור הרחב .  הסקירות של  " מכון טאוב "  חושפת עשרות שנים של סדר עדיפויות לקוי :  ההשקעה בתשתיות צנחה ל-15% מהתוצר ,  לעומת-33% ב-1973 .  פערי השכר הם הגבוהים ביותר במערב .  שיעור החרדים הלא מועסקים גדל ב-30 השנים האחרונות פי שלוש .  שיעור האזרחים שנושאים בנטל הביטחון הולך ויורד ,  והעוני בחברה הישראלית מתרחב והולך .  המסקנה ברורה :  הפוקוס של פוליטיקאים רבים איננו מכוון לשיפור מצבה של החברה ,  אלא להישרדותם האישית בלבד .
 הפוליטיקאים שמשרתים סקטורים ,  כמו ש"ס וחרדים ,  דואגים להיות בממשלה .  הם מהווים לשון מאזניים ,  ששוברת את שווי המשקל הפוליטי .  זה מקנה להם עמדת כוח מעבר לגודלם ,  והם משתמשים בה ,  ומשיגים צינור חמצן כלכלי לבוחריהם .  
במשך שנים מדברים אצלנו על שיטת הממשל ,  כרעה החולה של הפוליטיקה הישראלית .  אנשי ציבור ,  אקדמיה ולא מעט פוליטיקאים מדברים על צורך חיוני בשינוי שיטת הממשל ,  כדי למנוע מצב שמפלגות קטנות ,  המהוות לשון מאזניים ,  יקבעו בפועל את סדר היום הציבורי ,  שאיננו משתלב עם צרכי הרוב .  הקואליציה הרחבה המונה 94 ח"כים יצרה מצב פוליטי חדש והזדמנות ,  המאפשרת לממש ,  לראשונה זה שנים רבות ,  את מה שציבורים רחבים חולמים עליו :  להגיע למצב שהציבור הרחב מיוצג בכנסת בהתאם לגודלו .  
לא צריך לשנות את שיטת הבחירות ,  לא צריך לרצות פוליטיקאים המהווים לשון מאזניים .  לא צריך דבר למעט להחליט ולחוקק .  אבל ביבי לא רוצה להחליט .  ביבי רוצה לשמר את השיטה הישנה .  ביבי חושב שקדימה איננה יותר מאשר משענת קנה רצוץ .  ביבי אוהב את המצב שהחרדים וש"ס מהווים לשון מאזניים .  ביבי אוהב את הברית ארוכת הימים עם החרדים וש"ס .  ביבי אוהב את השלטון .  ביבי בטוח שש"ס והחרדים ימשיכו להוות לשון מאזניים ,  בתור שכאלה חשוב להמשיך ולהסתמך עליהם כי הם יבטיחו את שלטונו לאורך זמן .  את ביבי לא מעניין מעמד הביניים ,  מכיוון שאין לו כוח פוליטי ממשי .  ביבי מתייחס רק למי שיש לו כוח .  אבל ביבי לחיץ .  הנה פתאום הוא חוזר לדון במסקנות פלסנר יומיים לאחר שביטל אותן .  מזגזג כהרגלו מימים ימימה ומקווה למסמס עניינים ומחאות .  
חלקים נרחבים בליכוד טוענים בפרהסיה ,  שראש הממשלה איננו מתחשב בהם .  מצביעי קדימה ,  בהם חברי כנסת ,  הורידו את הכפפות ומצהירים מעל כל בבמה שהממשלה איננה מייצגת היום את צרכיו האמיתיים של העם .  לתנועת  " מאהל הפראיירים "  יש לגיטימציה וקונצנזוס ציבורי רחב שמתרחב והולך .  הכוח של מפלגת העבודה ויש עתיד של לפיד ,  יתחזק וילך ככל שעמדתו של ביבי תמשיך להיות זגזגת .  ניכרת גם תסיסה בקרב אנשי הציונות הדתית שמבינים את המצב .  האם ביבי לא מבין זאת ?  ביבי מבין ועוד איך מבין .  צריך ללחוץ כדי שתשתנה השיטה .  וועדת פלסנר תהיה הצעד הראשון .  לא להרפות לרגע ללחוץ כל הזמן ,  כדי לשנות סוף סוף את שלטון המיעוט והשיטה הכלכלית הקלוקלת .  
ד"ר ישראל בוקסר ,  מרצה לכלכלת ישראל במרכז ללימודים אקדמיים אור יהודה .  

הדרך להישגים - לחץ מתמשך
ראש הממשלה בנימין נתניהו עסוק בהישרדות פוליטית ונתון ללחץ מכל צד .  ד"ר ישראל בוקסר סבור כי הדרך היחידה להגיע להישגים בישראל היא ללחוץ

