 " מה שעוברים עם החולת נפש הזו ":  מסרונים חדשים בפרשת שרה נתניהו
התכתבות בין ש"ר ,  העובדת שהגישה תביעה נגד אשת ראש הממשלה ,  ונ"ק ,  עובדת נוספת במעון ,  מחזקת את גרסת התובעת שלפיה סבלה מהעסקה פוגענית . " מותשת ,  רבתי עם כולם שם ,  הגעתי הביתה גמורה ".  משפחת נתניהו :  הציבור כבר הבין שזהו קמפיין מתוזמן כחלק ממסע ההכפשה "
" מאה שקלים לשעה לא שווה את מה שעוברים עם החולת נפש הזו "  - כך כתבה נ"ק ,  עובדת במעון ראש הממשלה לש"ר ,  העובדת שהגישה תביעה נגד שרה נתניהו ביום שישי האחרון .  ההודעה ,  יחד עם הודעות נוספות ,  מחזקת לכאורה את גרסתה של ש"ר ,  שלפיה סבלה מהעסקה פוגענית בזמן העסקתה במעון .  
ההתכתבות שמתפרסמת הערב  ( שני )  התרחשה ב-8 באוקטובר ,  במהלך חג הסוכות ,  ולאחר שש"ר ,  התובעת ,  כבר הפסיקה לעבוד במעון . " מותשת מאמי ,  רבתי עם כולם שם והלכתי .  באתי הביתה גמורה ",  כתבה נ"ק לחברתה ." וואי וואי מסכנה שלי ",  השיבה לה ש"ר . " הלב שלי איתך ". 
בהמשך שאלה ש"ר את נ"ק מתי שוחררה מעבודתה ,  והאחרונה השיבה : " בשש שחררה אותי ".   " חג אלק ",  כתבה ש"ר בתגובה .  בהמשך ההתכתבות דנו השתיים באפשרות שנ"ק תתפטר מהמעון .  בהמשך ,  סיפרה כי אדם בשם אפי  ( ככל הנראה אפי אזולאי ,  אב הבית  א"ס )  נזף בה על כך שכתבה לאדם אחר ,  מעסיקה מחברת הקבלן שדרכה הגיעה לבית משפחת נתניהו ,  כי היא עוברת  " התעללות ".  
גם לכתב התביעה שהוגש ביום שישי האחרון צורפה הודעת טקסט שנשלחה על ידי ש"ר לנ"ק ,  ובה כתבה : " אני מרגישה חופשיה ,  אבל לפעמים סוג של מוצפת רגשית או כמו אחרי טראומה .  מדהים לראות אנשים כל כך גדולים עם חיים כל כך קטנים ".  
אתמול התברר כי היחצ"ן אריק רוזנטל ,  המלווה את עורכי הדין נעמי לנדאו ואורן גרוס ,  הציע משרה לאחת העדות המרכזיות בתיק ,  אף היא עובדת במעון ראש הממשלה .  בלשכת ראש הממשלה תקפו בחריפות את רוזנטל ואת עורכי דינה של ש"ר וטענו כי מדובר בתביעת סרק .
 ממשפחת נתניהו כי  " אחרי שנחשפה הקנוניה של חבורת מני נפתלי ,  עורכי דינה נעמי לנדאו ושות' והיחצ"ן שלהם לגייס עובדת במעון רה"מ ,  הם מנסים לטשטש את עקבותיהם ולהסיט את תשומת הלב מהשיטות הבזויות והפסולות שלהם .  חשיפת התכתובות האישיות הן ניסיון חסר גבולות להלך אימים על עובדת שהיא עדה .  הציבור כבר הבין שזהו קמפיין מתוזמן כחלק ממסע ההכפשה נגד משפחת נתניהו ".  
מטעמה של עובדת מעון ראש הממשלה נ' שנמסרה על ידי מקורבי נתניהו נמסר כי  " העובדת נ' שלחה את הסמס הזה ,  וכן סמסים נוספים דומים לעובדת ש' ,  לאחר שזיהתה שיש בעייתיות רבה בהתנהלותה של העובדת ש' - והמטרה של סמסים אלו ושל השימוש במונח שהוא סלנג היו לעודד את ש' לעזוב את עבודתה במעון ראש הממשלה ".   

" מה שעוברים עם החולת נפש הזו ":  מסרונים חדשים בפרשת שרה נתניהו
התכתבות בין ש"ר ,  העובדת שהגישה תביעה נגד אשת ראש הממשלה ,  ונ"ק ,  עובדת נוספת במעון ,  מחזקת את גרסת התובעת שלפיה סבלה מהעסקה פוגענית . " מותשת ,  רבתי עם כולם שם ,  הגעתי הביתה גמורה ".  משפחת נתניהו :  הציבור כבר הבין שזהו קמפיין מתוזמן כחלק ממסע ההכפשה "
 
