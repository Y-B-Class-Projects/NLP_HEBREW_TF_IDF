סערת חוק העמותות : " בלתי-נתפס שישראל מתנהגת כמו פוטין וארדואן "
 אחרי שנתניהו הביע רצון להקשיח את ההגבלות על תרומות ממדינות זרות ,  נשיא קרן היינריך בל - שהחוק עשוי לפגוע בה - מזהיר מפני המהלך . " זה יהיה קו אדום ,  חשוב שישראל תישאר דמוקרטיה ",  אמר רלף פוקס לוואלה !  NEWS במהלך ביקורו בישראל
זה 20 שנה שרלף פוקס מגיע לביקורים שגרתיים מעת לעת בישראל .  ביקורו הנוכחי של נשיא קרן  " היינריך בל ",  בפעם האחרונה לפני שיסיים את תפקידו בקרוב ,  מגיע בשבוע שבו שבו ראש הממשלה בנימין נתניהו מבקש לקדם גרסה קשוחה של חוק העמותות ,  שתשפיע בין השאר על הקרן ,  מיסודו של הסופר הנודע .  לפוקס יש מסר ברור בנושא . 
" העברת חוק העמותות תהיה קו אדום ",  אמר לוואלה !  NEWS . " אנו נפעיל לחץ פוליטי על ישראל להימנע מהצעד הזה .  לא נקדם כמובן סנקציות על ישראל ,  לא נקרא מכובן לחרם על ישראל ,  שלו אנו מתנגדים בתוקף ,  אבל נצא למסע ציבורי .  אם החוק יעבור יהיו לכך השלכות  לא רק ביחסים בין ישראל מול מדינות אירופה אלא גם ביחסי ישראל מול הנציבות האירופית ".  חלק עצום מהכלכלה ,  מהמחקר והפיתוח בישראל נעשים מול האיחוד האירופי . 
" אנו פועלים בעשרות מדינות ,  אמר פוקס . " יש לנו משרדים ב-33 מדינות ,  כולל רוסיה ,  טורקיה .  לחשוב שישראל עומדת לנקוט בצעדים שאנו מצפים להם מפוטין או ארדואן בלתי נתפס בעינינו ".  משימתה העיקרית של הקרן היא משימה ירוקה  מעבר לאנרגיה מתחדשת ,  פיתוח בר-קיימא וכדומה .  עם זאת ,  היא גם פועלת לקידום מטרות המסמנות אותה בצד שמאל של המפה הפוליטית בישראל וגם באירופה :  קידום זכויות אדם ,  קידום נשים ,  קידום הדמוקרטיה .  
כשפוקס נשראל אם אין הוא מבין מדוע פעילות לקידום הדמוקרטיה בישראל  ואולי לא רק בה  תיתפס כהתנשאות ,  כניסיון להכתיב ערכים ,  הוא השיב : " אנו לא פועלים בישראל כדי להביא דמוקרטיה .  המשרד נפתח לפני 20 שנה לאור ההיסטוריה המורכבת ,  הטרגית של גרמניה וישראל .  ואנו לא פועלים מול ממשלות אלא מול עמים ".  
תפיסת הדמוקרטיה שלו היא הראייה הליברלית-אירופית ,  בניגוד נניח לראיית הדמוקרטיה של ולדימיר פוטין או רג'פ טייפ ארדואן .  משמעות הדמוקרטיה אינה רק הניצחון בקלפי .  לא רק רצון הרוב אלא פלורליזם ,  מתן אפשרות למיעוט או מיעוטים להתבטא .  ישראל היא מדינה קוסמופוליטית ,  מדינת מהגרים חיה ותוססת ולה זירה רעיונית פעילה .  פוקס סבור כי יהיה זה נורא אם היא תתנתק מהעולם .  
בשלב זה ,  הקרן אינה חשה לחצים בעקבות האווירה הציבורית בישראל .  אבל שותפיה כן .  הם חשים את הלחצים ,  הם חוששים לעתידם אם יעבור החוק . " אנו לא מטיפים .  איננו מכריחים איש להקשיב לנו ",  הסביר פוקס ,  כשנשאל אם באמת אינו מבין כיצד ישראלים ,  הונגרים ,  או יוונים ,  לא יקבלו היטב הטפות ליברליות מגרמניה דוקא .  בהונגריה עבר השבוע חוק עמותות מקומי ,  ביוזמתו של ראש הממשלה ויקטור אורבן . 
" יש לנו קשר עמוק מאוד עם ישראל .  אנו מגנים את ה-BDS ונלחמים נגדו .  אנו מתנגדים לכל פגיעה בישראל ,  לכל הניסיונות לעשות דה לגיטימציה למדינה ,  אנו מגנים בתוקף על זכות ישראל להתקיים ,  אבל כן ,  יש לנו ביקורת על הכיבוש ואנו היינו שמחים לראות הסכם שלום בין ישראל לשכנותיה ". 
השקפת העולם שלו מואשמת בכך שהיא מנותקת מהעם .  הוא מסכים עם הביקורת  הם לא מצליחים להעביר את המסר .  הליברלים נתפסים כמנותקים וכמתנשאים .  האליטות הכזיבו את החלשים בחברה .  החזקים מצליחים בעידן הדיגיטלי ,  מרוויחים מהגלובלזיציה ומההגירה ,  אבל רבים יותר מפסידים .  הם חשים חוסר ביטחון ,  חוסר יציבות ,  והתוצאות משתקפות במשאל העם בברקזיט ובבחירות בארצות הברית .
 קרן בל משתדלת לא רק להטיף למשוכנעים ,  לא להישאר באזור הנוחות של פעילי איכות הסביבה בתל אביב .  היא פועלת להעצמת נשים חרדיות ,  מנהלת דיאלוג עם המתנחלים  בעיקר בנושאי איכות הסביבה .  בכל רגע נתון היא מפעילה בין 20-25 פרוייקטים בישראל ,  עם שותפים מקומיים ,  בקשת של נושאים שבין איכות הסביבה ליחסי ישראל גרמניה - מפגשים ספרותיים המתקיימים מדי שנה לסירוגין בישראל ובגרמניה - וקידום השלום .
 פוקס חוזר לחוק העמותות .  הוא בורר את מילותיו בקפידה ,  אבל הוא נחרץ :  חשוב שישראל תישאר דמוקרטית .  כשביקר נשיא הבונדסטאג בישראל הוא העלה את הנושא מול יו"ר הכנסת יולי אדלשטיין .  אסור ,  הדגיש פוקס ,  שראש ממשלת ישראל יסכן את יחסי ישראל ואירופה עבור רווח פנימי . " אינני יודע אם אפשר לסמוך על טראמפ .  על גרמניה ישראל יכולה לסמוך .  היחסים האלה הם יחסים מיוחדים ,  ואסור לשחק עמם ",  הזהיר נשיא הקרן וידיד ישראל .  

סערת חוק העמותות : " בלתי-נתפס שישראל מתנהגת כמו פוטין וארדואן "
 אחרי שנתניהו הביע רצון להקשיח את ההגבלות על תרומות ממדינות זרות ,  נשיא קרן היינריך בל - שהחוק עשוי לפגוע בה - מזהיר מפני המהלך . " זה יהיה קו אדום ,  חשוב שישראל תישאר דמוקרטיה ",  אמר רלף פוקס לוואלה !  NEWS במהלך ביקורו בישראל

