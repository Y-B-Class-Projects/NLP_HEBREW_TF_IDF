קלינטון :  אין תחליף למו"מ עם ישראל
על רקע הפרסומים על כוונת הרשות לפנות לגופים בינל כדי להשיג הכרה במדינה פלסטינית ,  אמרה מזכירת המדינה האמריקאית כי אין תחליף למומ עם ישראל .  אין פתרון קסם למבוי הסתום בשיחות ,  אבל זו הדרך היחידה
 ( צילום :  רויטרס ,  עריכה :  גדי וינסטוק ) 
מזכירת המדינה האמריקאית הילרי קלינטון דיברה הלילה  ( חמישי )  בפני קבוצה של פלסטינים תומכי המשא ומתן הישיר עם ישראל ,  ואמרה כי המשא ומתן הוא הדרך היחידה לקידום השלום .  לדבריה ,  השיחות נקלעו למצב קשה , " אך הן הכרחיות ".  היא הוסיפה ,  כי  " אין פתרון קסם למבוי הסתום אליו נקלעו השיחות ,  אולם אנו עובדים מדי יום כדי ליצור את התנאים להצלחתן ".  דבריה של קלינטון מגיעים בעקבות פרסומים על כוונת הרשות הפלסטינית לבקש מגופים בינ"ל שיכירו במדינה פלסטינית .
 בכנס שערך כוח המשימה האמריקאי בנושא פלסטין ,  הוסיפה קלינטון כי היא סבורה שהן יו"ר הרשות אבו מאזן והן ראש הממשלה בנימין נתניהו מחויבים לפתרון שתי המדינות ,  למרות הקשיים שהשיחות נקלעו אליהן .  לדבריה , " המו"מ לא קל ,  אבל הוא הכרחי .  תמיד קל יותר לדחות החלטות מאשר לקבל אותן ". 
קלינטון הדגישה כי היא  " יודעת שישנם כאלה הסבורים שאם יחכו או ייאבקו מספיק זמן ,  הם יוכלו להימנע מפשרות או משא ומתן ,  אבל אני כאן כדי לומר שאין זה כך .  הדבר יביא רק עוד סבל ,  עוד צער ועוד קורבנות ". 
עוד אמרה מזכירת המדינה האמריקאית כי על ישראל לעשות יותר בכדי להקל את הסגר הכלכלי על רצועת עזה .  עם זאת היא הדגישה כי על מדינות העולם להתנער בפומבי מחמאס וחיזבאללה .  לבסוף ,  שיבחה קלינטון את אבו מאזן על מאמציו לקידום המדינה הפלסטינית ,  אך הדגישה כי על מדינות ערב להשקיע יותר משאבים כלכליים לקידום המדינה הפלסטינית .
 דברי קלינטון מגיעים על רקע הפרסום בעיתון  " ניו יורק טיימס "  לפיהו ההנהגה הפלסטינית שוקלת למקד את מאמציה בשכנוע גופים בינלאומיים ובתי משפט להכריז על הכרה במדינה פלסטינית בגדה המערבית ,  רצועת עזה ומזרח ירושלים ,  במקום להמשיך במשא ומתן המדיני .  
הרעיון ,  שההנהגה הפלסטינית דנה בו בפורומים רשמיים ובלתי פורמליים ברחבי הגדה ,  הוא לפנות לאו"ם ,  לבית הדין הבינלאומי ולמדינות החתומות על אמנת ז'נבה כדי להשיג הכרה עולמית במדינה פלסטינית ,  שתכבול את ידי ישראל .
 
קלינטון :  אין תחליף למו"מ עם ישראל
על רקע הפרסומים על כוונת הרשות לפנות לגופים בינל כדי להשיג הכרה במדינה פלסטינית ,  אמרה מזכירת המדינה האמריקאית כי אין תחליף למומ עם ישראל .  אין פתרון קסם למבוי הסתום בשיחות ,  אבל זו הדרך היחידה

