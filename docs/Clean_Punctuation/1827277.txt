הפלסטינים :  ננצל נאום נתניהו להכרה במדינה
שר החוץ הפלסטיני ,  ריאד מאלכי ,  גילה כי בכוונת הפלסטינים  " לעשות שימוש בנאום הרע של נתניהו כדי להשיג קולות נוספים שיתמכו בהכרה במדינה פלסטינית "
 נאומו של ראש הממשלה ,  בנימין נתניהו ,  בפני הקונגרס האמריקאי גרם לאכזבה קשה בקרב הפלסטינים ,  וכעת הם מתכוונים לנצל אותו כדי לזכות בתמיכה בינלאומית נוספת להכרה במדינה פלסטינית עצמאית .  שר החוץ הפלסטיני ,  ריאד מאלכי ,  גילה לעיתון הסעודי  " אל-ווטן "  כי בכוונת הפלסטינים  " לעשות שימוש בנאום הרע של נתניהו כדי להשיג קולות נוספים שיתמכו בהכרה במדינה פלסטינית ". 
מאלכי ,  הנמצא בכינוס באינדונזיה ,  אמר לעיתון הרואה אור היום  ( שישי )  ,  כי נועד עם מספר שרים של מדינות שטרם הכירו במדינה פלסטינית עצמאית . " אני יכול לומר שהם מגלים נטייה חיובית לגבי ההכרה בנו ",  אמר .  בנוסף תקף את ישראל וארה"ב המשקיעות את מאמציהן  " ומנצלות את השפעתן על העולם "  כדי לשכנע מדינות באירופה לא להכיר במדינה פלסטינית .
" נתניהו קיים מספר ביקורים באירופה כדי לשכנע את המנהיגים לא להכיר במדינה פלסטינית ",  אמר . " אלא שבמקביל לכך הפלסטינים פועלים גם כן .  יו"ר הרשות אבו מאזן יגיע בשבוע הבא לאיטליה .  לפני כן הוא ביקר בצרפת ,  בריטניה ,  גרמניה וספרד במטרה לשכנען להכיר במדינה פלסטינית .  לאירופה השפעה רבה על המדיניות והכלכלה בישראל .  אם אירופה תחליט להכיר במדינה פלסטינית ,  זה יהיה בבחינת מכה קשה מאד לישראל ". 

הפלסטינים :  ננצל נאום נתניהו להכרה במדינה
שר החוץ הפלסטיני ,  ריאד מאלכי ,  גילה כי בכוונת הפלסטינים  " לעשות שימוש בנאום הרע של נתניהו כדי להשיג קולות נוספים שיתמכו בהכרה במדינה פלסטינית "
 
