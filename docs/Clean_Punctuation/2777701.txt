נתניהו נלחם בקבינט בעודו נלחם בחמאס - גם במומ בקהיר
ראש הממשלה תקף את השרים פומבית ,  אך עוד קודם נזף בישיבת הקבינט בבנט וקרא לו להפסיק להתראיין .  לדברי דיפלומט מערבי ,  במצרים סבורים שהעימות הפוליטי הפנימי משפיע גם על מאמצי ההסדרה
 ( צילום :  רויטרס )  
ראש הממשלה בנימין נתניהו הגיע כועס למסיבת העיתונאים שקיים אמש  ( רביעי )  בקרייה בתל אביב .  את הדקות הראשונות מול המצלמות הוא הקדיש להפגנת עוצמה מול חמאס וניסיון לחזק את אזרחי מדינת ישראל ,  אבל מהר מאוד התברר שהמטרה העיקרית של נתניהו לא הייתה להרתיע את ארגוני הטרור בעזה ,  אלא את מתנגדיו בשורות הקבינט המדיני-ביטחוני .  
במשך דקות ארוכות הוא נזף בשרים ,  תוך הדגשת העובדה שהוא ושר הביטחון יעלון ,  בניגוד לשאר חברי הקבינט ,  נוהגים באחריות ונמנעים מ"הצהרות מתלהמות ".  הוא קרא לחברי הקבינט לנהוג כפי שהוא עצמו היה נוהג בעת מלחמה ,  אמירה שגרמה לעיתונאים בחדר לחייך - כולם הרי זוכרים את נתניהו כיו"ר האופוזיציה במבצע  " עופרת יצוקה "  תוקף את  " ממשלת קדימה וציפי לבני ",  ומבטיח שאצלו במשמרת - שלטון חמאס בעזה יושמד .  
עוד לפני מסיבת העיתונאים אמש נזף נתניהו בשר בנט במהלך ישיבת הקבינט וקרא לו להפסיק להתראיין בתקשורת ולבקר את החלטות הקבינט שהוא עצמו שותף לו .  לאחר שראה את נתניהו סונט בו גם פומבית ,  בנט לא נותר חייב .  בשיחה עם גלי צה"ל הוא הבהיר שהוא  " סבור שלא מנהלים משא ומתן עם ארגון טרור ,  נקודה ",  וכי  " דעתו לא תשתנה ". 
מלחמה בדרום || כל הכותרות:מעיין שוב עוזבת את הבית למרכז : " לא בטוח לילדים"נתניהו על ניסיון החיסול של דף : " אף אחד אינו חסין"כשבן 26 הוא ילד :  כך עיוות חמאס את זהות ומספר ההרוגים 
על ההיבטים הפוליטיים של מסיבת העיתונאים עוד ייכתב רבות בימים הקרובים ,  אבל מבחינה מדינית ,  היא הדגישה את העובדה שלא רק חמאס אשם בכישלון המגעים בקהיר .  הארגון הוא זה שהפר את הפסקת האש והוא גם זה שהעמיד דרישות בלתי הגיוניות עוד לפני כן ,  אבל גורמים שמעורים בפרטי השיחות אומרים כבר כמה ימים שגם לצרות הפוליטיות של נתניהו מבית יש השפעה על חוסר היכולת להגיע להסכם .  
כך למשל ,  דיפלומט מערבי שעודכן בפרטי המגעים אמר הערב לוואלה !  חדשות ,  זמן קצר לפני הופעתו הפומבית של נתניהו בקרייה ,  כי בסבב השיחות שהתנהל בתחילת השבוע ,  המשלחת הישראלית הפגינה קשיחות רבה ואפס גמישות .  המצרים ,  על פי אותו דיפלומט ,  התרשמו כי אחרי סוף שבוע שבמהלכו התקיימו בישראל שתי ישיבות של הקבינט המדיני-ביטחוני ,  הורה נתניהו למשלחת לא לסטות במילימטר מעמדותיה . 
" המצרים מאשימים קודם כל את חמאס ,  אבל יש להם ביקורת מתונה יותר גם על ישראל ",  הסביר . " התחושה שלהם היא שהשיקולים הפוליטיים בתוך הממשלה ,  השפיעו באופן מכריע על היומיים האחרונים של השיחות .  בישראל טוענים שיש מחלוקות בין חמאס עזה לחמאס קטאר ,  אבל גם הממשלה הישראלית לא משמיעה קול אחד ".  
החשדנות שנתניהו הפגין הערב היא הדדית .  השרים משוכנעים שהוא ,  או גורם בסביבתו ,  אחראי להדלפת  " מצגת האימים "  על כיבוש עזה ,  שהוצגה לקבינט על ידי בכירי צה"ל .  בשיחות סגורות אומרים השרים כי הדלפת המצגת נתנה לחמאס תחושה שהוא חסין מפני פעולה קרקעית למיטוט שלטונו . " נתניהו מתלונן על הדלפות ואז אנחנו רואים דבר כזה בתקשורת ,  זה בלתי נסבל ",  אמר אחד השרים .  
דבר אחד יכול לשנות את המשוואה מבחינת נתניהו כרגע :  וידוא רשמי לכך שמוחמד דף נהרג בהפצצת צה"ל ביום שלישי בלילה .  עם  " הישג "  כזה ,  יהיה לו קל יותר להדוף את הביקורת מימין ולעשות את הפרשות הנדרשות כדי לשים קץ לסבב הלחימה - בין אם באמצעות הסדרה או כחלק ממהלך בינלאומי שסופו במועצת הביטחון של האו"ם .  
 ( עדכון ראשון :  23:44 ) 
בהכנת הכתבה השתתף עמרי נחמיאס
לפניות לכתב אמיר תיבון :  amir.tibon@walla.co.il 

נתניהו נלחם בקבינט בעודו נלחם בחמאס - גם במומ בקהיר
ראש הממשלה תקף את השרים פומבית ,  אך עוד קודם נזף בישיבת הקבינט בבנט וקרא לו להפסיק להתראיין .  לדברי דיפלומט מערבי ,  במצרים סבורים שהעימות הפוליטי הפנימי משפיע גם על מאמצי ההסדרה

