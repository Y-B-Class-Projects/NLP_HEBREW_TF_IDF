ישראל לטורקיה : " מקווים להתגבר על המחלוקת "
 לשכת ראש הממשלה פרסמה הלילה תגובה רשמית לדו"ח פאלמר : " ישראל מביעה צער - אך לא תתנצל ".  ארה"ב בתגובה : " מצרה על כך ששתי המדינות לא הצליחו להגיע לסיכום שיגשר על הפערים ביניהן "
 לשכת ראש הממשלה הודיעה הלילה  ( שבת )  כי ישראל החליטה רשמית שלא להתנצל בפני טורקיה על אירועי המשט לעזה . " דו"ח פאלמר מהווה מסמך מקצועי ",  נמסר , " אך הוא מאשרר את חוקיות הסגר על עזה ,  ואת זכותה של ישראל לאכוף אותו ".  
עוד באותו נושא:דו"ח פאלמר : " על ישראל להביע חרטה ולפצות הנפגעים"טורקיה מימשה את איומה :  השגריר הישראלי יגורשבעקבות דו"ח פאלמר :  בצה"ל נערכים לגל של תביעותיהודים בטורקיה : " הדיפלומטיה של ישראל לא נכונה "
 עוד נמסר כי ירושלים  - " כפי שהומלץ בדו"ח "  - מביעה  " צער "  על אובדן חייהם של תשעת נוסעי ספינת המרמרה ,  אך לא מעבר לכך .  זאת ,  למרות שטורקיה הודיעה אתמול על גירוש השגריר הישראלי ,  על ניתוק הקשרים הצבאיים בין המדינות ועל פנייה לבית הדין בהאג ,  כדי לגבש מסמכי תביעה נגד חיילי השייטת שירו למוות במשתתפי המשט ,  בנוסף לתביעות שכבר הוגשו בכמה מדינות באירופה ובאפריקה נגד שרי הממשלה ומפקדי צה"ל .
" ישראל מכירה בחשיבותם של הקשרים ההיסטוריים בעבר ובהווה בין העם הטורקי לעם היהודי ",  נמסר הערב מלשכת ראש הממשלה . " ישראל עשתה ניסיונות רבים בחודשים האחרונים ליישב את המחלוקת בין המדינות ,  אך לצערנו אלו לא צלחו ".  וושינגטון הזהירה זה מכבר את ראש הממשלה ,  בנימין נתניהו ,  כי היחסים בין ישראל לטורקיה ייפגעו אם יעמוד בסירובו להתנצל .  אולי בשל כך ,  ההצהרה הישראלית מסתיימת בטון מפויס מעט ,  ונכתב בה ש"מדינת ישראל מקווה שתימצא הדרך להתגבר על המחלוקות ,  ותמשיך לפעול למען מטרה זו ".  כמו כן ,  נכתב כי ירושלים  " מקווה שטורקיה תכבד את כללי המשפט הבינלאומי בכל הנוגע לשייט בים התיכון ",  כרמז לכך שישראל מתכוונת לעצור כל משט לא-חוקי נוסף שיישלח לרצועת עזה .
 ארצות הברית הביעה צער על העמקת המשבר בין ירושלים לאנקרה .  דוברת מחלקת המדינה ,  ויקטוריה נולנד ,  אמרה כי וושינגטון  " מצרה על כך ששתי המדינות לא הצליחו להגיע לסיכום שהיה יכול לגשר על הפערים ביניהן טרם פרסומו של דו"ח פאלמר ".  בתידרוך לעיתונאים בו התבקשה להתייחס לנושא ,  אמרה נולנד כי ארצות הברית מקווה שטורקיה וישראל ימשיכו לחפש דרכים לשפר את יחסיהן ,  וכי וושינגטון מעודדת את שתי המדינות לנקוט צעדים בכיוון זה . " כפי שאמרנו פעמים רבות ,  ארצות הברית מצרה על אובדן החיים ועל הנפגעים בתקרית ",  סיכמה .
 אמש אמרו פקידים בכירים בירושלים כי ישראל תסרב בכל תוקף להתנצל . " הטורקים מתעקשים ואינם משאירים כל פינה למשא ומתן ",  האשימו . " הם רוצים להוריד את ישראל על הברכיים ".  לדבריהם ,  התנצלות תפתח פתח  " רע מאוד "  עבור ישראל בכל המישורים .  הם ניסו להמעיט מעט מחשיבות מסיבת העיתונאים הדרמטית שכינס הבוקר שר החוץ הטורקי ,  אחמט דאווט אולו ,  וטענו שבין כה וכה ,  הסחר הצבאי מול טורקיה הושעה במידה רבה ,  שהדרגים הדיפלומטים בין המדינות הופחתו לדרג מינימלי ,  ושהשגריר הישראלי עמד לסיים את תפקידו בכל מקרה . " הצעדים של הטורקים לא מפתיעים ",  קבעו הגורמים . " צפינו אותם ,  ולקחנו אותם בחשבון .  נוכל לחיות עם העניין בתקופה הקרובה .  לגבי ניתוק יחסים באופן מוחלט - האמריקאים לא יתנו להם לעשות זאת ",  אמרו .
 
ישראל לטורקיה : " מקווים להתגבר על המחלוקת "
 לשכת ראש הממשלה פרסמה הלילה תגובה רשמית לדו"ח פאלמר : " ישראל מביעה צער - אך לא תתנצל ".  ארה"ב בתגובה : " מצרה על כך ששתי המדינות לא הצליחו להגיע לסיכום שיגשר על הפערים ביניהן "
 
