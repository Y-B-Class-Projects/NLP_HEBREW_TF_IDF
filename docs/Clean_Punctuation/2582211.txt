מתיחות בין הרמטכ"ל ונתניהו סביב מינוי המזכיר הצבאי
בניגוד למקובל ,  בסביבת ראש הממשלה הפעילו לחצים לקדם את מועמדות תא"ל הלוי לתפקיד למרות שגנץ כבר בחר לו תפקיד ,  וסימן מועמדים אחרים . " אף אחד לא אוהב שטורפים לו קלפים "
  ( צפו בנתניהו נפרד ממזכירו הצבאי הנוכחי ,  אלוף יוחנן לוקר )  
בסרט הזה כבר היינו :  מתיחות נרשמת בימים האחרונים בין לשכת הרמטכ"ל ללשכת ראש הממשלה ,  על רקע ניסיונותיהם של גורמים בסביבתו הקרובה של בנימין נתניהו ללחוץ על מינויו של תת-אלוף הרצי הלוי ,  מפקד עוצבת הגליל בצה"ל ,  לתפקיד מזכירו הצבאי של ראש הממשלה  זאת בניגוד למינוי שכבר בחר לו הרמטכ"ל ,  בני גנץ ,  לתפקיד מפקד המכללה לפיקוד ומטה ,  ולעובדה שלתפקיד המזכיר כבר נשקלים שמותיהם של שני תתי-אלופים אחרים .  
בשבוע שעבר החליט הרמטכ"ל למנות את הלוי למפקד המכללה לפיקוד ומטה ,  עם סיום תפקידו הנוכחי בפיקוד הצפון .  הרמטכ"ל הרעיף שבחים על הלוי בשיחות סגורות ,  וטען כי התרגיל האוגדתי שביצע לאחרונה בצפון היה אחד המשובחים שראה בשנים האחרונות ,  וכך גם היה תפקודו באוגדה הצפונית .  שבחים אלו הגיעו אל אוזניו של הלוי ,  שחשב כי דיון השיבוצים הסתיים אחרת מבחינתו .  מקורביו של הלוי טענו כי לא קיבל את ההחלטה ברוח טובה ,  שכן חשב שהרמטכ"ל יעביר אותו לעמדת המתנה ויאפשר לו להתמודד על תפקיד בדרגת אלוף .  
בשל כך ,  גורמים בסביבתו הקרובה של ראש הממשלה הפעילו לחצים על נתניהו שישקול למנות אותו למזכיר הצבאי ,  עם סיום תפקידו של אלוף יוחנן לוקר .  המקרה עורר מתח במטה הכללי ,  לאור העובדה שגנץ כבר סימן שני מועמדים לתפקיד  תת-אלוף אייל זמיר ,  המשמש כיום כראש מטה זרוע היבשה ,  ותת-אלוף גיא צור ,  המשמש כראש חטיבת התכנון באגף התכנון .  המסר הברור שהתקבל מסביבתו הקרובה של ראש הממשלה כבר ביום חמישי ,  עורר כעס בסביבה הקרובה לרמטכ"ל ,  שכן נהוג שהרמטכ"ל הוא זה שמציע קצינים לתפקיד המזכיר ,  מהם בוחר ראש הממשלה .  כך היה גם בסבב המינויים הקודם ,  במהלכו נבחר אלוף יעקב אייש לתפקיד ,  אז החליט לפתע ראש הממשלה לבחור את מי ששימש כראש מטה חיל האוויר ,  יוחנן לוקר .  מאוחר יותר נטען כי המינוי הושפע מקרבתה של משפחת לוקר לליכוד .  
קצין בכיר המעורב בפרטים התייחס בסוף השבוע למתיחות בסביבתו של גנץ . " אף אחד לא אוהב שטורפים לו את הקלפים ,  בטח לא שמתערבים לו בפאזל הכל-כך עדין של המינויים ".  לדבריו , " התהליך המתוח הזה מצטרף למינוי המתוח של סגן הרמטכ"ל .  זה לא בריא למערכת הצבאית ".  ובהקשר מינוי זה ,  אמור שר הביטחון אהוד ברק להכריע בקרוב מי יחליף את אלוף יאיר נווה כסגן הרמטכ"ל  אלוף גדי אייזנקוט ,  או אלוף אבי מזרחי .  ברק מסתייג מבחירתו של אייזנקוט לפי שעה ,  בשל מעורבותו בפרשת מסמכי הרפז ,  ולכן אמרו גורמים בסביבתו הקרובה כי הוא ימתין לפרסום הדו"ח המלא של מבקר המדינה בעניין .
 מדובר צה"ל נמסר בתגובה : " איננו נוהגים להתייחס לתהליכי שיבוצים ".  תגובת לשכת ראש הממשלה לא התקבלה עד לפרסום הידיעה .  

מתיחות בין הרמטכ"ל ונתניהו סביב מינוי המזכיר הצבאי
בניגוד למקובל ,  בסביבת ראש הממשלה הפעילו לחצים לקדם את מועמדות תא"ל הלוי לתפקיד למרות שגנץ כבר בחר לו תפקיד ,  וסימן מועמדים אחרים . " אף אחד לא אוהב שטורפים לו קלפים "
 
