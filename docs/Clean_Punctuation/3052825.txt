סקר וואלה !  NEWS :  רוב הציבור תומך בכחלון בעימות מול נתניהו
41% מהציבור סבור ששר האוצר צודק בוויכוח על עתיד תאגיד השידור הציבורי ,  לעומת 27% בלבד שמצדדים בראש הממשלה .  רוב גדול סבור שנתניהו לא רוצה ללכת לבחירות .  אם הבחירות יוקדמו :  יש עתיד זוכה ב-28 מנדטים ,  הליכוד עם 24 ,  המחנה הציוני עם 10 בלבד
 ( בווידאו :  נתניהו חוזר בו מההסכמה עם כחלון )  
רוב הציבור תומך בשר האוצר ,  משה כחלון ,  במשבר הקואליציוני מול ראש הממשלה בנימין נתניהו על עתיד תאגיד השידור הציבורי  כך עולה מסקר שנערך עבור וואלה !  NEWS על ידי מכון המחקר  " פאנלס פוליטיקס ".  רוב מכריע של המשיבים ענה כי הוא סבור שראש הממשלה אינו מעוניין ללכת לבחירות ,  אלא מאיים לפזר את הכנסת כדי להשיג את מבוקשו .
 בסקר ,  שנערך אתמול  ( שלישי )  בקרב מדגם מייצג של 520 משתתפים שהשיבו באינטרנט ,  ענו 41% מהנשאלים כי הם מצדדים בכחלון ,  לעומת 27% שהביעו תמיכה בנתניהו .  32% מהנשאלים ענו כי הם אינם יודעים מי צודק במשבר .  
לקריאה נוספת:אחרי שנפגש עם נתניהו על התאגיד :  כחלון ודרעי הסתודדוקורץ לנתניהו ?  גלנט מסרב לגבות את כחלון בשיא המשבר הקואליציוניהקואליציה במתח שיא ,  והשרים תוהים :  מה נתניהו רוצה ?  
לפי הסקר ,  אילו היו מתקיימות היום בחירות לכנסת ,  הסיעה הגדולה ביותר הייתה יש עתיד של יאיר לפיד  עם 28 מנדטים ,  עלייה של 17 מנדטים בהשוואה לכנסת הנוכחית .  הליכוד ,  שזכתה ב-30 מנדטים בבחירות הקודמות ,  יורדת ל-24 מנדטים בלבד .  הבית היהודי זוכה ל-13 מנדטים ,  לעומת שמונה כיום .  
המחנה הציוני ,  הסיעה השנייה בגודלה בכנסת ה-20 ,  צונחת מ-24 מנדטים לעשרה בלבד ,  לפי בסקר הנוכחי .  שישה מתוך המנדטים שאיבדה המחנה הציוני עברו ישירות ליש עתיד ,  בעוד ששלושה מנדטים עברו למרצ  שעלתה מחמישה לשישה - ושניים עברו לכולנו של כחלון ,  שמאבדת לפי הסקר שלושה מנדטים ,  מעשרה לשבעה .
 ישראל ביתנו של אביגדור ליברמן מתחזקת במנדט אחד ,  משישה לשבעה ,  כמו יהדות התורה .  ש"ס מאבדת מנדט וירדת לשישיה .  הרשימה המשותפת מאבדת מנדט אחד ויורדת מ-13 מנדטים ל-12 .  

סקר וואלה !  NEWS :  רוב הציבור תומך בכחלון בעימות מול נתניהו
41% מהציבור סבור ששר האוצר צודק בוויכוח על עתיד תאגיד השידור הציבורי ,  לעומת 27% בלבד שמצדדים בראש הממשלה .  רוב גדול סבור שנתניהו לא רוצה ללכת לבחירות .  אם הבחירות יוקדמו :  יש עתיד זוכה ב-28 מנדטים ,  הליכוד עם 24 ,  המחנה הציוני עם 10 בלבד

