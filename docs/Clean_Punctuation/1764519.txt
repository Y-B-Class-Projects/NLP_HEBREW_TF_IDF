כוח משימה מיוחד יטפל בנפגעי השריפה בכרמל
נתניהו הודיע על הקמת צוות מיוחד לטיפול בנפגעי השריפה בכרמל .  בראש הצוות עומדת ראש עיריית נתניה מרים פיירברג .  על הביקורת הציבורית אמר רה"מ : " לא חסרות מסקנות  חסר יישום "
  ( באדיבות ערוץ 1 ) 
ראש הממשלה בנימין נתניהו הודיע הערב  ( שני )  במסיבת עיתונאים שכינס בירושלים על הקמת כוח משימה מיוחד לטיפול בנפגעי השריפה בכרמל .  בראש הצוות תעמוד ראש עיריית נתניה מרים פיירברג .
 במסיבת עיתונאים שנערכה בלשכת ראש הממשלה הסביר נתניהו את ייעודו של כוח המשימה ואמר כי  " היום נגמר שלב כיבוי השריפה .  אנו עוברים לשלב השני  שיקום הנזקים .  אנו מבקשים שהשלב הזה יהיה קצר ככל האפשר .  בפגישתי עם המנכ"לים היום בראשות מנכ"ל משרדי עמדתי על כך שצריך לקצר את הביורוקרטיה ולעשות פעולות שיביאו קץ לסבל הזה במהירות האפשרית ".  
הוא הוסיף : " פניתי אל חברתי מרים לרכז את הנושא ואני קורא לה :  השמיעי את קולך כפי שאת יודעת לעשות "  ראש הממשלה הוסיף : " את יודעת לשפוט היטב מה עולה מהשטח ואני רוצה את תוספת הכוח הזו של אחת מראשי הערים המנוסים ביותר שהכרתי ולכן אני מודה לך שעשית זאת .  אני מקווה שנוכל לקצר את התהליכים לימים ולשבועות .  חלק מהתהליכים קשורים בבניית בתים יחקו יותר זמן ,  אולם אנחנו נפעל בכל הדרכים ". 
נתניהו התייחס במסיבת העיתונאים לביקורת הציבורית הגוברת בעקבות המחדל שהוביל לשריפה : " אני לא מתעסק בהאשמות אלא בתוצאות ,  בהצלת חיים ,  בכיבוי השריפות ועכשיו בשיקום הנזקים ",  אמר  . " אנחנו יודעים שיש עשרות שנים של הזנחה בשירותי הכבאות .  זה דבר שעלה בהרבה ועדות .  לא חסרות מסקנות  חסר יישום .  בשנה האחרונה ,  בממשלה שלי ,  התחלנו ליישם את הלקחים .  הקצבנו 100 מיליון שקלים לדבר ,  שזה פי 10 מתקציב שירותי הכבאות כל שנה .  זה נעשה כמענה ראשוני כיוון שקראנו את הדו"חות ,  ואמרנו שנעשה יותר ".   
" אנחנו מבינים שיש צורך בבניית רשות לאומית לכבאות ,  והתחלנו לטפל גם בזה .  לפני השריפה ,  עשינו דבר שלישי ,  ואני התחלתי לקדם את המערך המוטס ,  עוד באוגוסט ,  כשחזרתי מיוון ,  אולם עכשיו אנחנו מקדמים את זה הלכה למעשה ,  ותוך שבוע תובא הצעה מעשית לפתרון הנושא הזה גם כן .  נכון שהדברים הללו קרו ,  התחלנו לגלגל אותם לפני האסון ,  קרה האסון ,  וכעת יש לזרז אותם ". 
כוח המשימה יופקד על מציאת פתרון לכל הבעיות המיידיות שנגרמו עקב השריפה .  בין היתר ,  יטפל הכוח בבתים שפונו ,  בבתים שנשרפו ובתשתיות שניזוקו .  מענה לבעיות בטווח הארוך ,  כמו שיקום הר הכרמל ,  יטופל על ידי  " מטה טווח ארוך ",  בראשות מנכ"ל משרד ראש הממשלה אייל גבאי .
  ( עדכון ראשון - 16:58 ) 

כוח משימה מיוחד יטפל בנפגעי השריפה בכרמל
נתניהו הודיע על הקמת צוות מיוחד לטיפול בנפגעי השריפה בכרמל .  בראש הצוות עומדת ראש עיריית נתניה מרים פיירברג .  על הביקורת הציבורית אמר רה"מ : " לא חסרות מסקנות  חסר יישום "
 
