 " אבו מאזן ידרוש :  המשך המו"מ תמורת הקפאה ושחרור ברגותי "
 לפי  " אל חיאת ",  יו"ר הרשות צפוי להעמיד תנאים לאובמה במהלך פגישתם היום בוושינגטון ,  שיכללו שחרור אסירים ביטחוניים בכירים ,  בהם גם אחמד סעדאת - שתכנן את רצח השר זאבי
 ( נתניהו לאבו מאזן : " הכר במדינה יהודית ")  
אבו מאזן ידרוש מאובמה :  המשך השיחות עם ישראל ,  בתמורה להקפאת הבנייה בהתנחלויות ושחרורם של מרואן ברגותי ואחמד סעדאת - כך דיווח אמש  ( ראשון )  העיתון  " אל חיאת ".  לפי הדיווח ,  יו"ר הרשות יעמיד את התנאים לנשיא ארצות הברית במהלך פגישתם היום בוושינגטון .  
לפי לוח הזמנים המקורי ,  השיחות בין ישראל לפלסטינים אמורות להסתיים בחודש הבא עם הסכם מסגרת .  עם זאת ,  נדמה שהצדדים יידרשו להמשיך את המגעים כדי ללבן סוגיות שטרם יש עליהן הסכמות ,  דוגמת ירושלים .  אלא שלפי הדיווח ,  אבו מאזן לא יסכים להמשיך בשיחות עם ישראל מבלי שיובטחו לו - פרט להקפאת בנייה בהתנחלויות לפרק זמן שלא הוגדר - גם שחרור של אסירים ביטחוניים בכירים .  שני השמות שהוזכרו ,  מרואן ברגותי  ( מפקד חללי אל-אקצה לשעבר ,  שהורשע בחמישה מעשי רצח של ישראלים )  ,  ואמחד סעדאת  ( מזכ"ל החזית העממית )  ,  הם  " סמלים "  בקרב הפלסטינים ,  ושחרורם יקנה ליו"ר הרשות נקודות חשובות .
 גורם בכיר ברשות הפלסטינית אמר לעיתון הנפוץ ,  הרואה אור בלונדון ,  כי אבו מאזן ,  שייפגש היום בוושינגטון עם הנשיא ברק אובמה - יימצא תחת  " לחץ אמריקני כבד "  לקבל את הסכם המסגרת כבסיס לשיחות - ולכן הוא צפוי להסכים להאריך את השיחות עם ישראל עד סוף 2014 ,  אך לא יוותר על דרישותיו .  
לפי אותו גורם בכיר ,  כבר לפני חודש שלח אבו מאזן לממשל האמריקני רשימה של אסירים אותם הוא דורש לשחרר ,  בהם כל האסירים המבוגרים והחולים שבבתי הכלא הישראליים ,  האסירות ,  וגם עצורים מנהליים ואסירים בכירים ,  בנוסף לברגותי וסעדאת .
" אין עוד מה להתפשר עליו ",  אמר יושב ראש הוועדה הפוליטית של המועצה המחוקקת הפלסטינית ,  עבדאללה עבדאללה ,  לגארדיאן הבריטי . " התפשרות נוספת משמעה מניעת הזכויות שלנו  ואנחנו לא נסכים לכך .  אבו מאזן יישאר נחוש בעמדותיו ".  
עוד בוואלה !  חדשותתושבי קרים הכריעו : " 95% בעד הסיפוח לרוסיה"צפו :  כך נראה הגל הראשון של השיטפון בנחל ציןבמהלך ההלוויה : " סולחה "  בין משפחת שרון להר ציון
לדבריו ,  הפלסטינים התגמשו במהלך המו"מ בשורת נושאים ,  בזה בעניין הגבולות  בכך שהסכימו לחלופת שטחים ,  ובעניין ירושלים ,  בכך שהסכימו שהיא תהיה נגישה למאמיני שלוש הדתות . " הפלסטינים גם מאמינים שהם עשו ויתור משמעותי בנוגע לגבולה של הגדה המערבית עם ירדן ,  כשהסכימו לנוכחות כוח שמירת שלום בינלאומי שם .  עם זאת ,  ישראל עדיין רוצה את חייליה שלה שם ",  אמר .  
כמו כן ,  לפי ההערכות ,  אבו צפוי לבקש מהנשיא האמריקני בקשה זהה לחלוטין לזו שהציג לנשיא לשעבר ג'ורג' בוש בשנת 2007 - לא לכפות על הפלסטינים להכיר בישראל כמדינה יהודית .
 בסוף השבוע אמנם הבהיר שר החוץ האמריקני ,  ג'ון קרי ,  שגם עמו ייפגש אבו מאזן ,  שהעלאת הדרישה להכרה במדינה יהודית פעם אחר פעם על ידי ראש הממשלה בנימין נתניהו הינה שגיאה שפוגעת ביכולתו של אבו מאזן להתפשר בנושא ,  אבל בשורה התחתונה ,  עמדת ארצות הברית נותרה ללא שינוי :  במסמך של קרי - שספק אם יוצג בקרוב - ייכתבו במפורש המילים  " מדינה יהודית ".  
השאלה המרכזית בפגישה בין אובמה לאבו מאזן תהיה כיצד לפצות על כך את הפלסטינים .  הכעס העיקרי של הפלסטינים נוגע לסוגיית ירושלים ,  שם האמריקנים אימצו עד כה ניסוחים עמומים ,  מבלי להתחייב מפורשות לכך שבירת המדינה הפלסטינית תהיה במזרח העיר .
 בישראל מבינים שתהיה תזוזה מסוימת של האמריקנים לכיוונו של אבו מאזן כדי למנוע את כישלון השיחות .  גורם מדיני בכיר אמר לוואלה !  חדשות כי  " האמריקנים השקיעו בחודשים האחרונים יותר מאמץ בצד שלנו מאשר אצל הפלסטינים ".  לדבריו , " הם הגיעו לשורת הסכמות עם נתניהו ,  אבל לא לקחו בחשבון שלאבו מאזן תהיה בעיה קשה עם חלק מההסכמות הללו .  עכשיו הם בבעיה - הם חייבים לאזן את המסמך כדי לקבל את תמיכת אבו מאזן ,  אבל מפחדים לאבד את מה שהוסכם עם נתניהו ". 
למרות הקשיים הרבים ,  במשרד החוץ בוושינגטון עדיין מקווים להציג לשני הצדדים את  " מסמך המסגרת "  בשבוע האחרון של החודש ,  לפני הסבב הרביעי של שחרור האסירים .  הצורך  " לאזן "  את המסמך עלה גם בפגישתם של אובמה ונתניהו לפני כשבועיים ,  במהלכה הפציר הנשיא האמריקני בראש הממשלה להגמיש את עמדותיו ,  צעד אחד מעבר להסכמות שהושגו עד כה מול האמריקנים .  תשובתו של נתניהו לדברים נאמרה בכמה הופעות פומביות שלו מאז הפגישה ,  שבמהלכן הדגיש כי  " העולם צריך להפעיל לחץ על הפלסטינים ,  לא על ישראל ". 
 ( עדכון ראשון :  22:20 )   

" אבו מאזן ידרוש :  המשך המו"מ תמורת הקפאה ושחרור ברגותי "
 לפי  " אל חיאת ",  יו"ר הרשות צפוי להעמיד תנאים לאובמה במהלך פגישתם היום בוושינגטון ,  שיכללו שחרור אסירים ביטחוניים בכירים ,  בהם גם אחמד סעדאת - שתכנן את רצח השר זאבי

