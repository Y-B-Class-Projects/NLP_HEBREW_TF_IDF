למרות החשיפות בפרשת הצוללות :  הפערים בין נתניהו לגנץ נשמרים
נתניהו יצא באופן נדיר לתקשורת כדי להתעמת עם הטענות שהוטחו בו בפרשת הצוללות ,  אולם בהשוואה לסקר וואלה !  NEWS הקודם ,  סקרי בחירות שנערכו על ידי חדשות 12 ו-13 מעידים כי הפער בין גנץ לנתניהו נשמר .  גנץ ולפיד זוכים ל-31 ו-32 מנדטים ,  בעוד שהליכוד נותר עם 28
24 שעות לאחר הריאיון בחדשות 12 בו טען ראש הממשלה בנימין נתניהו כי היועץ המשפטי לממשלה אביחי מנדלבליט ידע על מכירת הצוללות למצרים ,  ואף ניסה להפריך את הטענות כלפיו בפרשה ,  הפער בין הליכוד לכחול לבן נשמר .  על פי סקר חדשות 12 ,  אם הבחירות היו נערכות היום ,  כחול לבן בראשות בני גנץ הייתה זוכה ב-32 מנדטים בעוד שהליכוד ב-28 .  על פי סקר חדשות 13 ,  כחול לבן הייתה מקבלת 31 מנדטים ,  והליכוד למספר מנדטים דומה - 28 .
 שני הסקרים מנבאים גם התחזקות למפלגת העבודה ,  שזוכה לעשרה מנדטים והופכת למפלגה השלישית בגודלה .  כמו כן ,  שני הסקרים מנבאים ייתרון לנתניהו בגוש הימין לעומת גוש שמאל מרכז .  על פי סקר חדשות 12 ,  חד"ש - תע"ל עם 7 מנדטים ,  יהדות התורה - 7 ,  ש"ס - 6 ,  הימין החדש - 5 ,  איחוד מפלגות הימין - 5 .  לראשונה זה חודש גשר של אורלי לוי אבקסיס שבה מעל לאחוז החסימה עם 4 מנדטים ,  מרצ עם מספר מנדטים דומה ,  כך גם רע"ם-בל"ד ,  ישראל ביתנו וזהות .  בפעם הראשונה ,  כחלון נשאר מחוץ לכנסת עם 2.6% .  
בהתאם לסקר זה ,  גוש הימין נהנה מיתרון קל עם 59% לעומת 57% של גוש השמאל מרכז .  כמו כן ,  אורלי לוי אבקסיס שאינה מזדהה עם אף אחד מהגושים צפויה להפוך למוקד חיזורים בשל יכולתה לחזק כל גוש .  
בסקר חדשות 13 הנתונים שונים מעט ,  אולם גם שם מאזן הגושים נשמר .  איחוד הימין עם 8 מנדטים ,  חד"ש-תע"ל 7 ,  יהדות התורה - 6 ,  וכך גם משה פייגלין וזהות שמתחזק אף הוא ל-6 ,  הימין החדש ,  כולנו של כחלון ,  ש"ס ,  ומרצ זוכות ל-5 מנדטים כל אחת ,  רע"ם בל"ד - 4 ,  ואילו ישראל ביתנו ואורלי לוי אבקסיס נותרו מתחת לאחוז החסימה .  על פי מצב זה ,  גוש הימין עומד על 63 ,  בעוד שגוש השמאל מרכז עומד על 57 .
 גם בשאלת ההתאמה לראשות הממשלה נתניהו ממשיך להוביל בפער על גנץ .  בסקר חדשות 12 הוא זוכה ל-39% מול 34% לגנץ .  בחדשות 13 45% לנתניהו מול 38% לגנץ .  

למרות החשיפות בפרשת הצוללות :  הפערים בין נתניהו לגנץ נשמרים
נתניהו יצא באופן נדיר לתקשורת כדי להתעמת עם הטענות שהוטחו בו בפרשת הצוללות ,  אולם בהשוואה לסקר וואלה !  NEWS הקודם ,  סקרי בחירות שנערכו על ידי חדשות 12 ו-13 מעידים כי הפער בין גנץ לנתניהו נשמר .  גנץ ולפיד זוכים ל-31 ו-32 מנדטים ,  בעוד שהליכוד נותר עם 28

