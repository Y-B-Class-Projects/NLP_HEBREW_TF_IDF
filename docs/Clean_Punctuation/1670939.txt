בי-ם מקווים שהפלסטינים לא יעכבו את המו"מ
לקראת שיחות הקירבה שאמורות להיפתח בפגישה בין ראש הממשלה בנימין נתניהו לשליח האמריקאי ג'ורג' מיטשל אומר גורם מדיני כי ישראל מוכנה למשא ומתן ועתה נותר רק שהפלסטינים לא יתחמקו שוב מהשיחות
ראש הממשלה בנימין נתניהו עתיד להיפגש היום  ( רביעי )  עם השליח האמריקאי ג'ורג' מיטשל כדי לפתוח את שיחות הקרבה .  עם זאת ,  עדיין לא ידוע מתי הפלסטיניים יתחילו מצידם את השיחות .  גורם מדיני בכיר בירושלים אמר הלילה לקראת הפגישה כי , " ראש הממשלה בנימין נתניהו וצוותו עשו את כל ההכנות הדרושות להנעת התהליך המדיני וישמחו לפתוח בשיחות הקרבה כבר בשיחה ביום רביעי עם הסנטור מיטשל .  אנו מקווים שכך יהיה ושהפלסטיניים לא ינקטו שוב בתרגילי התחמקות והשהיה ".  
לדברי הגורם , " ראש הממשלה בנימין נתניהו התריע במשך שנה שלמה מפני בזבוז זמן ,  וקרא שוב ושוב להנהגת הרשות הפלסטינית להפסיק להציב תנאים מוקדמים ולחדש את התהליך המדיני ללא דיחוי .  גם כעת מעוניין ראש הממשלה להתחיל באופן מיידי את התהליך המדיני ,  על מנת לקדם ברצינות ובנחישות את השלום והביטחון באזור ". 
נשיא ארצות הברית ברק אובמה התקשר ביום שני לראש הממשלה בנימין נתניהו ושוחח עמו לקראת פתיחת המגעים העקיפים בין ישראל לרשות הפלסטינית .  אובמה ונתניהו דנו במיצוי הפוטנציאל של שיחות הקירבה העקיפות ,  במטרה לאפשר את פתיחת המו"מ הישיר בין ישראל והפלסטינים בהקדם האפשרי  כך על פי הבית הלבן .  
ביום שבת הביעו שרי החוץ של הליגה הערבית את תמיכתם בפתיחת משא ומתן עקיף בין ישראל לרשות הפלסטינית ,  בתיווכה של ארצות הברית .  13 שרי החוץ הערבים ,  החברים בוועדת המעקב של הליגה אחר יוזמת השלום הערבית ,  התכנסו בקהיר לבקשת יו"ר הרשות הפלסטינית אבו מאזן ,  ומשמעות החלטתם היא מתן אור ירוק לפתיחת המו"מ .
 נתניהו אמר בתגובה להחלטות הליגה הערבית לתמוך בשיחות הקרבה ,  כי  " אני מברך על ההתקדמות לקראת חידוש התהליך המדיני ,  ומצפה להחלטה פלסטינית רשמית ".  בתוך כך ,  אמר גורם בסביבתו של נתניהו כי  " כל מי שבאמת רציני בכוונותיו לפתוח בתהליך המדיני ,  עדיף שיימנע מלדבר על תנאים מוקדמים שמעולם לא היו ,  וברור שגם לא יהיו ". 

בי-ם מקווים שהפלסטינים לא יעכבו את המו"מ
לקראת שיחות הקירבה שאמורות להיפתח בפגישה בין ראש הממשלה בנימין נתניהו לשליח האמריקאי ג'ורג' מיטשל אומר גורם מדיני כי ישראל מוכנה למשא ומתן ועתה נותר רק שהפלסטינים לא יתחמקו שוב מהשיחות

