מפוני עמונה מחכים לנתניהו בעפרה : " לא נסכים לעבור ליישוב זמני "
 שלושה שבועות מאז שפונו מבתיהם ,  מתעקשים תושבי המאחז להישאר במדרשה בהתנחלות הסמוכה עד להשגת הבנות עם הממשלה על מגורי קבע : " המציאות הנוכחית קשה ,  אבל לא נחכה עוד 20 שנה על המדף .  חיכינו מספיק "
 מאחז עמונה פונה לפני שלושה שבועות ,  והתושבים שאיבדו את בתיהם מסרבים לעזוב את המדרשה בהתנחלות הסמוכה עפרה לטובת מגורים זמניים .  למרות התנאים הקשים במקום ,  התושבים דורשים מהממשלה ומהעומד בראשה ,  בנימין נתניהו ,  לעמוד בהתחייבות להעבירם כמקשה אחת ליישוב חדש .  
התושבים חוששים כי יעברו למגורים זמניים ,  הממשלה תשכח מהם לחלוטין .  אתמול פורסם בחדשות ערוץ 2 כי נתניהו בוחן מחדש הקמת התנחלות חדשה למפוני המאחז ,  וכי האפשרות נבחנת מול ממשל נשיא ארצות הברית החדש ,  דונלד טראמפ .
 המפונים דחוסים בתוך חדרי המדרשה ,  רוב הציוד שלהם מאופסן במכולות ,  והם מתקשים להתנהל בחיי היומיום . " המציאות קשה מאוד ,  הורים גרים עם נערים ונערות באותו החדר ",  אומר אחד התושבים , " משפחות עם יותר משבעה ילדים קיבלו שני חדרים עם מיטות קומתיים ".  יו"ר מטה המאבק של תושבי עמונה ,  אביחי בוארון ,  מוסיף : " האווירה קשה מאוד ,  אתה גומר יום עבודה ואין לך לאן לחזור ,  אין את כל מה שבית נותן לך ,  אין אינטימיות .  אתה תלוש לחלוטין ,  וזה בלי קשר לתנאים הפיזיים במקום ".  
עוד בוואלה !  NEWS:יורדים מהגבעה - כך נראית עמונה אחרי הפינוי"שגירוש עמונה יהיה האחרון ":  אלפים הגיעו לעצרת תמיכה בעפרה"איך אפשר לארוז את הבית שבנית ?  ":  המפונים חזרו לעמונה בדמעות 
המדינה אישרה הקמת אתר קרוואנים למגורים זמניים עבור משפחות המפונים ,  אך הן מסרבות לעבור אליו . " זה לא רלוונטי ומעולם לא ביקשנו את זה ",  אומר בוארון . " לפי נסיון העבר ,  הזמני הופך קבוע ,  כמו במגרון ובבית אל .  אנחנו לא הולכים להיות שוב על המדף ,  עשרים שנה על המדף הספיקו לנו .  מבחינתנו יהיה מעבר אך ורק לאתר שיוקם בו יישוב הקבע כפי שראש הממשלה ושר החינוך התחייבו בפנינו וחתמו על כך ". 
לפני הפינוי ,  הוצעו לתושבי עמונה מספר פתרונות ,  אך הם בחרו להתיישב בגאולת ציון ,  בסמוך לשבות רחל .  הסיבה לכך ,  לפי בוארון : " מבחינה משפטית הוא הכי נח .  יש שם דרך גישה ,  אלה אדמות מדינה .  כל שצריך לעשות זה רק שראש הממשלה ינחה את האלוף  ( פיקוד המרכז ,  ש"ב )  להוציא צו לאתר מגורים זמני כמו שקרה במקומות אחרים ".  עם זאת ,  דבר לא זז : " נכון לעכשיו לא רואים שום צעד בכיוון הזה .  אמורה להיות החלטת ממשלה להקמת יישוב ומתן סמל יישוב ,  אבל אין התקדמות ". 
בוארון אומר שהמגעים עם הממשלה היו עד כה בהמתנה לפגישת ראש הממשלה עם נשיא ארצות הברית דונלד טראמפ . " הייתה התחייבות מיידית ,  דובר על כך שהעבודות וההחלטה על היישוב החדש יתקבלו עד סוף מרץ .  כעת אנחנו מחכים שראש הממשלה יחזור לארץ .  את בני בן החמש ששאל אותי מה קורה לא מעניין הביקור של נתניהו .  אחרי הטראומה הקשה שעברה עלינו ,  אנחנו רוצים להתחיל לגור ביישוב החדש ,  לא באכסניה צרה ".  
עד כה ,  שומרים חברי הקהילה על לכידות גבוהה ,  ולמעט משפחה אחת שעברה דרומה כל החברים החליטו להישאר כמקשה אחת ולעבור יחד למקום החדש  גם אם עדיין אין כזה .  מעבר לכך ,  מספר בוארון , " אנחנו אפילו מקבלים פניות ממשפחות ברחבי הארץ שרוצות להצטרף אלינו ביישוב החדש ". 
בתחילת השבוע הוקמה משמרת מחאה חדשה בגן הוורדים בירושלים ,  כדי להבטיח את שמירת מאבק מפוני עמונה בתודעה .  היום עברה המשמרת אל בית ראש הממשלה ,  לקראת חזרתו לארץ מוושינגטון . " אנחנו ממשיכים ועוברים אל בית ראש הממשלה ,  תחת האמירה שגם אנחנו רוצים בית .
" מבחינתנו ,  אם זה לא יקרה בשבועיים הקרובים זה לא יהיה בכלל ,  ואם זה לא יהיה בכלל זה יהיה לדיראון עולם .  פונו בעבר יישובים אבל הוקמו עבורם יישובים חדשים .  כאן מדובר בקהילה שנמחקה ואין לה המשך ,  ועוד בממשלת ימין של הליכוד והבית היהודי .  זה יהיה לדיראון עולם על שמותיהם של ראש הממשלה בנימין נתניהו ושר החינוך נפתלי בנט ".  

מפוני עמונה מחכים לנתניהו בעפרה : " לא נסכים לעבור ליישוב זמני "
 שלושה שבועות מאז שפונו מבתיהם ,  מתעקשים תושבי המאחז להישאר במדרשה בהתנחלות הסמוכה עד להשגת הבנות עם הממשלה על מגורי קבע : " המציאות הנוכחית קשה ,  אבל לא נחכה עוד 20 שנה על המדף .  חיכינו מספיק "
 
