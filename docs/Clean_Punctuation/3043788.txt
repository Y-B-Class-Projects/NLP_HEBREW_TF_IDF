בגלל הריב בין שקד לביטן :  פיצוץ בוועדת השרים לחקיקה
השר יריב לוין ביקש להביע תמיכה בחבר מפלגתו ,  והטיל וטו על כל הצעות החוק שהקואליציה נטתה לתמוך בהם .  זו תקופה ארוכה שיש מתיחות בין יו"ר הוועדה שקד לביטן ,  שטוען כי היא מסכלת חוקים של הליכוד .  שקד : " בדמוקרטיה ,  בניגוד למשטר טוטליטרי ,  ח"כ לא יכפה דעתו על הממשלה "
 השר יריב לוין  ( הליכוד )  הטיל היום  ( ראשון )  וטו על כל ההצעות שהקואליציה נטתה לתמוך בהם ,  אף שסוכם אתמול עם לשכת ראש הממשלה כי הוועדה תצביע כמתוכנן .  הסיבה להתנגדות לוין נובעת מוויכוח שמתנהל בשבועיים האחרונים בין יו"ר הוועדה השרה איילת שקד  ( הבית היהודי )  ,  ליו"ר הקואליציה ח"כ דוד ביטן  ( הליכוד )  .  
ביטן טוען כי שקד מסכלת הצעות חוק של ח"כים בליכוד ,  ומעבירה הצעות חוק אחרות בוועדה .  בשבוע שעבר דחתה הוועדה 26 הצעות חוק שהייתה אמורה לדון עליהם בשל הוויכוח בין השניים .  אחרי הדיון ,  בישיבת הנהלת הקואליציה ,  דרש ביטן את פיטוריו של אחד מיועציה של שקד שאחראי על ההכנות לוועדת השרים .  ביטן טען כי היועץ דיבר בחוצפה וניתק בפניו את הטלפון .  
עוד בוואלה !  NEWS:ביטן : " במדינות מוסלמיות אין מואזין ,  לא צריך אותו כדי לבוא לתפילה"בכירי מחוז דרום במשטרה קודמו אחרי אום אל-חיראן : " צריכים לעזוב"שר בכיר לשעבר עוקץ : " לא שמעתי שיקולים מדיניים בקבינט בצוק איתן "  
אחרי ששקד שללה את טענות ביטן על הסף ,  חבר הכנסת אמר כי יעלה להצבעה במליאה חוקים שלא אושרו בוועדה .  הבית היהודי קבע בישיבת הסיעה כי אם אכן יינקט מהלך חד צדדי ,  הם יפילו את ההצעות .  
גורמים בלשכת ראש הממשלה ערכו אתמול תיאום עם נציגים של ראשי סיעות הקואליציה בה הוחלט לקיים את הוועדה ולהצביע על הצעות החוק ,  אך כאמור השר יריב לוין החליט להטיל התנגדות לכל ההצעות ,  בניסיון לתמוך בביטן .  היום ,  אחרי הפיצוץ בוועדה ,  הוחלט כי תתקיים הצבעה על הצעות החוק בהמשך השבוע ,  אחרי שראש הממשלה בנימין נתניהו יחזור מאוסטרליה .
 לחבר הכנסת ביטן יש בטן מלאה תקופה ארוכה על התנהלות השרה שקד בוועדת שרים .  לאחרונה אמר כי רק  " חוקי הבית היהודי עוברים וכל השאר נדחה .  יהיה לזה סוף ".  לעומת זאת ,  בלשכת שקד האשימו אותו ב"שיקולים פרסונליים ".  נמסר כי  " במדינת ישראל מסורת של 68 שנים לפיה ועדת השרים קובעת את יחס הקואליציה לחוקים ,  באמצעות מנגנון הצבעה והכרעה על פי רוב ".  
על התנהלות חבר הכנסת ביטן הוסיפו כי  " בדמוקרטיה ,  בניגוד למשטר טוטליטרי ,  חבר כנסת לא יכפה את דעתו על הממשלה כולה ,  בוודאי לא מתוך שיקולים פרסונליים ".  
ח"כ ביטן הגיב ואמר כי  " חבל שהעיתונאים שוב נענים בחפץ לב לתדרוכים של שרת המשפטים שקד .  לא אתן לשרת המשפטים כיושבת ראש ועדת שרים לחקיקה לפגוע בליכוד ,  יהדות התורה ,  ישראל ביתנו וש"ס .  יש צורך בנוהל עבודה מוסכם בין הקואליציה לוועדת השרים .  לא ייגרם כל נזק לחוקים חברתיים כלשהם ",  הדגיש ביטן על ביטול ההצבעה היום . 
" גם אם תידחה הצעת חוק לשבוע-שבועיים לא יגרם נזק ",  אמר . " חוק הארכת חופשת לידה לא ייחקק עד סוף המושב ,  היא המתינה 68 שנה היא תוכל להמתין עוד שבוע עד לגיבוש נהלים שיאפשרו העברת עשרות חוקים חברתיים ,  משרד המשפטים ומשרדים נוספים מונעים את חקיקתם ".  

בגלל הריב בין שקד לביטן :  פיצוץ בוועדת השרים לחקיקה
השר יריב לוין ביקש להביע תמיכה בחבר מפלגתו ,  והטיל וטו על כל הצעות החוק שהקואליציה נטתה לתמוך בהם .  זו תקופה ארוכה שיש מתיחות בין יו"ר הוועדה שקד לביטן ,  שטוען כי היא מסכלת חוקים של הליכוד .  שקד : " בדמוקרטיה ,  בניגוד למשטר טוטליטרי ,  ח"כ לא יכפה דעתו על הממשלה "
 
