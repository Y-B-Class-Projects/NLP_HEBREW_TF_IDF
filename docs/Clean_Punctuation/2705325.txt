נתניהו : " שחרור פולארד לא קשור לאירועים האחרונים "
 בעקבות הפרסום על כך שארה"ב עקבה אחר בכירים בישראל ,  הדגיש ראש הממשלה כי הוא פועל כל העת לשחרורו של המרגל היהודי-אמריקני ,  וכי הוא  " לא זקוק לאירוע מיוחד "
 ראש הממשלה בנימין נתניהו התייחס הבוקר  ( ראשון )  להתבטאויות בישראל המקשרות בין הפרסום על כך שארצות הברית אספה מידע מודיעיני רגיש בישראל לבין הצורך לשחרר את ג'ונתן פולארד ,  המרגל היהודי-אמריקני שהורשע בריגול עבור ישראל .  בישיבת הממשלה השבועית אמר נתניהו כי מדינת ישראל עוסקת ללא הרף במאמצים להביא לשחרורו של פולארד .  
עוד על המעקבים האמריקניים:אובמה : " יש להפעיל יותר איזונים ובלמים בתכניות המעקבים"אולמרט על יירוט המיילים : " הסיכוי לנזק ביטחוני אפסי "
" אנחנו לא זקוקים לאירוע מיוחד כדי לפעול לשחרור פולארד .  אני עוסק בזה כל הזמן ",  הדגיש ראש הממשלה ,  והוסיף כי שחרור פולארד  " אינו קשור באירועים האחרונים ".  נתניהו עוד הוסיף כי ישראל מקווה שייווצרו תנאים שיאפשרו את שחרורו של פולארד ,  וכי הוא דן בנושא באופן אישי עם נשיא ארצות הברית ,  ברק אובמה .  
בניגוד לנתניהו ,  השרים ישראל כץ ועוזי לנדאו יצרו קשר ישיר בין המידע שפרסם בסוף השבוע המדליף האמריקני ,  אדוארד סנודן ,  לבין מאסרו של פולארד . " את פולארד עצרו על הרבה פחות ",  אמר השר כץ ,  ולנדאו הדגיש כי  " אם יש זמן מתאים מאי פעם לשחרר את פולארד - זה הרגע ".  
כץ התייחס מוקדם יותר גם לעצם הפרסום על הציתותים האמריקניים ,  ואמר : " עכשיו הסוד גלוי .  ארצות הברית מרגלת באופן שיטתי אחרי הצמרת המדינית-ביטחונית בישראל .  ככה נוהגים בין ידידים ?  ".  הוא עוד הודיע כי בכוונתו להציע בישיבת הממשלה כי ישראל תדרוש התחייבות אמריקנית להפסקת ההאזנות ואת שחרורו המידי של פולארד על רקע הגילויים האחרונים .
 השר למודיעין וליחסים בינלאומיים ,  יובל שטייניץ ,  כינה את המעקב האמריקני אחר ראשי השלטון בישראל  " לא לגיטימי ",  במיוחד לאור העובדה שבין המדינות מתקיים שיתוף פעולה מודיעיני הדוק . " אנחנו לא עוקבים אחר הבית הלבן ",  הבהיר שטייניץ ,  ואמר כי יפעל לקדם הסכם איסור ריגול הדדי עם ארצות הברית .  
ביום שישי פורסמו בכלי תקשורת זרים מסמכים סודיים שהדליף העובד לשעבר בסוכנות לביטחון לאומי של ארצות הברית  ( NSA )  אדוארד סנודן ,  שכללו רשימה ארוכה של יעדים למעקבים של הסוכנות בעולם ,  בהם גם יעדים בהנהגה בישראל .  על פי מסמך מ-2009 ,  יורטו התכתבויות בכתובות דואר אלקטרוני שהשתייכו לראש הממשלה דאז ,  אהוד אולמרט ,  ולשר הביטחון שלו ,  אהוד ברק ,  כמו גם כתובות של שתי שגרירויות ישראליות .  

נתניהו : " שחרור פולארד לא קשור לאירועים האחרונים "
 בעקבות הפרסום על כך שארה"ב עקבה אחר בכירים בישראל ,  הדגיש ראש הממשלה כי הוא פועל כל העת לשחרורו של המרגל היהודי-אמריקני ,  וכי הוא  " לא זקוק לאירוע מיוחד "
 
