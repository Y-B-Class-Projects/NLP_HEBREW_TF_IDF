אובמה סבל דיחוי ,  פוטין לא ?  השאלות עקב ביטול נסיעת ריבלין לאוסטרליה
ביטול נסיעת הנשיא ליבשת הרחוקה לטובת ביקור ברוסיה העלה שאלות רבות ,  במיוחד לנוכח העובדה כי קנברה נחשבת לידידותית לישראל .  בשנה האחרונה הזמין הנשיא האמריקני את ריבלין לביקור ,  אך האחרון דחה אותו והשניים נפגשו בדצמבר .  מדוע מה שעבד עם אובמה לא עובד מול פוטין ? 
 ( פגישת ריבלין ואובמה בבית הלבן ,  בדצמבר האחרון )  
ההודעה החריגה שפרסמה אתמול  ( חמישי )  לשכתו של נשיא המדינה ,  ראובן ריבלין ,  בדבר ביטול נסיעתו לאוסטרליה בחודש הבא לטובת פגישה בהולה עם נשיא רוסיה ולדימיר פוטין ,  תפסה רבים בהפתעה ,  לא רק את כלי התקשורת .  גם באוסטרליה הופתעו  לרעה כמובן  מהביטול התמוה ,  שהותיר הרבה שאלות ומעט תשובות . " הכול כבר היה מוכן לביקור ",  אמר גורם בכיר באוסטרליה .
  ריבלין אמור היה לנחות באוסטרליה ב-13 במרץ ,  לביקור בן שבוע .  לנשיא תוכננו פגישות עם ראש ממשלת אוסטרליה החדש ,  מלקולם טרנבול ,  ועם בכירים נוספים בממשלה המקומית .  בנוסף תוכננו לו פגישות עם מנהיגי יהדות אוסטרליה ,  עם עיתונאים בכירים במדינה ועם ראשי חברות עסקיות מובילות .  בדרכו לארץ אמור היה לערוך ביקור קצר גם בהונג-קונג .  בהודעה שפורסמה לקראת הביקור ,  הדגישה לשכתו של ריבלין כי  " אוסטרליה היא אחת המדינות הידידותיות והקרובות ביותר לישראל בעולם ".  
אלא שהידידות והחברות נדחקו הצדה היום לטובת פגישה עם פוטין ,  שנקבעה דווקא לאחד הימים שבהם ריבלין אמור היה לבקר באוסטרליה .  כל זה מעלה כמה שאלות חשובות ,  שבינתיים אין להן תשובה ברורה :  למה צריך בכיר ישראלי לצאת לרוסיה דווקא בעוד שבועיים ?  מדוע זה צריך להיות דווקא נשיא המדינה ריבלין ,  ואיך קשורים הדברים לשיחת טלפון שהתקיימה אמש בין נתניהו לבין פוטין בנוגע למצב בסוריה ולתכניותיה של רוסיה לחימוש איראן ?  
עוד בוואלה !  NEWS:ליברמן :  גם בעתיד לא נתחייב מראש לתמוך בנתניהו ;  הליכוד :  בגד בימיןבן גביר תבע את הווקף על  " פגיעה בפרטיות "   ויפוצה באלפי שקליםאחיו של הקצין שנורה בשוגג : " הוא בחר להיכנס לקרב ,  זה המחיר "  
נתניהו ,  יש לציין ,  נפגש עם פוטין פעמיים בחודשים האחרונים .  בפעם הראשונה הוא הגיע במיוחד למוסקבה ,  מלווה ברמטכ"ל גדי איזנקוט ,  כדי לפגוש את הנשיא הרוסי ואת בכירי הצבא שלו ולתאם מולם מהלכים שימנעו תקרית אש ישראלית-רוסית מסוכנת בשמי סוריה .  בפעם השנייה ,  נועדו שני המנהיגים בשולי ועידת האקלים הבינלאומית שנערכה בפריז בסתיו האחרון .  בהמשך התקיימו גם כמה שיחות טלפון ,  שאף הן הוקדשו ברובן למצב המתפתח בסוריה ,  בהן ,  כאמור ,  השיחה האחרונה אתמול בערב .  
על פניו ,  נראה כי יציאתו הפתאומית של ריבלין למוסקבה מרמזת על התפתחות דחופה הדורשת טיפול בהקדם האפשרי .  אלא שבסביבתו של הנשיא הסבירו זאת אחרת ,  ואמרו כי ההזמנה לפגישה עם פוטין הגיעה מכיוון הקרמלין לפני ארבעה ימים כבר ,  ושנשיא המדינה התייעץ עם ראש הממשלה ומשרד החוץ בשאלה איזה מבין הביקורים חשוב יותר .  מצד אחד ,  אף בכיר ישראלי לא ביקר באוסטרליה זה יותר מעשור ,  ומדובר כאמור במדינה ידידותית מאוד לישראל .  מצד שני ,  רוסיה הפכה את עצמה בשנה האחרונה לשחקן החשוב ביותר בזירה הסורית ,  ולכן ישראל מייחסת חשיבות רבה ליחסים עמה .  
ההסבר הזה עדיין מותיר על כנה את השאלה מדוע אי אפשר היה לנסות לקבוע את הפגישה עם פוטין למועד אחר .  מה הייתה הדחיפות לקיים אותה דווקא בעוד שבועיים ?  ודווקא על חשבון הביקור באוסטרליה ?  כאן המקום להזכיר שלפני קצת יותר מחצי שנה ,  קיבל ריבלין הזמנה להגיע לפגישה עם הנשיא ברק אובמה בבית הלבן ,  תוך כדי ביקור שערך בארצות הברית .  ריבלין שהה באותה עת בניו יורק ,  ולשכתו של הנשיא האמריקני הציעה לשלוח מסוק במיוחד כדי לאסוף אותו מניו יורק ולהביאו לוושינגטון .  אלא שבמקרה ההוא ,  ריבלין דחה את ההזמנה ,  והציע לקבוע מחדש פגישה עם אובמה לתאריך אחר .  
אותה הזמנה מאובמה התקבלה בשיאו של המשבר בין ישראל לארצות הברית בנושא הסכם הגרעין עם איראן .  לכאורה לפגישה כזו הייתה יכולה להיות חשיבות רבה בעת ההיא ,  דווקא על רקע הנתק שחל באותה תקופה בין הנשיא האמריקני לבין ראש הממשלה .  בסופו של דבר ,  ריבלין ואובמה נפגשו רק שישה חודשים לאחר מכן בדצמבר האחרון .  הפגישה עצמה הייתה ידידותית ומוצלחת מאוד ,  וריבלין אף הדליק נרות חנוכה יחד עם אובמה באירוע בהשתתפות בכירי הקהילה היהודית בוושינגטון .  
השאלה מדוע מה שעבד עם אובמה ,  לא יכול לעבוד מול פוטין ,  מצטרפת לכל השאלות האחרות שמעלה הביטול .  שאלות אלה שואלים גם באוסטרליה ,  שם לא ממש השתכנעו מההסבר הישראלי ,  שכן ישראל לא מצויה בימים האלה במשבר יוצא דופן ,  שמצדיק ביטול של ביקור חשוב אחרי יותר מעשור של יחסים מצוינים בין שתי המדינות .
  ( עדכון ראשון :  22:50 )  

אובמה סבל דיחוי ,  פוטין לא ?  השאלות עקב ביטול נסיעת ריבלין לאוסטרליה
ביטול נסיעת הנשיא ליבשת הרחוקה לטובת ביקור ברוסיה העלה שאלות רבות ,  במיוחד לנוכח העובדה כי קנברה נחשבת לידידותית לישראל .  בשנה האחרונה הזמין הנשיא האמריקני את ריבלין לביקור ,  אך האחרון דחה אותו והשניים נפגשו בדצמבר .  מדוע מה שעבד עם אובמה לא עובד מול פוטין ? 

