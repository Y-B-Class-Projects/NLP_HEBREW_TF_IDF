ארדואן : " ישראל קוטלת פלסטינים בעזה "
" אם המטוסים הישראלים יפרו את הריבונות הטורקית ,  היא תזכה לתגובה קשה ",  כך אמר ר"מ טורקיה בראיון לעיתון מצרי .  ארדואן הוסיף כי לא יתקיימו תמרונים כל עוד ישראל  " קוטלת פלסטינים "  בעזה 
" לא נראה לנו הגיוני שישראל פולשת לרצועת עזה וקוטלת את העם הפלסטיני ולאחר מכן אומרת 'בואו נתאמן' ",  כך השיב ראש ממשלת טורקיה רג'פ טייפ ארדואן לשאלה מדוע ביטלה טורקיה את התמרון הצבאי עם ישראל .  הראיון עם ארדואן התפרסם הבוקר  ( שלישי )  בעיתון מצרי . " אנחנו ממשלה שנבחרה על ידי ציבור ,  לפיכך לא יכולנו להתעלם מרגשותיו ומהכעס שחש לנוכח המתקפה הישראלית על עזה .  רצינו גם לומר לישראלים שהם לא יוכלו לנצל את הקשרים איתנו על מנת לתקוף גורם שלישי ".  
" אם המטוסים הישראלים יפרו את הריבונות הטורקית ,  ישראל תזכה לתגובה קשה מאיתנו ",  אמר ארדואן בהתייחס לאפשרות שמטוסי ישראל יטוסו מעל אדמת טורקיה בדרכה לרגל באירן .  הוא הכחיש את הטענה שארצו ביטלה את התרגיל הצבאי המשותף עם ישראל משום שכעסה על הפרת הריבונות הטורקית : " הדיווח איננו נכון ,  אבל לו הייתה עושה זאת ,  היא הייתה זוכה לתגובה קשה מצידנו ",  אמר .
 ארדואן התייחס לנושא הפלסטיני באמרו כי הדבר המדאיג ביותר ,  לדעתו ,  הוא המצב של רצועת עזה . " עזה הפכה לבית כלא גדול ופתוח .  אסור שמדינות המזרח התיכון ישתקו על כך ואסור שמדינות העולם ,  המכבדות זכויות אדם ,  ישתקו על כך .  המבצע הישראלי בעזה היה פשע נגד האנושות בכל קנה מידה .  ישראל עשתה שם שימוש בזרחן לבן נגד אזרחים חסרי מגן ". 
בהתייחסו לדבריו של ראש הממשלה בנימין נתניהו לפיהם הוא מעדיף את התיווך הצרפתי על פני זה הטורקי במשא ומתן בין ישראל לסוריה ,  ענה ארדואן : " אנחנו תיווכנו משום ששני הצדדים רצו בכך .  אם הצדדים יביעו רצון לכך גם הפעם ,  ניענה להם .  אם לא  לא ניזום זאת מצידנו ".  בנוגע לביקורו של השר בנימין בן אליעזר בטורקיה אמר ביובש : " הביקור נערך במסגרת ההסכמים בין שתי המדינות ,  שכן חלק מההסכמים לא כובדו על ידי ישראל ". 

ארדואן : " ישראל קוטלת פלסטינים בעזה "
" אם המטוסים הישראלים יפרו את הריבונות הטורקית ,  היא תזכה לתגובה קשה ",  כך אמר ר"מ טורקיה בראיון לעיתון מצרי .  ארדואן הוסיף כי לא יתקיימו תמרונים כל עוד ישראל  " קוטלת פלסטינים "  בעזה

