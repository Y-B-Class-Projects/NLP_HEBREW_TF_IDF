האם נתניהו שכח שהוצע לו בעבר שוחד ? 
ראש הממשלה בנימין נתניהו העניק לערוץ 2 ראיון מיוחד ,  במסגרתו סיפר כי מעולם לא הוצע לו שוחד .  בשנת 2006 אמר נתניהו לעיתון  " הארץ "  כי הוצע לו שוחד בתחילת כהונתו כשר אוצר
ראש הממשלה בנימין נתניהו התייחס הערב  ( חמישי )  לפרשות השוחד שנחשפו לאחרונה במדינה .  בראיון לערוץ 2 ,  נשאל נתניהו האם הוצע לו שוחד במסגרת תפקידיו הציבוריים ועל כך השיב ראש הממשלה : " לא .  אליי אף אחד לא פנה ".  הדברים באים בסתירה לראיון שהעניק נתניהו בשנת 2006 לעיתון הארץ .  בראיון להארץ אמר אז נתניהו כי בעת שכיהן כשר אוצר הוצע לו שוחד והוא סירב לקבלו .  נתניהו סירב אז למסור את זהות מציע השוחד .  
נתניהו נשאל בראיון לעיתון הארץ : " בהיותך בעמדות כוח ניסו אי פעם לשחד אותך ?  ".  לדבריו , " פעם אחת ניסו לגשת אליי .  זה נעשה בתחכום גדול ובזהירות רבה .  דחיתי זאת על הסף וזה נפסק .  לא נתתי לזה להתפתח ".  נתניהו הוסיף אז כי המעשה אירע  " בתחילת כהונתי כשר אוצר .  למרות שגם בהיותי שגריר ,  בכיר בפוליטיקה הישראלית של היום ניסה לרתום אותי לאיזושהי עיסקה ".  
כאשר נשאל אז נתניהו מדוע לא התלונן במשטרה ,  השיב : " ההצעה הועברה אלי באופן מתוחכם מאוד .  לא נתתי לה להתפתח .  עצרתי אותה לפני שהיא קיבלה מובהקות ".  
בראיון הערב התייחס נתניהו לפרשת הולילנד בה מעורבים בכירים בעיריית ירושלים בהווה ובעבר ,  בהם גם ראש הממשלה לשעבר אהוד אולמרט .  לדבריו , " מי שהיה ראש ממשלה זכותו להגן על עצמו .  יועץ משפטי לשעבר אמר לי שיש בסוף אנשים ישרים ואנשים לא ישרים .  זה נקבע על ידי אלוהים או ההורים או הבית שממנו אתה בא .  לכל אדם יש הזכות להוכיח שהוא ישר ". 
מלשכת ראש הממשלה נמסר בתגובה לדברים כי  " ראש הממשלה בנימין נתניהו מעולם לא קיבל הצעה לשוחד ,  בדיוק כפי שאמר הערב בראיון לערוץ 2 .  הסיבה לכך פשוטה :  במקרה היחיד שבו היה גישוש ראשוני ועקיף ,  לפני שנים ,  מר נתניהו עצר אותו הרבה לפני שההצעה קיבלה מובהקות והוא לא נתן לה כלל להתפתח .  מאוחר יותר מר נתניהו סיפר על האירוע ליועץ המשפטי לממשלה מני מזוז ". 

האם נתניהו שכח שהוצע לו בעבר שוחד ? 
ראש הממשלה בנימין נתניהו העניק לערוץ 2 ראיון מיוחד ,  במסגרתו סיפר כי מעולם לא הוצע לו שוחד .  בשנת 2006 אמר נתניהו לעיתון  " הארץ "  כי הוצע לו שוחד בתחילת כהונתו כשר אוצר

