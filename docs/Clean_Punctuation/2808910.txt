מע"מ אפס :  נתניהו מקדם תכנית שהתנגד לה בעבר
ראש הממשלה הצהיר כי הוא תומך בביטול המע"מ על מוצרי יסוד . " זה מתבקש לתת מע"מ אפס למיליוני אזרחים ",  הסביר נתניהו .  אולם מבדיקת וואלה !  חדשות עולה כי הוא התנגד לתכנית דומה רק לפני חודשיים
ראש הממשלה ,  בנימין נתניהו ,  הצהיר הבוקר  ( שני )  ב"וועידת ישראל לעסקים של גלובס "  בתל אביב כי הוא תומך בביטול המע"מ על מוצרי יסוד שבפיקוח .  לדברי נתניהו ,  התכנית שבכוונתו לקדם תאפשר למשפחות לחסוך אלפי שקלים .  בישיבת סיעת הליכוד שהתקיימה בצהריים התייחס נתניהו לתכניתו ,  וטען כי לא מדובר בתכנית חדשה . " זמן מה שאני מדבר על מע"מ אפס למוצרי יסוד  ביצים ,  גבינה ועוד ומנכ"ל משרדי עובד על זה כמה שבועות ",  אמר ראש הממשלה . 
" זהו צעד משלים מאחר שעשינו כבר כמה צעדים כמו הקלות בייבוא ופטור לקניות באינטרנט ",  הוסיף נתניהו . " עתה זה מתבקש לתת מע"מ אפס למיליוני אזרחים ובכך להיטיב עם המוני העם ולא רק עם כמה אלפים אם בכלל ".  אולם ,  בדיקת וואלה !  חדשות מעלה כי בהיותו ראש ממשלה ,  נתניהו התנגד פעמים רבות לאותה ההצעה בדיוק .  
בחירות 2015 || כותרות נוספות:נשים ישולבו ברשימות החרדיות ?  גפני : " יעשו מהן קרקס"הרצוג תוקף את נתניהו : " לא אתה היית על ההגה 9 שנים ? "תומכי סער אוספים חתימות שיאפשרו את התמודדותו מול נתניהו 
בחודש יולי השנה דחתה מליאת הכנסת הצעת חוק בקריאה טרומית של חבר הכנסת אמנון כהן  ( ש"ס )  ,  שביקשה להחיל מע"מ אפס על מוצרי מזון בסיסיים ומע"מ דיפרנציאלי על תחבורה ודיור .  הקואליציה התנגדה להצעה ,  שנפלה ברוב של 52 מול 34 חברי כנסת .  
נוסף על כך ,  דחתה הקואליציה שתי הצעות חוק של חברי הכנסת אילן גילאון וניצן הורוביץ  ( מרצ )  ,  שהציעו חוק אחד שכלל מע"מ אפס על מוצרי מזון בסיסיים והצעה אחרת לפטור ממע"מ על תרופות .  השניים הגישו את אותן הצעות גם בכנסת ה-18 .  גם אז עמד נתניהו בראשות הממשלה ,  אולם הממשלה התנגדה להן והן נפלו .  
גם ח"כ דב חנין  ( חד"ש )  ניסה את מזלו בהעברת חוק דומה ,  כשביקש לקבוע אפס אחוזי מע"מ על מוצרי מזון בסיסיים .  אולם ,  הקואליציה התנגדה לחוק ,  והוא נפל במליאת הכנסת בקריאה טרומית ב-8 במאי השנה .  גם השר לשעבר עמיר פרץ דרש מנתניהו רק לפני חודשיים לכלול בהצעת התקציב לשנת 2015 מע"מ אפס על מוצרי יסוד לרבות בגדי תינוקות ,  אולם נתניהו התנגד להצעה והעדיף לתמוך דווקא בהצעת שר האוצר לפיד למע"מ אפס על דירה ראשונה .  
בישיבת סיעת הליכוד אמר נתניהו כי בעבר התנגד למע"מ אפס על מוצרי מזון כיוון שעלתה הצעה למע"מ אפס על דיור ,  לה היה מחויב משיקולים קואליציוניים .  לשאלת וואלה !  חדשות מדוע התנגד לכך גם בכנסת ה-18 ,  השיב נתניהו : " הייתה התנגדות ,  היא קיימת ,  אני לא מסתיר את זה .  מע"מ אפס היה צריך להגיע על הדבר הנכון .  אם הולכים להרחיב אותו הדבר הנכון הוא להרחיב אותו על מוצרי יסוד מפוקחים מסל הקניות ".  נתניהו הוסיף כי  " הדבר הזה הביא אותי בשבועות האחרונים לקדם את התכנית הזאת .  קיוויתי שנוכל לשים בראש סדר מעיינינו אלא שהדבר הזה לא התאפשר ".  
לפניות לכתב :  omri_n@walla.net.il 

מע"מ אפס :  נתניהו מקדם תכנית שהתנגד לה בעבר
ראש הממשלה הצהיר כי הוא תומך בביטול המע"מ על מוצרי יסוד . " זה מתבקש לתת מע"מ אפס למיליוני אזרחים ",  הסביר נתניהו .  אולם מבדיקת וואלה !  חדשות עולה כי הוא התנגד לתכנית דומה רק לפני חודשיים

