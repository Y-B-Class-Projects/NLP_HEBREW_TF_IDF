נתניהו יזהיר באו"ם :  הסכם עם איראן - תכסיס צפוי
גורם ישראלי חשף ב"ניו יורק טיימס "  חלקים מנאום רה"מ בעצרת האו"ם .  נתניהו יציב לממשל אובמה דרישות מחמירות לפירוקה של טהרן מנשק גרעיני ,  בהתבסס על המו"מ הכושל עם קוריאה
 ( בסרטון :  נתניהו קורא להגביר את הלחץ על איראן )  
ראש הממשלה בנימין נתניהו צפוי להזהיר בעצרת האו"ם מפני  " מלכודת "  הטמונה בהסכם אפשרי של המערב עם איראן .  גורם ישראלי ,  המעורב בניסוח הנאום ,  אמר לניו יורק טיימס כי נתניהו יציב בנאומו בתחילת השבוע הבא את התנאים בהם ישראל תהיה מוכנה לקבל כל הסכם הנוגע לתכנית הגרעין של הרפובליקה האיסלאמית ,  תוך מתן דגש על כישלון המשא-ומתן האמריקני עם קוריאה הצפונית בנוגע לפירוקה מנשק גרעיני .
 כמה נקודות מהנאום נחשפו בפני העיתון בשל החשש הגובר בירושלים ממה שמסתמן כהתקרבות פתאומית בין ממשל אובמה לנשיא איראן ,  חסן רוחאני .  נתניהו יגיד בעצרת האו"ם כי  " עדיף שלא יהיה הסכם מאשר שיהיה הסכם רע ",  ויבסס את דבריו על תוצאות המשא-ומתן הכושל מול קוריאה הצפונית ,  שהמשיכה לפתח בחשאי את תכניתה הגרעינית וערכה שלושה ניסויים גרעיניים בשנים האחרונות .  
העיתון מציין כי  " הדרמה הגדולה ביותר "  שמדירה שינה מעיני הפקידים בירושלים נובעת מחשש לתקדים בעצרת האו"ם :  לחיצת יד אפשרית בין נשיא ארה"ב ברק אובמה ,  לעמיתו האיראני חסן רוחאני . " נתניהו מודע לכך שדבריו ימתגו אותו כ'מתנגד' וכפסימיסט ,  אך הוא מרגיש חובה מוסרית להביע את העמדה הזו ",  אמר הגורם הישראלי .  
נתניהו יציב למערב ,  ובפרט לארה"ב ,  רשימת דרישות לקראת אפשרות של שיחות ישירות עם איראן ,  כשהראשונה שבהן תהיה עצירת הליכי העשרת האורניום באיראן והעברת מלאי האורניום המועשר הקיים אל מחוץ לתחומי המדינה ;  פירוק מתקן הגרעין המבוצר בפורדו ;  פירוק הסרכזות  ( הצנטריפוגות )  מהדור החדש במתקן ההעשרה בנתנז ;  והפסקת עבודות הבנייה בכור המים הכבדים באראק בו לכאורה מקדמת טהרן ייצור של פצצת פלוטוניום .
 הגורם הישראלי המעורב בניסוח הנאום ,  ציין כי נתניהו יגיד באו"ם ש"אסור לאפשר לאיראן לחזור על התכסיס הקוריאני כדי להתחמש בנשק גרעיני "   (  ..  .)  איראן ,  כמו קוריאה הצפונית לפניה ,  מתיימרת להציג פני שלום ;  היא מדברת את שיח הפירוז ,  ומנסה להקל את העיצומים - ולהרוויח עוד זמן עבור תכנית הגרעין שלה ".  
בנאומו ,  נתניהו צפוי לסקור את המשא-ומתן שהתנהל בין המערב לקוריאה הצפונית ,  ולהדגיש את תקופת המגעים הנמרצים ב-2005 ,  כאשר הממשלה בפיונגיאנג הסכימה להשעות את תכנית הגרעין שלה בתמורה לתמריצים כלכליים וביטחוניים ומענקים בתחום האנרגיה .  שנה בלבד לאחר מכן ,  יזכיר נתניהו ,  קוריאה הצפונית עשתה ניסוי ראשון בפיצוץ גרעיני .  
עם זאת ,  בעיתון האמריקני מציינים כי יש הבדל בין המקרה הקוריאני למקרה האיראני :  בעוד שקוריאה הצפונית הודתה ב-2005 על פיתוח פצצה גרעינית ,  הרי שסוכנויות המודיעין בארה"ב מאמינות שאיראן נמצאת עדיין מרחק חודשים רבים ,  אם לא שנים ,  מפיתוח נשק כזה .  בטהרן גם מכחישים בתוקף את טענות ישראל על פיתוח הפצצה ,  וטוענים שהמערך הגרעיני של המדינה נועד לצרכי אנרגיה בלבד .
 לקריאה נוספתנתניהו :  איראן מסובבת התקשורת כדי להמשיך בסיבוב הסרכזותנתניהו ייפגש עם אובמה וידרוש  " להעצים את הלחץ על איראן"דיווח :  מסר מרגיע מהבית הלבן לישראל בנוגע לחידוש עם איראן 

נתניהו יזהיר באו"ם :  הסכם עם איראן - תכסיס צפוי
גורם ישראלי חשף ב"ניו יורק טיימס "  חלקים מנאום רה"מ בעצרת האו"ם .  נתניהו יציב לממשל אובמה דרישות מחמירות לפירוקה של טהרן מנשק גרעיני ,  בהתבסס על המו"מ הכושל עם קוריאה

