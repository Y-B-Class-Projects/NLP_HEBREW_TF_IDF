 " העם סומך עליכם ":  בוגרי ובוגרות מחזור 173 של קורס טיס קיבלו כנפיים
בטקס מסדר הכנפיים שנערך בבסיס חיל האוויר בחצרים בירך הרמטכ"ל איזנקוט את מסיימיו : " בצעו את המשימות ושובו בשלום ".  נתניהו הודה לארצות הברית על הסיוע הביטחוני ,  ואמר כי  " הברית בין שתי המדינות שרירה וקיימת "
 בבסיס חיל האוויר בחצרים נערך היום  ( חמישי )  טקס סיום קורס טיס מספר 173 ,  שבו הוענקו כנפי הטיס ללוחמי ולוחמות צוותי האוויר הטריים .  ראש הממשלה בנימין נתניהו ,  אמר בנאומו בטקס כי חיל האוויר  " שוזר קדמה טכנולוגית באיכות אנושית יוצאת דופן ".  
נתניהו התייחס להסכם הסיוע הביטחוני עם ארצות הברית ,  ולמטוסי ה"אדיר "  האמריקניים שהצטרפו בתחילת החודש לשורות מטוסי החיל . " הברית האמיצה בין שתי המדינות שרירה וקיימת ",  אמר . " היא חזקה גם כשיש בינינו חילוקי דעות והיא משקפת את עומק התמיכה של העם האמריקני ,  לרוחבו ולעומקו במדינת ישראל ". 
עוד בוואלה !  NEWS :" אש בכל הכוח ":  המג"ד משחזר את הקרב הראשון מול דאעש בגולןתיעוד מיוחד :  לוחמי דאעש פועלים ברמת הגולן הסוריתצפו :  הטיל הישראלי שמנטרל טנקים מטווח קצר - בתוך שש שניות 
מפקד חיל האוויר ,  אלוף אמיר אשל ,  לטייסים ולטייסות החדשים ,  כי עתה מצופה מהם  " לנהוג באומץ ,  באוויר ועל הקרקע ,  תוך נכונות להקריב ,  ללמוד משגיאות ולדבוק בערכי צה"ל ".  עוד אמר אלוף אשל כי  " מי שאמון על עיקר עוצמתה של ישראל ראוי שינהג בשיקול דעת וישמור על דמותנו המוסרית ,  הבסיס לצדקת דרכנו .  זהו תפקידכם ". 
הרמטכ"ל ,  רב-אלוף גדי איזנקוט ,  בירך גם הוא את בוגרי הקורס . " על אף כובד האחריות וגודל המשימה ,  אני יודע שאין ראויים לה מכם .  עם ישראל כולו סומך עליכם ,  הגביהו טוס ,  בצעו את המשימות ושובו בשלום ",  איחל הרמטכ"ל . 

" העם סומך עליכם ":  בוגרי ובוגרות מחזור 173 של קורס טיס קיבלו כנפיים
בטקס מסדר הכנפיים שנערך בבסיס חיל האוויר בחצרים בירך הרמטכ"ל איזנקוט את מסיימיו : " בצעו את המשימות ושובו בשלום ".  נתניהו הודה לארצות הברית על הסיוע הביטחוני ,  ואמר כי  " הברית בין שתי המדינות שרירה וקיימת "
 
