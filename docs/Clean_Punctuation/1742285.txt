לבני לנתניהו :  אתה מדבר חזק - וישראל נחלשת
יו"ר האופוזיציה תקפה בחריפות את רה"מ בפתח מושב החורף של הכנסת .  לבני פנתה בנאומה לנתניהו ואמרה : " הפכת את ישראל למדינה חלשה שמאבדת את ידידיה בעולם .  כדי לשמור על מדינה יהודית צריך הנהגה שתקבל החלטות ולא הנהגה שתברח מהן "
  ( באדיבות ערוץ הכנסת ) 
ראש האופוזיציה ציפי לבני נשאה אחר הצהריים  ( שני )  דברים בפתח מושב החורף של הכנסת - ומתחה ביקורת חריפה על ראש הממשלה בנימין נתניהו .  לבני פנתה לנתניהו ואמרה : " כבוד ראש ממשלת ישראל ,  בשנה ושמונה חודשים הפכת את מדינת ישראל למדינה חלשה ,  מפוחדת ,  מסוכסכת עם עצמה ,  המאבדת את ידידיה בעולם ,  מדינה המתכסה בסיסמאות במקום בתוכן .  ניסית לייצר אמון במילים והרסת אותנו בחוסר יכולת או נכונות לקבל החלטה .  אתה מדבר חזק ,  וישראל נחלשת ".  
לבני הוסיפה :  אני חוזרת ואומרת שיש רוב פוליטי וציבורי להסדר .  הדרך היחידה לשמור על האינטרסים הבסיסיים של מדינת ישראל ועל הקיום שלה כבית לאומי לעם היהודי היא לקבל החלטות ".  עוד אמרה יו"ר האופוזיציה לנתניהו : " כל כך הרבה דיברת על מדינה יהודית ,  ומה עשית אדוני ראש הממשלה בשביל מדינה יהודית ?  לקחת שתי מילים שהיו קונצנזוס גם בבית וגם מחוצה לה והפכת אותן לשנויות במחלוקת ".  
ראש האופוזיציה אף תקפה את ראש הממשלה בגין התיקון המוצע לחוק האזרחות ואמרה כי הוא  " לא נולד בגלל הרעיון שאם אין נאמנות אין אזרחות אלא בגלל הפחד שאם אין ליברמן אין ממשלה .  זו תמצית כהונתך :  שמירה על הקואליציה שבחרת להרכיב ,  הישרדות פוליטית ותו לא ". 
בתום נאומה אמרה לבני : " כדי לשמור על ישראל כמדינה יהודית ודמוקרטית צריך לסיים את הסכסוך תוך שמירה על עקרונות הביטחון .  צריך לקבל את ההחלטות האלה כמוביל ולא כנגרר .  לא כדי להשביע רצון של מישהו ,  לא מתוך לחץ אלא מתוך הבנה עמוקה שהמחיר שתשלם המדינה היהודית אם לא נגיע להסדר הוא יהיה איבוד הצביון שלה .  תעשה את מה שכולם יודעים שצריך לעשות ואת מה שעד עכשיו לא היה לך את האומץ לעשות .  תעשה את מה שישראל זקוקה לו ,  ואנחנו נתמוך בך .  כדי לשמור על ישראל כמדינה יהודית צריך הנהגה שתקבל החלטות ולא הנהגה שתברח מהן ". 

לבני לנתניהו :  אתה מדבר חזק - וישראל נחלשת
יו"ר האופוזיציה תקפה בחריפות את רה"מ בפתח מושב החורף של הכנסת .  לבני פנתה בנאומה לנתניהו ואמרה : " הפכת את ישראל למדינה חלשה שמאבדת את ידידיה בעולם .  כדי לשמור על מדינה יהודית צריך הנהגה שתקבל החלטות ולא הנהגה שתברח מהן "
 
