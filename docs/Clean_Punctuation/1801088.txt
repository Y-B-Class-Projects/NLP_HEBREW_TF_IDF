רמטכ"לים לשעבר דורשים מנתניהו :  הגן לנו על פנסיה
קבוצת קצינים בכירים במילואים ,  ובינהם הרמטכ"לים לשעבר ,  דן חלוץ ואמנון ליפקין-שחק ,  שלחו באחרונה מכתב לראש הממשלה בו הם דורשים ממנו להגן על הפנסיה הגבוהה שלהם
שני רמטכ"לים לשעבר ,  אמנון ליפקין-שחק ודן חלוץ ,  10 אלופים במילואים ו-30 תתי-אלופים במילואים שלחו באחרונה מכתב לראש הממשלה בנימין נתניהו תחת הכותרת , " עתיד הגמלה של גמלאי צה"ל ".  במכתב דורשים הקצינים הבכירים במילואים מראש הממשלה כי יגן על הפנסיה הגבוהה שלהם .  לדבריהם , " נוצרה מדיניות חדשה לגבי גמלת הפורשים לגמלאות מצה"ל ,  אשר יישומה יפגע באופן קשה בערכי שירות הקבע בצה"ל ובביטחונם הכלכלי של גמלאי צה"ל ".  
בכלל החותמים על המכתב האלופים במילואים איתן בן אליהו ,  דורון אלמוג ,  זאב פרקש ,  דני רוטשילד ,  אברהם בוצר ,  אודי אדם ,  גיל רגב ,  ותתי האלופים במילואים ניר גלילי ,  רחל דולב ,  נחמן לוינגר ,  אמנון ספרין ואריה רמות .  
ראש הממשלה בנימין נתניהו ושר האוצר יובל שטייניץ ידונו היום בדרישות בכירים במוסד ובשב"כ ובתלונות הקצינים הבכירים נגד המעבר המתוכנן על ידי האוצר של גמלות הפנסיה של כל גמלאי מערכת הביטחון לפנסיה צמודה למדד ,  כמקובל בשלוש השנים האחרונות בכל השרות הציבורי .  רק בשני גופים  " פרוטקציוניסטים "  - מערכת הביטחון ובנק ישראל - המהלך הזה לא בוצע .  במערכת הביטחון ,  מקום המדינה ועד היום צמודה הפנסיה של גמלאי המערכת לשכר המשרתים בפועל .  
הקצינים הבכירים במילואים שפנו לראש הממשלה ,  חברי  " צוות חדש ",  מתלוננים כי  " ביסוד מדיניות האוצר עומד מהלך של ניתוק גמלת פורשי שירות הקבע משכר המשרתים הפעילים והצמדתה למדד .  מהלך זה מחייב שינוי חקיקה והחלתה הרטרואקטיבית על הגמלאים - צעד לא דמוקרטי במהותו ,  הפוגע בזכויות חוקתיות קנייניות מוקנות .  מהלך זה יקעקע את רציפות השירות בצה"ל ,  בסדיר ,  בקבע ,  במילואים ובגמלאות ,  ואת היותם של גמלאי צה"ל חלק בלתי נפרד מהוויית צה"ל ,  גם לאחר פרישתם .  מהלך כזה יפגע בעתידם הכלכלי של הגמלאים ושל אלפי משרתי הקבע העתידים לפרוש לגמלאות בשנים הבאות ,  תוך שחיקת גמלתם ב-20%-60% ,  כתלות בעיתוי פרישתם לגמלאות ".  
בהמשך קובעים הקצינים הבכירים במילואים , " מאז ומעולם היו לוחמי צה"ל ומפקדיו בלתי מאוגדים ובלתי מיוצגים ותמיד הסתכלו ובטחו במפקדיהם .  גם היום לעת הגמלה ,  מישירים הם מבט אל מפקדיהם .  אנו מפקדי צה"ל בעבר ,  מוצאים לנכון להביא עמדתנו בפניך ,  מתוך מחויבות ודאגה לפקודינו .  אנו מבקשים התערבותך לביטול כוונת משרד האוצר לנתק את גמלת הפורשים משירות הקבע משכר המשרתים הפעילים ".  

רמטכ"לים לשעבר דורשים מנתניהו :  הגן לנו על פנסיה
קבוצת קצינים בכירים במילואים ,  ובינהם הרמטכ"לים לשעבר ,  דן חלוץ ואמנון ליפקין-שחק ,  שלחו באחרונה מכתב לראש הממשלה בו הם דורשים ממנו להגן על הפנסיה הגבוהה שלהם

