כינוס חירום נגד ריקון מכל האמוניה : " המדינה לא יכולה בלעדיו "
 התאחדות התעשיינים וההסתדרות ערכו אירוע משותף בקריאה למצוא פתרון ביניים שימנע את ריקון המכל במפרץ חיפה ,  שאמור היה לצאת לפועל כבר בתחילת החודש : " כולנו בעד איכות הסביבה ,  אבל צריך להמשיך לייצר אמוניה ".  המדינה ביקשה לעכב את ביצוע ההחלטה עד ל-1 ביוני
כנס חירום נגד ריקון מכל האמוניה בחיפה התקיים היום בהשתתפות נציגי התעשיינים והעובדים ,  שקראו לפתרון המשבר ולהותרת המכל על כנו . " מדינת ישראל לא יכולה להיות בלי אמוניה ",  אמר נשיא התאחדות התעשיינים שרגא ברוש ,  ואילו יו"ר ההסתדרות אבי ניסנקורן הוסיף : " כולנו בעד איכות הסביבה ובעד ביטחון ,  אבל צריך פתרון ביניים להמשך ייצור האמוניה .  כל תוצאה אחרת היא לא הגיונית ". 
ראש הממשלה ,  בנימין נתניהו ,  קיים השבוע דיון עם שרי הגנת הסביבה והכלכלה בניסיון למצוא מתווה לדחיית סגירת המכל .  המדינה ביקשה אתמול  ( רביעי )  מבג"ץ לעכב פעם נוספת את ריקון המכל ,  עד 1 ביוני ,  במטרה לאפשר תקופת התארגנות לצרכני האמוניה ולבחון אפשרויות נוספות לפיתרון מקיף לסוגיה .  בבקשה צוין כי ייתכן שתישקל תקופה נוספת של שימוש במכל האמוניה .  
לקריאה נוספת:אחרי הקפאת ההחלטה :  המדינה מבקשת למלא את מכל האמוניהמאות עובדי  " חיפה כימיקלים "  חסמו את צומת גהה : " נתניהו ,  תתערב "" חיפה כימיקלים "  הפסיקה לשאוב אמוניה ;  אחד מפסי הייצור הושבת 
ברוש אמר בכינוס : " הבעיה היא בעיה ,  אף אחד לא מתכוון לטאטא את זה מתחת לשטיח .  ההתאחדות עובדת כדי לאפשר את קיום המשך התעשייה ואת המשך אספקת חומר הגלם החיוני .  אחרי שהייתי מודאג אני מתעודד ,  אני מקווה שהתגובה מטעם המדינה שתוגש לבית המשפט תתמוך בהשארת המכל עד למציאת פתרון והקמת מפעל בנגב .  כל פתרון שהממשלה תביא מקובל עלינו ,  ובלבד שתהיה אמוניה לתעשייה .
" יש פה תעשיינים ,  יש פה ועדי עובדים ,  וכבר היום אנחנו יודעים על מפעלים שלא יכולים לייצר .  התעשייה היא לא אויב הציבור .  יש לנו דרישה אחת ברורה מראש הממשלה :  דבוק בעמדתך לייצר פתרון ברור לזמן קצר ולזמן הארוך .  אני אומר לעובדים ,  אנחנו יחד באותו סירה ואני בטוח שהאמוניה תישאר בישראל והתעשייה תשגשג ".  
ניסנקורן ,  המתמודד על ראשות ההסתדרות התריע : " אם לא נמצא פתרון ,  כל אחד מעובדי המפעל ימצא את עצמו בבית .  המפעלים לא מייצרים אמוניה כבר כמה שבועות ,  יש עשרות מפעלים שצריכים להוריד ייצור .  נשמע לי הזוי שמדינת ישראל ,  שצריכה לעודד תעשייה ,  עלולה להביא למצב שהיא כורתת במו ידיה את תעשיית הדשנים במדינת ישראל .
" יש פה אנשים ,  משפחות ,  מפעלים ובעיה שחייבים למצוא לה מענה .  הפתרון ארוך הטווח הוא הקמת מפעל בדרום הארץ ,  אבל אי אפשר להגיד שבזה מסתפקים ואין פתרון ביניים .  אי אפשר לייצר מצב שבשלוש שנים לא יהיה אמוניה במדינת ישראל .  אנחנו זועקים את זעקת התעשייה והעובדים ,  המדינה צריכה לראות את המשפחות בעיניים ולעודד אותם .  בסוף זה אנשים ,  בני אדם שרוצים להמשיך להתפרנס ,  הם לא ישנים כמה ימים .  לא יכול להיות שרגולציה תהרוג מפעלים ". 
ארמונד לנקרי ,  יו"ר מרחב נגב בהסתדרות המלווה את עובדי חיפה כימיקלים ,  אמר : " אנחנו תולים תקוות בפגישות עם חברי כנסת ושרים ,  מקווים שמישהו ייתן לנו פתרון ,  אבל יוצאים עם תחושה שאין מה לעשות .  אנחנו לא נגד ריקון המכל ,  אנחנו נגד סיכונים של תושבים ,  אבל לא ייתכן שמכל שנמצא עשרות שנים לא יכול לחכות עוד כמה שנים ,  לא ייתכן שאף אחד לא ייתן את הדעת לגבי הנגב ,  שיש בו בעיית אבטלה .  אנשים זועקים שייתנו להם תקווה ". 
 ( עדכון ראשון :  21:27 )  

כינוס חירום נגד ריקון מכל האמוניה : " המדינה לא יכולה בלעדיו "
 התאחדות התעשיינים וההסתדרות ערכו אירוע משותף בקריאה למצוא פתרון ביניים שימנע את ריקון המכל במפרץ חיפה ,  שאמור היה לצאת לפועל כבר בתחילת החודש : " כולנו בעד איכות הסביבה ,  אבל צריך להמשיך לייצר אמוניה ".  המדינה ביקשה לעכב את ביצוע ההחלטה עד ל-1 ביוני

