אבו מאזן באו"ם : " ישראל מכינה נכבה חדשה לעמנו "
 בנאומו בפני העצרת הכללית בניו יורק ,  אמר יו"ר הרשות כי  " השנים האחרונות הוכיחו שישראל רוקנה את הסכמי אוסלו מתוכן ".  כמו כן ,  אמר : " נמשיך לנסות להתקבל למוסדות האו"ם "
 יו"ר הרשות הפלסטינית ,  אבו מאזן ,  נאם הערב מעל בימת השיש באולם העצרת הכללית של האו"ם בניו יורק ,  במסגרת כינוסה השנתי . " משא ומתן ללא מסגרת ברורה - משמעו מתן לגיטימציה לכיבוש .  לעולם יש עדיין הזדמנות להציל את פתרון שתי המדינות ,  ייתכן שזו ההזדמנות האחרונה ",  אמר אבו מאזן בנאומו .  לדבריו , " השנים האחרונות הוכיחו כי ישראל רוקנה את הסכם אוסלו מתוכן .  ישראל מכינה 'נכבה' חדשה לעם הפלסטיני ". 
אבו מאזן ,  שנאומו התקבל במחיאות כפיים רמות ,  הוסיף כי הרשות  " תמשיך במאמצים להשגת חברות מלאה במוסדות האו"ם ".  לדבריו , " כשלמדינות העולם ניתנה הזדמנות להביע את דעתן ללא התערבות ,  רובן הצביעו בעד צירוף פלסטין לאונסק"ו .  נמשיך במאמצינו להשיג חברות מלאה לפלסטין באו"ם .  התחלנו כבר בהתייעצויות כדי שפלסטין תתקבל כמדינה בלתי-חברה באו"ם .  אנו לא רוצים לעשות דה-לגיטימציה לישראל באמצעות המהלך - אלו הם שרוצים לעשות דה-לגיטימציה לנו ". 
אבו מאזן המשיך לתקוף בדבריו את ישראל ואמר כי  " ישראל ממשיכה לבנות בהתנחלויות וממשיכה לנקוט במדיניות של טיהור אתני כלפי תושבי ירושלים ,  בעיקר בבתי הספר ,  בסגירת מוסדות ובפגיעה בחברה הירושלמית באמצעות גדר ההפרדה שחונקת את העיר ".  כמו כן ,  האשים את המדיניות הישראלית בניסיונות  " להחליש את הרשות הפלסטינית ולהכשיל אותה ".  לדבריו , " רצינו פעמים רבות לחדש את המשא ומתן עם ישראל ,  אולם כל היוזמות לחדש את המגעים נכשלו ".   
" ישראל רוצה להמשיך בכיבוש .  ישראל רוצה להמשיך לשלוט על השטחים שלנו ועל הגבולות שלנו ועל המים שלנו ועל כל החיים שלנו ",  אמר ,  והוסיף : " ישראל רוצה להביא לכך שתקום מדינה בגבולות זמניים ואת זה אנחנו דוחים בתוקף .  ישראל מסרבת לסיים את הכיבוש ומסרבת לתת לעם הפלסטיני חירות ועצמאות .  היא מתנגדת להקמת מדינה פלסטינית ".  עם זאת ,  הבהיר אבו מאזן כי העם הפלסטיני  " דבק בשלום "  והוסיף כי אש"ף נותר הנציג הלגיטימי היחיד של העם הפלסטיני .
 בפתח הנאום ,  התייחס אבו מאזן לנושא ההתנחלויות ואמר כי  " המתקפות של כנופיות המתנחלים הגזעניות הפכו לעניין של יומיום .  אין מה להתפלא על כך .  ההסלמה במתקפות המתנחלים באה כתוצאה טבעית של המשך הכיבוש הישראלי ".  לדבריו , " אירועי השנה האחרונה הוכיחו לכולם את הסכנה הנוראה של המשך הבנייה הישראלית בהתנחלויות .  אזרחינו הפכו למטרה קבועה של מתקפות המתנחלים ".  כמו כן ,  הוסיף כי  " אנו קוראים לקהילה הבינלאומית לדרוש מישראל לכבד את אמנת ז'נבה שעליה היא חתומה ולכבד את זכויותיהם של האסירים .  האסירים הם החיילים של העם ,  הם נאבקים למען חירות ועצמאות ולפיכך יש לשחררם ".  
זמן קצר לאחר נאום אבו מאזן ,  בשעה 19:00 לערך  ( שעון ישראל )  ,  יעלה לבמה ראש הממשלה ,  בנימין נתניהו .  בנאומו צפוי נתניהו ,  שהמריא הלילה לניו יורק ,  להתמקד דווקא בסוגיית הגרעין האירני .  בימים האחרונים עמלו בלשכת ראש הממשלה בקדחתנות על תוכן הנאום ועקבו בדריכות אחר נאומיהם של נשיא ארה"ב ,  ברק אובמה ,  ונשיא אירן מחמוד אחמדינג'ד ,  שנשאו דברים בערב יום כיפור ובמהלך החג .  
נתניהו ,  ששימש בתחילת דרכו הפוליטית שגריר ישראל באו"ם ,  נחשב למתורגל היטב בבמה זו ,  ובשנים האחרונות משכו יכולותיו הרטוריות בעצרת הכללית תשומת לב לא מעטה ;  ב-2009 נופף בפרטוקולים מוועידת ואנזה כדי להתריע על הסכנה האירנית ,  ובשנה שעברה - כשהנושא הפלסטיני היה על סדר היום - צרב בתודעה את הביטוי  " lets talk דוגרי ".  
טרם צאתו ,  פרסם ראש הממשלה איגרת לאזרחי ישראל ,  בה התייחס לנאום אחמדינג'ד במהלך החג : " ביום בו אנו מתפללים להיכתב בספר החיים ,  ניתנה במה למשטר הרודנות באירן שחותר בכל הזדמנות לדון אותנו למוות .  ביום הכיפורים ,  הקדוש לעם היהודי ,  בחר הצורר האירני לקרוא בפומבי מול פני כל העולם להיעלמותנו .  זהו יום שחור לאלה שבחרו להישאר באולם ולשמוע את דברי השטנה הללו ".  
לקריאה נוספתנתניהו ממריא לאו"ם :  צפוי להציג  " קו אדום "  לאירןארה"ב נגד פניית הפלסטינים לאו"ם : " רק מו"מ ישיר"אבו מאזן :  נבקש מהאו"ם מעמד מדינה לא חברה ב-27 בספטמבר
 ( עדכון ראשון :  17:30 )  

אבו מאזן באו"ם : " ישראל מכינה נכבה חדשה לעמנו "
 בנאומו בפני העצרת הכללית בניו יורק ,  אמר יו"ר הרשות כי  " השנים האחרונות הוכיחו שישראל רוקנה את הסכמי אוסלו מתוכן ".  כמו כן ,  אמר : " נמשיך לנסות להתקבל למוסדות האו"ם "
 
