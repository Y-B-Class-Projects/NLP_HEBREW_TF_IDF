לאור הטענות על הטרדה :  יועצו של נתניהו ביקש לצאת לחופשה
העדויות נגד דייויד קיז ,  יועצו לתקשורת זרה של נתניהו ,  הלכו והצטברו - והוא ביקש לצאת לחופשה ללא הגבלת זמן .  לשכת נתניהו ,  שעד כה לא הגיבה על סדרת התלונות ,  קיבלה את בקשתו
אחרי יומיים בהם הצטברו עדויות על תקיפה והטרדה מינית של כ-12 נשים נגד דייויד קיז ,  יועצו לתקשורת זרה של ראש הממשלה בנימין נתניהו ,  הודיע היועץ כי הוא לוקח חופשה ללא הגבלת זמן . 
" לנוכח האשמות שקריות ומטעות נגדי ,  וכדי לא להסיח את הדעת מהעבודה החשובה עבור ראש הממשלה ,  ביקשתי לקחת פסק זמן כדי לטהר את שמי .  אני בטוח שהאמת תצא לאור ",  מסר קיז בהודעה .  לשכת ראש הממשלה קיבלה את בקשתו לצאת לחופשה ,  שהגיעה לאחר שיחה של קיז עם נתניהו .
 פרישתו מגיעה יומיים לאחר שמועמדת לסנאט במדינת ניו יורק ,  ג'וליה סלזאר ,  סיפרה כי הותקפה מינית על ידיו .  לדבריה ,  היא נחשפה בשל פרסום קרוב של ידיעה שאמורה להטיל ספק בטענותיה ובטענות של נשים אחרות נגד קיז ,  שהכחיש את דבריה .  המקרה של סלזאר ,  שאירע ב-2013 ,  התפרסם בעילום שם כבר לפני כשנתיים ,  וסלזאר פרסמה השבוע את הדברים בשמה ובאופן גלוי .  
עוד חדשות בוואלה !  NEWS:מועמדת לסנאט בניו יורק :  יועץ של נתניהו תקף אותי מיניתטרגדיה :  ישראלית בת 30 מתה ממכת חום במהלך טיול בירדן 
אחרי סלזאר ,  כתבת של  " הוול סטריט ג'ורנל ",  שיינדי רייס ,  פרסמה בטוויטר עדות נוספת על מפגש  " נוראי "  עם קיז וטענה כי הוא אינו מוכן לקבל את המילה  " לא "  כתשובה ולא חדל  " לדחוף את עצמו ".  אתמול פורסם באתר  " Times of Israel "  כי מלבד סלזאר ורייס ,  יש בידיהם עדויות של כעשר נשים נוספות שטוענות כי נפגעו כתוצאה מהתנהגות בלתי הולמת של קיז .
 במקביל ,  בחדשות עשר דווח כי שתי נשים ממכון מחקר שמרני ימני בוושינגטון התלוננו בפני הממונים עליהם על התנהלותו .
 בלשכה לא הגיבו בימים האחרונים לדיווחים ולטענות נגד קיז ,  בדומה לגיבוי שנתניהו נתן ב-2012 לראש הלשכה נתן אשל ,  שהטריד מינית עובדת בלשכה .  יציאתו של קיז לחופשה בהתנדבות פותרת את הבעיה באלגנטיות לעת עתה ,  אך מגיעה בתזמון בעייתי עבור ראש הממשלה ,  שבועיים לפני הנסיעה המסורתית שלו לניו יורק לעצרת הכללית של האו"ם ,  שם נתניהו נוהג בדרך כלל להעניק סבב ראיונות לכלי תקשורת אמריקניים ,  שעל הקשר עמם קיז הופקד .  
מוקדם יותר היום ,  לפני הודעת החופשה של קיז ,  במערכת הפוליטית קראו לראש הממשלה להודיע על השעייתו .  חברת הכנסת מרב בן ארי  ( כולנו )  צייצה בטוויטר  " ‏אני חושבת שראש הממשלה חייב להתערב .  לא הגיוני שיועץ בכיר מטריד ,  אפשר לומר גם די באובססיביות נשים רבות והוא ממשיך בעבודתו כאילו כלום .  אם לי היה יועץ כזה ,  הייתי מוציאה אותו היום בבוקר לחופה ללא תשלום עד לבירור כל העובדות ".  
ח"כ מיכל רוזין  ( מרצ )  ששימשה כמנכ"לית איגוד מרכזי הסיוע לנפגעות תקיפה מינית בעבר אמרה כי  " דיוויד קיז כבר לא יכול ליצג את ישראל בתקשורת הזרה ,  אבל השתיקה של ראש הממשלה יכולה להתפרש בעולם כקבלה או הכלה של מעשיו ". 
 ( עדכון ראשון 18:30 )  

לאור הטענות על הטרדה :  יועצו של נתניהו ביקש לצאת לחופשה
העדויות נגד דייויד קיז ,  יועצו לתקשורת זרה של נתניהו ,  הלכו והצטברו - והוא ביקש לצאת לחופשה ללא הגבלת זמן .  לשכת נתניהו ,  שעד כה לא הגיבה על סדרת התלונות ,  קיבלה את בקשתו

