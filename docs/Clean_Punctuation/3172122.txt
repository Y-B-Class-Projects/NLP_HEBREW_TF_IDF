נתניהו נחקר בפרשת בזק : " תיק 4000 לא היה ולא נברא "
 ראש הממשלה עמד בפני מה שהייתה עשויה להיות חקירתו האחרונה במסגרת הפרשה ,  ועומת עם עדותו של ניר חפץ וממצאים נוספים .  בעל השליטה בבזק שאול אלוביץ' נחקר אף הוא ,  וגם מקורביו של נתניהו יצחק מולכו ודוד שמרון מסרו עדות פתוחה
ראש הממשלה בנימין נתניהו נחקר היום  ( שלישי )  במשך חמש שעות במסגרת תיק 4000 ,  המכונה  " פרשת בזק ".  החוקרים עימתו את נתניהו עם חלק מעדותו של ניר חפץ ,  עד המדינה בפרשה ,  וכן עם ממצאים נוספים שאספו בחודשים האחרונים חוקרי היחידה הארצית למאבק בפשיעה הכלכלית  ( יאל"כ )  בפיקודו של תת-ניצב אלי אסיאג .  בעל השליטה בחברת בזק שאול אלוביץ' נחקר אף הוא במטה יחידת להב 433 שבלוד .
 עוד נודע כי עורכי הדין יצחק מולכו ודוד שמרון ,  מקורביו של ראש הממשלה ,  מסרו היום עדות פתוחה לחוקרי המשטרה בפרשה .
 זו עשויה להיות חקירתו האחרונה של נתניהו במסגרת תיק 4000 .  יחד עם זאת ,  הוא צפוי לשוב ולהיחקר בתיקים 1000  ( "פרשת המתנות ")  ו-2000  ( "פרשת נתניהו-מוזס ")  ,  וזאת במסגרת השלמות החקירה שאותן ביקשה הפרקליטות לבצע בשני התיקים .  זאת לאחר שתיקים אלה הועברו לפרקליטות כבר לפני כמה חודשים עם סיכומי החקירה .
 לקריאה נוספת:היועמ"ש :  מימון ההגנה המשפטית לנתניהו בידי מקורביו דורש אישורראיות דרמטיות נגד נתניהו :  הרמזים שמסתתרים במופע של מנדלבליט 
מטעמו של נתניהו נמסר כי  " בפני ראש הממשלה לא הוצג היום שום דבר חדש .  נתניהו מעולם לא עשה עסקה עם אלוביץ' תמורת סיקור אוהד .  להיפך ,  לאורך שנים הוא סוקר בעקביות באופן עוין באתר וואלה .  סיקור שלילי זה הגיע לשיאו בשיטפון של כתבות ארסיות דווקא ערב הבחירות ב-2015 ,  בניסיון לשכנע את הציבור להצביע נגדו .  זה בדיוק פרק הזמן שבו מעלילים עליו שעשה כביכול את עסקת בזק-יס ".  
עוד נמסר כי  " גם הטענה על יחס מיוחד לאלוביץ' בעסקת בזק-יס היא מופרכת .  ראש הממשלה חתם על עסקת המיזוג לאחר שורת החלטות של ועדות מקצועיות ,  לרבות הרשות להגבלים עסקיים ומועצת הכבלים והלוויין ,  ולאחר הנחייה מפורשת של היועצת המשפטית של משרד התקשורת .  אין מקרה אחד שהוצג בפני ראש הממשלה ,  שבו כשר תקשורת הוא לא חתם על ההמלצות של גורמי המקצוע - וכך נהג גם במקרה זה .  הוא לא עשה שום שירות מיוחד לאלוביץ' .  תיק 4000 לא היה ולא נברא ".  
תיק 4000 עוסק בהטבות רגולטוריות שהעניק לכאורה נתניהו לאלוביץ' תמורת סיקור אוהד באתר וואלה !  NEWS שבבעלות חברת בזק .  ההטבה המרכזית שלכאורה העניק נתניהו ,  כשר תקשורת ,  נוגעת לאישור עסקת בזק-יס ,  שלפי הפרקליטות הייתה שווה לאיש העסקים כמיליארד שקל .  במסגרת פרשה זו גויסו שני עדי מדינה - מנכ"ל משרד התקשורת לשעבר שלמה פילבר ויועץ התקשורת המקורב לנתניהו ניר חפץ .
 בחודש מאי פורסם בחדשות 2 כי עד המדינה נגד נתניהו ,  יועץ התקשורת שלו לשעבר ניר חפץ ,  מסר פרטים רבים לחוקריו ובין היתר הביא עדויות לכך שראש הממשלה ואלוביץ' היו מודעים לקשר שנוצר סביבם ,  לכאורה ,  בעניין סיקור אוהד תמורת הטבות .  עוד אמר חפץ לחוקרים ,  על פי פרסומים ,  כי נהג לשוחח בעצמו עם אלוביץ' בין שש לשבע פעמים ביממה .  
בדיון שהתקיים בוועדת חוקה חוק ומשפט של הכנסת לפני כשבועיים אמר היועץ המשפטי לממשלה אביחי מנדלבליט כי עדי המדינה בתיק 4000 - חפץ ומנכ"ל משרד התקשורת לשעבר שלמה פילבר - מסרו מידע בתיקים נוספים העוסקים בחקירות ראש הממשלה .  לדבריו ,  דברים שמסרו העדים העלו  " צורך לקיים חשיבה והתסכלות כוללת "  על כל תיקי נתניהו ,  בשל  " זיקה בין הדברים העולים בהם ,  שמעוררים שאלות משפטיות ועובדתיות דומות ". 
בחודש שעבר פורסם ב"חברת החדשות "  כי בסוף שנת 2014 ,  לאחר התפטרותו של שר הפנים גדעון סער והחלפתו בגלעד ארדן ,  שכיהן עד אז כשר התקשורת ,  נשאל אלוביץ' מי ימונה לתפקיד שר התקשורת והשיב ,  על פי העדות שהובאה ,  במילים אלה : " אני שר התקשורת ".  פרקליטו של אלוביץ' ,  עו"ד ז'ק חן ,  מסר בתגובה כי האירוע  " לא היה ולא נברא "  וכי מדובר ב"עוד הדלפה זדונית שנועדה להפעיל על מר אלוביץ' לחץ ,  תוך רמיסה נוספת של זכותו להליך הוגן ". 
בתחילת חודש יוני אמר המשנה לפרקליט המדינה לעניינים פליליים שלמה למברגר כי הפרקליטות תפעל להביא לידיעת הציבור את פרטי החקירות שבהן מעורב ראש הממשלה בנימין נתניהו בתיקים 1000 ,  2000 ו-4000 - בטרם יתקיימו בחירות לכנסת .  בדיון בוועדת השקיפות של הכנסת בראשות ח"כ סתיו שפיר  ( המחנה הציוני )  בנושא חקירות נבחרי ציבור התייחס למברגר לחקירות שנמצאות ב"ישורת הסופית "  ואמר כי  " אם יהיו בחירות ייעשה מאמץ עילאי שהציבור יכיר את הפרטים לפניהן ". 
 ( עדכון ראשון :  06:30 )  

נתניהו נחקר בפרשת בזק : " תיק 4000 לא היה ולא נברא "
 ראש הממשלה עמד בפני מה שהייתה עשויה להיות חקירתו האחרונה במסגרת הפרשה ,  ועומת עם עדותו של ניר חפץ וממצאים נוספים .  בעל השליטה בבזק שאול אלוביץ' נחקר אף הוא ,  וגם מקורביו של נתניהו יצחק מולכו ודוד שמרון מסרו עדות פתוחה

