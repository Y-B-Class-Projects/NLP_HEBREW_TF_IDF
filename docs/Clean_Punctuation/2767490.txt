יוזמת האו"ם :  פתיחת מעבר רפיח והקלה בהעברת סחורות
מזכ"ל האו"ם יגיע למצרים יחד עם ג'ון קרי כדי לדון עם הנשיא א-סיסי ביוזמה החדשה להפסקת האש .  בפתח דיון חירום של מועצת הביטחון ,  הבהיר שגריר ישראל באו"ם : " אין חייל חטוף "
  ( ראש הממשלה ,  בנימין נתניהו ,  במסיבת עיתונאים בבסיס הקריה ,  אתמול )  
מזכ"ל האו"ם ,  באן קי מון ,  מוביל בימים אלה ביחד עם מדינות באיחוד האירופי יוזמה חדשה להפסקת אש בין חמאס לישראל ,  כך דיווחו הלילה  ( שני )  גורמים בעולם הערבי .  על פי היוזמה החדשה ,  המבוססת על היוזמה המצרית להפסקת אש ,  יינתנו ערבויות לפתיחת מעבר רפיח בעתיד ,  ויוצבו בו כוחות מטעם הרשות הפלסטינית .  כמו כן ,  תושבי רצועת עזה יזכו להקלות בהכנסת סחורות לרצועת עזה במעברים מישראל .
 מבצע  " צוק איתן "  - כותרות אחרונותגדס"ר גולני איבד שניים מקציניו בקרבות בשג'אעיהתיעוד נדיר :  לוחמי גולני בקרב מול חמאס בשג'אעיהנתניהו : " הפעולה בעזה עתירת סיכונים - אך הכרחית "
 על מנת לקדם את היוזמה ,  צפוי באן קי מון להגיע מחר לישראל ,  זאת לאחר שנפגש אתמול עם יו"ר הרשות הפלסטינית ,  אבו מאזן ,  ועם אמיר קטאר ,  חמד בן חליפה השני .  המזכ"ל יגיע היום לקהיר וייפגש עם נשיא מצרים ,  עבד אל-פתח א-סיסי ,  במקביל להגעתו של שר החוץ האמריקני ,  ג'ון קרי ,  למקום . " ארצות הברית ושותפותיה בעולם מודאגות מהאפשרות של הסלמה נוספת ומאובדן חיי חפים מפשע ",  אמרה היום דוברת מחלקת המדינה ,  ג'ן סאקי . " אנחנו מאמינים כי יש להחיל הפסקת אש בהקדם האפשרי  כזו שתשחזר את הבנות נובמבר 2012 ".  היא הוסיפה כי  " ג'ון קרי פועל על מנת לקדם את היוזמה המצרית להשגת ההבנות האלה ,  והוא יגיע לאזור לשם כך ".  
בתוך כך ,  המשלחת הירדנית לאו"ם זימנה בשם מדינות הליגה הערבית כינוס חירום של מועצת הביטחון על מנת לדון בלחימה ברצועת עזה .  שגריר ישראל באו"ם ,  רון פרושאור ,  הבהיר בפתח הישיבה כי השמועות על חייל ישראלי חטוף ברצועת עזה הן שקריות . " אין חייל ישראלי חטוף ",  אמר פרושאור לכתבים במקום .
 עם זאת ,  מדובר צה"ל נמסר כי הנושא עדיין בבדיקה .  אתמול ,  הכחיש גורם צבאי את השמועות שנפוצו על אירוע שבו נחטף לכאורה חייל צה"ל .  הגורם הביע צער על גל השמועות שמלווה את הפעילות המבצעית של צה"ל .  לדבריו ,  הדבר מפריע בשעות אלה למאמץ המבצעי .
 פרושאור התייחס בדבריו גם למבצע  " צוק איתן "  ולפעולות צה"ל ברצועת עזה ,  והבהיר כי המבצע יימשך  " עד שיהיה שקט בישראל ".  לדבריו , " אם יהיה שקט בישראל ,  יהיה שקט בעזה ".  השגריר ציין כי ישראל הסכימה להפסקת אש שלוש פעמים במהלך סבב הלחימה האחרון ,  אולם חמאס סירב לה .  
הוא הוסיף כי  " לחמאס הייתה הזדמנות לבנות מחדש את רצועת עזה לאחר ההתנתקות ",  אולם הארגון פנה להתחמשות .  פרושאור הבהיר : " אין לנו מלחמה נגד תושבי עזה ".  לטענתו , " כשאנחנו מממשים את זכותנו להגנה עצמית אנו מקבלים גינויים .  אז איך אנחנו אמורים לעשות את זה ?  ". 
השגריר הפלסטיני באו"ם ,  ריאד מנסור ,  שנשא דברים לפני השגריר הישראלי ,  קרא למועצת הביטחון ולאו"ם לסייע בסיום האלימות ,  והבהיר כי לטענתו הדרך היחידה להפסיק את מעגל האלימות היא הסרת המצור על רצועת עזה .  כמו כן ,  נשאל מנסור אם הרשות הפלסטינית שוקלת לבקש לפנות לבית הדין הבינלאומי ,  וענה : " הנושא נמצא בבחינה ".  
הצעת ההחלטה שצפויה להגיש ירדן למועצת הביטחון במהלך הישיבה הגיעה לידי סוכנות הידיעות אי-פי ,  ותכלול הבעת  " דאגה חמורה "  בנוגע למספר הרב של אזרחים הרוגים ברצועת עזה ,  בהם ילדים .  כמו כן ,  תקרא הצעת ההחלטה להפסקת אש מידית .  ההצעה מתייחסת גם לדרישה ל"נסיגה של כוחות הכיבוש הישראליים מרצועת עזה ". 
ביום שבת ,  נערך דיון חירום נוספת של מועצת הביטחון של האו"ם בנוגע למבצע  " צוק איתן ",  גם אז לבקשת המשלחת הירדנית .  תת-מזכ"ל האום ,  ג'פרי פלטמן ,  הביע בדיון תקווה שהצדדים ישימו קץ למעשי האלימות ,  בהתאם להחלטות המועצה .  חברי המועצה הכירו בזכותה של ישראל להגן על עצמה ,  אך הדגישו כי על התגובה להיות מידתית ,  ולהימנע מפגיעה באזרחים .  
כבר בשבוע שעבר הציע יו"ר הרשות הפלסטינית ,  אבו מאזן ,  למצרים לפתוח את מעבר רפיח בפיקוח מנגנוני הביטחון של הרשות .  זאת משום שמבחינת חמאס ,  אחת הדרישות העיקריות לעצירת הלחימה טמונה בפתיחה המעבר ,  המקשר את הרצועה עם מצרים .  מקורות ישראלים אמרו אז לוואלה !  חדשות כי ירושלים לא תתנגד לפתיחת המעבר .
 ראש הממשלה ,  בנימין נתניהו ,  ונשיא ארצות הברית ,  ברק אובמה ,  שוחחו אתמול בטלפון על המצב ברצועת עזה .  בשיחתם ,  השנייה בארבעת הימים האחרונים ,  שב אובמה וגינה את התקפות חמאס נגד ישראל ואמר שוב כי לישראל הזכות להגן על עצמה .  כמו כן ,  הביע נשיא ארצות הברית את חששו מהמספר ההולך וגובר של נפגעים וממספר ההרוגים מקרב חיילי צה"ל ומקרב האזרחים הפלסטינים .  לפיכך ,  אמר אובמה לראש הממשלה נתניהו כי קרי יגיע לקהיר על מנת להשיג הפסקת אש מידית על בסיס הבנות  " עמוד ענן ".  אובמה הדגיש כי ארצות הברית תפעל בשיתוף פעולה הדוק עם ישראל ועם מדינות נוספות באזור,כדי ליישם את הפסקת האש ולהגן על האזרחים בעזה ובישראל .
  ( עדכון ראשון :  3:10 )  

יוזמת האו"ם :  פתיחת מעבר רפיח והקלה בהעברת סחורות
מזכ"ל האו"ם יגיע למצרים יחד עם ג'ון קרי כדי לדון עם הנשיא א-סיסי ביוזמה החדשה להפסקת האש .  בפתח דיון חירום של מועצת הביטחון ,  הבהיר שגריר ישראל באו"ם : " אין חייל חטוף "
 
