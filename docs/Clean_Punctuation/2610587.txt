כץ על ניצחון הליכוד : " זה לא ההישג ששאפנו לו "
 השר כץ הסביר בערוץ 2 את הסיבה למספר המנדטים המאכזב שקיבל הליכוד : " הציבור ראה שנתניהו בלאו הכי יהיה ראש ממשלה ".  על המגעים : " שואפים לכמה שיותר מפלגות בממשלה "
 שר התחבורה ,  ישראל כץ ,  התייחס הערב  ( שבת )  לתוצאות הבחירות ואמר כי  " ההישג הוא לא ההישג ששאפנו לו ".  השר כץ הסביר בראיון לתכנית  " פגוש את העיתונות "  בערוץ 2 כי ראש הממשלה ,  בנימין נתניהו ,  שאף לא רק לזכות בקדנציה נוספת ,  אלא גם ב-40 מנדטים למפלגתו . " בניתוח של ארבעה ימים לאחר הבחירות ,  הציבור ראה שנתניהו בלאו הכי יהיה ראש ממשלה ",  הסביר כץ את העובדה שנפילת מפלגת השלטון לעומת הסקרים הראשונים .  לדבריו , " רצינו יותר מנדטים .  הציבור ראה את נתניהו כראש ממשלה בדברים הגדולים ,  בביטחון ובחוץ ,  ובסדר היום הפנימי הוא רצה לשים דגש אחר ".  
השר כץ הדגיש כי מתחילת מערכת הבחירות ועד סופה היה ברור לכולם שנתניהו הולך לכהונה שלישית . " הליכוד ניצח בזה שכל סיעה בכנסת הייתה מוכנה היום להתחלף עם הליכוד-ביתנו ועם נתניהו ",  אמר . " למעלה מ-80 חברי כנסת שמיוצגים בכנסת החדשה נמנים על סיעות שבצורה כזו או אחרת הבהירו שנתניהו הולך להיות ראש הממשלה ".  הוא התייחס לתהליך הרכבת הממשלה הבאה ואמר כי  " השאיפה שלנו היא שכמה שיותר מפלגות יהיו בממשלה .  שתהיה ממשלה רחבה שתוכל לפעול בחופש פעולה ".  
לאחר הבחירות אמרו גורמים בליכוד כי  " הכישלון של קמפיין הבחירות גובה מחיר .  יהיה משא ומתן בעייתי שישלמו עליו גם האחראים לקמפיין ".  נתניהו שוחח בימים האחרונים עם ראשי המפלגות השונות והזמין אותם לשוחח על האפשרות של הצטרפות לממשלה .  יו"ר מפלגת העבודה ,  שלי יחימוביץ' ,  הודתה לנתניהו על ההצעה ,  אך השיבה בשלילה . " בכוונתנו להיות אופוזיציה חריפה וקשה לצעדים שאתה מתכוון לעשות ",  אמרה לו .  
ביום חמישי נועד נתניהו במעונו הרשמי בירושלים עם יו"ר מפלגת יש עתיד יאיר לפיד .  הליכוד ביתנו ויש עתיד מסרו כי הפגישה נמשכה שעתיים וחצי והתנהלה  " באווירה טובה מאוד ".  עוד נמסר כי השניים דנו באתגרים שעומדים בפני המדינה ובדרכים להתמודד איתם וקבעו להיפגש שוב בקרוב .  מאוחר יותר כתב לפיד לתומכיו , " אני נמצא עכשיו בתחילתו של משא ומתן שעומד להיות לא פשוט ,  אבל אני כבר יכול לומר לכם שהוא מורכב בעיקר משמועות ,  וספקולציות ,  וכמויות אינסופיות של מלל ". 
נתניהו שוחח גם עם יו"ר הבית היהודי ,  נפתלי בנט ,  בעניין . " ראש הממשלה מנסה להוריד את בנט על הברכיים ומתנהג בצורה לא מכבדת ",  אמרו גורמים בבית היהודי .  חלקם טוענים כי נתניהו  " נוקם "  בבית היהודי על כך שהרשימה זכתה במרבית הקולות בקרב המתנחלים ,  ואילו גורמים אחרים במפלגה הדתית-לאומית תולים את התנהגותו של נתניהו במשקעים האישיים שהיו בינו לבין בנט .  
לקריאה נוספתמשחק הרכבת הקואליציה :  ארבעה תרחישים אפשרייםהליכוד נאבק להרכיב ממשלה :  כישלון הקמפיין גובה מחיריחימוביץ סירבה להיכנס לממשלה :  הציבור החליט 

כץ על ניצחון הליכוד : " זה לא ההישג ששאפנו לו "
 השר כץ הסביר בערוץ 2 את הסיבה למספר המנדטים המאכזב שקיבל הליכוד : " הציבור ראה שנתניהו בלאו הכי יהיה ראש ממשלה ".  על המגעים : " שואפים לכמה שיותר מפלגות בממשלה "
 
