נתניהו הזהיר את סיסי : " אבו מאזן יביא לפיצוץ שאף אחד לא רוצה "
 גורם מדיני בכיר אמר כי ראש הממשלה ביקש מנשיא מצרים ללחוץ על אבו מאזן שיסיר את הסנקציות מרצועת עזה .  לפי הגורם ,  נתניהו אמר כי  " אבו מאזן הכניס את מכת הסיום "  לתושבי עזה . " הם חיים על פירורים ,  והוא לקח להם את הפירורים "
 ראש הממשלה בנימין נתניהו אמר אתמול  ( שישי )  כי  " אנו ערוכים לכל תרחיש "  בגבול רצועת עזה ,  מול הערכות כי חמאס מחפש ליזום עימות עם ישראל .  בתוך כך ,  המתיחות בעזה והחשש מהסלמה תפסו מקום בולט בפגישת נתניהו עם נשיא מצרים א סיסי השבוע בשולי עצרת האו"ם .  לדברי גורם מדיני בכיר ,  נתניהו ביקש מא-סיסי ללחוץ על אבו מאזן להסיר את הסנקציות על רצועת עזה ,  וביקש כי  " יפסיק לחמוק ,  כי זה יביא להתפוצצות שאף אחד לא רוצה ". 
הוא הוסיף כי  " ברור שחמאס יצר את הבעיה הראשונה ברצועה ,  אבל אבו מאזן הכניס את מכת הסיום ,  המשבר בעזה נובע מזה שאין שם כלכלת שוק ומנהל תקין .  70 אחוז מהכסף הולך למכונת המלחמה .  הם חיים על פירורים ,  הם חיים על פירורים .  והוא בא ולקח את הפירורים  ( אבו מאזן )  ". 
עוד בוואלה !  NEWS:בכיר בחמאס באיום לאבו מאזן : " היזהר מכל פעולה חדשה נגד עזה"צה"ל תקף בצפון הרצועה ;  שבעה פלסטינים נהרגו בהפגנות בגבולאלפים יצאו להפגין בעזה אחרי נאום אבו מאזן : " לא מייצג אותי "  
מצה"ל נמסר כי אתמול השתתפו בהפרות סדר בגבול רצועת עזה כ-20,000 מפגינים  " שנהגו באלימות קשה .  המתפרעים חיבלו בתשתיות ,  ניסו לפרוץ את גדר המערכת במספר מוקדם והשליכו יותר ממאה מטענים מאולתרים ורימוני נפץ לעבר לוחמי צה"ל וגדר המערכת ". 
היום הזהיר בכיר חמאס וחבר הלשכה המדינית של הארגון ,  חליל אל-חיה ,  את יו"ר הרשות הפלסטינית אבו מאזן מ"כל פעילות חדשה נגד רצועת עזה ".  בריאיון לעיתון  " פלסטין "  הוא אמר כי על אבו מאזן  " לשאת באחריות "  והוסיף כי  " העם הפלסטיני וחמאס מוכנים להגיב כדי להגן על זכויותיו ועל יכולת ההתנגדות שלו ". 
ההצהרות מגיעות על רקע המשבר בין חמאס לבין הרשות הפלסטינית וכישלון מאמצי הפיוס ביניהם .  ביום חמישי ,  אחרי נאומו של אבו מאזן בעצרת האו"ם ,  גינו בחמאס את התעלמותו מצעדות השיבה ואת אמירותיו כי הוא לא יקבל דבר פרט ל"חוק אחד ,  רשות אחת ,  שלטון ונשק לגיטימי אחד ולא מדינות מליציות "  ברצועת עזה .  
בארגון אמרו כי דבריו כ"מתן אור ירוק להמשך הפשעים של הכיבוש "  והאשימו אותו ב"דקירת סכין בגב העם הפלסטיני "  וב"מתן פרס חינם לכיבוש ".  במקביל ,  בכלי תקשורת פלסטיניים דווח על כל מעצרים של כ-100 פעילי חמאס על ידי הרשות הפלסטינית בגדה המערבית .  באתר  " אל חאליג' אונליין "  דווח כי המעצרים בוצעו בעקבות מידע מודיעיני על כך שתכננו להגיע למוקטעה שברמאללה כדי למחות נגד אבו מאזן ומדיניותיו .  

נתניהו הזהיר את סיסי : " אבו מאזן יביא לפיצוץ שאף אחד לא רוצה "
 גורם מדיני בכיר אמר כי ראש הממשלה ביקש מנשיא מצרים ללחוץ על אבו מאזן שיסיר את הסנקציות מרצועת עזה .  לפי הגורם ,  נתניהו אמר כי  " אבו מאזן הכניס את מכת הסיום "  לתושבי עזה . " הם חיים על פירורים ,  והוא לקח להם את הפירורים "
 
