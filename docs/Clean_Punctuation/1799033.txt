מבקר המדינה לרה"מ :  מצוקת האשפוז - סכנת מוות
במכתב ששלח לראש הממשלה ,  מציין מבקר המדינה כי יש לפעול מיידית לתגבור הרופאים והאחיות . " אם מצוקת האשפוז לא תטופל מיד - יש סכנה ממשית לגידול בשיעורי התמותה "
" אם נושא מצוקת האשפוז לא יעלה לראש סדר העדיפויות של מדינת ישראל ויטופל מיד ,  ראשית כל בתגבור של רופאים ואחיות - יידרדר המצב ,  ויש סכנה ממשית לגידול בשיעורי התמותה "  - כך מתריע מבקר המדינה ,  השופט בדימוס מיכה לינדשטראוס במכתב שהעביר בימים האחרונים אל ראש הממשלה בנימין נתניהו .  
לינדנשטראוס שיגר לנתניהו ,  המחזיק בתיק הבריאות ,  מכתב המתייחס לדו"ח שגיבש על מצוקת האשפוז .  המבקר ציין כי  " שיעור התפוסה כיום במחלקות הפנימיות גבוה מ-150% - שיעור בלתי נסבל .  במצב העניינים הנוכחי מצוקת האשפוז רק תגבר ".  
המבקר קרא  " לעדכן את שיטת התקינה המיושנת של הרופאים ,  להגביר הכשרה של אחיות ,  לשפר ולייעל חדרי מיון ,  וכן לשקול הרחבת פטור מתשלום עבור תרופות לקשישים ומעוטי הכנסה ". 

מבקר המדינה לרה"מ :  מצוקת האשפוז - סכנת מוות
במכתב ששלח לראש הממשלה ,  מציין מבקר המדינה כי יש לפעול מיידית לתגבור הרופאים והאחיות . " אם מצוקת האשפוז לא תטופל מיד - יש סכנה ממשית לגידול בשיעורי התמותה "
 
