גנץ במתקפה נגד נתניהו :  בגין היה מתבייש בו ,  כהנא היה גאה בו
יו"ר כחול לבן תקף את נתניהו על רקע החלטת היועמ"ש לקיים את השימוע בעניינו ביולי ,  ואמר כי בראש סדר יומו עומדת הישרדותו . " תדע כל אם עברייה שסמוטריץ' לא יהיה שר חינוך ,  ושבבתי הספר לא יחנכו כי מצעדי גאווה הם מצעדי בהמות ".  אשכנזי : " מעשי נתניהו מסוכנים לישראל "
 יו"ר בני גנץ תקף בחריפות הערב  ( שני )  את ראש הממשלה נתניהו ,  זאת לאחר שהיועץ המשפטי לממשלה אביחי מנדבלבליט אמר כי יקיים את השימוע בעניין כתב החשדות נגדו במהלך חודש יולי . " הודעת היועמ"ש ממחישה שאנחנו לא יכולים להרשות לעצמנו ראש ממשלה של חצי משרה ,  ראש ממשלה חצי ישר ",  אמר גנץ בכנס בחירות בבאר שבע . " נתניהו עייף ושחוק וסדר היום שלו נע על פי מטרה אחת - לשרוד .  טוב יעשה אם יתפטר ". 
גנץ טען כי בלב סדר יומה של ישראל צריכות לעמוד בעיית הביטחון בדרום ויוקר המחייה ,  בעוד שאת סדר יומו של נתניהו מובילים החשדות נגדו . " נתניהו עסוק באינסטגרם של רותם סלע ",  אמר . " סדר היום שלו הוא שנתניהו הוא לפני הכול ,  סדר היום של כחול לבן הוא ישראל לפני הכול ". 
בחירות 2019 - סיקור מיוחד בוואלה !  NEWS:יאיר נתניהו יצא נגד ריבלין ;  בכחול לבן תקפו את רה"מ :  שלוט בפיותגובה לפייגלין ?  נתניהו על לגליזציה של קנאביס :  ייבדק ,  תשובה בקרובמי לפתקי הקלפי - ומי למבחן בג"ץ :  מה באמת קובעת ועדת הבחירות ?  
הוא אף תקף את נתניהו על שעמד מאחורי איחוד מפלגות הימין ,  בהן גם עוצמה יהודית ,  כדי למנוע אובדן קולות לגוש הימין . " בגין לא היה מאפשר לסמוטריץ' ובן גביר להניח את כף רגלם בחדר ישיבות הממשלה ",  אמר . " הוא לא היה מעלה בדעתו לשסע ישראלים בישראלים .  הוא לא היה מעלה בדעתו לקבל מתנות וסיגרים במאות אלפי שקלים .  תדע כל אם עבריה שסמוטריץ לא יהיה שר החינוך .  תדע כל אם עבריה שבבתי הספר לא ילמדו את ילדינו שמצעד הגאווה זה מצעד בהמות .  תדע כל אם עבריה שהילדים שלנו לא יתחנכו בדרכי בן גביר תלמידו של גולדשטיין ואת השופטים לא ימנה ברוך מרזל תלמידו של כהנא ".  
" בגין היה מתבייש בנתניהו ",  הוסיף . " ז'בוטינסקי היה מתבייש בנתניהו .  שמיר היה מתבייש בנתניהו .  וכהנא היה גאה בנתניהו .  נתניהו עסוק בלהיות קורבן ".  
גם שותפו להנהגת כחול לבן יאיר לפיד ,  התייחס לסוגיית השתלבותם העתידית של אנשי איחוד מפלגות הימין . " נותנים לגזענים להיכנס לממשלה ,  לכנסת ,  להנהגה ,  ובתמורה נתניהו מקבל חסינות מפני השחיתות .  אנחנו לא ניתן לזה לקרות ",  אמר לפיד . " אנחנו צריכים להחזיר למדינת ישראל את היכולת לחיות לעבוד יחד מתוך תחושה עמוקה של גורל משותף .  ראיתי את הסרטון המביש הזה שנתניהו הוציא שבו משתמשים בבית עלמין צבאי בשביל לפרסם אותו בבחירות .  אני כל שנה הולך מטעם הכנסת לבית העלמין הצבאי .  על אף קבר לא כתוב ימני ,  שמאלני ,  אשכנזי ,  מזרחי או מרכז או פריפריה .  קבורים שם אנשים שהקריבו את חייהם למען הרעיון של ערבות הדדית ,  וכחול לבן הוקמה בשמו של הרעיון הזה של הערבות ההדדית ".  
במקביל לכנס שהתקיים בבאר שבע ,  מספר ארבע ברשימת כחול לבן לכנסת ,  הרמטכ"ל לשעבר גבי אשכנזי ,  נאם בכנס בחירות בראשון לציון .  בדומה לשותפיו ,  גם אשכנזי תקף את נתניהו וטען כי הוא  " בונה את מנהיגותו עלפילוג ושיסוי ",  וכי נתניהו עושה מאמצים לכך שבוחריו ישנאו את מתנגדיו . " זה מעשה מסוכן לעם ישראל ",  אמר אשכנזי . 
" בשנים האחרונות יש לנו ראש ממשלה שמעמיד את עצמו לפני טובת אזרחי ישראל.הוא עסוק בחקירות שלו ובעדי מדינה במקום להיות עסוק בכם ",  הוסיף אשכנזי . " נתניהו כרת ברית של קיצוניים .  הוא מתכוון לתת להם תיקים בכירים בממשלה שלו .  אתם מוכנים שמישהו מהם יהיה אחראי על החינוך של הילדים שלכם ?  ימנה שופטים במדינה שלכם ?  רבותיי ,  לא הכל פולטיקה ".  

גנץ במתקפה נגד נתניהו :  בגין היה מתבייש בו ,  כהנא היה גאה בו
יו"ר כחול לבן תקף את נתניהו על רקע החלטת היועמ"ש לקיים את השימוע בעניינו ביולי ,  ואמר כי בראש סדר יומו עומדת הישרדותו . " תדע כל אם עברייה שסמוטריץ' לא יהיה שר חינוך ,  ושבבתי הספר לא יחנכו כי מצעדי גאווה הם מצעדי בהמות ".  אשכנזי : " מעשי נתניהו מסוכנים לישראל "
 
