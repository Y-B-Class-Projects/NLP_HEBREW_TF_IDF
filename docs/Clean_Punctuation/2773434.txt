סקר :  62% מהציבור מרוצים מתפקודו של נתניהו במבצע
סקר שערך מכון גיאוקרטוגרפיה עבור וואלה !  חדשות מצא כי בניגוד למבצעים קודמים ,  רוב הישראלים סבורים שצה"ל היה ערוך ללחימה .  עם זאת ,  74% מאמינים שהמדינה הזניחה את עוטף עזה
יומיים לאחר ששככה האש בדרום והתושבים מתחילים לחזור לשגרה ,  סקר חדש בחן את עמדות הציבור בנוגע להיבטים שונים של מבצע  " צוק איתן "  ומצביע על שביעות רצון מאופן ניהול המבצע ,  אך לא מהיחס ליישובי עוטף עזה .  רוב הציבור סבור שצה"ל היה ערוך היטב למבצע ,  ורבים אינם מרוצים מההחלטה להפסיק את האש מבלי להכניע את חמאס .
 למרות העבודה שפוליטיקאים רבים העלו טענות נגד אופן ניהול המבצע בידי הממשלה או הצבא ,  הסקר ,  שערך מכון גיאוקרטוגרפיה עבור וואלה !  חדשות ,  מצא שיותר ממחצית מהישראלים  62%  חושבים שראש הממשלה בנימין נתניהו ניהל את המבצע בצורה טובה או טובה מאוד בזירה הפנים-ישראלית ובזירה הבינלאומית .  זאת חרף המתיחות עם הבית הלבן ,  שהלכה והעמיקה במהלך המבצע .  
מלחמה בדרום - כותרות אחרונות:מפקד בחמאס : " יש לנו עוד מנהרות ,  אפשר לחדור לישראל"ליברמן שוחח עם קרי : " ישראל מוכנה לכל אפשרות"יממה לפני פקיעת הפסקת האש - מצרים מקשה על חמאס 
רוב אלה שביקרו את הדרך שבה ניהל נתניהו את הלחימה נימקו את עמדתם בכך שהוא היסס והתנהל בצורה לא טובה מול הכנסת ,  הקבינט המדיני-ביטחוני והממשלה . " היה צריך להיכנס יותר חזק ",  טענו המבקרים ,  ו"הוא הסכים כל הזמן להפסקות אש ".  
נוסף על כך ,  יותר משני שלישים מהציבור סבורים שצה"ל היה ערוך כראוי ללחימה הן מבחינת ציוד ואספקה והן מבחינת רמת הביצועים של הכוחות בשטח ..  זאת בניגוד לביקורת שנשמעה בזמן מלחמת לבנון השנייה על מחסור בציוד ועל הערכות גרועה למערכה .
 בנוגע להפסקת האש עם חמאס ,  מצא הסקר כי החלטות הקבינט לא תואמות את רחשי הציבור :  46% היו רוצים לראות את חמאס מוחלש גם במחיר של המשך הפעילות ברצועה .  36% בלבד מהמשיבים סברו כי יש לנהל משא ומתן דרך הרשות הפלסטינית ולא ישירות עם חמאס כדי לקבל ביטחונות לשקט בגבול תמורת עצירת הלחימה .  12% ענו כי הם מקווים שהמכה שניתנה לחמאס תבטיח שקט לזמן רב ,  עד הסבב הבא .  
כמו כן ,  כשלושה רבעים מהציבור - 74% - הסכימו במידה כזו או אחרת עם הטענה שהמדינה ,  כולל משרד הביטחון וצה"ל ,  הזניחו את יישובי עוטף עזה .  הביקורת עסקה בטענות שלא סופקה לתושבי עוטף עזה הגנה מלאה באמצעות מערכת  " כיפת ברזל ",  שלא הייתה היערכות להתמודד עם איום המנהרות ,  וכן שהחוסן של התושבים התקבל כמובן מאליו .
 הסקר נערך בקרב 565 בני אדם ובעל טווח שגיאה של כ-4% ורמת מובהקות של 95% 
עוד במהדורה :
 תוקף הפסקת האש פג מחר - החמאס מאיים לחדש הירי :  בעוד שהמשלחות של ישראל והפלסטינים מתדיינות בקהיר על הסכם קבע להפסקת האש ,  בחמאס מאיימים כי ברשותם מנהרות נוספות שצה"ל לא הצליח לגלות וכי הירי על ישראל יחודש מחר בבוקר .  שר החוץ ,  אביגדור ליברמן ,  אמר לשר החוץ האמריקני ,  ג'ון קרי ,  כי האיום הוא לא יותר מאשר ניסיון סחיטה של החמאס במסגרת המשא ומתן .  פרשן וואלה !  חדשות לענייני ערבים ,  אבי יששכרוף ,  מעריך כי בהעדר הישגים ,  חמאס עלול לממש את איומו .  
מבצע חופשה :  השבוע הבא הוא ההזדמנות האחרונה שלכם ליהנות מחו"ל בזול .  כבר באמצע אוגוסט המחירים מטפסים ,  ובראש השנה וסוכות - כבר מכפילים את עצמם .  בחברות התיירות נותרו עם מלאי חבילות לשבוע הקרוב ,  ולכן הספונטנים ירוויחו חופשה במחיר זול יותר מבשנה שעברה .  זיו ריינשטין עורך וואלה !  תיירות עם המחירים לכל מי שביטל ,  או עדיין לא יצא לחופשה .  
הגיבורים האלטרנטיביים של מבצע  " צוק איתן ":  הם אמנם לא נלחמו בשג'עיה וברפיח ,  לא הזיעו בתוך המדים ואכלו לוף מקופסא ,  אך לא יכלנו להתעלם מהאנשים שסיפקו את הרגעים הבלתי נשכחים של המבצע - מהערבית המושלמת של האלוף פולי מרדכי באל ג'אזירה ועד לשדר המצרי שפרגן לישראל .
 התחזית :  בשישי ושבת צפויה ירידה קלה בטמפרטורות ומזג האוויר יהיה נאה .  

סקר :  62% מהציבור מרוצים מתפקודו של נתניהו במבצע
סקר שערך מכון גיאוקרטוגרפיה עבור וואלה !  חדשות מצא כי בניגוד למבצעים קודמים ,  רוב הישראלים סבורים שצה"ל היה ערוך ללחימה .  עם זאת ,  74% מאמינים שהמדינה הזניחה את עוטף עזה

