נתניהו ללבני : " ייצגת רק את עצמך מול אבו מאזן "
 גורמים בלשכת ראש הממשלה מסרו כי נתניהו הבהיר לציפי לבני לפני פגישתה עם יו"ר הרשות הפלסטינית בלונדון כי הקבינט החליט לא לנהל מו"מ בשל הפיוס עם חמאס .  בלשכתה לא הגיבו
גורמים בלשכת ראש הממשלה אמרו אמש  ( שבת )  כי ראש הממשלה בנימין נתניהו הבהיר לשרה הממונה על המשא ומתן ציפי לבני ,  עוד טרם פגישתה עם יו"ר הרשות הפלסטינית אבו מאזן ביום חמישי בלונדון ,  כי בפגישה זו היא תייצג אך ורק את עצמה  ולא את ממשלת ישראל .  על פי הגורמים ,  נתניהו הבהיר לשרה לבני שעמדת ישראל ,  כפי שהוחלט פה אחד בקבינט ,  היא שממשלת ישראל לא תנהל משא ומתן עם ממשלה פלסטינית שמגובה בחמאס - ארגון טרור שמצהיר על כוונתו להשמיד את מדינת ישראל .
 עוד בוואלה !  חדשות:סיקרתי הפגנות ,  פגשתי חמושים בעזה .  דבר כזה עוד לא קרה לירקטת העתיד של צה"ל : " כוח אש לטווח דמיוני"שריפה ליד חוף בכינרת ;  מתרחצים ותושבים פונו
בלשכתה של שרת המשפטים סירבו הערב להגיב על הדברים .  עם זאת ,  גורמים מדיניים אמרו אמש לוואלה !  חדשות כי הפגישה בין לבני לאבו מאזן התקיימה בידיעתו של נתניהו - טענה שלא הוכחשה על ידי לשכת ראש הממשלה .  הפגישה בין לבני לאבו מאזן לא תוכננה מראש ,  וגובשה בהתראה קצרה אחרי שהתברר כי השניים שוהים בלונדון באותו זמן .  לבני הבהירה לאבו מאזן בפגישה כי ישראל לא תקיים משא ומתן עם חמאס .  
ביום חמישי האחרון נפגשה לבני עם אבו מאזן ודנה עמו בניסיון לחדש את המשא ומתן בין ישראל לפלסטינים ,  שהופסק לפני כשלושה שבועות .  השניים לא הגיעו להסכמות בנושא בפגישה ,  שהינה הראשונה בין שר ישראלי לאבו מאזן זה כמה חודשים .  הפגישה בין השניים התקיימה לאחר פגישות נפרדות שקיימו לבני ואבו מאזן עם שר החוץ האמריקני ג'ון קרי .  בפגישה אמרה לבני לאבו מאזן כי הסכם הפיוס בין פתח לחמאס פוגע בסיכוי לשלום .  דברים דומים אמר ראש הממשלה נתניהו ,  שהצהיר לפני פגישתו עם שר ההגנה האמריקני צ'אק הייגל כי  " הרשות הפלסטינית צריכה לבחור בין שלום עם חמאס לשלום עם ישראל ". 
 ( עדכון ראשון :  20:08 )  

נתניהו ללבני : " ייצגת רק את עצמך מול אבו מאזן "
 גורמים בלשכת ראש הממשלה מסרו כי נתניהו הבהיר לציפי לבני לפני פגישתה עם יו"ר הרשות הפלסטינית בלונדון כי הקבינט החליט לא לנהל מו"מ בשל הפיוס עם חמאס .  בלשכתה לא הגיבו

