בעולם מתכוננים :  מועצת הביטחון תצביע היום על הסכם הגרעין
אחרי ההצבעה ,  שצפויה לעבור ברוב קולות ,  יוסרו חלק מהסנקציות מעל איראן .  בישראל מתרכזים בקונגרס ובאירופה מתכננים את חידוש היחסים הכלכליים עם טהראן .  שר ההגנה האמריקני נחת בישראל : " ההסכם לא מונע את האופציה הצבאית "
 הסכם הגרעין עם איראן יהפוך היום  ( שני )  מחזון למציאות ,  כאשר מועצת הביטחון של האו"ם תצביע עליו .  ההצבעה צפויה להתקיים בשעה 16:00  ( שעון ישראל )  ,  מיד עם פתיחת סדר היום במטה האו"ם בניו יורק .  כל חמש החברות הקבועות במועצה  ארצות הברית ,  רוסיה ,  סין ,  צרפת ובריטניה ,  שהן גם אלו שחתמו על ההסכם יחד עם גרמניה - צפויות להצביע בעד ההסכם ,  וכך גם רוב החברות האחרות .  טרם ברור כיצד תצביע ירדן ,  המדינה הערבית היחידה החברה כיום במועצה .  
בעקבות ההצבעה ,  יוסרו באופן רשמי רוב הסנקציות הבינלאומיות מעל איראן ,  אם כי הצעד ייצא לפועל רק בעוד כמה חודשים ,  לאחר שהסוכנות הבינלאומית לאנרגיה אטומית  ( סבא"א )  תדווח כי איראן אכן עומדת במחויבויות הראשוניות שלה במסגרת ההסכם .  הסרת הסנקציות על ידי האו"ם תפתח את הדלת לכלל מדינות העולם להסיר את הסנקציות שלהן מעל איראן ,  החל מרוסיה וסין ,  דרך האיחוד האירופי ועד למדינות חשובות באסיה כמו הודו ויפן .
 הסכם היסטורי עם איראן || סיקור מיוחד בוואלה ! NEWS:קרטר נחת בישראל : " הסכם הגרעין מאפשר לשמור האפשרות הצבאית"החרם על איראן כבר נסדק :  משלחת כלכלית מגרמניה הגיעה למדינהקרי על הסכם הגרעין : " עסקה טובה יותר ?  זו פנטזיה "  
גם הממשל האמריקני יוכל להסיר מעל איראן סנקציות שהוטלו עליה מתוקף  " צו נשיאותי ",  אם כי סנקציות שהוטלו על איראן מתוקף חקיקה בקונגרס ,  יישארו על כנן עד שהקונגרס האמריקני יחליט אחרת .  ההצבעה בקונגרס תתקיים רק בתום פגרת הקיץ ,  בעוד כחודשיים .  
הממשל האמריקני צפוי לטעון בפני חברי הקונגרס כי הסרת הסנקציות הבינלאומיות עלולה לגרום לכך שאיראן תהנה מרווח כלכלי אדיר מבלי להגביל את תכנית הגרעין שלה .  זאת ,  אם ארצות הברית לא תסיר את הסנקציות שלה כפי שמחייב ההסכם ,  ואז מדינות אחרות בעולם יסירו את הסנקציות שלהן מעל איראן באופן חד-צדדי - ואילו איראן תוכל לטעון שארצות הברית הפרה את ההסכם .  
בירושלים מבינים היטב כי אין כל סיכוי לשנות את תוצאות ההצבעה שתיערך היום ,  ולכן לא ניסו כלל לפעול בנושא .  שגריר ישראל באו"ם ,  רון פרושאור ,  צפוי לשאת נאום מתוקשר בתום ההצבעה שבו יתקוף את ה"טעות ההיסטורית "  של המעצמות ,  וגם ראש הממשלה בנימין נתניהו ודאי יתייחס בשעות הערב לתוצאה שתתקבל .  בפועל ,  ישראל מרכזת את מאמציה כעת אל מול הקונגרס האמריקני ואינה מנסה כלל להשפיע על מה שיקרה בין כתלי מטה האו"ם בניו יורק .  
במקביל להצבעה ,  מדינות אירופה כבר מתכוננות לחידוש היחסים הכלכליים עם איראן ,  שצפוי להניב להן רווחים בהיקף של מיליארדי אירו .  אמש ביקר בטהראן שר הכלכלה הגרמני ,  ביקור ראשון של שר אירופאי במדינה מאז נחתם הסכם הגרעין בשבוע שעבר .  השר סיגמאר גבריאל ,  שמכהן גם בתפקיד סגנה של הקנצלרית אנגלה מרקל ,  הגיע לטהראן כדי להניח את התשתית לחידוש היחסים הכלכליים בין המדינות .  בשבוע הבא אף צפויה לבקר באיראן משלחת ראשונה ,  אחת מיני רבות ,  של בכירי התעשייה הגרמנית .  
השר גבריאל הפתיע את מארחיו האיראנים כאשר  " נזף "  בהם על כך שהם מסרבים להכיר בישראל .  הוא אמר כי עבור גרמניה , " אי קבלת זכותה של ישראל להתקיים היא דבר בלתי מקובל ".  הוא הוסיף כי לטווח הארוך ,  עמדותיה של איראן כלפי ישראל ימנעו ממנה לפתח קשרים כלכליים טובים עם גרמניה ,  והציע לעשות את הבלתי ייאמן ולתווך בין ישראל לאיראן כדי לסיים את הסכסוך ביניהן .  
ראש לשכות המסחר של גרמניה ,  שהתלווה לשר בביקורו ,  אמר כי הביקור הנו  " סימן מעודד "  עבור חברות גרמניות שמעוניינות להיכנס לשוק האיראני עם הסרת הסנקציות .  בישראל מבינים היטב כי אחרי הביקור של השר הגרמני ,  יהיו עוד ביקורים רבים של דיפלומטים ומשלחות עסקיות באיראן .  לא בטוח שהבאים בתור יטרחו לעשות את מה שעשה השר הגרמני בנושא יחסה של איראן לישראל .  
בתוך כך ,  נחת הלילה בנמל התעופה בן גוריון שר ההגנה של ארצות הברית אשטון קרטר .  קרטר ,  שייפגש היום עם שר הביטחון משה יעלון ומחר עם ראש הממשלה ,  הגיע לישראל כחלק ממסע שכנועים ברחבי המזרח התיכון ,  שבמהלכו יבקר גם בערב הסעודית ,  שכמו ישראל ,  מטילה ספק רב בהצלחת הסכם . " אחת הסיבות לכך שעסקת הגרעין היא טובה ,  היא שהיא לא מונעת את האופציה הצבאית ",  אמר קרטר עם נחיתתו .  לדבריו ,  צבא ארצות הברית  " משמר ומשפר "  את יכולות התקיפה הצבאית במקרה שאיראן תפר את תנאי ההסכם .  

בעולם מתכוננים :  מועצת הביטחון תצביע היום על הסכם הגרעין
אחרי ההצבעה ,  שצפויה לעבור ברוב קולות ,  יוסרו חלק מהסנקציות מעל איראן .  בישראל מתרכזים בקונגרס ובאירופה מתכננים את חידוש היחסים הכלכליים עם טהראן .  שר ההגנה האמריקני נחת בישראל : " ההסכם לא מונע את האופציה הצבאית "
 
