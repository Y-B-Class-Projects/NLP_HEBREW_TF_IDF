גלעד שליט חזר הביתה :  מה לומדים מסערת הביבי-גמפ ? 
ב"הארי פוטר ",  עם גביע אירופה בכדורסל ועוד :  תמונתו של ביבי משקיף על החיבוק בין גלעד לנעם שליט הציתה את הדמיון של הרשת .  אבל למה בעצם ? 
צלם לשכת ראש הממשלה שהנציח את החיבוק בין גלעד שליט לנעם שליט היה ככל הנראה מרוכז ברגע המרגש ,  אבל מבלי לשים לב ,  הנציח את תופעת הרשת הבולטת של היומיים האחרונים ,  פחות או יותר מאז נכנס גלעד שליט בשערי ביתו במצפה הילה .  שם ,  בתמונה המפורסמת שהודפסה ,  שודרה והועלתה מאות פעמים ,  מציץ ראש הממשלה בנימין נתניהו .  ה"הצצה "  הזו ,  שכונתה לרוב  " ביבי-גמפ "  על שם פורסט גאמפ ,  הדמות הקולנועית המיתולוגית שגילם טום הנקס ושהגיעה לכל אירוע היסטורי בארה"ב של אמצע המאה הקודמת ,  הניעה את התהליך .  התמונה והחיוך של ראש הממשלה שליווה אותה היו הניצוץ וברשת ,  כדי להדליק בערה - כל מה שאתה צריך הוא ניצוץ .
 לאן בנימין נתניהו לא הגיע במסע הזה ?  הוא היה בפוסטר של  " הארי פוטר ",  זכה עם מכבי תל אביב בגביע אירופה בכדורסל ,  סעד בסעודה האחרונה ,  שובץ בהר ראשמור לנשיאים אמריקאיים דגולים ,  הגיח ב"צ'רלי וחצי "  ובאחת התמונות המקוריות יותר שעיבד אלכס פולונסקי ,  צפה בראשו הנערף של נד סטארק מ"משחקי הכס ".  
מכירים תמונות ביבי-גמפ מעניינות ?  שתפו אותנו בפייסבוק
אפשר לחלק את העיבודים האלו  ( "מימ "  כפי שהם מכונים )  לשני חלקים :  ישנם את אלו שמשתמשים בהזדמנות כדי לשחק בפוטושפ עם תמונות מפורסמות כי זה נחמד ומשעשע ,  וישנן תמונות ביקורתיות יותר ,  כמו זו שמחליפה את נתניהו עם שליט בתמונת החיבוק המקורית וגם זו שמשבצת את נתניהו בסרט  " מבצע יהונתן ".  המשותף לכולן הוא הביקורת המרומזת יותר או פחות על מעורבות היתר של נתניהו והטקסיות המוגזמת שרבים טוענים לה ביום שובו של שליט .
 תמונות ה"מימ "  הם למעשה המחאה גם נגד נאומו של נתניהו לאחר שובו של שליט וכן העובדה שהחייל השבוי פגש את ראש הממשלה לפני שפגש את הוריו .  הביקורות האלו נותרו בשקט יחסית נוכח התמונות המרגשות של שליט השב הביתה והאווירה הממלכתית שלבש הסיקור התקשורתי לאותו היום .  כמו כן ,  לביקורת זו ענו רבים כי נתניהו ראוי להיות זה שמקבל את פני גלעד שליט שכן בסופו של דבר ,  הוא אחראי לעסקה להשבתו לאחר למעלה מחמש שנים של משא ומתן עקר .  אבל הרשת ,  כמו הרשת ,  הגיבה בתנאים שלה והשתמשה בכלי פשוט כמו המימ כדי להעביר ביקורת ובעיבודים המוצלחים יותר - גם בצורה משעשעת .
 לא כולם קיבלו היטב את האפקט שיצר טרנד ה"ביבי-גמפ ":  רבים הגיבו בזעם בפייסבוק וטענו כי התמונות מוזילות את המעמד וכי מי שייפגע ממנה הוא שליט עצמו .  זהו דיון ציבורי מעניין על הומור בימים של לכידות וממלכתיות שקשה לזכור כמוהם בישראל ,  בוודאי מאז ההתנתקות ומלחמת לבנון השנייה .  עם זאת ,  נראה שאין באמת שום דבר מזיק בתמונות האלה ,  שבסך הכל מנציחות רגע חד-פעמי באופן מקורי ואחר ובימים כל כך טעוני אמוציות ,  גם זו דרך להתמודד עם ההיסטוריה .  
עוד תמונות  " ביבי-גמפ "  מעניינותגלעד שליט חזר הביתה :  יונית לוי סיקרה זאת טוב מכולם

גלעד שליט חזר הביתה :  מה לומדים מסערת הביבי-גמפ ? 
ב"הארי פוטר ",  עם גביע אירופה בכדורסל ועוד :  תמונתו של ביבי משקיף על החיבוק בין גלעד לנעם שליט הציתה את הדמיון של הרשת .  אבל למה בעצם ? 

