 " נתניהו התנצל על הסרטון שהשווה בין עובדי מדינה לחמאס "
 יו"ר ועד עובדי רשות שדות התעופה נפגש היום עם ראש הממשלה וסיפר לו כי  " העובדים פגועים והם הולכים עם הראש למטה "  מאז שחרר הליכוד את הסרטון .  לדבריו ,  נתניהו לקח אחריות אישית
ראש הממשלה בנימין נתניהו התנצל היום  ( שני )  בפני יו"ר ועד עובדי רשות שדות התעופה ,  פנחס עידן  כך סיפר עידן לוואלה חדשות . " הייתה פגישה ,  ראש הממשלה לקח את האחריות על עצמו והודיע שמורידים את הסרטון ". 
נגנז סרטון של הליכוד שהשווה בין עובדי נמל לפעילי חמאס 
" אמרתי לו שלהשוות אותנו ,  את העובדים ואת ועדי העובדים לאנשי חמאס ,  זה היה משפיל ",  הוסיף עידן . " יש לנו אלף עובדים בחטיבת הביטחון ,  שכולם יוצאי יחידות מובחרות וקרביות .  מלח הארץ .  מישהו שאל כמה מהם השתתפו במלחמה נגד חמאס ?  הם צריכים להסתובב עכשיו עם הרגשה שראש הממשלה משווה אותם לאנשי חמאס ?  העובדים פגועים והם הולכים עם הראש למטה ",  אמר .  
לדברי עידן , " ראש הממשלה הבין את גודל הטעות .  הוא אמר שנפלה טעות בהכנת הסרטון ובהצגתו והתחייב להסיר את הסרטון מיידית .  אמרתי לו שהעובדים נפגעו מההשוואה הזו והוא הבין אותנו ".  
ביום חמישי האחרון פרסמה מפלגת הליכוד סרטון תעמולה שנוי במחלוקת של  " אנשים שהתאכזבו "  מנתניהו ,  שמטרתו להראות את ההישגים של הממשלה בצורה הומוריסטית .  הווידאו ,  שמציג בצורה סרקסטית כיצד ראש הממשלה פגע בציבורים שונים ,  מציג בכפיפה אחת שחקנים המדמים אזרחים ושחקן שמחופש לאיש חמאס .  הדבר עורר זעם גדול שהופנה לעבר מפלגת השלטון ,  וזו החליטה לגנוז אותו .
 בסרטון  " קבוצת תמיכה "  מופיעים בין היתר עובדי נמל ורשות השידור יחד עם  " פעיל "  חמאס ,  כאשר כל אחד מהם מתלונן על האופן בו נתניהו פגע בו לכאורה . " עובד הנמל "  מתלונן : " היינו רגילים לעבוד שלוש שעות בשבוע בשביל 60 אלף שקל ,  עד שהגיעה הרפורמה ונאלצנו להתחיל לעבוד ולתת שירות לציבור ,  זה נורא !  ",  ועובדת הרשות אומרת  " מה אנחנו נגיד ,  ממי ניקח עכשיו סתם כסף ?  ". 
בעקבות הסערה שחררה המפלגה הודעת התנצלות ,  בה נכתב : " מדובר בתשדיר שסוקר כמה מהישגי הממשלה אשר נעשה בהומור לרגל חג הפורים .  לא הייתה שום כוונה להשוות מישהו לחמאס ולא לפגוע בעובדים רבים ומסורים .  הסרטון לא ישודר יותר ואנו מתנצלים אם מישהו נפגע ".   

" נתניהו התנצל על הסרטון שהשווה בין עובדי מדינה לחמאס "
 יו"ר ועד עובדי רשות שדות התעופה נפגש היום עם ראש הממשלה וסיפר לו כי  " העובדים פגועים והם הולכים עם הראש למטה "  מאז שחרר הליכוד את הסרטון .  לדבריו ,  נתניהו לקח אחריות אישית

