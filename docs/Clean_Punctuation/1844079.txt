מחאת הדיור :  סיכום ביניים ומסקנות
לאחר 10 ימים של מחאת דיור השוטפת את הארץ ,  ד"ר דוידי סוקר את ההישגים עד כה ,  וסבור כי נפער סדק משמעותי בין ההשקפות הקפיטליסטיות הרווחות ,  לבין רצון הצעירים להשתחרר מכבליו
לאחר 10 ימים מהקמת האוהל הראשון בשדרות רוטשילד בתל-אביב ניתן כבר לערוך סיכום ביניים  ( אם כי ארעי ,  בגלל שהמערכה נמשכת )  של מאבק הדיור .  על פי רוב ,  קשה עד מאוד לתת תשובה לשאלה  " מה הושג "  במסגרת מאבקים חברתיים רחבים ועממיים ,  בייחוד כאשר תנופת המאבק נמשכת והוא לא מגלה סימנים חולשה .  להיפך ,  הפגנת ההמונים במוצ"ש האחרון  ( 70 אלף משתתפים על פי הערכת עיתון  " מעריב ",  או 35 אלף על פי הערכת המשטרה ,  כפי שנמסרה לדרגים ממשלתיים )  רק חיזקה את המחאה ואת נחישות המוחים .
 על מנת לערוך סיכום ביניים ,  ברצוני להתמקד בחמש סוגיות מרכזיות :  האם המאבק על הדיור יוצא דופן לעומת מאבקים אחרים בחברה הישראלית ,  האם זו תגובה  " דורית "  של צעירים  " מפונקים ",  על עמדת הממשלה בהקשר המאבק ,  ה"המעטפת העולמית "  של מאבק ואיך ניתן להמשיך מכאן .  
כאמור ,  ויש להדגיש זאת שוב ושוב ,  מדובר בסיכום ארעי .  יצוין עד עתה ,  לא פעם ולא פעמיים ,  הפרשנים ,  הפוליטיקאים בימין ואף אנשי אקדמיה מסוימים ניסו  " להספיד "  את הצעירות והצעירים הנאבקים למען דיור הולם .  ההפגנה ההמונית שנערכה במוצאי שבת בתל-אביב הוכיחה שידיעות על מותה של המחאה היו מוקדמות .
 א .  האם זהו מאבק מבודד ?  קרי ,  האם המאבק של הצעירות והצעירים נולד  " משום מקום ",  מ"צעירים מפונקים המחפשים דיור זול במרכז תל-אביב ",  או שזהו ביטוי נוסף להתמודדות של דור צעיר עם השלכותיהן החברתיות והכלכליות של המדיניות הניאו-ליברלית הקיצונית הממושכת ?  
לא ניתן להפריד את המאבק על הדיור ,  משביתת העובדים הסוציאליים בתחילת השנה ,  ומשביתתם הנמשכת של הרופאים .  בשלוש המחאות שצויינו  חברתיות ומעמדיות  בולטת השתתפותם של אנשי מקצוע צעירים ואף סטודנטים במערכה .  זהו דור פעילים חדש ,  שהתחנך על ברכי  " המצוינות "  והחתירה לעושר ולאושר במסגרת הסדר החברתי הקפיטליסטי  שהפך אותם לקרבנותיו .
 ב .  האם זהו מאבק  " דורי "?  במילים אחרות :  האם רק צעירים לוקחים חלק במאבק זה ?  הפרשנים הנוטים לייחס את השורשים החברתיים של המאבק  " למעמד ביניים שבע ",  מסתיר את השורשים המעמדיים העמוקים של המאבק החברתי על הדיור .  לרוב מדובר בצעירות ובצעירים עובדים ,  בחלקם בנים למשפחות שכבות ביניים מבוססות ,  רובם משכילים .  כמאבק של עובדים למען שמירה על רמת החיים ,  בולטת בהיעדרה ההסתדרות .
 יו"ר ההסתדרות ,  עופר עיני ,  עשה הכל שביכולתו כדי לטרפד את מאבק העובדים הסוציאליים בתחילת השנה ,  הוא מתעלם בעקביות ממאבק הממושך שהאחיות ולא נוקט כל צעד כדי לקשר בין מאבק האחיות לסכסוך העבודה של הרופאים .  עתה עיני לא שמע ולא רואה את הזעקה העולה מהמאהלים ברחבי הארץ .  בכך ,  הוא מועל בתפקידו .
 ג .  מדוע הממשלה לא מסוגלת לתת מענה לדרישות המוחים ?  שאלת הדיור ,  הפכה למרכזית עבור שכבות עם רחבות .  בקרב העובדים בעשירוני השכר הנמוכים הבעלות על דירה הולכת ונעשית נדירה יותר ויותר .  אלה פירותיהן של עשרות שנים של הפרטת הדיור ,  ספסרות באדמות המדינה והתעשרות הקבלנים על חשבון הרוכשים .  במהלך הכהונה הקצרה של ממשלת נתניהו-ליברמן ,  הוצגו שש תכניות  " להוזלת הדיור ",  כולן הסתיימו בעלייה במחירי הדיור .  
הממשלה שבויה בקונספציות הניאו-ליברליות הקיצוניות ,  ומדיניותה הקפיטליסטית אינה מסוגלת לפקח על מחירי השכירות ,  לבנות רבבות דיור עבור הדיור הציבורי ,  לקדם מדיניות של דיור בר השגה אמיתית ולהעניק משכנתאות לזוגות הצעירים  שלא באמצעות מנגנוני השוק .
 ד .  האם המאבק בשדרות רוטשליד דומה למאבק הצעירים בכיכר א-תחריר ?  הוא דומה ולא דומה .  הוא דומה בגלל הרכבו המעמדי .  אך הוא אינו דומה ,  כי המאבק בכיכר א-תחריר הוא תולדה של שלוש שנות שביתות ומערכות מעמדיות נגד משטרו של מובארק .
 על מנת שכיכר הבימה תהפוך לתחריר של ממש ,  הכרחי להפוך אותה למערכה פוליטית נגד הממשלה ותפיסותיה הקפיטליסטיות ,  הכרחי לצרף ארגונים חברתיים נוספים ובייחוד איגודים מקצועיים וועדי העובדים ,  מעבר להתאחדות הסטודנטים הארצית שכבר התגייסה למערכה .  הוא חייב להיות מאבק יהודי-ערבי ארצי ,  דמוקרטי ועממי  מאבק עממי נגד ממשלת הימין .  עתה עולה ביתר שאת ,  ההצעה לקיים שביתה כללית במשק כדי לתמוך בדרישות הצעירים .
 ה .  מספר ההישגים שהושגו עד עתה במאבק :  בראש ובראשונה - הסדק שנפער בין ההשקפות הקפיטליסטיות הרווחות ,  לבין רצונם של הצעירות והצעירים להשתחרר מכבלי הקפיטליזם .  שנית ,  הממשלה עומדת על בלימה .  היא אינה מסוגלת לתת מענה הולם לדרישות הצעירים ,  המתמחים ,  העובדות הסוציאליות המופרטות ולסטודנטים .  ללא מפנה במדיניותה הכלכלית-חברתית  ( והיא אינה יכולה לעשות זאת )  ,  קיצה של הממשלה הולך וקרב .  
ריח של מהפך פוליטי-תודעתי נישא באוויר .  שלישית :  קבוצות המפגינים מצליחות לעצב תכניות ברורות לפתרון בעיותיהן .  תכנית אלה מחפשות מי שיבצע אותן .  רביעית :  הצעירים לקחו את גורלם לידיים .  אם זו לא דמוקרטיה ,  אז דמוקרטיה מהי ? 
ד"ר אפרים דוידי ,  המכללה חברתית-כלכלית :  www.sea.org.il

מחאת הדיור :  סיכום ביניים ומסקנות
לאחר 10 ימים של מחאת דיור השוטפת את הארץ ,  ד"ר דוידי סוקר את ההישגים עד כה ,  וסבור כי נפער סדק משמעותי בין ההשקפות הקפיטליסטיות הרווחות ,  לבין רצון הצעירים להשתחרר מכבליו

