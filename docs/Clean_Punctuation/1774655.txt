חוטפי שליט : " אין כל משא ומתן לשחרורו "
 לאחר שראש הממשלה אמר כי מתנהלים מגעים לשחרור החייל החטוף גלעד שליט מכחישים ברצועת עזה את טענותיו . " ישראל הכשילה המגעים להשגת העסקה "
 בתגובה לדבריו של ראש הממשלה השבוע בראיון לערוץ 10 ,  לפיהם המשא ומתן לגיבוש עסקת שליט נמשך ,  אמר  ( שבת )  אבו מוג'אהד ,  דובר ועדות ההתנגדות העממית  אחד הפלגים שחטפו את גלעד שליט ,  כי אין כל חדש בנושא .  בראיון לאתר החדשות הפלסטיני  " קודס-נט "  האשים אבו מוג'אהד את ממשלת ישראל בהכשלת המגעים לגיבוש עסקה .
" לפני מספר חודשים ניסה המתווך הגרמני לחדש את המגעים לגיבוש עסקה אולם ישראל הכשילה את הניסיון הזה ",  אמר .  לדבריו ,  בניגוד לטענת נתניהו לפיה מתנהלים מגעים  אין שום משא ומתן בנושא העסקה : " אין שום רצון ישראלי להשלים עסקה ". 
בתגובה לדבריו של נתניהו לפיהם לא יסכים לשחרר מאות אסירים פלסטינים בתמורה לשחרור שליט אמר אבו מוג'אהד כי  " פלגי ההתנגדות ימשיכו לדבוק בדרישותיהם .  לא נוותר על אף אחת מהדרישות הללו עד שהאסירים ישוחררו מבתי הכלא הישראלים .  בסופו של דבר ישראל תיאלץ להיענות לתנאים שלנו ". 

חוטפי שליט : " אין כל משא ומתן לשחרורו "
 לאחר שראש הממשלה אמר כי מתנהלים מגעים לשחרור החייל החטוף גלעד שליט מכחישים ברצועת עזה את טענותיו . " ישראל הכשילה המגעים להשגת העסקה "
 
