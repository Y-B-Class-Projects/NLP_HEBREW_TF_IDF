ליברמן פירק את האיחוד :  איך זה מסכן את נתניהו ? 
בטווח המידי לא תהיה כל משמעות מעשית לצעדו הדרמטי של יו"ר ישראל ביתנו ,  אך בעתיד צפוי לראש הממשלה כאב ראש לא קטן ,  והוא אף עלול לעמוד מול מציאות בה מוקמת קואליציה בלעדיו
בטווח המיידי ,  לפירוק השותפות בין ישראל ביתנו והליכוד לא תהיה כל משמעות מעשית .  גם כך עד היום תפקדה הסיעה המשותפת כשתי יחידות אוטונומיות ,  שעמדותיהן היו שונות במגוון סוגיות.אולם ,  בטווח הארוך ,  עשוי המהלך להוות בעיה לראש הממשלה בנימין נתניהו ואף לאפשר במצב עניינים מסוים הקמת קואליציה חלופית בלעדיו .  
לפני כמה חודשים הציע ליברמן לחבר הכנסת כרמל שאמה הכהן מהליכוד לוותר על כיסאו בכנסת ,  ובתמורה להתמנות לשגריר ישראל בארגון ה-OECD .  שאמה הכהן עדיין שוקל את ההצעה ,  ואם יחליט להיעתר לה ,  ייכנס לכנסת אלכס מילר מישראל ביתנו ,  שנמצא אחריו ברשימה המשותפת .  במצב כזה ,  ישתנה מאזן הכוחות בין הסיעות :  סיעת הליכוד תקטן מ-20 חברי כנסת ל-19 ,  וסיעת ישראל ביתנו תגדל מ-11 ל-12 .  בסיטואציה כזו הליכוד לא תהיה הסיעה הגדולה בכנסת ,  מאחר שמספר המנדטים שלה יהיה זהה לזה של יש עתיד .  
ליברמן פירק את הליכוד-ביתנו : " לא עבד מההתחלה "  
אפשרות אחרת היא הקמת קואליציה חלופית מבלי ללכת לבחירות חדשות .  סיכוי זה אמנם קלוש ,  מאחר שהוא יאלץ את ליברמן להסכים לכך שלפיד או הרצוג יעמדו בראש ממשלה שיהיו בה חרדים ,  או לחילופין שתכלול את הבית היהודי והעבודה ,  אבל הוא יאפשר מנוף לחץ לליברמן על נתניהו .  בסוגיות מסוימות יוכל ליברמן לכפות את עמדתו על נתניהו ,  באיום שאם לא ייעתר יפעל להקמת קואליציה חלופית - אופציה שלא הייתה קיימת בזמן שהליכוד וישראל ביתנו התנהלו בתור סיעה אחת של 31 חברי כנסת .
 מנגד ,  לישראל ביתנו ישנם לא פחות מחמישה שרים שונים :  ליברמן ,  לנדאו ,  שמיר ,  אהרונוביץ' ולנדבר - המייצגים סיעה של 11 חברי כנסת בלבד .  בליכוד הייתה מאז הקמת הקואליציה תסיסה והתמרמרות על מפתח הייצוג הלא פרופורציונלי שקיבלה הסיעה ,  המחזיקה במקביל בתפקיד סגנית שר הפנים ויו"ר ועדת החוקה .  על פי בכיר בליכוד ,  נתניהו עשוי כעת לדרוש חלוקה מחודשת של התיקים .  
עיתוי ההודעה של ליברמן אינו מפתיע .  בזמן שנפתלי בנט מתחזק בסקרים על חשבונו כמנהיג הימין ,  הודות להתבטאויותיו התוקפניות נגד נתניהו ,  נשאר שר החוץ הרחק מאחור ,  כמעט לא רלוונטי .  רק לפני 11 יום ,  במהלך פגישה עם שר החוץ של ארצות הברית ,  ג'ון קרי ,  עוד דיבר ליברמן על הצורך בהסדר שלום אזורי .  היום הוא כבר פרש מהסיעה ונימק זאת באכזבה מכך שהממשלה לא כובשת את עזה .
 האיש שהקפיד לחזור שוב ושוב על כך שפירק את הסיעה המשותפת מתוך  " חילוקי דעות עקרוניים ",  לא הצליח להסביר מדוע הוא לא מסוגל לשבת באותה סיעה עם נתניהו ,  אבל כן להמשיך לשבת באותה הממשלה .
 בכיר בליכוד תקף הבוקר בשיחה עם וואלה !  חדשות את יו"ר ישראל ביתנו ואמר כי  " התנהלותו רק מראה עד כמה הוא מנותק מהליכוד ".  לדבריו , " בזמן שהמדינה על סף מלחמה בעזה ,  במקום לאחד את השורות עוסק ליברמן בפוליטיקה מפלגתית קטנה .  בטווח הקצר יהיו כמה קיצוניים שימחאו לו כפיים ,  אבל אני בטוח שבטווח הארוך הציבור יבוא עמו חשבון על ההתנהלות האופורטוניסטית וחסרת הבושה שלו ".  
לפניות לכתב עמרי נחמיאס :  omri_n@walla.net.il 

ליברמן פירק את האיחוד :  איך זה מסכן את נתניהו ? 
בטווח המידי לא תהיה כל משמעות מעשית לצעדו הדרמטי של יו"ר ישראל ביתנו ,  אך בעתיד צפוי לראש הממשלה כאב ראש לא קטן ,  והוא אף עלול לעמוד מול מציאות בה מוקמת קואליציה בלעדיו

