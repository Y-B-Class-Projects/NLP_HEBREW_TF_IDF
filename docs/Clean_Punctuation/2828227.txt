גל התפטרויות של שופטי פרס ישראל ;  טענות ל"פוליטיזציה ושיקולים זרים "  מצד ראש הממשלה 
" בלשכת רה"מ חשבו אחרת מהממונה על פרס ישראל במשרד החינוך על הרכב הוועדות ",  אומר גורם במשרד החינוך ,  לאחר התפטרות ועדת השופטים לפרס בתחום חקר הספרות והתפטרויות שופטים בפרס הקולנוע 
" היתה התערבות מצד באי כוחו של ראש הממשלה שאמרו לדוד פלבר ,  הממונה על פרס ישראל במשרד החינוך ,  'יפה ,  מר פלבר ,  עשית את עבודתך ,  אנחנו לא מרוצים ממנה .  אנחנו עושים עליך מקצה שיפורים' ",  אומר לוואלה תרבות גורם במשרד החינוך המעורה בעניין . " בלשכת ראש הממשלה חשבו אחרת מהממונה על פרס ישראל במשרד החינוך על הרכב הוועדות ,  מנימוקים שהם לא חייבים לפרט ". 
גל התפטרויות של שופטי פרס ישראל ,  בטענות ל"פוליטיזציה ושיקולים זרים "  לכאורה מצד ראש הממשלה .  בצעד מאוד יוצא דופן ,  ארבעה מתוך חמשת חברי ועדת השופטים לפרס ישראל בתחום חקר הספרות התפטרו מתפקידם ,  בטענה לפוליטיזציה של הפרס היוקרתי ושיקולים זרים לכאורה מצדו של ראש הממשלה .  ההודעה על התפטרות חברי הוועדה בתחום חקר הספרות יצאה לאחר שהפרופסורים אבנר הולצמן ואריאל הירשפלד נפסלו בצעד חריג על ידי לשכת ראש הממשלה מלשמש כשופטים בפרס ישראל לספרות ,  לאחר שכבר החלו בעבודתם .  שר החינוך הוא האיש שחותם על כתבי המינוי של ועדת השופטים .  לאחר התפטרות שר החינוך שי פירון ,  ראש הממשלה בנימין נתניהו ממלא את התפקיד בימים אלה .  לא ידוע מהי הסיבה הרשמית לפסילתם של הפרופסורים הולצמן והירשפלד .  עם זאת ,  גורמים במשרד ראש הממשלה אמרו לוואלה תרבות כי כאשר התברר שאחד המועמדים בוועדה תומך בסרבנות ,  הוחלט לבחון מחדש את הרכב הוועדה .  ככל הנראה מדובר בהירשפלד שחתם על רשימת אקדמאים התומכים במניעת נזק לימודי ,  כלכלי או מינהלי לסטודנטים שמסרבים לשרת בשטחים .
 לפני כשלושה חודשים פרסם פרופ' הירשפלד מאמר ב"הארץ "  בו העביר ביקורת נוקבת כנגד ראש הממשלה .  לאחר פסילתם ,  חברת וועדת הספרות השלישית ,  הסופרת גיל הר אבן ,  התפטרה אף היא מתפקידה ,  ומסרה לתקשורת כי הסיבה לכך היא פסילתם של הפרופסורים הירשפלד והולצמן .  בנוסף לכך ,  מפיק הטלוויזיה והקולנוע חיים שריר התפטר מוועדת השיפוט בתחום הקולנוע ,  ובעקבות זאת במאי הקולנוע והטלוויזיה רם לוי הגיש אמש  ( שני )  את התפטרותו מוועדה זו .  שריר אמר כי החליט להתפטר בגלל התנהלות משרד ראש הממשלה .  
במכתב שנשלח אל דוד פלבר ,  הממונה על פרס ישראל במשרד החינוך ,  מצד חברי ועדת השופטים לפרס ישראל בתחום חקר הספרות פרופ' נסים קלדרון ,  פרופ' נורית גרץ ,  פרופ' זיוה בן פורת וד"ר אורי הולנדר ,  נכתב : " דרך ההתנהלות של ראש הממשלה הכניסה שיקולים זרים אל הליכי הבחירה של פרס ישראל .  זו פוליטיזציה של הפרס החשוב ביותר בישראל ,  שאמור להיות מוענק רק על יסוד שיקולים מקצועיים ואמנותיים .  ושיקולים זרים בתחום אחד של הפרס משמעותם שיקולים זרים בכל התחומים .  לכן אנחנו מבטלים את הסכמתנו לשמש שופטים בתחום מחקר הספרות ".  
פרופ' נורית גרץ אמרה לוואלה תרבות : " אני רוצה שאתה תסביר לי אולי ,  אריאל הירשפלד נבחר לשמש כשופט בפרס ישראל על סמך מה ?  על סמך עמדותיו הפוליטיות ?  על סמך זה שהוא מועמד לליכוד ?  הוא נבחר על סמך הכישורים המוכחים שלו ,  שאין עליהם שום וויכוח ,  כאחד מחוקרי הספרות הטובים בארץ .  הגיע הזמן להשאיר שטחים שהבחירות והפוליטיקה לא נכנסים אליהם ,  להשאיר אותם נקיים ".  
נסים קלדרון ,  בשיחת טלפון מניו יורק עם וואלה תרבות : " אני משמש כשופט בפרס ישראל זו הפעם השלישית .  בעבר שפטתי בתחום הקולנוע ובתחום הספרות היפה .  לפני חודש פנה אליי דוד פלבר ,  הממונה במשרד החינוך על הרכבת הועדות לתחומים השונים של פרס ישראל .  התקנון מאפשר שבועדה שלנו יהיו שלושה או חמישה חברים ,  אני דרשתי שיהיו חמישה .  הגענו לחמישה ,  הוועדה נקבעה והכל סגור .  התחילו לשלוח לנו ספרים ,  ונקבעה ישיבה ל-12 במרץ כדי לשבת ולהחליט .  אתמול בבוקר אני מקבל הודעת ווטסאפ מאשתי על כך שנתניהו החליט לא לאשר את הירשפלד והולצמן לועדת הספרות היפה ,  ושגיל הר אבן התפטרה ,  מיד התקשרתי אל חברי הוועדה שלי .  שלחנו בקשה לדוד פלבר ובה בקשה להסבר ,  כי דבר כזה לא היה אף פעם למיטב זכרוני .  אמנם פורמלית שר החינוך צריך לאשר את המינוי ,  אבל אף פעם הוא לא מתערב ,  כי זה דבר עניין מקצועי .  ההתערבות הזאת מוזרה ואגרסיבית .  ביקשנו הסבר ,  חיכינו 24 שעות ודוד לא ענה .  הבנו שבעצם אין לו מה לענות ,  שהיתה פה התערבות פוליטית גסה מסיבות השמורות עמו .  היתה פה פוליטיזציה של הפרס .  בבוקר אני רואה באתרי החדשות שגם במדורי קולנוע הוא פסל את חיים שריר ושיש התפטרות של רם לוי .  ואז אנחנו ,  ארבעה מחברי הוועדה ,  שלחנו מכתב שבו כתבנו שנכנסו שיקולים זרים ופוליטיזציה והודענו על התפטרותנו ". 
דוד פלבר סירב להגיב .  ממשרד החינוך נמסר : " מינוי חברי וועדת השיפוט להענקת פרס ישראל לקולנוע התעכב במספר ימים על מנת לוודא שהוועדה מאוזנת מבחינה מגדרית .  לאחר סיום הבדיקה נעשתה פנייה מחודשת לחיים שריר אך הוא בחר שלא לקחת חלק בוועדה ".  

גל התפטרויות של שופטי פרס ישראל ;  טענות ל"פוליטיזציה ושיקולים זרים "  מצד ראש הממשלה 
" בלשכת רה"מ חשבו אחרת מהממונה על פרס ישראל במשרד החינוך על הרכב הוועדות ",  אומר גורם במשרד החינוך ,  לאחר התפטרות ועדת השופטים לפרס בתחום חקר הספרות והתפטרויות שופטים בפרס הקולנוע

