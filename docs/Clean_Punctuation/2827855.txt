נתניהו נגד נוני מוזס : " פועל להפיל את שלטוני "
 ראש הממשלה במתקפה חסרת תקדים נגד כלי תקשורת בישראל . " הגורם המרכזי מאחורי גל ההכפשות נגדי ונגד רעייתי הוא נוני מוזס ",  המוציא לאור של  " ידיעות אחרונות "  ו-ynet ,  צייץ נתניהו .  נחום ברנע בתגובה : " הוא בפרנויה וזקוק לאשפוז "
 נתניהו עולה למתקפה ישירה נגד  " ידיעות אחרונות ":  ראש הממשלה ,  שמגובה בתמיכתו של שלדון אדלסון ושל עיתון  " ישראל היום ",  התבטא הבוקר  ( שני )  בחריפות חסרת תקדים נגד נוני מוזס ,  המוציא לאור של  " ידיעות אחרונות "  ו-Ynet .
" הגיע הזמן לשים את הדברים על השולחן .  הגורם המרכזי שעומד מאחורי גל ההכפשות נגדי ונגד רעייתי הוא נוני מוזס ",  כתב ראש הממשלה בטוויטר שלו . " הוא אינו בוחל באמצעים כדי להפיל את שלטון הליכוד בראשותי ,  לסגור את עיתון  " ישראל היום "  ולהשיב את השליטה הדורסנית של  " ידיעות "  בעיתונות הכתובה ". 
בחירות 2015 || סיקור מיוחד בוואלה !  חדשותאחרי דרעי ,  גם ביהדות התורה רומזים :  נמליץ על נתניהו"מוכן להתייחס רק לבית הזה ":  איפה מתגוררים הח"כים שלנו ? הולכים לקלפי בפעם הראשונה : " אין אמון בשום מפלגה "
 לדברי נתניהו ,  שמחזיק כעת בין היתר גם בתיק התקשורת ,  אותם כלי תקשורת של מוזס שמו למטרה לכאורה להעלות את שלטון השמאל .  לטענתו ,  מוזס משתמש באופן יזום בשתי הבמות שלרשותו באופן  " יזום ומתוזמן "  על מנת לפרסם שורת  " הכפשות מגוחכות ,  כוזבות ומגמתיות נגדי ונגד רעייתי כחלק ממסע תקשורתי להחלפת שלטון הליכוד בשלטון השמאל ".  
כדי להצדיק את טענתו ,  שלפיה  " ידיעות אחרונות "  ו-Ynet אינם פועלים באופן אובייקטיבי ,  הוסיף נתניהו כי דווקא  " ישנם גורמים רבים בתקשורת אשר עושים עבודתם נאמנה ,  המבקרים את השלטון בצורה עניינית ,  גם אם נוקבת ".  עם זאת ,  לטענתו , " מוזס מנהל מסע הכפשות שיטתי מתוך אינטרסים .  הליכוד ואני לא נירתע מהכפשות אלה .  נמשיך להיאבק ,  נגד כל ההכפשות הזדוניות ,  למען ביטחונה ושגשוגה של מדינת ישראל .  איש לא יעצור בעדנו ". 
כמעט במקביל לדברים הבלתי-שגרתיים הללו של ראש הממשלה ,  התראיין בכיר  " ידיעות אחרונות "  נחום ברנע לקול ישראל והשתלח בנתניהו . " מה האובססיה של נתניהו עם ידיעות אחרונות ?  ",  תהה ברנע בראיון לקרן נויבך . " אני לא מבין את הסגנון ואת הטון .  זה סוג של פרנויה ,  הבחור הזה זקוק לאשפוז ". 
התגובות להתכתשות הזו לא איחרו לבוא .  ראש  " המחנה הציוני ",  ח"כ יצחק הרצוג ,  בפרפרזה על דבריו של נתניהו כתב הבוקר : " הגיע הזמן לשים את הדברים על השולחן :  ביבי מתעסק בתקשורת ובעצמו ,  רק כדי להתחמק מלתת תשובות על יוקר הדיור והמחיה ,  הפערים החברתיים ,  וכל שאר הנושאים שהוא הזניח והתעלם מהם - כי הוא עסוק רק בעצמו ". 
בפוסט שפרסם היום בעמוד הפייסבוק שלו אמר הרצוג כי ההתעסקות של נתניהו בעצמו היא גם הסיבה נמנע מעימות עמו . " ביבי ,  אזרחי ישראל לא רוצים ראש ממשלה שנלחם כל היום בידידינו בעולם ובתקשורת ,  אלא ראש ממשלה שנלחם באויבים ולמען האזרחים ".  
רק אתמול קיימו במחנה הציוני מסיבת עיתונאים מול מערכת העיתון  " ישראל היום "  ברחוב השלושה בתל אביב ,  שבמהלכה תקפו את העיתון ואת נתניהו . " לפני שבוע וחצי עמדו ארבעה נתינים של נתניהו ומכרו לציבור לוקשים על עמותת V-15 .  הם רק שכחו שהאיש ששלח אותם להתבזות כך ,  ביבי נתניהו ,  מסתובב זה מספר שנים עם חבילת מרגרינה על הראש .  מולנו כאן ניצב מפעל המרגרינה שלו .  מולנו נמצאת עמותת המיליונים של נתניהו .  למקום הזה מוזרמים מידי יום מיליוני שקלים שמגיעים היישר מכספי המהמרים בלאס וגאס על מנת לייצר עלון שמטרתו להסתיר את המציאות מאזרחי ישראל ",  אמר יו"ר מטה הבחירות של המפלגה ח"כ איתן כבל .
" הצעירים יודעים שנתניהו מהמר על העתיד שלהם .  הם יודעים שנתניהו שם את הז'יטונים שלו על אייל הימורים ושהוא עובד אך ורק עבורו ועבור האינטרסים שלו .  לא עבורם ..  .  ביבי טוב ליהודי .  ליהודי הזה קוראים שלדון אדלסון .  והקשר הזה בינו לבין ביבי הוא קשר צועק לשמיים של הון-שלטון-עלון ",  הוסיף .  

נתניהו נגד נוני מוזס : " פועל להפיל את שלטוני "
 ראש הממשלה במתקפה חסרת תקדים נגד כלי תקשורת בישראל . " הגורם המרכזי מאחורי גל ההכפשות נגדי ונגד רעייתי הוא נוני מוזס ",  המוציא לאור של  " ידיעות אחרונות "  ו-ynet ,  צייץ נתניהו .  נחום ברנע בתגובה : " הוא בפרנויה וזקוק לאשפוז "
 
