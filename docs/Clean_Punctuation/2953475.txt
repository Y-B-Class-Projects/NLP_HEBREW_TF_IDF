מנוף הלחץ שהפך לנטל :  טעות החזרת הגופה שהציפה את הדילמה של צה"ל
לטענת צה"ל ,  העברת גופת המחבל לידי הפלסטינים מקורה בטעות ,  והתחקיר בנושא בעיצומו .  ואולם ,  גורמים במערכת הביטחון העלו מחדש את העמדה שלפיה החזקת גופות מחבלים בידי ישראל מתסיסה את השטח ותהו לגבי הנחיית הדרג המדיני מאז הירי בחברון
צה"ל העביר שלשום  ( שישי )  לידי הפלסטינים את גופת המחבל איברהים בראדעיה ,  שתקף ביום חמישי חייל באמצעות גרזן ליד מחנה אל-ערוב בגוש עציון .  זאת ,  בניגוד לעמדתו של ראש הממשלה בנימין נתניהו ,  שהחליט להפסיק פעולות אלו עד להודעה חדשה ,  לאחר התקרית שבה תועד החייל החשוד בהריגה יורה למוות במחבל בחברון .  לאחר החזרת הגופה ,  הוציא דובר צה"ל הודעה כי מדובר בתקלה ,  אי-הבנה שתתוחקר .  
סביב סוגיית החזרת הגופות התנהל ויכוח בתוך מערכת הביטחון .  הגורמים דנו ביניהם באשר למידת היעילות ולהשפעה על השטח שיש לצה"ל בזכות החזקת הגופות .  בתחילה סברו גורמים בכירים במערכת הביטחון ,  כולל בדרג המדיני ,  כי החזקת הגופות תיצור מנופי לחץ על הפלסטינים בכלל ועל משפחות המחבלים בפרט ,  אך ככל שחלף הזמן התברר כי המנוף הפך לנטל ,  שכן עשרות גופות הצטברו בידי צה"ל .  
גורמים בצבא ובמערכת הביטחון טענו לפני כמה חודשים כי החזקת גופות בהנחיית הדרג המדיני מנוגדת למוסר ולערכים של צה"ל ,  וכי יש למסור אותן לאלתר למשפחות המחבלים .  זאת על אף החשש שהלוויותיהם יהפכו למפגני כוח ולהפרות סדר אלימות .
 לקריאה נוספת:משפחת החשוד בפשיעה לאומנית : " מתנחל נחשב יותר גרוע ממחבל"בצעד חריג :  הסיע מחבלים לירושלים - ומואשם בגרימת מוות ברשלנותתא"ל בוכריס פנה לפרקליט הצבאי :  משחירים את פניי בתקשורת 
הדרג המדיני בחן את הנושא פעם נוספת והנחה לשחרר את גופות המחבלים לקבורה אצל המשפחות הפלסטיניות .  בכך שחרר לחץ משמעותי בדרגי השטח של צה"ל ושאר גורמי הביטחון ,  שניסו להרגיע את המצב ולנהל דיאלוג עם ראשי הכפרים .  
גורמים במערכת ביטחון אמרו בשבוע האחרון כי לא ברור מדוע מאז הירי בחברון הנחה ראש הממשלה להחזיק בגופות .  עם זאת העריכו כי ככל הנראה מדובר בניסיון לייצר מנופי לחץ לקראת אירועים מורכבים .  מנגד ,  ביומיים האחרונים סיפרו הגורמים כי אין ספק שהחזרת הגופה ביום שישי נעשתה בתום לב או אי-הבנה ,  ובצה"ל יתחקרו כדי להבין מי נתן את ההוראה ולמנוע אירועים דומים בעתיד .
  ( עדכון ראשון :  20:45 )  

מנוף הלחץ שהפך לנטל :  טעות החזרת הגופה שהציפה את הדילמה של צה"ל
לטענת צה"ל ,  העברת גופת המחבל לידי הפלסטינים מקורה בטעות ,  והתחקיר בנושא בעיצומו .  ואולם ,  גורמים במערכת הביטחון העלו מחדש את העמדה שלפיה החזקת גופות מחבלים בידי ישראל מתסיסה את השטח ותהו לגבי הנחיית הדרג המדיני מאז הירי בחברון

