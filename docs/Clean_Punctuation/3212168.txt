נתניהו מתייצב לצד שב"כ : " אין מקום להתקפות על הארגון "
 לראשונה מאז הותרה לפרסום פרשת הטרור היהודי והביקורות שהוטחו בשב"כ בנוגע להתנהלותו בחקירה ,  ראש הממשלה העניק גיבוי לארגון . " אנחנו חייבים לשב"כ הרבה ,  הוא עושה את עבודתו במקצועיות ובמסירות ",  אמר .  הנשיא ריבלין : " עלינו להישמר ממתקפה חסרת אחריות "
 ראש הממשלה בנימין נתניהו העניק היום  ( שלישי )  גיבוי פומבי לשירות הביטחון הכללי  ( שב"כ )  ,  לראשונה מאז התפרסמה פרשת הטרור היהודי שהובילה למתקפות ולביקורת על התנהלת הארגון .  הוא שיבח את הישגי הארגון בלכידת המחבלים שביצעו את הפיגועים בגבעת אסף ובעפרה ואמר כי  " זהו ארגון סיכול הטרור הטוב מסוגו בעולם ".  נתניהו הוסיף : " אנחנו חייבים לו הרבה ,  הוא עושה את עבודתו במקצועיות ובמסירות .  אין שום מקום להתקפות עליו ". 
הפרשה נחשפה לפני כיומיים ,  ובמהלך חקירתה נעצרו חמישה נערים בחשד למעורבות בפיגוע שבו נהרגה עאישה א-ראבי ,  פלסטינית תושבת בדיא ,  מזריקת אבנים במהלך נסיעה ברכבה בליל יום שישי ,  12 באוקטובר ,  סמוך להתנחלות רחלים .  
משלושה מהחשודים נמנע במשך שבוע מפגש עם עורך דין בהתאם לסעיף בחוק הנוגע לחקירות בעבירות ביטחון .  הדבר עורר ביקורת נרחבת מצד אנשי ציבור ,  ובהם חברי כנסת ,  ראשי מועצות וכן רבנים בציונות הדתית .  עם זאת ,  נתניהו הגיב רק היום לביקורת והחליט לגבות את אנשי שב"כ .
 לקריאה נוספת:ריבלין נגד הביקורת על השב"כ : " להישמר ממתקפה חסרת אחריות"שריפת דגל וכיתוב  " מוות לציונים ":  פרשת הטרור היהודי נחשפתפרשת הטרור היהודי :  השרה שקד נפגשה עם משפחות הנערים שנעצרו 
מוקדם יותר היום ,  הנשיא ראובן ריבלין ביקש אף הוא לגבות את הארגון ואמר בטקס השבעת שופטים בבית הנשיא כי  " זרועות המשפט והביטחון הם לנו לגדר וסכר ",  והוסיף כי  " עלינו להישמר ממתקפה חסרת אחריות על אנשים שתפקידם לשמור על ביטחון ישראל ". 
עוד הוסיף כי  " אני מכיר את אנשי השירות ויודע כי שלום מדינת ישראל ואזרחיה ותושביה הם הדבר היחיד שעומד לנגד עיניהם .  כך הם פועלים בהובלתם של נדב ארגמן ,  ראש השב"כ ,  ושל קודמיו ". 
השר ישראל כץ הגיב גם הוא לסערה ,  ובטקס חניכת כביש 77 אמר כי הוא  " מגבה את השב"כ .  זהו גוף אחראי שמונע פיגועים כל יום .  העבודה צריכה להיעשות בהתאם לכללים ,  ואם יש טענות ומשהו צריך להיבדק - הוא ייבדק ".  
בשב"כ דחו את הטענות שהטיחו עורכי דינם של הצעירים החשודים ,  בדבר מניעת מפגש עם עורכי דין וכן בנוגע להחזקתם בתנאים קשים . " מכוח החוק ,  נמנעה מהחשודים פגישה עם עורך דין למשך ששת ימי החקירה הראשונים ,  שכן הם נחשדים בפעולת טרור חמורה ",  טענו בשב"כ . " צעד זה ,  ננקט מעת לעת כלפי חשודים ערבים ויהודים כאחד .  באי כוחם של החשודים הגישו שני עררים לבית המשפט המחוזי נגד מניעת הפגישה ולאחר שבית המשפט נחשף לחשד החמור ולראיות שנאספו ,  בית המשפט דחה את הערר הראשון ואת הערר השני דחה נוכח הסכמת הסנגורים להאריך את המניעה לפרק זמן מוסכם נוסף .  הנחקרים מוחזקים לפי נהלי שב"ס ,  בהפרדה מלאה מעצורים בגירים במתקן המעצר ,  כאשר גורמי החקירה פועלים על פי הנחיות גורמי הרפואה והטיפול בשב"ס ". 
אתמול נפגשה שרת המשפטים איילת שקד עם משפחות הנערים החשודים .  לפי ארגון  " חוננו ",  שקד הקשיבה לעמדת המשפחות שהודו לה  " על הפגישה ועל ההקשבה ".  הפגישה התקיימה בהמשך לשיחת טלפון שקיימה שקד עם אמו של אחד העצורים בשבוע שעבר .  בשיחה ציינה שקד כי שוחחה עם פרקליט המדינה בנוגע למניעת המפגש עם עורך דין . " העברתי לו את הזעקה והבהרתי לו את הנקודה והוא וידא שפרקליטת המחוז עוקבת אחרי זה באופן אישי וגם מדווחת לו .  הם שמו על זה זרקור ומודעים לזה היטב ",  אמרה שקד לאם ,  בשיחה שפורסמה בחדשות  " כאן ".  

נתניהו מתייצב לצד שב"כ : " אין מקום להתקפות על הארגון "
 לראשונה מאז הותרה לפרסום פרשת הטרור היהודי והביקורות שהוטחו בשב"כ בנוגע להתנהלותו בחקירה ,  ראש הממשלה העניק גיבוי לארגון . " אנחנו חייבים לשב"כ הרבה ,  הוא עושה את עבודתו במקצועיות ובמסירות ",  אמר .  הנשיא ריבלין : " עלינו להישמר ממתקפה חסרת אחריות "
 
