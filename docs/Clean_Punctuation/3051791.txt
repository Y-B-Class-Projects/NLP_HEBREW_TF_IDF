משבר התאגיד :  פגישת נתניהו-כחלון הסתיימה ללא הסכמות
ראש הממשלה ושר האוצר נועדו בארבע עיניים במטרה לסיים את המשבר הקואליציוני ,  אך המשיכו להתבצר בעמדותיהם .  מאוחר יותר נפגשו פעם שנייה .  על הדיווח לגבי הבנות עם הבית הלבן לגבי בנייה בהתנחלויות אמר נתניהו : " הרבה דברים לא נכונים "
 ראש הממשלה בנימין נתניהו נועד היום  ( ראשון )  עם שר האוצר משה כחלון במטרה לסיים את המשבר הקואליציוני סביב תאגיד השידור הציבורי .  השיחה בארבע עיניים תמה ללא הסכמות .  בסביבת נתניהו אומרים כי הסתיימה בשל אילוצי זמן .  
השניים קבעו להיפגש שוב ,  אך לא קבעו מועד .  בשלב זה ,  נתניהו ממשיך להתעקש כי התאגיד לא יקום ,  בעוד כחלון מתעקש מנגד על הקמת התאגיד ואף מסרב לדון בדחייה במועד השידור .  מאוחר יותר ,  נועדו נתניהו וכחלון בפעם השניה .  פגישתם נמשכה זמן קצר ובסיומה עדיין לא הגיעו הצדדים להסכמות .
 יו"ר הקואליציה ,  ח"כ דוד ביטן  ( הליכוד )  ,  תקף את כחלון . " אנחנו רוצים לסגור את התאגיד ,  ולשם כך יידרשו לנו חודשיים .  כחלון חייב להסכים .  מה לתאגיד ולאג'נדה שלו ?  ",  אמר במהדורת וואלה !  NEWS .
 לקריאה נוספת:ראש הסגל של נתניהו יצא לשיחות בבית הלבן על הבנייה בהתנחלויותגורם מדיני :  הדיווח על דרישת ארה"ב להגבלת הבנייה בהתנחלויות  שקרנתניהו :  התקדמות בשיחות עם ארה"ב בנושא הבנייה בהתנחלויות 
מוקדם יותר בישיבת שרי הליכוד ,  אמר ראש הממשלה כי אין חדש עם שר האוצר . " כשיהיה ,  אעדכן ",  אמר .  בישיבה זו נכחו חמישה שרים בלבד :  זאב אלקין ,  יובל שטיינץ ,  חיים כץ ,  גילה גמליאל ואיוב קרא .
 בישיבת ראשי הקואליציה ראשי המפלגות החרדיות הבהירו לראש הממשלה כי הם מתנגדים לבחירות מוקדמות .  השרים יעקב ליצמן ,  אריה דרעי ומשה גפני אמרו לראש הממשלה בפתח הישיבה : " לא נסכים להקדמת הבחירות ולא ניתן לה יד ".  בהמשך ,  הציע ליצמן לראש הממשלה ולשר כחלון להיוועד ביניהם ולפתור את משבר התאגיד ,  והשר דרעי אף נכנס עמם לחדר אך יצא כעבור זמן קצר .  
נתניהו התייחס היום למחלוקת קואלציונית נוספת ,  ובישיבת הממשלה הוא דחה את הדיווחים על הבנות עם הממשל האמריקני בנוגע לבנייה בשטחים . " בימים האחרונים נפוצו דיווחים על סיכומים לכאורה עם הבית הלבן בנוגע לשיחות על ההתנחלויות ,  יש שם הרבה מאוד דברים לא נכונים .  לא אכנס לפרטים .  השיחות נמשכות ומקווה שיסתיימו במהרה ",  אמר .  
ראש הממשלה אף הודיע כי זו ישיבתו האחרונה של יעקב נגל ,  ממלא מקום ראש המטה לביטחון לאומי ,  שיסיים את תפקידו בסוף השבוע וטרם מונה לו מחליף . " אתה ממלא שורה של תפקידים במערך הביטחוני של ישראל הרבה שנים ",  אמר לו ראש הממשלה . " בין השאר סייעת לי בהרבה תחומים ,  ובעיקר בעבודה המסורה והמוצלחת בוושינגטון על הסכם הסיוע הביטחוני .  אני רוצה לציין את הרצינות והמסירות שלך והדאגה הכנה לביטחון המדינה ואת העזרה שנתת לי ולשרי הקבינט ".   ביום שישי האחרון תם סבב השיחות בין ישראל וארצות הברית ,  שנמשך ארבעה ימים .  הצדדים דנו במחלוקת על היקף בנייה בהתנחלויות ,  אולם מההודעה המשותפת עולה כי הם לא הגיעו להסכמות .  הממשל דורש  " לרסן "  את הבנייה ולהגביל את היקפיה וגבולותיה ,  מתוך עמדה שהמשך הבנייה מקטין את השטח שנשאר פתוח למשא ומתן עם הפלסטינים ויקשה על חידוש התהליך ושאיפתו של הנשיא דונלד טראמפ להגיע ל"עסקה "  בסכסוך .  בישראל ,  כל הקפאה צפויה להיתקל בביקורת מימין ולייצר אתגרים פוליטיים עבור נתניהו .  
המשלחת ,  בראשותו של ראש הסגל של ראש הממשלה ,  יואב הורביץ ,  שוגרה לוושינגטון השבוע אחרי שבביקורו של השליח המיוחד ג'ייסון גרינבלט בשבוע שעבר לא הושגו הסכמות .  עם זאת ,  לפי ההודעה ,  ‏ישראל הביעה נכונות לאמץ מדיניות בנייה  " שלוקחת בחשבון את חששותיו "  של טראמפ בכל הנוגע לבנייה בהתנחלויות בהקשר של קידום הסכם שלום .
" המשלחת האמריקנית חזרה על חששותיו של הנשיא טראמפ בנוגע לפעילות ההתנחלויות בהקשר של התקדמות לקראת הסכם שלום ",  נכתב בהודעה . " המשלחת הישראלית הבהירה כי כוונת ישראל היא לאמץ מדיניות ביחס לפעילות בהתנחלויות ,  שלוקחת בחשבון את אותם שיקולים .  השיחות היו רציניות ומועילות ,  והן נמשכות ". 
בשבוע שעבר הכחיש גורם מדיני בכיר את הדיווחים שלפיהם ממשל טראמפ דרש להגביל את הבנייה בהתנחלויות לגושים בלבד ולאסור על בנייה ביישובים המבודדים . " הדיווחים באשר לביקורו של השליח האמריקני ג'ייסון גרינבלט ולדרישות האמריקניות לכאורה מישראל  אינם נכונים ",  טען .
  ( עדכון ראשון :  12:20 )  

משבר התאגיד :  פגישת נתניהו-כחלון הסתיימה ללא הסכמות
ראש הממשלה ושר האוצר נועדו בארבע עיניים במטרה לסיים את המשבר הקואליציוני ,  אך המשיכו להתבצר בעמדותיהם .  מאוחר יותר נפגשו פעם שנייה .  על הדיווח לגבי הבנות עם הבית הלבן לגבי בנייה בהתנחלויות אמר נתניהו : " הרבה דברים לא נכונים "
 
