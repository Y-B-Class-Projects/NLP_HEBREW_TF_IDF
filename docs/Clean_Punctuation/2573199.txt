מקורבי נתניהו : " הפגישה עם ברק - פגישת הרגעה "
 מקורבי ראש הממשלה סיפרו כי הפגישה עם שר הביטחון על רקע המתיחות האחרונה בין השניים התנהלה  " באווירה טובה ".  לשכת ברק : " הם רואים עין בעין וימשיכו לפעול בשיתוף פעולה "
 האם הכל היה משחק ?  מקורבי ראש הממשלה ,  בנימין נתניהו ,  הגדירו את הפגישה שהתקיימה אמש  ( שבת )  בין נתניהו לבין שר הביטחון ,  אהוד ברק ,  כ"פגישת הרגעה ".  בשיחה עם וואלה !  חדשות אמרו המקורבים כי  " המדיניות כרגע היא להרגיע את הגזרה בין השניים ולסיים את אווירת המשבר ששררה ביניהם בשבוע האחרון ".  הפגישה נמשכה קרוב לשעתיים ,  וחלק מרכזי בה הוקדש לנושא הביטחוני .  כזכור ,  הבוקר יירטו מטוסי צה"ל כלי טיס בלתי מאויש בצפון הנגב .  ההערכה היא שחיזבאללה הוא שעומד מאחורי שליחתו ,  ולא מן הנמנע שגם נושא זה עלה בשיחה .
 במילים אחרות ,  מטרת הפגישה ,  שהחלה בקול תרועה רמה והסתיימה בקול ענות חלושה ,  הייתה לנזוף ציבורית בברק ולסיים את הסיפור .  הפגישה טובה לנתניהו וטובה לברק :  שניהם יכולים להתבדל זה מזה לקראת בחירות .  ברק מנתק עצמו מהקשר עם נתניהו והליכוד כדי לקרוץ למצביעים במרכז-שמאל של המפה הפוליטית .  גם לנתניהו טוב להתנער מברק :  בימין אין מי שמחבב את שר הביטחון יותר מדי ,  ואזכור השניים בנשימה אחת לא עושה לו טוב אלקטורלית .
 מלשכת שר הביטחון נמסר בתום הפגישה כי  " שר הביטחון רואה עין בעין עם ראש הממשלה את ההתמודדות עם האיום האירני על כל היבטיו ,  וכן את ניהול היחסים עם ארצות הברית בהובלת ראש הממשלה .  ראש הממשלה ושר הביטחון סיכמו שימשיכו לפעול בשיתוף פעולה מול האתגרים הביטחוניים שעומדים בפני מדינת ישראל ".  
טרם הפגישה ,  האווירה בין שני הצדדים הייתה שונה בתכלית מזו שמצטיירת עם סיומה .  בסביבת ראש הממשלה דאגו להבהיר כי מדובר בשיחת נזיפה . " נתניהו צפוי לדרוש בפגישה הבהרות על פעולותיו הלא מתואמות של שר הביטחון מול הממשל האמריקאי ,  שנעשו בניגוד להנחיותיו ",  אמרו לפני הפגישה . " נתניהו צפוי לומר לשר הביטחון כי תיאום מלא בין ראש הממשלה לבין שר הביטחון הוא תנאי הכרחי לשמירה על ביטחונם של אזרחי ישראל ולכן ידרוש ממנו התחייבות שדברים אלה לא יישנו ". 
בסביבתו של ברק לא נשארו חייבים . " ברק ,  בגילו ובמעמדו ,  לא מקבל נזיפות מאף אחד ,  גם לא מראש הממשלה ",  הבהירו .  בתגובת הלשכה הרשמית היו מתונים יותר ,  ואמרו : " ברק פועל למען אזרחי המדינה וביטחונה .  הוא ימשיך לפעול כך על פי הכרתו ושיקוליו בארץ ובחו"ל .  ברק משוכנע כי כל פעולותיו תורמות הן לממשל בישראל ,  הן ליחסים עם ארצות הברית והן לעוצמה הביטחונית של ישראל ".  
המתיחות בין השניים העמיקה בשל ביקורו של ברק בארצות הברית ,  שכלל פגישה עם רם עמנואל ,  מקורבו של נשיא ארצות הברית ברק אובמה .  ברק ספג ממקורבי נתניהו ביקורת חסרת תקדים בעקבות הפגישה ,  שעליה עודכן ראש הממשלה מדיווחים בכלי התקשורת . " הפגישה לא תואמה עם נתניהו והוא לא אישר אותה ",  הסבירו מקורבי נתניהו .  באותו ביקור נפגש ברק גם עם היועץ לביטחון לאומי ,  טום דונילון ,  ללא נוכחות שגריר ישראל בארצות הברית ,  מייקל אורן .  
בהכנת הידיעה השתתפה טל שלו
לפניות לכתב פנחס וולף :  pinhas_wolf@walla.co.ilלפניות לכתבת טל שלו :  tal_sh@walla.net.il
באותו נושא:מקורבי נתניהו : " השר ברק זומן לשיחת נזיפה"ברק מתגונן : " פועל לחיזוק היחסים עם ארה"ב"קולות של בחירות :  ברק נפגש עם לבני בניו יורק 

מקורבי נתניהו : " הפגישה עם ברק - פגישת הרגעה "
 מקורבי ראש הממשלה סיפרו כי הפגישה עם שר הביטחון על רקע המתיחות האחרונה בין השניים התנהלה  " באווירה טובה ".  לשכת ברק : " הם רואים עין בעין וימשיכו לפעול בשיתוף פעולה "
 
