תוכנית לפיד :  מסים על מכוניות יוקרה ,  דירות פאר ואלכוהול
בתום פגישת נתניהו ולפיד הודיע משרד האוצר כי יוטלו מסים על רכישת מוצרי יוקרה ומותרות - שישפיעו לרוב על העשירונים העליונים .  בלשכת לפיד סרבו לפרט את סעיפי הקיצוץ
פגישתם של שר האוצר ,  יאיר לפיד ,  וראש הממשלה ,  בנימין נתניהו ,  שנערכה היום  ( חמישי )  בלשכת ראש הממשלה בתל אביב הסתיימה ,  אך סעיפי מתווה תקציב המדינה לשנת 2013-2014 עדיין אינם ברורים .  על פי המסתמן ,  בכוונת שר האוצר לדרוש העלאה של מסי קנייה וייבוא של מוצרי יוקרה - כלי רכב ודירות מעל מחיר מסוים ,  מטוסים פרטיים ,  מסכי טלוויזיה בגודל 50 אינץ' ומעלה ,  אופנועים בעלי נפח מנוע גדול ,  אופנועי-ים ופרוות .  בנוסף לכך ,  בכוונת לפיד לדרוש העלאה של מסי קנייה המוטלים על אלכוהול - מוצר שנחשב כמותרות ולא יוקרה .  בלשכת לפיד אישרו את הפרטים אך סרבו למסור האם בכוונת השר לקצץ בקצבאות הילדים ולהעלות את מס ההכנסה והמע"מ . " תקציב המדינה יעמיד את האדם העובד במרכז ובין הסעיפים שהוצגו היה הטלת מסים על מכוניות יוקרה ודירות פאר ",  נמסר מהשלכה .  לפיד ונתניהו סיכמו לשוב להיפגש ביום ראשון .  
המסים החדשים שבכוונת לפיד להטיל הם נדבך במתווה קיצוצים רחב בהרבה ,  שירגישו כל אזרחי ישראל - ולא רק בעלי דירות הפאר ורכבי היוקרה .  אמש דיווח ערוץ 2 כי המתווה כולל קיצוץ בקצבאות הילדים ,  כך שקצבה עבור כל ילד תעמוד על 140 עד 165 שקלים ,  וכן קיצוץ בסך שניים עד שלושה מיליארד שקלים בתקציב הביטחון .  לפי המתווה המסתמן ,  יבוטלו פרויקטים תחבורתיים כהקמת מסילות רכבת והפעלת קווי אוטובוס חדשים .  בנוסף ,  שכר העובדים במגזר הציבורי צפוי להיפגע גם כן .  
עוד דווח כי תכנית הקיצוצים של לפיד כוללת דרישה לקיצוץ רוחבי בקרב משרדי הממשלה ,  כולל משרדי החינוך והבריאות .  מנגד ,  לא צפויה דרישה לקצץ בתקציב משרד הרווחה .  התכנית אף כוללת העלאת מסים ,  למרות הבטחתו של ראש הממשלה נתניהו לפני הבחירות לכנסת ה-19 ,  שלא לעשות כן .  המתווה כולל העלאת שיעורי מס הכנסה ,  העלאת מס ערך מוסף ומס חברות ב-1% וביטול הפטורים ממע"מ באילת ,  לתיירים וכן על פירות וירקות .  במשרד האוצר לוחצים על לפיד למסות את קרנות ההשתלמות .  
עדכון ראשון :  15:31 

תוכנית לפיד :  מסים על מכוניות יוקרה ,  דירות פאר ואלכוהול
בתום פגישת נתניהו ולפיד הודיע משרד האוצר כי יוטלו מסים על רכישת מוצרי יוקרה ומותרות - שישפיעו לרוב על העשירונים העליונים .  בלשכת לפיד סרבו לפרט את סעיפי הקיצוץ

