טקס 40 שנה לאנטבה :  נתניהו  " חזר לאפריקה ",  נשיא אוגנדה דווקא שב לתנ"ך
מאז יצחק רבין לא ביקר ראש ממשלה ישראלי ביבשת השחורה - אך נתניהו הבהיר כי קשרי המדינות יוסיפו להתחזק .  נשיא אוגנדה ,  שאירח אותו ,  דיבר הרבה גם על פלסטין ,  והסביר למה לדעתו הסכסוך בארץ הקודש  " פשוט "  לפיתרון .  וגם :  איזו מדינה הודיעה על שגרירות חדשה בישראל ? 
הטיסה מנתב"ג לשדה התעופה באנטבה ארכה בדיוק שש שעות .  כאשר מטוסו של ראש הממשלה בנימין נתניהו נחת אתמול  ( שני )  באוגנדה ,  אי אפשר היה לפספס את הנוכחות הצבאית המסיבית סביב השדה ;  היו שם הרבה יותר חיילים אוגנדים מאשר בזמן מבצע שחרור החטופים שהתרחש באותו מקום בדיוק ב-1976 .  אלא שאז ,  קבוצת החיילים האוגנדים הקטנה במקום אבטחה הלכה למעשה את המחבלים שנחתו עם בני ערובה .  הפעם ,  מאות החיילים נפרשו סביב השטיח האדום כחלק מקבלת פנים רשמית לראש ממשלת ישראל .
 בטקס שנערך בטרמינל היו שני נאומים מרכזיים :  של נתניהו ,  שדיבר בעברית ובאנגלית ,  ושל נשיא אוגנדה יוורי מוסווני ,  ששילב אלמנטים תנ"כיים רבים בדבריו .  נתניהו דיבר על ההיבט האישי של הביקור במקום  הזיכרון של אחיו יוני שנהרג במבצע ההשתלטות על הטרמינל  וגם על החשיבות של המאבק בטרור ,  המאחד מדינות רבות מרחבי העולם ,  כולל באפריקה .  הוא גם ציין ,  בצדק ,  את המנהיגות שהפגין ראש הממשלה דאז יצחק רבין בזמן המבצע ,  בהחלטתו לשלוח את הכוחות לאנטבה - החלטה אמיצה מאוד ,  שאם הייתה נגמרת בהסתבכות ולא בהישג ,  הייתה יכולה לשנות את ההיסטוריה של ישראל ,  וגם של רבין עצמו .
 מוסווני ,  מצדו ,  שילב כמה אמירות מעניינות בהקשר של יחסי ישראל ואפריקה ,  כמו גם בנושא הסכסוך הישראלי-פלסטיני .  הנשיא האוגנדי אמר כי גם מאבק מוצדק למען שחרור לאומי ,  לא יכול להצדיק שימוש בטרור כנגד אזרחים חפים מפשע .  לכאורה ,  דבריו עסקו במורשת של אוגנדה ושל מדינות רבות אחרות באפריקה ,  שבהן עלו לשלטון מנהיגים לשעבר של תנועות שחרור אנטי-קולוניאליסטיות .  אלא שההקשר של דבריו היה ברור ,  במיוחד כאשר הם נישאו באנטבה :  שתנועת השחרור הלאומי הפלסטינית ,  שרוב מדינות אפריקה תומכות בה ומזדהות עם מטרותיה ,  צריכה לחדול משימוש בטרור ככלי לקידום מטרותיה ,  ולהתמקד בהתנגדות בדרכים אחרות .
 עוד בוואלה !  NEWS:אפקט שרונה :  תשתיות הטרור מגבירות את ייצור הנשק העצמיטורקיה תעביר כסף לבנקים בעזה :  פרטי ההסכם נחשפיםכחלון : " ירושלים סובלת מהקפאת בנייה שמביאה לשינוי דמוגרפי לא רצוי "  
עוד הערה מעניינת של נשיא אוגנדה נגעה להשוואות התכופות הנשמעות בעולם בין מצבם של הפלסטינים לבין משטר האפרטהייד בדרום אפריקה .  מוסווני אמר כי אי אפשר להשוות בין הדברים - ולא סיפק הסבר מפורט לעמדה זו - והציע את עצמו ,  בתור בדיחה ,  כמי שיכול לתווך בין שני הצדדים .  אוגנדה ,  הוא הבהיר ,  תומכת בפתרון שתי המדינות וסבורה שאין שום דרך אחרת לפתור את הסכסוך .  בספר בראשית ,  הוא ציין ,  כתוב גם על שרה וגם על הגר ,  עדות לכך שהארץ הנתונה במחלוקת - הוא הקפיד לקרוא לה פלסטין לכל אורך נאומו - שייכת לשני העמים . " זה די פשוט ",  הוא העיר ,  לקולות צחוק מהקהל .  כך בכל מקרה זה נראה מאוגנדה הרחוקה .
 אחרי הטקס בשדה התעופה ,  המשיכה פמליית ראש הממשלה לארמון הקיץ המפואר של נשיא אוגנדה ,  על גבעה סמוכה המשקיפה על כל האזור ,  שם נערכה ועידה משותפת לנתניהו ,  מוסווני ולעוד חמישה ראשי מדינות ממזרח אפריקה  רואנדה ,  קניה ,  אתיופיה ,  דרום סודאן וזמביה .  לוועידה הצטרף גם שר החוץ של טנזניה ,  שהעביר לנתניהו איגרת מנשיא מדינתו ובה הוכרז כי טנזניה תפתח שגרירות בישראל .
 זה היה במידה רבה האירוע החשוב ביותר בביקורו של נתניהו באפריקה :  מפגש חסר תקדים ,  בוודאי בעשורים האחרונים ,  בין ראש ממשלת ישראל לקבוצה מרוכזת של מנהיגים ממדינות חשובות באפריקה ,  שבמהלכה נידונו שיתופי פעולה ברמה האזורית בתחומים כגון ביטחון ,  מאבק בטרור ,  כלכלה ,  חקלאות ועוד .  
נתניהו חזר כמה פעמים לאורך היממה על האמירה ש"ישראל חוזרת לאפריקה ".  הפעם האחרונה שבה ראש ממשלה ישראלי ביקר ביבשת הייתה בשנות התשעים ,  אז יצחק רבין עצר בקניה בדרך חזרה מביקור היסטורי בסין ובאינדונזיה .  מאז חלו שיפורים ניכרים ביחסים בין ישראל למדינות היבשת ,  שבאו לידי ביטוי בעלייה בייצוא הישראלי - בעיקר הביטחוני - לאפריקה ,  וגם בדפוסי ההצבעה של חלק ממדינות היבשת בנושא הישראלי באו"ם .  דוגמה בולטת במיוחד היא זו של רואנדה ,  שאליה יגיע נתניהו ביום רביעי :  בדצמבר 2014 ,  רואנדה נמנעה בהצבעה במועצת הביטחון של האו"ם על הכרה בפלסטין כמדינה בגבולות 1967 .  הימנעותה מנעה גיבוש רוב להצעה ,  שנפלה על חודו של קול .  
ישראל אינה המדינה היחידה ששואפת להגדיל את נוכחותה הכלכלית באפריקה .  ג'וש קרון ,  כתב הניו-יורק טיימס באוגנדה ,  סיפר לוואלה !  NEWS על ההשקעה הבינלאומית הגדולה במדינה ובשכנותיה . " מי שהכי בולטים בשטח הם הסינים .  הם סוללים את הכבישים ,  בונים את הגשרים ומעורבים ברוב הפרויקטים הגדולים במדינה .  גם להודו יש נוכחות מאוד מורגשת ,  שחלקה נובעת מקשרים היסטוריים  בתקופת האימפריה הבריטית ,  היה קשר הדוק בין המושבה הבריטית בהודו לבין המושבות במזרח אפריקה  וחלקה נובעת מהצמיחה הכלכלית של הודו בעשור האחרון ",  אמר . " גם ארצות הברית בתמונה ,  יש מעורבות אמריקנית חזקה בתחומי החינוך ,  התרבות והסביבה ". 
ישראל ,  לדבריו ,  היא שחקנית עם פוטנציאל ,  אבל בינתיים הרבה פחות משמעותית . " רוב האנשים פה מכירים את ישראל בעיקר בהקשר של התנ"ך ,  או בגלל המלחמות שלה .  בקרב האליטה השלטונית ,  יש יותר מודעות למה שישראל יכולה להציע בתחומי הביטחון ,  המודיעין וכדומה ",  אמר .
  ( עדכון ראשון :  21:39 ) 
אחת המטרות המרכזיות מבחינת נתניהו של הביקור הנוכחי ,  היא הגדלה של טווח המעורבות של ישראל גם בתחומים אזרחיים יותר .  בדיוק בשל כך הצטרפה לנתניהו משלחת נרחבת של אנשי עסקים ישראלים .
 הביקור באוגנדה הסתיים בשעות הערב אחרי ארוחה משותפת עם קבוצת מנהיגי המדינות .  מטוס ראש הממשלה המריא מאנטבה  משאיר מאחוריו את ההיסטוריה הטעונה של המקום  לעבר ניירובי ,  בירת קניה ,  שבה יבלה נתניהו את היממה הקרובה .
  ( עדכון ראשון :  21:15 )  

טקס 40 שנה לאנטבה :  נתניהו  " חזר לאפריקה ",  נשיא אוגנדה דווקא שב לתנ"ך
מאז יצחק רבין לא ביקר ראש ממשלה ישראלי ביבשת השחורה - אך נתניהו הבהיר כי קשרי המדינות יוסיפו להתחזק .  נשיא אוגנדה ,  שאירח אותו ,  דיבר הרבה גם על פלסטין ,  והסביר למה לדעתו הסכסוך בארץ הקודש  " פשוט "  לפיתרון .  וגם :  איזו מדינה הודיעה על שגרירות חדשה בישראל ? 

