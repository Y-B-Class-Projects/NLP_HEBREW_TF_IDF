נתניהו :  נישאר בגדה גם לאחר הסכם שלום
בשיחה עם עיתונאים זרים אמר ראש הממשלה כי ישראל אינה יכולה להרשות לעצמה מצב שבו יהיו בגדה המערבית משגרי טילים .  על אירן : " בקרוב נגלה אם העולם מוכן לפעול "
  ( צילום :  הערוץ הראשון )  
" ישראל תישאר בגדה גם לאחר הסכם שלום עם הפלסטינים ".  כך אמר הערב  ( רביעי )  ראש הממשלה בנימין נתניהו בשיחה עם עיתונאים זרים .  לדברי נתניהו ,  נוכח התקפות טילים שהיו בעבר מגבול לבנון ועזה ,  ישראל צריכה למנוע מצב שבו לפלסטינים יהיו משגרי טילים בגדה . " אנו לא יכולים להרשות לעצמו שכך יהיה במרכז המדינה שלנו ",  אמר נתניהו . " אנו מוקפים על ידי מלאי גדל באופן תמידי של טילים המוצבים במובלעות מצפון ודרום ,  הנתמכות על אירן ",  הוא הוסיף .
 ראש הממשלה פירט בפני הכתבים הזרים אילו מערכות הגנה נגד טילים מפתחת ישראל והודה שמדובר במערכות יקרות מאוד .  בין היתר סיפר נתניהו לכתבים על כיפת ברזל ועל פרויקט החץ .
 ראש הממשלה גם קרא להחרפת הסנקציות הבינלאומיות נגד אירן .  לדבריו ,  הדעה הישראלית כי תכנית הגרעין האירנית מהווה איום אסטרטגי זוכה לתמיכה מקיר אל קיר . " השאלה היא ,  האם יש נכונות לפעול ,  ובקרוב נגלה זאת ",  אמר .  עם זאת ,  נתניהו לא התייחס לאפשרות כי ישראל או מדינות אחרות יתקפו את מתקני הגרעין של אירן .
 
נתניהו :  נישאר בגדה גם לאחר הסכם שלום
בשיחה עם עיתונאים זרים אמר ראש הממשלה כי ישראל אינה יכולה להרשות לעצמה מצב שבו יהיו בגדה המערבית משגרי טילים .  על אירן : " בקרוב נגלה אם העולם מוכן לפעול "
 
