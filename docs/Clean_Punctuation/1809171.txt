נתניהו : " ערוכים להגיב במלוא העוצמה נגד הטרור "
 רה"מ נתניהו נועד בקיסריה עם שר ההגנה האמריקאי גייטס ,  והבהיר כי ישראל לא תסבול פגיעה באזרחיה . " נעמיק את נושא ההגנה נגד טילים ונקדם אותו "
  ( צילום :  אבישי זיגמן .  עריכה :  יותם בן-דוד ) 
ראש הממשלה ,  בנימין נתניהו ,  נועד היום  ( שישי )  עם שר ההגנה האמריקאי ,  רוברט גייטס ,  בקיסריה ,  עם שובו מביקור מדיני ברוסיה .  בתום הפגישה ערכו השניים מסיבת עיתונאים משותפת ,  בה התייחס ראש הממשלה להסלמה הביטחונית באיזור .  לדברי נתניהו , " יש לנו מאבק של כל בני התרבות נגד החולי והרוע הזה של הטרור ,  של ההתקפה המכוונת ,  הישירה והאכזרית נגד אזרחים חפים מפשע .  שום מדינה לא תסבול התקפות כאלה .  ישראל לא תסבול התקפות כאלה .  אנחנו ערוכים להגיב במלוא העוצמה שלנו כדי להפסיק את הטרור ,  אנחנו גם נפסיק אותו ". 
נתניהו התייחס גם לכוונה לפרוש את מערכת ההגנה מפני רקטות , " כיפת ברזל "  ואמר : " אני מברך על ההזדמנות לדבר עם גייטס על שורה של נושאים שקשורים לביטחון ולמאמצים להשכין כאן שקט .  יש לנו שיתוף פעולה מאוד קונקרטי ,  מאוד מפותח בתחומים מגוונים של הביטחון ,  של המודיעין ,  של ההגנה נגד טילים ואנחנו נעמיק אותו ונקדם אותו הלאה גם בשיחות הללו שאנחנו מקיימים עכשיו ". 
ראש הממשלה הוסיף : " שוחחתי אתמול עם הנשיא אובמה ,  שהיה מאוד ברור ,  מאוד תומך ,  גם שלח את תנחומיו לנפגעי פעולות הטרור וגם אמר בפשטות :  ארה"ב עומדת אתכם במאבק נגד הטרור .  שמעתי דברים דומים מראש הממשלה פוטין והנשיא מדבדב וגם מראש ממשלת איטליה סילביו ברלוסקוני .  אנחנו שומעים דברים גם ממדינות אחרות .
 
נתניהו : " ערוכים להגיב במלוא העוצמה נגד הטרור "
 רה"מ נתניהו נועד בקיסריה עם שר ההגנה האמריקאי גייטס ,  והבהיר כי ישראל לא תסבול פגיעה באזרחיה . " נעמיק את נושא ההגנה נגד טילים ונקדם אותו "
 
