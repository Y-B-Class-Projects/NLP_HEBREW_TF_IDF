הבית הלבן : " ישראל לא יכולה לשלוט על עם אחר לנצח "
 דניס מקדאנה ,  ראש הסגל ויועצו הקרוב של אובמה ,  אמר בכנס של השדולה הפרו-ישראלית ג'יי סטריט כי  " התבטאויותיו הסותרות "  של נתניהו בסוגיית המדינה הפלסטינית מציבות סימן שאלה לגבי מחויבותו בנושא . " אי אפשר להעמיד פנים שהוא לא אמר אותן "
 ראש הסגל של הבית הלבן דניס מקדאנה אמר אמש  ( שני )  בכנס של השדולה הפרו-ישראלית ג'יי סטריט כי  " התבטאויותיו הסותרות "  של ראש הממשלה בנימין נתניהו בנושא הקמת המדינה הפלסטינית מציבות סימן שאלה לגבי מחויבותו לסוגיה .  עם זאת ,  מקדאנה הבהיר כי ארצות הברית נותרה מחויבת לביטחון ישראל . 
" אנחנו לא יכולים להעמיד פנים שנתניהו לא אמר את הדברים ",  התייחס ראש הסגל להצהרותיו של ראש הממשלה במהלך מערכת הבחירות ,  שלפיהן לא תוקם מדינה פלסטינית במהלך כהונתו . " אנחנו רואים בהן הצהרות מטרידות ".   
" ארצות הברית לעולם לא תתמוך בסיפוח הגדה המערבית ",  הבהיר ראש הסגל . " זה יהיה בלתי-חוקי ויבודד עוד יותר את ישראל ".  לדבריו , " ישראל לא יכולה לשלוט על עם אחר לנצח .  כיבוש שנמשך כמעט 50 שנה חייב להסתיים .  לפלסטינים מגיעה מדינה עצמאית משלהם ".  הוא הוסיף כי ארצות הברית תשמור על היתרון הצבאי של ישראל במזרח התיכון .
 כמו כן ,  דובר הבית הלבן ,  ג'וש ארנסט ,  התייחס אמש להתנצלותו של נתניהו על הערותיו כלפי המגזר הערבי במהלך הבחירות . " היינו ברורים מאוד ביחס לחשש שלנו לגבי ההערות הללו ",  אמר ארנסט . " התנצלותו היא לחלוטין מוצדקת ".  עם זאת ,  הוא הבהיר כי הממשל עדיין לא משוכנע כי נתניהו אכן מאמין בפתרון שתי המדינות למרות הצהרותיו אחרי הבחירות ,  שלפיהן הוא לנסוג מהרעיון .
  ( עדכון ראשון :  20:43 )  

הבית הלבן : " ישראל לא יכולה לשלוט על עם אחר לנצח "
 דניס מקדאנה ,  ראש הסגל ויועצו הקרוב של אובמה ,  אמר בכנס של השדולה הפרו-ישראלית ג'יי סטריט כי  " התבטאויותיו הסותרות "  של נתניהו בסוגיית המדינה הפלסטינית מציבות סימן שאלה לגבי מחויבותו בנושא . " אי אפשר להעמיד פנים שהוא לא אמר אותן "
 
