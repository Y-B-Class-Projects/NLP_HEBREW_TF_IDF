העמימות נפגעת בדרך לקלפי :  השאירו את צה"ל מחוץ למערכת הבחירות
תקופת הבחירות היא כר פורה לפוליטיקאים המבקשים תמונות לצד חיילים ,  טנקים ומטוסים כדי למתג את התדמית הביטחונית הנחשקת .  פרסום פעולות צה"ל ברבים צריך להיעשות בהליך סדור ובידיעת חברי הקבינט ופורום מטכ"ל באופן שיוודא כי האינטרס הישראלי לא נפגע
הרמטכ"ל רב-אלוף אביב כוכבי צעד לעבר לשכתו בקומה ה-14 כשהפוליטיקאים כבר נכנסו למסע בחירות שיסתיים בחודש אפריל בקלפיות .  עוד קודם לכן היה ברור שהאתגר של רא"ל כוכבי יהיה למנוע עד כמה שניתן שימוש בצה"ל לצורכי תעמולת בחירות .  פוליטיקאים אוהבים להצטלם ליד חיילים ,  טנקים ומטוסים כדי למתג את עצמם כמבינים בתחום המדיני-ביטחוני ופועל יוצא מכך כמסוגלים להשפיע על גורל המדינה .  זה תמיד מצטלם טוב .  זה מסייע במסע הבחירות .  אך יש בכך טעם לפגם כשזה נעשה שלא צורך ביטחוני בתקופת בחירות .  
בשבועיים הראשונים לכהונת הרמטכ"ל ה-22 נראה היה שכוכבי נמנע מדריכה על מוקשים פוליטיים ולא נגרר לפינות עד שהגיעה ההחלטה של ראש הממשלה ושר הביטחון לבצע 'ביקורת פתע' במחנה סירקין בחטיבה 55 בפיקודו של אלוף משנה יואב ברונר .  הלוואי וכל החטיבות בצה"ל יהיו מצוידות וכשירות כמו הימ"חים בחטיבה של ברונר .
 אם באמת רצה רוה"מ 'להפתיע' נכון היה לבקר בשעה 04:00 לפנות בוקר בחטיבות שבהם רמת הכשירות של הימ"חים נמוכה - יש כאלה בצה"ל .  נציב קבילות החיילים לשעבר האלוף במיל' יצחק בריק כתב על כך דוח שלם .  לכן ,  גורמים בצה"ל מתחו ביקורת על עצם ההחלטה לבצע ביקורת שכזו לרמטכ"ל זמן קצר לאחר כניסתו לתפקיד ובטח מול עיני מצלמות ,  אבל באותה נשימה גם הבינו את הצורך הפוליטי .  
עוד בוואלה !  NEWSמלחמה בעזה ,  מערכה חשאית בעיראק :  כך נערך צה"ל של כוכבי ל-2019נתניהו על הסטייה ממדיניות העמימות :  רוצים להמחיש לאויבינו את הנחישותנתניהו על התקיפה בסוריה :  פועלים כל הזמן נגד איראן כולל בשני 
למרות זאת ,  מהביקור זוכרים דווקא את חילופי הדברים בין ראש הממשלה לרמטכ"ל .  מילים שלא השאירו מקום לספק מה חושב הרמטכ"ל על עצם הביקור .  נתניהו הציע לרמטכ"ל להציב מקלע על ג'יפ האמר כשנכנסים לרחוב עוין וכוכבי הסביר שברחוב ראשי לא נעים בג'יפ ויש דרכים אחרות לעשות זאת .  שפת הגוף של כוכבי והבעות הפנים שלו הסגירו בדיוק מה חשב על ההצגה התקשורתית .  כמו כן ,  ניתן להעריך כי דבריו של נתניהו לא היו המילים הבודדות שהכעיסו את מי שהיה מפקד חטיבת הצנחנים במבצע חומת מגן ,  שלוחמיו חצו רחובות מאוימים בירי מחבלים ומטעני חבלה תוך שהם מנפצים קירות  ( גם בטקס הענקת דרגות רב אלוף לכוכבי ,  מצא לנכון נתניהו להתייחס לפועלו של כוכבי בניפוץ הקירות במבצע חומת מגן ,  אך גם להזכיר שהפעולה נוסתה עוד לפני קום המדינה על ידי לוחמי המחתרות )  .
 אך זה היה אירוע בודד .  במקרים אחרים נראה היה שרא"ל כוכבי למד את הלקח והפנים את האווירה הפוליטית שתלך ותתעצם ולבטח עוד תשתמש בצה"ל עד לתום תקופת הבחירות .  לפחות במקרה אחד שהוא לא הרגיש בנוח ,  לחש כוכבי על אוזנו של נתניהו ולקח כמה צעדים לאחור כדי להשאיר אותו לבד מול מצלמות .  זה היה סיבוב אחד .  לסיבוב החדש שעושים על הגב של צה"ל קוראים :  עמימות .  פתאום כולם הפכו למומחים בענייני עמימות .  
רק כדי לעשות סדר בחילופי המהלומות בין הפוליטיקאים שטוענים כי העמימות נפרצה או שיש מדיניות חדשה ומתירנית :  חשוב להזכיר כי מדיניות העמימות נועדה לאפשר לישראל מרחב הכחשה .  אי לקיחת אחריות על פעילות במב"מ  ( מערכה שבין המלחמות )  כמו תקיפות יעדים במדינות זרות ,  מאפשרת לאויב לא להגיב ,  מונעת השפלה של ראשי המשטר הזר ומורידה את גובה הלהבות .  מתי כן נפרצה העמימות ? באירועים שבהם לצה"ל לא היתה ברירה אלא להסביר לציבור הישראלי מדוע שוגרו טילים לעבר מדינת ישראל וכתוצאה מכך הופעלו אזעקות ,  מה גרם להפלת מטוס קרב בגבול סוריה ועוד .  
שמירה על עמימות מייצבת את המציאות הביטחונית ומונעת הידרדרות .  העמימות נסדקה בראש ובראשונה בעיקר בגלל אגו .  גנרלים שחשו כי הם צריכים להראות לציבור כי עשו יותר מהאחרים ולשם כך יותר מרמזו על פעילות המב"מ .  נכון שהם דיברו בסמכות וברשות אך שמעתי יותר מגנרל אחד שטוען כי רצוי היה שלא לדבר על כך בפומבי כדי לא לחשוף יכולות ולא להשפיל את האויב .  מי שחשף פרטים רגישים מדי בעיני גורמים במערכת הביטחונית והפוליטית ,  התפתל מאוחר יותר והסביר כי לא התכוון למסר הזה אלא לאחר .  תירוצים .  
בעת הזו גם הפוליטיקאים ,  בראשם ראש הממשלה בנימין נתניהו ,  מפתיעים מאוד כשהם בוחרים לדבר על פעולות מב"מ חשאיות בגלוי בזמן שהצנזורה נאבקת למנוע זליגת מידע רגיש ביותר שיכול לחמם גבולות ,  ארגונים ומדינות .
 יש אלימות פוליטית שתכליתה לשרת את האינטרסים המדיניים והביטחוניים של מדינה שנמצאת במצב עימות או מלחמה .  כדי שנבין שזו הכוונה של ראש הממשלה ודומיו שמתבטאים בנושא תקיפות כאלו ואחרות ,  נשאלת השאלה האם התקיים תהליך סדור בו הוחלט על האופן בו יתפרסם המידע בידיעת חברי הקבינט ופורום מטכ"ל ?  כפי שנעשה בפרסום התקליטורים מהארכיון הגרעין האיראני ?  נדמה שלא .  אז למה כן לדבר על כך בגלוי ?  כיצד זה תומך את האינטרס הישראלי  ?  
לפי הערכת המצב של אגף המודיעין בצה"ל לשנת 2019 שהוצגה בשבוע שעבר בפני פורום המטכ"ל ,  נכונים לישראל אתגרים משמעותיים בטווח הנראה לעין ונכון שכל אלו שפוגעים במדיניות העמימות שלא תחת מחשבה והליך סדור יחשבו מסלול מחדש .  במיוחד בתקופת בחירות .  

העמימות נפגעת בדרך לקלפי :  השאירו את צה"ל מחוץ למערכת הבחירות
תקופת הבחירות היא כר פורה לפוליטיקאים המבקשים תמונות לצד חיילים ,  טנקים ומטוסים כדי למתג את התדמית הביטחונית הנחשקת .  פרסום פעולות צה"ל ברבים צריך להיעשות בהליך סדור ובידיעת חברי הקבינט ופורום מטכ"ל באופן שיוודא כי האינטרס הישראלי לא נפגע

