לבני : " נתניהו נמצא בריאליטי ,  לא הכל בסדר "
 יו"ר האופוזיציה אמרה בישיבה מיוחדת של הכנסת כי על הממשלה להפסיק במדיניות הפסיבית בה היא נוקטת לדבריה ,  וליזום חזרה לשולחן המשא ומתן עם הפלסטינים . " ניתן לסיים את הסכסוך "
  ( באדיבות ערוץ הכנסת ) 
לקראת הבקשה הפלסטינית להכרה באו"ם בהמשך השבוע ,  התייחסה היום  ( שני )  יו"ר האופוזיציה ,  ציפי לבני ,  למהלכיה הצפויים של ישראל בנושא ולנסיעתו של ראש הממשלה ,  בנימין נתניהו ,  לעצרת האו"ם .  היא התייחסה להתנהלותו של ראש הממשלה בנימין נתניהו ואמרה : " הוא חושב שהכל בסדר ,  העולם איתנו ,  אירופה איתנו ארצות הברית איתנו .  האם הוא נמצא בסוג של ריאליטי שהדי המציאות האמיתית לא נכנסים לתוך החדר ",  שאלה . 
" בימים הקרובים הממשלה תצטרך להחליט האם היא ממשיכה בישיבה פסיבית ",  אמרה לבני בישיבת פגרה מיוחדת בכנסת , " אני חוששת שנתקע עם הפאסיביות ,  עם המגננה .  נכנסנו לספטמבר עם מערכת יחסים שנותקה עם טורקיה ,  עם חילוץ באישון ליל של החבר'ה בשגרירות במצרים .  בימים הקרובים גם הציבור יצטרך להחליט אם הוא בוחר בייאוש או בתקווה .  הציבור יצטרך להחליט האם הוא קונה את הסיפור של הממשלה ביחס למציאות ".  
עוד בנושא:הפלסטינים יבקשו הכרה : " לא קיבלנו הצעה רצינית מהקוורטט"אבו מאזן : " אחרי הפנייה לאו"ם המצב יהיה קשה"נתניהו : " ניסיון הפלסטינים להתקבל כמדינה באו"ם ייכשל"לשכת ראש הממשלה : " שלום לא משיגים בצעד חד צדדי "
 לבני הטיחה כי הממשלה מאשימה את סביבת ישראל בכישלונותיה ואמרה כי  " העולם נגדנו :  ארדואן ממילא איסלמיסט ,  במצרים יש מהפיכה ,  אבו מאזן חבר לחמאס ולא רוצה תהליך ,  הוא החליט ללכת לאו"ם ושם יש רוב אוטומטי נגד ישראל ,  ומה שנותר לעשות זה לעמוד בצד ,  להרים ידיים ולחכות .  זו האופציה הכי גרועה למדינת ישראל .  זה הכי טוב לממשלה ".  
" תמיד הציונות יזמה .  עצם ההגעה לישראל זו יוזמה .  הציונות צודקת ,  הממשלה טועה .  במקום הרמת הידיים ,  ההתכרבלות הזו ,  אני רוצה להציע תקווה .  אנחנו יכולים להציע תקווה .  בצד כל האויבים יש לישראל ידידים בעולם ,  ובראשם ארצות הברית .  הם מבינים את צרכי הביטחון של ישראל ,  אבל לא מבינים את מדיניות ממשלת ישראל .  הם לא מבינים למה נתניהו מתעקש על ההתנחלויות .  ולא מאמינים לראש ממשלת ישראל ,  וזה מצער אותי לומר ",  אמרה לבני .
 לבני הדגישה כי היא אינה תומכת בהכרה במדינה פלסטינית באו"ם והסבירה כי  " למען הסר ספק  אני מתנגדת למהלך באו"ם כי זה יכפה על ישראל תכנים אותם שמרנו לחדר המשא ומתן ,  וכשהעולם כולו מנסה לעשות את זה .  וכמו שהם עוזרים לנו ,  אנחנו צריכים לעזור להם לעזור לנו .  צריך להיכנס לחדר המשא ומתן מתוך כוונה ברורה לסיים את התהליך .  ניתן לסיים את הסכסוך הזה ,  ותפסיקו להתעטף במשא ומתן שאנחנו ניהלנו ותכנסו אתם לחדר המשא ומתן ,  וכשזה יהיה ,  העולם יעצור מלכת .  קדימה תתמוך בצעדים שצריך לעשות כדי להציל את מדינת ישראל ". 
שר ההסברה והתפוצות ,  יולי אדלשטיין  ( ליכוד )  ,  תקף את לבני ואמר כי  " כשאני צריך רופא מומחה אני בודק שלא כל הפציינטים שלו מתו ".  לדבריו , " באה הגברת שתמכה בהתנתקות בפה מלא והסבירה כמה העולם יאהב אותנו ,  ועכשיו היא מנסה לתת עצות .  הגברת שניהלה משא ומתן כושל ולא הגיעה לשום דבר ,  מנסה להשיא עצות איך לנהל משא ומתן וכמה היא עמדה על שלה ,  אלוהים אדירים  לא ככה בוחרים מומחה ".  אדלשטיין התייחס למאמר של תומס פרידמן בניו יורק טיימס ואמר כי  " לא ראיתי באיזו אוניברסיטה משתמשים בתואר 'עיתונאי בכיר' .  אז לא צריך להתייחס לשטויות האלה .  הדברים שלו מזכירים את הדברים האלה על היהודים ששולטים .  אולי האוזן שלי רגישה מדי אבל אני שונא לקרוא על זה שהיהודים ,  זרועות התמנון הזה ,  ששולטים ". 
לפניות לכתב :  pinhas_wolf@walla.co.il

לבני : " נתניהו נמצא בריאליטי ,  לא הכל בסדר "
 יו"ר האופוזיציה אמרה בישיבה מיוחדת של הכנסת כי על הממשלה להפסיק במדיניות הפסיבית בה היא נוקטת לדבריה ,  וליזום חזרה לשולחן המשא ומתן עם הפלסטינים . " ניתן לסיים את הסכסוך "
 
