המתמחים יתייצבו לעבודה ?   " אי ודאות של מלחמה "
 היום ייכנסו לתוקפם מכתבי ההתפטרות של הרופאים הצעירים ,  ולמרות שמרבית הסימנים מראים כי הרופאים יצייתו להוראת בית הדין לעבודה שלא להתפטר ,  בבתי החולים חוששים : " לא נוכל להתמודד "
 רגע האמת בבתי החולים :  בצל המשא ומתן המתנהל בין נציגי הרופאים המתמחים לבין משרדי האוצר והבריאות ,  ועל רקע החלטת בית הדין לעבודה שלא להקדים את הדיון בעניין ,  ולהותירו בשעה 14:00 ,  ייכנסו היום  ( חמישי )  בשעה 10:00 מכתבי ההתפטרות של הרופאים הצעירים לתוקפם .  בקשתו של ראש הממשלה ,  בנימין נתניהו ,  כי המתמחים ישהו את התפטרותם בעשרה ימים על מנת לאפשר בחינת רעיונות לפתרון המשבר ,  לא התקבלה לפי שעה .  על אף שמרבית הסימנים מראים כי המתמחים יגיעו לעבודה ,  בשל הוראת בית הדין לעבודה כי התפטרותם אינה חוקית בטרם דיון בעניין ,  הרופאים הבכירים בבתי החולים מזהירים מכאוס מוחלט   " יותר גרוע ממלחמה ".  בין אם יסתובבו הבוקר הרופאים הצעירים במסדרונות בתי החולים ובין אם לאו ,  המסר שהם מעבירים הערב הוא של חוסר אונים : " אין התקדמות במשא ומתן  הפערים גדולים מאוד ". 
התפטרות המתמחים - כותרות אחרונותמתמחים ב-6 בתי חולים החליטו לא לדחות ההתפטרותנתניהו שוב ביקש מהמתמחים :  השהו ההתפטרותבעקבות ההתפטרות :  ראש הממשלה נפגש עם המתמחים
פרופ' יהודה אולמן ,  מנהל המחלקה לכירורגיה פלסטית בבית החולים רמב"ם בחיפה ,  מתאר תרחיש אימים ,  שעשוי להתממש כבר היום בבוקר . " בית החולים יפסיק לתפקד כמעט לחלוטין תוך מספר שעות ",  אומר מי שעומד בראש מחלקה באחד מבתי החולים הגדולים בישראל ,  ובוודאי אחד מאלה שיינזקו יותר מכולם אם אכן לא יגיעו המתמחים לעבודה . " לא יהיה מי שישחרר חולים ,  לא יהיה מי שיקבל אותם .  שורה של אמבולנסים יעמדו מחוץ לחדרי המיון ,  ובכלל לא יהיה אפשרי להגיע אליהם ולבדוק אותם ".  לדבריו ,  בשעות הראשונות ייתכן והאמבולנסים יועברו לבתי החולים הקטנים ,  דוגמת בית החולים כרמל ,  שבו נאסר על המתמחים להתפטר ,  אך במהרה גם הפתרון הזה לא יספיק .
" אף אחד לא יכול לצפות בדיוק כמה מהר תקרוס המערכת ,  וכמה מהר יתחיל הנזק להיות אכזרי וכואב ",  ממשיך אולמן . " אף פעם מדינת ישראל לא עמדה במצב דומה ".  בשל מיקומו הגאוגרפי ,  בית החולים בו עובד פרופ' אולמן נחשב לאחד מהמרכזים הרפואיים המאומנים ביותר בתפקוד במצבי חירום בארץ .  אם גם המומחה מתאר כי בכל הנוגע להתנהלות בית החולים ,  המצב עשוי להיות חמור ממלחמה ,  כנראה שיש סיבה לדאגה . " אפילו לפני מלחמה אנחנו יודעים ומסוגלים להתמודד ,  כי כל אחד יודע מה תפקידו .  פה ממש לא יודעים ".  לדבריו , " הדבר בהחלט יכול להידרדר מהר מאוד למצב של סכנת חיים .  אנחנו שנשארים נעשה הכול כדי שזה לא יגיע לכך ,  אבל הכול יכול להיות ".  לבסוף מבקש אולמן להבהיר :  מדינת ישראל מעולם לא התמודדה עם מצב כזה .
 אבל מה יעשו המתמחים ?  ד"ר נדב חיים ,  רופא מתמחה בבית החולים שיבא בתל השומר ,  מבהיר כי כל עוד הוראת בית הדין הארצי לעבודה קובעת כי אסור למתמחים להתפטר מעבודתם עד להודעה אחרת ,  הוא יגיע לעבודה ,  וסביר שלא רק הוא . " אנחנו נוהגים לפי החוק ",  הוא מבהיר . " אם החוק מחייב אותך להגיע לעבודה עד להודעה אחרת ,  נעשה מאמץ שאנשים יגיעו .  אם החוק מאפשר לנו לקיים את מכתבי ההתפטרות כלשונם ולא להגיע לעבודה מחר בבוקר  כך נעשה ".  במשרד הבריאות ,  אגב ,  עסקים כרגיל .  מהמשרד נמסר כי המתמחים הסכימו זה מכבר להשהות את התפטרותם עד להודעה חדשה ,  ובוודאי שבכפוף להחלטת בית הדין  בבתי החולים נערכים להגעתם של הרופאים המתפטרים הבוקר לעבודה כבכל יום .
 גם אם היום יגיעו המתמחים לעבודה ,  ויישארו במחלקות לפחות עד השעה 14:00  אז יחל הדיון בין המדינה לנציגיהם בבית הדין לעבודה ,  התמונה המתקבלת הערב לא מבשרת טובות באשר לפתרון המשבר החמור ברפואה הישראלית .  ד"ר מאיר מזרחי ,  מתמחה בגסטרואנטרולוגיה בבית החולים הדסה עין כרם בירושלים ,  אשר השתתף במשא ומתן ,  ציין אמש כי  " אין התקדמות במשא ומתן .  הפערים גדולים מאוד .  כפי שזה נראה ,  יש עוד ניסיונות להציל את המצב ,  אבל אני לא אופטימי ". 
מזרחי ציין עוד כי ניסיונותיו של ראש הממשלה ,  בנימין נתניהו ,  לשכנע את המתמחים כי הוא פועל למענם ומוכן להפעיל את כובד משקלו כדי לפתור את המשבר ,  לא הצליחו לשכנע את הרופאים . " לא הצלחנו להעביר את המסר האופטימי מנתניהו ",  הוא מודה . " ניסינו להשיג עבורו את ארכת עשרת הימים שהוא ביקש ,  אבל לפי שעה המתפטרים לא מוכנים לקבל את הבקשה .  יש תחושת תסכול גדולה מאוד ,  אנחנו כבר שלושה חודשים זועקים ותמיד זה נראה שבשנייה האחרונה מוצאים את הזמן לדבר אתנו .  אני מעריך את ראש הממשלה ,  ומקווה שבסוף תתקבל החלטה נכונה ". 
בקרב הרופאים הבכירים ,  יש כאלה המבקרים את התעלמותם של המתמחים מדרישת ראש הממשלה להשהות את התפטרותם . " אני כן הייתי נענה לפנייה של ראש הממשלה ",  אומר פרופ' אולמן . " כניסתו של נתניהו לתמונה הייתה רגע מפנה ,  ובעיניי ראש הממשלה זה מחסום שאסור לזלזל בו ".  עם זאת ,  פרופ' אולמן גם מבין את תסכולם של הרופאים : " הם מרגישים מושפלים ,  שמזלזלים בהם ,  שמסובבים אותם במילים ". 
 ( עדכון ראשון :  23:00 ) 

המתמחים יתייצבו לעבודה ?   " אי ודאות של מלחמה "
 היום ייכנסו לתוקפם מכתבי ההתפטרות של הרופאים הצעירים ,  ולמרות שמרבית הסימנים מראים כי הרופאים יצייתו להוראת בית הדין לעבודה שלא להתפטר ,  בבתי החולים חוששים : " לא נוכל להתמודד "
 
