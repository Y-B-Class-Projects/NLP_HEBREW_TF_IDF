כאן שביתה :  השגרירות בארה"ב תחרים ביקור רה"מ
ועד העובדים של משרד החוץ החליט להחריף את עיצומיו והורה לעובדי השגרירות בוושינגטון לא לסייע לנתניהו במהלך ביקורו בעיר בשבוע הבא .  בנוסף ,  ייאסר על נציגי ישראל בעולם לקיים פגישות בתוך השגרירויות והקונסוליות
שגרירות ישראל בארצות הברית תחרים את ביקור ראש הממשלה בנימין נתניהו בשבוע הבא בוושינגטון .  כך החליט היום  ( שלישי )  ועד העובדים של משרד החוץ .  החרמת ביקורו של נתניהו ,  לקראת השקת השיחות הישירות בין ישראל לפלסטינים ,  מתבצעת כחלק מהחרפת העיצומים של ועד העובדים .  במברק שהוועד שלח לעובדי המשרד בארץ ובחו"ל נכתב כי , " בשלב זה אין שום התקדמות בדיונים מול משרד האוצר .  לפיכך ,  בהתאם למתווה המדורג עליו הוחלט ,  אנו מחריפים החל מקבלת מברק זה את העיצומים של עובדי שירות החוץ ". 
מלבד הוראת הוועד לפיה ביקור ראש הממשלה בוושינגטון לא יטופל על ידי אנשי משרד החוץ ,  ובכללם השגריר ,  מיום ראשון ייאסר גם על נציגויות ישראל בעולם לקיים פגישות בתוך הנציגויות עם גורמים חיצוניים ,  משלחות מהארץ או אנשי קשר מקומיים .  כמו כן ,  הוועד הורה לעובדי המשרד שלא להזמין אורחים לבניין משרד החוץ בירושלים החל מיום ראשון הקרוב .  רק לשכות השר וסגן השר יורשו להמשיך ולהזמין אורחים לבניין .  
בנוסף ,  יופסק הטיפול בדיפלומטים זרים שיגיעו לישראל ,  כולל מקרים בהם החל הטיפול ,  יופסק הסיוע לחברות ישראליות המייצאות מוצרים לחו"ל וינותק הקשר עם משרד האוצר ,  כולל קשרי העובדה השוטפים .  עם זאת ,  הוועד הנחה את עובדי משרד החוץ להמשיך לטפל כרגיל במשטים שינסו להגיע לעזה .
 משרד החוץ החרים גם את ביקור ראש הממשלה ביוון בשבוע שעבר .  כתוצאה מכך ,  לשכת ראש הממשלה ביקשה מהמוסד לסייע בביקור ,  דבר שהכעיס את ועד העובדים של משרד החוץ . " ועד העובדים של משרד החוץ הוציא אז הנחיה לכל נציגי משרד החוץ בעולם לנתק כל מגע עם נציגי המוסד ,  כולל טיפול בשליחים בחו"ל ובעניינים רגישים ",  אמר בזמנו חבר ועד העובדים ,  יעקב ליבנה .
 
כאן שביתה :  השגרירות בארה"ב תחרים ביקור רה"מ
ועד העובדים של משרד החוץ החליט להחריף את עיצומיו והורה לעובדי השגרירות בוושינגטון לא לסייע לנתניהו במהלך ביקורו בעיר בשבוע הבא .  בנוסף ,  ייאסר על נציגי ישראל בעולם לקיים פגישות בתוך השגרירויות והקונסוליות

