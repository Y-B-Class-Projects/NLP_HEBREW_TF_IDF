יועז הנדל ישמש כראש מערך ההסברה של משרד ראש הממשלה
עיתונאי  " ידיעות אחרונות "  יחליף בתפקיד את גידי שמרלינג שיעזוב את הלשכה לטובת תפקיד דובר עיריית תל אביב .  הנדל יכנס לתפקיד באוקטובר 2011
עיתונאי  " ידיעות אחרונות "  יועז הנדל ישמש כראש מערך ההסברה של משרד ראש הממשלה .  הוא ייכנס לתפקיד באוקטובר 2011 .
 הנדל ,  בעל דוקטורט בהיסטוריה ,  הוא בעל טור קבוע בעיתון ,  מגיש בתוכנית  " רצועת הביטחון "  בגלי צה"ל וכן ובעל טור פרשנות בטחונית בעיתון מקור ראשון .  הנדל אף כתב ספר יחד עם זכי שלום בשם  " תנו לצה"ל לנצח "  וכן כתב יחד עם העיתונאי יעקב כץ את הספר  " ישראל נגד אירן  מלחמת הצללים ".  
הנדל יחליף את גידי שמרלינג שהיה ראש מערך ההסברה של לשכת ראש הממשלה כשבעה חודשים ,  ולפני כן כיהן כדוברו של ראש הממשלה במשך כשנה וחצי .  שמרלינג עוזב את הלשכה לתפקיד לדובר עיריית תל אביב .  
זהו ראש מערך ההסברה השלישי הנכנס לתפקיד מאז החלה כהונת ראש הממשלה נתניהו להנדל ולשמרלינג קדם בתפקיד ניר חפץ ,  מי שהיה עורך מוסף  " 7 ימים "  של ידיעות אחרונות .  עיתונאי נוסף שהצטרף לאחרונה למערך ההסברה של לשכת ראש הממשלה הוא כתב ynet ,  רוני סופר .
 מלשכת ראש הממשלה טרם התקבלה תגובה .  מעיריית תל אביב נמסר בתגובה  :" התקיים מכרז לתפקיד דובר .  לאחרונה חלף המועד האחרון להגשת מועמדות .  ועדת המכרזים של העירייה תתכנס ותבחר את המועמד המתאים ביותר לתפקיד ". 

יועז הנדל ישמש כראש מערך ההסברה של משרד ראש הממשלה
עיתונאי  " ידיעות אחרונות "  יחליף בתפקיד את גידי שמרלינג שיעזוב את הלשכה לטובת תפקיד דובר עיריית תל אביב .  הנדל יכנס לתפקיד באוקטובר 2011

