ועדת השרים לענייני חקיקה אישרה הסדר ערוץ 10 ;   " המבחן הוא בכנסת "
 מדובר בהסכם על פי מתווה לוקר ,  ובהמשך פעילות החדשות המקומיות לחצי שנה .  למרות ההתקדמות במישור החקיקתי ,  ההפגנה מול בית הליכוד מחר תתקיים כמתוכנן
ועדת שרי לענייני חקיקה אישרה הבוקר  ( שני )  את תזכירי החוק להמשך פעילות ערוץ 10 והחדשות המקומיות .  מדור בהארכת זיכיון השידורים של ערוץ 10 בשנתיים בהתבסס על מתווה ועדת לוקר ,  והמשך פעילות החדשות המקומיות לחצי שנה בהתבסס על תזכיר החוק שהוכן במשרד האוצר .  הצעות החוק יועברו היום למליאת הכנסת שצפויה לאשר אותן בקריאה ראשונה ,  ולאחר מכן הן יועברו לוועדת הכלכלה .  הוועדה צפויה לדון בהערות זכייניות ערוץ 2 קשת ורשת לעניין חוק ערוץ 10 ,  ובהן גם דרישתם לשיוויון בהארכת זיכיון השידורים בשנתיים ותשלום דמי ה"ביד ".   פעילות הוועדה הבוקר התאפשרה לאחר שראש הממשלה בנימין נתניהו ,  סיכם אתמול עם יו"ר הכנסת ראובן ריבלין כי הכנסת תכונס בימים הקרובים כדי לדון בהצעת ההסדר להמשך פעילותו של ערוץ 10 ולדון בבקשותיהן של זכייניות ערוץ 2 להקלות בעקבות המשבר בשוק התקשורת ובהארכה של שישה חודשים בשידור החדשות המקומיות .  בערוץ 10 אמרו הבוקר כי  " כפי שהוכח הבוקר ,  היכולת לקדם את החקיקה נמצאת אצל ראש הממשלה ,  המבחן האמיתי הוא בכנסת ".  למרות ההתקדמות במישור החקיקתי ,  הפגנת עובדי ערוץ 10 והחדשות המקומיות מחר מול בית הליכוד בתל אביב - תתקיים כמתוכנן .  

ועדת השרים לענייני חקיקה אישרה הסדר ערוץ 10 ;   " המבחן הוא בכנסת "
 מדובר בהסכם על פי מתווה לוקר ,  ובהמשך פעילות החדשות המקומיות לחצי שנה .  למרות ההתקדמות במישור החקיקתי ,  ההפגנה מול בית הליכוד מחר תתקיים כמתוכנן

