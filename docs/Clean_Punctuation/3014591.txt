בנט על פרשת הצוללות : " נתניהו לא ימכור את ביטחון ישראל עבור כסף "
 שר החינוך התייחס לרכש הצוללות מגרמניה וטען כי  " ראש הממשלה נתניהו לא מושחת ",  לאחר שדווח כי עורך דינו של נתניהו מייצג מתווך ישראלי בעסקה הביטחונית . " אל תחפשו משמעויות נסתרות כאן ",  הוסיף בנט
 ( ליברמן ברמז לבנט : " ימין פופוליסטי ")  
שר החינוך ,  נפתלי בנט ,  התייחס היום  ( שישי )  בחשבון הטוויטר שלו לפרסומים אודות העסקה לרכישת צוללות נוספות עבור צה"ל מגרמניה ,  בה הוזכר שמו של עורך דינו של ראש הממשלה בנימין נתניהו ,  דוד שמרון . " ראש הממשלה נתניהו לא מושחת ",  כתב בנט . " לעולם הוא לא ימכור את ביטחון ישראל עבור כסף ".  
" אל תחפשו משמעויות נסתרות כאן ",  הוסיף בנט בהודעה שפרסם זמן קצר לאחר מכן .  לדבריו , " אני מכיר את נתניהו מעל עשר שנים .  אנו יריבים פוליטיים ,  ויש לנו חילוקי דעות .  מושחת הוא לא ". 
עוד בוואלה !  NEWS:צה"ל מבהיר :  הצורך בצוללות חדשות הועלה על ידינו לדיון בקבינטהמועצה לביטחון לאומי :  רכש הצוללות מגרמניה נעשה ללא השפעה חיצוניתפנייה ליועמ"ש : " פתח בחקירת ניגוד העניינים ברכש הצוללות מגרמניה "  
אתמול נמסר מלשכתו של נתניהו ,  בהתייחסות לדיווחים על ניגוד עניינים בעסקה ,  כי  " הפעם הראשונה שבה נודע לראש הממשלה שעו"ד דוד שמרון מייצג גורם עסקי הקשור לפרויקט הצטיידות של חיל הים הייתה כשערוץ 10 פנה לבקשת תגובה ".  לטענת ראש הממשלה , " עו"ד שמרון מעולם לא שוחח עם ראש הממשלה בנושא צוללות ,  ספינות ,  או כל נושא אחר הקשור בלקוחותיו .  עו"ד שמרון לא שוחח עם ראש הממשלה על לקוח זה ,  ולא על שום לקוח אחר ". 
לפי הדיווח בחדשות 10 ,  עו"ד שמרון ,  שמשמש בא כוחו של נתניהו ,  משמש גם עורך דינו של מיקי גנור ,  איש עסקים ישראלי אשר מתווך בעסקת רכישת הצוללות .  
יו''ר ועדת החוץ והביטחון ח''כ אבי דיכטר  ( הליכוד )  טען אתמול כי הוביל תהליך לבחינת הטענות . " מצאתי כי מדובר בתהליך סדור ,  שהתבצע באופן מקצועי ורציני .  הפרסומים בנושא מנסים להטיל ספק בשיקוליו של ראש הממשלה  אך בפועל מטילים ספק בשיקול הדעת של צה''ל וגורמים עוול משווע למפקדיו כולל בחיל הים ",  אמר .  
דבריו של בנט היום לזכותו של ראש הממשלה מגיעים בתום שבוע מתוח במיוחד בקואליציה ,  בצל ההצבעה על חוק ההסדרה והמאבק למניעת פינוי המחאז עמונה .  במסגרת כך ,  אתמול טען שר הביטחון אביגדור ליברמן כי  " אני מייצג את הימין הפרגמטי ,  לא את הימין הפופוליסטי .  אני מכבד את בנט ,  אבל אנחנו לא ניסחף אחרי סיסמאות ".  לכך הגיבה מפלגת הבית היהודי כי שר הביטחון  " הוא פטפטן בלתי נלאה .  שיתמקד בחיסול איסמעיל הניה במקום להתנדב להקים פלסטין על כביש 6 ". 
מוקדם יותר השבוע ,  גורמים בליכוד יצאו נגד הביקורת הפומבית שהעביר בנט על נתניהו ,  וטענו כי  " צר לנו שגם בזמן שראש הממשלה מוביל את המאמץ להעביר את חוק ההסדרה ,  בנט ממשיך לירות בנגמ"ש ולעסוק בתדרוכים נגד הליכוד וראש הממשלה ,  ולא נותן לעובדות לבלבל אותו ".  בתגובה לביקורת ,  נמסר מהבית היהודי כי  " אנו מוקירים את פועלו רב השנים ועטור השבחים של ראש הממשלה למען מדינת ישראל ".  

בנט על פרשת הצוללות : " נתניהו לא ימכור את ביטחון ישראל עבור כסף "
 שר החינוך התייחס לרכש הצוללות מגרמניה וטען כי  " ראש הממשלה נתניהו לא מושחת ",  לאחר שדווח כי עורך דינו של נתניהו מייצג מתווך ישראלי בעסקה הביטחונית . " אל תחפשו משמעויות נסתרות כאן ",  הוסיף בנט

