דיווח :  שליח נתניהו יעביר הערב מכתב לאבו מאזן
על פי גורם פלסטיני אנונימי ,  צפוי עו"ד מולכו להגיע לרמאללה ולמסור ליו"ר הרשות את המכתב מראש הממשלה ,  בו יקרא למשא ומתן ללא תנאים מוקדמים .  מלשכת ראש הממשלה לא הגיבו
השליח המיוחד של ראש הממשלה ,  עו"ד יצחק מולכו ,  ימסור הערב  ( שבת )  מכתב מראש הממשלה ,  בנימין נתניהו ,  ליו"ר הרשות הפלסטינית ,  אבו מאזן - כך מדווחת סוכנות הידיעות AP מפי גורם פלסטיני אנונימי .  מסירת המכתב מגיעה כחודש לאחר שאבו מאזן העביר לנתניהו מכתב שבו פירט את עמדותיו בנוגע למשא ומתן המדיני .  
על פי הדיווח ,  צפוי מולכו להגיע הערב לרמאללה ,  ולמסור לאבו מאזן באופן אישי את מכתב התשובה של נתניהו .  מלשכת ראש הממשלה לא נמסרה התייחסות לדיווח .  
לפי ההערכה ,  המכתב של נתניהו יכלול את שאיפתה של ישראל להיכנס למשא ומתן ישיר ,  ללא תנאים מוקדמים ,  וכן את פירוט עמדותיה של ישראל באשר לסוגיית הגבולות וסוגיית הסדרי הביטחון ,  כמו גם את דרישתו של נתניהו מאבו מאזן להכיר בישראל כמדינת הלאום של העם היהודי .
 המכתב של אבו מאזן מלפני חודש כלל הטלת אחריות לקיפאון המדיני על ישראל ,  והצגת הדרישות הפלסטיניות ,  שבראשן מדינה פלסטינית המבוססת על גבולות 67' עם חילופי שטחים קלים ,  והפסקת הבנייה בהתנחלויות ,  כולל במזרח ירושלים .  במכתב נכללה גם פסקת איום ,  בו אמר אבו מאזן שאם ישראל לא תעמוד בהתחייבויותיה ,  הפלסטינים ידרשו את העברת הסמכות והאחריות על כל השטחים לישראל .
 על רקע כניסתה של קדימה לממשלת האחדות ,  הביעו גורמים בינלאומיים שונים תקווה כי הממשלה הרחבה תאפשר לנתניהו לחדש את המשא ומתן עם הפלסטינים בצורה רצינית .  דוברת מחלקת המדינה האמריקאית ,  ויקטוריה נולנד ,  אמרה אתמול בתדרוך לעיתונאים כי מזכירת המדינה ,  הילרי קלינטון ,  הדגישה את שאיפתה של ארצות הברית להתקדמות בתהליך המדיני ,  במהלך שיחת טלפון שקיימו קלינטון ונתניהו ביום רביעי .  
עוד באותו נושא:אבו מאזן :  לנצל את ממשלת האחדות בישראל להשגת שלוםאבו מאזן : " נתניהו ,  אני בוחר בך ,  אתה שותפי לשלום"נתניהו ועריקאת נפגשו :  מחוייבים להשגת שלוםנתניהו מציע לקיים משא ומתן ישיר עם אבו מאזן 

דיווח :  שליח נתניהו יעביר הערב מכתב לאבו מאזן
על פי גורם פלסטיני אנונימי ,  צפוי עו"ד מולכו להגיע לרמאללה ולמסור ליו"ר הרשות את המכתב מראש הממשלה ,  בו יקרא למשא ומתן ללא תנאים מוקדמים .  מלשכת ראש הממשלה לא הגיבו

