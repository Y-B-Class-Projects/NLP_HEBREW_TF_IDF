יעלון : " חסמתי בגופי את עסקת הצוללות  שחודשה אחרי שעזבתי "
 שר הביטחון לשעבר ממשיך לדרוש כתבי אישום בפרשת כלי השיט ,  ופרסם סרטון בפייסבוק בו הוא מאיים שוב לחשוף את כל הידוע לו בפרשה . " המיליארדים בעסקה היו יכולים לתת מענה לנכים ",  אמר 
" חסמתי בגופי את עסקת הצוללות בהיותי שר ביטחון "  - כך אמר הערב  ( רביעי )  שר הביטחון לשעבר משה יעלון בסרטון שהעלה בעמוד הפייסבוק שלו .  יעלון הוסיף כי  " העסקה חודשה רק אחרי שעזבתי את המשרד ".  כבר אתמול איים השר לפרסם את הידוע לו בנוגע לעסקת רכש כלי השיט מגרמניה ,  אם לא יוגשו כתבי אישום בפרשה הידועה כתיק 3000 .  יעלון ,  שהתנגד לעסקה ,  העיד במשטרה בנוגע לפרשה .
" העדתי עדות מלאה באחריות וביושר במשטרה ",  הוסיף יעלון הערב , " אני ממתין להשלמת החקירה .  איני מתבטא פומבית לגבי פרטיה ,  כדי לא לחבל בחקירה ,  אך אני מאמין שיוגשו כתבי אישום .  במידה ולא יוגשו כתבי אישום ,  יהיה לי מה להגיד בנושא ציבורית ואפרט את זה באופן פומבי ". 
עוד בוואלה !  NEWS:יעלון :  אם לא יוגשו כתבי אישום בפרשת כלי השיט  אחשוף הכוליעלון בביקורת על השר ליברמן : " אין לו סבלנות לקבינט ,  אני מודאג"ה"טראבל מייקר "  של הכנסת :  ח"כ אורלי לוי צועדת לקראת עתיד לא צפוי 
יעלון הדגיש כי  " מדובר בעסקה של מיליארדים שלא אני אישרתי בתור שר ביטחון ולא הרמטכ"ל ,  ולא מפקד חיל הים .  המילארדים לא עונים על צרכי הביטחון ומבחינתי יכלו לתת מענה לנכים ,  לבתי החולים ולעוני שקיים בארץ והיה יותר נוח אולי להישאר ולשתוק שם ". 
אתמול כתב יעלון בטוויטר כי  " העדתי במשטרה ומסרתי לחוקרי הפרשה את כל המידע שברשותי ,  באחריות וביושר .  הדברים מדברים בעד עצמם ,  ומוטב למעורבים לא לשדר פאניקה ולחץ אלא להתמודד עם העובדות החמורות ". 
בתחילת השנה פורסם כי יעלון העיד במשטרה כי מניעיו של ראש הממשלה בנימין נתניהו לא היו מקצועיים .  הוא התייחס להטיה לכאורה של מכרז לרכש ספינות מגן ,  כך שיתאים לתאגיד הגרמני  " טיסנקרופ ",  וטען כי מגעים לרכישת שלוש צוללות בעת כהונתו במשרד הביטחון נערכו ללא מעורבותו .  נתניהו עצמו אינו חשוד בפרשה ,  אך עורך דינו דוד שמרון נחקר בחשד להטיית המכרז .
 מלשכת ראש הממשלה נמסר אמש בתגובה כי  " דברי בוגי הם הבל הבלים ורעות רוח .  שקריו הגסים יתבררו ככאלה בהקדם .  מיותר לציין ,  כי משרד המשפטים פרסם הודעה רשמית ,  על דעת פרקליט המדינה והיועץ המשפטי לממשלה ,  לפי ראש הממשלה כלל אינו חשוד בפרשה 3000 .  מוטב לבוגי שיחפש לעצמו דרכים אחרות לעבור את אחוז החסימה ".  

יעלון : " חסמתי בגופי את עסקת הצוללות  שחודשה אחרי שעזבתי "
 שר הביטחון לשעבר ממשיך לדרוש כתבי אישום בפרשת כלי השיט ,  ופרסם סרטון בפייסבוק בו הוא מאיים שוב לחשוף את כל הידוע לו בפרשה . " המיליארדים בעסקה היו יכולים לתת מענה לנכים ",  אמר

