נתניהו : " מצפה מהאופוזיציה לנהוג באיפוק "
 לקראת הצבעת אי האמון שעוסקת במשט לעזה ,  תקף ראש הממשלה את סיעת קדימה בכנסת . " בזמן מלחמת לבנון השנייה האופוזיציה התייצבה באופן ברור לצד הממשלה "
  ( צילום :  גדעון צנטנר ,  עריכת וידאו :  יאיר דניאל ) 
הכנסת תדון בצהריים  ( שני )  בהצעת אי האמון של סיעת קדימה בממשלה ,  אותה תציג יו"ר האופוזיציה ציפי לבני .  כותרת אי האמון תהיה : " ניסיונם של גורמים בממשלה לברוח מאחריות ולהפנות את חיצי הביקורת בנושא המשט בעזה כנגד חיילי צה"ל ומפקדיו ".  ראש הממשלה תקף את קדימה בפתח ישיבת סיעת הליכוד ואמר כי  " אני מצפה מעמיתיי באופוזיציה לנהוג באיפוק ,  אחריות והתייצבות של ממש מאחורי מדינת ישראל ,  כי המשט הבא באופק ".   
" מדינת ישראל נמצאת תחת מתקפה ",  אמר ראש הממשלה . " מטרת המתקפה היא לפרוץ את הסגר על שלטון החמאס בעזה אשר הוטל בצדק על ידי הממשלה הקודמת .  זאת על מנת למנוע הכנסת טילים ,  רקטות ונשק אחר לידי החמאס .  המתקפה לא החלה עכשיו והיא נמשכת כמה וכמה שנים ". 
נתניהו המשיך ואמר כי  " אנו זוכרים את 'עופרת יצוקה' ואת דו"ח גולדסטון שהגיע בעקבותיה .  זוכרים את מלחמת לבנון השנייה ואת ההתקפה הבינלאומית הגדולה שהיתה על מדינת ישראל .  באותם אירועים המצב היה שונה והאופוזיציה התייצבה באופן ברור לצד הממשלה .  בזמן 'עופרת יצוקה' היינו בזמן מערכת בחירות ,  עצרנו את מערכת הבחירות והתראיינו מעומק השכנוע הפנימי על מנת להגן על ישראל בעת צרה .  אותו הדבר קרה בזמן מלחמת לבנון השנייה .  אני מצפה מעמיתיי באופוזיציה את מה שדרשתי מעצמי .  דרושה אחדות ואחריות .  ביחד אנו יכולים להדוף את זה ". 

נתניהו : " מצפה מהאופוזיציה לנהוג באיפוק "
 לקראת הצבעת אי האמון שעוסקת במשט לעזה ,  תקף ראש הממשלה את סיעת קדימה בכנסת . " בזמן מלחמת לבנון השנייה האופוזיציה התייצבה באופן ברור לצד הממשלה "
 
