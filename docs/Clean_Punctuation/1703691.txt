ח"כ אלדד : " רה"מ סולל הדרך לכניעה לאובמה "
 ועדת השרים לענייני חקיקה דחתה את הצעת החוק ,  לפיה יידרש אישור של הכנסת להארכה של תקופת הקפאת הבנייה בשטחים .  ח"כ אלדד בתגובה : " נתניהו סולל את הדרך לכניעה מוחלטת לדרישת אובמה והערבים .  הגיעה העת לסנקציות פרלמנטריות "
 ח"כים מימין מתחו הערב ביקורת על החלטת ועדת השרים לענייני חקיקה להתנגד להצעת החוק ,  לפיה יידרש אישור של הכנסת להארכת תקופת הקפאת הבנייה ביהודה ושומרון אחרי המועד שנקבע לה ב-26 בספטמבר .
 לדברי חבר הכנסת כרמל שאמה  ( ליכוד )  , " בחודש ספטמבר הקרוב ממשלת ישראל תתגעגע להצעת החוק הזו .  נשגב מבינתי להבין את ההיגיון של המתנגדים ,  אך הרוב קובע ,  לרוב לטוב ולעתים לרע .  לצערי הרוב החליט וקבע לרעה ולא לטובה ".  
חבר הכנסת אריה אלדד  ( האיחוד הלאומי )  אמר בתגובה לדחיית הצעת החוק ,  כי  " הוכח היום בוועדת שרים שהמלה של רוב שרי הליכוד אינה מלה .  כשבגין חובר לשמחון ולהרצוג וכשסער ונאמן מצביעים נגד החוק והחיילים של איווט עורקים מהמערכה ,  צריך להיות ברור היום לכל נאמני ארץ ישראל במחנה הלאומי שנתניהו סולל את הדרך לכניעה מוחלטת לדרישת אובמה והערבים .  הגיעה העת לסנקציות פרלמנטריות כדי שנתניהו יבין שלא תהיה לו ממשלה אם יילך בדרך כניעה ".  
הבוקר אמר ראש הממשלה בנימין נתניהו בישיבת שרי הליכוד כי הוא מתנגד להצעת החוק לפיה הקפאה נוספת תחייב את אישור הכנסת .  נתניהו ציין ,  כי  " הממשלה חזקה ,  ואני לא חושב שצריך לחשק אותנו ".  
ביום חמישי שעבר אישר מרכז הליכוד פה אחד את הצעת ההחלטה לפיה  " מרכז הליכוד מחזק ומגבה את המתיישבים ביהודה ושומרון .  מרכז הליכוד בעד המשך הבנייה והפיתוח בכל חלקי ארץ ישראל לרבות הנגב והגליל ,  ירושלים רבתי ויהודה ושומרון .  מרכז הליכוד קורא לכל נציגיו בכל המוסדות הנבחרים לפעול ברוח החלטה זו ולקדם את פיתוח ההתיישבות ביהודה ושומרון ". 

ח"כ אלדד : " רה"מ סולל הדרך לכניעה לאובמה "
 ועדת השרים לענייני חקיקה דחתה את הצעת החוק ,  לפיה יידרש אישור של הכנסת להארכה של תקופת הקפאת הבנייה בשטחים .  ח"כ אלדד בתגובה : " נתניהו סולל את הדרך לכניעה מוחלטת לדרישת אובמה והערבים .  הגיעה העת לסנקציות פרלמנטריות "
 
