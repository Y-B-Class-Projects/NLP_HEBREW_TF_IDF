נעם שליט :  מוכנים לשהות ארוכה מול בית רה"מ
אביו של החייל החטוף ממשיך להתבצר בפסימיות . " לצערי אני יותר מדי מנוסה ואני לא אופטימי ".  על השהות במאהל המחאה : " אם לא נפעל ,  הסיכויים שנראה את גלעד בבית הם קטנים "
 יומיים לאחר הפגישה שקיים עם ראש הממשלה בנימין נתניהו ,  ממשיך נעם שליט להביע פסימיות בנוגע לאפשרות שבנו גלעד ישוב בקרוב הביתה .  בראיון לקול ישראל אמר הבוקר  ( ראשון )  אביו של החייל החטוף כי  " עד כמה שידוע לי ,  המשא ומתן לא מתנהל ,  אלא תקוע בצורה כזאת או אחרת ,  לצערי .  אין כרגע איזשהו אופק שאפשר להסתכל עליו .  ראש הממשלה אולי קצת יותר אופטימי ,  אבל לצערי אני יותר מדי מנוסה בעניין הזה ,  ואני לא אופטימי ". 
לאחר שהמשפחה זכתה לתמיכה נרחבת בציבור בעקבות הצעדה שהחלה במצפה הילה והסתיימה בירושלים ,  אמר נעם שליט כי  " זו המטרה .  החלטנו שאנחנו מביאים את הנושא למבחן הציבורי ,  בהיעדר כלים אחרים .  אני בהחלט חושב שהדברים עומדים במבחן הציבורי ,  הציבור הצביע בהמוניו ואף פוליטיקאי לא יכול להתעלם מכל העם ,  מרצון הציבור ומהתמיכה הרחבה הזאת שהפגין הציבור ועדיין מפגין ,  גם מול בית ראש הממשלה ".  
נעם חזר על דבריו מתום הפגישה עם נתניהו ורעייתו שרה ,  לפיהם  " אין עדיין בשורות שיכולות לעודד אותנו ולבשר לנו שהשחרור של גלעד קרוב ".  בנוגע לאפשרות של שהות ארוכה במאהל מול מעונו של ראש הממשלה בירושלים ,  אמר שליט כי  " אנחנו מוכנים לזה וחווינו כבר בארבע השנים האחרונות הרבה תסכולים ואכזבות .  אנחנו מוכנים כרגע להמשיך בזה ,  אין לנו ברירה אחרת .  אם לא נפעל ,  הסיכויים שנראה את גלעד בבית הם קטנים ". 

נעם שליט :  מוכנים לשהות ארוכה מול בית רה"מ
אביו של החייל החטוף ממשיך להתבצר בפסימיות . " לצערי אני יותר מדי מנוסה ואני לא אופטימי ".  על השהות במאהל המחאה : " אם לא נפעל ,  הסיכויים שנראה את גלעד בבית הם קטנים "
 
