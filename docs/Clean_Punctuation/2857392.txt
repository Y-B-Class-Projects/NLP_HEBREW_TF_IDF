האיש של נתניהו במשרד החוץ :  דורי גולד מונה למנכ"ל
ראש הממשלה מינה את יועצו המדיני במקומו של ניסים בן שטרית ,  שמונה על ידי ליברמן .  בהיעדר שר חוץ קבוע ,  הוא צפוי להיות הגורם המשפיע במשרד ולשמש איש קשר של נתניהו לגורמים רשמיים בארה"ב
ראש הממשלה ,  בנימין נתניהו ,  המשמש גם שר החוץ בהיעדר שר חוץ קבוע ,  החליט למנות את ד"ר דורי גולד למנכ"ל משרד החוץ .  נתניהו הודיע על כך הבוקר  ( שני )  למנכ"ל הנוכחי של המשרד ,  ניסים בן שטרית ,  שמונה לתפקידו בתקופת כהונתו של שר החוץ הקודם ,  אביגדור ליברמן .  גולד ,  ששימש מאז 2013 יועץ מדיני לראש הממשלה ,  צפוי להיכנס לתפקידו החדש כבר בימים הקרובים .
" אני מודע לאתגרים המשמעותיים שעומדים לפני ישראל בתקופה זאת וחובתי להגן על האינטרסים של המדינה ",  אמר גולד עם מינויו לתפקיד .
 שר החוץ בממשלה הקודמת ,  אביגדור ליברמן ,  התייחס לכך בפתח ישיבת סיעת ישראל ביתנו היום ואמר : " שמחתי שגם לראש הממשלה נודע שארצות הברית היא ידידת אמת .  אני רוצה להודות לנשיא ארצות הברית ,  אני לא בטוח שעם ישראל יודע כמה יכולנו להסתבך לו ההצעה המצרית הייתה עוברת כדי שראש הממשלה יבין שאופורטוניזם היא מדיניות לא רצויה - לא בנושאי פנים ולא בנושאי חוץ ".  לדבריו , " אי אפשר יום אחד להתווכח ויכוח קולני עם ארה"ב ,  ויום אחרי זה להודות להם ".   
" זכותו של ראש הממשלה היא לפטר את מנכ"ל משרד החוץ ,  אבל צריך להיות ברור ששינויים ומינויים הם לא תחליף למדיניות ברורה ",  הבהיר ליברמן . " כשאתה ממנה מנכ"ל כשהוא קרוב לראש הממשלה ומחלק את רוב הסמכויות של משרד החוץ למשרדים ולאישים אחרים ,  חייבים לאמץ מדיניות ברורה .  חשוב להבין שמשרד החוץ הוא לא כלי למתן הטבות או לסגירת חשבונות ". 
גולד נחשב לאחד מיועציו הקרובים של נתניהו בתחום מדיניות החוץ מזה שני עשורים .  הוא מונה על ידי נתניהו לתפקיד שגריר ישראל באו"ם בתקופת כהונתו הראשונה של נתניהו כראש ממשלה ,  בשנים 1997-1999 .  בהמשך מונה לנשיא  " המרכז הירושלמי לענייני ציבור ומדינה ",  מכון מחקר המתמחה בסוגיות אסטרטגיות .  גולד שימש יועץ גם לראש הממשלה אריאל שרון בשנים 2001-2003 ,  והיה מעורב במגעים בין ישראל לממשל בוש בנושא  " מפת הדרכים ".  
לקריאה נוספת:מסתמן :  גלעד ארדן יושבע עוד היום לשר לביטחון הפנים8 חודשי מאסר לאולמרט בפרשת  " מעטפות הכסף ":   " דגל שחור מתנוסס"בכירה בסניף של רוניס : " קראו לי נאצית .  ההשפלות הן יומיומיות "  
בסוף שנת 2013 מינה נתניהו את גולד ליועץ מדיני במשרה חלקית ,  בדגש על היחסים עם ארה"ב .  מינויו כעת לתפקיד מנכ"ל משרד החוץ מצביע על כך שנתניהו ,  שאינו מתכוון למנות שר חוץ קבוע בזמן הקרוב ,  מעוניין להפקיד את המשרד החשוב בידיו של איש אמון המקורב אליו ,  הן ברמה האישית והן בתפיסת העולם המדינית .  גולד צפוי לשמש במקביל לתפקידו כמנכ"ל המשרד ,  גם כאיש קשר מרכזי של נתניהו אל מול גורמים רשמיים בארצות הברית .  
גולד ,  יליד ארצות הברית שעלה ארצה ב-1980 והתנדב לשירות בצה"ל ,  היה מעורב לאורך שני העשורים האחרונים בשורה של מגעים חשאיים בין ישראל לבין גורמים בכירים ברשות הפלסטינית ובעולם הערבי .  בתקופת כהונתו הראשונה של נתניהו ,  גולד ניהל שיחות חשאיות עם אבו מאזן ,  אז אחד מסגניו של יאסר ערפאת ,  ובמקביל סייע לארגן פגישה אישית בין נתניהו לבין חוסיין אגא ,  יועץ קרוב של אבו מאזן וערפאת .  בשנים האחרונות גולד השתתף במפגשים בלתי-רשמיים עם דמויות בכירות בעולם הערבי .  
עמדותיו המדיניות של גולד בנושא הפלסטיני דומות לאלה של נתניהו - מבחינה הצהרתית הוא אינו מתנגד להקמת מדינה פלסטינית ,  אולם תפיסתו לגבי איך מדינה כזו צריכה להיראות בפועל ,  רחוקה מהקו המקובל על רוב הקהילה הבינלאומית .  בנובמבר 2013 ,  בעיצומו של סבב המשא ומתן הישראלי-פלסטיני האחרון ,  פרסם גולד מאמר דעה בוואלה ! NEWS שבו פירט מדוע על ישראל להתנגד לכל יוזמה של הצבת כוח בינלאומי בבקעת הירדן .
  ( עדכון ראשון :  13:13 )  

האיש של נתניהו במשרד החוץ :  דורי גולד מונה למנכ"ל
ראש הממשלה מינה את יועצו המדיני במקומו של ניסים בן שטרית ,  שמונה על ידי ליברמן .  בהיעדר שר חוץ קבוע ,  הוא צפוי להיות הגורם המשפיע במשרד ולשמש איש קשר של נתניהו לגורמים רשמיים בארה"ב

