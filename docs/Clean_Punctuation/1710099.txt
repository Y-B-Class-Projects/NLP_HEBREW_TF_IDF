אהרונוביץ' : " בכל חודש - כלא חדש למסתננים "
 בדיון בממשלה על בעיית המסתננים לישראל ,  חשף השר לביטחון פנים כי בכל חודש נכנסים לארץ כ-1,200 מסתננים דרך גבול מצרים .  נתניהו הבטיח :"  נקים מכשול קרקעי בדרום "
  ( צילום:גדעון צנטנר .  עריכה:גדי וינסטוק ) 
הממשלה דנה הבוקר  ( ראשון )  בבעיית המסתננים לישראל .  במהלך הישיבה אמר ראש הממשלה בנימין נתניהו כי  " ישראל ניצבת בפני סכנת שיטפון של הסתננות עובדים בלתי חוקיים מאפריקה לשטחנו .  זהו איום מוחשי על אופייה היהודי והדמוקרטי של המדינה .  רוב המדינות המערביות הנאורות כבר נקטו בשורת פעולות כדי למנוע סכנה דומה .  לא ייתכן שדווקא בישראל ,  שהיא ללא ספק המדינה המאוימת ביותר בעולם המערבי ,  אין מדיניות הגירה ממלכתית ,  שמגנה על האינטרסים הלאומיים והביטחוניים שלנו .  הנושא לא טופל במשך שנים רבות והשאיפה שלי היא להביא אותו לחקיקה בצורה מסודרת ואחראית עוד השנה במושב החורף של הכנסת ".  
נתניהו הוסיף כי  " בתקופה הקרובה ,  לאחר שהסתיימה עבודה ההכנה של צוות השרים בראשות שר המשפטים ,  אנו נקבל את ההחלטות הדרושות לגיבוש מדיניות לאומית להגירה .  החלטות אלה יכללו ,  בין היתר ,  טיפול תקיף של רשויות האכיפה במעסיקים ישראלים שעוברים על החוק ,  הסדרת החזרתם של מסתננים למדינות המקור ולמדינות צד שלישי ,  בדרכים משפטיות ודיפלומטיות ,  והאצה משמעותית בבניית המכשול הקרקעי לאורך הגבול עם מצרים ".  נתניהו אף השגיש כי הוא  " נחוש להקים את המכשול הקרקעי בדרום .  פחות חשוב לי איזה משרד ממשלתי יבצע את הפרויקט .  מה שחשוב זה להתחיל בהקמה בהקדם ,  וזאת נעשה ". 
השר לביטחון פנים יצחק אהרונוביץ'  ( ישראל ביתנו )  חשף בישיבה כי מתחילת השנה נכנסו לישראל 7,000 מסתננים מגבול מצרים וכי בכל חודש נכנסים כ-1,200 מסתננים והצפי הוא שעד סוף 2010 ייכנסו לישראל 13,000 מסתננים .  לדבריו , " זה אומר כל חודש לבנות בית כלא חדש ".  הוא הוסיף כי  " מחיר תופעת המסתננים מתחיל ב-105 מיליון שקלים לשנה והיא תעלה כ-400 מיליון בחודשים הקרובים ".  
אהרונוביץ' אמר עוד כי  " הסתננות מגבול מצרים הינה בעיה לאומית ,  הדורשת היערכות כלל מערכתית .  תופעת ההסתננות אינה תופעה של 'מבקשי מקלט' ",  אמר אהרונוביץ' אלא  " תופעה שעיקרה :  רצונם לקבל עבודה ולהיטיב תנאיהם ולהימנע מגיוס לצבא בארץ מוצאם ".  השר לביטחון פנים המליץ על הפעולות הבאות למיגור התופעה :  בניית הגדר בגבול מצרים ,  הקצאת כוחות ואמצעים של צה"ל לחיזוק הגבול המערבי ,  הקמת כוח משטרתי בתחנה המרכזית בתל אביב ופגיעה במוטיבציה של מסתננים להגיע לארץ באמצעות אכיפת חוק התעסוקה ומתן עונשים מרתיעים .  
שר הפנים אלי ישי אמר בישיבה כי  " דרומה של ישראל נפל בשבי .  זו חזית המהווה סכנה לקיומה של המדינה .  יש להחיל באופן מיידי מהלך משולב :  הקמת המכשול בדרום הכולל אמצעי תצפית ,  אמצעים לפיזור הפגנות ,  מניעת אשרות עבודה והחמרת ענישה לגבי מעסיקים של מסתננים ובלתי חוקיים .  במקביל יש להמשיך את המשא ומתן המדיני מול אריתריאה כדי להשיב את המסתננים לשם .  השבת המסתננים תעביר מסר שאין כרטיס כניסה חופשי לישראל וכך יתחיל מיגור התופעה ". 

אהרונוביץ' : " בכל חודש - כלא חדש למסתננים "
 בדיון בממשלה על בעיית המסתננים לישראל ,  חשף השר לביטחון פנים כי בכל חודש נכנסים לארץ כ-1,200 מסתננים דרך גבול מצרים .  נתניהו הבטיח :"  נקים מכשול קרקעי בדרום "
 
