הרצוג :  הווירוס הוא חוק ההסדרה ,  נתניהו מסית כהרגלו
יו"ר האופוזיציה אמר כי לא היה ממהר להמליץ על עתירה לבג"ץ נגד חוק ההסדרה השנוי במחלוקת . " הגיע הזמן שנראה איפה עומד השלטון ואיפה עומד ראש הממשלה מול המציאות ",  אמר בריאיון לאולפן וואלה !  NEWS
יו"ר האופוזיציה ,  יצחק הרצוג ,  אמר בריאיון לאולפן וואלה !  NEWS כי לא היה ממהר להמליץ על עתירה לבג"ץ נגד חוק ההסדרה שאושר בקריאה טרומית בכנסת ביום רביעי . " אני חושב שהגיע הזמן שנראה איפה עומד השלטון ואיפה עומד ראש הממשלה מול המציאות ",  אמר הרצוג השבוע .
 לדבריו ,  ראש הממשלה ,  בנימין נתניהו ,  אינו יכול לומר דבר אחד לנשיא ארצות הברית ,  ברק אובמה ,  ודבר אחר למתנחלים . " האמת מול עינינו ,  צריך לחתוך ולקבל החלטות כואבות וחשובות למען עם ישראל כדי להבטיח את ביטחונה של מדינתנו האהובה ,  מדינת הלאום של העם היהודי ",  אמר .  
הרצוג התייחס בנוסף גם לדברים שאמר בגלי צה"ל על אודות חוק ההסדרה ותושבי ההתנחלויות ולהאשמות שהפנה כלפיו נתניהו בעקבותיהם . " הווירוס הוא חוק ההסדרה ,  לא המתנחלים ולא ההתנחלויות .  זה לא יעזור לביבי הפעם .  את ההתלהמויות שלו וההסתות שלו כבר הכרנו .  אנחנו לא מתרגשים משום דבר .  נתניהו מסיט ומדיח כהרגלו ,  מחרחר ריב ומדון ",  אמר .
 לדבריו ,  כוונתו בריאיון הייתה לומר כי חוק ההסדרה הוא  " כמו וירוס שתוקע מערכת הפעלה "   ותוקע את מערכת המשפט והדמוקרטיה הישראלית . " זה חוק שמנוגד לחוק .  גם היועץ המשפטי לממשלה ,  שלא חשוד בעמדה פוליטית ,  אומר שהוא מנוגד לחוק הישראלי ולדין הבינלאומי .  זה חוק של גל וגניבה ",  הוסיף .  על תושבי ההתנחלויות אמר הרצוג כי הוא  " כואב את כאבכם ,  אבל אתם יושבים על קרקע לא חוקית ". 
עוד בוואלה !  NEWS:בן 27 נדקר למוות בקטטה בפאב בפתח תקווה ,  אחיו נפצע קשהיו"ר להבה : " לוסי אהריש סמרטוט ,  בנט דואג לפלסטינים"ראש ממשלת יפן נפגש עם טראמפ בניו יורק : " מנהיג ראוי לאמון "  
לדברי הרצוג מדיניות מפלגת המחנה הציוני בנושא ההתנחלויות ברורה . " אנחנו מאמינים בצורך להיפרד מהפלסטינים ובצורך להגיע להיפרדות על ידי הסדר ומשא ומתן ",  אמר .  
הוא הוסיף כי לכאורה במצב הדברים הנוכחי אין לחץ בינלאומי וניתן לבנות חופשי בהתנחלויות ולספח שטחים . " אבל כאן מגיעה האמת המרה .  האם ישראל מספחת ומדרדרת אותנו לגיהינום שבו נהיה מדינה ערבית יהודית או שמא ישראל לוקחת את גורלה בידיה ועושה את הדבר הנכון וצועדת אל עבר היפרדות מהפלסטינים ". 
עוד אמר יו"ר האופוזיציה כי מפלגתו דוגלת במתווה שהציב נשיא ארצות הברית לשעבר ביל קלינטון בשנת 2000 ,  לפי ישראל תספח בהסדר שלושה גושי התנחלויות המהווים 4% מהשטח הנתון במחלוקת ובהם מתגוררים כ-85% מהמתיישבים .
" אני לא בא ואומר שמחר מפנים ,  אלא קורא להיפרדות ",  הבהיר .  לדבריו ,  תוכנית ההיפרדות שהציג בוועידת מפלגתו קוראת להשלמת גדר ההפרדה וליצירת מכשול פיזי בין ירושלים ובין 28 כפרים פלסטיניים שעוטפים אותה .  זאת ,  לצד צעדים אקטיביים נגד הטרור ומניעת כניסת צבא זר אל מעבר לנהר הירדן וכן הקפאת בנייה מחוץ לגושי ההתיישבות , " כדי לאפשר את מימוש חזון שתי המדינות ".  

הרצוג :  הווירוס הוא חוק ההסדרה ,  נתניהו מסית כהרגלו
יו"ר האופוזיציה אמר כי לא היה ממהר להמליץ על עתירה לבג"ץ נגד חוק ההסדרה השנוי במחלוקת . " הגיע הזמן שנראה איפה עומד השלטון ואיפה עומד ראש הממשלה מול המציאות ",  אמר בריאיון לאולפן וואלה !  NEWS

