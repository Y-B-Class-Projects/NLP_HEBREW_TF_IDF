אמנת חמאס החדשה פורסמה ;  נתניהו : " מצג שווא ,  אין שינוי אמיתי "
 עיקריו של מסמך המדיניות החדש כוללים את הסרת הקריאה להשמדתה של ישראל והשמטת הקשר לתנועת  " האחים המוסלמים ".  בישראל מבהירים : " חמאס מנסה לשטות בעולם ,  אך הוא לא יצליח ".  דובר חמאס : " לא נוותר על זכויותינו ההיסטוריות "
  ( בווידאו :  סרטון שפרסמו פעילי חמאס ,  לפני כחודש )  
ארגון חמאס הציג הערב  ( שני )  באופן רשמי את אמנתו החדשה ,  שהחידושים העיקריים בה בהשוואה לאמנה המקורית משנת 1988 ,  כוללים את הסרת הקריאה להשמדתה של ישראל והשמטת הקשר לתנועת  " האחים המוסלמים ".  האמנה הוצגה על ידי ראש הלשכה המדינית חאלד משעל בדוחא ,  בירת קטאר ,  מלווה בכ-20 מבכירי הארגון .  
משעל קרא במהלך האירוע כי  " ניסוח האמנה החדש החל לפני כשנתיים ,  והיא משקפת קונצנזוס נרחב ".  לדבריו , " הנהגת חמאס הסכימה על הצורך להגיע למסמך שמשקף הסכמה נרחבת "  בתוך הארגון ובעם הפלסטיני באופן כללי .  
הוא הוסיף ,  על פי הדיווח בסוכנות הידיעות הטורקית  " אנטוליה ",  כי  " שירות העם הוא כבוד גדול ".  כמו כן ,  הוא התייחס ברמיזה למתיחות עם ישראל וטען כי גדודי עז א-דין אל-קסאם ,  הזרוע הצבאית של חמאס , " יביאו חירות לאסירים ".  
עוד בוואלה !  NEWS:בדרך לחשכה הגדולה :  ברשות רוצים אינתיפאדה עזתית נגד חמאסאבו מאזן נגד חמאס : " הרשות תפסיק לממן את אספקת החשמל לרצועת עזה"4 שעות חשמל ביום ,  ובתי החולים בעזה בדרך להשבתה : " חמאס רוצה שנסבול "  
על פי ההערכות ,  הצעד של הארגון הפלסטיני ,  נועד לשפר את היחסים עם מדינות המערב ,  כמו גם עם מדינות המפרץ הפרסי ועם מצרים ,  שרואה ב"אחים המוסלמים "  ארגון טרור .  אולם המסמך ,  שעיקריו הודלפו לכלי התקשורת בשבועות האחרונים ,  עורר תגובות חריפות בצד הישראלי .  
ראש הממשלה בנימין נתניהו כינה זאת  " מצג שווא ",  והוסיף : " אנו רואים שחמאס ממשיך להשקיע את כל משאביו לא רק בהכנות למלחמה בישראל ,  אלא גם בחינוך ילדי עזה להכחדת ישראל .  ביום שחמאס יפסיק לחפור מנהרות ויפנה משאביו לתשתיות אזרחיות ויפסיק לחנך להרג ישראלים ,  זה יהיה שינוי אמיתי .  וזה לא קרה ". 
גם השר לביטחון הפנים גלעד ארדן טען כי מדובר ב"מצג שווא ותרגיל יחסי ציבור ,  שכל מטרתו היא לגייס לגיטימציה בינלאומית ".  לדבריו , " לקהילה הבינלאומית אסור להתייחס למצע חמאס כשינוי מדיניות התנועה ".  
לטענת ארדן ,  הארגון  " פועל במציאות בכל יום לרצח יהודים וישראלים ללא הבחנה ,  תוך ניצול האוכלוסייה האזרחית בעזה כמגן אנושי ".  הוא הוסיף כי  " בפועל ,  חמאס ממשיך כל העת לקדם מתקפות טרור והסתה פרועה הקוראת לרצח ישראלים ,  וממשיך לסרב להכיר בזכותה של ישראל להתקיים ". 
דובר ראש הממשלה לתקשורת הזרה ,  דייוויד קיז ,  הוסיף וטען כי חמאס מנסה  " להשלות את העולם "  בעזרת מסמך המדיניות המרוכך . " חמאס מנסה לשטות בעולם ,  אך הוא לא יצליח ",  הבהיר קיז , " הם מקימים מנהרות טרור ושיגרו אלפים על גבי אלפים של טילים לעבר אזרחים ישראלים .  זהו חמאס האמיתי ".  
מתאם פעולות הממשלה בשטחים ,  אלוף יואב מרדכי ,  התייחס גם הוא לפרסום האמנה ,  בהודעה שפרסם בדף הפייסבוק הרשמי שלו בשפה הערבית . " 'הקוראן חוקתנו והמוות למען אללה הוא משאלתנו הגבוהה ביותר' ,  אלו הם פניו האמתיות של ארגון הטרור חמאס ,  ולא האמנה ולא המסמך החדש שלו - שהם רמאות והונאה טהורה ",  טען מרדכי .
" ארגון הטרור חמאס שם ללעג ציני את העולם ,  כשהוא מנסה להציג עצמו דרך 'מסמכו החדש' כנאור ומתקדם ",  הוסיף . " אנחנו צוחקים משום שראינו כבר כיצד ארגון הטרור חמאס 'מאמין' בדמוקרטיה ,  כשהוא מוציא להורג את מתנגדיו ומשליך אותם מהגגות ,  וכן משפיל נשים אשר אין להן כל מקום בלשכה המדינית ,  וממשיך בפעילות טרור תוך ניצול כל עזרה מהעולם למטרת רצח במקום לטפל בבעיות הרצועה ". 
לדבריו , " ארגון הטרור חמאס יכול לשנות מילה באמנה או במסמך החדש ,  אך אין שום דבר אמיתי ונאמן בהם והם אינם שווים את הנייר שהם נכתבו עליו ,  נייר שמהווה מחיצה מאחוריה חמאס מנסה להסתיר את פעולותיו והאידיאולוגיה הנפשעת שלו  אך ללא הואיל ".  מרדכי חתם את הפוסט בתגית  " המסמך של חמאס הוא הונאה ".  
גורמים ערביים טענו כי עיתוי פרסום המסמך נועד להיות זמן קצר לפני ביקורו של יו"ר הרשות הפלסטינית אבו מאזן בוושינגטון השבוע ,  שם ייפגש ביום רביעי עם נשיא ארצות הברית דונלד טראמפ בבית הלבן .  זאת ,  במסגרת המאמצים האמריקניים לקדם פריצת דרך במגעים בין ישראל לפלסטינים .
 דובר חמאס סאמי אבו זוהרי מסר מטעמו כי ההכרה במדינה פלסטינית בגבולות 67 היא ניסיון להגיע להסכמה עם פלגים פלסטיניים אחרים ,  לדבריו .  עם זאת ,  הוא הבהיר כי  " בניגוד לפתח ,  חמאס לא מקבל את זכותה של ישראל להתקיים על שארית השטח .  עמדתה העקבית של חמאס היא לא לוותר על אף אחד מזכויותינו ההיסטוריות ולא להכיר בכיבוש הישראלי ".  
עיקרי האמנה החדשה הודלפו כבר בחודש שעבר על ידי בכירים בחמאס לעיתון הערבי  " א-שרק אל-אווסט ",  היוצא לאור בלונדון ,  ובהמשך פורסמה טיוטת המסמך המלא בעיתון הלבנוני  " אל-מיאדין ".  בכיר חמאס אחמד יוסוף אישר אז כי הפרטים שפורסמו מדויקים .  המסמך כולל 12 ראשי פרקים ו-41 סעיפים ,  הנוגעים לסוגיות כמו פעילותו הפוליטית של הארגון ,  שאלת ירושלים ,  היחס ל"פרויקט הציוני ",  זכות השיבה וסוגיית ירושלים .  
ההבדלים המרכזיים בין הנוסחים נוגעים להגדרת  " האויב "  של הארגון ,  המבוסס ברצועת עזה ,  ולחזון המדיני בנוגע לפתרון הסכסוך .  באמנה ,  מדגיש הארגון כי הוא  " מבדיל בין היהודים ,  עם הספר ,  והיהדות כדת ,  לבין הכיבוש והפרויקט הציוני ".  באמנה מובהר כי  " הסכסוך הוא לא עם היהודים בשל דתם ,  וחמאס יתנגד לכל מי שינסה לפגוע בעם הפלסטיני ובזכויותיו ,  ללא קשר לדתו ,  ללאומו או לזהותו ".  
האמנה קוראת לביטול הצהרת בלפור ,  תכנית החלוקה של האו"ם והסכמי אוסלו ,  ומדגישה כי  " אין חלופה לשחרור פלסטין כולה ,  מהנהר עד הים ,  לא משנה כמה יימשך הכיבוש ".  עם זאת ,  חמאס מכיר ב"הקמת מדינה פלסטינית על בסיס גבולות 1967 עם ירושלים כבירתה ושיבת הפליטים והעקורים "  כ"קונצנזוס לאומי ,  שמשמעו לא כולל הכרה בישות הציונית או ויתרו על זכויותיו של העם הפלסטיני ". 
בסעיף הראשון של האמנה ,  מוגדר חמאס  " תנועת שחרור והתנגדות לאומית פלסטינית אסלאמית ,  שמטרתה שחרור פלסטין והתנגדות לפרויקט הציוני ,  בהתייחסות לאסלאם כבסיס לעקרונותיה ולמטרותיה ".  בהמשך ,  מוגדרים גבולותיה של  " פלסטין ההיסטורית ,  מנהר הירדן במזרח לים התיכון במערב ,  מראש הנקרה בצפון לאום א-רשראש בדרום ,  כיחידה שאינה ניתנת להפרדה ,  והיא אדמתו של העם הפלסטיני ומולדתו ". 
בסעיף הנוגע לירושלים ,  נכתב באמנה כי  " ירושלים היא בירת פלסטין ,  בעלת מעמד דתי ,  היסטורי ותרבותי ערבי ,  אסלאמי ואנושי ,  ובה המקומות הקדושים לאסלאם ולנצרות ,  בראשם מסגד אל-אקצא המבורך ".  עוד הובהר כי  " לעם הפלסטיני ולאומה הערבית המוסלמית יש זכות קבועה עליה ,  ולא יהיה שום ויתור עליה או על חלק ממנה ",  ונוסח האמנה יוצא נגד  " הפעולות לייהוד ,  להתנחלות ולזיוף העובדות "  בבירה .
  ( עדכון ראשון :  19:34 )  
 Hamas Document by Amit Meyer on Scribd
 وثيقة حماس by Amit Meyer on Scribd

אמנת חמאס החדשה פורסמה ;  נתניהו : " מצג שווא ,  אין שינוי אמיתי "
 עיקריו של מסמך המדיניות החדש כוללים את הסרת הקריאה להשמדתה של ישראל והשמטת הקשר לתנועת  " האחים המוסלמים ".  בישראל מבהירים : " חמאס מנסה לשטות בעולם ,  אך הוא לא יצליח ".  דובר חמאס : " לא נוותר על זכויותינו ההיסטוריות "
 
