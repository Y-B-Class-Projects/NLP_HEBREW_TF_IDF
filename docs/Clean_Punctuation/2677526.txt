40 שנה לאחור :  היכן היו אז ,  המנהיגים של היום ? 
המפכ"ל שארגן חבילות לחיילים בחזית ,  השר שאושפז בין הפצועים מהקרבות וראש הממשלה שלחם בשתי חזיתות .  הרגעים המכוננים ממלחמת כיפור שהשפיעו על דור המנהיגים של 2013
40 שנים חלפו מאז מלחמת יום הכיפורים ,  והנערים והחיילים של אוקטובר 1973 הם דור ההנהגה הנוכחי של מדינת ישראל .  האזעקה שפילחה את דממת היום הקדוש ,  החיילים שחילקו צווי גיוס למתפללים בבית הכנסת והקרבות הקשים בסיני וברמת הגולן ,  הם זיכרונות שמלווים עד היום את ראשי המדינה .  וואלה !  חדשות חוזרת לאותם רגעים מ"המלחמה ההיא "  שעיצבו את חייהם של ראש הממשלה ,  שרים וחברי כנסת והשפיעו רבות על דרכם המקצועית ,  אך בעיקר האישית .  
עם פרוץ המלחמה חזר ראש הממשלה בנימין נתניהו ארצה באמצע לימודיו באוניברסיטת MIT בארצות הברית . " המטוס היה מלא בסטודנטים ישראלים שעזבו הכל כדי להילחם בשדה הקרב למען הגנתה של מדינת ישראל ",  סיפר נתניהו , " רבים מהם נפלו בקרבות ". 
במקביל ,  השתתפו בקרבות שני אחיו  יוני אחיו המבוגר ועידו אחיו הצעיר ,  גם הם לוחמים בסיירת מטכ"ל .  יוני וחייליו חיסלו כוח קומנדו סורי שנשלח לפשוט על מפקדת צה"ל ברמת הגולן .  אחר כך ניווט כוח ארטילרי של צה"ל למעמקי השטח הסורי שהפציץ את דמשק .  בנוסף ,  השתתף בקרב מאסף עם כוחות סורים שנסו מהחרמון .  יוני קיבל את עיטור המופת על פיקוד מבצע החילוץ של סגן-אלוף יוסי בן-חנן מאחורי קווי האויב .
 עם הגעתו לארץ ,  הצטרף נתניהו לכוח מילואים של לוחמי סיירת מטכ"ל שירד דרומה לגזרת תעלת סואץ כדי להגן מפני התקפות של הקומנדו המצרי על כוחותינו .  בהמשך ,  עלה ראש הממשלה לגזרה הצפונית לפקד על מבצע מיוחד שלא נחשף עד היום .  
40 שנים אחר מלחמת יום הכיפורים ביקש ראש הממשלה נתניהו להעלות מה שכתב אחיו יוני שנהרג במהלך פיקוד על מבצע חילוץ החטופים מאנטבה שבאוגנדה ימים ספורים אחר המלחמה ,  דברים השמורים עמו תמיד ובייחוד ביום כיפור : " כמה חזקה האומה וכמה גדולה היא ברגעי משבר .  קשה לתאר איך נקפצות האצבעות לאגרוף פלדה בימי פרעות ".  במכתב אחר כתב : " אין לי ספק ביכולתנו ובכוחנו וברצוננו להישאר כאן במשך זמן רב כל כך עד שנהפוך לעובדה מוגמרת ".  
" כדי לשמור על הבית שלנו ,  מדינת ישראל ,  עלינו להיות מוכנים תמיד לפעול בעוצמה נגד אלה שמנסים לעקור אותנו מכאן ",  ציין ראש הממשלה . " מאז ומתמיד היו יכולתנו ונחישותנו להגן על עצמנו המפתח לקיומנו ולעתידנו .  עוצמתנו היום גדולה לאין שיעור משהייתה ביום הכיפורים ההוא ,  אבל אנו שואבים השראה מגבורת הרוח שגילו העם ולוחמיו ברגעי מבחן .  תמיד נזכור את אלה שמסרו נפשם במלחמה הקשה כדי שנוכל לחיות בארצנו ".  
שר הביטחון נזכר במתח שאחז בו זמן קצר לאחר שפרצה המלחמה . " ככל שנקפו השעות מפרוץ המלחמה ,  הדיווחים לא פסקו מלהגיע ",  הוא מספר . " ישבנו אז ,  קבוצה של חיילי מילואים מחטיבה 55 ,  בבסיס בסירקין ,  ממתינים לשליחתנו לחזית .  אלה היו רגעים קשים ,  בשורות איוב משדה הקרב אל מול חוסר האונים המוחלט .  הידיעות על נפילת מוצבים ברמת הגולן ובתעלה ,  על הרוגים ופצועים ,  על חיילים שנפלו בשבי ,  אל מול התסכול הרב שהצטבר ,  שכן אותנו עדיין לא הפעילו ". 
הוא מתאר גם את התחושות הרעות ששררו בעם . " ההרגשה הייתה של רעם ביום בהיר .  התחושה הייתה שמדינת ישראל נמצאת על סף חורבן בית שלישי .  אם הקווים נפרצו והמצב הוא עד כדי כך גרוע ,  מי יודע מה יהיה הלאה .  בתום כמה ימי המתנה ,  נשלחנו לסיני .  המשימות הראשונות שהוטלו עלינו היו משימות אבטחה נגד קומנדו מצרי שנחת בחצי האי ,  אחר כך צלחנו את התעלה .  היינו אמורים לנוע לכיוון איסמעיליה ,  אך בשלב מסוים הסיטו אותנו לעיר סואץ ,  שם נלחמנו עד הפסקת האש ".  
יעלון משחזר כיצד המורל בעם היה ירוד . " כבר אז ,  ברגעי הקרב הקשים ,  הבנתי שאני חייב לעשות מעשה .  אובדן האמון בהנהגה הצבאית והמדינית היה כבד .  ידעתי שאם לא אחזור לסייע בשיקום הצבא ,  כקצין זוטר ולו לשנה או שנתיים ,  לא אהיה שלם עם עצמי .  לא תכננתי להישאר בצבא הקבע .  מלכתחילה ,  עוד כחייל בשירות חובה ראיתי את ייעודי בקיבוץ  ולא בקורס קצינים .  הייתי 'ראש גדול' גם בצבא ,  אך האמנתי שבעקבות הניצחון הגדול של צה"ל במלחמת ששת הימים ,  אפשר לנתב את שאיפותיי למקומות אחרים ,  לא לשירות צבאי ארוך .  מלחמת יום הכיפורים שינתה את מסלול חיי ,  כמו גם את השקפתי על דרך ההתנהלות של מפקדים ופקודים ,  של דרג בכיר ודרג זוטר ".  
" ערב מינויי לראש אמ"ן קראתי את דוח ועדת אגרנט ופגשתי את גיבוריו .  מהמפגשים למדתי את גודל הטרגדיה .  בכירי אגף המודיעין באותן שנים היו בפירוש אנשים מצוינים .  הם שגו כי השתלטו עליהם ,  אך לא רק עליהם ,  יהירות ,  שאננות וחוסר צניעות .  תחושת ה'אני ואפסי עוד' הפכה לחלק בלתי נפרד מדרך עבודתם .  לא היה מקום לדעה אחרת ,  להשקפה נוספת ,  למחשבה שונה .  קרוב לוודאי שזהו תמרור האזהרה המשמעותי ביותר שניצב בפני כל מקבל החלטות ,  וכך אני דורש לאורך השנים מעצמי וגם מהכפופים לי ,  במדים ושלא במדים :  אפשרו לפקודיכם ולכפופים לכם לומר את אשר על ליבם ודעתם ,  גם אם השקפתם אינה תאומת את השקפתכם .  הפגינו מנהיגות משתפת ומנעו עריצות מחשבתית .  הבינו כי חובה להאזין למגוון דעות ,  וכי התבונה והחוכמה אינן נמצאות רק במקום אחד ". 
בלי צל של ספק ,  קובע יעלון כי מלחמת יום הכיפורים היא האירוע המכונן של חייו . " אלמלא המלחמה הזו ,  סביר שהייתי היום במסלול מקצועי ואישי אחר לחלוטין מזה שאני נמצא בו היום ,  אך איני מצטער לרגע על הדרך אליה פניתי בגלל המלחמה ההיא ".  
ביום כיפורים של 1973 שנת הייתה שרת המשפטים נערה בת 15 . " לבושים בבגדי חג לבנים צעדנו ,  כמדי שנה ,  לעבר בית הכנסת  ואז שמעתי בפעם הראשונה את המילים 'פרצה מלחמה' ",  היא משחזרת . " המילים הדהדו ,  טלטלו ,  עברו בין כולם .  יום קדוש ושלו הפך במהירות ליום של תחושות קשות ,  של חשש קיומי אמיתי ,  דאגה וחוסר אונים ,  ואת זאת ראיתי על פניהם של הוריי ". 
היא נזכרת בשמועות שהחלו לעבור מפה לאוזן . " הסיפורים שהחלו לזרום אלינו גרמו לכולנו לתחושת חוסר וודאות .  הם תואמים את המציאות ?  מוגזמים ?  רק בבגרותי הבנתי את המשמעות האמיתית של מה ששמעתי אז .  זיכרון אחד צרוב לי היטב בתודעה ,  בולט מכולם .  אני זוכרת את המבט החיוור על פניה של אמי  מבט שזכרתי אז ,  אבל הבנתי רק כשהפכתי אני בעצמי לאם .  זה היה מבט של אם שפותחת את דלת ביתה ומולה אדם בחאקי .  האיש לא בא לספר על בנה ,  אחי ,  אלא לבקש את בנו הנעדר .  הוא דפק על דלתות הבתים של כל חבריו כדי לברר אולי ואם שמעו משהו .  המלחמה הסתיימה .  האיש בחאקי הפך לאב שכול ,  ודורון - בנו השני ובן כיתתי ,  הפך לאח שכול ".  
שר המדע והטכנולוגיה ,  ראש שירות הביטחון הכללי לשעבר ,  היה בירושלים עת פרצה המלחמה .  הוא התגורר שם עם משפחתו כששירת כראש המחלקה לסיכול פעילות חבלנית עוינת  ( פח"ע )  במרחב יהודה שומרון וירושלים . " כאיש מילואים של שירות הביטחון הכללי מיהרתי למטה המרחב ,  שבו התקבצו כל העובדות והעובדים ",  הוא מתאר . " על פני כולם ארשת של אי ודאות ודאגה ,  על גבול התדהמה .  למטה המרחב החלו להגיע הידיעות הראשונות על המתרחש בחזית הצפונית ובחזית הדרומית .  האוזניים שמעו אך הראש ובעיקר הלב סירבו להאמין .  מפקד המרחב באותה עת ,  יהודה ארבל - מפקד נערץ ,  נחוש ,  איש מודיעין מנוסה שמורגל להפתעות ולמצבים של אי ודאות ,  כינס את חבורת המפקדים ,  דיווח לנו על המידע הראשוני שהיה ברשותו ".   
" בסיכום דבריו קבע ארבל כי עבודת המרחב תחולק לשלוש רמות ",  מספר פרי . " תחילה ,  הוא הורה על פתיחת כל המטות האזוריים על מנת לאסוף מודיעין אודות תכנוני פיגועים וכוונות לחבל בשיירות או בסיסים של צה"ל ,  וכניסה למצב חירום בדרגה מירבית .  בשלב השני ,  הורה ארבל ליצור קשר עם כל המוסדות האזרחיים שאמורים היו לטפל בתושבי העורף  עיריות וועדים במגזר היהודי ובמגזר הערבי .  בשלב השלישי ,  עוד לפני שתמונת המצב הייתה ברורה ,  הוחלט כי קציני קישור של שב"כ יוצבו בכל יחידה צבאית על מנת לתאם את העבודה עם צה"ל ,  לסייע בכל הדרוש ולפעול לאור כל תרחיש שמתפתח כתוצאה מקרבות הבלימה ".  
לדברי פרי , " ההפתעה שהייתה מנת חלקם של תושבי ישראל הייתה דומה לזו ששררה בשטחים .  לכן ,  בימים הראשונים השטח היה שקט באופן יחסי ,  אך במוצאי שבת המורל של תושבי יהודה ושומרון עלה בהתמדה ותושבים יצאו לרחובות וייחלו למפלה ישראלית .  אנשי היחידה עליה פיקדתי החלו לפעול לסיכול פיגועים מתוכננים ,  הפרות סדר וניסיונות פגיעה בבסיסים של צה"ל ובשיירות שהסיעו חיילים וטנקים לחזיתות בצפון ובדרום .  הטקסט קצר מלהכיל את הרגשות והפעולות שסיכלנו וביצענו במהלך כל ימי הלחימה הקשים ".  
" כמי שלחם במלחמת ששת הימים ,  בקרבות הדמים ברמת הגולן ,  סירבתי להאמין בשעות הראשונות שאנו בעיצומה של הפתעה מודיעינית חסרת תקדים .  אני זוכר את עצמי מנסה למצוא הסברים שהתיימרו לענות עבורי על השאלה - איך זה קרה .  לצערי ,  ההתפכחות הייתה מהירה וכואבת ,  מכל היבט שאפשר לעלות על הדעת .  בראש ובראשונה בהיבט הלאומי ,  בדגש על העובדה שהייתי כבר איש מודיעין ותיק יחסית .  אך לא פחות מכך ,  בהיבט האישי ,  שכן לא הייתה שעה או יום שבמהלכן לא קיבלתי ידיעות על חברים שאיבדתי או כאלה שהוכרזו נעדרים .
" לעולם לא אשכח את בתי הקברות הארעיים ואת שיירות הארונות ,  עטופים בדגלי הלאום ,  בדרכם לקבורה בכל מקום בארץ .  במשך שבועות רבים לא היה יום אחד שלא נכחתי בשתיים או שלוש הלווית צבאיות של חברים קרובים  אשר מלווים אותי עד היום .  בפרספקטיבה של 40 שנים לאחור דברים הלכו והתעמעמו ,  אך תחושת החורבן וחוסר האונים ,  היו קשים מנשוא .  רק ההתגייסות הלאומית ,  כמו שעם ישראל יודע להתגייס במצבים כאלה ,  הקלו במעט את התחושות הקשות ".  
אם את מפכ"ל המשטרה תפסה המלחמה בבית הכנסת . " מאז גיל ילדות אני נוהג לפקוד את בית הכנסת ביום הכיפורים ",  הוא מספר . " בזמן שפרצה המלחמה ,  מתפללים רבים קיבלו צווי גיוס ואני וחבריי ,  תלמידי כיתה ט' באותם ימים ,  הבטנו במבוגרים והבחנו באי ודאות שבה היו שרויים .  כנער זה הותיר בי רושם עז ,  טראומתי .  אי וודאות ותחושת פחד אחזו גם בי .  כיוון שאבי גויס למלחמה ,  אני ומשפחתי נסענו לבית סבי וסבתי ביפו ".  
" בימי המלחמה חשבתי כיצד אני יכול לתרום למאמץ הלאומי ,  ויחד עם כמה נערים נוספים עברנו מבית לבית ,  אספנו תרומות והכנו חבילות לחיילים שבחזית .  פעלנו במסגרת עמותה שאנשיה ארגנו חבילות לחיילים ,  ואני הופקדתי על אזור דרום תל אביב ,  יפו ,  חולון ובת ים .  כל מי שפנינו אליו הכניס אותנו לביתו ותרם .  בתור ילד ,  אתה מעצים את הדברים שאתה חווה ועד היום אני זוכר את התחושה הזו של אי הוודאות .  ביומיים הראשונים למלחמה לא ידענו מה קורה ,  זו תחושה שעד היום יושבת לי בראש .  יחד עם זאת ,  ככל שארכו הקרבות ,  החלו להגיע דיווחים על הישגי צה"ל בשדה הקרב .  התעוררה תחושה של ניצחון ,  החלו להגיע בשורות טובות .
" כמה שנים לאחר מכן ,  כאשר התגייסתי לחטיבת הצנחנים ,  התחושות מאותה מלחמה ליוו אותי בכל יום .  הרצון שהוביל אותי להתגייס לשירות קרבי ולתרום ותחושת השליחות שקיננה בי ,  מלוות אותי עד היום ".  
שר האנרגיה והמים ,  נער באר שבעי ,  יצא גם הוא מבית הכנסת והבין שמשהו גדול קורה . " באותו ערב ,  כאשר יצאנו מבית כנסת ,  ראינו שיירה ארוכה של משאיות נוסעת בכביש הראשי בעיר עם טנקים .  גרתי באותה תקופה בשכונה שגבלה בכביש הראשי המוביל דרומה ,  ואני זוכר את אותה שיירה היטב כיוון שזה היה מחזה מוזר .  יום הכיפורים ,  אף מכונית לא נעה ברחובות אך שיירה ארוכה עם טנקים עוברת סמוך לשכונה .  למחרת ,  בבוקר יום הכיפורים ,  כבר היה ברור כי משהו קורה אך עדיין לא ידענו בוודאות מה מתרחש .  אני זוכר כיצד באמצע התפילה נכנסו אנשים לבית כנסת ,  לחשו על אוזניהם של חלק מהמתפללים ואלה יצאו בעקבותיהם - כבר לא שבו לתפילה .  בשעה 13:50 ,  מיד לאחר תפילת מוסף של יום כיפור ,  פילחה אזעקה את האוויר וקולה המייבב נשמע למרחקים .  אז כבר היה ברור - פרצה מלחמה ".   
" יצאנו מיד מבית הכנסת ,  עושים דרכנו לעבר הבית ,  ומכוניות החלו לנוע בכבישים .  אני זוכר את בן דודי ,  חייל בסדיר ,  עולה על הווספה שלו ונוסע לבסיס פיקוד דרום .  בימים שאחרי ,  ימי המלחמה ,  התנדבתי בתחנת הדלק בכביש היציאה הדרומי מהעיר ,  שם חילקנו לחיילים שהיו בדרכם לחזית סיני משקאות קלים ,  עוגות וסיגריות .  הלילות אז היו חשוכים בשל האפלה ,  אך אנחנו ראינו לנגד עינינו רק את האפשרות לסייע ככל הניתן לחיילי צה"ל שהיו בדרכם לשדה הקרב בדרום .
" בלילה שלאחר הפסקת האש ,  ב-24 באוקטובר ,  אני וחבריי טיילנו בעיר ונפצעתי .  במשך שלושה שבועות אושפזתי בבית החולים ,  לצד חיילי צה"ל שנפגעו בקרבות .  משום מה סברו רבים כי גם אני חייל שנפצע במלחמה וחבילות השי לא פסקו להגיע לחדרי .  אפילו הבדרן היהודי-אמריקני ,  דני קיי ,  הגיע לבקר אותי .  אך רק באותם ימים שבהם שהיתי לצד החיילים ,  הבנתי את גודל הבעיה שבה הייתה נתונה ישראל בפרוץ המלחמה ואת ההצלחה ההירואית בסיומה ,  כשצה"ל נמצא עמוק במצרים ,  בואכה קהיר .  40 שנים לאחר המלחמה הקשה ההיא ,  אפשר להבין מהי חשיבות העומק האסטרטגי למניעת מלחמה ,  ומהי חשיבות הסכם שלום שכל מהותו לשים סוף למלחמות ולמעגל הדמים ".  
זיכרונות המלחמה נצרבו בראשו של חבר הכנסת מהעבודה עד היום . " כל כך הרבה שנים חלפו בין גיל 13 לגיל 54 ,  אך הזיכרונות טריים ,  כאילו האירועים מתרחשים ברגע זה ממש .  במה להתחיל ?  בשמועות ,  במכוניות שהחלו לצוץ על הכבישים או ברגע שנחרת בזיכרוני לעולמי עד ,  שבו הגיעו לבית הכנסת של משפחתי צמד חיילים ושאלו היכן גר עזרא כבל ,  אחיו של אבי ?  הרגע הזה לא יישכח ,  כי הזמן היה זמן קריאת ספר יונה בבית הכנסת ,  השעה 16:30 לערך ,  והם ביקשו ממנו לסיים ,  לגשת לביתו הסמוך ולהתלוות אליהם ליחידה .  זה רגע שבו הבנתי כי מדובר בעניין רציני ,  כיוון שהם השתמשו בצמד המילים הגדולות ,  'פרצה מלחמה' .  זה לא זמן למשחקים ואין זמן להשתהות עד כדי הפסקת הקריאה של הפטרת יונה ".   
" רגע מכונן נוסף מאותה מלחמה ,  רגע המלווה אותי עד היום בחיי הבוגרים ,  הוא המשפט המהדהד בראשי של הרמטכ"ל דוד אלעזר - 'אנחנו נשבור להם את העצמות' .  עד היום אני זוכר את קולו הסמכותי אך סדוק של דדו ,  שבקע מהטלוויזיה ,  זה כל מה שאני זוכר מדבריו .  באותו רגע הבנתי ,  כנער צעיר ,  שאנחנו באמת בצרות גדולות .  מדוע נדרש האיום הזה ?  למה צריך להודיע על כך ?  הרי תמיד הודענו רק אחרי ששברנו להם את העצמות ,  ומה השתנה הפעם ?  הסתבר שאכן הפעם המצב היה שונה ,  כי בעת ההודעה של הרמטכ"ל ,  האויב היה זה ששבר לנו את העצמות ". 
40 שנה למלחמת יום הכיפורים - כותרות נוספותפקודות ותשחצים :  הכרזות של מלחמת יום כיפורהקלטות הבור נחשפות :  עוד מטוסים להציל את הגולןעדויות גולדה לאגרנט נחשפות :  מייסרת את עצמי 

40 שנה לאחור :  היכן היו אז ,  המנהיגים של היום ? 
המפכ"ל שארגן חבילות לחיילים בחזית ,  השר שאושפז בין הפצועים מהקרבות וראש הממשלה שלחם בשתי חזיתות .  הרגעים המכוננים ממלחמת כיפור שהשפיעו על דור המנהיגים של 2013

