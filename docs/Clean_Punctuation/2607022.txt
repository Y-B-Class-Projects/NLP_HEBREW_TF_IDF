אובמה בשיחות סגורות : " נתניהו פחדן ,  מוביל להרס עצמי "
 שבוע לפני הבחירות מצטט הפרשן ג'פרי גולדברג ,  המקורב לבית הלבן ,  התבטאויות חריפות של נשיא ארה"ב נגד ראש הממשלה : " כשלאובמה נודע על הבנייה ב-E-1 הוא אפילו לא טרח לכעוס "
" ישראל אינה יודעת מהם האינטרסים שלה "  - כך אמר בשבועות האחרונים נשיא ארצות הברית ברק אובמה ,  בשיחות סגורות שציטט העיתונאי היהודי-אמריקני ג'פרי גולדברג ,  הנחשב אחד הפרשנים הפוליטיים המובילים בארה"ב .  במאמר שפרסם אמש  ( שני )  בסוכנות הידיעות בלומברג ,  מספק גולדברג ,  הנחשב למקורב לבית הלבן ,  הצצה לשיחות שניהל אובמה בעקבות ההחלטה על האצת הבנייה בהתנחלויות שהתקיימו בתגובה להכרה בפלסטין באו"ם בחודש נובמבר האחרון ,  ומספר על תסכול עמוק של הנשיא האמריקני ממדיניותו של נתניהו . " בנושא הפלסטיני ,  נראה שהנשיא רואה את ראש הממשלה כפחדן פוליטי ,  כמנהיג בלתי-מעורער שבכל זאת אינו מוכן להוביל או לבזבז הון פוליטי כדי לקדם פשרה ",  כותב גולדברג .  לדבריו ,  אובמה סבור כי בכל הודעה על התנחלות חדשה , " נתניהו מוביל את ארצו בנתיב שמוביל לבידוד כמעט מוחלט ".  
הודעת ממשלת נתניהו על האצת הבנייה בהתנחלויות וקידום הליכי התכנון בשטח E-1 המחבר בין ירושלים למעלה אדומים ,  בתגובה לפנייה הפלסטינית לשדרוג מעמדה בעצרת הכללית של האו"ם ,  עוררה זעם בינלאומי נדיר בעוצמתו .  שגרירי ישראל במדינות רבות בעולם זומנו במהרה לשיחות נזיפה בשל ההחלטה ,  וגם בממשל אובמה גינו את ההחלטה .  ואולם ,  במאמרו מתייחס גולדברג דווקא לאדישות שהביע אובמה כלפי רצף האירועים . " כשלאובמה נודע על ההחלטה הישראלית הוא אפילו לא טרח לכעוס ",  כותב גולדברג ".  הוא סיפר לכמה אנשים שהוא כבר יודע לצפות להתנהגות כזו מצדו של נתניהו ,  והתרגל למדיניות ההרס העצמי של עמיתו הישראלי ".  
גולדברג שב על ההערכה הרווחת בקרב כמה מהפרשנים בוושינגטון ,  לפיה אובמה אינו מתכוון להשקיע מאמץ רב בהתנעת תהליך השלום בין ישראל לפלסטינים ,  שכן הנשיא האמריקני  " סבור כי שלטונו של אבו מאזן חלש ,  ומשוכנע שנתניהו שבוי בלובי של המתנחלים ואינו מתעניין כלל במחוות לקראת פיוס עם הפלסטינים .  השקעה בתהליך השלום לא תהיה בהכרח שימוש חכם בזמנו ".  עם זאת ,  לדברי גולדברג ,  אובמה סבור כי אם ישראל  " לא תתנתק מהפלסטינים בגדה המערבית ,  יום אחד העולם יחליט שהיא מתנהגת כמו מדינת אפרטהייד ". 
בטווח הקצר ,  כותב גולדברג ,  לתסכול של אובמה יש השלכות מוגבלות ,  שכן ארה"ב לא תקצץ בסיוע הביטחוני לישראל ,  והמאמץ לעצור את שאיפותיה הגרעיניות של אירן יימשך ללא קשר לתחושותיו של אובמה כלפי נתניהו .  בטווח הארוך ,  מתריע הפרשן הבכיר כי  " ההגנה הדיפלומטית של ארה"ב לישראל ,  בקרב מדינות אירופה ובאו"ם ,  עשויה לעבור בקרוב שינוי משמעותי ".  לדברי גולדברג ,  ישראל עשויה למצוא עצמה מבודדת בהצבעות בינלאומיות ,  ולא תזכה לגיבוי האמריקני האוטומטי כפי שקיבלה בהצבעה בעצרת הכללית של האו"ם בנובמבר או בהצבעות אחרות בשנים האחרונות . " לא אהיה מופתע אם בסופו של דבר אובמה יציע בפומבי את גרסתו לדרך שבה צריכה מדינה פלסטינית להיראות ,  ויאשר שהבירה שלה תהיה במזרח ירושלים ",  כותב גולדברג .  
לדברי גולדברג , " הדרישות של אובמה אינן בלתי-הגיוניות .  ארה"ב רואה לגיטימיות בחששות בישראל מהתהפוכות בסוריה ומעליית האחים המוסלמיים במצרים ,  ואובמה יודע שפשרה טריטוריאלית רחבה באווירה כל כך לא יציבה אינה סבירה .  אבל מה שאובמה רוצה זה שנתניהו יכיר בכך שמדיניות ההתנחלות הישראלית סוגרת על האפשרות של פתרון שתי המדינות ,  והוא רוצה שנתניהו יכיר בכך שפתרון שתי המדינות מייצג את הסיכוי הטוב ביותר לשימור ישראל כדמוקרטיה עם רוב יהודי .  במלים אחרות ,  אובמה רוצה שנתניהו יפעל בהתאם לאינטרסים של ישראל ".  גולדברג מסיים ואומר כי  " עד כה ,  אין כל סימן שהממשלה הישראלית מבינה טוב יותר את העולם שבו היא חיה ".  
לקריאה נוספתנתניהו הורה לפנות מאחז פלסטיני בשטח E-1קמפיין הליכוד :  מצע עדיין אין ,  שלטים חדשים יש
לפניות לכתבת :  tal_sh@walla.net.il 

אובמה בשיחות סגורות : " נתניהו פחדן ,  מוביל להרס עצמי "
 שבוע לפני הבחירות מצטט הפרשן ג'פרי גולדברג ,  המקורב לבית הלבן ,  התבטאויות חריפות של נשיא ארה"ב נגד ראש הממשלה : " כשלאובמה נודע על הבנייה ב-E-1 הוא אפילו לא טרח לכעוס "
 
