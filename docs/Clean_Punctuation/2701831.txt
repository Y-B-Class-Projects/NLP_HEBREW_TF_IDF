נתניהו לוחץ לבטל את העלאת מס החברות ב-1.5%
בלשכת רה"מ סבורים כי הטבות המס צריכות להינתן למעסיקים .  באוצר מעדיפים להוריד את מס ההכנסה ומתנגדים להטלת מס על קרנות השתלמות כפי שממליץ ה-OECD .  לפיד :  קרנות השתלמות זה  " הקופה הקטנה "  של מעמד הביניים
ראש הממשלה בנימין נתניהו פנה אתמול  ( א' )  לפקידי האוצר בבקשה לבחון את אי העלאת מס החברות ב-1.5% בראשון בינואר ,  מהלך שצפוי להניב כ-900 מיליון שקל לקופת המדינה ,  כך נודע ל"גלובס ".  את הבקשה העלה נתניהו בפתח ישיבת הממשלה הקודמת .  הבקשה עלתה בעקבות החלטת שר האוצר ,  יאיר לפיד ,  שלא להעלות את מס ההכנסה ליחידים בשיעור של 1.5% ,  שהייתה מתוכננת לתחילת 2014 ,  החלטה שהתקבלה ללא ידיעתו של נתניהו .  
שר האוצר ופקידיו  " סירבו לסרב "  להצעת נתניהו ,  והסבירו כי רק במהלך 2014 האוצר יהיה מסוגל לבצע הערכה מחדש ולבדוק האם המהלך אפשרי מבחינת עמידה ביעדים הפיסקאליים ,  ועל כל פנים ,  המהלך ,  אם יתבצע ,  יכנס לתוקף רק ב-2015 ,  כלומר לא במסגרת תקציב 2014 .  
דרישת רה"מ הינה מוצדקת יותר מבחינה כלכלית ,  שכן לפי נתוני הצמיחה ,  הצריכה הפרטית ממשיכה לעלות ,  לרבות צריכת מוצרים ברי-קיימא ,  דבר המעיד על רצון גבוה של הישראלים לצרוך ולהוציא כספים .  מנגד ,  ישנה ירידה די משמעותית בהשקעות במשק ,  תוך עזיבה של חברות ישראליות לחוץ לארץ מטעמים של עלויות ,  ובעיקר בגלל האתגרים הכרוכים בשקל החזק שפוגע ברווחיות ובתחרותיות של היצוא הישראלי בעולם .  יתרה מזו ,  מס המעסיקים הוא מס שמעניק תמריץ שלילי להעסקת עובדים .  
גורמים בסביבת לפיד טוענים ,  כי כדי לממן את ביטול העלאת מס החברות מציעים במשרד ראש הממשלה להטיל מס על קרנות השתלמות ,  הטבה רגרסיבית שממנה נהנה החמישון העליון של כוח העבודה ,  אך לפיד מסרב להיענות לדרישה זו שכן הוא מגדיר את קרנות ההשתלמות כ"קופה הקטנה של מעמד הביניים ".  
יצוין כי בדוח של ה-OECD ,  יש המלצה מפורשת על הטלת מס על קרנות ההשתלמות .  בכיר בלשכתו של לפיד מסר ,  כי  " אנו בעד הורדת מסים .  רק שלהגיד זה קל .  צריכים לבדוק מה קורה ב-2014 .  הם  ( במשרד ראש הממשלה - א.פ .)  יודעים ומכירים היטב את העמדה שלנו שכן קיימנו דיון על הנושא הזה באוצר ".  
עוד נודע ל"גלובס ",  כי מי שעומד מאחורי היוזמה הוא מנכ"ל משרד ראש הממשלה ,  הראל לוקר ,  האיש החזק ביותר בלשכת רה"מ ,  המטפל בכל הסוגיות הכלכליות מטעמו של נתניהו .  מאז החלטת לפיד ופקידיו על ביטול העלאת מס הכנסה ליחידים ,  סבור לוקר כי השימוש הנכון עם העודפים שנוצרו היה להשקיע אותם במס מעסיקים ובמס חברות ,  וזאת על מנת לעודד את הפעילות הכלכלית באמצעות הגדלת ההשקעות במשק ,  תוך ביטול מסים  " פוגעי תעסוקה ",  כלשונו .  בריאיון מיוחד שהעניק לוקר ל"גלובס TV "  בוועידת ישראל לעסקים ,  הוא בירך על הפחתת מס הכנסה ליחידים ,  אך הודה כי היה מצפה גם למהלך בתחום המיסוי על גופים עסקיים .  
מנגד ,  האוצר נאלץ להתמודד עם אומדנים והערכות חדשות של בנק ישראל ,  שלפיהם הממשלה תיאלץ לקצץ הוצאות או להעלות מסים בסך 10 מיליארד שקל בשנת 2015 על מנת לעמוד ביעדים הפיסקאליים .  ל"גלובס "  נודע ,  כי באוצר מתנגדים בתוקף להעלאה נוספת במס הכנסה ,  ומעדיפים לקצץ בהוצאה הממשלתית באמצעות שינוי כלל ההוצאה הקיים ,  שהוא מרחיב מאוד בשל שתי עובדות :  הישענות על צמיחה על פני עשור האחרון - תקופה שכוללת את שיעורי הצמיחה הגבוהים לפני המשבר הכלכלי העולמי ;  והירידה החדה שנרשמה בשנים האחרונות ביחס חוב-תוצר לרמה של 68% ,  קרוב מאוד ליעד של 60% תמ''ג שנקבע לפני עשור .  

נתניהו לוחץ לבטל את העלאת מס החברות ב-1.5%
בלשכת רה"מ סבורים כי הטבות המס צריכות להינתן למעסיקים .  באוצר מעדיפים להוריד את מס ההכנסה ומתנגדים להטלת מס על קרנות השתלמות כפי שממליץ ה-OECD .  לפיד :  קרנות השתלמות זה  " הקופה הקטנה "  של מעמד הביניים

