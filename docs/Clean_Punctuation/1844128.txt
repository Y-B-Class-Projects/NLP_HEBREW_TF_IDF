הרופאים עולים לירושלים : " תסתכלו לנו בעיניים "
 הרופאים יצאו בצעדה מבית ההסתדרות הרפואית ברמת גן וצפויים להגיע ביום חמישי לבירה . " מקווים שלא נצטרך להגיע עד לירושלים ושמשרד האוצר יתפכח ",  אמרו
 ( צילום :  דייב שחר ,  עריכת וידאו :  טל רזניק ) 
יו"ר ההסתדרות הרפואית ד"ר ליאוניד אידלמן ,  סגניו וכן עשרות רופאים בכירים פתחו הערב  ( שני )  בצעדה לירושלים שם יקימו מאהל במחאה על תנאי העסקתם .  הצעדה יצאה מבניין ההסתדרות הרפואית ברחוב ז'בוטינסקי ברמת גן ,  משם המשיכו הרופאים לכיוון נתיבי איילון .  שם הפנתה המשטרה את הצועדים לכיוון רחוב המסגר משם ימשיכו לכיוון כביש מספר 1 דרך מחלף חולון .  הצועדים יגיעו היום לכפר חב"ד ומחר בבוקר יצעדו משם ויגיעו לכפר דניאל .  ביום רביעי יגיעו הרופאים ליישוב שואבה ובחמישי לבנייני האומה בירושלים ,  שם יוקם המאהל .
 אידלמן ,  שהודיע היום כי ישבות רעב עד שמשרד האוצר ימשיך במשא ומתן אינטנסיבי עם ההסתדרות ,  אמר לוואלה !  חדשות ,  כי  " המשא ומתן לא הפסיק ולא התחיל מהתחלה .  הגענו למקומות מאוד אסטרטגיים איתם ".  עוד קרא אידלמן לאוצר לנהל משא ומתן עם הרופאים אפילו בעודם בדרך .  לדברי אידלמן , " צריך לעשות את הצעדים הבאים - תוספת של 1,000 תקנים ,  הפחתת מספר התורנויות של המתמחים בחודש ,  שליחת רופאים לפריפרייה שם המצב קשה מאוד ומידרדר מיום ליום ,  שליחת הצעירים למקצוע הרפואה בצירוף שיפור התנאים ושיפור השכר בתוספת של 50% לשכר השעה של הרופא ". 
שביתת הרופאים - הכותרות האחרונות:המחאה מחריפה :  יו"ר ההסתדרות הרפואית שובת רעבאין צווי מניעה :  שביתת פתע בבתי החולים הציבורייםבאוצר מאשימים : " הרופאים במרכז מלבים את האש "
 יו"ר ועד הרופאים בבית החולים שיבא ,  ד"ר זאב פלדמן ,  שמשתתף בצעדה אמר ,  כי  " אנחנו מקווים שלא נצטרך להגיע לירושלים ושעד אז האוצר יתפכח .  אנחנו מזמינים את האוצר לנהל משא ומתן באוהלים שנקים ".  ד"ר יצחק  ( צקי )  זיו-נר ,  סגן יו"ר ההסתדרות הרפואית ,  אמר כי  " הבוקר נפל דבר בישראל .  בתום מאבק של 128 יום קיבלנו היום אישור בערכאות משפטיות - אחד של בית הדין האזורי ואחד של בית הדין הארצי .  שניהם אמרו שאנחנו כהסתדרות זכאים להיאבק על הזכויות שלנו .  אנחנו קוראים היום לראש הממשלה בנימין נתניהו להסתכל לנו בעיניים ולמצוא פתרון לבעיה הכאובה ". 
חברת הכנסת רחל אדטו  ( קדימה )  המשתתפת גם היא בצעדה אמרה ,  כי  " ראש הממשלה דרש משריו לעזור בסחיבת האלונקה .  הוא שכח כי אין לאן לפנות את הפצוע .  בתי החולים סגורים והתעלמות נתניהו מותירה את מערכת הבריאות במצב קריטי ". 
סגן שר האוצר ח"כ יצחק כהן אמר בתגובה ,  כי  " אזלת ידה של הנהגת הרופאים הביאה לכך שבסופו של יום מי שקובע את סדר היום הן הנהלות בתי החולים הגדולים במרכז הארץ שמעוניינות ברפואה פרטית ".  כהן אמר כי הוא נדהם מחזרת ההסתדרות הרפואית מכל ההבנות שהושגו עמה . " מנהיגות נבחנת בקבלת הכרעות ברגעי משבר לטובת כלל הציבור .  ההסכם שהתגבש פורץ דרך במטרה לענות על הבעיות האמיתיות של מערכת הבריאות ,  אולם הרופאים עסוקים בגימיקים ומביאים לפגיעה מיותרת בחולים ". 
לפניות לכתב :  arielnews@walla.com

הרופאים עולים לירושלים : " תסתכלו לנו בעיניים "
 הרופאים יצאו בצעדה מבית ההסתדרות הרפואית ברמת גן וצפויים להגיע ביום חמישי לבירה . " מקווים שלא נצטרך להגיע עד לירושלים ושמשרד האוצר יתפכח ",  אמרו

