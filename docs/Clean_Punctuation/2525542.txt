 " המחאה החברתית מאורגנת על ידי תומכי חד"ש "
 לטענת חבר הכנסת אופיר אקוניס ,  ראש הממשלה בנימין נתניהו אינו חושש מהתחדשות המחאה החברתית . " מחאה היא לגיטימית אבל שראשיה יגידו את האמת .  זו מחאה פוליטית "
" למיטב ידיעתי ,  ראש הממשלה ,  בנימין נתניהו ,  אינו חושש מהתחדשות המחאה החברתית בקרוב "  - כך אומר ח"כ אופיר אקוניס  ( ליכוד )  בראיון ל-TheMarkerTV וערוץ הכנסת .  
לדברי אקוניס ,  שנחשב מקורב לנתניהו , " מחאה היא לגיטימית אבל שראשיה יגידו את האמת .  זו מחאה פוליטית שמטרתה להחליף את הליכוד .  אני מברך את מנהיגי המחאה שהחליטו להסיר מסיכות ולהקים מפלגה פוליטית .  רובם באים מתפיסות כלכליות ,  מדיניות ,  וביטחוניות אחרות לחלוטין מאלה של הממשלה ".  
אקוניס טוען כי  " גורמים פוליטיים עמדו מאחורי ההתארגנויות גם בקיץ הקודם .  הם הצליחו לעטות מסכה של מחאה לא פוליטית .  אם תתחדש המחאה שמארגנים אנשים שהעמדות הפוליטיות שלהם בחד"ש ואליהם יצטרפו מי שמכונה מנהיג חברתי יו"ר קדימה ח"כ שאול מופז ,  וגם ח"כים מהעבודה ומרצ שהודיעו שיתדלקו את המחאה החברתית ".  
בתשובה לשאלה על הביקורת על המדיניות החברתית והכלכלית של הממשלה שמובעת גם על ידי גורמים וח"כים בליכוד השיב אקוניס : " גם לי יש לי ביקורת .  כאשר היתה לי בקורת על עליית מחירי הדלק ,  אמרתי זאת בסיעה וכן בשיחה עם ראש הממשלה ".  
בהתייחסו לכוונות של פעילים חברתיים להקמתה של מפלגה חברתית ,  אמר אקוניס : " אני מברך אנשים שהם לכאורה אמרו שהם לא פוליטיים וכעת מקימים מפלגה ".  
אקוניס הודיע שהליכוד נערך לחידושה של המחאה החברתית ובכוונת המפלגה להציג את הישגיה החברתיים ,  בהם אימוץ מרבית הסעיפים של ועדת טרטנברג ,  עצירת העלייה במחירי הדירות ,  ומניעת התייקרות חדה במחירי הדלק . " אנו נציג לציבור את שורת ההישגים החברתיים הענקיים שהממשלה בעצם מביאה כדו"ח לציבור ",  הדגיש אקוניס .  
לדעתו , " הציבור מוחה ובמדינה דמוקרטית טוב שיש מחאה .  אני מברך על מחאה אבל צריך לנתח בצורה יסודית .  מחירי הדיור בירידה .  יכולים לומר שמחירי הדיור לא הוזלו מספיק אבל הפסקנו את מגמת העלייה .  חינוך חינם לפי דו"ח טרכטנברג יתקיים בשנת הלימודים הקרובה .  העלאת מחירי הדלק בוצעה בשיעור נמוך מכפי שמתחייב מנוסחת העדכון הקבוע .  אני הצעתי בעבר את הורדת המס על הדלק .  הממשלה הנוכחית העלתה את שכר המינימום ל-4,100 שקל בחודש ,  ובקיץ הוא יעלה ל-4,300 שקל בחודש ".  
בתשובה לשאלה האם הבחירות לכנסת ה-13 יוקדמו לספטמבר -אוקטובר 2012 ,  הדגיש אקוניס כי  " אני בטוח שהממשלה תסיים ארבע שנים לכהונתה .  מתי זה יקרה ?  פחות או יותר בחורף 2013 ,  בין ינואר למארס .  מאז ממשלת שמיר ,  לא החזיקה ממשלה בישראל במשך 4 שנים ".  
אשר לקשיים באישור התקציב בממשלה ובכנסת העריך אקוניס כי  " אפשר להגיע לאישור התקציב בהסכמה .  או שנגיע להסכמה עם סיעות אופוזיציה או שיונהג תקציב חודשי עד לאחר הבחירות ".   

" המחאה החברתית מאורגנת על ידי תומכי חד"ש "
 לטענת חבר הכנסת אופיר אקוניס ,  ראש הממשלה בנימין נתניהו אינו חושש מהתחדשות המחאה החברתית . " מחאה היא לגיטימית אבל שראשיה יגידו את האמת .  זו מחאה פוליטית "
 
