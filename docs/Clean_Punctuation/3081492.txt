אחרי שנים :  פגישה של מנדלבליט עם בכירי חדשות 2
כשברקע פרשיות רה"מ נתניהו ,  לוואלה ברנז'ה נודע כי אתמול קיים היועמ"ש פגישת תדרוך בנווה אילן עם בכירי החברה ,  ביניהם המנכ"ל אבי וייס והסמנכ"ל גיא סודרי .  יצוין כי מנדלבליט אחראי מתוקף תפקידו גם על ייעוץ בתיקוני חקיקה ,  בהם פיצול ערוץ 2
בזמן שרה"מ בנימין נתניהו הצליח לעצבן את רוב כלי התקשורת עם הראיון הבלעדי שהעניק בפתאומיות לערוץ 20 בסופ"ש האחרון ,  מי שאמון על ההחלטה האם להגיש נגדו כתבי אישום בפרשיות נפגש עם בכירי חדשות 2 .  לוואלה ברנז'ה נודע כי היועץ המשפטי לממשלה ,  אביחי מנדלבליט ,  נפגש אתמול  ( ראשון )  עם בכירי חדשות 2 בנווה אילן .  מדובר בפגישת תדרוך שקיים היועמ"ש עם גורמים במערכת ,  כשביניהם המנכ"ל אבי וייס וסמנכ"ל התוכן גיא סודרי .  זאת כאשר יש לציין שעברו מספר שנים מאז הפעם האחרונה שהיועמ"ש ביקר במשרדי חדשות 2 .  
התדרוך כאמור מתקיים בתקופה רגישה במיוחד ,  כשברקע פרשיות תיק 1000 ו-2000 .  בנוסף לכך ,  יש לציין כי מנדלבליט גם אחראי מתוקף תפקידו על ייעוץ בענייני חקיקה ,  כולל תיקוני חקיקה ,  כאשר רק בשבוע שעבר פורסם כי שר האוצר כחלון מנסה לבדוק אופציה של דחיית פיצול ערוץ 2 ב-3 שנים  מהלך שמצריך תיקון בחוק .  
בתוך כך וללא קשר ,  זמן קצר לאחר התדרוך עם מנדלבליט ,  יצאה הודעה מטעם חדשות 2 הנוגעת לבג"ץ שהגישה נגד הזכייה של ערוץ 20 במכרז לערוץ הכנסת .  העתירה הוגשה באמצעות עוה"ד ישגב נקדימון ודקלה בירן ,  שהציגו שורה של כשלים שנפלו לטענתם במכרז .  בעקבות העתירה ,  המדינה הודיעה בתגובה לעתירה של חדשות 2 כי ייערך דיון מחודש בזכיית ערוץ 20 במכרז להפעלת ערוץ הכנסת .  הדיון ייערך כשבוע בלבד לפני תאריך היעד שבו אמורה חדשות 2 להפסיק להפעיל את הערוץ ,  ולהעביר את הפעלתו לידי ערוץ 20 .
 לפני כשנה פורסם בוואלה ברנז'ה על פגישת התדרוך של נתניהו עם בכירי חדשות 2 ,  שהייתה הראשונה מבין סבב פגישות שקיים רה"מ עם כלי התקשורת .  בחברת החדשות הוחלט מראש בזמנו לא להיכנס לוויכוחים עם ראש הממשלה ,  ובפגישה לא התקיים דיון רחב בנושא התקשורת .  במשך כמה דקות בלבד ,  מתוך פגישה שנמשכה כשעתיים ,  נתניהו נשאל מדוע הוא אובססיבי לעניין התקשורת וענה תשובה בנוסח הדברים שאמר במליאת הכנסת : " אני לא אובססיבי לתקשורת ,  התאגיד יצא לדרך ואני בעד רפורמה והכנסת שחקנים נוספים לטלוויזיה המסחרית ". 
בחדשות 2 סירבו להגיב .  

אחרי שנים :  פגישה של מנדלבליט עם בכירי חדשות 2
כשברקע פרשיות רה"מ נתניהו ,  לוואלה ברנז'ה נודע כי אתמול קיים היועמ"ש פגישת תדרוך בנווה אילן עם בכירי החברה ,  ביניהם המנכ"ל אבי וייס והסמנכ"ל גיא סודרי .  יצוין כי מנדלבליט אחראי מתוקף תפקידו גם על ייעוץ בתיקוני חקיקה ,  בהם פיצול ערוץ 2

