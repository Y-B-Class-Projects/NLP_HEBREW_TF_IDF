נתניהו : " צה"ל מכה בעוצמה ,  נפעל ככל שיידרש "
 בהתייחסו להסלמה בדרום ,  אמר ראש הממשלה כי  " בסופו של דבר ,  הכוח החזק ביותר זה כוח העמידה של התושבים ".  מערכת כיפת ברזל ממשיכה ליירט רקטות ששוגרו כל שעות הבוקר
 ( צילום :  גדעון צנטנר ,  עריכה :  יותם בן-דוד )   
" בסופו של דבר ,  הכוח החזק ביותר הוא כוח העמידה של התושבים ".  כך אמר הבוקר  ( ראשון )  ראש הממשלה ,  בנימין נתניהו ,  בהתייחסו להסלמה במצב הביטחוני בדרום .  מאז צהרי יום שישי ,  נהרגו 17 פלסטינים ברצועת עזה .  מקורות ברצועה דיווחו כי בין ההרוגים ילד בן חמש .  בצה"ל בודקים את הדיווח ,  אך מבהירים כי כל ההרוגים היו מעורבים בטרור .
 בפתח ישיבת הממשלה ,  אמר נתניהו כי  " ביום שישי חוסל רב-מחבלים ,  שאירגן פיגועים רבים .  הוא היה בעיצומה של פעילות טרור נוספת ,  אנחנו עדיין בכוננות של פיגוע והנחיתי לסגור את כביש הגבול עם מצרים ".  לדבריו , " פעולת צה"ל שיבשה את ההתארגנות ,  והביאה גם לסבב אלימות של הג'יהאד האיסלמי .  צה"ל מכה בעוצמה ,  גבינו מחיר יקר ,  אנחנו עדיין גובים ,  ונפעל ככל שיידרש .  מערך כיפת ברזל מוכיח את עצמו היטב ,  ונדאג להרחיבו בחודשים הקרובים ".  
תשבי הדרום קמו הבוקר לשבוע מתוח ,  כשהירי לעבר היישובים נמשך ללא הרף .  משעות הבוקר יירטה מערכת כיפת ברזל רקטות רבות שנורו לעבר אשדוד ואשקלון .  הרקטות נפלו בשטחים פתוחים בסמוך לערים וכמה מהן נפלו במועצה האזורית אשכול .  בכל המקרים לא היו נפגעים ולא נגרם נזק .  הזרוע הצבאית של הג'יהאד האיסלמי - פלוגות אל-קודס - נטלה אחריות על ירי הגראדים לעבר אשדוד .
 כיצד צריכה ישראל להגיב לירי מעזה ?  הצביעו בפייסבוק 
שר החינוך ,  גדעון סער ,  התייחס גם הוא למצב הביטחוני המסלים ,  ואמר כי  " צה"ל פועל בתקיפות רבה ורושם הישגים הן בהתקפה והן בהגנה ".  לדבריו ,  אין ודאות כמה זמן יימשך סבב האלימות , " אך עלינו להמשיך ולהכות במחבלים ".  לדבריו , " ברגע זה אין למהר בכיוון של מבצע רחב ואין לדעת מתי נגיע לכך ".  סער אמר כי ממשלת אולמרט יצאה למלחמה  " ולא ידעה שעשתה זאת ".  
יו"ר הבית היהודי ,  שר המדע דניאל הרשקוביץ ,  אמר כי השילוב בין יעילות מערכת כיפת ברזל לתקיפות בעזה מבהיר לפלסטינים ולחמאס את כוונת ישראל .  לדבריו , " אנו רואים פה פעולה שהתחילה מפעולה יזומה של צה"ל .  ישראל מבהירה בכך שצריך לרוצץ את גולגולתו של הנחש ,  וכשיש פצצה מתקתקת ,  דמו בראשו .  לא נסבול שיישובי הדרום יכנסו לתקופה ארוכה של איומים ". 
גם השר גלעד ארדן טוען הבוקר כי מתקפה רחבה ברצועה איננה כדאית .  בפתח ישיבת הממשלה אמר ארדן כי  " התגובה הנוכחית היא המיטבית ,  מצד אחד יד חופשית לפגוע בכל מנהיג או מתכנן פיגוע ,  ומצד שני להמשיך להשקיע בהגנת העורף .  מי שקורא היום למבצע קרקעי ,  משיקולי פריימריז או זיכרון קצר ,  גם מטעה את הציבור - וגם יכול לגרום נזק ,  כי האינטרס הישראלי הוא שהעולם יעסוק בסנקציות על אירן ולא בפעולה ישראלית כזו או אחרת ". 
לדברי ארדן , " אם נראה שמדובר בירי מתמשך ונפגעים ,  גם פעולה קרקעית נמצאת על השולחן ,  אך זה מוצא אחרון וכרגע מוטב להמשיך לפגוע מהאוויר ". 
עוד על ההסלמה בדרוםהירי לדרום ממשיך הבוקר ;  200 אלף תלמידים בביתאיתות מעודד מחמאס : " רוצים לסיים האלימות בעזה "  

נתניהו : " צה"ל מכה בעוצמה ,  נפעל ככל שיידרש "
 בהתייחסו להסלמה בדרום ,  אמר ראש הממשלה כי  " בסופו של דבר ,  הכוח החזק ביותר זה כוח העמידה של התושבים ".  מערכת כיפת ברזל ממשיכה ליירט רקטות ששוגרו כל שעות הבוקר

