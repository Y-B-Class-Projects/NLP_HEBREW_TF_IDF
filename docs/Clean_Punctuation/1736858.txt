אבו מאזן לנתניהו :  המשך ההקפאה למען השלום
יו"ר הרשות התייחס להצהרת נתניהו בדבר תום הקפאה ואמר כי עליו להמשיכה בכל זאת למען יצירת  " אווירה להמשך שיחות השלום ".  הבית הלבן :  עמדתנו לגבי ההתנחלויות לא השתנתה
הממשל האמריקאי ויו"ר הרשות הפלסטינית אבו מאזן התייחסו הלילה  ( שני )  להצהרתו של ראש הממשלה בנימים נתניהו עם תום הקפאת הבנייה בהתנחלויות .  הצדדים שבו והפצירו בנתניהו לשקול מחדש את החלטתו ,  ולהמשיך את ההקפאה על מנת לשמר את המשא ומתן הישיר .  
דוברו של אבו מאזן ,  נביל אבו רודיינה ,  אמר לסוכנות הידיעות הצרפתית כי אבו מאזן  " מעוניין להמשיך במגעים אך על נתניהו לקבל החלטה להקפיא את ההתנחלויות במטרה ליצור אווירה מתאימה להמשך שיחות השלום ".  
גם הבית הלבן התייחס לדברים .  דובר מחלקת המדינה האמריקאית ,  פי.ג'יי קראולי ,  אמר כי  " המדיניות שלנו בנוגע להתנחלויות לא השתנתה .  אנחנו נשארים בקשר הדוק עם שני הצדדים ,  וניפגש עימם בימים הקרובים .  אנחנו נשארים ממוקדים במטרה של קידום השיחות לקראת פתרון שתי המדינות ומעודדים את הצדדים לפעול להגשמת מטרה זו ". 
ראש הממשלה מסר הלילה הודעה לתקשורת ,  עם תום תקופת הקפאת הבנייה בהתנחלויות .  נתניהו פנה ליו"ר הרשות אבו מאזן ,  ואמר ,  כי  " אני קורא לנשיא עבאס להמשיך בשיחות הכנות והטובות שבהן התחלנו רק עתה ,  במטרה להגיע להסכם שלום היסטורי בין שני עמינו .  אני מקווה שהנשיא עבאס יישאר בשיחות וימשיך עמי בדרך לשלום ".  עוד אמר נתניהו ,  כי  "  למען עתידם של שני עמינו ,  הבה נתמקד במה שחשוב באמת .  נמשיך בשיחות מואצות ,  כנות ורציפות כדי להביא הסכם מסגרת היסטורי של שלום תוך שנה ". 
נתניהו הוסיף כי  " רבים בעולם נוכחו לדעת שכוונותיי להשיג שלום רציניות וכנות ושאני מכבד את התחייבויותיי .  בתקופת כהונת ממשלתי ,  ישראל הלכה כברת דרך משמעותית לסייע לפלסטינים בהקלות שקידמו את איכות ואורח חייהם ,  הן ביהודה ושומרון והן ברצועת עזה ". 

אבו מאזן לנתניהו :  המשך ההקפאה למען השלום
יו"ר הרשות התייחס להצהרת נתניהו בדבר תום הקפאה ואמר כי עליו להמשיכה בכל זאת למען יצירת  " אווירה להמשך שיחות השלום ".  הבית הלבן :  עמדתנו לגבי ההתנחלויות לא השתנתה

