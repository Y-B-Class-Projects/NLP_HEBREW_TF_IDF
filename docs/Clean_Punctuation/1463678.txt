אירופה לנתניהו : " פעל להקמת מדינה פלסטינית "
 ראש ממשלת בריטניה גורדון בראון וקנצלרית גרמניה אנגלה מרקל בירכו את רה"מ על כניסתו לתפקיד וקראו לו לחדש את המו"מ עם הרשות
ראש ממשלת בריטניה גורדון בראון ,  ראש ממשלת איטליה סילביו ברלוסקוני וקנצלרית גרמניה אנגלה מרקל שוחחו היום  ( שישי )  בטלפון עם ראש הממשלה בנימין נתניהו ובירכו אותו על כניסתו לתפקיד .  
בראון אמר לנתניהו כי עליו לפעול למען הקמת מדינה פלסטינית .  גם מרקל דרשה מנתניהו לפעול למען הגשמת חזון שתי המדינות ולחדש את המו"מ עם הרשות הפלסטינית .  ברלסקוני גינה באוזני נתניהו את הפיגוע שאירע אתמול בהתנחלות בת עין ,  בו נרצח הנער שלמה נתיב בן ה-13 ,  ואמר כי  " מדובר בפעולת טרור מזעזעת ".  מלשכת ראש הממשלה נמסר כי נתניהו סיכם כי יעמוד בקשר שוטף עם השניים ויחזק את הקשר בין המדינות .  מוקדם יותר ,  שוחח שר החוץ הבריטי דיוויד מיליבנד עם עמיתו הישראלי אביגדור ליברמן ובירך אותו על כניסתו לתפקיד .
 בימים האחרונים עורר ליברמן מתיחות דיפלומטית  ,  לאחר שבנאום כניסתו לתפקיד אמר כי  " ישראל אינה מחויבת לאנאפוליס ".  גורמים רשמיים בארה"ב אמרו כי ארצות הברית תמשיך לדחוף להקמת מדינה פלסטינית ,  למרות ממשלת הימין החדשה שקמה בישראל .  לדבריהם ,  הדרך ליעד תהיה קשה . " אנחנו מתכוונים לעבוד קשה כדי להניע את התהליך קדימה אבל אין לנו אשליות ,  זה לא הולך להיות קל ",  אמר רוברט ווד דובר מחלקת המדינה האמריקאית .
 שר החוץ המצרי אחמד אבו אל-רייט אף אמר אמש כי לא ילחץ את ידו של שר החוץ הישראלי החדש אביגדור ליברמן אם יפגוש אותו במקרה ,  משום שהוא  " פגע במצרים ".  בראיון שהעניק לכלי תקשורת במצרים אמר השר כי מי שפוגע בכבוד של מצרים ,  עליו לשאת באחריות לתוצאות של דבריו .
 
אירופה לנתניהו : " פעל להקמת מדינה פלסטינית "
 ראש ממשלת בריטניה גורדון בראון וקנצלרית גרמניה אנגלה מרקל בירכו את רה"מ על כניסתו לתפקיד וקראו לו לחדש את המו"מ עם הרשות

