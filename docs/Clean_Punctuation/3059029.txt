נתניהו ב"יד ושם ":  העולם עדיין עומד מנגד ואינו מונע השמדת עם
בטקס המרכזי אמר ראש הממשלה כי  " השנאה ליהודים מופנית כיום למדינתם ",  והוסיף כי  " האנטישמיות החדשה-ישנה פורחת אצל חוגים במערב וגם רווחת במוסדות האו"ם ".  הנשיא ריבלין : " לא כל ביקורת על ישראל היא אנטישמיות "
 אירועי יום הזיכרון לשואה ולגבורה נפתחו אתמול  ( ראשון )  ,  בטקס המרכזי במוזיאון  " יד ושם "  בירושלים ,  בהשתתפות הנשיא ראובן ריבלין ,  ראש הממשלה בנימין נתניהו וסגן הרמטכ"ל אלוף יאיר גולן .
 נתניהו הבהיר בדבריו כי השנאה והאנטישמיות עודן רווחות ברחבי העולם . " מה שחולל את האסון הייחודי והבלתי נתפס של עמנו הוא שילוב של שלושה גורמים :  השנאה התהומית ליהודים ,  האדישות של העולם מול הזוועות והחולשה של עמנו ,  החולשה הנוראה בגלות ",  אמר נתניהו . " בצד האנטישמיות שנגלית מחדש במערב ,  מתפרצת שנאה עזה ממזרח .  האנטישמיות של האסלאם הקיצוני ,  ששני פלגיו המונהגים על ידי איראן ודאעש חותרים בגלוי להשמדתנו .  שנאת היהודים מופנית כעת גם למדינת היהודים .  האנטישמיות החדשה-ישנה פורחת אצל חוגים במערב וגם רווחת במוסדות האו"ם .  הכותרת זועקת לשמיים ".  
בהמשך ,  התייחס נתניהו לאדישות העולם ואף ציין את סוריה כדוגמה להמשך שתיקתן של מדינות רבות באשר לרצח עם . " אמנם מאז מלחמת העולם השנייה לא אירעה טרגדיה שדומה בהיקפה לשואה ,  אבל במקרים רבים העולם עומד מנגד ואינו מונע השמדת עם ורצח המוני .  בקמבודיה ,  רואנדה ,  סודאן וכן גם בסוריה ",  אמר . " ועם זאת ,  בתוך האפלה יש כמה נקודות אור :  אחת מהן התרחשה רק עכשיו והיא תגובתו הנחרצת של טראמפ על טבח הילדים הסורים בנשק כימי .  גם אנחנו לא אדישים ,  הקמנו בית חולים שדה צמוד לגדר עם רופאים ישראלים - יהודים ,  דרוזים ,  ערבים .  ישראל טיפלה בבית החולים הזה ועכשיו באחרים באלפי פצועים סוריים ,  כולל ילדים רבים שנפצעו במלחמה האכזרית הזאת ".  
לסיכום ,  אמר נתניהו : " החזק הוא זה ששורד .  החלשים נמחקים .  עמנו חווה זאת על בשרו בשואה ,  והלקח עומד לנגד עינינו בכל עת .  הלקח הוא שעלינו להיות מסוגלים להגן על עצמנו בכוחות עצמנו מול כל איום ,  מול כל אויב .  אלה המכוונים כליה נגדנו ,  מכוונים לעצמם כליה .  זו דרך להבטיח את עתידנו ,  ויש בכוחנו לעשות זאת .  אני אומר את הדברים בדם לבי ,  כי הלקח הזה מנחה אותי יום יום ,  בוקר בוקר ערב ערב ".  
הנשיא ריבלין התייחס בדבריו לגישות השונות לשואה בעיני העם היהודי כיום . " בעשורים האחרונים מתחדדות שתי גישות באופן שבו החברה הישראלית זוכרת את השואה ולומדת את לקחיה .  האחת היא זאת העוסקת רק בהיבטים ובלקחים האוניברסליים של השואה והשנייה ,  היא זאת שבה השואה משמשת כמשקפים שדרכם אנחנו רואים את העולם ",  אמר ריבלין . " הגישה הראשונה האוניברסלית ,  מכחישה את הייחודיות של השואה כאירוע היסטורי שאינו דומה לשום אירוע ושאירע לנו בני העם היהודי ".  
לדבריו , " לפי גישה זו ,  השואה היא מקרה פרטי של רצח עם ,  של גזענות ,  כאשר מקרים כאלה קרו ואולי יקרו בהיסטוריה האנושית .  במקרה של השואה ,  כך הם יאמרו ,  רצח העם הנורא הזה ,  פגע בעם היהודי .  זוהי תפיסה מסוכנת .  היא מגמדת את השואה ,  היא מסלפת את ההיסטוריה ,  היא מתכחשת לתכנית השמדה שיטתית שכוונה כלפי העם היהודי דווקא ,  היא מתכחשת לאנטישמיות כמחלה ממארת ,  בת אלפי שנים .  היא מתכחשת לזכותו ולחובתו של העם היהודי ,  להיסטוריה משלו ולמדינה משלו .  מנגד ,  הגישה השנייה ,  היא זאת שבה השואה הפכה למשקפים שדרכם אנחנו רואים את העולם .  כאן ,  השואה ומניעת השואה הבאה הם הדבר היחיד שחשוב ". 
ואולם ,  אמר ריבלין ,  כי  " איננו יכולים להסתפק במקום הפשטני של התנגדות לג'נוסייד באשר הוא .  מובן מאליו שלשואה יש לקחים אוניברסליים ,  אבל ההתכחשות לייחודיות של שואת העם היהודי ,  היא טעות היסטורית ,  לאומית וחינוכית .  מנגד ,  הגישה השנייה ,  היא זאת שבה השואה הפכה למשקפים שדרכם אנחנו רואים את העולם .  כאן ,  השואה ומניעת השואה הבאה הם הדבר היחיד שחשוב ".  הוא הוסיף כי  " על פי גישה זאת זכות קיומה של מדינת ישראל היא מניעת השואה הבאה .  כל איום הוא איום קיומי .  כל מנהיג שונא ישראל הוא היטלר .  לפי גישה זאת ,  מהותה של הזהות היהודית הקולקטיבית שלנו היא ההימלטות מטבח באמצעים משותפים .  והעולם מחולק לשניים - חסידי אומות עולם מצד אחד ואנטישמיים נאציים מנגד וממילא כל ביקורת על מדינת ישראל היא אנטישמיות .  גם גישה זאת בטעות יסודה ,  והיא מסוכנת לנו כאומה וכעם ,  ולא פחות מכך מסוכנת לזיכרון השואה ".  
לסיכום ,  אמר ריבלין : " שתי הגישות הללו קיימות בחברה הישראלית ובעם היהודי כבר זמן רב .  אבל ישנה גם גישה שלישית ,  בוטחת ודרוכה .  העם היהודי שרד שואה וזכה לראות בתקומה .  לעולם לא נשכח ,  לא את זו ולא את זו .  בגישה שלישית זו ,  זכרון השואה ולקחיה עומדים על שלוש רגליים .  לעולם נגן על עצמנו בעצמנו .  שותפות הגורל היהודית ". 
בטקס הממלכתי במכון  " משואה "  בתל יצחק ,  אמרה ח"כ ציפי לבני  ( המחנה הציוני )  כי  " בימים שבהם מנהיג משתמש בגז כדי להרוג את בני עמו ויש הכחשת שואה מכוונת - אנחנו חייבים להזכיר את השואה בשביל העולם כולו ".  לדבריה , " תפקידנו ללמד את הדור הבא לזכור אבל לא לתת להם את התחושה שישראל נמצאת לפני השמדה .  אזרחי ישראל אינם ". 
הבוקר בשעה 10:00 תושמע ברחבי הארץ צפירה בת שתי דקות ,  שמיד לאחריה ייפתחו טקסי הזיכרון במוסדות החינוך ובמוסדות נוספים .  כמו כן ,  בשעה 10:02 יחל טקס הנחת זרי הזיכרון באנדרטה לזכר חללי מרד גטו ורשה ב"יד ושם ",  ובשעה 11:00 ייערך ברחבת הכנסת טקס  " לכל איש יש שם ",  שבו יוקראו שמות הנספים ,  במעמד יו"ר הכנסת ח"כ יולי אדלשטיין .
  ( עדכון ראשון :  19:56 )  

נתניהו ב"יד ושם ":  העולם עדיין עומד מנגד ואינו מונע השמדת עם
בטקס המרכזי אמר ראש הממשלה כי  " השנאה ליהודים מופנית כיום למדינתם ",  והוסיף כי  " האנטישמיות החדשה-ישנה פורחת אצל חוגים במערב וגם רווחת במוסדות האו"ם ".  הנשיא ריבלין : " לא כל ביקורת על ישראל היא אנטישמיות "
 
