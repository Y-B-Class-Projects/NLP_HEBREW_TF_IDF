גייטס :  הזהרתי את אובמה שנתניהו יתקוף לבד באיראן
ספרו של שר ההגנה לשעבר ממשיך לספק כותרות :  בפגישה מתוחה ב-2010 ,  הזהיר גייטס את אובמה כי ייתכן שארה"ב תיאלץ להיגרר למלחמה .  קלינטון הציעה :  אולי ישראל תתקוף עבורנו ? 
פרקים חדשים המתפרסמים מתוך ספרו האוטוביוגרפי של רוברט גייטס ,  שר ההגנה לשעבר בממשל אובמה ,  חושפים עד כמה עמוק היה החשש בוושינגטון בתקופתו מפני תקיפה ישראלית באיראן .
 גייטס ,  איש המפלגה הרפובליקנית ,  שירת כשר ההגנה הראשון של הנשיא ברק אובמה ,  וכיהן בתפקיד ארבע שנים וחצי ,  מהם שנתיים בימי אובמה .  הוא פרש ביולי 2011 .  בספרו Duty  ( "חובה ")  ,  מספר גייטס כי בכירים בממשל חששו שראש הממשלה ,  בנימין נתניהו ,  יורה על תקיפה צבאית נגד מתקפי הגרעין באיראן ,  מבלי לשתף את ארה"ב בתכניתו .  
לפי אחד הפרקים המתפרסם באתר האינטרנט של מגזין  " טיים ",  שר ההגנה לשעבר ייעץ לאובמה כי  " צריך להתכונן לאפשרות של תקיפה ישראלית - ותגובה איראנית ".  גייטס מתייחס לראשית שנת 2010 ,  כשהמתיחות בין ישראל וארה"ב ובין איראן הייתה בשיאה .  כמה חודשים לפני כן דחתה איראן הצעה בינלאומית לפרק את מאגרי האורניום המועשר שלה .  דפי העיתונים באיראן ובישראל נמלאו אז בדיווחים מרומזים על הכנות לתקיפה מצד שתי המדינות .  
בספר מתוארת פגישה שנערכה בחדר הסגלגל שבבית הלבן בחודש ינואר 2010 ,  בה גייטס אמר לאובמה כי  " צריך לשקול את ההשלכות של תקיפה ישראלית  ( ללא אזהרה מראש )  ",  ואמר לו שיש לקחת בחשבון אפשרות שוושינגטון תאלץ לסייע לישראל מול מתקפת-נגד איראנית .  
במקביל ,  מציין ה"טיים ",  שרץ החוץ דאז ,  הילרי קלינטון ,  התייעצה עם בכירים בממשל כדי לשקול אפשרות אחרת :  האם במקום לנסות לשכנע את נתניהו להימנע מתקיפה ,  יש דווקא להעניק לו  " אור ירוק "  למבצע צבאי שכזה ,  כדי להשמיד את מתקני הגרעין האיראניים עבור ארה"ב .  עם זאת ,  הרעיון ,  שהועלה במסגרת מבחר אפשרויות פעולה ,  לא צבר תאוצה ,  ונזנח .  
גייטס עורך בימים אלה מסע קידום מכירות לספרו .  האוטוביוגרפיה מעוררת סערה מאז שחלקים ממנה החלו להתפרסם בתקשורת ,  ונכללת בה גם ביקורת קשה על הנשיא אובמה ועל סגנו ג'ו ביידן .  באחד הפרקים ,  כתב גייטס על פגישתו הראשונה עם נתניהו ,  שהתרחשה כאשר עדיין שימש כיועצו הבכיר של הנשיא ג'ורג' וו .  בוש .  נתניהו היה אז סגן שר החוץ . " נפגעתי מהביקורת שלו כלפי מדיניותה של ארה"ב ,  שלא לציין את השחצנות והיומרות המוגזמות שלו ",  כתב גייטס , " אמרתי שאסור לתת לביבי להיות שוב בשטח הבית הלבן ".  

גייטס :  הזהרתי את אובמה שנתניהו יתקוף לבד באיראן
ספרו של שר ההגנה לשעבר ממשיך לספק כותרות :  בפגישה מתוחה ב-2010 ,  הזהיר גייטס את אובמה כי ייתכן שארה"ב תיאלץ להיגרר למלחמה .  קלינטון הציעה :  אולי ישראל תתקוף עבורנו ? 

