היועמ"ש יבחן עדות על תרומה לנתניהו מאיש עסקים צרפתי
אביחי מנדלבליט הורה לבחון את עדותו של ארנו מימרן החשוד בהונאת ענק בצרפת ,  ולפיה העניק כמיליון אירו לראש הממשלה עבור מסע בחירות ב-2009 .  נתניהו : " התרומה נתקבלה בתחילת שנות האלפיים עבור מסעות הסברה "
 היועץ המשפטי לממשלה אביחי מנדלבליט הורה לבדוק את עדותו של איש העסקים הצרפתי ארנו מימרן ,  לפיה ראש הממשלה בנימין נתניהו קיבל ממנו כמיליון אירו עבור מימון קמפיין הבחירות בשנת 2009  כך דווח אמש  ( ראשון )  בחדשות 10 .  מימרן ,  החשוד בהונאת ענק בצרפת ,  העניק את העדות בבית המשפט בפריז ,  שם טענו השופטים כי התשלום לנתניהו מופיע בתיק הראיות .
 במשרד המשפטים אישרו את הדברים ומסרו : " פניות בנושא הפרסומים בצרפת בדבר עדותו של מר מימרן נבחנות על פי הנחיית היועץ המשפטי לממשלה ,  אשר הורה על כך באופן מידי עם קבלתן .  בשלב זה לא נוכל לפרט באשר לטיפול בנושא ,  מטעמים ברורים .  יובהר כי בעניין זה אין שינוי מאז הודעתנו האחרונה ,  וכל פרסום בנושא הוא באחריות המפרסם בלבד ". 
עוד ידיעות בוואלה !  NEWS:בנט : " אי אפשר להיות בעד ישראל בעברית ולהקים את פלסטין באנגלית"אלשיך תוקף : " חלק מהביקורת על המשטרה לא מבוססת על עובדות"מושל ניו יורק נגד ה-BDS : " נחרים את מי שמחרים את ישראל "  
בלשכת ראש הממשלה הכחישו את עדותו של מימרן . " מר נתניהו לא קיבל כל תרומה אסורה ממימרן ,  כל טענה אחרת היא שקר ",  נמסר אמש .
 לפי הודעת הלשכה , " מימרן תרם לפעילות ציבורית של נתניהו בתחילת שנות ה-2000 ,  כשמר נתניהו היה אזרח פרטי ולא מילא כל תפקיד פוליטי .  פעילות זו כללה הופעות תקשורתיות ומסעות הסברה רבים בחו"ל לטובת מדינת ישראל ,  ונעשתה בהתאם לחוק .  מימרן שעומד לדין על מעשה הונאה בהיקף של מאות מיליוני דולרים ,  מנסה להסיט את תשומת הלב ממשפטו על ידי הונאה נוספת ". 
 ( עדכון ראשון :  22:21 )  

היועמ"ש יבחן עדות על תרומה לנתניהו מאיש עסקים צרפתי
אביחי מנדלבליט הורה לבחון את עדותו של ארנו מימרן החשוד בהונאת ענק בצרפת ,  ולפיה העניק כמיליון אירו לראש הממשלה עבור מסע בחירות ב-2009 .  נתניהו : " התרומה נתקבלה בתחילת שנות האלפיים עבור מסעות הסברה "
 
