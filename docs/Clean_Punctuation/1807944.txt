נתניהו לחברי הליכוד :  התייצבו והצביעו בעד חוק ששינסקי
ראש הממשלה נתניהו פנה לחברי סיעתו וקרא להם להצביע בעד חוק ששינסקי למיסוי הגז והנפט בישראל . " אני מבקש להתייצב ,  לא להיעדר ,  ולהצביע נכון כדי שנוכל להסיר את אי הוודאות "
 ראש הממשלה בנימין נתניהו התייחס היום  ( שלשי )  לחוק ששינסקי הנוגע לתמלוגי הגז שיובא מחר להצבעה בוועדת הכספים כהכנה לקריאה שנייה ושלישית .  בפתח ישיבת סיעת הליכוד ,  אמר נתניהו כי האירועים הגדולים ברחבי העולם הבהירו לטעמו את הצורך של ישראל במשאבי אנרגיה משל עצמה .  
לדברי נתניהו , " השבועות האחרונים הוכיחו עד כמה משאבי הגז של מדינת ישראל חשובים .  ראינו את הבעיות האיומות ביפן ,  את התזזית הגדולה באזורנו ,  לרבות במצרים והתרכזנו בגילוי משאבי הגז ".  
עוד הוסיף נתניהו וקרא לחברי הסיעה להצביע בעד מסקנות ועדת ששינסקי .  לדבריו , " הקמנו את ועדת ששינסקי שאיזנה בצורה נכונה בין צרכי האזרחים והמשקיעים .  הממשלה אישרה את המסקנות והנושא הגיע לכנסת לוועדת הכספים .  התקבלו החלטות .  אני מבקש מכולכם מחר לבוא ולהצביע בעד מסקנות ששינסקי .  אני מבקש להתייצב ,  לא להיעדר ,  ולהצביע נכון כדי שנוכל להסיר את אי הוודאות וכדי שנוכל להתחיל להוציא את הגז ". 

נתניהו לחברי הליכוד :  התייצבו והצביעו בעד חוק ששינסקי
ראש הממשלה נתניהו פנה לחברי סיעתו וקרא להם להצביע בעד חוק ששינסקי למיסוי הגז והנפט בישראל . " אני מבקש להתייצב ,  לא להיעדר ,  ולהצביע נכון כדי שנוכל להסיר את אי הוודאות "
 
