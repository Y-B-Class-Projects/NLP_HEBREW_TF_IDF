הקונגרס בשירות נתניהו :  הוזמן לנאום חודש לפני הבחירות
יו"ר בית הנבחרים ג'ון ביינר הזמין את ראש הממשלה לדבר בפני הקונגרס ,  בעל הרוב הרפובליקני ,  בנושא איראן והאיסלאם הקיצוני .  לשכת נתניהו : " ההזמנה היא דו-מפלגתית ואינה מטעם הרפובליקנים בלבד "
 יו"ר בית הנבחרים האמריקני ג'ון ביינר הזמין היום  ( רביעי )  את ראש הממשלה בנימין נתניהו לנאום בפני הקונגרס האמריקני בחודש הבא  ב-11 בפברואר ,  כחודש לפני הבחירות בישראל .  בלשכת נתניהו הדגישו כי טרם השיבו באופן רשמי להצעה וכי ההזמנה הנה דו-מפלגתית ואינה בלעדית למפלגה הרפובליקנית .  לדברי גורם ישראלי שצוטט בסוכנות הידיעות רויטרס ,  נתניהו כבר נעתר לבקשה וינסה להיפגש גם עם הנשיא ברק אובמה במהלך ביקורו בוושינגטון .
" בזמן כה מאתגר ,  אני מבקש מראש הממשלה לדבר בפני הקונגרס על האיום החמור שמציבים האיסלאם הקיצוני ואיראן על הביטחון שלנו ועל דרך חיינו ",  מסר ביינר בהודעה רשמית .  ההזמנה מגיעה יום אחרי שהנשיא הבהיר בנאום מצב האומה השנתי כי הוא יטיל וטו אם הקונגרס יחליט להטיל סנקציות נוספות על טהראן .  
כאמור ,  הלילה דיבר אובמה בפני הקונגרס ,  לראשונה עם רוב רפובליקני ,  שכן בית הנבחרים והסנאט נשלטים כעת על ידי אנשי המפלגה היריבה.על האיום הנשקף על ארה"ב מצד ארגוני הטרור ,  בהם ארגון  " המדינה האיסלאמית "   ( דאעש )  ,  הבהיר הנשיא כי  " אני מאמין בסוג חכם יותר של מנהיגות אמריקנית ".  
לדבריו , " אנו מובילים היטב כשאנחנו משלבים כוח צבאי עם דיפלומטיה חזקה ,  כשאנחנו ממנפים את כוחנו עם בניית קואליציה ,  כשאנחנו לא נותנים לפחדים שלנו לעוור אותנו בפני ההזדמנויות שהמאה הנוכחית מציבה לנו .  זה בדיוק מה שאנחנו עושים עכשיו  וזה מביא לשינוי ,  ברחבי העולם ". 
ביחס לאיראן ,  הפציר הנשיא בחברי הקונגרס שלא להטיל סנקציות נוספות על טהראן לנוכח המשא ומתן שמתנהל בין שש המעצמות לאיראן במטרה להגיע להסכם קבע ,  וקרא להן  " מוצא אחרון ".   " לראשונה זה עשור ,  עצרנו את התקדמות תכנית הגרעין ",  אמר ,  והבהיר : " יש לנו סיכוי להגיע להסכם שימנע איראן גרעינית ,  ויביא לביטחונה של אמריקה ושל בעלות בריתה ,  כולל ישראל ".  זה היה האזכור היחיד לישראל בכל הנאום ,  שבו לא התייחס הנשיא לסכסוך הישראלי-פלסטיני .  

הקונגרס בשירות נתניהו :  הוזמן לנאום חודש לפני הבחירות
יו"ר בית הנבחרים ג'ון ביינר הזמין את ראש הממשלה לדבר בפני הקונגרס ,  בעל הרוב הרפובליקני ,  בנושא איראן והאיסלאם הקיצוני .  לשכת נתניהו : " ההזמנה היא דו-מפלגתית ואינה מטעם הרפובליקנים בלבד "
 
