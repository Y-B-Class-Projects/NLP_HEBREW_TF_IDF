רה"מ :  לא העברתי שמות לשב"כ ,  לא ביקשתי פוליגרף
בעקבות הפרסום לפיו שב"כ חקר לבקשת נתניהו פרשה של דליפת מידע ,  מבהירה לשכתו כי ההחלטה מי ייחקר ובאילו אמצעים ,  נקבעה על ידי שב"כ
מי נתן את ההוראה ?  לשכת ראש הממשלה בנימין נתניהו פרסמה אחר הצהריים  ( חמישי )  הבהרה בעקבות הפרסום לפיו שירות הביטחון הכללי חקר פרשה של דליפת מידע מהלשכה .  בסביבתו של נתניהו מכחישים כי רה"מ הנחה את אנשי השב"כ לחקור את אנשי לשכתו . " הטענה כאילו ראש הממשלה הנחה לחקור בפוליגרף את אנשי לשכתו אינה נכונה ",  נמסר בהודעת הלשכה . " ראש הממשלה בנימין נתניהו הנחה את שירות הביטחון הכללי לבדוק כיצד דלף מידע חשוב לביטחון המדינה ". 
בנוגע לדרכי החקירה וזהות הנחקרים נמסר מלשכת נתניהו כי  " ההחלטה מי ייחקר ובאילו אמצעים הייתה החלטה מקצועית של שירות הביטחון הכללי בלבד וראש הממשלה לא התערב בחקירה בשום דרך .  יש לציין כי השב"כ החליט לחקור שורה של אנשים מחוץ ללשכת ראש הממשלה שגם היו שותפים למידע ". 
מוקדם יותר דיווחו גורמים בשירות הביטחון הכללי כי בחודשים האחרונים נערכה חקירה בעניין הדלפת מידע רגיש מלשכת נתניהו בעקבות פנייתו לשב"כ .  מהשב"כ נמסר כי  " החקירה התקיימה בתיאום עם היועץ המשפטי לממשלה יהודה וינשטיין ,  ועל דעתו .  במסגרת זו נחקרו שורת אנשים ,  בהם גורמים בלשכת ראש הממשלה ואנשים נוספים .  בתום החקירה התגלה כי ההדלפה לא בוצעה על ידי גורם בלשכת ראש הממשלה .  תוצאת החקירה הועברו לידיעת היועץ המשפטי לממשלה ". 
בגלי צה"ל דווח כי הפרשה החלה לפני מספר חודשים ,  אז הורה נתניהו לשב"כ לפתוח בחקירת בכירים בלשכתו בחשד שהדליפו מידע ביטחוני לעיתונאים ,  דבר שנידון גם בוועדת החוץ והביטחון של הכנסת לאחרונה .  על פי הדיווח ,  בין נושאי התפקידים בלשכה שעברו בדיקת פוליגרף במסגרת החקירה היו ראש המטה לביטחון לאומי עוזי ארד ,  מזכיר הממשלה צבי האוזר וכן הדובר שלא מכבר הודיע על עזיבתו  ניר חפץ .
 העיתון הכוויתי אל-ג'רידה דיווח לפני שבוע כי האחראי לשעבר על מערך ההסברה במשרד ראש הממשלה ,  ניר חפץ ,  לא התפטר מתפקידו אלא אולץ לעזוב אותו לאחר שהתגלה שהדליף מידע לעיתונאי ישראלי מדיונים ביטחוניים סודיים .  העיתון ,  המסתמך על גורמים ישראלים ,  דיווח עוד כי מזכיר הממשלה צבי האוזר צפוי לעזוב גם הוא את התפקיד בקרוב לאחר שהתברר שגם הוא הדליף מידע סודי לעיתונאים .
 
רה"מ :  לא העברתי שמות לשב"כ ,  לא ביקשתי פוליגרף
בעקבות הפרסום לפיו שב"כ חקר לבקשת נתניהו פרשה של דליפת מידע ,  מבהירה לשכתו כי ההחלטה מי ייחקר ובאילו אמצעים ,  נקבעה על ידי שב"כ

