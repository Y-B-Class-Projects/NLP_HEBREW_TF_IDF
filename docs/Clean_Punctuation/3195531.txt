ישראל היום :  ריבלין מתכנן פוטש נגד נתניהו ;  בית הנשיא : " פרנויה "
 לפי דיווח בעיתון ,  נתניהו חושש שהנשיא לא יטיל עליו את הרכבת הממשלה ,  ופועל לשנות את החוק .  בית הנשיא :  פרנויה שאינה נשענת על שום צעד מוחשי .  את הטיפול בה יש להשאיר בידי אנשי מקצוע שאינם דוברים .  מקורבים לרה"מ : " המזימה נולדה אצל בכיר לשעבר בליכוד "
 בבית הנשיא תקפו היום בחריפות את הפרסום ב"ישראל היום "  לפיו ראש הממשלה בנימין נתניהו חושש שהנשיא לא יטיל עליו את הרכבת הממשלה גם במקרה שינצח ולכן צפוי לשנות את החוק ולהגביל את שיקול דעתו של הנשיא . 
" קראנו לעומק את הדברים אך התקשינו למצוא מידע של ממש מלבד תיאור מפורט של פרנויה שאינה נשענת על שום צעד מוחשי או אפילו מחשבה שהתרחשו במציאות .  כידוע ,  את הטיפול בתופעות שכאלה יש להשאיר בידי אנשי מקצוע שאינם דוברים ",  נמסר מבית הנשיא ראובן ריבלין .  בסביבת נתניהו אמרו כי  " המזימה לא נולדה בבית הנשיא ,  אלא אצל בכיר לשעבר בליכוד ,  שדיבר על כך עם כמה מהשותפים לקואליציה ".  
עוד בוואלה !  NEWS:נתניהו בטקס הזיכרון ליצחק רבין : " נדון על הארכת ההסכם עם ירדן"נתניהו : " ישראל תפעל בעוצמה רבה נגד המתקפה נגדה"נתניהו במליאת הכנסת : " פועלים נגד איראן בימים אלה ממש "  
מקורבי נתניהו רומזים לבכיר הליכוד ,  השר לשעבר גדעון סער ,  שמקורב מאוד לריבלין ונחשב לשנוא במיוחד על נתניהו .  סער מתכוון להתמודד בפריימריז בבחירות הבאות ובחודשים האחרונים הגביר משמעותית את נוכחותו בשטח .  בתגובה הגיב בחשבון הטוויטר שלו : " בדרך כלל איני נוהג להתייחס לטענות הזויות ובפרט שאין אדם שמוכן להתייצב מאחורי הדברים ולומר אותם בקולו .  אבל מאחר ששמי שורבב אני מודיע בצורה הכי ברורה :  אין שחר לדברים שפורסמו .  הם מופרכים לחלוטין .  מטרידה אותי המחשבה שיש מי שלוחש על אוזנו של ראש הממשלה הבלים מסוג זה .  נמתין בכליון עינים לבדל של ראיה לאישוש תיאורית הקונספירציה המגוחכת ". 
הבוקר פורסם ב"ישראל היום "  כי נתניהו עצר את הקדמת הבחירות לאחר ש"מקורביו גילו "  כי הנשיא עשוי שלא להטיל עליו את הרכבת הממשלה גם אם ינצח .  לפי החוק כיום ,  הנשיא מטיל את הרכבת הממשלה על המועמד בעל הסיכויים הגבוהים ביותר להרכיב קואליציה לאחר שיחות עם כל הסיעות ,  אך מהדיווח עולה כי נתניהו חושש כי ריבלין ישתמש בחקירות הפליליות של נתניהו כעילה להטלת הרכבת הממשלה על מישהו אחר .  
כדי להימנע ממצב זה ,  כך לפי הידיעה ,  יו"ר הקואליציה דודי אמסלם מתכוון להעביר חוק שיגביל את שיקול דעתו של הנשיא ויחייב אותו להטיל את הרכבת הממשלה על המועמד שזכה למספר ההמלצות הגדול ביותר מבין 120 חברי הכנסת .  בידיעה המקורית לא הובאה תגובת בית הנשיא להאשמות החמורות מפי מקורבי נתניהו על  " פוטש ",  אך יו"ר הקואליציה ,  אמסלם ,  לדוגמה ,  צוטט בהרחבה .  
אמסלם אישר הבוקר כי הוא מתכוון להניח את הצעת החוק ,  ואמר כי  " בגלל שהדבר לא מוסדר בחוק .  הפרסום הבוקר ב'ישראל היום' הוא מחשבה הזויה בכל רובד .  זה לא מוסרי ,  לא דמוקרטי ולא הגיוני ".  
" זה לא יקרה ולא יכול לקרות ,  אבל גם דברים מובנים מאליהם יכולים לקבל פרשנות מעוותת .  ראש המפלגה הוא האדם הכי דומיננטי והוא זה שלרוב מביא את קולות המצביעים למפלגה .  המחשבה שאפשר לעקוף אותו ולמנות מישהו אחר אחרי הבחירות זה סוג של מהפכה .  לנשיא יש סמכות חוקית לפעול לפי שכל ישר ולא לעשות מניפולציות ",  אמר אמסלם .
 זו לא הפעם הראשונה שנתניהו מביע ענין בחקיקת  " חוק המפלגה הגדולה ".  בבחירות 2015 נתניהו פתח את קמפיין הליכוד בינואר בדרישה לשנות את חוק יסוד הממשלה כך שייקבע באופן ברור כי הסמכות להרכבת הממשלה תוטל על מנהיג המפלגה הגדולה באופן אוטומטי ,  ולא לפי המלצת הנשיא כפי שנהוג כיום .  
בכולנו ובבית היהודי אומרים כי לא קיבלו פנייה בנוגע לשינוי החוק . " אם וכאשר תגיע הצעה נתייחס ",  אמרו גורמים במפלגות .  יו"ר האופוזיציה ח"כ ציפי לבני אמרה בתגובה להצעת החוק כי  " אחרי הערבים ,  בתי המשפט ,  משטרת ישראל ,  משפחות שכולות והרמטכ"ל - הגיע התור של נשיא המדינה .  נשיא על הכוונת ". 
בתחילת החודש נתניהו וריבלין נועדו בארבע עיניים במסגרת פגישת העדכון התקופתית הנהוגה בין ראש ממשלה והנשיא בנושאים מדיניים-ביטחוניים .  בעבר ראש הממשלה נהג לעדכן את הנשיא הקודם שמעון פרס בקביעות אך בינו לבין ריבלין יש מתיחות ועוינות קשה ,  וזו הייתה פגישה ראשונה מזה שנה .
  ( עדכון ראשון 08:38 )  

ישראל היום :  ריבלין מתכנן פוטש נגד נתניהו ;  בית הנשיא : " פרנויה "
 לפי דיווח בעיתון ,  נתניהו חושש שהנשיא לא יטיל עליו את הרכבת הממשלה ,  ופועל לשנות את החוק .  בית הנשיא :  פרנויה שאינה נשענת על שום צעד מוחשי .  את הטיפול בה יש להשאיר בידי אנשי מקצוע שאינם דוברים .  מקורבים לרה"מ : " המזימה נולדה אצל בכיר לשעבר בליכוד "
 
