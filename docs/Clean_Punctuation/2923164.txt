הממשלה תאשר ביום ראשון את מינויו של אריה דרעי לשר הפנים
שני עשורים לאחר שעזב את המשרד בעקבות לקיחת שוחד ,  צפוי יו"ר ש"ס לחזור למשרד במקום סילבן שלום .  דרעי התפטר לפני כחודשיים מתפקידו כשר הכלכלה כדי לאפשר לנתניהו להעביר את מתווה הגז .  וינשטיין : " המינוי אינו בלתי סביר מבחינה משפטית "
  ( נתניהו מודיע על התפטרותו של דרעי ממשרד הכלכלה ,  לפני חודשיים )  
הממשלה צפויה לאשר ביום ראשון את מנויו של יו"ר ש"ס אריה דרעי לתפקיד שר הפנים .  מינויו יגיע כחודשיים לאחר שהתפטר מתפקידו כשר הכלכלה על מנת לאפשר לראש הממשלה בנימין נתניהו להפעיל את סעיף 52 ולהעביר את מתווה הגז .  דרעי עזב את משרד הפנים לפני כשני עשורים ,  כשהורשע בעבירות שוחד שביצע כשכיהן כשר .  חזרתו ככל הנראה תגרור התנגדויות רבות .
 היועץ המשפטי לממשלה מסר היום  ( חמישי )  לנתניהו את חוות דעתו בנוגע למינוי ,  וכתב כי אין מניעה משפטית שדרעי יכהן דווקא כשר הפנים ,  אך הוסיף כי כהונתו כשר בכל תחום היא בעייתית במידת מה . " במישור המשפטי המינוי אינו לוקה באי-סבירות קיצונית ",  כתב .  עם זאת ,  ציין כי  " עצם מינויו של דרעי לתפקיד שר מעורר קשיים משפטיים ואף הוגדר על-ידי בית המשפט העליון כמצוי 'על גבול מתחם הסבירות' .  כוחן של קביעות אלה שריר גם ביחס למינוי שמוצע כעת ".  
וינשטיין אף הדגיש כי אמירותיו נוגעות למישור המשפטי בלבד , " ואין בכך כדי לומר שההחלטה על המינוי היא טובה וראויה ,  אלא רק כי אינה נוגדת את הדין ".  לבסוף ציטט את פסיקת בג"ץ שדחתה עתירה נגד מינוי דרעי לשר ,  בטענה כי  " השאלה אם המינוי ראוי הוא ,  גם אם בתחום המשפט לא נמצאה עילה להתערבות ,  תישאר לדיון בשיח הציבורי ".  
עוד ידיעות בוואלה !  NEWS:חדר-חדר ,  בנשקים שלופים :  כך נראה המצוד אחר המחבל בבאקה אל-גרביה"אוכלים עלים ":  המצור האכזרי של אסד וחיזבאללה על עיירת מורדיםלבקשת נתניהו :  יעבור שימוע אצל מבקר המדינה על פרשת  " ביביטורס "  
בחודש שעבר אמז נתניהו בישיבת סיעת הליכוד לתקשורת ,  כי הוא מתכוון להעניק את תיק הפנים שהותיר אחריו שלום עם פרישתו מהחיים הפוליטיים לש"ס .  שני גורמים שנכחו בישיבה אמרו אז לוואלה !  NEWS שראש הממשלה אמר כי  " יש סיעות שלא קיבלו מספיק תיקים חשובים ".  עם זאת ,  הוא סייג את הדברים ואמר לחברי סיעתו כי הדבר טרם סוכם וכי  " ישנן אפשרויות שונות ".  הוא הוסיף בבדיחות הדעת : " לא אשמור את תיק הפנים אצלי ". 
 ( עדכון ראשון :  17:55 )  

הממשלה תאשר ביום ראשון את מינויו של אריה דרעי לשר הפנים
שני עשורים לאחר שעזב את המשרד בעקבות לקיחת שוחד ,  צפוי יו"ר ש"ס לחזור למשרד במקום סילבן שלום .  דרעי התפטר לפני כחודשיים מתפקידו כשר הכלכלה כדי לאפשר לנתניהו להעביר את מתווה הגז .  וינשטיין : " המינוי אינו בלתי סביר מבחינה משפטית "
 
