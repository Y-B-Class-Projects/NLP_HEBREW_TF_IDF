יאיר לפיד :  כמו כל אזרח שומר חוק ,  התבקשתי למסור עדות - ועשיתי זאת
יו"ר יש עתיד ,  עד מפתח נגד נתניהו בתיק 1000 ,  סיפר כי המשטרה פנתה אליו וביקשה שימסור עדות על תקופתו כשר האוצר . " מסרתי להם עדות קצרה בנוגע ל'חוק מילצ'ן' .  למרות כל הלחצים ,  סירבתי להעביר אותו "
 יו"ר יש עתיד ח"כ יאיר לפיד אמר אמש  ( שלישי )  כי  " גם אם החוק היבש אינו מחייב את ראש הממשלה להתפטר ,  במדינה מתוקנת אדם שנגדו תלויות האשמות כבדות כל כך ,  שחלקן הגדול אינו מוכחש ,  אינו יכול להמשיך לכהן כראש הממשלה ".  את הדברים מסר בתום ישיבת סיעה שכינס בעקבות פרסום ההמלצות נגד ראש הממשלה בנימין נתניהו .
 לדברי לפיד , " אין שום דרך לנהל מדינה בזמן שאתה נאבק בחשדות כבדים כל כך ".  בעת פרסום ההמלצות התברר כי לפיד הוא עד מפתח נגד נתניהו בתיק המתנות . " בעקבות חקירת תיק 1000 פנתה אלי המשטרה וביקשה ממני למסור עדות על תקופתי במשרד האוצר ",  סיפר לפיד . " כמו כל אזרח שומר חוק במדינת ישראל ,  מסרתי להם עדות קצרה שנגעה לניסיון להרחיב את 'חוק מילצ'ן' ל-20 שנה .  למרות כל הלחצים ,  סירבתי להעביר את החוק ".  
על פי החשד בתיק 1000 ,  נתניהו פעל לקדם את הארכת פטור ממס לתושב חוזר ,  הטבה שיש לה ערך כלכלי רב עבור מילצ'ן .  על פי החשד ,  ראש הממשלה פנה בעניין לגורמי משרד האוצר ,  אולם אנשי האוצר בלמו את קידום הנושא בהסבר כי ההטבה כאמור איננה עולה בקנה אחד עם האינטרס הלאומי ושמירה על הקופה הציבורית .  באותה תקופה היה ח"כ לפיד בתפקיד שר האוצר ולימים הפך לעד מפתח בפרשה .  
בליכוד מיהרו הערב להגן על נתניהו ולתקוף את המשטרה ואת לפיד .  יו"ר הקואליציה דוד אמסלם פנה ללפיד במליאת הכנסת וקרא : " היית מתאגרף ,  היית יונית לוי ,  היית שחקן קולנוע .  בילית בבתי קפה בתל אביב כשכולנו רצנו בג'בלאות וגדלנו בעיירות פיתוח ,  והערכים של יש עתיד זה להיות כתב בעיתון המחנה ?  חוצפה ועזות מצח ". 
אמסלם הוסיף לתקוף את לפיד וכינה אותו  " מלשן עלוב ".   " לימדו אותי דבר ראשון כשהייתי ילד ,  דודי - לא מלשינים .  לא מלשינים .  אף אחד לא ירצה לשבת איתך לעולם .  אתה מלשן עלוב ,  לא מתבייש ?  ".   
" אתה מקבל משכורת של 40 ומשהו אלף שקל בחודש ואתה לא מגיע לשעה לכנסת ,  לוקח כספי מדינה ומטייל בכל העולם בבתי מלון מפוארים ועושה את עצמך כשר החוץ של מדינת ישראל .  אתה הלכת להלשין .  אני בז לערכים של יש עתיד האלה ",  הוסיף יו"ר הקואליציה ,  וסיים : " אתה באמת שטינקר קטן ".  
שר התיירות יריב לוין אמר כי שר האוצר לשעבר אחראי ל"מהלך בזוי לביצוע הפיכה שלטונית נגד רצון הבוחר .  לדבריו , " לפיד ,  שהפסיד פעמיים בבחירות ,  מנסה לכבוש את השלטון על ידי עדות חסרת מהימנות .  אין ספק שהאמת תצא לאור והממשלה תמשיך להוביל את ישראל בדרך שלנו ,  ובהנהגתו הבוטחת של ראש הממשלה נתניהו "
 שרת התרבות מירי אמרה כי היא  " לא מופתעת ולא מתרגשת "  מהמלצות המשטרה ,  שלדבריה , " היו ידועות מראש ושכידוע אין להם כל תוקף משפטי ".  על יו"ר יש עתיד אמרה : " פוליטיקאי כושל שהעדיף להצטרף למניפי הגיליוטינה ברוטשילד ולנסות להפיל את נתניהו ואת הליכוד בדרכים לא דמוקרטיות .  פרסום זהותו כעד המרכזי הוא המסמר האחרון בארון הפוליטי שלו ".  
גם סגן שר הבריאות ,  ח"כ יעקב ליצמן  ( יהדות התורה )  ,  תקף את לפיד ואמר כי הוא  " התגלה הערב בבושתו הציבורית ,  כשהוא ממשיך גם כעת את ניסיון הפוטש נגד ראש הממשלה ,  שאותו ניסה להוביל כבר ב-2014 ,  בגינו אף הודח מתפקידו הכושל באוצר ".  ליצמן הוסיף כי  " אני מחזק את ידי ראש הממשלה נתניהו ,  מאמין בחפותו ומאחל לממשלה שבעזרת השם תסיים את ימיה כחוק לטובת אזרחי ישראל ". 
 ( עדכון ראשון :  22:15 )  

יאיר לפיד :  כמו כל אזרח שומר חוק ,  התבקשתי למסור עדות - ועשיתי זאת
יו"ר יש עתיד ,  עד מפתח נגד נתניהו בתיק 1000 ,  סיפר כי המשטרה פנתה אליו וביקשה שימסור עדות על תקופתו כשר האוצר . " מסרתי להם עדות קצרה בנוגע ל'חוק מילצ'ן' .  למרות כל הלחצים ,  סירבתי להעביר אותו "
 
