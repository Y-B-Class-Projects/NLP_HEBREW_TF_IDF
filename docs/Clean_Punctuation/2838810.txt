הניו יורק טיימס :  נתניהו ניהל קמפיין מכוער מתוך ייאוש ופחד
בממשל אובמה טרם התייחסו לתוצאות הבחירות לכנסת וקרי אף סירב להגיב לשאלה בנושא ,  אך דובר הבית הלבן אמר כי  " היחסים עם ישראל יימשכו גם אחרי הבחירות ".  מאמר המערכת בעיתון החשוב בארה"ב : " נתניהו איבד היכולת לטעון שהוא מייצג את כל הישראלים "
 הבית הלבן טרם הגיב רשמית לתוצאות הבחירות בישראל ,  המצביעות על כך שבנימין נתניהו יעמוד גם בראש הממשלה הבאה .  שר החוץ של ארצות הברית ,  ג'ון קרי ,  סירב אף הוא להתייחס לנושא כשנשאל לגבי הבחירות במהלך שהותו בעיר לוזאן שבשוויץ ,  במסגרת שיחותה גרעין האיראני .  עם זאת ,  כלי התקשורת בארצות הברית ,  כמו במדינות נוספות בעולם ,  מיהרו לבקר את נתניהו על קמפיין הבחירות שניהל .
 מאמר המערכת בעיתון  " ניו יורק טיימס ",  שפורסם אמש במקביל למדגמי הטלוויזיה ,  ביקר בחריפות את נתניהו ואת קמפיין הבחירות שניהל בחודשים האחרונים .  המאמר קבע כי  " בשלילתו המוחלטת את המדינה הפלסטינית ובהתבטאותו הגזענית כלפי המצביעים הערבים בישראל ,  נתניהו איבד את היכולת לטעון שהוא מייצג את כל הישראלים ".   
" נתניהו הוכיח שהוא אדם נואש ופחדן מספיק כדי לעשות את כל מה שיידרש ",  נכתב במאמר . " הוא הוסיף כיעור לקמפיין הבחירות ביום שלישי ,  כאשר אמר בסרטון ששלטון הימין בסכנה ,  וכשאמר ש'המצביעים הערבים נעים בכמויות אדירות אל הקלפי' ".  העיתון מגדיר את דבריו של נתניהו כ"פנייה שערורייתית למצביעים הקיצוניים ",  וככזו ש"רמזה שרק הוא יוכל להציל את ישראל מאויביה ,  כולל מאזרחי המדינה הערבים ,  המייצגים 20 אחוזים מהאוכלוסייה המופלית לרעה ".   
" בייאושו ,  נתניהו מצא מפלט בפחד ובמתקפה על הערבים ,  בזמן שנכשל להתייחס לנושאים שהישראלים אמרו שמעסיקים אותם יותר מכל - בעיקר מחירי הדיור ויוקר המחייה ",  מציינים כותבי המאמר .  
שרת החוץ של האיחוד האירופי ,  פרדריקה מוגריני ,  דווקא התייחס לנושא ואמרה היום כי האיחוד מחויב לעבוד עם הממשלה הישראלית החדשה לכינונו מחדש של תהליך שלום עם הפלסטינים . " האיחוד האירופי מחויב לעבוד עם הממשלה הישראלית הנכנסת במערכת יחסים בעלת תועלת הדדית למען כינונו מחדש של תהליך שלום ",  אמרה מוגריני לאחר שבירכה את ראש הממשלה בנימין נתניהו על זכייתו המסתמנת .
 גם ראש ממשלת בריטניה ,  דיוויד קמרון ,  בירך היום את ראש הממשלה בנימין נתניהו על זכייתו . " כאחת מחברותיה היציבות ביותר של ישראל ,  הממלכה המאוחדת מצפה לעבוד עם הממשלה החדשה ",  אמר .  
בממשל אובמה טרם התייחסו לתוצאות הבחירות ,  שהעניקו למפלגת הליכוד ניצחון סוחף על המחנה הציוני ,  וסוללות את דרכו של נתניהו לכהונה רביעית בראשות הממשלה .  דובר הבית הלבן ,  ג'וש ארנסט ,  אמר אתמול כי  " הנשיא אובמה בטוח שיחסי ארה"ב וישראל יחזיקו מעמד "  גם אחרי הבחירות בישראל ,  ללא קשר לזהות המנצח .  
לפני פרסום המדגמים ,  התייחסה דוברת מחלקת המדינה להצהרתו של נתניהו ,  ולפיה  " לא תקום מדינה פלסטינית ".  הדוברת ,  מארי הארף ,  אמרה לרשת סי-אן-אן כי  " במהלך קמפיינים ,  אנשים אומרים הרבה דברים ",  ברומזה כי וושינגטון אינה סבורה שמדובר בהצהרה מחייבת מצד נתניהו .  לדבריה ,  יש להתמקד בכך ש"ישראל תנוע קדימה ותקים ממשלה .  נעבוד עם כל מי שיהיה ראש הממשלה ,  כדי לראות אם ניתן להגיע להתקדמות באזור הקשה והקשוח הזה ".  
בתגובה לתוצאות הבחירות ,  הודיעו בכירים ברשות הפלסטינית כי בכוונתם להחריף את הצעדים החד-צדדיים נגד ישראל .  דוברים מטעם חמאס קראו ליו"ר הרשות ,  אבו מאזן ,  לנטוש את המאמצים לנהל משא ומתן עם ישראל .  בכיר הרשות והממונה על המו"מ עם ישראל ,  סאיב עריקאת ,  אמר אמש כי הפלסטינים יחריפו את מאמציהם להעמיד את ישראל לדין בבית הדין הפלילי הבינלאומי בהאג .  לדבריו , " ברור שבנימין נתניהו ירכיב את הממשלה הבאה ,  ולכן אנו אומרים בבירור שנלך להאג ,  ונאיץ ונגביר את מאמצינו ".   " שמענו כבר את כל ההצהרות של נתניהו נגד מדינה פלסטינית ובעד המשך מפעל ההתנחלויות ",  אמר עריקאת .  הוא קרא לקהילה הבינלאומית  " לאמץ את היוזמה הפלסטינית למדינה ללא כיבוש ,  בבית הדין הפלילי הבינלאומי ,  ולהצטרפות לארגונים בינלאומיים נוספים ".  

הניו יורק טיימס :  נתניהו ניהל קמפיין מכוער מתוך ייאוש ופחד
בממשל אובמה טרם התייחסו לתוצאות הבחירות לכנסת וקרי אף סירב להגיב לשאלה בנושא ,  אך דובר הבית הלבן אמר כי  " היחסים עם ישראל יימשכו גם אחרי הבחירות ".  מאמר המערכת בעיתון החשוב בארה"ב : " נתניהו איבד היכולת לטעון שהוא מייצג את כל הישראלים "
 
