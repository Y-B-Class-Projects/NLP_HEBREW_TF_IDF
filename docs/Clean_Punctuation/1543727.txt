 " אנו נלחמים על קיום ולא על טריטוריה "
 בשיחה עם עיתונאים בלונדון התייחס רה"מ לנושא הפלסטיני והבהיר את עמדתו . " הבעיה היא הסירוב להכיר בישראל כמדינת העם היהודי ".  פנחס וולף - שליח וואלה !  חדשות ללונדון
 ( צילום :  רויטרס ,  עריכת וידאו :  גדי וינסטוק ,  קריינות :  פנחס וולף ) 
ראש הממשלה בנימין נתניהו השוהה בלונדון התייחס הערב  ( שלישי )  בתדרוך עיתונאים לעניין הפלסטיני .  לדברי נתניהו , " יש חילוקי דעות בנוגע להתנחלויות וזה צריך להיפתר ,  אבל זו לא הבעיה העיקרית ,  הבעיה זה הסירוב המתמשך להכיר בישראל כמדינת העם היהודי והגיע הזמן לומר את האמת ולדרוש את ההכרה .  מהם אנו לא זקוקים ללגיטימציה ,  אבל האמירה הזאת קריטית לצורך ההפנמה בצד הפלסטיני וזה תהליך שיכול לבוא רק אם המנהיגות הפלסטינית תאמר את הדברים וזה מונע את פתרון הסכסוך .  הגיע הזמן שיידעו מה אנחנו דורשים .  זה לא ויכוח על טריטוריה אלא על קיום ואני רואה שככל שאנו עומדים על הנקודה הזו ,  הדבר גם מחלחל כמו גם הדרישה לסיום הסכסוך ". 
נתניהו גם התבקש להתייחס לטענות על כך שממשלת בריטניה מממנת ארגונים כמו  " שוברים שתיקה "  שפרסם עדויות של חיילי צה"ל ,  אשר השתתפו במבצע עופרת יצוקה .  בנושא זה אמר ראש הממשלה כי  " לא ראיתי שארגון  " שוברים שתיקה "  שוברים שתיקה בכמה מהמשטרים הבולטים במזרח התיכון .  הם שוברים שתיקה בעיקר אל מול הדמוקרטיה היחידה שיש לה בית משפט עליון ועיתונות שקופה וחוקרת .  במקומות שיש השתקה שכאלו לא חסרים באזורנו ,  לרבות חמאס שהוא שלוחה של המשטר האירני ,  לא ראיתי את אותה התלהבות והתגייסות .  אנחנו מצפים ששום ממשלה לא תסייע לעניין ". 
מוקדם יותר אמר נתניהו במסיבת עיתונאים משותפת עם ראש ממשלת בריטניה גורדון בראון כי  " הבהרתי בשיחות עם אובמה שירושלים היא בירת ישראל .  ירושלים היא לא התנחלות ,  היא הבירה המאוחדת של ישראל וכבר 3,000 שנה אנו בונים בה ". 
בנוגע לתנאים להקמת מדינה פלסטינית ,  אמר נתניהו ,  כי  " על המדינה הפלסטינית להיות מפורזת ועליה להכיר בישראל כיהודית .  הסרנו עשרות מחסומים בגדה והרחבנו את זמן המעבר במעבר אלנבי לירדן .  כעת אנו מצפים תנועה דומה אצל הפלסטינים ,  אך עד כה לא היתה תגובה אמיצה מצדם .  על הפלסטינים להגיד שהמאבק נגמר ורק כך יושג יהיה שלום אמיתי ".  
נתניהו הוסיף ,  כי  " ישראל ובריטניה קשורים בהיסטוריה משותפת וקשורה בערכים ואינטרסים משותפים .  יש לנו תקוות משותפות ואתגרים משותפים .  אירן היא איום מרכזי על המזרח התיכון ועל העולם כולו .  על כל הקהילה הבינלאומית למנוע את התגרענות אירן ".  
ראש הממשלה הבריטי בראון אמר כי  " אנחנו רוצים לעשות כל שביכולתנו כדי לתמוך בתהליך השלום .  אנחנו רוצים ישראל בטוחה מפני טרור ורוצים כלכלה משגשגת בצד הפלסטיני .  ממשלת בריטניה רוצה לעבוד עם נתניהו ועם מדינות ערב כדי שיתמכו בתהליך השלום ". 
לפני הפגישה הפגינו עשרות בני אדם .  המפגינים מחו נגד הכיבוש הישראלי בשטחים והחזיקו דגלי אש"ף וכרזות עם הכיתוב : " לסיים את המצור על עזה ",   " חירות לפלסטין ",  ו-"stop Israel ".  המפגינים ניסו לחסום את הכביש במקום והשוטרים עיכבו מספר מפגינים לחקירה .
 במהלך פגישתו עם בראון העלה נתניהו את נושא האיום המשפטי על קציני צה"ל וכן את נושא החרם האקדמי על ישראל לדברי נתניהו , " יש פה דבר שאינו מתיישב עם המוסר והשכל הישר .  שתי המדינות נלחמות מול אותם טרוריסטים ,  בריטניה עושה זאת מעבר לים ואנו עושים זאת מקרוב .  באותה מידה שלא יאשימו את הצבא הבריטי ,  אין מקום להאשים את צה"ל בהאשמות שווא כאלה ,  יש פה א-סימטריה בלתי מתקבלת על הדעת ". 
בנוגע לאיום האירני אמר בראון כי  " הבהרתי לנתניהו שאין מקום בעולם מתורבת לאיום האירני .  אנחנו חולקים עם ישראל את הדאגה מפני פיתוח נשק גרעיני באירן .  הדאגה היא לא מפיתוח גרעין אזרחי וטענות אירן אינן משכנעות צריך לשתף פעולה עם הקהילה הבינלאומית לקבל את הצעת ברק אובמה לקיום שיחות ישירות .  עד אז הקהילה תוסיף להסתכל בחשדנות על פיתוח הגרעין האירני ". 
נתניהו אמר בנושא האירני כי  " יש לעצור את אירן מפיתוח נשק גרעיני .  שמהווה איום גדול על ישראל על האזור ועל העולם  .  צריך לצאת קול ברור מלונדון ומבירות אחרות בעולם שאין להסכים לנשק גרעיני באירן ". 
אמש אמר נתניהו בפגישה עם עיתונאים בריטים כי  " שורש הסכסוך הוא אי הנכונות הפלסטינית להכיר בישראל כמדינת הלאום של העם היהודי .  אם לא תהיה הכרה בישראל כמדינתו של העם היהודי ,  לא יוכל להיות הסדר שלום ".  מחר תתקיים פגישה בין ראש הממשלה לבין השליח האמריקאי המיוחד למזרח התיכון ג'ורג' מיטשל .
 נתניהו ממשיך לטעון כי ישראל עשתה צעדים לקראת הפלסטינים וכי כעת הגיע הזמן למחוות מהצד הערבי ובראשם הסעודים .  כל זאת ,  צריך יהיה לעשות לפי גישת נתניהו לפני נתינת הסכמה לדרישת האמריקאים להקפאת הבנייה בהתנחלויות .  לאחר פגישתו עם מיטשל ימריא נתניהו לברלין שם ייפגש עם קנצלרית גרמניה אנגלה מרקל .
 עדכון ראשון :  17:35 

" אנו נלחמים על קיום ולא על טריטוריה "
 בשיחה עם עיתונאים בלונדון התייחס רה"מ לנושא הפלסטיני והבהיר את עמדתו . " הבעיה היא הסירוב להכיר בישראל כמדינת העם היהודי ".  פנחס וולף - שליח וואלה !  חדשות ללונדון

