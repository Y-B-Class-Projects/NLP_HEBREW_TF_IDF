חשיפה :  המתווה לחידוש המו"מ המדיני שממנו חמק נתניהו
נשיא המדינה לשעבר שמעון פרס ויו"ר הרשות אבו מאזן ניהלו במשך יותר משנה שיחות סודיות ,  בידיעת ראש הממשלה ,  והגיעו להבנות מרחיקות לכת .  דווקא כשהיו מרחק נגיעה מהסכם ,  חזר בו נתניהו והיוזמה התפוצצה .  הסיפור המלא במגזין סוף השבוע
בקיץ 2011 היו נשיא המדינה דאז ,  שמעון פרס ,  ויו"ר הרשות הפלסטינית ,  אבו מאזן ,  קרובים להגעה להסכם מסגרת שיאפשר את חידוש המשא ומתן בין ישראל לבין הרשות .  במסגרת השיחות הסודיות ,  שהתנהלו בין השניים במשך יותר משנה בעמאן ,  בירת ירדן ,  ובכמה בירות אירופיות ,  הגיעו השניים להבנות לא רשמיות מרחיקות לכת ,  שהתקבלו בידיעת ראש הממשלה בנימין נתניהו ועל דעתו .  
ואולם ,  לדברי שלל מקורות ישראליים ופלסטיניים ,  ב-28 ביולי באותה שנה ,  לפני פגישה קריטית בין השניים בעמאן ,  שבמהלכה אמור היה פרס להציג לאבו מאזן אישור רשמי כי נתניהו מסכים להבנות ,  חזר בו ראש הממשלה מתמיכתו במתווה .  אבו מאזן ,  שכבר היה בדרך לירדן ,  חזר לרמאללה בעקבות שיחה עם אחד מאנשיו של פרס .  
תהליך השלום - כותרות נוספות:אבו מאזן :  אפעל לחידוש המשא ומתן עם ישראלהרמטכ"ל :  המשא ומתן עם הפלסטינים חשוב לישראלהמלכוד אליו הכניסו את עצמם הפלסטינים | דני אילון 

המתווה הכללי שאליו הגיעו השניים מזכיר את המסמך ששר החוץ של ארצות הברית ,  ג'ון קרי ,  ניסה לחתור אליו ,  וכולל את הנקודות הבולטות שלהלן :   * הקמת מדינה פלסטינית לצד מדינת ישראל בגבולות 4 ביוני 1967 עם חילופי שטחים שוויוניים .   * המדינה הפלסטינית תהיה מפורזת מנשק וללא צבא .   * ירושלים היא בריתן של שתי המדינות ותישאר עיר פתוחה .   * השכונות הפלסטיניות שבה יהיו בריבונות פלסטינית והשכונות הישראליות יישארו בריבונות ישראלית .   * פתרון בעיית הפליטים יהיה מוסכם על שני הצדדים וצודק .
 במהלך השיחות סירבו הפלסטינים להתגמש בנושא המקומות הקדושים ,  ולכן הוחלט להשאיר את סוגיית האגן הקדוש לשלב הדיונים על משא ומתן להסדר קבע .  עם זאת ,  באשר לסוגיית הפליטים הסבוכה ,  הציגו הפלסטינים גמישות לא מבוטלת .  לדברי גורמים בכירים ברשות ,  הציעו הפלסטינים כי לפליטים יינתנו ארבע אפשרויות :  שמירה על מקום המגורים הנוכחי תוך קבלת פיצוי ,  מעבר למדינה שלישית ופיצוי ,  שיבה למדינת פלסטין בגבולות 67' או חזרה לישראל ,  בהתאם להסכמתה של הממשלה .  
אותם גורמים הסבירו כי לא הוצג מספר פליטים קבוע לכל שנה .  כלומר ,  המתווה של אבו מאזן היה שבכל שנה מחדש תחליט ישראל על מספר הפליטים שיורשו לשוב לתחומה .  זאת בניגוד לשיחות מאוחרות יותר ,  שבהן הייתה עמדתו של יו"ר הרשות כי הוא מבקש שישראל תקלוט לשטחה 10,000 פליטים פלסטינים בכל שנה ,  במשך 15 שנים .  כלומר ,  בסך הכול 150 אלף .  יתרה מכך ,  אבו מאזן היה מוכן לכלול בהסכם המסגרת סעיף בדבר סיום כל התביעות ההדדיות וסיום הסכסוך ,  בניגוד לטענות שנשמעות בימין הישראלי כי הוא אינו מסכים לכך .  
מלשכת פרס סירבו להתייחס לדברים .  
מלשכת ראש הממשלה נמסר בתגובה כי בניגוד מוחלט לנטען ראש הממשלה מעולם לא הסכים לאף אחד מהסעיפים הללו .
 הסיפור המלא יובא במגזין סוף השבוע של וואלה .  

חשיפה :  המתווה לחידוש המו"מ המדיני שממנו חמק נתניהו
נשיא המדינה לשעבר שמעון פרס ויו"ר הרשות אבו מאזן ניהלו במשך יותר משנה שיחות סודיות ,  בידיעת ראש הממשלה ,  והגיעו להבנות מרחיקות לכת .  דווקא כשהיו מרחק נגיעה מהסכם ,  חזר בו נתניהו והיוזמה התפוצצה .  הסיפור המלא במגזין סוף השבוע

