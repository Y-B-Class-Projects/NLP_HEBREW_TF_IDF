נתניהו בראש ועדה לשיפור מצב הפלסטינים
רה"מ הודיע בישיבת הממשלה שיעמוד בראש ועדה שתבחן את שינוי מצבם הכלכלי של הפלסטינים ביו"ש . " להסיר הבירוקרטיה בינינו "  
הממשלה החליטה היום  ( ראשון )  להקים ועדת שרים שתבחן דרכים לשיפור מצבם של התושבים הפלסטינים ביהודה ושומרון .  הוועדה אמורה בין היתר לטפל בפיתוח ובשיפור פרויקטים לשיתוף פעולה כלכלי .  ראש הממשלה בנימין נתניהו יעמוד בראשות הוועדה ויהיו חברים בה גם השרים סילבן שלום ,  אהוד ברק ,  אביגדור ליברמן ,  אלי ישי ,  יובל שטייניץ ,  משה יעלון ודן מרידור .
 נתניהו הורה לכנס את הוועדה פעם בשבועיים ולקדם את ענייניה בצורה יעילה ופרקטית .  לדבריו , " אנחנו מחויבים בשינוי מצבם הכלכלי של התושבים הפלסטינים ביהודה ושומרון .  אנחנו מחפשים דרכים לעשות שני דברים :  להסיר מחסומים בירוקרטיים שאינם בהכרח קשורים לביטחון ולקדם מיזמים כלכליים ". 
נתניהו הוסיף : " אינני מאמין שיש ממשלה שתסכן את ביטחון אזרחי ישראל כדי להקל על הכלכלה הפלסטינית ,  אבל לפי התרשמותי יש גם בירוקרטיה ביחסינו עם הפלסטינים ,  אגב ,  כמו שיש בירוקרטיה ביחסים שלנו עם עצמנו .  זה לא רק עניין של תנועה ,  אלא זה עניין של אישורים ". 
בנוגע לקידום מיזמים כלכליים אמר נתניהו : " אנחנו מבקשים לעשות זאת בשיתוף פעולה עם הפלסטינים ,  אבל לא רק איתם ,  אלא גם עם העולם הערבי ומחוצה לו .  הדבר הזה הוא לא תחליף למהלכים מדיניים ,  אבל הוא בהחלט יכול לסייע להם .  אני חושב שאנחנו חייבים לעשות מאמץ גדול מאוד בכפוף לאילוצים הביטחוניים שלנו ,  להקל ולבלום .  אנחנו מתכוונים לזה ברצינות .  אם תהיה נכונות מהצד הפלסטיני נלך מהר מאוד ,  הרבה יותר ממה שחושבים ". 

נתניהו בראש ועדה לשיפור מצב הפלסטינים
רה"מ הודיע בישיבת הממשלה שיעמוד בראש ועדה שתבחן את שינוי מצבם הכלכלי של הפלסטינים ביו"ש . " להסיר הבירוקרטיה בינינו "  

