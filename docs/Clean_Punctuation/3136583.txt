 " התחרמן מההלוויה של מרגרט תאצ'ר ":  ג'ון אוליבר מסכם את פרשיות נתניהו
המנחה הבריטי ניצל את תוכנית הפתיחה של העונה כדי לתאר בפני צופיו את הדפוס הבזבזני בו נקטו ,  לדבריו ,  בני הזוג נתניהו .  אחרי שתיאר את ההוצאות של השניים על גלידות ,  נרות ריחניים ומיטה זוגית ,  הציג גם קטע מתוך ביקורו של מושיק גלאמין בביתם ,  ובמרכזו בדיחה סרת טעם 
" השבוע שעבר עם ג'ון אוליבר ",  תוכנית סיכום השבוע הפופולרית של המנחה הבריטי ,  חזרה לפנות בוקר  ( שני )  לעונה חדשה ברשת HBO ופתחה בהשלמת חוסרים .  המונולוג הפותח של אוליבר כלל התייחסות להמלצה להעמיד לדין את ראש ממשלת ישראל בנימין נתניהו בחשד לשוחד בשתי פרשיות שונות .  כהרגלו בקודש ,  לא חסך אוליבר בדוגמאות צבעוניות כדי להסביר לצופיו את השתלשלות האירועים . 
" ישראל ,  הדבר שאתם מעלים כשכל החברים שלכם מצביעים לאותה מפלגה ,  אבל אתם עדיין מעוניינים בוויכוח ",  פתח אוליבר לפני שהציג קטע מתוך דיווח של רשת CBSN ,  ובו צוין כי נתניהו חשוד בקבלת כספים ממפיק הוליוודי וכי הציע יחס מועדף למו"ל עיתון ,  בתמורה לסיקור אוהד . " וזאת רק ההתחלה .  הם גם מאשימים שקיבל מתנות נדיבות מחברים עשירים ,  כולל סיגרים ושמפניות בשווי של כמעט 300 אלף דולר .  ובעוד הוא דוחה את ההאשמות הללו ,  לנתניהו ואשתו יש טעם ראוותני ידוע ",  המשיך אוליבר .  
המנחה טען כי גברת נתניהו זכתה לכינוי  " מארי אנטואנט הישראלית ",  והתייחס לפרטים על  " הבזבזנות של השניים "  כ"מהממים ".   " לאורך השנים הם הואשמו בבזבוז של 1,700 דולר מכספי משלמי המיסים על נרות ריחניים ,  2,700 דולר רק על גלידה משובחת ו-127,000 דולר על התקנת מיטה זוגית על מטוס שנתניהו חכר כדי להשתתף בהלוויה של מרגרט תאצ'ר .  זו טיסה של 5 שעות בלבד מישראל ,  על אף שאני מבין את זה :  אתה הולך להלוויה של מרגרט תאצ'ר ,  שאחריה תהיה מחורמן ומוכן להזדיין ".  
בהמשך הקטע ציין אוליבר כי לאורך השנים עשו בני הזוג נתניהו מאמצים רבים לעשות ספין לשימוש שלהם בכספי ציבור .  הוא הקרין קטע מתוך הביקור של משה גלאמין בבית ראש הממשלה ,  וציין כי כל העניין נעשה בטעם רגע מלבד רגע אחד שגרם לו להתעלות .  בקטע נראה גלאמין כשהוא שואל את הגברת נתניהו  " מה ?  זה הארון שלכם ?  אני חושב שאנה פרנק מסתתרת פה מאחורה ".  אחרי שהקהל באולפן הגיב בהלם לדברים ,  המשיך אוליבר : " ככל הנראה בשום שלב במהלך העריכה ,  לא מישהו ממשרד ראש הממשלה או כל אחד אחר ,  מצא לנכון לומר :  'הכל נראה נפלא ,  אבל אולי כדאי שתוותרו על בדיחת אנה פרנק ? ' ,  כמעט ציפיתי שמתרגם דרום אפריקני יופיע בקצה המסך ויגיד 'בוז ,  בדיחות על אנה פרנק .  בוז' ".   

" התחרמן מההלוויה של מרגרט תאצ'ר ":  ג'ון אוליבר מסכם את פרשיות נתניהו
המנחה הבריטי ניצל את תוכנית הפתיחה של העונה כדי לתאר בפני צופיו את הדפוס הבזבזני בו נקטו ,  לדבריו ,  בני הזוג נתניהו .  אחרי שתיאר את ההוצאות של השניים על גלידות ,  נרות ריחניים ומיטה זוגית ,  הציג גם קטע מתוך ביקורו של מושיק גלאמין בביתם ,  ובמרכזו בדיחה סרת טעם

