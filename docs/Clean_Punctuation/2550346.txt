נתניהו על הגיוס :  אין רגישות לחרדים כמו שיש לערבים
בישיבת סיעת הליכוד התייחסו ראש הממשלה ומשנהו יעלון למגעים למציאת חוק חלופי לחוק טל . " אנו מציבים יעדים שאפתניים ",  אמר נתניהו , " אבל צריך להיזהר לא לעשות זאת חזק מדי "
" היעדים שאנו מציבים הם שאפתניים מאוד  כ-6,000 תלמידי ישיבות משרתים כבר בשנת 2016 "   כך אמר היום  ( שני )  ראש הממשלה ,  בנימין נתניהו ,  באשר לגיוס החרדים לצה"ל .  בישיבת סיעת הליכוד דיברו בהרחבה נתניהו ומשנהו ,  השר משה  ( בוגי )  יעלון ,  שעוסק מטעמו בנושא . " אני רוצה להזכיר לך שב-2007 היו כ-300 .  ב-2011 ,  כבר משרתים 2,450 .  כלומר ,  אנחנו מדברים על יותר מהכפלה .  אבל עם כל השאפתנות ,  אנחנו לא רוצים לעשות את זה בצורה חזקה מדי ,  כי זה יוכל להביא לתגובת נגד ,  לקרע בעם וגם לנסיגה בכל מה שהושג בנח"ל החרדי ובתכנית שח"ר ".  
לדבריו , " אנחנו מחויבים לחלוקה שוויונית יותר וצודקת יותר בנשיאה בנטל .  אני עובד עם המשנה לראש הממשלה ,  השר שאול מופז ,  כדי להגיע לפתרון מוסכם .  יש לא מעט הסכמות עד עכשיו ,  כולל יעדים הולכים וגדלים והכללת סנקציות אישיות ,  יש גם כמה פערים ,  אני מקווה שבעבודה משותפת נצליח להתגבר עליהם בימים הקרובים ".  לדבריו , " יש לנו צורך גדול בכבאות ולדברים נוספים .  המערכות הללו יגדלו .  בחור בן 24 יכול להיות כבאי .  אתה מקבל כוח אדם זול לצרכים לאומיים ".  
ראש הממשלה התייחס גם לאפשרות שהחוק החלופי לחוק טל ,  שתוקפו יפוג ב-1 באוגוסט כמתחייב מהחלטת בג"ץ ,  יכלול גם חובת גיוס כלפי ערבים . " יש כאלו שלגבי ערבים מגלים הבנה לקשיים הייחודיים של המגזר ,  אך לגבי המגזר החרדי אין שום רגישות .  בקדימה מוכנים שנושא הערבים ייקבע בתקנות ,  אך לגבי החרדים רוצים פירוט מיידי בחוק באשר לסנקציות .  אני דורש שמה שכתוב על חרדים יחול גם על ערבים ".  
נתניהו התייחס גם לעתידה של הקואליציה בראשותו ,  וציין : " יש שלוש אפשרויות ;  או שנגיע להסכמה עם קדימה ,  והחוק יעבור איתם .  אפשרות שנייה ,  שנעביר חוק שלנו ,  בו לא נגבש רוב אך נוכל לבטא את עמדתנו ;  ואפשרות שלישית ,  בין הגשת הצעת חוק ,  החוק יתבטל וצה"ל יוכל לגייס לפי צרכיו .  שיהיה ברור לכולם - אין ואקום חוקתי ".  לבסוף ,  נתניהו התייחס גם למחלוקות שבין הליכוד לקדימה ,  ואמר : " אנחנו אומרים יעדי גיוס 'עולים' ,  והם דורשים שב-2016 יהיו רק 1,500 פטורים .  אנחנו דורשים סנקציות זהות לערבים ולחרדים ,  והם לא מוכנים לזה .  הם ממקדים הכל על גיל הגיוס ". 
גם השר יעלון התייחס לעניין . " במחצית השבוע שעבר הבנתי שנציגי קדימה מנסים להוביל מהלך של ייקוב הדין את ההר ,  שמבחינתי הוא לא ישים ,  ובמקום להביא להגדלת מספר המשרתים היה מביא להקטנתם .  אי אפשר להביא לשינוי אחרי 64 שנים בבת אחת ,  זה צריך להיות בהדרגה .  המספר מקובל גם על נציגי קדימה ,  אך הם רוצים להשיג את זה בדרך של כפייה ". 
ח"כ דני דנון  ( הליכוד )  פנה לראש הממשלה בישיבה ,  ואמר על ח"כ יוחנן פלסנר  ( קדימה )  ,  שריכז את ועדת החלופה לחוק השוויון בנטל : " נתנו לפירומן לכבות שריפות .  פלסנר מציאת אש שמאיימת להבעיר את הציבור הישראלי במקום לפעול כסופרטנקר שמכבה שריפות .  יש להדיח את קדימה מהקואליציה לוותר ".  

נתניהו על הגיוס :  אין רגישות לחרדים כמו שיש לערבים
בישיבת סיעת הליכוד התייחסו ראש הממשלה ומשנהו יעלון למגעים למציאת חוק חלופי לחוק טל . " אנו מציבים יעדים שאפתניים ",  אמר נתניהו , " אבל צריך להיזהר לא לעשות זאת חזק מדי "
 
