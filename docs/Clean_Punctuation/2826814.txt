הציוץ נעשה יותר נוח
בכיר פרשני  " ישראל היום "  דן מרגלית מחריף את התבטאותיו נגד ראש הממשלה בטוויטר ,  אך עדיין נמנע מלעשות כן על גבי העיתון .  וואלה !  ברנז'ה עוקבת
יום הבוחר מתקרב ,  ועמו הולכות ומקצינות התבטאויותיו של בכיר פרשני  " ישראל היום "  נגד בנימין נתניהו .  לא ,  זו לא טעות הקלדה - את ההתבטאות החריפה ביותר נגד נתניהו סיפק היום מרגלית ,  אולם כמובן שלא מעל דפיו של  " ישראל היום "  אלא בגוף תקשורת אחר ,  חופשי יותר :  טוויטר . 
" היהודים בקונגרס מתחננים לביבי לחדול מנאום הבחירות שלו ,  והוא ותעמלניו בשלהם ,  וגורמים נזק לישראל ",  צייף הפרשן .  הדברים מצטרפים לציוץ שלו מסוף השבוע אז כתב  " הידיעות על פרשת הבקבוקים של שרה נתניהו תואמות את הביטוי שהן הוציאו את השד מן הבקבוק .  אבל עניין הבקבוקים היה זוטות אלמלא נכרך בשורה של סוגיות ".  
סוגיית הביקור של נתניהו בקונגרס העסיקה את מרגלית גם כאשר צצה לפני שבועיים ,  אז כתב : " מקווה שביבי לא ישאיר אדמה חרוכה ביחסים עם אובמה והדמוקרטים ולא יסע לוושינגטון בלי תיאום עם הבית הלבן "  והוסיף : " אם יצפצף עלינו ,  שישלם על כך בבחירות ". 
את הדברים נגד נתניהו מקפיד מרגלית לכתוב ,  כאמור ,  רק ברשת החברתית ולא בעיתון הנפוץ במדינה שם ניתנת לו במה קבועה .  בעבר אמר מרגלית לוואלה !  ברנז'ה כי ב"ישראל היום "  מעולם לא צנזרו לו מאמרים .  הסיבה לכך נעוצה ,  ככל הנראה ,  שאת האמירות הצפויות ליפול לרצפת חדר העריכה של  " ישראל היום "  שומר העיתונאי הוותיק לטוויטר .  או שהסיבה היא שקשבי מטה ההסברה הלאומי אינם מתמללים עבור ראש הממשלה ציוצי טוויטר ?  
כאשר שאלנו את מרגלית מדוע אינו שולח את הדברים לדפוס ,  אמר לנו : " מוזר שבוואלה !  ברנז'ה לא כתבתם אף פעם על הביקורות שכן כתבתי על נתניהו בעיתוני ,  בהן יחסו למו"מ המדיני ועל כך שהוא לא פעל ברצינות למען שתי מדינות לשני עמים ועל הקפאת כספי הפלסטינים ועוד הרבה נושאים אחרים ".  

הציוץ נעשה יותר נוח
בכיר פרשני  " ישראל היום "  דן מרגלית מחריף את התבטאותיו נגד ראש הממשלה בטוויטר ,  אך עדיין נמנע מלעשות כן על גבי העיתון .  וואלה !  ברנז'ה עוקבת

