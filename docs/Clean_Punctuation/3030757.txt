פרשת נתניהו-מוזס :  השר יריב לוין מסר עדות במשרדי יאח"ה
שר התיירות אינו חשוד בפרשה 2000 ,  אולם הוא הגיע למשטרה למסור עדות בפרשה ,  שעניינה הקשר בין ראש הממשלה למו"ל  " ידיעות אחרונות ".  השר כחלון ,  הבוקר : " לצערי ,  כשהייתי שר התקשורת ,  נוני מוזס לא פנה אליי "
 שר התיירות יריב לוין מסר היום  ( רביעי )  עדות במשרדי היחידה הארצית לחקירות הונאה  ( יאח"ה )  בלוד ,  בנוגע לפרשה 2000 ,  שעניינה הקשר בין ראש הממשלה בנימין נתניהו למו"ל  " ידיעות אחרונות "  נוני מוזס .  עדותו של לוין הייתה עדות פתוחה ,  כלומר הוא לא חשוד בפרשה ואין נגדו חקירה .  בתקופה הרלוונטית לאירועים ,  ב-2014 ,  לוין היה יו"ר ועדת הכנסת ,  ובמשטרה מבקשים לבדוק אם באותה תקופה נתניהו פנה אליו לקידום חקיקה בנושא ישראל היום .
 מוקדם יותר היום התייחס שר האוצר משה כחלון לראשונה ,  בכנס חיפה למנהיגות ,  לחקירות ראש הממשלה . " אני מקבל מתנות רק בחתונה ",  אמר כחלון למראיין אלי לוי ,  בהתייחסות לפרשה 1000 ,  שבמסגרתה עלה חשד לקבלת טובות הנאה מאיש העסקים ארנון מילצ'ן ,  בין היתר בדמות סיגרים יקרים .  כחלון הוסיף : " כל אחד וסגנון החיים שלו .  אני לא מעשן ,  גם לא מרלבורו .  אני לא אעשן סיגרים ,  זה קודם כל מסריח ". 
עוד בוואלה !  NEWS:השר כחלון על חקירות נתניהו : " אני מקבל מתנות רק בחתונה "" מוזס לנתניהו :  'אם נסכים על חוק 'ישראל היום' ,  אעשה הכול שתישאר רה"מ'"חקירת נתניהו :  החשד לטובות הנאה עשוי לכלול עבירה של העלמת מס 
בנוגע לפרשה 2000 ,  במסגרתה נחשף לכאורה קשר בעייתי בין נתניהו למו"ל  " ידיעות אחרונות ",  אמר כחלון : " יש לנתק את אנשי התקשורת מהמדינה .  מעולה לא היה את הדבר הזה ".  לדברי שר האוצר , " אני לא מתעסק בפוליטיקה כרגע .  לצערי ,  כשהייתי שר התקשורת ,  נוני מוזס לא פנה אליי .  הייתי שר תקשורת ,  יזמתי רפורמה ,  חשבתי שמדינת ישראל צריכה להתנתק מהתקשורת ". 
אמש נחשף בחדשות 2 ובעיתון  " הארץ "  כי מוזס אמר לכאורה בפגישה עם ראש הממשלה בשנת 2014 כי  " אם אני ואתה נסכים על חוק ,  אני אעשה כל מה שאני יכול כדי שתהיה פה כמה זמן שתרצה .  אני מסתכל לך בעיניים ואומר לך את זה בצורה הברורה ביותר ".  מהפרטים החדשים בנוגע לפרשה שבמרכזה הקשר בין נתניהו למוזס ,  עולה כי המו"ל הציע סיקור חיובי לראש הממשלה ,  תמורת חקיקה שתחייב את החינמון  " ישראל היום ",  בבעלותו של מקורבו של נתניהו שלדון אדלסון ,  להימכר בתשלום .
 יתרה מכך ,  ב"הארץ "  דווח כי מוזס הציע לראש הממשלה למנות עיתונאים מטעמו לכלי התקשורת של קבוצת  " ידיעות אחרונות ".  על פי הדיווחים ,  נתניהו  שהיה לכאורה זה שיזם את שורת המפגשים בין השניים במהלך שנת 2014  הגיב באופן חיובי להצעה ,  והתחייב לקדם את השלמת העסקה לאחר סיומה של מערכת הבחירות האחרונה ,  בתחילת שנת 2015 .  עם זאת ,  ההסכם בין השניים לא יצא לפועל לבסוף .  
שלשום פורסם בחדשות 2 כי בידי המשטרה נמצאות לפחות שתי הקלטות של שתי פגישות שונות שקיימו נתניהו ומוזס בלשכת ראש הממשלה בירושלים .  אורכן של שתי ההקלטות שבידי המשטרה הוא כשעה כל אחת .  אחת הפגישות התקיימה לפני פיזור הכנסת ב-1 בדצמבר 2014 ואילו השנייה התקיימה מיד אחרי פיזור הכנסת .  מוזס נחקר בנושא ביום רביעי שעבר במשך כמה שעות וכך גם למחרת ,  ביום חמישי שעבר .
 עד כה הקפיד נתניהו להרחיק את עצמו מקשר ל"ישראל היום "  מאחר שהדבר מהווה טובת הנאה .  ואולם ,  ברגע שנתניהו הוקלט במהלך משא ומתן כזה עם מוזס ,  שלא ברור כמה פעיל היה החלק שנטל בו ,  יהיה לו מאוד קשה להגיד שהיומון הממומן על ידי מקורבו שלדון אדלסון פועל כמערכת עיתונאית עצמאית ושאין לו השפעה עליה .  

פרשת נתניהו-מוזס :  השר יריב לוין מסר עדות במשרדי יאח"ה
שר התיירות אינו חשוד בפרשה 2000 ,  אולם הוא הגיע למשטרה למסור עדות בפרשה ,  שעניינה הקשר בין ראש הממשלה למו"ל  " ידיעות אחרונות ".  השר כחלון ,  הבוקר : " לצערי ,  כשהייתי שר התקשורת ,  נוני מוזס לא פנה אליי "
 
