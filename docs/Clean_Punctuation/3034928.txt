לא טובות הנאה ,  מתנות או עסקאות מפוקפקות :  אויב היועמ"ש הוא ההדלפות
בתקופה שבה נחקר ראש ממשלה בחשד לעבירות חמורות ,  מה שמטריד את ראש מערכת אכיפת החוק הוא כיצד נודע עליהן .  אולי זה לא אמור להפתיע מצד מי שכפצ"ר התעסק בתום מחלמת לבנון השנייה בחקירת חיילים על הדלפות
האויב הגדול ביותר של מערכת אכיפת החוק הוא לא השחיתות ,  כך מסתבר .  לא טובות הנאה ,  לא מתנות לנבחרי ציבור או עסקאות מפוקפקות של סיקור חיובי תמורת ניסיונות חקיקה .  כל אלה מטרידים פחות מהאויב הגדול ,  לפי נאומו של היועץ המשפטי לממשלה אביחי מנדלבליט בכנס לשכת עורכי הדין ביום שישי האחרון ,  ההדלפות . 
" אבקש להרחיב מעט על נושא אחד שבעניינו הנחתי על גיבושה של הנחייה חדשה ,  ואשר כבר הזכרתי אותו בקצרה ,  בעניין ההדלפות ",  הפתיע מנדלבליט את הקהל ,  ופירט כי מטרתה של ההנחיה שמתגבשת היא הרחבת מדיניות האכיפה כלפי אלה המוסרים מידע שאסור בגילוי . " אין לי טענה לתקשורת ,  שעושה את מלאכתה .  הכוונה היא למי שנהנה מאמון ,  ומועל באמון זה ",  ציין וכיוון בדבריו למדליפים ,  שהרי התקשורת חוסה גם כך תחת הגנות עיתונאיות . " ישנם מקרים שבהם לא ניתן להשלים עם הנזקים הטמונים בתופעה .  על כן ,  ואף שמדיניות האכיפה בעניין זה צריכה להמשיך להיות זהירה ומצמצמת ,  מצאתי שיש מקום להרחיבה במידת מה ". 
עוד בוואלה !  NEWS:נתניהו : " אותי חוקרים ?  זו בדיחה .  מותר לקבל מתנות מחברים"ברקע חקירותיו :  ראש הממשלה תועד עוזב את ביתו של פרקליטודיווח :  השר לשעבר יעלון העיד בפרשת הצוללות ;  נתניהו לא חשוד 
אם כן ,  בתקופה שבה נחקר ראש ממשלה בחשד לעבירות חמורות ,  מה שמטריד את ראש מערכת אכיפת החוק הוא ההדלפות .  בפאנל שנערך למחרת על תפקידה של התקשורת ,  נשאל פרקליט המדינה שי ניצן שישב בקהל לגבי אותה הנחיה וסיפר כי לא מדובר בהנחיה חדשה ,  אלא היא נמצאת בעבודה כבר כמה חודשים .  
אם כך מה גרם ליועץ המשפטי לממשלה להזכיר אותה דווקא עכשיו ,  בנאומו בכנס ?  קשה להאמין שאין לכך קשר לתמלילי הקלטת שיחתם של ראש הממשלה בנימין נתניהו ומו"ל ידיעות אחרונות נוני מוזס ,  שחלקים מהם פורסמו בשבועות האחרונים מדי ערב בחדשות 2 .  מוח קונספירטיבי יאמר שאולי מטרתו של מנדלבליט הייתה זריעת פחד בקרב המדליפים ,  או המדליפים הפוטנציאליים ,  כדי לגרום להם לחשוב פעמיים בתקופה בה מתנהלת חקירה רגישה נגד ראש ממשלה מכהן וחבריו המיליונרים הנדיבים ,  במעורבות דמויות משמעותיות אחרות כמו ראש המוסד .  
חשיפת התמלילים שינתה את המנגינה שנשמעת מכיוון משרד המשפטים .  בטרם נחשף שמו של מו"ל ידיעות אחרונות ,  הסבירו בשישי בערב שלושה פרשנים בשלושה ערוצים מקבילים כי מדובר בתיק בעייתי מבחינה ציבורית ,  אולם מידת הפליליות שבו נמוכה .  לאחר שהתפוצצה הפרשה ,  כשהציבור נחשף לעומק הדיל הנרקם בין נתניהו למוזס ,  הטון נאלץ להשתנות .  מילותיו של מנדלבליט מצטרפות לדברים שאמר שבוע קודם לכן ,  כי פרסום התמלילים הוא שיבוש חקירה .  המסר הועבר ,  מאז לא שודרו עוד התמלילים .  
בעידן שבו ראש הממשלה תוקף את התקשורת באופן חריף ומכוון את התקפותיו לעיתונאים מסוימים ,  תקופה בה עיתונאים מוכים בהפגנת התמיכה לאלאור אזריה ומאוימים ברשתות החברתיות ,  חבל שגם היועץ המשפטי לממשלה משתף פעולה עם הקו ,  במקום להגן על העיתונות החופשית .  מצד שני ,  בדיקה מהירה בביוגרפיה של מנדלבליט מעלה כי לאחר מלחמת לבנון השנייה ,  הורה כפרקליט צבאי ראשי לזמן לחקירה עשרות קצינים ,  חלקם בכירים ,  בחשד כי הדליפו בזמן הלחימה .
 מתנגדיו טענו שהוא נכנע בעניין זה לדרישת הרמטכ"ל דאז דן חלוץ ,  בתקופה שבה ידיו היו מלאות עבודה .  מנדלבליט אולי לא מבין שתקשורת חופשית היא נשמת אפה של דמוקרטיה ושרבות מהחקירות כלל לא היו באות לעולם ללא תחקירים עיתונאיים .  רובם ,  מקורם בהדלפות .  מצער שכמו לאחר מלחמת לבנון השנייה ,  גם עכשיו זה מה שמעניין את היועץ המשפטי לממשלה  לא הפשע ,  לא השחיתות .  המלחמה בהדלפות .  

לא טובות הנאה ,  מתנות או עסקאות מפוקפקות :  אויב היועמ"ש הוא ההדלפות
בתקופה שבה נחקר ראש ממשלה בחשד לעבירות חמורות ,  מה שמטריד את ראש מערכת אכיפת החוק הוא כיצד נודע עליהן .  אולי זה לא אמור להפתיע מצד מי שכפצ"ר התעסק בתום מחלמת לבנון השנייה בחקירת חיילים על הדלפות

