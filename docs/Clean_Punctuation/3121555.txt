אמסלם : " ראש ממשלה שנאשם בשוחד לא יכול להמשיך בתפקידו "
 בכנס לשכת עורכי הדין באילת אמר יו"ר הקואליציה כי הוא סבור שהמשטרה תמליץ להגיש כתב אישום נגד נתניהו : " אין לה ברירה ,  היא כבר יצאה לדרך ",  אמר .  מאוחר יותר הבהיר : " מבחינתי שוחד זה קבלת מעטפות וכספים אסורים ,  לא סיגרים מחבר אישי "
 יו"ר הקואליציה דוד אמסלם אמר היום  ( שבת )  בכנס לשכת עורכי הדין הנערך באילת כי  " ראש ממשלה שמוגש נגדו כתב אישום בגין שוחד לא יכול להיות ראש ממשלה ".  הוא הוסיף כי פנה ליועץ המשפטי לממשלה ,  אביחי מנדלבליט , " כדי להבין על איזה סעיף בחוק המשטרה נותנת המלצות .  אין סעיף כזה בחוק .  אצל המשטרה - כל מה שלא כתוב כאסור בחוק זה אומר שמותר ".  לדבריו , " למשטרה אין ברירה ,  היא כבר יצאה לדרך .  היא תמליץ על כתב אישום ". 
מאוחר יותר הבהיר אמסלם את דבריו ואמר : " צר לי לאכזב את השמאל והתקשורת ,  אבל זו עמדתי :  להמלצות המשטרה מבחינה משפטית וציבורית אין שום משקל .  מבחינתי שוחד זה קבלת מעטפות וכספים אסורים ,  לא סיגרים מחבר אישי .  כתב אישום על שוחד במקרה הנ"ל אינו רלוונטי בכלל לנתניהו ". 
השבוע אמר ראש הממשלה בנימין נתניהו כי  " רוב המלצות המשטרה מושלכות לפח ",  משום ש"מדובר בהמלצות שמתבררות כהמלצות סרק נגד אלפי אזרחים מהשורה ונבחרי ציבור - ובינתיים הורסים לאנשים את החיים ".  אמסלם אמר על כך כי הוא  " לא חושב שמשטרת ישראל ממציאה דברים ".  לדבריו , " כ-30 אלף תיקם מגיעים מהפרקליטות למשטרה ,  ב-12 אלף מהם המשטרה ממליצה לסגור .  וחלק גדול מהם בלי המלצה .  הפרקליטות מתקדמת עם הרבה מהם לבית המשפט בלי המלצה .  הפרקליטות סוגרת כמעט 80% מהתיקים ,  ובינתיים נגרם נזק גדול לאנשים ".  
על חוק ההמלצות אמר אמסלם כי קידם אותו כבר לפני שנתיים ,  ולא כעת עם חקירות נתניהו . " התקשורת והפוליטיקה זה עולם של שקר .  חוק ההמלצות הגיע על ידי לכנסת כבר לפני שנתיים עם ההצעה של עילות סגירת תיקים ,  היום המצב הוא שהוא סותר את חוק יסוד זכות האדם וחירותו .  מבחינתי ראש הממשלה הוא אזרח כמו כולם ".  הוא הוסיף כי  " להערכתי לראש הממשלה אין אינטרס להקדים את הבחירות ". 
יו"ר הקואליציה התייחס גם לחוק שמתכוונים להגיש שרת המשפטים איילת שקד ושר החינוך נפתלי בנט לצמצום סמכותו של בג"ץ בפסילת חוקים . " מדינת ישראל מנוהלת על ידי הדרג המשפטי ב-20 השנים האחרונות "  אמר אמסלם . " אני לא יודע אם אקדם את החוק .  אתה לא מקדם דברים אם אי אפשר להעביר אותם .  באופן מעשי אני חושב שנדרש לעשות הפרדה בין הכנסת לבית המשפט .  היחידים שנבחרים על ידי הציבור זה אנחנו ולכן הציבור זה אנחנו ".  
על ההפגנות הנערכות מדי שבת נגד השחיתות אמר אמסלם כי  " לאנשים יש צורך חזק שיאהבו אותם .  האמירה שלהם שאנחנו מושחתים ,  למה הם מתכוונים ?  החוק הצרפתי לא נגע לראש הממשלה הנוכחי .  הוא חיוני למדינת ישראל ".  לדבריו , " המדינה יקרה לי לא פחות מהמפכ"ל ,  ממנדלבליט ומשופטי העליון .  אני שונא אנשים מושחתים ,  גנבים נוכלים ומי שמשתייך לקטגוריה הזו לא צריך להנהיג את הציבור . 
" ראש ממשלה במדינה לא צריך להיחקר על שמפניות וסיגרים ",  הוסיף . " אני חושב שבמשטר דמוקרטי סביר והגיוני לא חוקרים ראש ממשלה כי קיבל מחבר שלו סיגר .  זה מדרון חלקלק .  אולי מחר נעצור ראש ממשלה שקיבל חפיסות שוקולד ?  מדובר בחברות של כמעט 15 שנים ביניהם שבה חבר שלך מדי פעם נותן לך מתנה .  אני לא רוצה לחיות בעולם שאם אני רוצה לתת לחבר שלי סיגר ,  אני אגיד לו 'חכה אני אתקשר למנדלבליט לשאול אם מותר' ". 
 ( עדכון ראשון :  15:29 )  

אמסלם : " ראש ממשלה שנאשם בשוחד לא יכול להמשיך בתפקידו "
 בכנס לשכת עורכי הדין באילת אמר יו"ר הקואליציה כי הוא סבור שהמשטרה תמליץ להגיש כתב אישום נגד נתניהו : " אין לה ברירה ,  היא כבר יצאה לדרך ",  אמר .  מאוחר יותר הבהיר : " מבחינתי שוחד זה קבלת מעטפות וכספים אסורים ,  לא סיגרים מחבר אישי "
 
