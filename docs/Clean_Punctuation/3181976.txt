נתניהו וכחלון ראיינו מועמדים לתפקיד נגיד בנק ישראל
ראש הממשלה ושר האוצר ראיינו לתפקיד את פרופ' בן ציון זילברפרב ואת פרופ' אפרים צדקה .  בהמשך ירואיין גם פרופ' מריו בלכר .  ייתכן שירואיינו מועמדים נוספים
ראש הממשלה בנימין נתניהו ושר האוצר משה כחלון ראיינו היום  ( ראשון )  מועמדים לתפקיד נגיד בנק ישראל לקראת סיום תפקידה של הנגידה הנוכחית ,  קרנית פלוג .  נתניהו וכחלון ראיינו את פרופ' בן ציון זילברפרב ואת פרופ' אפרים צדקה .  בהמשך היום צפויים השניים לראיין גם את פרופ' מריו בלכר .  ייתכן שירואיינו מועמדים נוספים לתפקיד .
 נתניהו וכחלון סיכמו בעל פה כי נתניהו יהיה זה שיציע את המועמדים וכחלון יוכל להטיל וטו על מועמד מסוים .  המועמד שייבחר יצטרך לקבל את אישור הוועדה המייעצת למינוי בכירים בשירות הציבורי ולאחר מכן את אישור הממשלה .  יצויין שכנגד הוועדה עומדת כעת עתירה לבג"ץ .
 בתחילת חודש יולי הודיעה פלוג ,  שמסיימת את כהונתה בנובמבר הקרוב כי אין בכוונתה להמשיך בתפקיד לכהונה נוספת .  במכתב שמסרה לנתניהו ציינה הנגידה כי  " זכיתי לעמוד בראש ארגון איכותי ביותר ,  העושה את מלאכתו במקצועיות ,  ממלכתיות ,  ונאמנות ,  ואשר מממש יום יום את החזון שהציב לעצמו - להיות בנק מרכזי מתקדם ,  שתורם לשגשוג כלכלת ישראל ואזרחיה .  אין זו עת לסיכומים ,  אולם אני יכולה לומר כבר עכשיו שאסיים את תפקידי תוך תחושת סיפוק רב ,  היות ולבנק ישראל יש חלק נכבד במצב האיתן וביציבות שהפגינה כלכלת ישראל בשנים האחרונות ,  כמו גם בניתוח ובהצפת האתגרים המשמעותיים בפניהם נעמוד בשנים הבאות ".  
רוצים לקבל את חדשות העסקים ישירות לסמארטפון ?  עכשיו גם בטלגרם - הצטרפו כאן
לקריאה נוספת:תלונה :  קנו מוצרים פגומים במקס סטוק - הרשת מסרבת להחליףקסטרו והודיס השלימו את המיזוג ומנפיקות גיפט קארד משולבאל תהיו פראיירים :  המדריך המלא לביטול עסקה 

נתניהו וכחלון ראיינו מועמדים לתפקיד נגיד בנק ישראל
ראש הממשלה ושר האוצר ראיינו לתפקיד את פרופ' בן ציון זילברפרב ואת פרופ' אפרים צדקה .  בהמשך ירואיין גם פרופ' מריו בלכר .  ייתכן שירואיינו מועמדים נוספים

