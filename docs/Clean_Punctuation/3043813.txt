ליצמן :  פצועים סורים לא יטופלו בישראל אם אין סכנה לחייהם
במכתב ששלח השר הבריאות לנתניהו ,  החל מהחודש הבא לא יטופלו יותר פצועי מלחמת האזרחים בבתי חולים ממשלתיים - אלא במקרי חירום .  זאת ,  לטענת ליצמן ,  בשל אי תקצוב בתי החולים בצפון הארץ עבור הטיפולים שכבר בוצעו בשנים האחרונות
שר הבריאות יעקב ליצמן שלח היום  ( ראשון )  עדכון לראש הממשלה בנימין נתניהו שלפיו החל מ-5 במרץ לא יועברו מטופלים סורים לבתי חולים ממשלתיים ,  אלא אם מדובר בסכנת חיים מידית .  זאת ,  בשל אי תקצוב בתי החולים בצפון הארץ בעבור הטיפול בפצועים הסורים בארבע השנים האחרונות .
 הודעתו של ליצמן לא הפתיעה אף אחד במשרד ראש הממשלה .  בדיון שהתקיים בכנסת לפני מספר שבועות התייחס לכך השר כשאמר כי  " משרד הביטחון לא מעביר כסף עבור הטיפול בפליטים סורים ,  למרות שהתחייב לכך .  זה מרחיב את גירעון בתי החולים בצפון ".  עוד אמר ליצמן כי יקיים פגישה עם מנכ"ל משרד ראש הממשלה בנושא . " אם לא יוסדר התשלום ,  גם רטרואקטיבית ,  אאסור על בתי החולים לקבל מעתה פליטים לטיפול .  אני אשתגע .  לא יהיו יפים על חשבוני ",  אמר אז ליצמן .  
עוד בוואלה !  NEWS:גידול ענק הוצא ממוחו של ילד שנדבק בטפיל מהכלב המשפחתיהעלאת שכר המינימום והתקנת מצלמות :  התכנית לטיפול במשבר הסיעוד"להציל את חייה של אלה ":  תינוקת שנולדה עם מום נדיר זקוקה לניתוח 
מלחמת האזרחים שמתחוללת בסוריה בשש השנים האחרונות הביאה פצועים רבים לבתי החולים בישראל ואף רקמה לא מעט שיתופי פעולה בין רופאים סורים לבין רופאים ישראלים .  תחת אש ,  מצליחים הרופאים הסורים להעניק טיפול לפצועים ואף להציל את חייהם ,  אולם לא תמיד האמצעים שעומדים לרשותם מספיקים  וכך מועברים חלק מהפצועים לישראל ומקבלים טיפול יסודי יותר .  
משנת 2013 מקבלת ישראל לשטחה פצועים סורים כתוצאה מהמלחמה הממושכת במדינה ,  וכן חולים שמקבלים טיפולים הומניטריים בבתי החולים בארץ .  החולים מועברים על ידי כוחות הביטחון בכלי רכב משוריינים והחולים מאושפזים בחדרים מבודדים משאר המחלקה .  בסיום הטיפול או הניתוח מוחזרים החולים אל הגבול .
 באותה השנה קיבלו אליהם שלושה בתי חולים ממשלתיים פצועים סורים - בית החולים פוריה שבטבריה ,  בית החולים זיו שבצפת והעיקרי שבהם  המרכז הרפואי לגליל שבנהריה .  על פי דיווחי בתי החולים ,  בשנים הראשונות למלחמה טופלו בבית החולים זיו כ-600 פצועים וחולים סורים ,  בבית החולים פוריה כ-400 ,  ובבית חולים רמב"ם טופלו עד היום כ-120 .  
אלא שמשיקולי ביטחון ,  בשנתיים האחרונות צה"ל מנתב את מרבית פצועי הקרבות הסורים לבית החולים בנהריה .  זאת ,  בשל האיום הביטחוני על חייהם ,  לאחר שעשרות מפגינים בני העדה הדרוזית תקפו לפני כשנה אמבולנס צבאי שפינה מספר פצועים ,  בתואנה כי צה"ל מסייע לפצועים המעורבים בטבח אחיהם לעדה הדרוזית בסוריה .  על פי נתוני בית החולים מדובר ב-1,600 חולים ופצועים שאושפזו וטופלו עד היום לעומת עשרות בודדות שפונו לבית החולים זיו .
 ראשי בתי החולים הצפוניים התריעו שוב ושוב כי השימוש במשאבים - רופאים ,  אחיות וצוותים תומכים - וכן השימוש בתשתיות הקיימות ,  כמו מיטות אשפוז ,  בדיקות דימות תרופות וכדומה ,  צוברים חובות עצומים שהגיעו עד 25 מיליון שקלים במרכז הרפואי לגליל בנהריה בשנת 2016 .  עלות הטיפול בפצועים הסורים בכל בתי החולים מאז שנת 2013 נאמדת בכ-300 מיליון שקלים .
 מהמרכז הרפואי לגליל בנהריה נמסר כי עד היום שולמו לבתי החולים 29 מיליון שקלים מתוך 300 מיליון .  זאת ,  על פי תחשיב שבוצע על ידי משרד רואי חשבון חיצוני ,  שקבע כי עלות יום אשפוז של מטופל סורי עומדת על 10,321 שקלים .  עוד נמסר מהמרכז הרפואי כי הם שומרים על איזון תקציבי ,  וכי הגירעון התקציבי שלהם הוא תוצאה של הטיפול בפצועים הסורים .  
מארגון  " רופאים לזכויות אדם "  נמסר בתגובה להחלטה כי : " ממשלת ישראל מפלה בתקציבים ובשירותים את מערכת הבריאות בצפון ובדרום ,  ואין לראות את המהלך האחרון אלא כספין תקשורתי שמטרתו היא אחת - לקבל את התקציבים המובטחים ממשרד ראש הממשלה ".  לטענת הארגון , " היה טוב לו משרד הבריאות היה מתפנה לטפל בפערים בין מרכז ופריפריה ביתר שאת ,  מאשר להפיל את האחריות לה על הפצועים הסורים ".  
עוד נמסר כי  " לגופו של עניין ,  לא רק בתי החולים בצפון צריך לשאת בעומס הטיפול וניתן לפזר את הפצועים בבתי חולים נוספים בישראל ".  על פי ההודעה , " מן הראוי שישראל תמשיך במשימה זו ובמקביל תשים בסדר עדיפויות גבוה את תקצוב בתי החולים בצפון ,  את כוח האדם והמיטות החסרות ".  

ליצמן :  פצועים סורים לא יטופלו בישראל אם אין סכנה לחייהם
במכתב ששלח השר הבריאות לנתניהו ,  החל מהחודש הבא לא יטופלו יותר פצועי מלחמת האזרחים בבתי חולים ממשלתיים - אלא במקרי חירום .  זאת ,  לטענת ליצמן ,  בשל אי תקצוב בתי החולים בצפון הארץ עבור הטיפולים שכבר בוצעו בשנים האחרונות

