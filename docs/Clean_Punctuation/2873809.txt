קרי על הסכם הגרעין : " עסקה טובה יותר ?  זו פנטזיה "
 שר החוץ האמריקני הדף את הביקורת וטען כי היחסים עם ירושלים לא נפגעו : " שוחחתי באופן קבוע עם נתניהו ,  הקשר הביטחוני שלנו טוב יותר מכל זמן אחר בהיסטוריה ".  שר ההגנה האמריקני ,  אשטון קרטר ,  יגיע הערב לביקור בישראל
שר החוץ של ארצות הברית ,  ג'ון קרי ,  התראיין בנושא הסכם הגרעין ודחה את הטענה כי המעצמות התקפלו בפני איראן . " אין אלטרנטיבה אחרת שהוצעה על ידי המתנגדים .  הם שואלים :  מדוע לא 'מחצתם' תחת הסנקציות ?  אני אגיד לך למה ,  כי זה לא ימחץ אותם .  זה הוכח .  יש הרבה פנטזיה ב'הסכם טוב יותר' ",  אמר אמש  ( שבת )  קרי בריאיון לרשת השידור הציבורית האמריקנית PBS .
 לדבריו ,  הוא שוחח באופן קבוע עם ראש הממשלה בנימין נתניהו לכל אורך שיחות הגרעין . " היחסים הביטחוניים בין ארצות הברית לישראל מתואמים יותר מאשר בכל זמן אחר בהיסטוריה ,  ללא ספק ",  אמר . " הנשיא אובמה נערך לשדרג זאת ולהיערך לחששות ספציפיים .  אבל אנחנו עדיין מאמינים שישראל תהיה בטוחה יותר עם 'זמן פריצה' של שנה במשך עשר שנים מאשר חודשיים ". 
הוא הוסיף כי  " האמת היא שהשקענו ארבע שנים בהסכם הזה ,  שתומכות בו רוסיה ,  סין ,  צרפת ,  גרמניה ,  בריטניה ואיראן .  זה לא היה קל .  אני מאמין שההסכם הזה יבטיח כי איראן לא תוכל להגיע לנשק גרעיני ". 
לקריאה נוספת:המאבק בהסכם הגרעין :  איפא"ק שוקלת לשלוף את  " נשק יום הדין"אובמה :  איש מעולם לא פעל כמוני למניעת נשק גרעיני מאיראןלפיד :  להקים ועדת חקירה בעקבות כישלון נתניהו בהסכם הגרעין 
שר ההגנה האמריקני ,  אשטון קרטר ,  מגיע הערב לישראל על רקע הביקורת בירושלים על ההסכם בין איראן והמעצמות ,  ככל הנראה במטרה להפיג את המתח .  קרטר ייפגש עם ראש הממשלה נתניהו ,  שר הביטחון משה יעלון ועם בכירים נוספים .  במערכת הביטחון מעריכים כי קרטר ידאג להדגיש לאורך כל הביקור את מחויבות ארצות הברית לביטחונה של מדינת ישראל .  
גורם ביטחוני אמר אמש כי המסר הכללי והרשמי של הדרג המדיני הוא שאין בכוונת ישראל להשלים עם ההסכם עם איראן .  עוד הבהיר הגורם כי ישראל תמשיך להקפיא את הדיאלוג עם הממשל האמריקני על היקף הסיוע הביטחוני ,  כפי שפורסם לראשונה בוואלה ! NEWS .  לדבריהם ,  דו-שיח בנושא יתקיים רק לאחר החלטת הקונגרס אם לקבל את הסכם הגרעין שגובש .  זאת ,  למרות שארצות הברית החליטה לחמש את מדינות המפרץ בעקבות ההסכם עם איראן .  
מחר צפוי קרטר להיפגש עם שר הביטחון יעלון ,  וניתן להניח כי השניים ידונו בהתפתחויות האחרונות ברצועת עזה ,  במערכת היחסים בין ישראל לרשות הפלסטינית ,  באירועים בחצי האי סיני ,  בסוריה ובלבנון ,  וכן בהתקדמות של ארגון  " המדינה האיסלאמית "   ( דאעש )  לעבר גבולות המדינה .  לאחר מכן ייצטרפו לפגישה בכירי משרד הביטחון ובכירי המטה הכללי .  
יעלון מכיר את קרטר באופן אישי מתפקידו הקודם כסגן שר ההגנה האמריקני ,  וגורמי ביטחון מגדירים את היחסים ביניהם כחמים .  תמונה של השניים אף הועלתה בחשבון הטוויטר של יעלון לקראת הביקור .  
באותו היום יסייר קרטר באחד מגבולות המדינה ויקיים מפגש עם עיתונאים .  ביום שלישי הוא ייפגש נתניהו ויערוך סיור במוזיאון יד ושם .  
ביום רביעי האחרון הגיע שר החוץ של בריטניה ,  פיליפ המונד ,  במטרה להגן על ההסכם .  במסיבת עיתונאים שקיים נתניהו לאחר פגישתו עם המונד התייחסו השניים להסכם הגרעין . " איראן נותרה תומכת הטרור הגדולה ביותר בעולם ",  אמר נתניהו ,  שרק יום לפני כן הואשם על ידי המונד בכך שהוא לא מעוניין באף הסכם עם איראן ,  אלא במדיניות של קיפאון תמידי . " לצערי ,  ההסכם שנחתם בווינה סולל את דרכו משטר הטרור להשיג פצצה ",  טען ראש הממשלה .
 המונד קטע את דבריו ואמר : " אני מבין את החששות שלך ,  אבל תמיד היינו ברורים בכך שהעסקה הזאת עוסקת בסוגיית הגרעין ".  לדבריו , " משטר הסנקציות עוסק בפעילות הגרעינית הבלתי חוקית של איראן .  אנחנו נשפוט את איראן לא לפי הקריאות של הקהל ברחובות טהראן ,  אלא לפי הפעולות של הממשל באזור ".  שר החוץ הבריטי הוסיף כי  " אנחנו לא נאיביים לגבי זה .  אנחנו מבינים שמחלוקות רבות עם איראןבנוגע להתנהגותה באזור יוותרו ,  וכי צריך יהיה להתמודד איתן בחודשים ובשנים שיבואו ". 
 ( עדכון ראשון :  23:44 )  

קרי על הסכם הגרעין : " עסקה טובה יותר ?  זו פנטזיה "
 שר החוץ האמריקני הדף את הביקורת וטען כי היחסים עם ירושלים לא נפגעו : " שוחחתי באופן קבוע עם נתניהו ,  הקשר הביטחוני שלנו טוב יותר מכל זמן אחר בהיסטוריה ".  שר ההגנה האמריקני ,  אשטון קרטר ,  יגיע הערב לביקור בישראל

