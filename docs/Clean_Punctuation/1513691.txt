נתניהו : " המגזר הציבורי חייב להתייעל "
 ראש הממשלה נשא דברים בכנס קיסריה להתוויית מדיניות כלכלית . " צריך להוזיל את מחירי הדירות ,  לשחרר את האזרחים ,  כך שיוכלו לאפשר לעצמם דירות ולא למשכן את חייהם "
 בנאום שנשא הערב  ( חמישי )  ראש הממשלה בנימין נתניהו בכנס קיסריה להתוויית מדיניות כלכלית ,  אמר ראש הממשלה כי  " הצעד המיידי והחשוב ביותר שעל מדיניות הכלכלה בישראלית לנקוט הוא פישוט הליכי הבניה בישראל ".  לדבריו , " יש לפשט את תהליך הבנייה ,  להביא להוזלת מחירי הדירות ,  לקצץ בבירוקרטיה ,  לשחרר את האזרחים ,  כך שיוכלו לאפשר לעצמם דירות ולא למשכן את חייהם .  אנחנו מקום 120 בעולם בדירוג בזמן הנדרש לבנות כאן משהו ". 
לדברי נתניהו ,  לצד הרפורמה בתהליך הבנייה ,  נדרשת רפורמה בוועדות לתכנון ובנייה וכן רפורמה מקיפה בתחום התחבורה ,  במרכזה בניית מסילות רכבת וכבישים בכל רחבי הארץ תוך התמקדות בנגישות מהמרכז לנגב ולגליל ".  נתניהו ציין כי הרפורמות הללו יצטרפו לרפורמות בנמלי הים ובמשק החשמל ".  
נתניהו התייחס למגזר ההיי-טק והגדיר אותו כ"רכיב נוסף וחיוני להוצאת ישראל מהמשבר ".  לדבריו , " ההיי-טק הוא מנוע צמיחה אדיר גם לתחומים אחרים בכלכלה :  אריזה ,  הובלה ,  שיווק ".  נתניהו התייחס גם לצורך בקיצוץ בתקציבי הממשלה ואמר  " אין ספק שכדי להתקדם קדימה חייבים להוריד מסים ולצורך כך חייבים להתייעל במינהל הציבורי ".  
בעניין תקציב הביטחון אמר נתניהו כי  " במערכת הביטחון יש המון שומנים אבל גם הרבה שרירים ".  עם כל זאת ,  נתניהו הדגיש כי  " הוצאות הביטחון ימשיכו להוות גורם חשוב בתקציב הלאומי שלנו .  אנחנו עומדים מול אתגרים ומול איומים ששום מדינה לא עומדת בפניהם וחייבים לייצר מנגנוני צמיחה כדי להמשיך לשמור על היכולת שלנו ". 

נתניהו : " המגזר הציבורי חייב להתייעל "
 ראש הממשלה נשא דברים בכנס קיסריה להתוויית מדיניות כלכלית . " צריך להוזיל את מחירי הדירות ,  לשחרר את האזרחים ,  כך שיוכלו לאפשר לעצמם דירות ולא למשכן את חייהם "
 
