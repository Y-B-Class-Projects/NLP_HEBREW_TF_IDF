נתניהו  " שדרג "  את הטיסה ללונדון בחצי מיליון שקל
בתכנית  " שישי "  בערוץ 10 פורסם כי לצורך השתתפותו בהלוויית מרגרט תאצ'ר בבריטניה ,  הורתה לשכת נתניהו להתקין עבורו ועבור רעייתו מיטה זוגית בטיסה ,  מה שהגדיל מאד את ההוצאה
לשכתו של ראש הממשלה בנימין נתניהו הורתה בחודש שעבר להתקין עבורו מיטה זוגית במטוס שהטיס אותו ואת רעייתו ללונדון ,  כדי להשתתף בהלווייתה של ראש ממשלת בריטניה לשעבר ,  מרגרט תאצ'ר .  מהפרסום בתכנית  " שישי "  בערוץ 10 אמש  ( שישי )  עולה כי עלות שדרוג הטיסה של בני הזוג הסתכם בכחצי מיליון שקלים למשלם המסים .  
על פי דרישת הלשכה ,  נהוג להתקין בטיסות ארוכות של ראש הממשלה תא מיוחד הכולל מיטה זוגית - אולם טיסות קצרות לאירופה אינן כלולות בדרישה .  עם היוודע דבר מותה של תאצ'ר ,  הודיע נתניהו על נסיעתו ללונדון ולשכתו פרסמה מכרז לחברות הטיסה ,  שבו זכתה אל-על .  
בהתאם לכך ,  הזמינה לשכתו 22 מושבים במחלקת עסקים ,  וכן הורתה שיבנו במטוס תא מנוחה  מיטה זוגית המוקפת ארבעה קירות ודלת .  עוד דווח כי אנשי צוות אף הוקפצו בחג כדי למלא את הדרישה .  
עוד עולה כי בשל העובדה שרק חברת אל-על מחזיקה במטוסים התואמים את הדרישות ,  דוגמת המטוס המדובר בואינג 767 ,  היא זו שזכתה במכרז .  חברות ארקיע וישראייר ,  שלמעשה לא עמדו בתנאי ,  היו גובות על הנסיעה  " רק "  300 אלף דולר ,  בעוד אל-על גבתה 427 אלף דולרים  יותר ממיליון שקלים וחצי .  הפער בין שני הסכומים עומד כאמור על כחצי מיליון שקל .
 מלשכת ראש הממשלה נמסר בתגובה : " נוהל טיסות ראש הממשלה לפגישות מדיניות בחו"ל לא השתנה והוא זהה לזה שהיה נהוג במשרד ראש הממשלה בעבר .  על פי הנחיות גורמי הביטחון ,  ראש הממשלה טס לחו"ל אך ורק בחברות תעופה ישראליות .  את ההתקשרות עם חברות התעופה מבצעת חברת נסיעות ,  הכפופה לחשב הכללי באוצר ".  
" ראש הממשלה המריא ללונדון במוצאי יום העצמאות ,  שבו השתתף בטקס קבלת פנים לחיילים מצטיינים בבית הנשיא ,  בחידון התנ"ך העולמי ,  בטקס קבלת פנים לסגל הדיפלומטי בישראל ובהענקת פרס ישראל .  הטיסה נקבעה לחצות ,  זאת לאחר יום עמוס באירועים שצוינו .  למחרת ראש הממשלה היה צריך לייצג את מדינת ישראל במספר אירועים רשמיים בינלאומיים ,  בהם פגישות עם ראש ממשלת קנדה סטיבן הרפר ועם ראש ממשלת בריטניה דיוויד קמרון .  לנוכח כך ,  ראוי שראש ממשלת ישראל יוכל לנוח בלילה שבין שני ימים עמוסים שכאלה ",  נמסר .  
עוד על ביקור בני הזוג נתניהו בלונדוןמרגרט תאצ'ר הובאה למנוחות תחת אבטחה כבדהנתניהו ישתתף בהלוויית תאצ'ר בלונדון
 ( עדכון ראשון :  21:19 )  

נתניהו  " שדרג "  את הטיסה ללונדון בחצי מיליון שקל
בתכנית  " שישי "  בערוץ 10 פורסם כי לצורך השתתפותו בהלוויית מרגרט תאצ'ר בבריטניה ,  הורתה לשכת נתניהו להתקין עבורו ועבור רעייתו מיטה זוגית בטיסה ,  מה שהגדיל מאד את ההוצאה

