איראן עונה לאיומי נתניהו : " עומד ליד כור גרעיני ומחרחר מלחמה "
 שר החוץ זריף צייץ בטוויטר כי אמירותיו של ראש הממשלה הן  " יותר מחסרות בושה "  וכי הוא  " מאיים בהשמדה על מדינה ללא נשק גרעיני כשהוא עומד ליד כור אמיתי ".  מוקדם יותר דיבר נתניהו בטקס בקריה למחקר גרעיני ואמר : " מי שמאיים עלינו בכלייה - מעמיד את עצמו בסכנה דומה "
 שר החוץ של איראן מוחמד ג'וואד זריף הגיב היום  ( רביעי )  לאיומיו של ראש הממשלה בנימין נתניהו נגד טהראן .  זריף כתב בחשבון הטוויטר שלו כי  " איראן ,  מדינה ללא נשק גרעיני ,  מאוימת בהשמדה על ידי מחרחר מלחמה שעומד ליד כור גרעיני אמיתי ".  הוא ציין כי זה  " יותר מחסר בושה ". 
נתניהו דיבר היום בטקס בקריה למחקר גרעיני בדימונה לרגל קריאתה על שמו של הנשיא המנוח שמעון פרס . " מי שמאיים עלינו בכלייה ,  מעמיד עצמו בסכנה דומה ,  ובכל מקרה הוא לא ישיג את מטרתו ",  אמר נתניהו והבהיר : " אינני מפריח סיסמאות באוויר ,  אני מתאר מדיניות עקבית ,  ברורה ונחושה .  היא מגובה בהיערכות מתאימה ,  בהצטיידות ,  במוכנות ,  ובשעת הצורך בפקודות המתאימות ". 
עוד בוואלה !  NEWS:האתגר האחרון של איזנקוט :  המערכה נגד התבססות איראן בסוריההולנד :  איומים על מנהיג הימין הקיצוני שארגן תחרות איורים של מוחמדמהשאנז אליזה לרמת גן :  שאמה-הכהן הודיע כי יתמודד לראשות העיר 
נתניהו אמר בנאומו כי ישראל תמשיך  " להפעיל לחצים נגד המשטר המסוכן והקיצוני "  באיראן וכי  " צה"ל יוסיף לפעול במלוא הנחישות ובמלוא העוצמה נגד ניסיונותיה של איראן להציב כוחות ומערכות נשק מתקדמות בסוריה ,  ושום הסכם בין סוריה ואיראן לא ירתיע אותנו ,  וגם שום איום לא ירתיע אותנו ".  
הוא התייחס להסכם לשיתוף הפעולה הצבאי שנחתם בין איראן לבין סוריה ואמר כי הדבר לא ירתיע את ישראל מלפעול נגד התבססות איראנית סמוך לגבולה . " לא נרפה מיעד זה ,  כשם שלא הרפינו מן המאמץ להביא לביטולו של הסכם הגרעין הרע ",  אמר .  
זריף הגיע מוקדם יותר היום לביקור פתע באנקרה שבמסגרתו נפגש עם נשיא טורקיה רג'פ טייפ ארדואן ושר החוץ הטורקי מבלוט צ'בשואלו .  מחר הוא צפוי לטוס לפקיסטן .
 בחודש פברואר התעמת נתניהו עם זריף בדבריו בפני כנס הביטחון במינכן ,  אז שלף שריד מכלי הטיס שהופל בגבול סוריה שבוע לפני כן .  נתניהו פנה לזריף ואמר : " מזהה ?  זה שלך .  אתה יכול לקחת איתך מסר למנהיגי טהראן :  אל תבחנו את נחישותה של ישראל ".  

איראן עונה לאיומי נתניהו : " עומד ליד כור גרעיני ומחרחר מלחמה "
 שר החוץ זריף צייץ בטוויטר כי אמירותיו של ראש הממשלה הן  " יותר מחסרות בושה "  וכי הוא  " מאיים בהשמדה על מדינה ללא נשק גרעיני כשהוא עומד ליד כור אמיתי ".  מוקדם יותר דיבר נתניהו בטקס בקריה למחקר גרעיני ואמר : " מי שמאיים עלינו בכלייה - מעמיד את עצמו בסכנה דומה "
 
