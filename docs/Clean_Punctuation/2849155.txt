אולמרט : " אין צורך בעבר צבאי כדי להיות ראש ממשלה "
 בריאיון ראשון זה שנים לעיתון הצבאי  " במחנה ",  התייחס ראש הממשלה לשעבר למצב המדיני והחברתי ,  וטען : " היה בריא מאוד למדינה שלא הייתי איש צבא לשעבר ".  ומה היה לו לומר על המטבח במעון הרשמי ? 
לאחר שנים שלא התראיין ,  ראש הממשלה לשעבר אהוד אולמרט ,  העומד למשפט בשורת פרשות ,  העניק ריאיון בלעדי לגיליון ה-80 של העיתון הצבאי  " במחנה ",  ובו מתח ביקורת על המצב המדיני והחברתי בישראל . " הנושאים החשובים ביותר העומדים על סדר היום הלאומי ,  והמפתח ליכולת שלנו להתמודד עם הנושאים החברתיים ,  הם ההתנהלות בנושא האיראני ,  בנושא האמריקני או בנושא הפלסטיני ",  אמר אולמרט .  
לדבריו , " המחשבה שאפשר לנתק את הנושאים החברתיים ולעסוק בהם בנפרד היא אשליה שלא תתממש .  אם לא נגיע להסדר עם הפלסטינים לא נצליח להבקיע חומה של אילוצים כלכליים ומשברים חיוניים ליצירת רווחה חברתית ". 
עוד בוואלה חדשות:ברכת החג של שולה זקן : " ניקיונות מתחילים מבפנים"כניעה ,  ערעור או עסקה כוללת :  האפשרויות של אולמרט ביום שאחריהדיכאון אחרי הולילנד וה"בגידה "  של זקן :  השנה הקשה של אולמרט 
במהלך הריאיון ,  תיאר אולמרט את הזלזול בו כפוליטיקאי וכראש ממשלה ,  מכיוון שלא היה איש צבא בכיר בעברו . " פה ושם ,  כשרצו לצחוק או ללגלג עליי ,  מישהו היה אומר את זה ",  סיפר . " כשהייתי ראש ממשלה ,  אם מישהו היה מדבר אליי ככה ,  הוא היה עף מהחדר .  היום ,  אחרי שבתור ראש ממשלה הייתי המפקד של המפקדים הכי בכירים וקיבלתי החלטות בנושאים האלה בקנה מידה גדול מכל מי שפיקד עליי במישרין כשהייתי בצבא ,  אני יכול לומר שזה היה טוב ובריא מאוד למדינת ישראל שלא הייתי איש צבא לשעבר ".   

" אין צורך בעבר צבאי כדי להיות שר ביטחון או ראש ממשלה טוב ",  הבהיר אולמרט . " הם לא צריכים לקבל החלטה מאיזה צד תוקפים יעד מבוצר במלחמה .  אין לזה שום יתרון .  הם צריכים פשוט חשיבה אסטרטגית ".  לטענתו של אולמרט ,  הביקורת הגיעה בעיקר מאנשי צבא , " שחושבים שזה יהיה טבעי שיראו אותם כמועמדים אוטומטיים לתפקיד שר הביטחון ".  הוא הסביר כי  " לראש ממשלה יש יועצים ואנשים כמו ראש השב"כ ,  הרמטכ"ל וראש אמ"ן .  בסופו של דבר ,  ראש הממשלה מקבל את ההחלטה ,  והשאלה אם הייתה לו קריירה צבאית היא לא רלוונטית ". 
אולמרט לא פספס את ההזדמנות להתייחס למחליפו בבית ראש הממשלה ברחוב בלפור ,  בנימין נתניהו . " לימים ,  כשבאתי לבית ראש הממשלה ,  יום אחד נכנסתי למטבח המפורסם ",  סיפר . " לא המטבח למעלה ,  שהיא  ( שרה נתניהו )  עשתה ממנו כאילו הוא מטבח של איזה סלאם ,  לא היו לי אף פעם טענות למטבח הזה ".  
לדבריו , " יום אחד אשתי ניגשה למזווה ,  וראתה שהוא מלא בקופסאות לוף מהצבא .  היא שאלה את אחת העוזרות :  'מה אלה כל הקופסאות האלה ? ' ,  אז היא אמרה לה ,  'אריק היה רוצה שנכין לו רק לוף' .  גם במלחמה ,  הנהג שלו ויקטור היה עושה לנו ארוחות ,  ומה שאריק הכי אהב ,  תמיד ,  זה לוף ".  

אולמרט : " אין צורך בעבר צבאי כדי להיות ראש ממשלה "
 בריאיון ראשון זה שנים לעיתון הצבאי  " במחנה ",  התייחס ראש הממשלה לשעבר למצב המדיני והחברתי ,  וטען : " היה בריא מאוד למדינה שלא הייתי איש צבא לשעבר ".  ומה היה לו לומר על המטבח במעון הרשמי ? 

