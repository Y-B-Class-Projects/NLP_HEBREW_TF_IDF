דרעי ימליץ על נתניהו : " אנחנו רוצים אותך ביבי בגין "
 בכנס בחירות שנערך בתל אביב ,  התייחס יו"ר ש"ס לנאום ראש הממשלה בקונגרס האמריקני והביע תמיכה רבה בו . " אנחנו איתך בנימין נתניהו ",  אמר מול עשרת אלפים איש .  הוא הוסיף כי הוא מחזק את ראש הממשלה ב"שליחותו לארצות הברית "
 לאחר נאומו של ראש הממשלה בנימין נתניהו בקונגרס האמריקני בעניין המשא ומתן עם איראן ,  תמך אמש  ( שלישי )  יו"ר מפלגת ש"ס ,  אריה דרעי ,  בראש הממשלה ,  ואמר באופן שלא משתמע לשני כיוונים שש"ס תמליץ עליו להרכבת הממשלה לאחר הבחירות . " אנחנו איתך בנימין נתניהו ",  אמר דרעי בכנס בחירות שנערך בהיכל הספורט יד אליהו בתל אביב . " הציבור שלנו והציבור שלך אחים .  אנחנו רוצים אותך ביבי בגין  לא ביבי לפיד ".  דרעי הוסיף בכנס ,  שבו השתתפו עשרת אלפים בני אדם ,  כי הוא מחזק את ראש הממשלה ב"שליחותו לארצות הברית ". 
האירוע נועד ללכד את הגרעין התורני-ספרדי של ש"ס ,  בשל העובדה כי קמפיין הבחירות שניהלה המפלגה כמעט ולא פנה אליו עד כה .  דמותו של מנהיג ש"ס המנוח ,  הרב עובדיה יוסף ,  עמדה במרכז האירוע :  על הבמה הוצב כסאו וגלימתו ,  ובשלט שהוצב מאחורי בימת הכבוד נכתב לצד תמונתו , " ממשיכים בדרכו ".  הכנס היה גם מעמד חיזוק עבור דרעי .  כניסתו לאירוע הייתה נפרדת מזו של הרבנים הבכירים וקודם עלייתו לבמה הוא סובב ונופף בידיו לקהל .
 בחירות 2015 בוואלה חדשות:הרצוג בעוטף עזה :  נאום נתניהו מחבל קשות ביחסי ישראל-ארה"בנתניהו בקונגרס : " הפסקת הסנקציות - רק כשאיראן תפסיק תוקפנותה"וינשטיין :  לבחון אם דברי מרזל אחרי תקיפת זועבי מהווים עבירה 
מלבד קריאות  " בוז "  ו"הוא בוגד "  מהקהל באירוע ,  אלי ישי כמעט ולא הוזכר .  רק נשיא מועצת חכמי התורה של המפלגה ,  הרב שלום כהן ,  תקף במרומז את ישי ואת מי שמתכוון להצביע למפלגתו . " מי ששומע מישהו שחושב להטות את דעתו ,  צריך לרגום אותו .  למה ללכת בדרכים אחרות ?  אני שמעתי ממרן פעם שמי שלא יבחר ש"ס ,  הוא לא מוחל לו .  עכשיו עוד יותר גרוע ,  שהוא נמצא בעולם העליון .  מסכן מי שמוחק את מה שהוא עשה ".  הרב כהן גם רמז לכך שישי הוא אחראי להדלפת הקלטת של הרב עובדיה נגד דרעי . " הוציאו בר מינן איזה קלטת נגדו .  גם אלו שבעוונות הרבים סוטים ,  אני מברך אותם שיחזרו בתשובה ".  
במהלך האירוע הוקרן סרט שבו אמר הרב עובדיה  " יש קונה עולמו בשעה אחת ,  יש מאבד עולמו בשעה אחת ",  דברים שאמר בעבר על הרב אמנון יצחק שהתמודד נגד ש"ס ,  אך ההשוואה לישי הייתה ברורה .
 את הממשלה היוצאת כינה דרעי  " אטומה ואכזרית ",  ממשלה שלדבריו  " החליטה לעשות הכול כדי לפגוע בשכבות החלשות .  ניסו להרוס ולחבל את עולם התורה .  אני שמח שהחלק הארי של הקואליציה הרעה הזו ,  חוזרים בהם ואומרים 'כפו עלינו את זה ,  יאיר לפיד כפה עלינו את זה' ".  דרעי תקף פעם נוספת את לפיד על כך שאמר לו  " אני אשקם אותך ",  ואמר  " מאיפה ההתנשאות הזו ?  מאיפה הגזענות הזו ?  מאיפה הבושה ?  ".  
בהכנת הידיעה השתתף עמרי נחמיאס
 ( עדכון ראשון :  23:38 )  

דרעי ימליץ על נתניהו : " אנחנו רוצים אותך ביבי בגין "
 בכנס בחירות שנערך בתל אביב ,  התייחס יו"ר ש"ס לנאום ראש הממשלה בקונגרס האמריקני והביע תמיכה רבה בו . " אנחנו איתך בנימין נתניהו ",  אמר מול עשרת אלפים איש .  הוא הוסיף כי הוא מחזק את ראש הממשלה ב"שליחותו לארצות הברית "
 
