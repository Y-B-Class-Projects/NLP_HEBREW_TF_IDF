נתניהו וכץ יאשרו היתר לפעילות ענף הכדורגל בשבת ;  החרדים לא יתנגדו
ועדת השרים למתן היתרי עבודה בשבת צפויה להתכנס ולאשר את ההיתר באופן תקדימי .  בש"ס וביהדות התורה התחייבו בסופו של המשבר הקואליציוני האחרון כי יאפשרו את אישור ההיתר לענף הכדורגל בתמורה לאישור חוק המרכולים
ועדת השרים למתן היתרי עבודה בשבת ,  שבה חברים ראש הממשלה בנימין נתניהו ושר העבודה והרווחה חיים כץ ,  תתכנס בצהריים  ( שלישי )  ובאופן תקדימי היא צפויה לאשר היתר לפעילות ענף הכדורגל בשבת .  בש"ס וביהדות התורה לא יתנגדו ,  זאת לאחר שבנובמבר ,  בסופו של משבר קואליציוני על רקע טענות החרדים לחילול שבת ברכבת ישראל ובגופים ממשלתיים ,  התחייב נתניהו לאשר את חוק המרכולים ואת חוק מסורת ישראל שנועדו לצמצם פעילות בשבת בתמורה לכך שהחרדים יאפשרו את אישור ההיתר לענף הכדורגל .  
הסערה סביב מתן היתר לפעילות ענף הכדורגל נחשפה בוואלה !  NEWS בספטמבר אשתקד ,  כשנחשף פרוטוקול ישיבת הוועדה שכינס נתניהו בחשאיות ,  ובה ביקש מהמשנה ליועץ המשפטי לממשלה עו"ד רז נזרי לגבש המלצות לפיהן יינתן היתר גורף לפעילות הענף בשבת .  הצורך בהיתר כזה נולד בעקבות עתירה של גורמים בענף הכדורגל שדרשו לאסור את המשחקים בשבת לאור כך שהענף פועל מבלי שקיים לו היתר .  כדי להימנע ממצב שבו בג"ץ יאסור בהחלטתו את פעילות הענף ,  המדינה טענה כי נדרש להוציא היתר כזה ,  ולצורך כך פעל נתניהו כדי לכנס את הוועדה .  
לקריאה נוספתהרבנות הראשית נגד כדורגל בשבת : " אסור לנו לשתוק על זה"בלחץ החרדים :  נתניהו מעכב את ההיתר למשחקי כדורגל בשבתהפרוטוקול נחשף :  נתניהו הורה להתיר כדורגל בשבת - ללא נציג חרדי בוועדה 
ראשי המפלגות החרדיות זעמו על כוונת נתניהו ,  אך הודו כי לא יחוללו על כך משבר קואליציוני . " התערבות שלנו תעשה רק נזק ",  אמרו אז גורמים ביהדות התורה . " באופן טבעי כמעט ולא מתקיימים משחקים בשבת ,  כל צעד שלנו יעורר התנגדות ויגרור תוצאה הפוכה ".  
עם זאת ,  כוונתו של נתניהו גררה תגובות קשות בעולם הרבני החרדי .  הרבנות הראשית לישראל כינסה ישיבה מיוחדת במהלכה התבטאו הרבנים החברים בה כי  " אסור לשתוק על כך ".  הרב הראשי הספרדי יצחק יוסף האשים בשיעורו את נתניהו שהוא יגרום לכך שרבים יחללו בעקבות כך שבת והאופוזיציה החרדית ,  בה גם השר לשעבר אלי ישי תקף את חבריו מהמפלגות החרדיות על כך שלא עושים מספיק כדי לעצור זאת .  
חרף המתקפות מבית ,  ראשי הסיעות החרדיות לא יתנגדו היום למתן ההיתר בעקבות סיכום שהתקבל בנובמבר האחרון לפיו נתניהו יקדם שני חוקים שיצמצמו פעילות בשבת במרחב הציבורי ,  בהם חוק המרכולים ,  והחרדים לא יתנגדו לאישור היתר לענף הכדורגל .  
רועי לחמנוביץ' ,  מנכ"ל קואליציית שבת שוויון האשים את ראשי המפלגות החרדיות על כך שהם מוותרים על עקרונותיהם . " מדהים לראות שראשי הסיעות החרדיות והדתיות ממלאים באדיקות אחר הסיכומים בכל הקשור לוויתור על מרכיבי השבת ונאלמים ונעלמים כאשר מגיע השלב בו הם צריכים להתעקש על עקרונותיהם ",  אמר .  לחמנוביץ' תהה  " האם חוק המרכולים עשה משהו לתדמיתה של השבת בישראל ?  רק נזק .  האם מישהו מהסיעות הדתיות או החרדיות ניסה ליצור חלופה אחרת לתועלת השבת הישראלית ?  חס וחלילה ".  

נתניהו וכץ יאשרו היתר לפעילות ענף הכדורגל בשבת ;  החרדים לא יתנגדו
ועדת השרים למתן היתרי עבודה בשבת צפויה להתכנס ולאשר את ההיתר באופן תקדימי .  בש"ס וביהדות התורה התחייבו בסופו של המשבר הקואליציוני האחרון כי יאפשרו את אישור ההיתר לענף הכדורגל בתמורה לאישור חוק המרכולים

