הפרקליטות על גיל מסינג : " לא נחשד בעבירה ,  פעל לבקשת המשטרה "
 בתגובה לבקשתו של דובר צה"ל המיועד להסרת החיסיון על פעילותו המשטרתית שבה הקליט את אחד מהנאשמים בפרשת ישראל ביתנו ,  השיבה הפרקליטות כי זו תוסר לגמרי . " סייע לאכיפת החוק בעניין מוגדר וספציפי ,  כאזרח שומר חוק ".  נתניהו וכוכבי ידונו בהליך המינוי
סערת מינוי מסינג :  פרקליטות המדינה השיבה הבוקר  ( חמישי )  על בקשתו של דובר צה"ל המיועד גיל מסינג להסרת החיסיון על פעילותו המשטרתית ברקע החשיפה כי הקליט את אחד מהנאשמים בפרשת ישראל ביתנו . " נפעל בהקדם האפשרי שבקשתך לצמצום תחולת תעודת החיסיון באופן שמרשך סייע למשטרה בפרשת רונן משה - לא תהיה חסויה עוד ",  השיבו לעורך דינו של מסינג עופר ברטל .  
במכתב הפרקליטות הודגש כי מסינג לא נחשד בביצוע עבירה כלשהי וכי עבודתו נעשה לבקשת המשטרה ובהדרכתה . " סייע לאכיפת החוק בעניין מוגדר וספציפי ,  באופן הראוי להערכה ,  כאזרח שומר חוק ".  מנהל המחלקה הכלכלית בפרקליטות הוסיף כי בניגוד לפרסומים  " לא התבקש מסינג לפעול בעניינו של נבחר ציבור כלשהו ולא היה קשר בין פעולתו לבין עניינו של מי מבני משפחתו ".  
עוד בוואלה !  NEWS:נאשם ביקש מבית המשפט :  חשוף את  " תיק הסוכן "  של מסינגדובר צה''ל הבא :  גיל מסינג ,  יועץ התקשורת של ציפי לבני 
ברקע הפרסום על פעילתו של מסינג כסוכן משטרה ,  הרמטכ"ל רא"ל אביב כוכבי ידון היום עם ראש הממשלה ושר הביטחון בנימין נתניהו ,  על הליך מינויו של מסינג ,  דובר צה"ל המיועד לתפקיד ,  כך לדברי גורמים בצה"ל .  
הגורמים מעריכים כי הרמטכ"ל יבהיר לפני דיון מבצעי את עמדת צה"ל לגבי אופן התהליך שבו יתמנה לתפקיד לאחר התייעצות עם הפרקליט הצבאי הראשי האלוף שרון אפק .  בדובר צה"ל העדיפו שלא להתייחס להערכות הגורמים .  ראש הממשלה והרמטכ"ל יקיימו היום בין השאר סדרת דיונים על אירועי השבוע ,  מגמות אזוריות ואישורי תכניות מבצעיות גדולות ורגישות בזירות השונות .  
בעקבות חשיפת פעילותו המשטרתית של מסינג פנה אתמול דובר צה"ל המיועד לפרקליטות בבקשה להסיר את החיסיון על הפעילות . " אודה על פעולתכם למען הסרת העננה הבלתי מוצדקת ",  כתב מסינג . " כל פעילותי נבעה מאזרחות טובה ". 
עיתונאי  " הארץ ",  גידי וייץ ,  חשף לפני יומיים כי מסינג פעל כסוכן משטרתי בפרשת ישראל ביתנו והקליט בין היתר את אחד הנאשמים - רונן משה .  לפי הפרסום ,  מסינג ,  שעבד אז בחברת שטראוס ,  ליווה את עד המדינה בפרשה - אמנון ליברמן - כאשר האחרון נשלח להקליט חשודים מרכזיים .  ליברמן שימש בין היתר יועץ התקשורת של השר סטס מיסז'ניקוב .  אלא שמסינג ,  לפי  " הארץ ",  גם נשלח להקליט בעצמו את רונן משה ,  שהיה אז חברו הקרוב .
 מתברר כי לפני כשבועיים ,  ביקש משה מבית המשפט ,  באמצעות פרקליטתו עו"ד רווית צמח ,  להעביר לידיהם את תיק הסוכן של מסינג וכן מסמכים שונים הקשורים להפעלתו :  פקודת המבצע של יחידת המעקב ,  דוחות פרטניים של העוקבים ,  דוח מסכם של הפעילות בה הוקלט משה ,  אישור פרקליט המחוז להפעלתו של מסינג וכן הסכם ההפעלה שנחתם עמו .  המחלקה הכלכלית בפרקליטות המדינה ,  שמנהלת את ההליכים בפרשה ,  הוציאה תעודת חיסיון על חלק מהחומרים .
 הרמטכ"ל כוכבי ,  החליט השבוע למנות את מסינג לתפקיד דובר צה"ל .  המינוי ,  שצפוי להיכנס לתוקף בחודשים הקרובים ,  אושר על ידי ראש הממשלה .
  ( עדכון ראשון :  9:12 )  

הפרקליטות על גיל מסינג : " לא נחשד בעבירה ,  פעל לבקשת המשטרה "
 בתגובה לבקשתו של דובר צה"ל המיועד להסרת החיסיון על פעילותו המשטרתית שבה הקליט את אחד מהנאשמים בפרשת ישראל ביתנו ,  השיבה הפרקליטות כי זו תוסר לגמרי . " סייע לאכיפת החוק בעניין מוגדר וספציפי ,  כאזרח שומר חוק ".  נתניהו וכוכבי ידונו בהליך המינוי

