בצל פרשת הטרור היהודי :  נתניהו ביקר את לוחמי הימ"מ לצד ראש השב"כ
בביקור ,  בו נכח גם מ"מ מפכ"ל המשטרה והשר ארדן ,  נתניהו נפגש עם לוחמי היחידה ושיבח אותם .  ארדן הציג יוזמה לאשר בקבינט הביטחוני את הימ"מ כיחידה הלאומית למשימות השתלטות והתמודדות עם פיגועי מיקוח .  הכרה כזו תאפשר לבנות את יכולות הימ"מ עוד יותר "
 ראש הממשלה בנימין נתניהו והשר לביטחון פנים גלעד ארדן ביקרו הבוקר  ( חמישי )  בבסיס הימ"מ כדי לשבח את הלוחמים על הפעולות האחרונות .  בביקור השתתפו גם ראש השב"כ נדב ארגמן ,  ממלא מקום מפכ"ל המשטרה ניצב מוטי כהן ,  מפקד מג"ב ניצב יעקב שבתאי ,  מפקד ימ"מ ובכירים נוספים .  ביקורו של ארגמן נעשה בצל הביקורת שספג הארגון בגלל האופן בו נעצרו הנערים החשודים בפרשת הטרור היהודי .
 נתניהו נפגש עם לוחמי היחידה ושיבח אותם על פעילותם לתפיסת המחבלים שביצעו את הפיגועים בעפרה ,  בברקן ובגבעת אסף .  כמו כן ,  הוא קיים דיון במקום בו שמע סקירות על הפעילות המבצעית-מודיעינית המשולבת של הגופים הביטחוניים .  
לקריאה נוספת :" איומים והשפלות ":  מתקפת ישיבת החשודים בטרור יהודי נגד שב"כהרגו ונערכו לחקירת שב"כ :  נערים חשודים ברצח פלסטיניתריבלין נגד הביקורת על השב"כ : " להישמר ממתקפה חסרת אחריות "  
ראש הממשלה ציין כי התרשם מאוד מביקור והוסיף כי  " השילוב הזה של לוחמי הימ"מ ואנשי השב"כ ,  שנותנים מודיעין משובח ,  נותן לנו את יחידת סיכול הטרור הטובה בעולם .  כל המדינות באות הנה ומבקשות ממני :  'תביא לנו אותם ,  נלמד מהם' ".  עוד אמר נתניהו כי בזכות לוחמי הימ"מ  " כל מי שפגע ,  כל מי שרצח אזרח ישראלי בשנה האחרונה ,  או שחוסל או שנתפס .  זה הישג שאין שני לו בעולם וזה בגלל החבר'ה האלה ",  והוסיף כי  " בשם העם כולו אני אומר - אנחנו מסירים את הכובע .  כל הכבוד לכם ".  
יתרה מזאת ,  השר ארדן הציג במהלך הביקור את היוזמה לאשר בקבינט הביטחוני את הימ"מ כיחידה הלאומית למשימות השתלטות והתמודדות עם פיגועי מיקוח . " הקבינט צריך להחליט ולהכיר בימ"מ כיחידת ההשתלטות הלאומית של ישראל .  הכרה כזו תאפשר לבנות את יכולות הימ"מ עוד יותר כך שהיא תוכל לתת מענה לכל איומי הייחוס העדכניים ",  אמר ארדן .  
לדבריו , " הימ"מ כיחידת ההשתלטות הטובה בעולם חייבת להיות ערוכה לכל תרחישי האיום העדכניים ולכן היא חייבת להפוך ליחידה לאומית כדי להבטיח לה את המשאבים והיכולות על מנת לשמור על רמת הכשירות המבצעית הגבוהה ביותר ועל האמצעים המתקדמים ביותר ללוחמה בטרור ". 
ניצב מוטי כהן אמר כי  " ליחידת הימ"מ ,  יחידת העילית של משטרת ישראל ,  יש חשיבות מכרעת במלחמה בטרור ובפשיעה החמורה ".  עוד ציין הנציב כי  " לוחמי הימ"מ נמצאים בחזית העשייה הביטחונית ,  בקו האש הראשון אל מול מגוון רחב של איומים וסכנות ".  
ביקורו של ראש השב"כ ביחידה נעשה בצל הביקורת שספג הארגון בגלל האופן בו נעצרו הנערים החשודים בפרשת הטרור היהודי ,  בו נרצחה אעישה א-ראבי . " לצערנו גורמי החקירה התנהלו בחוסר אחריות תוך ניצול תמימותם של הנערים והפכו חלק ממפגשים לחקירות שכללו איומים והשפלות .  לאחר מכן החלו בשב"כ במסע טלפוני להורים כדי לערער את האמון שלהם בצוות הישיבה ,  חלק מהשיחות הוקלטו ",  כתבו ראשי ישיבת  " פרי הארץ ",  בה לומדים החשודים .  
בתגובה לביקורת ,  נתניהו העניק גיבוי פומבי לשב"כ ,  שיבח את הישגי הארגון בלכידת המחבלים שביצעו את הפיגועים בגבעת אסף ובעפרה ואמר כי  " זהו ארגון סיכול הטרור הטוב מסוגו בעולם ",  והוסיף כי  " אנחנו חייבים לו הרבה ,  הוא עושה את עבודתו במקצועיות ובמסירות .  אין שום מקום להתקפות עליו ".  

בצל פרשת הטרור היהודי :  נתניהו ביקר את לוחמי הימ"מ לצד ראש השב"כ
בביקור ,  בו נכח גם מ"מ מפכ"ל המשטרה והשר ארדן ,  נתניהו נפגש עם לוחמי היחידה ושיבח אותם .  ארדן הציג יוזמה לאשר בקבינט הביטחוני את הימ"מ כיחידה הלאומית למשימות השתלטות והתמודדות עם פיגועי מיקוח .  הכרה כזו תאפשר לבנות את יכולות הימ"מ עוד יותר "
 
