למה הלך אורי אריאל לאכול גלידה במקום להיות במליאת הכנסת ? 
שר החקלאות עזב את המליאה במהלך ההצבעות על חוקים ממשלתיים ,  כחלק ממחאה על דחיית ההצבעה על העברת האחריות על השירות הלאומי מהמשרד לאזרחים ותיקים למשרדו .  אריאל לאולפן וואלה ! NEWS : " נתניהו צריך לקיים הבטחות "
 המתיחות בין סיעת תקומה ובין ראש הממשלה בנימין נתניהו עולה שלב :  שר החקלאות אורי אריאל עזב אתמול  ( שני )  את אולם המליאה במהלך ההצבעות על חוקים ממשלתיים .  כשניסו להשיגו מלשכת ראש הממשלה ,  ענו עוזריו של השר לטלפון והשיבו כי הוא  " יצא לאכול גלידה ".  הדבר העמיד את הרוב של הקואליציה בסכנה ,  ורק לאחר התערבותו של יו"ר הכנסת יולי אדלשטיין הסכים השר לחזור להמשך ההצבעות במשכן .
 הסיפור התחיל שלשום ,  כאשר מועצת  " האיחוד הלאומי "  הכריזה כי היא מסמיכה את חברי הכנסת של תקומה ,  אורי אריאל ובצלאל סמוטריץ' לנקוט בסנקציות נגד הממשלה במחאה על עצירת התכנון של יחידות דיור חדשות ביהודה ושומרון .  בנוסף ,  הגיעו אתמול כמה מנציגי המתנחלים הן לישיבת הליכוד והן לישיבת הסיעה של הבית היהודי ומחו על קצב הבנייה בשטח .
 עוד בוואלה ! NEWS:ההסכם מנע שביתה ,  אך התעלם מ-200 אלף עובדים : " אין בשורה"אובמה ידע בדיוק את מי לשלוח לישראל אחרי הסכם הגרעיןפגיעה בפנסיה ,  קיצור השירות :  היום יפורסמו מסקנות ועדת לוקר 
מאוחר יותר אתמול ,  הייתה אמורה לעלות להצבעה ,כחלק מההסכמים הקואליציוניים ,  העברת האחריות על השירות הלאומי מהמשרד לאזרחים ותיקים למשרד החקלאות - בראשו עומד אורי אריאל .  אלא שהטפסים לא הגיעו לשר יריב לוין ,  שהיה אמור להציג אותם בפני המליאה ,  והיו"ר אדלשטיין הורה להסיר את הסעיף מסדר היום של המליאה .  
השר אריאל זעם וראה בכך תגובה מצד נתניהו לאמירתו מיום ראשון .  בשלב הזה החלה לשכת ראש הממשלה להפעיל לחצים על אדלשטיין שיחזיר את הנושא לסדר היום ,  ונתניהו בעצמו אף התקשר אליו ,  אולם היו"ר סירב . " הקשבתי לדברייך אך לא אשנה את החלטתי ",  הבהיר .  אריאל ,  שהתבשר כי הסמכויות לא יעברו אליו ,  החליט לעזוב את משכן הכנסת רגע לפני הצבעה על חוק רשות השידור ,  ויצא לחפש גלידריה לאכול בה .  
עקב כך ,  החליט אדלשטיין להתקשר לאריאל ולהבהיר כי דחיית ההצבעה נבעה משיקול טכני ,  וכי הוא זה שהחליט לדחות את ההצבעה לשבוע הבא .  אריאל השיב לאדלשטיין כי הוא מוכן לשוב לכנסת להמשך ההצבעות  " אך ורק מתוך כבוד לבקשה שלך ",  ושב לבניין .  
גם היועצת הפרלמנטרית של נתניהו ,  פרח לרנר ,  הבהירה לאריאל עם חזרתו כי מדובר בטעות טכנית וכי ההצבעה תעלה ביום שני הבא ,  אולם הוא לא השתכנע . " עם כל החברות בינינו ,  אני ממאן להאמין שמדובר בטעות ",  אמר .  ביום רביעי הקרוב ייערכו שורה של הצבעות על חוקים פרטיים שמעלה האופוזיציה ומעניין לראות כיצד ינהג השר .
 לפניות לכתב עמרי נחמיאס :  omri_n@walla.net.il 

למה הלך אורי אריאל לאכול גלידה במקום להיות במליאת הכנסת ? 
שר החקלאות עזב את המליאה במהלך ההצבעות על חוקים ממשלתיים ,  כחלק ממחאה על דחיית ההצבעה על העברת האחריות על השירות הלאומי מהמשרד לאזרחים ותיקים למשרדו .  אריאל לאולפן וואלה ! NEWS : " נתניהו צריך לקיים הבטחות "
 
