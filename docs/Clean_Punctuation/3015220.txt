הצוללות והמל"ל :  נראה שלישראל אין חדר מצב מתפקד
בניגוד למה שניתן היה לראות בתכנית  " חדר מלחמה "  משנת 2005 ,  פרשת הצוללות ,  יחד עם דוח המבקר על צוק איתן ,  מלמדים כי המערכות הביטחוניות בין הדרג המבצע לדרג המחליט לא מתפקדות כראוי
 ( בווידאו :  אביגדור ליברמן באולפן וואלה !  NEWS על דו"ח מבקר המדינה על מבצע  " צוק איתן ")  
בשנים האחרונות הופקו בישראל כמה סדרות דרמה על גופים במערכת הביטחון שנחשבו במשך שנים לחשאיים מדי לטלוויזיה .  הבולטת שבהם היא  " פאודה ",  שעסקה בצוות מסתערבים בשטחים .  לפני כולן ,  הייתה בשנת 2005  " חדר-מלחמה ",  שיצר יאיר לפיד בכובע הקודם שלו כאיש תקשורת וסופר .  הסדרה עסקה בגוף במשרד ראש הממשלה ,  שדרכו עוברות כל ההחלטות הביטחוניות של ישראל ,  הדומה מאוד למטה לביטחון לאומי  ( מל"ל )  .  עלילת הסדרה התרחשה בשנת 2004 ,  כאשר האינתיפאדה השנייה בעיצומה ,  ואף ששמו לא הוזכר במפורש ,  ניכר כי חדר-המלחמה פעל תחת ראש הממשלה שרון .
 בפרק הראשון בסדרה מצטרפת לחמ"ל יעל סיגלר  ( בגילומה של איילת זורר )  ,  לוחמת מוסד לשעבר ,  כאחראית החדשה על הערכות מודיעין חו"ל .  את פניה מקבל מפקד היחידה ,  אלוף-משנה במיל' רענן אורן  ( בגילומו של ליאור אשכנזי )  ,  יוצא הצנחנים ששירת כסגן מפקד יחידת שלדג .  שיחת ההיכרות שהוא עורך לה עם תפקידה החדש ועם הארגון נשמעת כציטוט מחוק המל"ל .  לשאלת סיגלר בנושא הסמכויות והכפיפות מבהיר לה רענן כי  " לא משרד הביטחון ,  לא הצבא ,  לא הקבינט ,  לא החברים שלך מהמוסד אנחנו עובדים רק מול ראש הממשלה ".  כשהיא מקשה ושואלת באילו תחומים הוא משיב בחדות , " בכל עניין ".  בפרק השני מסביר לה חילבי  ( ששון גבאי המצוין )  ,  שאחראי על הערכות מודיעין מארצות ערב ,  ש"אנחנו מתעסקים בקבלת החלטות .  כל הגיבורים לא יעזרו ,  אם לא יהיו מי שיקבל ההחלטות הנכונות ". 
עוד בוואלה !  NEWS:אביו של ההרוג בפיגוע מגן על קצין שריון שהודח : " לא יכול לשפוט אותו"תלונה ראשונה בגין תקיפה מינית הוגשה נגד יזם הנדל"ן אלון קסטיאלפוטין : " טראמפ הודיע לי כי הוא מוכן לשקם את יחסי רוסיה-ארה"ב "  
בסדרה נראה כי החמ"ל מקיים תהליכי מטה ותכנון מדיניות סדורים וכי ראש הממשלה מקבל 80% מהמלצותיו .  המציאות מצטיירת כשונה לגמרי .  הדוח הצפוי של מבקר המדינה בעניין  " צוק איתן "  מצייר תמונה עגומה לגבי תפקוד הקבינט במבצע ובתקופה שקדמה לו בהקשר לאיום המנהרות .  על-פי מה שפורסם מגרסת הדוח הסופית ,  הרי שהמבקר מתח ביקורת קשה על כך שהקבינט מודר במהלך המבצע ועל המענה הלקוי לאיום המנהרות .  
לדוח מצטרפות פרשת הצוללות ,  חקירת המשנה לשעבר לראש המל"ל ,  תא"ל אבריאל בר יוסף ,  בחשד לקבלת שוחד  ( סיבה שבגינה בוטל מינויו לראש המועצה )  והעובדה המטרידה שלמעשה טרם מונה באופן רשמי ראש מועצה לביטחון לאומי מאז ינואר ,  ומי שממלא אותו בפועל הוא תא"ל במיל' יעקב נגל .  בקיצור ,  נראה שבמציאות אין בישראל חדר-מלחמה מתפקד .  
את המל"ל הקים ראש הממשלה נתניהו בשלהי כהונתו הראשונה .  בספרם החדש  " המל"ל "  מתארים פרופסור עוזי ארד ,  היועץ לביטחון לאומי לשעבר ,  ולימור בן-הר ,  ראש לשכתו במל"ל ,  את המאבק להקמת המועצה וביסוסה במוקד תהליכי קבלת ההחלטות במדינת ישראל .  בן-הר וארד מציינים כי תפקיד המל"ל מסתכם בסוף בשורה אחת : " להמליץ לממשלה על מדיניות בנושאי הביטחון הלאומי ".  
המל"ל נועד לשפר את עבודת הממשלה .  לדאוג שהשרים יגיעו מוכנים לדיונים ושכל המידע יונח לפניהם ומשהתקבלה החלטה ,  על המל"ל לוודא את ביצועה .  מיום הקמתה נתקלה המל"ל במכשולים ובהתנגדויות מצד גופים ואישים שונים במערכות הביטחוניות והפוליטיות .  כך למשל ,  מציינים המחברים את המזכיר הצבאי דאז והרמטכ"ל דהיום ,  גדי איזנקוט ,  כמי שהיה  " המזכיר הצבאי היחיד לראש ממשלה שהבין ואף המליץ על חיזוק המל"ל ".  
אחרים ביקשו למנוע ממנה להתרומם .  השניים מכתירים את המאבק כסיפור הצלחה .  יתכן ,  אבל דו"ח המבקר והעובדה שטרם מונה ראש מל"ל קבוע ,  מלמדים כי חבלי הלידה והחריקות שהתלווה אליה טרם נגמרו .
" אתה היית בצנחנים ,  לא ?  "  שאל בפרק התשיעי של  " חדר-מלחמה "  סמ"פ במילואים  ( שגילם אוהד קנולר )  ,  שפלוגתו מסרבת לשרת בשטחים ,  את רענן .  כשהלה השיב בחיוב ,  הקשה הסמ"פ ושאל  " בשביל זה התנדבנו ?  בשביל לשלוט על 3.5 מיליון בני אדם ?  להרוס בתים ?  לעצור אנשים לחמש שנים בלי משפט ?  מה חוקי בזה ?  "  בתשובה הסביר רענן לאנשי המילואים כי  " צה"ל לא במשחק הזה .  משני הכיוונים .  אם אומרים לו לעמוד במחסומים ,  הוא עומד במחסומים .  אם אומרים לו לפנות יישובים ,  הוא מפנה יישובים .  לא מעניין אותי מה הדעה שלכם .  אתה יודעים מה ?  גם לא מעניין אותי אם אתם צודקים או לא צודקים .  צה"ל לא במשחק הזה ".  היה כדאי שמישהו במל"ל יחזור על השיעור הזה לדרג המדיני בהקשר לפרשת החייל היורה ,  אלאור אזריה ,  כמו גם בנושאים נוספים .  
במונולוג שסגר את הסדרה נשא המפקד ,  רענן ,  נאום בפני פקודיו . " ראש הממשלה אמר לי לא מזמן ..  .  אף אחד כבר לא לוקח פה אחריות ".  בהמשך הנאום הסביר כי מולדת  " זו הארץ שנולדת בה .  זה הכול .  אם אתה אוהב אותה ,  זו החלטה שלך .  אם אתה דואג רק לקריירה שלך ,  או לכסף שלך ,  או לאלה שבצד הפוליטי שלך ,  זאת לא המדינה שלך ,  זה סתם מקום שאתה גר בו ..  .  אני מסתכל עליכם ,  ודבר אחד אני יודע :  אנחנו ניקח אחריות ".  זה נשמע טוב בסדרה ,  במציאות נותרה השאלה ,  מי לוקח אחריות ?  

הצוללות והמל"ל :  נראה שלישראל אין חדר מצב מתפקד
בניגוד למה שניתן היה לראות בתכנית  " חדר מלחמה "  משנת 2005 ,  פרשת הצוללות ,  יחד עם דוח המבקר על צוק איתן ,  מלמדים כי המערכות הביטחוניות בין הדרג המבצע לדרג המחליט לא מתפקדות כראוי

