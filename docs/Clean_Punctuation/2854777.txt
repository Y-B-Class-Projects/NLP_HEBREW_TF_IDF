הפלסטינים הפגינו : " הנכבה לא הפסיקה מ-1948 ועד היום "
 בשורת מוקדים בגדה וברצועת עזה הפגינו אלפי פלסטינים ,  כחלק מאירועי יום הנכבה - מועד הקמת מדינת ישראל .  בהפגנה בכפר קדום נפצעו 8 שוטרי מג"ב ו-3 מפגינים .  אבו מאזן : " נבנה מה שהכיבוש הרס "
 
הפלסטינים מציינים היום  ( שישי )  את יום הנכבה .  פעולות המחאה ברחבי הגדה ורצועת עזה עברו בשקט יחסי ולא נרשמו אירועים חריגים .  כשלוש מאות בני אדם הפגינו בכפר בילעין שליד רמאללה - אחד המקומות שהפכו לסמל המאבק בשליטת ישראל בשטחי הגדה .
 בכפר קדום שבשומרון השתתפו כמאתיים מפגינים בהפגנה .  במהלך האירוע ,  חלקם יידו אבנים ובקבוקי תבערה לעבר כוחות משמר הגבול  ( מג"ב )  שהגיעו למקום .  כתוצאה מכך נפצעו שמונה שוטרי מג"ב באורח קל .  הכוחות הפעילו אמצעים לפיזור הפגנות כדי למנוע את המשך ההתפרעות .  שלושה פלסטינים נפצעו .  הפגנות נוספות מול כוחות הביטחון היו גם בכפר נעלין שבבנימין ,  בנבי סאלח שליד ירושלים ועוד . 
" נעלין היא אחד מהסמלים שמשקפים את הסבל הפלסטיני ",  אמר סלאח חוואג'ה פעיל נגד גדר ההפרדה בהפגנה שהתקיימה בכפר . " יש 40 אלף דונם שנלקחו מאדמות נעלין ,  ויש שלושה יישובים שפונו מהאזור .  הנכבה לא הפסיקה מ-1948 ועד היום .  אחרי 1967 התנחלויות נבנו ואלפי דונמים הוחרמו .  החומה נבנתה באזור הזה והרבה אנשים מתו .  אנחנו מחשיבים את נעלין לסבל הנכבה הפלסטינית ". 
מספר מוקדי מחאה היו כאמור גם לאורך גדר המערכת ברצועת עזה .  באזור חאן יונס כוח של צה"ל ביצע ירי הרתעתי לעבר מפגינים שהתקרבו לגדר .  כחלק מההפגנות הפלסטינים העבירו צמיגים והשליכו אבנים לעבר החיילים . 
" ביום השנה ה-67 לנכבה אני רוצה להגיד לכם :  תרימו את הראש ,  על אף כל הסבל רק בגלל שאתם פלסטינים ",  אמר יו"ר הרשות אבו מאזן . " אנחנו לא נוותר על עמדותינו המדיניות ,  ובעזרת אללה נבנה מחדש את מה שהכיבוש הרס ברצועת עזה .  אנחנו נתמוך בעמידתם האיתנה של אנשינו בירושלים ובגדה המערבית .  אנחנו נדאג ונספק ביטחון לאחינו שבמחנות הפליטים ,  במיוחד בירמוכ  ( שבסוריה ,  ש"ב )  .
 ראש ממשלת חמאס לשעבר איסמעיל הנייה אמר בעצרת בעזה כי  " האג'נדה של הממשלה הישראלית החדשה היא תוקפנית ומסוכנת כלפי העם שלנו ,  כולל אנשינו שחיים בגבולות 1948 ".  לדבריו , " יש בכירים בה שמדברים על לגרש פלסטינים ,  אחרים על הפיכת המדינה ליהודית כולה ואחרים אפילו לא מאמינים בפתרון שתי המדינות ".  
בתוך כך ,  משרד החוץ של איראן פרסם הודעה לציון יום הנכבה בה קרא למדינות המוסלמיות לשמור על ערנות אל מול  " המזימות של הישות הציונית ".   " מאז הקמת הישות הציונית אנחנו רואים יום-יום את הכאב ההולך והגובר של העם הפלסטיני ושל עמי האזור .  ישראל היא המקור העיקרי למשברים באזור והיא הגורם המרכזי שמאיים על הביטחון והשלום העולמיים ",  כך נכתב בהודעה .  
בתוך כך ,  גם בזירה המדינית מול הפלסטינים המתיחות נמשכת אחרי שיו"ר הרשות הציב תנאים לחידוש המשא ומתן עם ישראל .  בנאום שנשא אמש  ( חמישי )  אבו מאזן עוד בטרם הושבעה הממשלה החדשה בישראל ,  הבהיר כי הפלסטינים יחדשו את השיחות רק אם בירושלים יענו לשלוש דרישות מרכזיות .  הוא הדגיש כי יפנה למוסדות בינלאומיים אם לא יהיה פתרון לסוגיה הפלסטינית .  
הדרישות כוללות את הפסקת הבנייה בהתנחלויות ,  את שחרור האסירים - בייחוד אסירים שנכלאו לפני הסכמי אוסלו - ושיחות שייקבעו מראש ויימשכו שנה ,  ובמסגרתן יוחלט על לוח זמנים לסיום הכיבוש שיושלם עד סוף שנת 2017 . " אם ממשלת ישראל תמשיך להתנהל כפי שהתנהלה עד כה  נפעל לבינאום הסכסוך ",  אמר יו"ר הרשות .  הוא הוסיף כי התכניות של ממשלת ישראל להתעלם מהסוגיה הפלסטינית נכשלו .  
הלילה טען נשיא ארצות הברית ברק אובמה כי  " כמה מחבריה של הממשלה הישראלית החדשה "  לא שותפים לעמדה כי פתרון שתי המדינות בנוגע לסכסוך הישראלי-פלסטיני הוא אפשרי .  אובמה אמר את הדברים בשולי ועידת מנהיגי מדינות המפרץ הפרסי בוושינגטון ,  והבהיר כי הוא ממשיך להאמין כי פתרון שתי המדינות הוא  " חיוני לחלוטין "  על מנת להגיע לשלום במזרח התיכון .
 על אף שאובמה הוסיף כי מדובר באפשרות הטובה ביותר עבור ביטחונה של ישראל בטווח הארוך ,  הוא הבהיר כי הפתרון  " נראה רחוק כרגע ".  בפתח ישיבת הממשלה שנערכה הלילה ,  אמר ראש הממשלה בנימין נתניהו כי  " נמשיך במאמץ לקדם הסדר מדיני תוך עמידה על האינטרסים החיוניים לביטחונם של אזרחי ישראל .  במקביל ואולי בסיוע לזה ,  אנחנו ננסה לממש את ההזדמנויות של התפתחויות אזוריות וצירי פעולה חדשים במדינות המתונות והאחראיות שמסביבנו ". 
 ( עדכון ראשון :  16:00 )  

הפלסטינים הפגינו : " הנכבה לא הפסיקה מ-1948 ועד היום "
 בשורת מוקדים בגדה וברצועת עזה הפגינו אלפי פלסטינים ,  כחלק מאירועי יום הנכבה - מועד הקמת מדינת ישראל .  בהפגנה בכפר קדום נפצעו 8 שוטרי מג"ב ו-3 מפגינים .  אבו מאזן : " נבנה מה שהכיבוש הרס "
 
