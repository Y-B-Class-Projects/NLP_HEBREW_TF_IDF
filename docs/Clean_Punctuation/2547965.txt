גורמים בש"ס : " אם מתווה פלסנר יתקבל ,  יהיה פיצוץ "
 אחרי שביהדות התורה מתחו ביקורת על ראש הממשלה בעקבות אישור מסקנות פלסנר בסיעת הליכוד ,  גם בש"ס יוצאים למתקפה . " באנו עם רצון לפשרה וטרקו לנו את הדלת בפנים "
  ( צילום :  גדעון צנטנר ,  עריכה :  גדי וינסטוק )  
בעקבות אישור מתווה פלסנר בסיעת הליכוד ,  בש"ס מחריפים היום  ( ראשון )  את ההתבטאויות נגד ראש הממשלה ,  בנימין נתניהו . " נראה בשלב זה שביבי הולך עם פלסנר .  ההפגנה וההד התקשורתי עשו את שלהם .  באנו עם רצון לפשרה וטרקו לנו את הדלת בפנים ",  אמרו גורמים במפלגה לוואלה !  חדשות . 
" 80% גיוס זה לא מעשי ,  ולא יצא בסוף כלום מזה ",  הבהירו הגורמים . " אוטוטו גם החרדים יעלו על עצים שקשה יהיה להוריד אותם משם ,  וכל הפשרות ירדו לטמיון .  פלסנר מציע גיוס בכפייה .  80% גיוס זה אומר לסגור את הישיבות .  אם מתווה פלסנר יתקבל תהיה התנגשות בין הציבור החרדי לחילוני ,  וזה הולך לפיצוץ ".  עם זאת ,  אותם גורמים סירבו לומר האם ש"ס תפרוש מהממשלה אם הצעת החוק תהיה במתווה פלסנר .
 מוקדם יותר הביעו גם בסיעת יהדות התורה זעם בשל אישור מתווה פלסנר בסיעת הליכוד .  גורמים בסיעה ,  משני הפלגים  הליטאי והחסידי  אמרו לוואלה !  חדשות כי  " לוליינים לא עומדים בזגזוגים כמו אלה שעושה ראש הממשלה - מפרק ועדה ,  מקים ועדה ,  מתנגד ,  תומך .  כרגע לא חשוב מה סיעת הליכוד אימצה ,  וזה לא מרגש אותנו .  מה שמעניין זה מה יהיה בהצעת החוק שתגובש השבוע ".  
ההערכה במערכת הפוליטית היא כי בסופו של דבר יהדות התורה תפרוש וש"ס תישאר בממשלה ותצביע נגד הצעת החוק .  עם זאת ,  ביהדות התורה ציינו כי  " כרגע אין לנו כוונה לתת מתנה לקדימה ולפרוש מהממשלה ,  כדי שהיא תוכל לקבל את התיקים שלנו ,  אבל אם הצעת החוק שתנוסח תהיה כמו מתווה פלסנר  אנחנו בחוץ ". 
בישיבתה הבוקר אימצה ,  כאמור ,  סיעת הליכוד את העקרונות הנוגעים לשירות לכל ,  אחריות אישית שתוטל על המשתמטים משירות ,  מתן תמריצים למשרתים בצבא וקיצור משך השירות ,  הפעלת מערך אכיפה מרתיע ויישום לאלתר של גיוס חייבי הגיוס .
 בליכוד ביקשו לעבות את הסעיף הדן בהחלת חמשת העקרונות גם על ערביי ישראל . " סיעת הליכוד רואה חשיבות רבה בשוויון בין המינים בצה"ל ומדגישה שכל הטיפול בשוויון בנטל לא יכול לפגוע בעקרון חשוב זה ",  נכתב בהודעת הסיכום . " סיעת הליכוד מינתה את השר משה יעלון לתאם מול סיעת קדימה וסיעות הקואליציה הנוספות את נוסח הצעת החוק בהתאם לעקרונות אלה .  נוסח החוק יוצג בפני סיעת הליכוד לאחר גיבושו ". 
לפניות לכתב :  pinhas_wolf@walla.co.il

גורמים בש"ס : " אם מתווה פלסנר יתקבל ,  יהיה פיצוץ "
 אחרי שביהדות התורה מתחו ביקורת על ראש הממשלה בעקבות אישור מסקנות פלסנר בסיעת הליכוד ,  גם בש"ס יוצאים למתקפה . " באנו עם רצון לפשרה וטרקו לנו את הדלת בפנים "
 
