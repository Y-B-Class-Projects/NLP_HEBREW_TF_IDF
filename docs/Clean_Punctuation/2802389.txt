נתניהו זימן את בכירי סיעתו לדיון חירום - וביטל אותו
ראש הממשלה תכנן לכנס את חבריו לסיעה לדון במשבר בקואליציה ,  אך כעבור זמן קצר ביטל את הדיון .  מוקדם יותר התפזר דיון ב"חוק מע"מ אפס ".  בנט : " אם 'חוק הלאום' לא יעבור  אין קואליציה "
  ( לפיד הציג את התקציב בוועדת הכספים : " אל תתנו יד לסחטנות פוליטית ")  
ראש הממשלה ,  בנימין נתניהו ,  זימן הבוקר  ( שני )  את בכירי סיעתו לדיון חירום בעקבות המשבר המתמשך בקואליציה .  הדיון ,  שתוכנן ל-14:00 בצהריים בלשכת ראש הממשלה ,  היה צפוי לכלול דיון בכלל התרחישים הפוליטיים שעומדים על הפרק ,  לרבות האפשרות של הקדמת הבחירות .  עם זאת ,  כעבור זמן קצר ביטל נתניהו את הדיון .
 אחד הנושאים שבלב המשבר בין סיעות הקואליציה הוא תקציב המדינה לשנת 2015 .  שר האוצר יאיר לפיד הציג הבוקר את התקציב לחברי ועדת הכספים של הכנסת ואמר : " אל תתנו יד לסחטנות פוליטית .  חוק ההסדרים הוא חוק רזה ללא 'עזים' ,  ואנחנו עומדים מאחורי כל הסעיפים בו ".  לדבריו ,  הוא לא יסכים לכך ששינויים בתקציב יובילו לקיצוצים במשרדים החברתיים . " לא נסיים את התקציב בקיצוץ רוחבי בבריאות בחינוך וברווחה .  אני אעדיף לא להעביר תקציב מלפגוע במה שחשוב לכל אזרחי ישראל .  עם זאת ,  אני מאמין שהממשלה והכנסת שותפה לדעה שאסור לפגוע בתקציבים החברתיים ",  אמר .
 משבר קואליציוני - כותרות נוספות:סערה בממשלה בעקבות פיזור הדיון על  " חוק הלאום"להשתחרר מהדיקטטורה של נתניהו | דעההשר עמיר פרץ מתפטר :  תחילת הסוף של ממשלת נתניהו ?  
סוגיה בולטת נוספת במחלוקת בקואליציה היא הצעת  " חוק מע"מ אפס "  של לפיד .  היום החל בוועדת הכספים דיון חוזר בהצעה ,  אולם כעבור זמן קצר התפזרה הוועדה מבלי לאשר את החוק ,  לאחר שסיעת ישראל ביתנו ביקשה להתייעץ בנוגע להצבעה .  הדיון צפוי להתחדש בימים הקרובים .
 הצעת החוק אושרה בשבוע שעבר בוועדה לקריאה שנייה ושלישית ,  אולם חברי הכנסת מהאופוזיציה החברים בוועדה הגישו בקשות לערוך הצבעה חוזרת על כל סעיפי החוק שאושרו .  החוק מציע פטור ממע"מ על דירה ראשונה עבור זוגות או עבור רווקים מעל גיל 35 ,  הרוכשים דירה ראשונה ,  אשר עלותה היא עד סכום של 1.6 מיליון שקלים .  אחד הסעיפים המרכזיים והשנויים במחלוקת בחוק הוא ההעדפה הברורה שהוא מעניק לאזרחים יוצאי צבא או שירות לאומי .  זאת לצד הביקורת שנשמעה נגד הצעת החוק מצד כלכלנים רבים ,  הטוענים כי היא לא תביא לירידה המיוחלת במחירי הדיור  ואולי אף להיפך .
 גורמים בישראל ביתנו הבהירו בשיחה עם וואלה !  חדשות כי עיכוב ההצבעה על  " חוק מע"מ אפס "  נובע מהמחלוקת בין סיעתו של ליברמן לבין לפיד סביב הרפומה בבריאות .  בישראל ביתנו דורשים לבטל את המיסוי על תיירות מרפא וכן מעוניינים למסמס את מסקנות ועדת גרמן לחיזוק מערכת הבריאות הציבורית .  ביש עתיד מאותתים כי יסכימו להתפשר על עניין תיירות המרפא ,  אך לא יוותרו בשום אופן על הרפורמה של גרמן .  
המשבר החריף בין סיעות הקואליציה נסוב גם סביב  " חוק הלאום "  השנוי במחלוקת .  הבוקר איים שר הכלכלה נפתלי בנט בפירוק הקואליציה אם החוק לא יעבור בהצבעה שתתקיים ביום ראשון הקרוב . " אם החוק לא יעבור אין לנו קואליציה .  הכול יתפרק .  קיום הסכמים זה ערך חשוב ואני אעמוד על זה ",  אמר בנט בכנס המוסד לבטיחות ולגהות .
" כשנכנסנו לממשלה חתמנו שמעבירים את 'חוק הלאום' .  בלי שנקבע את המעמד של ישראל כמדינה יהודית ודמוקרטית יבואו עוד כמה שנים לבג"ץ ויבקשו להחיל את חוק השבות גם על מי שאינו יהודי ,  בג"ץ יקבל את זה כי מעולם לא קבענו בחוק אחרת ",  הסביר בנט . " חתמנו על הסכם ,  וכולם חתומים עליו .  אני מצפה מכולם לקיים את ההתחייבות ".  הוא התייחס לפיזור הדיון בחוק אתמול בוועדת השרים לענייני חקיקה בידי יו"ר הוועדה ,  שרת המשפטים ציפי לבני ,  רגע לפני ההצבעה על החוק ,  ואמר : " אתמול נעשה מעשה חד-צדדי ולא מקובל .  הפעולה שנקטתי כבר פעלה ולהערכתי ביום ראשון חוק הלאום יעבור ".  
פיזור הדיון בא שעות ספורות בלבד לאחר שנתניהו הביע את תמיכתו בחוק ,  האמור ליצור מדרג בין הזהות היהודית והדמוקרטית של המדינה ,  כך שהזהות היהודית תגבר על זו הדמוקרטית .  לבני אמרה לשרים : " בסמכותי להחליט אם להצביע או לדחות את הדיון .  החלטתי לדחות את הדיון בשבוע ",  וקמה מהשולחן .  מאוחר יותר הוסיפה : " לא אוותר על הדמוקרטיה .  אמשיך להילחם שישראל תהיה גם מדינת העם היהודי וגם דמוקרטית .  זה הבסיס של הציונות ,  כך נקבע במגילת העצמאות וכך יהיה ". 
בתגובה על הצעד של לבני הודיע נתניהו כי הוא ישתמש בסמכותו על מנת לעקוף אותה .  נתניהו החליט כי הצעת החוק תעלה לדיון במליאת הממשלה בשבוע הבא ,  ולא בוועדה של לבני ,  כך ששרת המשפטים לא תוכל עוד לעכב את החוק . " מדינת ישראל היא מדינת הלאום של העם היהודי .  זהו נושא עקרוני וחשוב לעתידו של העם היהודי במדינת ישראל ",  אמר נתניהו .
  ( עדכון ראשון :  10:01 ) 
לפניות לכתב עמרי נחמיאס - omri_n@walla.net.il 

נתניהו זימן את בכירי סיעתו לדיון חירום - וביטל אותו
ראש הממשלה תכנן לכנס את חבריו לסיעה לדון במשבר בקואליציה ,  אך כעבור זמן קצר ביטל את הדיון .  מוקדם יותר התפזר דיון ב"חוק מע"מ אפס ".  בנט : " אם 'חוק הלאום' לא יעבור  אין קואליציה "
 
