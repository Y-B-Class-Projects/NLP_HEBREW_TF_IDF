נתניהו : " נפתור מצוקת הדיור ,  מכינים כמה הפתעות "
 רה"מ נתניהו אמר לחברי סיעת הליכוד כי משבר הדיור נגרם בגלל ממשלות קודמות ,  אך הבטיח כי בזכות הרפורמה שיזם  " יהיו לנו כלים יסודיים להביא יותר דירות לשוק "
  ( צילום :  גדעון צנטנר ,  עריכה :  יאיר דניאל ) 
ראש הממשלה בנימין נתניהו התייחס היום  ( שני )  בישיבת סיעת הליכוד למחאה על מחירי הדיור ,  במסגרתה הוקמו ערי אוהלים בירושלים ,  תל אביב וערים נוספות . " אנחנו עומדים בפני אתגר חשוב וגדול ",  אמר נתניהו . " מדובר בהנעת הכלכלה .  כל הדברים שלא נעשו במשך שנים - אנחנו עושים ".  
עוד בנושאאלפים מחו על מחירי הנדל"ן : " המרכז לא רק לעשירים"מחאה על מחירי הדיור :  ערי אוהלים בירושלים ובת"אאטיאס משיב למפגינים :  שיווק מאסיבי של יחידות דיור 
" יש בעיה שלא טופלה שנים רבות ",  אמר נתניהו בהתייחסו למצוקת הדיור . " היום תושלם הרפורמה במנהל מקרקעי ישראל ומחר בוועדת הכלכלה נשלים את החקיקה לחוק ועדות הדיור הלאומיות שיגיע לפני הפגרה .  כך יהיו לנו שני כלים יסודיים להביא הרבה יותר דירות לשוק ".   
" אבל יש גם טווח ביניים ",  המשיך ראש הממשלה . " לא רק שהממשלה הסירה החלטה שגויה של קודמתה ,  יצאו היום 7,000 מכרזים .  נביא לכנסת בימים הקרובים רפורמה במיסוי של אנשים המחזיקים בעשרות אלפי דירות כדי להוציאם לשוק ,  ואני מבקש שיתוף פעולה של הקואליציה ואם אפשר גם של האופוזיציה .  זה ייתן פתרון להרבה זוגות צעירים .  ויהיו עוד צעדים .  אנחנו עובדים על פתרונות נוספים .  צריך להשאיר כמה הפתעות גם כן .  אנחנו נפתור את מצוקת הדיור .  אנחנו יכולים להביא אלפי דירות לשוק עם החקיקה שנקדם בעזרתכם ". 
יו"ר האופוזיציה ,  ציפי לבני ,  הגיבה בישיבת סיעת קדימה לדבריו של נתניהו ואמרה כי  " מחאת האוהלים היא רק חלק מתהליכים חברתיים משמעותיים מאוד שמתרחשים היום .  האזרחים המתקוממים משתייכים לאותן קבוצות תורמות -מעמד הביניים ,  הסטודנטים - עליהם נופל הנטל בחוסר פרופורציונליות של המסים העקיפים ,  כמו גם הנטל של נושא הדיור .  הבעיה היא לא רק בתל אביב :  הטיפול בביורוקרטיה נכון אבל יש מקומות שכבר עברו את כל התהליכים הביורוקרטיים ושיש בהם מספיק יחידות דיור ,  בעיקר בגליל ובנגב ,  ולצעירים שם עדיין אין את היכולת לשכור או לרכוש דירות ". 
שר השיכון והבינוי אריאל אטיאס הודיע היום על המכרזים אליהם התייחס רה"מ נתניהו ,  לבניית 7,000 יחידות דיור .  מדובר על שיווק מאסיבי של קרקעות ל-6,900 יחידות דיור ב-38 יישובים שונים ברחבי בארץ .  
יחד עם זאת ,  מאבק האוהלים ,  כזכור ,  יוצא נגד מחירי הדיור הגבוהים בתל אביב ובערי המרכז ,  ואילו התוכנית מיועדת בעיקר לשיווק דיור ביישובי הפריפריה .  בנוסף ,  בהודעת משרד השיכון והבינוי נכללו הערים קריית מלאכי ואשקלון תחת איזור המרכז .  
יתר על כן ,  על פי התוכנית ישווקו יחידות דיור חדשות לבנייה גם ביישובי יהודה ושומרון - כאשר בבית"ר עילית ישווקו 294 יחידות דיור לבנייה רוויה במסגרת מכרזי מחיר למשתכן ,  ובקרני שומרון ישווקו 42 מגרשים צמודי קרקע .
 לפניות לכתב :  pinhas_wolf@walla.com

נתניהו : " נפתור מצוקת הדיור ,  מכינים כמה הפתעות "
 רה"מ נתניהו אמר לחברי סיעת הליכוד כי משבר הדיור נגרם בגלל ממשלות קודמות ,  אך הבטיח כי בזכות הרפורמה שיזם  " יהיו לנו כלים יסודיים להביא יותר דירות לשוק "
 
