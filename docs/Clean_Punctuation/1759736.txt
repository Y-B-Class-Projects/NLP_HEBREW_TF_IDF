קריאה :  להיזהר בחקירת קטינים מיידי אבנים
מומחים לילדים ונוער שיגרו מכתב לרה"מ בו הם מבקשים שיפעל כדי להבטיח שהליכי החקירה של קטינים החשודים ביידוי אבנים במזרח י-ם ייעשו כחוק . " עלולות להיות השלכות חמורות על נפשם "
 לרגל יום הילד הבינלאומי ,  שיגרו הבוקר  ( חמישי )  כ-60 מומחי ילדים ונוער מכתב לראש הממשלה בנימין נתניהו וליועץ המשפטי לממשלה יהודה וינשטיין בקריאה שיפעלו באופן מיידי כדי להבטיח שכל הליכי החקירה ,  העיכוב והמעצר של ילדים ובני נוער החשודים במעורבות ביידוי אבנים במזרח ירושלים ינוהלו על פי החוק .  בין החותמים על המכתב גם רופאים ,  סופרים ,  אנשי אקדמיה ומשפטנים .  את המכתב מיענו החותמים גם לנשיא המדינה שמעון פרס ,  לשר המשפטים יעקב נאמן ולשר לביטחון הפנים יצחק אהרונוביץ' .
" אנו פונים אליכם כדי להביע את דאגתנו העמוקה לשלומם הפיזי והנפשי ולהתפתחותם התקינה של ילדים ובני נוער בירושלים המזרחית נוכח התנהלות המשטרה במהלך חקירתם ומעצרם של קטינים באזור זה ",  כתבו החותמים . " אנו מודעים כמובן לצורך החיוני בשמירה על שלום הציבור ולמתח הקיים בין הצורך לרסן את תופעת יידוי האבנים לבין הרצון והחובה להגן על ילדים ובני נוער ,  אף אם הם חשודים בפלילים .   (  ..  .)  בבסיסם של חוק הנוער ,  פקודת המטה הארצי לעבודה עם קטינים והאמנה הבינלאומית בדבר זכויות הילד שישראל חתומה עליה ,  עומדת התפיסה לפיה יש לפעול בזהירות יתרה נוכח הפגיעה האפשרית החמורה וארוכת-הטווח בילדים ובני נוער ",  הוסיפו .
 בנוסף כתבו עוד כי  " כן מדגישים החוק והפסיקה את החשיבות שבמתן יחס הולם לקטינים כדי להבטיח את שיקומם והמשך תפקודם בחברה בעתיד .  לצערנו ,  מהעדויות שהגיעו אלינו נדמה כי להגנות אלה כמעט שאין זכר במפגש של רבים מילדי ירושלים המזרחית עם משטרת ישראל .  כבעלי מקצוע המתמחים בזכויות ילדים וברווחתם אנו חשים שמחובתנו להתריע כי למפגשים מסוג זה עלולות להיות השלכות חמורות על נפשם והתנהגותם של הילדים והנערים הצעירים .  חשש זה מקבל משנה תוקף נוכח עדותם של קטינים שנעצרו ונחקרו המדווחים על דפוסים פוסט-טראומתיים :  סיוטים ונדודי שינה ,  הרטבת לילה ופחד מתמיד משוטרים וחיילים .  הוריהם מעידים על הידרדרות משמעותית בלימודים ועל דפוסי התנהגות מדאיגים כגון יחס אלים ,  מבוהל או אדיש לסביבה ". 
לסיום כתבו כי  " מניסיוננו עולה כי ילדים ונערים החווים אירועים טראומתיים הופכים לעתים קרובות לבגירים פוגעניים .  מאחר ומדובר במציאות חיים מתמשכת ההשלכות האפשריות להתנהלות המשטרתית הנוקשה ,  לעתים האלימה ,  על התפתחותם העתידית ועל חייהם כבגירים עשויות להיות קשות ומכאיבות .  להם ,  לקרוביהם ולחברה כולה ". 
מבין השמות הבולטים שחתמו על המכתב :  הסופרים יהודה אטלס ,  גדי טאוב ,  נורית זרחי ,  רותו מודן ושהם סמיט ,  מומחי החינוך פרופ' דניאל בר-טל ,  פרופ' אבנר בן-עמוס ופרופ' גבי סלומון ,  הרופאים פרופ' שאול דולברג וד"ר רוחמה מרטון ,  והמשפטנים עו"ד יהודית קרפ ופרופ' מיכאיל קרייני .
 
קריאה :  להיזהר בחקירת קטינים מיידי אבנים
מומחים לילדים ונוער שיגרו מכתב לרה"מ בו הם מבקשים שיפעל כדי להבטיח שהליכי החקירה של קטינים החשודים ביידוי אבנים במזרח י-ם ייעשו כחוק . " עלולות להיות השלכות חמורות על נפשם "
 
