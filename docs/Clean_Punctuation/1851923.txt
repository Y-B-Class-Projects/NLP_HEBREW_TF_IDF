נתניהו : " ריבונותה של ישראל נפגעה ,  נגיב בהתאם "
 ראש הממשלה התייחס למתקפת הטרור המשולבת בדרום שבה נרצחו שבעה ישראלים .  בתום התייעצות עם שר הביטחון אהוד ברק ועם ראשי זרועות הביטחון אמר נתניהו כי מדובר ב"אירוע חמור "
 ראש הממשלה בנימין נתניהו התייחס הערב  ( חמישי )  למתקפת הטרור המשולבת בדרום ,  בה נרצחו שבעה ישראלים ונפצעו 29 .  לדברי נתניהו , " מדובר באירוע חמור בו נפגעה ריבונותה של המדינה .  ישראל תגיב בהתאם ".  מלשכת ראש הממשלה נמסר כי נתניהו קיים התייעצויות עם שר הביטחון אהוד ברק ועם ראשי זרועות הביטחון .
 מתקפת טרור משולבת בדרום - כל הדיווחים :  
7 הרוגים במתקפת טרור בדרום :  נ"ט ,  ירי ומטעניםמחשש לתקיפה :  חמאס הורה לפנות מפקדות ברצועהגורמי ביטחון : " צה"ל ידע על הכוונה לבצע פיגוע "
 אזהרותיו של נתניהו מצטרפים לדברים שאמר מוקדם יותר שר הביטחון ברק בהערכת מצב שקיים .  ברק אמר כי  " מדובר באירוע טרור חמור במספר מוקדים .  האירוע משקף את היחלשות האחיזה המצרית בסיני ואת התרחבות פעילות גורמי הטרור .  מקור מעשי הטרור הוא בעזה  ואנחנו נפעל במלוא הכוח והנחישות ". 
במקביל ,  בחמאס מביעים חשש כבד שישראל תממש את איומיה ותתקוף בעוצמה בעזה .  על רקע האפשרות לתקיפה ברצועה ,  פרסם משרד הפנים בממשלת חמאס ברצועה הודעה ,  בה הורה לכל מנגנוני הביטחון לפנות את מטותיהם באופן מידי ,  מחשש לתגובה ישראלית .  
דובר ממשלת חמאס ,  טאהר נונו ,  אמר כי לרצועת עזה  " אין כל קשר למתקפות שבוצעו בדרום ישראל "  והוסיף כי ממשלת חמאס  " דוחה את ההאשמות של שר הביטחון אהוד ברק לפיהן הפיגוע יצא מעזה .  ההאשמות הללו הן ניסיון לחמוק מהמשבר הפנים-ישראלי ".  
בכיר חמאס סלאח ברדוויל הזהיר מפני מתקפה ישראלית נרחבת על רצועת עזה בעקבות הפיגועים ליד אילת . " פלגי ההתנגדות לא יישבו בחיבוק ידיים אם ישראל תתקוף ,  אלא הם יגיבו בעוצמה ",  הוסיף .  לדבריו ,  ישראל רוצה לתקוף בעזה כי היא מחפשת אחר אמתלות להסיט את דעת הקהל מהמשבר הכלכלי ,  מהמצב החברתי ומחולשתה הביטחונית , " שכמעט והביאו לסילוק הממשלה בישראל ". 

נתניהו : " ריבונותה של ישראל נפגעה ,  נגיב בהתאם "
 ראש הממשלה התייחס למתקפת הטרור המשולבת בדרום שבה נרצחו שבעה ישראלים .  בתום התייעצות עם שר הביטחון אהוד ברק ועם ראשי זרועות הביטחון אמר נתניהו כי מדובר ב"אירוע חמור "
 
