השגריר בבריטניה על האיור של נתניהו : " שנאה גולמית "
 דניאל טאוב הגיב בחריפות לקריקטורה האנטישמית ב"סאנדיי טיימס ":   " שימוש במוטיבים ששימשו לדמוניזציה של יהודים בעבר ".  שר בריטי :  הזכות לחופש ביטוי היא חיונית בדמוקרטיה
שגריר ישראל בבריטניה ,  דניאל טאוב ,  פרסם לפני שעה קלה  ( שני )  הצהרה חריפה בגנות פרסום הקריקטורה האנטישמית של ראש הממשלה בנימין נתניהו בשבועון הסאנדי טיימס ,  אתמול . " לישראלים יש מחויבות ארוכות שנים לחופש ביטוי ורף גבוה של סובלנות לביקורת חריפה ואפילו פרובוקטיבית .  עם זאת ,  לקריקטורה הזו אין שום קשר לתגובה פוליטית לגיטימית ",  אמר טאוב ,  ואף כינה את האיור  " שנאה גולמית ורדודה ". 
זעם על הקריקטורה של נתניהו : " עברו את הגבול "  
לדברי טאוב , " הדימוי של גדר הביטחון של ישראל ,  שמגנה על חייהם של יהודים וערבים ממחבלים מתאבדים ,  ככזו שבנויה מדם וגופות של פלסטינים - הוא מופרך ושערורייתי ".   " השימוש במוטיבים מרושעים שמזכירים את אלו ששימשו לדמוניזציה של יהודים בעבר ,  הוא מזעזע ופוגעני במיוחד ביום זיכרון הבינלאומי לשואה ,  אבל השנאה הגולמית והרדודה של הקריקטורה זו צריכה להיות בלתי מתקבלת על הדעת בכל יום של השנה ",  הוסיף טאוב .  
בקריקטורה שפורסמה אתמול מוצג ראש הממשלה כדמות מרושעת עם אף ארוך כפוף ,  מעל חומה אותה הוא בונה בעזרת דם של פלסטינים ,  בעוד חלקים מגופם כלואים בין אבני החומה .  הקריקטורה צוירה על ידי ג'ראלד סקארף ,  המאייר מאחורי  " החומה "  של להקת פינק פלויד ,  ותחתיה הכיתוב : " הבחירות בישראל ..  .  האם 'שלום המלט' ימשך ?  ".  בימים הקרובים צפוי טאוב לפנות למערכת ה"סאנדי טיימס "  ולדרוש הבהרות על פרסום הקריקטורה האנטישמית .  כמו כן ,  השגרירות תדרוש לפרסם תגובה לאיור בגיליון הבא של העיתון ,  היוצא לאור מדי יום ראשון .
" אנחנו לא עוברים לסדר היום ומתכוונים לפעול בכל הכלים שעומדים לרשותנו ",  אמר לוואלה !  חדשות גורם בשגרירות . " אנחנו רואים את הפרסום בחומרה רבה ,  ומפתיע מאוד שזה בעיתון מכובד שכזה ".  בירושלים זעמו גם על תזמון הפרסום ,  ביום השואה הבינלאומי ,  ולטענת הגורם , " זה מעיד יותר מכל על כוונת המאייר .  קשה לראות מצב בו נטען שמדובר בקריקטורה פוליטית לגיטימית ".  במקביל ,  החל מאתמול אחר הצהריים החלה מחאה ציבורית ,  בשיתוף פעולה עם השגרירות והקהילה היהודית בבריטניה ,  שמטרתה להפעיל לחץ על העיתון שיחזור בו מפרסום האיור הפוגעני .  
בתוך כך ,  פורסמה הערב התייחסות ראשונה של הממשל הבריטי לסוגיית הקריקטורה .  השר לענייני המזרח התיכון בבריטניה ,  אליסטייר ברט ,  אמר כי  " ללא כל קשר לדעתי האישית על הקריקטורה ,  הזכות לחופש הביטוי היא מרכיב חיוני בחברה דמוקרטית חופשיה ".  ברט בירך על כך שהסאנדיי טיימס  " פרסם הצהרה המגנה את האנטישמיות ,  והבהיר שהקריקטורה מתייחסת למדיניות ההתנחלות של מר נתניהו ולא נועדה להיות מקושרת ליום השואה .  תפקידם של הסאנדיי טיימס להגן על הקריקטורות שלה ,  ואני ממליץ לכל אחד שמודאג מקריקטורה זו לברר את העניין איתם ".  

השגריר בבריטניה על האיור של נתניהו : " שנאה גולמית "
 דניאל טאוב הגיב בחריפות לקריקטורה האנטישמית ב"סאנדיי טיימס ":   " שימוש במוטיבים ששימשו לדמוניזציה של יהודים בעבר ".  שר בריטי :  הזכות לחופש ביטוי היא חיונית בדמוקרטיה

