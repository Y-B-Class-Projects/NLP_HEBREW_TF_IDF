ליברמן : " הסקרים לא משקפים המציאות - נזכה ב-40 מנדטים "
 בניגוד לכל הסקרים ,  שמצביעים על ירידה בתמיכה בליכוד-ביתנו ,  שר החוץ המתפטר משוכנע כי הסוקרים כולם שוגים ,  ולא מתרשם מהביקורת הקשה שהטיח אובמה בנתניהו : " נמשיך לבנות "
 שר החוץ המתפטר ,  אביגדור ליברמן ,  אמר הבוקר  ( שבת )  כי לפי המידע שיש בידיו ,  מפלגת הליכוד-ביתנו צפויה לזכות ב-40 מנדטים בבחירות הקרובות .  בניגוד גמור לסקרים האחרונים במערכת הבחירות שהתפרסמו אתמול ,  וניבאו כולם ירידה בכוחה של מפלגת השלטון ,  משוכנע ליברמן כי הסוקרים שוגים כולם . " אנחנו מקבלים יותר מנדטים ממה שצופים הסקרים ,  אני לא בטוח שהסקרים משקפים את המציאות ",  אמר באירוע שבתרבות שהתקיים בבאר שבע ,  וטען כי רבים אינם משתמשים במכשיר טלפון קווי וכי הסוקרים מתבססים בעיקר על טלפונים ביתיים .  עוד טען ,  כי הוא משוכנע שיזוכה בבית המשפט ויחזור למשרד החוץ .
 כל העדכונים ,  הדיווחים והפרשנויות - וואלה !  בחירות 2013
ליברמן התייחס גם לאמירתו של הנשיא האמריקני ,  ברק אובמה ,  כפי שצוטט בידי העיתונאי ג'פרי גולדברג ,  לפיה  " ישראל אינה יודעת מהם האינטרסים שלה ",  וכי נתניהו  " מוביל את ארצו בנתיב שמוביל לבידוד כמעט מוחלט ".   " לא נפסיק לבנות בירושלים בגלל מה שנאמר ",  הבהיר ליברמן .  לדבריו ,  גולדברג הוא עיתונאי שיחסו השלילי לישראל ניכר במאמריו זה שנים רבות .  
תשדיר התעמולה השנוי במחלוקת של ש"ס  - " כוכבית גיור "  - זכה גם הוא לתגובה מצד ליברמן ,  שטען כי מדובר בתשדיר בלתי סביר . " אנחנו בעד יהדות ללא עסקנות ,  מה שראינו בתשדיר זה ניסיון להכתים את כל העולים ".  לדבריו , " הניסיון למקד את הבעיה בהקשר הזה ביוצאי חבר העמים ,  זה ניסיון להחזיר את המדינה לימי 'אנו באנו ארצה' ,  ואין מקום לזה בישראל ".  ליברמן הדגיש כי הוא  " עדיין חבר של דרעי ",  וכי אין בכך כדי לפסול שותפות קואליציונית בין המפלגות . " רק מי שיקבל את קווי היסוד שהצהרנו עליהם - שוויון בנטל ,  שינוי שיטת הממשל ודיור בר-השגה - יהיה שותף פוליטי ",  אמר .  
מבלי להצביע על המפלגות שהיה מעדיף לראות בקואליציה ,  התעקש ליברמן להבהיר כי שינוי שיטת הממשל הכרחית . " הציבור צריך להבין ,  שכשיש 14 מפלגות - היציבות השלטונית נפגעת .  אני מעדיף שיצביעו למפלגות יסודיות עם אחריות ",  אמר .  
דבריו של ליברמן מגיעים יממה לאחר שפורסמו הסקרים האחרונים במערכת הבחירות הנוכחית ,  שהצביעו על ירידה בתמיכה לגוש הימין ,  שקיבל 63 מנדטים בלבד - כך לפי סקר  " ידיעות אחרונות "  ומינה צמח/דחף ,  וכן לפי סקר  " Vארץ "  של מכון  " דיאלוג ",  בפיקוחו של הפרופסור קמיל פוקס .  החלוקה הזהה בשני הסקרים הצביעה על התמיכה הנמוכה ביותר שקיבל גוש ימין מאז החלו סקרי דעת הקהל במערכת הבחירות לכנסת ה-19 .  

ליברמן : " הסקרים לא משקפים המציאות - נזכה ב-40 מנדטים "
 בניגוד לכל הסקרים ,  שמצביעים על ירידה בתמיכה בליכוד-ביתנו ,  שר החוץ המתפטר משוכנע כי הסוקרים כולם שוגים ,  ולא מתרשם מהביקורת הקשה שהטיח אובמה בנתניהו : " נמשיך לבנות "
 
