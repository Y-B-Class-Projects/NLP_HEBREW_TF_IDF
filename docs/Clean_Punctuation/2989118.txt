לאחר נזיפת נתניהו :  הושעו יוזמות השר כץ לחיזוק מזכירות הליכוד
לאחר ששר התחבורה העביר שורה של החלטות שמצמצמות את כוחו של ראש הממשלה בכל הנוגע למזכירות המפלגה ולהחלטות הנוגעות אליה ,  הוא נקרא לשיחה שבסיומה הוחלט על הקמת ועדה לקביעת נהלים חדשים
 ( חזן : " נתניהו אמר לביטן להורות על ביטול הקמת התאגיד ")  

ההחלטות שהעביר אתמול שר התחבורה והמודיעין ויו"ר מזכירות הליכוד ,  ישראל כץ ,  יושעו עד לכינוס ישיבת מזכירות נוספת - כך מסתמן שהוחלט לאחר שיחת הבירור שערך הבוקר  ( רביעי )  ראש הממשלה בנימין נתניהו לשר .  השיחה מגיעה לאחר שאתמול העביר כץ את שורת ההחלטות ,  שמשמעותן היא הרחבת סמכויות המזכירות על חשבונו של נתניהו .  לדברי בכיר במפלגה ,  בישיבת המזכירות הבאה שתתכנס יוחלט על הקמת ועדה משותפת לקביעת נהלי העבודה במפלגה .
 הפגישה נערכת בארבע עיניים והפשרה התקבלה בסיוע תיווך של יו"ר הקואליציה דוד ביטן .  בצוות שיוקם יהיו ביטן ועו"ד דוד שמרון ,  מקורבו של נתניהו .  הצוות צפוי לגבש המלצות לנהלים חדשים שיובאו בחזרה לאישור המזכירות בישיבה נוספת . " אלו כוחות טקטוניים שכל פגיעה של האחד בשני תוביל לפגיעה בעצמם ",  אמר בכיר בליכוד לוואלה !  NEWS . " אם נתניהו יפטר את כץ הוא יפגע בסוף בעצמו .  אם כץ יפגע יותר מדי בנתניהו הוא יפגע בעצמו .  לכן ,  זה יגיע לנקודת אמצע ".  בערוץ 10 דווח השבוע כי נתניהו דחה הצעה של יועציו להעניש את כץ על ידי נטילת אחד מתיקיו .  הבוקר אף נפוצה ההערכה כי נתניהו יבקש לפטר את כץ ,  אולם לדברי גורמים בליכוד ,  הדבר לא עלה בשיחה .  
בישיבה סוערת של יותר משעתיים שנערכה אתמול ,  דנו כמאה חברי מזכירות בשינויים המוצעים שתכליתם חיזוק כוח מזכירות המפלגה ,  והחלשת כוחו של יו"ר המפלגה .  בראש סדר היום הוצבה ההצעה למנות יועץ משפטי נפרד שישמש את המזכירות ,  בקריאת תיגר ברורה על היועץ המשפטי של הליכוד ,  עו"ד אבי הלוי ,  שנחשב מזוהה עם נתניהו .  לאחר מתקפה קשה על הלוי ,  שניסה לשכנע שאין צורך בפיצול הייעוץ המשפטי ,  אישרה המזכירות פה אחד את מינויו של עו"ד אילן בומבך ליועץ המשפטי של המזכירות ,  כך שלמזכירות יש מעתה אוטונומיה משפטית .
 לאחר מכן ,  עברו חברי המזכירות לדון בנהלים ,  הכוללים בין היתר את קציבת הכהונה של בעלי התפקידים בתנועה וחיוב כל התקשרות ,  מינוי או הוצאת כספים באישור מראש של המזכירות .  ההחלטה אושרה ברוב גורף ואף בתמיכתם של מי שעומדים בראש המוסדות הנוספים בתנועה :  יו"ר מרכז הליכוד וראש ועדת החוקה השר חיים כץ ,  השר זאב אלקין המשמש כיור לשכת הליכוד ויו"ר הקואליציה ויו"ר הסיעה דוד ביטן .  בהצעה של כץ תמכו גם סגני השרים איוב קרא וג'קי לוי וחברות הכנסת שרן השכל ונאוה בוקר ,  ורק שניים התנגדו ,  בהם השר צחי הנגבי ,  הנחשב בימים אלה לשר המקורב ביותר לנתניהו .  
בעוד ברשתות החברתיות פעילים המזוהים עם נתניהו ניסו למתג את המהלך כניסיון פוטש של כץ ,  חלק מהפעילים שהתייצבו בכפר המכביה בחום המכביד של אמצע אוגוסט הבהירו כי מבחינתם מדובר פשוט בדמוקרטיה . " אין פה שום קרב ,  אלא נהלים שצריך להסדיר ",  אמר פעיל בכיר בליכוד לוואלה !  NEWS . " זאת מפלגה דמוקרטית שיש לה מוסדות שצריכים לפקח ,  לאזן ולבלום .  אף אחד לא מטיל ספק בראש הממשלה  הוא ראש הממשלה הטוב ביותר שיש לניהול המדינה ,  אבל הוא לא שליט אבסולוטי .  למוסדות הליכוד חייב להיות משקל  זו דמוקרטיה במיטבה ".  

לאחר נזיפת נתניהו :  הושעו יוזמות השר כץ לחיזוק מזכירות הליכוד
לאחר ששר התחבורה העביר שורה של החלטות שמצמצמות את כוחו של ראש הממשלה בכל הנוגע למזכירות המפלגה ולהחלטות הנוגעות אליה ,  הוא נקרא לשיחה שבסיומה הוחלט על הקמת ועדה לקביעת נהלים חדשים

