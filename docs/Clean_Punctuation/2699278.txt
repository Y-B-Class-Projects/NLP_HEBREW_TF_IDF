 " ישראל מחפשת את ה'אקדח מעשן' שיהרוס לאובמה "
 על פי ה"סאנדיי טיימס "  הבריטי ,  נתניהו הורה לגופי המודיעין לחפש אחר  " אקדח מעשן "  שיאפשר לישראל לערער את אמון העולם בהסכם ז'נבה ,  לפני חתימה על הסכם הקבע
 ( צפו בנשיא איראן מגן על ההסכם ביום רביעי )  
החיפוש אחר  " האקדח המעשן ":  עם חתימת הסכם הגרעין בין איראן לבין מעצמות המערב ,  פתחה קהיליית המודיעין הישראלית במאמצים נרחבים לאתר הוכחות לכך שאיראן מפרה את התחייבויותיה בפני המעצמות ,  כדי לחבל במגעים ובהתקדמות בהם  כך מפרסם הבוקר  ( ראשון )  ה"סאנדיי טיימס "  הבריטי .  על פי דיווח העיתון ,  ראש הממשלה בנימין נתניהו הורה למוסד ולאמ"ן לאתר את אותו  " אקדח מעשן ",  שיאפשר לישראל לטעון בעולם כי אין לסמוך על איראן ,  או על אמצעים דיפלומטיים ככלי שישכנע את הרפובליקה האיסלאמית לזנוח את תכניתה לפתח נשק גרעיני .  על פי הדיווח ,  נתניהו הורה לגופי המודיעין למצוא ראיות עד חודש מאי - לפני חתימה על הסכם קבע בין איראן למעצמות .
 הסכם גרעין היסטורי בין איראן למעצמות - סיקור מלא בוואלה !  חדשותנשיא איראן רוחאני :  אין סיכוי שנפרק את מתקני הגרעין"ההסכם עם איראן מלא ויתורים ,  צריך לאזן אותו"סקר :  רק 22% מהאמריקנים נגד ההסכם עם איראן  
" לכל אחד יש דעה אחרת על הסכם ז'נבה ",  אמר לעיתון הבריטי גורם מודיעיני בישראל , " אבל ברור שאם נמצא 'אקדח מעשן' ,  ההסכם הזה יקרוס כמו מגדל קלפים ".  מציאתו של  " אקדח מעשן "  כזה תקשה גם על הנשיא האמריקני אובמה בזירה הפוליטית הפנימית ,  שם יצטרך להוכיח את צדקתו של ההסכם בפני שני בתי הקונגרס ,  שם צפויים לטעון נגדו גם יריביו הרפובליקנים אך גם מחוקקים דמוקרטים .  
יו"ר ועדת החוץ של הסנאט ,  רוברט מננדז הדמוקרטי ,  כבר יצא נגד ההסכם ,  באומרו כי  " עלינו לחשוש מפני האיראנים ".  הסנאט מתכוון להחריף את הסנקציות נגד טהראן ,  ובין היתר אובמה ינסה לשכנע את הסנאט שלא לעשות כן ,  מחשש שהדבר יחבל במגעים הדיפלומטיים .  
כשברקע המחאות נגד ההסכם ,  הבהיר בסוף השבוע פעם נוספת נשיא איראן חסן רוחאני כי ארצו לא תוותר על תכניתה הגרעינית .  בראיון שהעניק לעיתון  " פייננשל טיימס "  נשאל הנשיא האיראני אם בכוונת ארצו לפרק את מתקני הגרעין בשטחה . " ב-100% ,  לא ",  השיב .  עם זאת ,  הוא הדגיש שוב כי ארצו מעוניינת בגרעין ל"מטרות שלום ". 
רוחאני התייחס בראיון לשיחות שנחתמו לפני שבוע בז'נבה .  לדבריו ,  המגעים היו  " המבחן הטוב ביותר "  באשר לשאלה אם ניתן לשקם את האמון בין ארצות הברית לאיראן .  הוא ציין כי הבעיות של שתי המדינות  " מורכבות מאוד ולא ניתן לפתור אותן תוך זמן קצר ",  אולם הוסיף כי על אף המורכבות , " נוצר פתח במאה הימים הללו  ( הראשונים לכהונת רוחאני )  ,  וניתן להרחיבו ".  נשיא איראן אף סיפר על שיחת הטלפון ההיסטורית עם עמיתו האמריקני ברק אובמה בחודש ספטמבר האחרון ,  זמן קצר לפני שעזב את העצרת הכללית של האו"ם בניו יורק .  לדבריו ,  בשיחה גילה  " אדם מנומס מאוד בעל לשון חכמה ".   

" ישראל מחפשת את ה'אקדח מעשן' שיהרוס לאובמה "
 על פי ה"סאנדיי טיימס "  הבריטי ,  נתניהו הורה לגופי המודיעין לחפש אחר  " אקדח מעשן "  שיאפשר לישראל לערער את אמון העולם בהסכם ז'נבה ,  לפני חתימה על הסכם הקבע

