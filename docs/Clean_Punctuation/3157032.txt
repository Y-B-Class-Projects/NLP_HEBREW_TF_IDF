גם האיחוד האירופי תומך בישראל : " יש לה את הזכות להגן על עצמה "
 בהודעה שפרסם האיחוד נכתב כי הדיווחים על ירי הרקטות האיראניות מסוריה והתגובה הישראלית שבאה לאחר מכן  - " מדאיגים ביותר ".  הודעת האיחוד מצטרפת למרבית מדינות המערב ובראשן ארצות הברית ,  שהביעו תמיכה בישראל על רקע התוקפנות האיראנית בגבול סוריה
האיחוד האירופי התייצב הערב  ( חמישי )  לצד ישראל ,  זאת בעקבות ירי 20 הרקטות אמש על ידי כוח  " אל-קודס "  האיראני משטח סוריה ,  שהסתיים ללא נפגעים .  בהודעה שפרסם האיחוד צוין כי כפי שהבהיר בהודעותיו בעבר  " לישראל יש זכות להגן על עצמה ".   
" הדיווחים על התקפות איראניות נגד עמדות צבא ישראל מתוך סוריה ,  עליהן הגיבה ישראל בפגיעה במטרות איראניות בסוריה ,  מדאיגות ביותר ",  נכתב בהודעת האיחוד . " יחד עם זאת ,  אנו קוראים לכל השחקנים באזור להפגין איפוק ולהימנע מכל הסלמה ,  שעלולה לערער עוד יותר את היציבות האזורית ". 
במהלך הערב שוחח ראש הממשלה בנימין נתניהו עם ראשת ממשלת בריטניה תרזה מיי ,  ודן עמה בהתפתחויות האחרונות באזור .  נתניהו הודה למיי על תמיכתה בישראל ועל גינוי ירי הטילים .  מוקדם יותר מדינות נוספות ממערב אירופה גינו את התקיפה ,  בהן גרמניה וצרפת .  
תקיפה ישראלית בסוריה | לקריאה נוספת בוואלה !  NEWS:בלי ידיעת אסד ,  בין סוללות הנ"מ :  פרטים חדשים על התקיפה בסוריה "# תודה לך טראמפ ":  בטהראן תומכים בארה"ב - וחוששים מהכלכלהארה"ב גינתה את המתקפה של איראן על ישראל :  אחראית להשלכות מעשיה 
רוסיה פרסמה הודעה ניטרלית יחסית וקראה לאיפוק של שני הצדדים .  נתניהו קיים בשבוע החולף שיחות עם כל מנהיגי המערב ,  נפגש עם נשיא רוסיה ולדימיר פוטין ואף שוחח בטלפון עם נשיא צרפת עמנואל מקרון ,  קנצלרית גרמניה אנגלה מרקל ומיי .  
מלבד אירופה ,  ארצות הברית הביעה את תמיכתה הבלתי מסויגת בישראל והטילה את האחריות ל"מתקפת הרקטות הפרובוקטיבית "  ולהסלמת המצב על טהראן . " פריסת מערכות הטילים והרקטות ההתקפיות של המשטר האיראני בסוריה נגד ישראל היא בלתי-מתקבלת על הדעת והתפתחות מסוכנת במזרח התיכון כולו ",  נמסר מהבית הלבן . " משמרות המהפכה של איראן נושאים באחריות מלאה להשלכות מעשיהם הפזיזים ".  
בעקות המטח ,  ששוגר מאזור דמשק ,  תקפה ישראל כ-50 מטרות איראניות וסוריות ברחבי המדינה .  לפי הארגון הסורי לזכויות אדם ,  לפחות 23 בני אדם נהרגו ,  בהם גם לא סורים .  המשטר בדמשק טוען כי רק שלושה נהרגו וכי רוב הטילים ששיגרה ישראל יורטו .
  ( עדכון ראשון 22:40 )  

גם האיחוד האירופי תומך בישראל : " יש לה את הזכות להגן על עצמה "
 בהודעה שפרסם האיחוד נכתב כי הדיווחים על ירי הרקטות האיראניות מסוריה והתגובה הישראלית שבאה לאחר מכן  - " מדאיגים ביותר ".  הודעת האיחוד מצטרפת למרבית מדינות המערב ובראשן ארצות הברית ,  שהביעו תמיכה בישראל על רקע התוקפנות האיראנית בגבול סוריה

