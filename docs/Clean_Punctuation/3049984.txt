הכנסת תפוזר ,  המפלגות יתכתשו בפריימריז :  הקדמת הבחירות - איך זה קורה ? 
לפיד ודרעי מסרבים להצעת הרצוג לשינוי הרכב הממשלה בכנסת הנוכחית ,  ונראה כי המוצא היחיד הוא הקלפי .  אלא שהצעת אי אמון אחת כבר נדחתה ,  וסיעות הקואליציה יידרשו כעת להגיע למועד מוסכם - שעשוי לשנות את התכניות לפריימריז
יו"ר האופוזיציה יצחק הרצוג קרא בסוף השבוע לשר האוצר משה כחלון להתפטר מתפקידו ולהצטרף אליו לממשלה חלופית .  ח"כ הרצוג סבור שניתן להחליף את ראש הממשלה בנימין נתניהו בהצעת  " אי אמון קונסטרוקטיבי "   הפלת הממשלה תוך הצגת ממשלה חדשה ,  מבלי להזדקק לבחירות .
 אלא שבמערכת הפוליטית מעריכים כי בהרכב הנוכחי של הכנסת אין סיכוי לאפשרות כזאת ,  לנוכח אי הסכמת מפלגת  " יש עתיד "  והסיעות החרדיות - השחקנים הדרושים להרכבת ממשלה חלופית .  ולכן האפשרות הריאלית היחידה שנותרה ,  מלבד עריקה של ח"כים מהליכוד שחוששים לעתידם הפוליטי ,  היא בחירות .  
לקריאה נוספת:כחלון על משבר התאגיד : " אני לא צריך הטפות מוסר וחמלה"פרשנות :  האם בחירות מוקדמות יצילו את נתניהו מחקירותיו ? כץ תוקף את נתניהו : " לא גוררים את המדינה לבחירות בגלל התאגיד "  
איך יוצאים לבחירות בסיטואציה הנוכחית ?  סעיף 34 לחוק יסוד הכנסת קובע כי  " לא תחליט הכנסת להתפזר לפני גמר תקופת כהונתה ,  אלא בדרך קבלת חוק לעניין זה ,  ברוב חברי הכנסת ".  המשמעות :  על הכנסת לאשר הצעת חוק לפיזורה ולאשר אותה בשלוש קריאות ברוב של חברי כנסת .  סיעת מרצ ניסתה להגיש הצעת חוק כזו ,  אך יו"ר הכנסת יולי אדלשטיין דחה את הבקשה ,  שדרשה את אישורו משום שמדובר בשבוע האחרון למושב החורף ,  שבו אין אישור להעלות הצעות חוק פרטיות בקריאה טרומית .
 אם נתניהו יחליט בכל זאת על הקדמת הבחירות ,  סביר להניח כי הצעת החוק לפיזור הכנסת תוגש מטעם הקואליציה ,  בנפרד מהצעות אופוזיציה .  במקביל להצעה ,  על ראשי הסיעות בכנסת להגיע להסכמה על מועד לבחירות - שחייב לחול שלושה חודשים לפחות מיום ההכרזה .  הליך הפיזור עצמו עשוי להימשך שבועיים לפחות ,  כך שהסיכוי שהצעת החוק תאושר במושב הנוכחי ,  המסתיים ביום רביעי ,  נראה נמוך .  הכנסת תחזור מהפגרה בתחילת חודש מאי ,  אחרי יום העצמאות ,  וכדי לפזר אותה עד אז יידרש כינוס פגרה מיוחד .
 סוגיה מרכזית סביב הקדמת הבחירות היא הפריימריז במפלגות השונות :  העבודה ,  הבית היהודי ומרצ - היחידות מלבד הליכוד שקובעות את הרשימות לכנסת באמצעות מתפקדים - כבר הודיעו על קיום בחירות מקדימות בחודשים הקרובים ,  אך לא במסגרת זמן של בחירות .  הקדמת הבחירות הכלליות תאלץ אותן לשנות את התכניות המקוריות .  

הכנסת תפוזר ,  המפלגות יתכתשו בפריימריז :  הקדמת הבחירות - איך זה קורה ? 
לפיד ודרעי מסרבים להצעת הרצוג לשינוי הרכב הממשלה בכנסת הנוכחית ,  ונראה כי המוצא היחיד הוא הקלפי .  אלא שהצעת אי אמון אחת כבר נדחתה ,  וסיעות הקואליציה יידרשו כעת להגיע למועד מוסכם - שעשוי לשנות את התכניות לפריימריז

