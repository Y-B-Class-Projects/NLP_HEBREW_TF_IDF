האיום הצרפתי להכיר בפלסטין עלול להוביל לצעדים חריפים עוד יותר
מימוש האולטימטום של פריז לפיו תכיר בפלסטין אם לא יחודש המו"מ עלול ליצור  " אפקט דומינו ",  אך האיום הגדול יותר הוא מהלך במועצת הביטחון .  שר החוץ הצרפתי הבטיח לנתניהו שיפעל בנושא - וכעת הוא מקיים
לפני קצת יותר מחצי שנה ביקר בישראל שר החוץ של צרפת ,  לורן פביוס .  לשכת ראש הממשלה בירושלים הציגה את הביקור כחיובי ונינוח ,  ואף נטען שהנושא המרכזי שעלה לדיון במהלכו היה הנושא האיראני ,  פחות מחודש לפני חתימת הסכם הגרעין .  אלא שהצד הצרפתי סיפר סיפור אחר לגמרי :  פביוס הגיע לישראל בראש ובראשונה כדי לדבר על תהליך השלום עם הפלסטינים ,  והוא העביר מסר ברור על חשיבות הנושא הזה עבור צרפת .  
הכותרת שסיפק אמש  ( שישי )  אותו פביוס ,  לפיה צרפת עומדת להכריז בקרוב על הכרה רשמית במדינה פלסטינית בגבולות 1967 ,  אם לא יתחדש המו"מ בין ישראל והפלסטינים ,  היא המשך ישיר לאותו ביקור בקיץ שעבר .  במהלך הביקור ,  פביוס הפציר בראש הממשלה ,  בנימין נתניהו ,  לעשות משהו - אפילו צעד קטנטן - בנושא הפלסטיני .  לפני שנחת בירושלים ,  הוא ביקר בקהיר ,  ושמע מהנשיא המצרי עבד אל-פתאח א-סיסי עד כמה חשוב העניין הזה למדינות ערב ,  ועד כמה הוא פוגע ביכולת להדק את שיתוף הפעולה ביניהן לבין ישראל .  
עוד כתבות בנושא :  לפיד :  האולטימטום שהציבה צרפת - סימן להידרדרות מעמדנו בעולםמשבר ביחסים :  ישראל דחתה את יוזמת השלום הצרפתיתצרפת מאיימת :  ללא חידוש המו"מ - נכיר במדינה פלסטינית 
שר החוץ הצרפתי הציג לנתניהו ניסוח ראשוני של הצעת החלטה שצרפת רצתה להגיש למועצת הביטחון של האו"ם ,  בנושא פתרון הסכסוך הישראלי-פלסטיני .  ההצעה לא כללה שום דבר חדש ,  אלא את הניסוחים המוכרים שמלווים את המשא ומתן הישראלי-פלסטיני כבר 15 שנה ,  מאז הצגת רעיונותיו של נשיא ארצות הברית לשעבר ביל קלינטון .  נתניהו דחה את הטקסט הצרפתי על הסף .  גם אבו מאזן ,  שאותו פגש פביוס ברמאללה ,  לא ממש הביע התלהבות .  פביוס חזר לפריז בהבנה שהסיכויים להתקדמות מוסכמת ,  או ליוזמה ישראלית עצמאית ,  אפסיים .  
על הרקע הזה נולדה היוזמה הנוכחית של פביוס ,  שתהיה ככל הנראה הדבר האחרון שבכוונתו לעשות לפני שהוא מסיים את תפקידו כשר החוץ .  בשבועות הקרובים ,  הוא הסביר אמש ,  צרפת תנסה לכנס ועידת שלום בינלאומית בהשתתפות ישראל ,  הפלסטינים ומדינות ערב .  אם הדבר ייכשל - ואין כל ספק שהוא ייכשל ,  אלא אם כן נתניהו יחליט להחליף את הרכב הממשלה שלו - צרפת תפעל באופן עצמאי בשתי חזיתות .  ראשית ,  היא תכיר באופן רשמי במדינה הפלסטינית ,  ולאחר מכן היא תשקול צעדים נוספים במועצת הביטחון של האו"ם .
 לא מעט מדינות בעולם מכירות כבר במדינה הפלסטינית .  הודו ,  סין ,  ברזיל וארגנטינה הן רק חלק מהמדינות הגדולות ששותפות לרשימה .  אבל ביבשת אירופה ,  המדינה היחידה שהחליטה בשנים האחרונות להכיר בפלסטין הייתה שבדיה .  הצטרפות של צרפת ,  מהמדינות החשובות באיחוד ומי שמכהנת כחברה קבועה במועצת הביטחון של האו"ם ,  צפויה ליצור אחריה סחף מצד מדינות נוספות רבות .  לא מן הנמנע שבריטניה ,  ספרד ,  איטליה וגרמניה יהיו הבאות בתור .  גם קנדה ,  תחת הנהגת ממשלת השמאל השולטת שם כעת ,  היא מועמדת פוטנציאלית .  
באקלים הבינלאומי הנוכחי ,  בו הפלסטינים קוצרים הישג אחר הישג ואילו בישראל מתגאים בשיפור היחסים עם קפריסין ,  הדבר האחרון שראש הממשלה  ( ושר החוץ )  נתניהו זקוק לו ,  הוא  " דומינו "  של הכרה בפלסטין .  אלא שמבין שני האיומים של צרפת ,  זהו דווקא הפחות מטריד .  בירושלים מודאגים הרבה יותר ממהלך משותף של המעצמות במועצת הביטחון של האו"ם ,  בין אם בנושא ההתנחלויות או בנושא גבולות המדינה הפלסטינית .  
כמובן ,  כדי שמהלך כזה יעבור ,  הממשל האמריקני צריך להימנע מהטלת וטו למען ישראל .  קשה לראות את אובמה עושה כזה דבר בהחלטה הנוגעת לגבולות המדינה הפלסטינית .  אבל בנושא ההתנחלויות ,  התמונה פחות ברורה .  רק שלשום דווח שהממשל החליט  " לרענן "  חוק הקיים מאז שנת 1995 ,  שמבדיל בין מוצרים מהשטחים ומוצרים מישראל בגבולותיה המוכרים .  בנוסף ,  השגריר האמריקני ,  דן שפירו ,  אמר לפני שבועיים שישראל מקיימת שתי מערכות שונות של אכיפת חוק בשטחים - אחת לישראלים והשנייה לפלסטינים .  שפירו הותקף בחריפות בישראל ,  אבל קיבל גיבוי מלא מהבית הלבן .  
כל הדברים הללו מצביעים על סיכוי הולך וגובר שארצות הברית לא תשתמש בזכות הווטו ,  אם ההצבעה תוגבל להכרזה על ההתנחלויות כבלתי-חוקיות .  נתניהו מודע למצב הזה ,  ולכן הוא מגביל את הבנייה בהתנחלויות ,  למרות זעמה של הנהגת המתנחלים .  זה עזר עד לאחרונה ,  אבל אל מול פרץ הפעלתנות של שר החוץ הצרפתי ,  לא בטוח שזה יספיק לעוד הרבה זמן .  

האיום הצרפתי להכיר בפלסטין עלול להוביל לצעדים חריפים עוד יותר
מימוש האולטימטום של פריז לפיו תכיר בפלסטין אם לא יחודש המו"מ עלול ליצור  " אפקט דומינו ",  אך האיום הגדול יותר הוא מהלך במועצת הביטחון .  שר החוץ הצרפתי הבטיח לנתניהו שיפעל בנושא - וכעת הוא מקיים

