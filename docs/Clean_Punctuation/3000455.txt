כחלון : " הקואליציה תצטרך לבחור בין סיוע לצעירים - להגנה על העשירים "
 שר האוצר התייחס להתנגדות ח"כים מהליכוד לחוק מיסוי דירה שלישית ומעלה ,  ואמר כי ייאלצו לבחור אם לתמוך בו ,  או  " להצטרף ליאיר לפיד שמגן על האלפיון העליון ".  הדברים נאמרים ברקע הצהרות בקואליציה ,  ולפיהן החוק לא יעבור במתכונתו הנוכחית
 ( כחלון לוואלה !  NEWS :  חשבתי שמהפכת הדיור תיקח פחות זמן ,  אך אעמוד ביעדים )  
שר האוצר משה כחלון התייחס היום  ( ראשון )  לנושא המיסוי על דירה שלישית ואמר כי על הקואליציה לבחור בין סיוע לזוגות צעירים - לבין הגנה על עשירים . " חברי הקואליציה יצטרכו לבחור אם הם תומכים בהחלטה שמסייעת לזוגות הצעירים ולמעמד הביניים או מצטרפים ליאיר לפיד שמגן על האלפיון העליון ",  כתב כחלון בעמוד הפייסבוק שלו . " המטרה בתכנית הדירה השלישית היא לפנות דירות ולהגדיל את ההיצע ". 
דבריו של כחלון נאמרים ברקע המחלוקת בקואליציה בנוגע לחוק .  לפני ימים אחדים התבטא יו"ר הקואליציה ,  ח"כ דוד ביטן  ( הליכוד )  בנושא בריאיון לגלי צה"ל ,  ואמר כי החוק  " לא יעבור במתכונתו הנוכחית ".  נתניהו עצמו הודיע כי לא יוכל להצביע בנושא ,  מאחר שהוא מחזיק בשלוש דירות ולכן מדובר בניגוד עניינים .  
במסגרת המהלך ,  המכונה  " מס ריבוי נכסים "  מס שנתי מיוחד יוטל על בעלי שלוש דירות ומעלה החל מ-1 בינואר 2017 .  המס יהיה בגובה 1% משווי הדירה ,  עד לתקרה של 1,500 שקל בחודש לדירה - 18 אלף שקלים בשנה .  שווי הדירה למ"ר ייקבע על פי ההצעה על ידי השמאי הממשלתי הראשי וכן על בסיס נתוני הלמ"ס ,  ויחושב על פי מכפלת השווי הממוצע באזור הגיאוגרפי שבו ממוקמת הדירה ושטח הדירה במ"ר .
 על פי ההצעה ,  המס לא יוטל על שתי הדירות הראשונות ובעל הנכסים יוכל לבחור את הדירות שעליהן ישולם המס .  במקרים שבהם לא יבחרו בעלי הנכסים ,  תבחר המדינה להטיל את המס על הדירה הזולה יותר ,  בהתאם לנתוני רשות המסים .  בעלות על דירה תחושב על כל מי שמחזיק בשליש או יותר מזכויות הנכס .  על פי הערכות האוצר ,  מדובר בכ-50 אלף איש ובני זוגם המחזיקים בכ-180 אלף דירות .
 בדברי ההסבר נכתב כי בעלי הדירות בישראל נהנו מעליית מחירים של 104% בממוצע בשווי נכסי הנדל"ן שלהם בתקופה שבין ינואר 2007 ועד יוני 2015 ועל פי ההערכות ,  סך העושר של ציבור בעלי הדירות גדול בפער של פי 15 מזה של שוכרי הדירות . " עליית מחירים זו הביאה לגידול בערך הנדל"ן המוחזק בבעלות הדיירים במשך תקופה זו .  הקשר בין בעלות על רכוש לבין רמת החיים וההכנסה הוא ברור .  שיעור משקי הבית שגרים בדירה בבעלותם בקרב העשירון השני עומד על 54% לעומת 80% בקרב העשירון התשיעי ",  נכתב .  

כחלון : " הקואליציה תצטרך לבחור בין סיוע לצעירים - להגנה על העשירים "
 שר האוצר התייחס להתנגדות ח"כים מהליכוד לחוק מיסוי דירה שלישית ומעלה ,  ואמר כי ייאלצו לבחור אם לתמוך בו ,  או  " להצטרף ליאיר לפיד שמגן על האלפיון העליון ".  הדברים נאמרים ברקע הצהרות בקואליציה ,  ולפיהן החוק לא יעבור במתכונתו הנוכחית

