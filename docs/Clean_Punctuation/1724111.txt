קלינטון :  תחילת השיחות הישירות - 2 בספטמבר
מזכירת המדינה האמריקאית הודיעה על חידוש השיחות הישירות ללא תנאים מוקדמים בין ישראל לפלסטינים בפגישה שתיערך בבית הלבן בהשתתפות יו"ר הרשות אבו מאזן וראש הממשלה נתניהו ב-2 בספטמבר
ארה"ב הודיעה לפני זמן קצר על חידוש השיחות הישירות בין ישראל והפלסטינים .  מזכירת המדינה האמריקאית הילרי קלינטון הודיעה במסיבת עיתונאים כי ארה"ב הזמינה את יו"ר הרשות הפלסטינית אבו מאזן וכן את ראש הממשלה בנימין נתניהו לפגישה בבית הלבן בוושינגטון ב-2 בספטמבר .
 קלינטון אמרה כי  " מתחילתו של הממשל הזה עבדנו עם הישראלים והפלסטינים ובני בריתנו הבינלאומיים למען שלום במזרח התיכון ,  כולל פתרון שתי המדינות המאפשר ביטחון וכבוד לשתי המדינות .  אחרי שיחות הקרבה והתייעצויות עם שני הצדדים ,  הזמנתי את ראש הממשלה נתניהו ויו"ר הרשות אבו מאזן להיפגש ב-2 בספטמבר בוושינגטון להתחיל בשיחות הישירות שיעסקו בנושאי הליבה וניתן יהיה לסיימן בתוך שנה ".  
קלינטון הוסיפה כי השיחות יחודשו ללא תנאים מוקדמים והפצירה בצדדים להימנע מ"פעולות פרובוקטיביות ואמירות משלהבות ".  כמו כן ,  אמרה קלינטון כי ב-1 בספטמבר ,  יום לפני התחלת השיחות הישירות ,  יוזמנו שני הצדדים וכן נשיא מצרים חוסני מובראק ומלך ירדן עבדאללה לארוחה משותפת בבית הנשיא .
 קלינטון הבהירה כי ארה"ב תהיה מעורבת במשא ומתן ואמרה כי  " היו קשיים בעבר ,  ויהיו גם בעתיד .  אני מבקשת מהצדדים להתמיד ,  להמשיך לנוע קדימה גם בזמנים קשים ולהמשיך לפעול להשגת שלום צודק ומתמשך באזור ". 
ראש הממשלה נתניהו בירך על הודעת ארה"ב .  נתניהו אמר כי  " השגת הסכם שלום הוא אתגר קשה אבל אפשרי .  אנחנו באים לשיחות מתוך רצון אמיתי להגיע להסכם שלום בין שני העמים ,  תוך שמירה על האינטרסים הלאומיים של ישראל ובראשם הביטחון ".  מלשכת ראש הממשלה נמסר עוד כי  " ראש הממשלה קורא כבר שנה וחצי להתחלת השיחות הישירות .  הוא הביע סיפוק על ההבהרה האמריקאית שהשיחות יתקיימו ללא תנאים מוקדמים ,  והוסיף שישראל רוצה בשיחות רציניות ומקיפות ". 

קלינטון :  תחילת השיחות הישירות - 2 בספטמבר
מזכירת המדינה האמריקאית הודיעה על חידוש השיחות הישירות ללא תנאים מוקדמים בין ישראל לפלסטינים בפגישה שתיערך בבית הלבן בהשתתפות יו"ר הרשות אבו מאזן וראש הממשלה נתניהו ב-2 בספטמבר

