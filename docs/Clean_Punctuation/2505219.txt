נתניהו בלחץ ?  סגירת הקלפיות בפריימריז נדחתה בשעה
על רקע חשש נתניהו מאחוז הצבעה נמוך שעלול לחזק את יריבו פייגלין ,  הוארכה שעת ההצבעה עד 23:00 . " בשל תנאי מזג האוויר ",  לדברי ועדת הבחירות .  שיעור ההצבעה ב-21:30 הוא 42%
 ( צילום :  שי מכלוף ,  גדעון צנטנר ושלומי גבאי ,  עריכה :  טל רזניק ,  קריינות :  אביב אברמוביץ' )  
ראש הממשלה בנימין נתניהו בלחץ משיעורי הבחירות בפריימריז בליכוד ?  ועדת הבחירות של הליכוד החליטה הערב  ( שלישי )  להאריך את שעות ההצבעה בפריימריז לראשות הליכוד בשעה אחת ,  עד השעה 23:00 ,  וזאת לדברי הוועדה בשל תנאי מזג האוויר הקשים שלכאורה הפריעו למתפקדים רבים להגיע לקלפיות בכדי להצביע .  עד השעה 21:30 מימשו את זכות ההצבעה 42% מכלל המתפקדים למפלגה ובסביבת נתניהו מעריכים כי נתוני הצבעה נמוכים ישרתו את המתמודד מולו  משה פייגלין .  בפריימריז הקודמים שיעור ההצבעה עמד על 55% מבעלי זכות הבחירה .  
מוקדם יותר נשא ראש הממשלה בנימין נתניהו נאום המרצה לבוחריו בגני התערוכה בתל אביב בו קרא להם לצאת ולהצביע . " אני מעריך שאנצח ",  אמר נתניהו , " אבל אני חושב שצריך לתת ביטוי לעוצמת התמיכה בי ".  הוא קרא למתפקדים  " בואו להצביע "  והזהיר מפני  " עיוות "  בתוצאות הפריימריז בשל אחוזי הצבעה נמוכים . " אם אנשים נשארים בבית הם מניחים בצדק שכנראה שאני אנצח ,  לא כנראה - אני אנצח ",  אמר נתניהו ,  אך יחד עם זאת ציין כי תוצאות הבחירות יכולות  " לעוות את התמונה ,  לא את המציאות ,  כפי שהיא משתקפת בבחירות ".  
הנאום של נתניהו הזכיר במהותו את נאום  " לכו להצביע "  של אריאל שרון ,  בפריימריז שהתקיימו בנובמבר 2002 .  נתניהו ,  כמו שרון ב-2002 ,  חושש מאחוזי הצבעה נמוכים ,  אלא שישנם שני הבדלים מהותיים בין שני הנאומים :  ביום הפריימריז בעשור הקודם אירע פיגוע בסניף הליכוד בבית שאן ,  מה שהעלה את החשש שמתפקדי הליכוד יחששו לצאת מביתם .  בנוסף ,  הפריימריז אז היו בין שני מועמדים רציניים - שרון מול נתניהו עצמו .  היום המצב שונה ,  בהתחשב בעובדה שמתמודד מולו פייגלין ,  מועמד חלש בהרבה מנתניהו ב-2002 .
 גם משה פייגלין פנה לבוחרים ואמר : " גם אני מבקש מכל המצביעים לבוא ולהצביע עבור מה שהם באמת מאמינים .  אני פונה בעיקר לכל אלו שרשומים בקלפיות שפתיחתן עוכבה במשך שעתיים ולכן עזבו מבלי אפשרות להצביע שלא לוותר ולחזור שוב לממש את זכותם ". 
יום הבחירות לראשות הליכוד עובר בשקט יחסי ,  כששני המטות הגישו מספר תלונות על קלפיות שלא נפתחו במועדן .  במטה נתניהו התייחסו לטענות לפיהן שיבושים שאירעו בקלפיות ביהודה ושומרון נועדו להכשיל את פייגלין ומסרו כי השיבושים בקלפיות היו דווקא במעוזים הנחשבים לתומכים בנתניהו ולא בפייגלין ,  כמו למשל בהתנחלות אפרת .  לטענתם ,  היו שיבושים במקומות נוספים הנחשבים כמעוזים של ראש הממשלה כמו בשפרעם וברהט .
 הפריימריז בליכוד - כותרות אחרונות:נתניהו למתפקדים : " חושש מעיוות ,  בואו להצביע"14% הצבעה בפריימריז ;  רה"מ ישא  " נאום המרצה"הפריימריז בליכוד :  נתניהו הצביע - והזהיר משאננותפרשנות :  נסתפק בהפסד של פייגלין בפריימריז לליכוד
לפניות לכתב :  pinhas_wolf@walla.com 

נתניהו בלחץ ?  סגירת הקלפיות בפריימריז נדחתה בשעה
על רקע חשש נתניהו מאחוז הצבעה נמוך שעלול לחזק את יריבו פייגלין ,  הוארכה שעת ההצבעה עד 23:00 . " בשל תנאי מזג האוויר ",  לדברי ועדת הבחירות .  שיעור ההצבעה ב-21:30 הוא 42%

