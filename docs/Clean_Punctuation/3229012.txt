לידיעת בני גנץ :  התוסף הזה כבר הצליח לנצח את נתניהו
יומיים לפני הבחירות ומאסתם לקרוא על פוליטיקה ?  אז עדיין אין תוסף שמעלים את הפוליטיקה מאתרי החדשות ,  אבל כן יש תוסף שמחליף את אחד המועמדים הדומיננטים ובמקום בנימין נתניהו ,  יופיע סקווידויד .  כן אותו אחד מבובספוג .  כל הפרטים על התוסף שיוסיף קצת הומור
ביום שלישי זה יקרה ובתקווה שמיליוני אזרחים ינהרו אל הקלפיות ויממשו את זכות הבחירה .  בינתיים ,  אנחנו ערים ללא מעט סערות פוליטיות ולכלוך על מתמודדים .  אם מאסתם ובצדק מלקרוא על פוליטיקה ולראות כותרות וכתבות הקשורות ,  אז ייתכן והתוסף הבא הוא בדיוק בשבילכם .  הוא אומנם לא מסנן את כל הבחירות באופן אבסולוטי ,  אבל הוא בהחלט מסנן את אחד מהתמודדים הדומיננטים :  ראש הממשלה בנימין נתניהו .  לידיעת הקורא בני גנץ ,  התוסף הזה כבר הצליח לנצח את נתניהו .  התוסף פותח עבור דפדפן הכרום ומחליף את בנימין נתניהו בסקווידוויד ,  כן ,  אותה הדמות מבובספוג .  התוסף מחליף בכל אתר שתיכנסו אליו את השם המלא  " בנימין נתניהו "  סקווידוויד ,  בין אם זה בעברית או באנגלית וגם את תמונתו של נתניהו בתמונתו של סקווידוויד .  
אם אתם משתמשים בדפדפן כרום ,  תוכלו להוריד את התוסף בקישור הבא .  מיד בסיום ההתקנה ,  הפעילו מחדש את הדפדפן והשם בנימין נתניהו יוחלף .  התוסף לא צבר פופולריות רבה ואולי כי טרם באמת התפרסם ברשת .  יש לו 431 משתמשים בלבד והוא זכה לדירוג של חמישה כוכבים מ-14 מדרגים .  אם מיציתם את התוסף ,  העתיקו את הכתובת הבאה :  chrome :/ /extensions .  שם בחרו את התוסף והסירו אותו .  אחרי הפעלה מחדש של הדפדפן ,  הכיתוב והתמונות יחזרו כמו שהיו בעבר .  התוסף הוליד שרשור קורע בטוויטר שבו אנשים רבים שיתפו את הכותרות והטקסטים החדשים והמשעשעים : " לסקווידויד יש שני כובעים כאן והוא חייב להפריד ביניהם :  1 .  ראש מדינה ומפקד של ארגוני הביטחון והסייבר .  2 .  מתמודד מול גנץ על ראשות הממשלה ".  עוד כתבו : " מועמד כחול לבן נגד סקווידוויד :  'להאמין למי שבגד בשלוש נשותיו או לרמטכ"ל לשעבר' ". 
עוד בנושא : " כולם מקבלים תביעה !  ":  ברשת צוחקים על ריאיון ראש הממשלה"גשם של פלאפלים ":  ברשת לועגים וצוחקים על איחוד בני גנץ ויאיר לפיד"הנה אלי והנה ישי ":  הרשת גועשת בעקבות שלט ה"אבא ואבא "  של אלי ישי 
לפני פחות משלוש שנים ,  פותח תוסף שמסנן את שולי מועלם מהאינטרנט והופך אותה לפתוח אדמה .  התוסף פותח בעקבות הצעת חוק 'הפורנו' ,  שיזמה חברת הכנסת שולי מועלם .  התוסף מחליף את שמה של חברת הכנסת ל-'תפוח אדמה' ובכל מקום שבו תופיעה תמונתה ,  תופיע תמונה של תפוח אדמה .  התוסף עדיין פעיל ותוכלו למצוא אותו כאן .  נכון לכתיבת שורות אלו ,  מדובר בשני התוספים היחידים שמבצעים את הפעולה הזאת .  במידה ויהיו תוספים דומים על חברי כנסת אחרים או כאלו הרצים לראשות הממשלה ,  נדווח גם עליהם .  

לידיעת בני גנץ :  התוסף הזה כבר הצליח לנצח את נתניהו
יומיים לפני הבחירות ומאסתם לקרוא על פוליטיקה ?  אז עדיין אין תוסף שמעלים את הפוליטיקה מאתרי החדשות ,  אבל כן יש תוסף שמחליף את אחד המועמדים הדומיננטים ובמקום בנימין נתניהו ,  יופיע סקווידויד .  כן אותו אחד מבובספוג .  כל הפרטים על התוסף שיוסיף קצת הומור

