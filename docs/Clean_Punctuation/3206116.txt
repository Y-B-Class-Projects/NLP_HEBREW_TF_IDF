 " מושחתים הביתה ":  מהומה בדיון בתביעת הדיבה של יאיר נתניהו
לדיון בתביעת הדיבה של יאיר נתניהו כנגד הפעיל החברתי אייבי בנימין ,  הגיעו תומכי בנימין שתקפו את נתניהו ופרקליטו בקריאות  " זבל "  ו"מושחתים הביתה ",  להן הגיב נתניהו באצבע משולשת .  נתניהו על דוכן העדים : " כשמישהו מפיץ עליך שקרים אתה תובע אותו "
 בבית משפט השלום בתל אביב החל לפני זמן קצר  ( שני )  הדיון בתביעת הדיבה שהגיש יאיר נתניהו נגד הפעיל החברתי אייבי בנימין .  לאולם הגיעו פעילי מחאת פתח תקווה ,  שתקפו בצעקות את יאיר נתניהו ואת פרקליטו ,  עו"ד יוסי כהן ,  וקראו לעברו  " מושחתים הביתה ",   " זבל ",  נתניהו הגיב באצבע משולשת .
 עו"ד יוסי כהן פתח את הדיון והתרעם על קריאות הפעילים , " הם מנסים להשפיע שלא כדין על תוצאת ההליך ".  פרקליטו של אייבי בנימין ,  עו"ד גונן בן יצחק ,  מבהיר כי ככל שנשמעו קריאות לא ראויות ,  הוא מגנה אותן ,  עם זאת ,  הוא מוסיף כי בנימין לא יכול להיות אחראי למה שמתרחש מחוץ לאולם בית המשפט .
 כשהוזמן לדוכן העדים ,  אמר יאיר כי  " אני מאוד נסער ולא יכול לעבור לסדר היום על מה שקרה בחוץ .  הותקפתי באלימות בכניסה לבית המשפט במדינת ישראל .  קללות שאני לא רוצה לחזור עליהן .  אלה חברים של אייבי בנימין והוא הזמין אותם לפה .  אני לא מוכן לצאת מפה עד שיפנו את כל הבריונים ,  'החולצות החומות' של אייבי בנימין מבחוץ .  לא יכול להיות שזה עובר באלימות ". 
עוד בוואלה !  NEWS"בגלל נסיעה חשובה ":  יאיר נתניהו ביקש לא להתייצב בבית המשפטהגישור נכשל :  תביעת הדיבה של יאיר נתניהו תגיע לבית המשפט 
עו"ד בן יצחק ,  שאל את נתניהו האם עבד פעם במשרד ראש הממשלה בנושא של ניו מדיה ,  ויאיר השיב שלא . " כי נאמר עליך שהיית מעורב ",  הקשה עו"ד בן יצחק .  לכך השיב נתניהו , " תכתבו את זה בפייסבוק נעשה לכם עוד תביעה ". 
עו"ד בן יצחק שאל בתגובה , " היית מעורב בנושאים פוליטיים של אביך ?  ",  ויאיר השיב : " אייבי בנימין משתמש בי כדי לפגוע באבא שלי .  הוא לא היה עושה את זה אם היו קוראים לי יאיר כהן .  הוא כתב שנסעתי לפנמה עם מזוודות כסף - לא הייתי בפנמה בחיים שלי ". 
עו"ד בן יצחק ביקש מנתניהו להסביר לו מה הפריע לו בפוסט של אייבי ,  ויאיר השיב : " אם איך שאני יוצא מפה אני אכתוב עליך שראיתי אותך אונס ילדה בת 4 .  מה אכפת לך ?  שקרים שלא היו ולא נבראו ואין להם קשר למציאות ,  זה לא מפריע לך ?  מעולם לא היה לי שם בדוי ,  לא הייתי בפנמה ,  מסמכי פנמה לא קשורים אלינו בשום צורה .  מעלים מסים - לא זכור לי שהעלמתי מסים ".  
" אז הייתי אומר שברגע שאדם כלשהו כותב נגדך מה שבעיניך הוא לשון הרע או דבר שקר ,  אתה תובע אותו ?  "  שאל עו"ד בן יצחק את נתניהו . " ברגע שהוא חוצה גבול מסויים .  שזה טו מאץ' ,  אבל יש גם הבעת דעה ",  הבהיר נתניהו .  אז שאל עו"ד בן יצחק , " אז אם מישהו כותב עליך שאתה זנאי ,  זו הבעת דעה ואתה לא תתבע על זה ?  ",  לכך השיב נתניהו , " אם מישהו חושב שאני זנאי כי הייתי בפוסיקט - זה עניין של דעה .  Fuck that ".  
עו"ד בן יצחק המשיך , " בכתב התביעה אמרת שהנתבע בנימין עומד בראש קמפיין הכפשה נגדך ונגד משפחתך .  על מה זה מתבסס ?  ".  נתניהו ענה , " על דברים שחיפשתי ומצאתי על אייבי בנימין אחרי הפוסט הזה .  הוא חלאת המין האנושי .  מצאתי אצלו קללות ,  איומים ,  ניסיונות המרדה שאם היו באים מצד ימין לכיוון שמאל מזמן היו נגמרים בכלא .  כמו כן ,  קללות בעניינים הכי אישיים נגד אבא שלי ,  נגד אמא שלי ".  
" בסוף ,  אחת הטענות העיקריות של אייבי בנימין זה שהתביעה הוגשה בשל הבג"ץ שהגיש מרשי בעניין הצוללות ,  ושאתה לא תובע אנשים אחרים .  אז אני שואל האם מלבד הדברים שכתב נגדך אייבי בנימין ,  לא נכתבו נגדך דברים שמצדיקים הגשת תביעה ?  "  שאל עו"ד בן יצחק . " לפעמים אתה לוקח מקרה מובהק מובהק מובהק ועושה ממנו דוגמה .  כמו שההורים שלי עשו עם יגאל סרנה לפעמים צריך לתפוס מקרה מובהק שאין בו דעות ,  ולעשות ממנו דוגמה ",  אמר נתניהו . " אז זו תביעה חינוכית ?  "  שאל עו"ד בן יצחק . " לחנך אנשים לא לשקר .  כן ,  לדעתי זו אחלה תביעה ",  השיב נתניהו .  
עו"ד בן יצחק התייחס למכתב ההתנצלות ששלח בנימין לנתניהו בעבר ,  לו השיב נתניהו  " כן וזה לא מקובל עליי ,  זו לא התנצלות - חוץ מהכותרת זו לא באמת התנצלות .  זה חרטא ".  עו"ד בן יצחק הגיב , " התובע כתב בתצהיר שלו שאייבי מוביל להפלת ראש הממשלה ושלטון הליכוד .  זה לגיטימי בעיניך לרצות להפיל ראש ממשלה ואת שלטון הליכוד ?  ".  
נתניהו השיב , " לגיטימי לעשות את זה בדרכים דמוקרטיות ופוליטיות .  לא באמצעים של להלך אימים על שלטון החוק ולקלל ,  ולנבל את הפה ,  ולהיכנס לדברים אישיים .  לגיטימי להגיד שצריך להפיל את שלטון הליכוד כי לדעתך צריך לצאת מיהודה ושומרון .  לא באמצעים של לתפור תיקים לאנשים ולעשות הפגנות אלימות כמעט כל שבוע מחוץ לבית שלנו ". בתגובה ,  שאל עו"ד בן יצחק , " ובגלל זה אתה תובע את אייבי בנימין ?  ",  נתניהו השיב , " אני תובע אותו כי הוא כתב עליי שקרים .  זה הכל .  כשמישהו מפיץ עליך שקרים אתה תובע אותו .  כל השאר זה רקע ". 
לאחר מכן עלה אייבי בנימין אל דוכן העדים ופתח בהתנצלות על קריאות תומכיו , " זו לא דרכי .  אני אכן מזמין את חבריי לתמוך בי ,  כדי לא להישאר לבד מול האנשים הכי חזקים במדינה .  אבל אני מתנצל יאיר ,  בשם חבריי ".  
פרקליטו של יאיר נתניהו ,  עו"ד יוסי כהן ,  שאל את בנימין אייבי , " אתה אומר שמדובר פה בתביעת השתקה כדי לסכל עתירה שהגשת נגד ראש הממשלה והיועץ המשפטי לממשלה .  גם בכתב ההגנה שלך יש עשרות סעיפים שמהם עולה שאתה טוען את זה ".  לכך השיב אייבי , " אני אסביר ,  אני פעיל חברתי הרבה מאוד שנים .  מרגע שהחלה המחאה החברתית חשבתי שבנימין נתניהו פוגע בדור שלי ושל חבריי .  החלטתי להגיש בג"ץ על הצוללות ביוני 2016 .  החל מרגע זה אני סומנתי על ידי אנשים שקשורים בבלפור .  איך אני יודע ?  התחילו עליי תחקירים בערוץ 20 ,  בנימין נתניהו ציטט אותי בנאומים שלו .  קיבלתי איומים ברצח מפעילי ליכוד .  נאלצתי לחסום תגובות בפייסבוק ,  שזה השופר הכי חשוב שלי ". 
אייבי ממשיך , " ברגע זה נוחת פתאום באימייל הערה מפוסט מלפני שנה .  באותו רגע בדקתי ,  התנצלתי ,  ומחקתי - פעלתי בתום לב .  ביום שהמדינה הגישה תשובה לבג"ץ ,  תשובה לקונית ,  ביקשתי מבית המשפט להגיב לתגובת המדינה .  זה היה רגע מאוד קריטי .  ביום שזה קרה ,  בלי שקיבלתי הודעה ,  אני רואה בחדשות את התביעה ". 
עו"ד כהן הגיב , " אדון בנימין ,  אני אחזור על השאלה .  אתה כתבת טענות רבות בעניין הצוללות ואתה טוען שכל התביעה הזו מטרתה להשתיק אותך .  אתה חתמת על התצהיר ביוני 2018 .  ספר בבקשה לבית המשפט מה נקבע בבית המשפט העליון לגבי העתירה שלך ".   " השופט אמר שהוא דוחה אותה על הסף .  אני נתבעתי להוצאות של 2000 שקלים ,  והוא התיר לי לחזור אם ישתנו הנסיבות ,  ואני אומר לך שאני אגיש בג"ץ שני לחקור את בנימין נתניהו בפרשת הצוללות ,  לאור המלצות המשטרה ",  ענה בנימין .  
אז שאל עו"ד כהן את בנימין , " כבר מהפסקה הראשונה של הפוסט אתה כתבת שביבי פנה לראש מוסד וביקש דרכון בשם בדוי מנימוק ביטחוני .  אחרי זה אתה כותב שזה נשמע הזוי .  אני שואל אותך ,  מה הזוי ?  ".  בנימין השיב , " מאפיה ,  זה לא הגיוני .  למה שיהיה לו דרכון בשם בדוי ?  כל מה שקורה עם משפחת נתניהו הזוי ,  כל המשפחה הזו הזויה ".  עו"ד כהן אמר כי  " אם כבר בהתחלה כתבת שזה נשמע לא הגיוני ,  למה המשכת לכתוב דברים שלדעתי הרבה יותר הזויים ?  שיאיר נתניהו הוא עשיר גדול ,  שהדרכון הדיפלומטי שלו שימש להעלמת מיסים ,  לקבלת תשלומים ,  שהוא מסובך בפלילים ,  למה המשכת ?  ". 
בנימין השיב , " כשהתפרסמו מסמכי פנמה חצי שנה לפני הפוסט שלי ,  עו"ד וינרוט כיכב שם .  אחר כך מצאנו שם את 'שימרון לימיטד' ו'ניתאי אינבסטמנט' .  אח"כ היה גם את הבלוגר סילברסטיין שכתב על זה ,  והוא לא נתבע .  אני זוכר את האי ג'רזי ,  אני זוכר את מימרן .  בכנסת דיברו על זה .  כל העולם ואשתו דיבר על זה .  אני הייתי בטוח בעת ההיא שזו אמת צרופה .  אם הוא היה פונה אליי ,  הייתי מוחק באותה דקה - כי אין לי איך לאמת את זה .  אבל הוא לא פנה כי לא עניינתי אותו באותו זמן ,  עד הבג"ץ שהגשתי ".  
פרקליטו של בנימין ,  עו"ד בן יצחק ,  ביקש ממנו להקריא את ההתנצלות שהציע לפרסם ,  נוסח שנדחה על ידי יאיר נתניהו : " לכבוד יאיר ,  התנצלות מלאה לכל הלב .  אני מתנצל בשמחה ומעומק לבי כי כך צריך לנהוג איש של אמת .  לפני כשנה פרסמתי פוסט בפייסבוק שכלל טענות כגד יאיר ואביו .  הסתבר לי לאחר פנייה שקיבלתי כי ייתכן והסתמכתי על פרסום שמעולם לא הוכח ,  והמקור שעליו הסתמכתי לא יודע להוכיח אותו - לכן מסקנתי היא אחת ,  הפרסום ככל הנראה היה שקרי .  אני מתנצל בפני יאיר נתניהו ואביו ראש הממשלה בנימין נתניהו ,  ומצטער על הנזק שנגרם להם ".  
לקראת סוף הדיון ,  פנה השופט אבי שליו לעו"ד כהן והציע כי ייפסק הסדר דיוני שבו יפסוק פיצוי שישולם לעמותה שאינה פוליטית .  עו"ד כהן מחה וטען שעל תיק מהסוג הזה , " אני לוקח לפחות על תיק 50 אלף שקל ",  והוסיף כי הוא מעוניין בפסק דין .  
השופט קבע כי על הצדדים להגיש סיכומים בכתב , " בהתאם לנוהל הנשיאה ,  רשאים הצדדים לצרף לסיכומים את הסכם שכר הטרחה שנחתם עם לקוחותיהם ואסמכתא לתשלום בפועל ".  אייבי בנימין התפרץ ואמר , " הפנו את תשומת לבי לכך שב-31.10.2007 בנימין נתניהו ביקר בפנמה .  המקום ידוע לשמצה להלבנת הון ,  והוא נפגש ע דני קוזניצקי ,  אחד האנשים שפתח דלתות ..  ."  ,  אך לפני שהשלים את המשפט ,  הפסיק אותו השופט שליו .  
בתביעה נטען כי הפרסום של בנימין מהווה הוצאת דיבה ,  פגיעה בפרטיות וכן עוולה חוקתית לפי חוק יסוד כבוד האדם וחירותו .  נתניהו תובע 140 אלף שקלים - הסכום המקסימלי שניתן לתבוע בגין לשון הרע מבלי להוכיח שנגרם לתובע נזק בעקבות הפרסום .  הוא אף מבקש מבית המשפט שיחייב את בנימין לפרסם התנצלות פומבית ומפורטת ,  שנוסחה יתואם עמו .  מנגד ,  בנימין טען בכתב ההגנה שלו כי מדובר בתביעת השתקה .  בית המשפט שלח את הצדדים לגישור כדי לנסות להגיע לפשרה ,  אך לפני כחודשיים התפוצצו המגעים .
 מאז הסיר בנימין את הפוסט ופרסם הבהרה כי הסתמך על מקורות שונים שאינו ערב לאמינותם ,  ואף הציע התנצלות ,  אולם נתניהו סירב לקבל את תוכן ההתנצלות .  הוא טען כי ההתנצלות מסויגת ,  וכי היא אינה כוללת בחובה פיצוי . 

" מושחתים הביתה ":  מהומה בדיון בתביעת הדיבה של יאיר נתניהו
לדיון בתביעת הדיבה של יאיר נתניהו כנגד הפעיל החברתי אייבי בנימין ,  הגיעו תומכי בנימין שתקפו את נתניהו ופרקליטו בקריאות  " זבל "  ו"מושחתים הביתה ",  להן הגיב נתניהו באצבע משולשת .  נתניהו על דוכן העדים : " כשמישהו מפיץ עליך שקרים אתה תובע אותו "
 
