בשל ההסלמה בדרום :  נתניהו הורה לכנס את חברי הקבינט
ראש הממשלה הורה לכנס את הקבינט המדיני-ביטחוני בעקבות המתיחות הגוברת עם חמאס השולט ברצועת עזה .  במערכת הביטחון מעריכים כי לא צפויה הסלמה נוספת בסבב הנוכחי
בעקבות פיגוע הירי אתמול סמוך לגדר הגבול עם רצועת עזה ,  החליט ראש הממשלה ,  בנימין נתניהו לכנס הבוקר  ( רביעי )  את הקבינט המדיני-ביטחוני לדיון בנושא המתיחות הגוברת בין ישראל לבין חמאס .  אתמול העבירה ירושלים לארגון חמאס השולט על רצועת עזה מאז 2007 מסר ברור לפיו היא לא מעוניינת בהסלמה של המצב ,  אך ישראל תגיב ביד קשה לכל ירי לכיוונה ,  כפי שעשתה אתמול .
 מתיחות בדרום :  כל העדכונים בוואלה !  חדשותאחרי הפיגוע ,  בצה"ל מזהירים : " השתנו כללי המשחק"אבנים על אוטובוס בשומרון :  אדם אחד נפגע קלאיראן :  ישראל פועלת מתוך פחד מאינתיפאדה שלישית 
תקרית הירי שאירעה אתמול בגבול בין ישראל לבין רצועת עזה ,  שבה נהרג סאלח אבו-לטייף ,  הובילה לתגובה החריפה ביותר של ישראל מאז מבצע  " עמוד ענן "  בנובמבר 2012 .  כלי טיס של חיל האוויר ,  טנקים וכוחות חי"ר ,  תקפו מטרות ברחבי הרצועה ,  שכללו אתר לייצור אמצעי לחימה ותשתית טרור בדרום הרצועה ומוקד פעילות טרור ותשתית טרור במרכז הרצועה .  כמו כן הותקפו שתי תשתיות טרור בצפון הרצועה .  
במקביל ,  כוח של צה"ל זיהה שני פלסטינים מתקרבים לגדר המערכת בצפון הרצועה סמוך לזיקים ,  פתח לעברם באש וזיהה פגיעה .  אבו-לטייף ,  תושב רהט בן 22 נהרג מאש צלפים שנפתחה לעברו בזמן שעבד באזור גדר המערכת בנחל עוז .  הוא פונה באמצעות מסוק לבית החולים סורוקה בבאר שבע ,  שם מת מפצעיו .  
על פי הערכות של גורמים במערכת הביטחון ,  ההנחה לפיה אין צפי להסלמה נוספת בין ישראל לבין חמאס ויתר ארגוני הטרור ברצועת עזה ,  נותרה על כנה .  מנוף הלחץ שהפעילה ישראל על חמאס  סגירת מעבר כרם שלום להעברת סחורות לרצועה ,  תקשה על ארגון הטרור בשל המצב הכלכלי הקשה ברצועה ובשל העובדה שמצרים כבר לא נחשבת ל"אח הגדול "  של חמאס .  השאלה היא עד כמה יוכל נתניהו לעמוד בלחץ הבינלאומי ולהותיר את המעבר סגור  וכך להשפיע על חמאס .  
משרד הבריאות בעזה מסר כי בסך הכול אירעו 15 תקיפות שונות לאורך הרצועה .  כלי תקשורת פלסטיניים דיווחו כי ילדה בת ארבע נהרגה בתקיפה באזור אל-מע'אזי שבמרכז הרצועה וכי ארבעה בני אדם נוספים - בהם אמה ואחותה של הילדה - נפצעו באותה תקיפה .  בנוסף ,  דווח כי גם מטה הזרוע הצבאית של חמאס בשכונת זיתון בעיר עזה הותקף .  קודם לכן ,  דיווח אתר האינטרנט של העיתון  " אל-קודס אל-ערבי "  כי ממשלת חמאס הורתה לכל אנשיה לפנות את המפקדות הביטחוניות ברצועה .  

בשל ההסלמה בדרום :  נתניהו הורה לכנס את חברי הקבינט
ראש הממשלה הורה לכנס את הקבינט המדיני-ביטחוני בעקבות המתיחות הגוברת עם חמאס השולט ברצועת עזה .  במערכת הביטחון מעריכים כי לא צפויה הסלמה נוספת בסבב הנוכחי

