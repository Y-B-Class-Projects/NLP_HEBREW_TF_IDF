 " נתניהו רוצה להקים משטר אפרטהייד "
 נאומו של רה"מ עורר זעם רב בעולם הערבי .  העיתונים הגדולים פרסמו מאמרי מערכת הטוענים כי הנאום חשף את נתניהו האמיתי
נאום נתניהו ממשיך להסעיר את העולם הערבי .  בסוריה תקפו היום  ( שני )  באופן חריף את נאומו של נתניהו .  במאמר מערכת של היומון הממסדי  " תישרין "  נכתב כי  " הממשלה הציונית ,  על פי נאומו של נתניהו אתמול ,  מסכימה להקים קנטונים פלסטינים המזכירים את הקנטונים של השחורים בדרום אפריקה בימי משטר האפרטהייד הגזעני ".  
במאמר שכותרתו  " מנטליות הקנטונים "  נכתב כי מנהיגיה של ישראל ראו תמיד את עצמם קורבנות ובעם הפלסטיני כתוקפים : " על כן הם מדברים על חייל ישראלי שבוי ומתעלמים מיותר מעשרת אלפים אסירים פלסטינים  נשים ,  גברים וילדים  בבתי הכלא שלהם ".  כותב המאמר תקף את נתניהו ש"מדבר על אנרגיה ,  התפלות מים ,  השקעות כלכליות ושלום כלכלי לפני שהוא מדבר על נסיגה מהשטחים הכבושים והכרה בזכויות העם הפלסטיני ". 
גם עורכו הראשי של העיתון  " אל-קודס אל-ערבי "  הידוע בעמדותיו האנטי-מערביות תקף את הנאום .  לטענתו , " המסר של נתניהו לפלסטינים ברור .  הוא אומר שעליהם קודם כל להכיר בישראל כמדינה יהודית ולאחר מכן ייתכן ויאפשרו להם לחיות ב"בנדוסטנים "   ( מובלעות שהיו בדרום אפריקה  נ.י )  בתוך המדינה היהודית .   (  ..  .)  הדרישה של נתניהו להכיר ביהדותה של ישראל ,  עליה הוא חזר עשר פעמים בנאומו ,  משמעה הדרה של מיליון ומאתיים אלף ערבים ,  מוסלמים ונוצרים ,  מהגליל ,  מהמשולש ,  מהנגב ומירושלים ,  והתייחסות אליהם כפליטים במדינה ".  
" נתניהו הגיש מתנה בעלת ערך רב לערבים ,  ובעיקר לפלסטינים ,  כשחזר והדגיש בנאומו אתמול את האידיאולוגיה הגזענית הקיצונית .  נתניהו הציב את השלום בדרגה השלישית ,  לאחר האיום האירני והמשבר הכלכלי ,  והוא דרש ממדינות ערב לכונן נורמליזציה באופן מיידית ולהשקיע כספים בפרויקטי תיירות וכלכלה בישראל כדי לייצור משרות לאלפי ישראלים וערבים .  השלום שאותו רוצה נתניהו חייב לבוא לאחר סיום משבר הגרעין האירני ושיפור תנאי החיים של הפלסטינים החיים תחת כיבוש ". 
לדברי עורך העיתון ,  נתניהו  " לא דן בכלל ביוזמת השלום הערבית ולא אמר מילה אחת על מפת הדרכים .  במקום זאת הוא הבהיר שירושלים היא בירתה הנצחית של ישראל ושבעיית הפליטים חייבת להיפתר מחוץ לגבולות ישראל .  ההתנחלויות ,  בעיניו ,  הם פרה קדושה שאין לגעת בה משום שזו זכות לגיטימית בעיני העם היהודי ולפיכך יש לפתחן ולהרחיבן ".  

" נתניהו רוצה להקים משטר אפרטהייד "
 נאומו של רה"מ עורר זעם רב בעולם הערבי .  העיתונים הגדולים פרסמו מאמרי מערכת הטוענים כי הנאום חשף את נתניהו האמיתי

