דוח המבקר על צוק איתן :  גנץ ,  נתניהו ויעלון הטעו את הקבינט
לפי חדשות 2 ,  דוח המבקר על ההתנהלות במבצע בקיץ 2014 צפוי להיות חמור במיוחד .  נמתחת בו ביקורת חריפה על ראש הממשלה ,  על שר הביטחון ובייחוד על הרמטכ"ל דאז .  גורמים בסביבת נתניהו ויעלון : " דוח לא רציני של גוף לא רציני "
  ( העימות בין בנט לנתניהו על רקע הביקורת על יעלון ,  בתחילת השנה )  
דוח מבקר המדינה על התנהלות בכירי המדינה במהלך מבצע  " צוק איתן "  בקיץ 2014 צפוי להיות חמור במיוחד ונמתחת בו ביקורת חריפה על ראש הממשלה בנימין נתניהו ,  שר הביטחון משה יעלון והרמטכ"ל בזמן המבצע ,  רב-אלוף  ( במיל' )  בני גנץ  כך פורסם אמש  ( חמישי )  בחדשות 2 .  חלקים מטיוטת הדוח פורסמו אתמול בבוקר בעיתון  " הארץ ".  
לפי הדיווח ,  דוח המבקר יוסף שפירא נחשב לחמור יותר מדוח וינוגרד על כשלי מלחמת לבנון השנייה ב-2006 .  הביקורת החמורה ביותר נמתחת על הרמטכ"ל גנץ ,  אך גם נתניהו ויעלון מוזכרים בו לרעה .  
בין היתר ,  לפי הדיווח ,  המבקר מצא כי הקבינט הוטעה באופן שהביא להארכת המבצע ואף לדשדוש .  עוד נמצא כי התחולל חוסר קשר מוחלט בין הערכות הרמטכ"ל שנאמרו בביטחון רב לבין מה שקרה בשטח .  כמו כן ,  גם מצוינים בו חילופי האשמות חמורים בין שרי הקבינט .  
גורם בסביבת ראש הממשלה אמר כי  " מדובר בדוח לא רציני של גוף לא רציני .  אנו דוחים על הסף את הדברים ,  אם הם יופיעו כך בדוח הסופי .  הדברים שפורסמו בעיתונות כוללים טעויות עובדתיות .  דיוני קבינט היו הרבה חודשים לפני המבצע ,  ועסקו גם בקידום פתרון טכנולוגי .  מעבר לכך ,  ניהול המערכה נעשה בשקיפות חסרת תקדים עם שורה ארוכה של דיוני קבינט אחת ליומיים ".  
עוד מסר הגורם כי  " המבקר נכנס לתחומים כמו מודיעין ואסטרטגיה ,  אינו רואה את כל התמונה ,  ושכח שהוא לא ממונה על ביטחון המדינה .  הדוח מדיף ריח פוליטי מצד מבקר שפרסם שני דוחות מיוחדים ומגמתיים ערב הבחירות האחרונות ונתמך על ידי חברי קבינט לשעבר שנמצאים כיום באופוזיציה ומחפשים לנגח את ראש הממשלה ".  
גם מסביבתו של יעלון נשמעו דברים דומים : " מדובר בטיוטה שהיא שערורייתית ,  מהדלפתה טרם התייחסות המבוקרים ועד המידע שנכתב בה ,  שאינו מחובר למתרחש .  העובדות בטיוטה אינן מדויקות ומי שכתב אותה אינו מבין מהי מערכת קבלת החלטות וכיצד פועל קבינט .  בעניין המנהרות ,  גם כאן הדוח פשוט מנותק מהמציאות ".   
" מדינת ישראל מתעסקת עם נושא המנהרות ומקדישה לו משאבים ניכרים כבר שנים ארוכות .  המערכות השונות קיימו על כך אינספור דיונים בכל הפורומים הרלוונטיים ,  כולל בקבינט .  מי שטוען שלא הכיר את האיום ואת ההתעסקות בו פשוט משקר את הציבור .  כל מי שנגע בעניין הבין את חומרת האיום ,  וכל ניסיון לתאר זאת באופן אחר הוא שרלטני .  טיוטת הדוח רצופה באי-דיוקים ,  בלשון המעטה ,  ולוקה בחוסר הבנה ברור של הפעילות ושל המערכת ".  
דוח המבקר הוא חלק מתהליך הפקת לקחים וביקורת בעקבות מבצע  " צוק איתן ",  שהחל כחודש לאחר המערכה הצבאית ,  בספטמבר 2014 ,  בחטיבה לביקורת מערכת הביטחון במשרד מבקר המדינה .  הפרק שעליו דווח אמש מתמקד בביקורת על תהליכי קבלת ההחלטות בקבינט המדיני-ביטחוני ותפקודו ,  וביחסי הגומלין בין הקבינט לדרג הצבאי ,  גם בקשר לאיום המנהרות .
 בין היתר מבקר המדינה סקר את המענה הטכנולוגי לבעיית המנהרות ;  היערכות לשם הגנה על העורף האזרחי מפני איום טילים ורקטות ;  ופעילות צה"ל בקשר להוראות הדין הבינלאומי ,  כולל במבצע  " צוק איתן ". 
 ( עדכון ראשון :  20:16 )  

דוח המבקר על צוק איתן :  גנץ ,  נתניהו ויעלון הטעו את הקבינט
לפי חדשות 2 ,  דוח המבקר על ההתנהלות במבצע בקיץ 2014 צפוי להיות חמור במיוחד .  נמתחת בו ביקורת חריפה על ראש הממשלה ,  על שר הביטחון ובייחוד על הרמטכ"ל דאז .  גורמים בסביבת נתניהו ויעלון : " דוח לא רציני של גוף לא רציני "
 
