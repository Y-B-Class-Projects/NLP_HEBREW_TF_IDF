בנימין נתניהו לקרית שמונה : " הוכחתם שמי שמאמין - יכול "
 האלופה הטריה הגיעה לביקור חגיגי במעון ראש הממשלה ,  שבירך : " כבשתם את לבבות האזרחים ".  לבנת : " צריך ללמוד מכם "
 עריכת וידאו :  אמיר קותיגרו 
חגיגות האליפות של עירוני קרית שמונה נמשכו הערב  ( רביעי )  .  לאחר שהאלופה הטריה ערכה ביקור מרגש בכותל המערבי ,  המשיכו רן בן שמעון ושחקניו לקבל כבוד של מלכים ,  והגיעו למעון ראש הממשלה לפגישה עם בנימין נתניהו .  במהלך הביקור החגיגי שרו השחקנים : " קרית שמונה אלופת המדינה ",  וכן  " הווו ,  ליגת אלופות ",  והעניקו לראש הממשלה חולצה ממוסגרת וחתומה . 
" אתם משחקים משחק נשמה ובגלל זה כבשתם לא רק את האליפות אלא גם את הלבבות של אזרחי ישראל מהצפון ועד הדרום ",  אמר בנימין נתניהו . " זה היה מאוד מאוד משמח ,  ואתם מוכיחים שמי שמאמין - יכול .  אני מחכה לבוא לאצטדיון החדש שלכם ".  לאחר דבריו ,  נגח ראש הממשלה כדור אל עבר שוער האלופה ואחד השחקנים המצטיינים שלה העונה ,  דני עמוס .  
גם שרת הספורט לימור לבנת בירכה את האלופה הטריה :   ? אתם מביאים לנו תקווה גדולה שגם האחרים ילמדו מהאוהדים של קרית שמונה ,  מהשחקנים ,  מהרוח של הקבוצה הזו שהוכיחה שאפשר גם בלי אלימות .  שאפשר לשחק מתוך תרבות ספורט וכדורגל ומאהבה למשחק ?  .
 הבעלים של המועדון איזי שרצקי נראה נרגש ואמר : " זהו יום חג מסיבה פשוטה :  בשבוע האחרון התקשורת היתה בקרית שמונה יותר מאשר במלחמה האחרונה ,  וזה סימן שהצלחנו וניצחנו ". 
המאמן רן בן שמעון אמר : " אנחנו גאים לייצג את העיר הנפלאה שלנו .  כל אחד מהשחקנים שלנו הוא נשמה גדולה .  יכול להיות שבמרחק הזמן יתברר הרגע הזה כרגע בו נפל לנו האסימון שאנחנו האלופים ". 
צפו בביקור של עירוני קרית שמונה בכותל המערבי
בואו להיזכר ביום ההיסטורי שקרית שמונה תזכור לעד
קרית שמונה תעמוד לדין על זריקת כוס שתייה לעבר יגאל אנטבי
איזי שרצקי חושף מדוע חשף את חילוקי הדעות עם בן שמעון
עירוני קרית שמונה בוואלה !  ספורט 

בנימין נתניהו לקרית שמונה : " הוכחתם שמי שמאמין - יכול "
 האלופה הטריה הגיעה לביקור חגיגי במעון ראש הממשלה ,  שבירך : " כבשתם את לבבות האזרחים ".  לבנת : " צריך ללמוד מכם "
 
