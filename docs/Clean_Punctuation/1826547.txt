מקורבי נתניהו :  הכדור נמצא עכשיו במגרש הפלסטיני
בפמליית רה"מ הביעו שביעות רצון מהתגובות בקונגרס לנאומו אתמול .  מזכיר הממשלה האוזר : " אם אבו מאזן יקבל את עקרון המדינה היהודית ,  ייפתרו 90% מהבעיה "
  ( צילום :  רויטרס ,  קריינות :  אביב אברמוביץ' ,  עריכה :  טל רזניק ) 
בפמליית ראש הממשלה בנימין נתניהו מרוצים מהתגובות בארה"ב לנאום שהוא נשא אתמול בפני הקונגרס האמריקאי .  בקול ישראל דווח ,  כי בפמליה אמרו לאחר הנאום ,  כי התחושה היא שבית המחוקקים האמריקאי נותן תמיכה לישראל ,  ועכשיו יש לנצל זאת ולשכנע גם את אירופה .  
בנוסף ,  מזכיר הממשלה צבי האוזר אמר הבוקר ,  כי ראש הממשלה נתניהו הבהיר אמש בנאומו כי הכדור נמצא כעת במגרש הפלסטיני - ואם אבו מאזן יקבל את עקרון המדינה היהודית ייפתרו 90% מהבעיה .  לדברי האוזר ,  כל השאר הם פרטים שאפשר לגשר עליהם ,  אך נראה כי אין אפילו רמז לנכונות פלסטינית להכיר בזכות העם היהודי למדינת לאום .
 בבית הלבן הגיבו אמש באיפוק לנאומו של נתניהו בפני הקונגרס .  יועצו של נשיא ארה"ב ברק אובמה ,  בן רודס ,  הנמצא בביקור מדיני בלונדון ,  אמר כי  " נאומו של המנהיג הישראלי אישר מחדש את עוצמת היחסים המיוחדים בין ארה"ב לישראל וחידד את חשיבות השלום ".  
רודס הוסיף : " הוא הביע את חששו מאירן גרעינית ,  חשש שאנו בהחלט שותפים לו ".  לדבריו , " המסר שהעביר נתניהו בקונגרס דומה מאוד לדברים שעלו בשיחתו האחרונה עם הנשיא אובמה ".  
מנגד ,  בכיר פתח וחבר צוות המשא ומתן הפלסטיני ,  נביל שעת' ,  אמר לאחר נאום נתניהו ,  כי לא מדובר בנאום ,  אלא בהכרזת מלחמה .  בשיחה עם וואלה !  חדשות אמר שעת' כי  " אי אפשר לקרוא לזה בשם אחר ,  מלבד הכרזת מלחמה על הפסלטינים ,  על חמאס ,  על אירן ועל לבנון .  מה שממענו הם רק איומים ועוד איומים של מלחמה .  נתניהו לא הציע דבר בנושא תהליך השלום .  לא פליטים ,  לא ירושלים ,  לא קווי 67' ,  לא פירוק התנחלויות .  זהו פשוט נאום מגוחך ". 
השתתף בהכנת הידיעה :  ניר יהב .
 
מקורבי נתניהו :  הכדור נמצא עכשיו במגרש הפלסטיני
בפמליית רה"מ הביעו שביעות רצון מהתגובות בקונגרס לנאומו אתמול .  מזכיר הממשלה האוזר : " אם אבו מאזן יקבל את עקרון המדינה היהודית ,  ייפתרו 90% מהבעיה "
 
