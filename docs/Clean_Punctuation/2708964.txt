נתניהו ,  אל תוותר עלינו
בשעה שגורל הבקעה עומד במוקד השיחות בין קרי ,  נתניהו ואבו מאזן ,  פונה ראש המועצה דויד אלחייני לראש הממשלה בטור מיוחד לוואלה !  חדשות ומפציר : " היה איתן ,  שמור על הדרך "
 בימים שבהם השאלה לגבי מעמדה של בקעת הירדן עולה שוב לכותרות ,  וכשהאווירה הזו מפרה את השלווה הפסטורלית של חבל הארץ המדהים שלנו ,  נזכרתי .  נזכרתי שאי שם בחגיגות ה-30 לבקעה באמפיתיאטרון על שם אלוף-משנה אברהם  ( ממושי )  אלרן עמד על הבמה ראש ממשלת ישראל ,  בנימין נתניהו ,  בירך את אלוף פיקוד המרכז משה  ( בוגי )  יעלון ,  את ח"כ רחבעם  ( גנדי )  זאבי ואת רעייתו וחילק שבחים לתושבי הבקעה על העמידה האיתנה שלהם ועל מפעל ההתיישבות המפואר .  
עוד על בקעת הירדן:האמריקנים מתוסכלים :  בקעת הירדן תוקעת את המשא ומתןאבו מאזן הציע שוב לאובמה :  כוח נאט"ו בבקעת הירדןועדת השרים לחקיקה אישרה את סיפוח בקעת הירדן לישראל 
זכרתי שהייתה לו אמירה ,  משהו על מעמדה של בקעת הירדן ,  ביקשתי שיימצאו לי את הקלטת כדי לוודא .  הבטתי במסך ,  חסר סבלנות ,  מדלג כדי להגיע לדבריו .  התושבים מפרגנים ,  מריעים ,  מחבקים את ראש הממשלה בחום .  אצלנו בבקעה אומרים שהחום בא מהאנשים ולא בכדי  פלאחים .  הוא עמד שם בגאווה טרם פתיחת דבריו .  עמידתו איתנה ויציבה ,  והוא בטוח בעצמו ,  הנה זה בא : " בקעת הירדן תישאר ישראלית לעד ולעולמי עד ".  שלוש פעמים ברציפות ,  ספרתי ,  ולפני ואחרי : " אין לכם מה לדאוג ".  אבל ,  יש לנו מה לדאוג .
 נכון ,  חלפו כמה שנים טובות מאז ,  15 שנים ליתר דיוק .  אך אנחנו מצדנו לא אכזבנו :  החקלאות בבקעת הירדן משגשגת .  52 אלף דונם של התמר הכי טעים בעולם .  הפלפלים ,  החצילים ,  עגבניות השרי ,  התבלינים הטריים לייצוא ,  ענבי המאכל ועוד ,  החקלאות מעוררת הערצה .  היו קשיים ,  אך בהתמדה ,  בעקביות ובהרבה אהבה הגענו להישגים ,  ניצחנו את המדבר .  50 מעלות בצל לא הרתיעו אותנו ,  בנינו חוזרים ,  היישובים פורחים  ממש סיפור הצלחה ישראלי .  נתניהו ,  הפחת בנו תקווה ,  סמכנו עליך ,  דבריך הנחרצים הניעו אותנו .  
צפיתי בך אתמול שוב אדוני ראש הממשלה ,  עומד סמוך למזכיר הממשלה האמריקני .  שפת הגוף שלך השתנתה ,  אתה נראית מודאג .  בדמיוני חלפה תמונה :  להקת נשרים משחרת לטרף .  חשבתי על קרי ,  על שרי האיחוד האירופי ,  על השמאל הישראלי ,  על ח"כ אלף ועל ח"כ בית .
 אני יודע ,  לא קל לך .  מנהיגים ,  אלה שמתהדרים בהגדרה ידידים ,  מפעילים עליך לחצים ,  רוצים שתיקח סיכונים למען השלום .  לך תסביר להם שבמזרח התיכון מילה זו לא מילה ,  גם לא המילה הכתובה .  ומי דובר אמת ?  חמאס ,  שרוצה להשמיד את קיומו של העם היהודי ,  או הרשות הפלסטינית ?  שנינו יודעים ,  ביבי ,  מה בדיוק הם רוצים ,  גם העם היהודי ,  הישראלי .
 מתוחה  כך הגדירו אמש בחדשות את הפגישה עם קרי .  משהו לא בסדר ,  לא הוגן .  למה צריכה להיות מתיחות בין ידידים ,  בינינו לבין החברים הטובים שלנו ?  לא מוצא חן בעיני הידידים שלנו שאתה צודק .  צפית מה יקרה בעזה ,  הזהרת את העולם  " הנה ,  הנה האיראנים עומדים להיות גרעיניים ולא למטרות אזרחיות בלבד ",  היית זה שלנגד עיניו עומד האינטרס הביטחוני של מדינת ישראל .  וכעת ,  דע לך ש-80% מיהודי ישראל החליטו  בקעת הירדן צריכה להישאר בריבונות ישראלית ,  אז - אתה לא לבד .  
אני חושב עליך הרבה ,  אדוני ראש הממשלה .  הייתי רוצה להיות שם ברגעים הקשים ,  ללחוש לך  " זקוף את גבך ,  היה איתן ,  הבאת את מדינת ישראל להישגים רבים ",  למקד אותך שוב ,  שלא יסיטו אותך מדרכך בצורה מניפולטיבית ,  להיות לך למשענת ,  ולומר  " מר בנימין נתניהו ,  ראש הממשלה שלי ושל כולם ,  אנחנו אוהבים ,  מחזקים ומעודדים אותך ,  שמור על הדרך ואל תוותר ".  תושבי בקעת הירדן מוכנים להתגייס בכל עת לתמוך בך .  לא רק הם ,  אנחנו אתך ,  סומכים עליך ,  מלא אותנו גאווה ,  הנהג .
  ( עדכון ראשון :  19:05 )  

נתניהו ,  אל תוותר עלינו
בשעה שגורל הבקעה עומד במוקד השיחות בין קרי ,  נתניהו ואבו מאזן ,  פונה ראש המועצה דויד אלחייני לראש הממשלה בטור מיוחד לוואלה !  חדשות ומפציר : " היה איתן ,  שמור על הדרך "
 
