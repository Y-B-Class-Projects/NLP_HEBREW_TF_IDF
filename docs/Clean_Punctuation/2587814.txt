 " הלחימה בעזה תימשך כל זמן שחמאס ממשיך לירות "
 בירושלים מאשרים כי מתקיימים מגעים להפסקת אש בתיווך מצרים ,  אולם ישראל מסכימה להפסקת אש רק לאחר שחמאס ינצור הירי .  חשש : " הלחימה פוגעת בלגיטימציה שהעניק המערב "
 שליח הקוורטט ,  טוני בלייר ,  הגיע הבוקר  ( שני )  לירושלים כחלק מהמאמץ הבינלאומי לקרב בין עמדות ישראל וחמאס ,  ולהביא לרגיעה זמנית .  בהמשך היום יגיע גם שר החוץ הגרמני ,  גידו ווסטרוולה ,  שינסה לתרום את מעורבות גרמניה בניסיונות להביא להפסקת אש .  בירושלים מאשרים בשלב זה כי מתקיימים מגעים מול מצרים ,  אך מדגישים כל העת כי מבצע  " עמוד ענן "  נמשך כל עוד אין הפסקת ירי מצד החמאס .  במקביל ,  גם היום ימשיך ראש הממשלה בנימין נתניהו בשיחות מדיניות עם מנהיגי העולם .
 מבצע  " עמוד ענן "  - כותרות אחרונות
אחרי לילה שקט :  הבוקר נפתח במטח לנגב המערבי9 הרוגים הלילה בעזה ;   " הפסקת אש - לא בימים הקרובים"אמש :  מטח לאשדוד וקריית מלאכי ;  רקטה ראשונה לאילתשר החוץ הצרפתי :  טיעוני ישראל  " לא רלוונטיים "  
מנגד ,  בחמאס ממשיכים להציב את אותם התנאים להפסקת האש .  גורם בכיר בלשכה המדינית של הארגון אמר הבוקר לעיתון  " אל-חיאת ",  הרואה אור בלונדון ,  כי דרישת חמאס לגיבוש הפסקת אש כוללת הפסקת הירי הישראלי ,  הפסקת החיסולים והסרת המצור על עזה . " אנו צריכים לקבל גם ערבויות בינלאמיות ומצריות להפסקת האש ",  הוסיף .  גורם בכיר בג'יהאד האיסלמי הוסיף כי ארגונו מעוניין בהפסקת אש .
 ישראל ,  מצדה ,  דורשת הפסקת אש דו-שלבית שתיפתח בהפסקת הירי מצד החמאס והארגונים הנוספים בעזה ,  בתמורה להפסקת תקיפות צה"ל ברצועה ,  ורק בהמשך תסכים למשא ומתן להסדר ארוך טווח שיכיל התחייבויות ברורות להפסקת אש ,  לרבות לוחות זמנים וערבויות בינלאומיות . 
" קודם כל שייפסק הירי ,  אחר כך נדבר על כל השאר ",  אמר אתמול נתניהו לשר החוץ הצרפתי ,  לורן פביוס .  פביוס סיים אתמול ביקור בזק בן יממה בירושלים ורמאללה ,  ובסיומו קרא לסיים בדחיפות את הלחימה ,  אך קיבל את התנאי הישראלי להפסקת אש דו-שלבית ואמר כי  " קודם כל נשיג הפסקת אש ,  ואחר כך נחפש ערבויות בינלאומיות על מנת לקדם פיתרונות לטווח הארוך ".  פביוס ימסור היום לשרי החוץ האירופיים את התרשמותו מהמצב בכינוס החודשי של השרים בבריסל .  
במשרד החוץ מעריכים כי התמיכה הבינלאומית הרחבה למבצע החלה להישחק ,  לפחות מבחינת דעת הקהל במדינות שונות בעולם .  תקיפות צה"ל בעזה גבו אתמול מחיר כבד בחיי אזרחים ,  ותמונות הגופות עיטרו את שערי העיתונים ברחבי העולם . " האירועים אתמול בהחלט פוגעים בהישגים ההסברתיים והמדיניים עד כה ,  הלגיטימציה הבינלאומית תלויה בהתנהלות צה"ל .  כל עוד הפגנו איפוק ,  הנושא לא תפס את כותרות העיתונים אבל ברגע שמתחילות לצאת תמונות של תינוקות מעזה ,  החבל המתוח נמתח עוד יותר וההסברה הטובה בדרכה להיגמר ",  אמר גורם מדיני בכיר בשיחה עם וואלה !  חדשות .  
במגעים הדיפלומטיים מעורבות כל העת ארצות הברית ,  רוסיה ,  צרפת ,  גרמניה ובריטניה ,  שמצדן מפעילות לחץ על מצרים ,  טורקיה וקטאר ,  כדי להניען להביא להפסקת אש מצד חמאס .  במקביל ,  נמשך הלחץ על ישראל שלא להסלים את המבצע ולא לצאת לפעולה קרקעית שתגבה מחיר כבד ועשויה לגרור מדינות נוספות לתוך העימות .  ביום שלישי בערב ינחת בישראל מזכ"ל האו"ם ,  באן קי מון ,  לאחר ביקור דומה בקהיר ,  ובמערב רואים בביקורו של באן מועד מכונן כדי לדעת לאן הולכים הדברים מכאן . 

" הלחימה בעזה תימשך כל זמן שחמאס ממשיך לירות "
 בירושלים מאשרים כי מתקיימים מגעים להפסקת אש בתיווך מצרים ,  אולם ישראל מסכימה להפסקת אש רק לאחר שחמאס ינצור הירי .  חשש : " הלחימה פוגעת בלגיטימציה שהעניק המערב "
 
