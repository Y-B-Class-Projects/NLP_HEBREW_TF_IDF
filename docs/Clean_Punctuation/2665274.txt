הכנסת אישרה את תקציב המדינה לשנים 2014-2013
התקציב וחוק ההסדרים אושרו הלילה במסגרת פשרה עם האופוזיציה ולפיה בתמורה להסרת אלפי ההסתייגויות שהוגשו לסעיפי התקציב ,  חבריה ישותפו בצוות שיבחן את עיקרי חוק המשילות
 ( צפו בהצבעה במליאת הכנסת )  
יש תקציב :  בתום דיון מרתוני שארך כ-18 שעות ,  אישרה הלילה  ( שלישי )  מליאת הכנסת בקריאה שנייה ושלישית את תקציב המדינה ואת חוק ההסדרים .  58 חברי כנסת הצביעו בעד התקציב בקריאה שלישית ,  ו-43 התנגדו .  
מוקדם יותר הגיעו ראשי סיעות האופוזיציה לסיכום עם ראש הממשלה ,  בנימין נתניהו ,  לפיו יימשכו רוב ההסתייגויות שהוגשו נגד התקציב בתמורה להתחייבות של ראש הממשלה לעכב את קידומו של חוק המשילות ,  כך שלא יועלה לקריאה שנייה ושלישית בחודש הראשון של מושב החורף .  בנוסף ,  הבטיח נתניהו להעביר את הטיפול בחוק השנוי במחלוקת לוועדה בראשות ח"כ יריב לוין ,  שבה יהיו חברים גם נציגי אופוזיציה .  הסיכום בין הצדדים היה אמור לסלול את הדרך להעברה של התקציב סביב חצות ,  אולם נציגי האופוזיציה ,  שככל הנראה נלחצו מן הביקורת על מה שהתפרש כהתקפלות מצדם ,  החלו למשוך זמן וביקשו שוב ושוב הצבעות שמיות ,  שפירושן כי הצבעה על כל סעיף לוקחת כעשר דקות במקום עשר שניות של הצבעה אלקטרונית .
 עוד באותו נושא:השרים אישרו :  ישראל תשחרר כמאה אסירים פלסטיניםהסחטנות של בנט :  תקציב תמורת משאל עםהממשלה אישרה :  מסירת שטחים - רק לאחר משאל עם 
לקראת השעה 2:00 התחילו בקואליציה לגלות סימני עצבנות מכך שהופר הסיכום בין הקואליציה לאופוזיציה על משיכת ההסתייגויות לסעיפי התקציב .  בשלב מסוים אף שיגר נתניהו פתק לח"כ הרצוג ,  שהתנגד למשיכת ההסתייגויות ,  שבו נכתב : " בוז'י ,  יש לנו הסכם .  גם כשעושים הנחות ..  .  זה מוגזם ".  
גורמים באופוזיציה אמרו כי הם קיבלו את ההחלטה ללכת לפשרה אחרי שהובהר להם כי אם ימשיכו במרתון של הצבעות שמיות ,  תעביר הקואליציה כבר מחר את  " חוק המשילות "  בקריאה ראשונה ,  וביום רביעי בקריאה שנייה ושלישית - כלומר שלא יתאפשר להם להשפיע עליו .  לפיכך ,  כך נראה ,  העדיפו באופוזיציה להסיר את ההסתייגויות ולזכות באפשרות להגמיש את  " חוק המשילות ",  השנוי במחלוקת .  
מדובר בעניין עקרוני לסיעות האופוזיציה בכלל ,  ולסיעות הערביות במיוחד ,  שכן במרכז  " חוק המשילות "  העלאת אחוז החסימה ל-4% ,  מה שעלול למחוק מהמפה את חד"ש ,  רע"מ-תע"ל ובל"ד .  בעקבות ההסכמה צפויות ההצבעות בקריאה שנייה ושלישית על חוק התקציב וחוק ההסדרים להסתיים בשעות הקרובות .
 על פי הצעת חוק המשילות שגיבשו ישראל ביתנו ויש עתיד ,  כדי להחליף ממשלה יהיה צורך ברוב של 65 חברי כנסת ,  לעומת 61 כיום .  בנוסף ,  גם אם יימצאו 65 חברי כנסת שיביעו אי אמון בממשלה ,  אבל לא יצליחו לגבש הסכמה מי יעמוד בראש הממשלה החלופית ,  תשוב הממשלה הקודמת לכהן .  עוד קובעת ההצעה ,  כי הממשלה לא תיפול גם אם לא יהיה לה רוב להעביר את תקציב המדינה .  המשמעות היא שעל פי הצעת יש עתיד ,  תוכל לכהן בכנסת ממשלת מיעוט .  סעיף אחר בהצעה קובע כי אחוז החסימה יועלה ל-4% .  
אתמול הגן שר האוצר ,  יאיר לפיד ,  על התקציב שהגישה הממשלה . " המשימה שאיש לא העז לקחת על עצמו הייתה לקחת גירעון מבני מתגלגל של 35 מיליארד שקלים ,  שאם אתה לא מטפל בו עכשיו הוא ייהפך ל-66 מיליארד שקלים ",  אמר לפיד . " זה דבר אמיתי שהאופוזיציה החליטה להתעלם ממנו ולעצום עיניים בתקווה שלא נשים לב .  במקום זה היינו צריכים להחליט מה עושים .  האם לתת לעסק להתפרק ,  העיקר שלא יכעסו עלינו ?  או רק לחשוב על מה יכתבו עלינו בידיעה קטנה בעמודים הפנימיים ?  החלטנו לעשות תקציב בתנאים קשים ועדיין לשים את מעמד הביניים במרכז ".  הוא הוסיף כי  " מעמד הביניים שבמשך שנים היה הכספומט של כל ממשלות ישראל ,  הפעם היה המקור האחרון שממנו לקחנו כסף .  קודם לקחנו מהישיבות ומהעשירים ,  העלנו מסים על חברות הענק .  לקחנו ממשרד הביטחון .  רק בסוף אחרי שלקחנו מכל המקומות האחרים והתברר שאין ברירה לקחנו גם מעט מעמד הביניים .  זה מצער אותי ,  זה עצוב ואנחנו נחזיר את זה ".  
הצעת התקציב שאושרה בקריאה ראשונה בכנסת בחודש יוני ,  עוררה כעס בקרב גורמים רבים במערכת הפוליטית וכן בקרב הציבור לאור תכנית הגזירות שיזמו ראש הממשלה ושר האוצר .  השניים טענו כי הגזירות הכלכליות נועדו לצמצם את הגירעון שנוצר בתקציב המדינה  הנאמד בכ-40 מיליארד שקלים ,  אך לאחר שהועברה הצעת החוק לדיון בוועדת הכספים ,  לקראת העלאתה לקריאה שנייה ושלישית היום ,  רוככו כמה מהגזירות .  
לפני כשבועיים התבשרו אזרחי ישראל כי יחול שינוי בנטל המסים ביחס לתכנית המקורית של משרד האוצר ,  ולאור הסכמה שהושגה בין שר האוצר לפיד ,  יו"ר ועדת הכספים ח"כ ניסן סלומיאנסקי  ( הבית היהודי )  ויו"ר סיעת יש עתיד ח"כ עפר שלח ,  ההעלאה המתוכננת במס הכנסה בשיעור של 1.5% לכל מדרגות השכר תבוטל ,  ובמקומה תחול עלייה מדורגת לפי מתווה שונה .  כמו כן הוסכם על ביטול הטלת מס על משפרי דיור ,  ביטול הטלת מס בריאות ודרישת תשלום דמי ביטוח לאומי ,  שאמורים היו להיות מוטלים על עקרות הבית .  במסגרת ההבנות הוסכם על צמצום הפגיעה בקצבאות הילדים .  
המשמעות התקציבית של ביטול הגזירות נאמדת בכשני מיליארד שקלים .  שר האוצר ,  שהדגיש כי הוא פועל למען  " האדם העובד "  אך ספג ביקורת רבה בגלל תכנית הקיצוצים שפגעה בעיקר באנשי מעמד הביניים ,  נאלץ להתגמש ולוותר גם על קריטריון מיצוי כושר ההשתכרות כתנאי להנחה בתשלום הארנונה .  מדובר בסעיף שמשמעותו התקציבית היא 124 מיליון שקלים .
 במסגרת החלת הדירוג במס ההכנסה ,  יועלה שיעור המס בצורה חדה יותר לבעלי הכנסה גבוהה .  על פי ההצעה ,  לתושב ישראל בעל הכנסה של עד 14 אלף שקלים בחודש יועלה המס בשיעור של 1% ;  עובדים המשתכרים בין 14 ל-22 אלף שקלים ייאלצו להתמודד עם עלייה של 1.5% במס ההכנסה ,  ואילו המשתכרים למעלה מ-22 אלף שקלים החודש ייאלצו לשלם עוד 2% ממשכורתם למס הכנסה .  

הכנסת אישרה את תקציב המדינה לשנים 2014-2013
התקציב וחוק ההסדרים אושרו הלילה במסגרת פשרה עם האופוזיציה ולפיה בתמורה להסרת אלפי ההסתייגויות שהוגשו לסעיפי התקציב ,  חבריה ישותפו בצוות שיבחן את עיקרי חוק המשילות

