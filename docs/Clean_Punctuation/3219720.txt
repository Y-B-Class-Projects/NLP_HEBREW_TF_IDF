בעקבות פולין :  צ'כיה הודיעה כי פסגת וישגרד בישראל מבוטלת
ראש הממשלה באביש אמר כי במקום ועידת וישגרד יתקיימו פגישות בילטרליות בישראל ,  כשייערכו שיחות על תאריך חדש להמשך השנה .  זאת אחרי שוורשה הודיעה כי לא תשלח נציגים בשל דברי כץ על האנטישמיות
ראש ממשלת צ'כיה אנדריי באביש אמר היום  ( שני )  כי הפסגה המתוכננת בישראל עם כמה מדינות ממזרח ומרכז אירופה נוספות מבוטלת .  זאת בעקבות המשבר עם פולין ,  שהודיעה כי לא תשלח נציג לוועידת וישגרד בעקבות דבריו של ממלא מקום שר החוץ ישראל כץ .  הוא אמר כי הפסגה עשויה להתקיים בתאריך מאוחר יותר ,  במחצית השנייה של השנה .  גורם מדיני אמר כי שלושת ראשי ממשלות האחרים יגיעו מחר לישראל למפגשים בילטרליים עם ראש הממשלה בנימין נתניהו ,  מבלי לקיים את הפסגה .  
כץ ,  שמונה אתמול לתפקיד במקומו של ראש הממשלה בנימין נתניהו ,  אמר כי  " הפולנים ינקו את האנטישמיות מחלב אמם ",  בהמשך למשבר שפרץ בזמן השתתפותו של ראש הממשלה בוועידת ורשה בשבוע שעבר .  בפולין אמרו כי דבריו גזעניים ודרשו התנצלות ,  אך בישראל לא הגיבו .  נתניהו טרם התייחס להתפתחויות האחרונות .
 בתחילה היה אמור להשתתף בפסגת מדינות וישגרד  ( V4 )  ,  הכוללת גם את הונגריה ,  צ'כיה ולסובקיה ,  ראש ממשלת פולין מתאוש מורביצקי .  בהמשך החליטה הממשלה הלאומנית בפולין לשלוח את שר החוץ יאצק צ'פוטוביץ' במקום ,  אך דבריו של כץ אתמול החריפו את המשבר והיום הודיע מורביצקי כי לא תהיה נציגות פולנית בכלל .  בנוסף לכך ,  שגרירת ישראל בפולין ,  אנה אזרי ,  זומנה לשיחת נזיפה נוספת היום בעקבות ההתבטאות כץ .
 לקריאה נוספת על המשברהמשבר מחריף :  פולין ביטלה את השתתפותה בוועידה בישראל בשל דברי כץ 
כץ התייחס לראשונה למשבר עם פולין בריאיון לאודי סגל בחדשות 13 וציטט את ראש ממשלת ישראל לשעבר יצחק שמיר .  עוד הוסיף כי  " זכר השואה הוא דבר שאין להתפשר איתו .  לא נשכח ולא נסלח .  בדיפלומטיה מנסים לא להעליב ,  אבל אף אחד לא ישנה את האמת ההיסטורית .  פולנים שיתפו פעולה עם הנאצים
אמירתו של כץ הגיעה אחרי הסערה שהחלה בעקבות דברי נתניהו על חלקם של פולנים בשואה .  תחילה נטען באתר הג'רוזלם פוסט כי ראש הממשלה אמר בתדרוך ש"האומה הפולנית "  שיתפה פעולה עם הנאצים ,  בעוד שבתדרוך נתניהו אמר  " פולנים "  שיתפו פעולה עם הנאצים - מבלי ליידע את כל העם הפולני .
 בממשלת פולין אמרו כי הם  " קיבלו הבהרות "  בנוגע ל"מניפולציה התקשורתית "  והשגרירה אנה אזרי ניסתה להרגיע את הרוחות ,  במכתב שבו הבהירה כי נתניהו לא אמר  " שהאומה הפולנית ביצעה פשעים נגד יהודים ",  אך היא זומנה לשיחת נזיפה עוד ביום שישי .  בוורשה לא התרצו ,  על אף שלשכתו הבהירה כי נתניהו  " התייחס בתדרוך לפולנים ,  ולא לאומה הפולנית או למדינת פולין ".  

בעקבות פולין :  צ'כיה הודיעה כי פסגת וישגרד בישראל מבוטלת
ראש הממשלה באביש אמר כי במקום ועידת וישגרד יתקיימו פגישות בילטרליות בישראל ,  כשייערכו שיחות על תאריך חדש להמשך השנה .  זאת אחרי שוורשה הודיעה כי לא תשלח נציגים בשל דברי כץ על האנטישמיות

