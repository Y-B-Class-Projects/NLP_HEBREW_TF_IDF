ההחלטה ,  ההתעקשות והביקורת :  המבחן הראשון של ראשת עיריית חיפה
שבועות אחדים לאחר כניסת עינת קליש רותם ללשכתה ,  היא כבר מצאה את עצמה בעין הסערה שהחלה עם מינוי פעיל חד"ש רג'א זעאתרה לסגנה ,  והמשיכה לעימות חזיתי עם ראש הממשלה .  בעיר תוקפים את קליש רותם  " היא לא סופרת את הציבור החיפאי ,  כולם מתנגדים "
 ראשת העיר חיפה ,  עינת קליש רותם ,  בין הפטיש לסדן .  ביום ראשון בבוקר ,  בפתח ישיבתה השבועית של הממשלה הודיע ראש הממשלה בנימין נתניהו כי  " חיפש אותה ",  וזאת , " כדי לבקש ממנה לבטל את המינוי של סגן ראש עיר שתומך בחיזבאללה וחמאס ,  שמצהירים שבכוונתם להשמיד את מדינת ישראל ".  נתניהו הביע תקווה שראש העיר תעתר לו בעניין ,  והביע שמחה  " שחברנו אריה דרעי התחיל כבר לטפל בנושא ".  הוא ציין כי  " זה עניין בו התבטאו רבים ,  שאינו מתקבל על הדעת ומכיוון שהוא אינו מתקבל על הדעת הוא גם לא יתקיים "  וחתם : " אני משוכנע בזה ".  ראשת העיר נופשת בחו"ל ,  ולכן לא הצליח להשיג אותה גם משרד ראש הממשלה .  כשהיא קראה את הדיווחים שהוא מחפש אותה היא התקשרה אליו אבל לא נעתרה לו ולדברי חברי סיעתה היא מסרה לו כי היא  " מכבדת הסכמים "  וכך אין בכוונתה להפר את ההסכמים הקואליציוניים עליהם חתמה ובכלל זה ההסכם עם  " החזית החיפאית ",  הסיעה בראשה עומד רג'א זעאתרה ,  מזכיר חד"ש בחיפה מי שמצוי כעת בעין הסערה .  
כשראש העיר בשווייץ .  סגן ראש העיר נחשון צוק ממלא את מקומה .  ביום ראשון בירך את ערביי העיר הנוצרים בכנסיה היוונית-קתולית בעיר התחתית ,  שם נערך טקס הדלקת אורות עץ חג המולד .  רג'א זעאתרה נבצר ומסר כי הוא  " לא חש בטוב ". 
עוד בוואלה !  NEWS:אנדרטת הנרצח בפיגוע הקודם הגנה מהירי : " יכלו להיות יותר נפגעים "" מושחתים הביתה ":  מהומה בדיון בתביעת הדיבה של יאיר נתניהובניגוד להצהרות :  חברת חשמל הותירה נכים ומעוטי יכולת ללא אספקה בחנוכה 
קליש רותם פרסמה יום קודם בדף האינסטגרם שלה תמונה של כוס בירה על רקע הנוף ,  והכיתוב מהעיר ברן בשוויץ : " יום מושלם .  גם זה קורה ".  לכל יום מושלם יש מוצאי יום מושלם .  עם שובה ,  ככל הידוע הלילה ועל רקע המחלוקת עם ראש הממשלה ,  תצטרך ראשת העיר להתמודד עם הפלונטר החדש ,  ששוב ,  כך מסתמן ,  נכנסה אליו בשאננות נמהרת .  כך היה עם פיטוריו של מנכ"ל העירייה גדי מרגלית רגע לפני שהתברר כי משרד הפנים אינו מאשר את המועמד שהיא ייעדה לתפקיד .  כך היה עם טפסי הרישום שלה לבחירות ,  שנחתמו על ידי בא כוח מפלגת העבודה שלא כדין ושהביאו לפסילתה בוועדת הבחירות של חיפה עד שבסופו של דבר רק בבג"ץ הושבה למרוץ לראשות העיר .  כך היה קודם לכן כאדריכלית וילה בזכרון יעקב שנבנתה בתכנונה ותחת פיקוחה ללא היתר בניה ,  ושהביא בסופו של דבר להסתבכותה ולהרשעה הפלילית השנה בעבירות תכנון ובניה ,  גם אם השופט יעקב גולדברג חס עליה והותיר אותה ללא קלון .  
כך בהרכבת הקואליציה החיפאית שלה .  חילונים דתיים וחרדים ,  יהודים וערבים ,  שמאל וימין ,  שוחרי סביבה ושוחרי פיתוח .  כולם בפנים ועכשיו תיבת נוח הזו של אינטרסים מנוגדים צריכה להפליג ליעדיה .  יש שייתמהו מה היה החיפזון לצרף את  " החזית החיפאית "  בראשות רג'א זעאתרה לקואליציה .  למרות המסורת רבת השנים בחיפה לסגן ראש עיר ערבי ,  הפעם היה לקליש רותם תירוץ לא לעשות זאת ,  כיוון ש"החזית "  תמכה דווקא בראש העיר המודח יונה יהב וקראה לבוחריה להצביע עבורו ולא עבור קליש .  אבל את  " הירוקים "  לא כל כך רצו אצלה ,  ותוך חתימת ההסכמים התברר שנותרה כבר להעניק רק חצי קדנצית סגן בשכר ועם זה אי אפשר היה לפתות את שמשון עידו העומד בראש סיעת הליכוד החיפאית ששילשה את כוחה בבחירות האלה וגרפה שלושה מנדטים .  זעאתרה רצה ,  וזכה .  
קליש רותם לא העריכה נכון את עוצמת ההתנגדות שתהיה למינוי של זעאתרה והיא עומדת בפני התנגדות למינוי מחוץ ומבית ,  כולל מחברי הקואליציה שלה .  למשל ,  יואב רמתי ,  יו"ר  " הבית היהודי "  בחיפה ,  שמבטיח בסרטון שפרסם כי  " ייאבקו כחומה בצורה בכל מי שיעלה דעות פסולות וכי כל מי שתומך בארגוני טרור מקומו מאחורי סורג ובריח ולא במועצת העיר חיפה ".  כולם דבוקים עדיין לכסא ואיש טרם התפטר ,  אבל סימן שאלה גדול מרחף מעל יכולתם לתפקד כך יחד בודאי ברגעי חירום ומשבר שמן הסתם עוד נכונו לעיר .  איש מפלגת העבודה החיפאי דוד מגן מתנגד בחריפות לחבירה לזעאתרה והוא בכלל מי שפנה בעניין לשר הפנים .  יש גם חברים מרשימתה של קליש עצמה אשר לא לציטוט אומרים שהם מתנגדים למינויו של זעאתרה .  
חוץ מראש הממשלה ,  שרים וחברי כנסת שקראו פומבית לקליש רותם לחזור בה ,  המהלך הזה הצליח לעצבן לא מעט חיפאים .  כמה מהם נפגעו ממנו עמוקות .  אחד מהם הוא אלי דבי ששכל את אחיו ,  וייסד את ארגון  " לנצח אחי "  המאגד אלפי אחים ואחיות שכולים מחיפה .  הוא שיגר לקליש רותם מכתב בו הפציר בה : " אל תמסרי את רגשותינו ,  כאבנו ועתידנו לזעאתרה ,  6,000 אחים שכולים בחיפה זועקים לך אל תמסרי את רגשותינו לתומך באויב ".  דבי אומר שהצביע בבחירות לעינת קליש רותם ,  ביקש להדגיש  " אין לנו שום דבר נגד ערבים .  רק נגד מי שמבקשים להשמיד אותנו ",  והוסיף כי  " עכשיו יש תרעומת בעיר .  היא עומדת על דעתה למרות שראש הממשלה ביקש ממנה .  היא רואה את הזעקה של הציבור .  אין לי אצבע מאשימה לראש העיר .  היא מתחילה ופשוט לא יודעת את העבודה .  כנראה שהיועצים שלה לא מקצועיים ,  או שהם מהשמאל הקיצוני ". 
יו"ר הקואליציה ,  ח"כ דודי אמסלם ,  הגיש היום הצעת חוק שתעניק לשר הפנים את הסמכות לבטל מינוי של סגן ראש העיר .  לדבריו , " מקומו של רג'א זעאתרה בבית הסוהר ,  בוודאי לא כסגן ראש עיר .  אביא את ההצעה לכנסת במהירות האפשרית כדי להסיר את החרפה הזאת מעם ישראל ,  זו בושה וכלימה .  אני לא מאמין שדבר כזה הזוי קורה בשום מדינה בעולם ".  
תנועת  " אם תרצו "  הודיעה כי ביזמתה כ-20 אלף מיילים נשלחו לראש העיר חיפה בדרישה למנוע את מינויו של  " תומך ה-BDS זעאתרה ,  שפעל גם נגד גיוס בני מיעוטים לצה"ל ותמך בחיזבאללה ".  עצומה חדשה נפתחה בנושא וראש אגף הפעילים הארצי תום ניסני אמר כי  " ראש העיר חיפה שרק נכנסה לתפקידה הטעתה את הציבור ואכזבה אותו .  עצוב שבמעשיה היא נותנת הכשר למי שהגדיר את הציונות כאסון ותומך BDS מובהק .  ראש עיר שבשם הפוליטיקה מוכנה למכור את כל עקרונותיה צריכה לעשות בדק בית .  ההיסטוריה לא תסלח לקליש רותם והציבור הישראלי ידאג לגבות ממנה מחיר קשה מנשוא ".  
" היא לא סופרת את הציבור החיפאי ",  אומר פעיל הליכוד דניאל סיגלוב שלראשות העיר הצביע עבור קליש רותם ולפני כמה ימים פרסם פוסט חריף בפייסבוק בגנות צירופו של זעאתרה , " היא בחופשה ושום דבר לא מעניין אותה ,  אבל אנחנו מקווים שתרד מהעץ הזה .  ראש הממשלה ושר הפנים מבקשים ממנה ואם היא תתעקש אז היא פוגעת בעיר עצמה ותוקעת כל מהלך ".  סיגלוב אומר כי  " כולם מתנגדים למינוי .  ליכודניקים ,  אנשי מפלגת העבודה ,  יהודים ,  ארמים ,  נוצרים וערבים .  יש המון מהאנשים שהיו פעילים שלה ומתנגדים .  כל חיפה התאחדה סביב הנושא הזה .  אנחנו רוצים סגן ראש עיר ערבי ,  אבל לא בכל מחיר ".  פוסט ברוח דומה פרסם טל הרוש ,  פעיל חיפאי אחר .  
עו"ד אושר טקאטש ,  ממייסדי  " צעירי הליכוד בחיפה ",  אומר כי חזה את זה . " קליש היא חיילת של אבי גבאי אז מן הסתם מה שביבי יגיד היא תגיד הפוך ",  לדבריו , " ראש הממשלה נתניהו רואה את המהלך כמעשה אנטי ציוני וראש ממשלה לא יכול להיות אדיש לזה ".  עם זאת ,  הוא מפתיע : " אני נגד המהלך אבל אני מאשים את הנהגת הליכוד בחיפה שהם גרמו לעינת קליש לקחת סגן ראש עיר פרובוקטור שיזרע שנאה .  אין פה אידיאולוגיה .  יש בנאדם שהפסיד משרה ולשכה ורכב .  עצוב לנו שזו ההנהגה של הליכוד בעיר .  הם אשמים גם בזה שיש סגן ראש עיר חמישי ,  מורשת של הנהגת הליכוד בחיפה שאישר גדעון סער בהיותו שר הפנים ".  
גם יו"ר הבית היהודי ,  השר נפתלי בנט ,  אמר לנציגו במועצת העיר חיפה : " לשקול פרישה מהקואליציה של קליש "  ואף שוקל בעצמו להורות לו על כך רשמית .  10 חברי הקואליציה בהם יואב רמתי העומד בראש הבית היהודי החיפאי דנים בפנייה משותפת לראש העיר באולטימטום : " זעאתרה או אנחנו ". 
מפתיע גם עורך הדין האדריכל ליאור דץ ,  ששימש יועץ אסטרטגי לחבר הקואליציה עו"ד דוד עציוני ,  כשהתמודד על ראשות העיר נגד קליש רותם : " טעיתי לגביה ,  לגבי כושר המנהיגות שלה ויכולת העמידה שלה ",  הוא אומר על סירובה לבקשת ראש הממשלה , " יש לה תכונות של מנהיג שלא מתקפל ,  עומד מאחורי העקרונות שלו ושולח את ראש הממשלה קיבינימט ".  הוא אומר עוד : " מי שיבחר את הנציגות הערבית אלו הערבים עצמם .  אם היא לא היתה שמה את רג'א זעאתרה כסגן אז לא היה סגן ראש עיר ערבי .  וזה מה שמאוד בעייתי ,  למרות כל הקושי של כולנו לשמוע את האמירות שלו .  אני לא מחפש ערבי שדבריו ינעמו לאזני ".  
" יש פה מאבק הרבה יותר גדול .  אנחנו עדים לסיטואציה בה מדינת ישראל הופכת להיות מדינה פשיסטית ,  מדינה בה חופש הדיבור וחופש העמדה הולכים ונעשים מאוימים ",  אמר דץ . " לכן ,  במאבק הגדול הזה התייצבה לה הגברת עינת קליש רותם מול הכוחות האלה שבאים כנגד הציבור הערבי והופכים אותו לבוגד והיא אמרה שגם עם האמירות הקשות האלה וגם אם אני לא מסכימה להן אני ממנה אותו עכשיו כי יש חשיבות להצהיר את ההצהרות ולעמוד מאחורי הדברים והיא אומרת לראש הממשלה אתה את ההסתות שלך תעשה במרכז הליכוד ,  לא בחיפה .  האמירה הזו שווה יותר מכל דבר אחר ,  אפילו יותר מההרשעה הפלילית שהיתה לה ".  
בנוסף ,  ראש האופוזיציה ,  אבי גבאי ,  שהיה תומך נלהב בקליש-רותם בבחירות האחרונות אמר שמעולם לא שמע עליו אך הוא מגנה ומתקומם נגד כל מה שאמר . " יש בהם גם נבזות וגם צביעות ",  אמר גבאי והוסיף , " אני מגנה את ההתבטאויות האלה אבל אני רוצה להזכיר לאזרחי ישראל שמי שמעביר כסף לחמאס הוא ראש הממשלה בנימין נתניהו ".  
את הקולות האלה שומע גם ראש הממשלה ודומה כי דווקא בגללם הענין הזה לא יטואטא מתחת לשטיח .  טרם חלף חודש לכהונתה של קליש רותם כראש העיר חיפה ,  והיא נדרשת לפתור עכשיו את הקרע העמוק בינה לבין ראש הממשלה ושר הפנים .  אם תבטל את מינויו של זעאתרה ,  ייצא עליה הציבור הערבי בחיפה .  אם תותיר אותו על כנו ,  בשלטון המרכזי היא תמותג  " לא פטריוטית ". 
מקורבים לה מקווים שביטול המינוי ייכפה עליה מלמעלה וכך יימנע ממנה הצורך להכריע .  כך או כך ,  את הנעשה אין להשיב .  כשנפתח מסע הבחירות האחרון למועצת העיר ,  הגיעו השרה מירי רגב והשר ישראל כץ להשקת הקמפיין של הרשימה המקומית בראשות שמשון עידו והבטיחו כי זו הפעם האחרונה שהליכוד אינו מתמודד על ראשות העיר .  דומה שהיום ,  גם אצל נתניהו  " נפל האסימון "  שאפשר יהיה ,  ואולי אף ללא מאמץ רב מדי .  החל מסע בחירות 2023 של הליכוד  " לשחרור חיפה מהשמאל ".  גם עם זה מעכשיו תצטרך קליש רותם להתמודד ,  יום-יום .  

ההחלטה ,  ההתעקשות והביקורת :  המבחן הראשון של ראשת עיריית חיפה
שבועות אחדים לאחר כניסת עינת קליש רותם ללשכתה ,  היא כבר מצאה את עצמה בעין הסערה שהחלה עם מינוי פעיל חד"ש רג'א זעאתרה לסגנה ,  והמשיכה לעימות חזיתי עם ראש הממשלה .  בעיר תוקפים את קליש רותם  " היא לא סופרת את הציבור החיפאי ,  כולם מתנגדים "
 
