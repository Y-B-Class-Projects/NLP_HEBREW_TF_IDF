נתניהו על הטרור מעזה : " לא נסתפק בפחות מהפסקת אש מוחלטת "
 ראש הממשלה אמר לשרים כי ישנה מערכה מול חמאס וחילופי מהלומות  " שלא ייגמרו במכה אחת ".  לדבריו ,  ישנן תכניות מבצעיות מוכנות בנושא .  הבוקר :  בלון תבערה אותר במטע אבוקדו בקיבוץ ארז .  בהמשך היום יתכנס הקבינט המדיני-ביטחוני
ראש הממשלה בנימין נתניהו אמר היום  ( ראשון )  בישיבת הממשלה כי ישראל נמצאת  " בעיצומה של מערכה נגד הטרור בעזה ".  לדבריו ,  ישנם  " חילופי מהלומות ",  אך המצב  " לא ייגמר במכה אחת ".  נתניהו הצהיר כי מטרתו היא להשיג  " שקט לתושבי הדרום ועוטף עזה "  זו  " תושג במלואה ". 
עוד אמר ראש הממשלה כי דרישותיה של ישראל מול חמאס ברורות : " הפסקת אש מוחלטת - לא נסתפק בפחות מזה ".  הוא הוסיף כי ישנן תכניות מבצעיות מוכנות ,  שאינו מתכוון לחשוף בפורום השרים .  בהמשך היום צפוי להתכנס הקבינט המדיני-ביטחוני .
 בתוך כך אותר היום בלון תבערה במטע אבוקדו בקיבוץ ארז שבמועצה האזורית שער הנגב .  סייר ביטחון מצא את הבלון כשמתקן התבערה שחובר אליו עדיין דולק ,  אך לא פרצה שריפה במקום .  
חברת מפלגתו שרת התרבות מירי רגב אמרה בפתח הישיבה כי יש צורך להחזיר את ההרתעה ול"חזור למדיניות סיכולים ממוקדים ".  לדבריה , " לתושבי הדרום מה שחשוב זה התוצאה ,  והתוצאה היא שקט ".  
שר החקלאות אורי אריאל התייחס אף הוא בישיבת הממשלה למצב בדרום ואמר כי  " אין הפסקת אש ".  לדבריו ,  על הקבינט המדיני-ביטחוני להנחות את צה"ל להביא את חמאס לכניעה ולנקוט מדיניות של  " הכרעה ולא הכלה ".  עוד אמר אריאל כי  " לצערנו הרב זה לא נגמר .  זה בקושי התחיל ,  הגיע הזמן לגמור את זה ,  בגדר הקם להרגך השכם להורגו .  יש לצהל את היכולת לעשות את זה הדרג המדיני הוא שצריך לתת את ההוראה ".  

נתניהו על הטרור מעזה : " לא נסתפק בפחות מהפסקת אש מוחלטת "
 ראש הממשלה אמר לשרים כי ישנה מערכה מול חמאס וחילופי מהלומות  " שלא ייגמרו במכה אחת ".  לדבריו ,  ישנן תכניות מבצעיות מוכנות בנושא .  הבוקר :  בלון תבערה אותר במטע אבוקדו בקיבוץ ארז .  בהמשך היום יתכנס הקבינט המדיני-ביטחוני

