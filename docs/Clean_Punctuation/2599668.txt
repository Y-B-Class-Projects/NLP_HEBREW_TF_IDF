כך מגנים על העורף :  המדינה תחלק בובות חיבוקי
תכנית הסיוע עבור תושבי הדרום ,  שאישרו חברי הממשלה ,  כוללת הקצאת 300 אלף שקלים לטיפול באמצעות בובת הכלב העצוב שהומצאה בישראל ונחשבת לבעלת השפעה על ילדים בטראומה
הממשלה אישרה היום  ( ראשון )  פה אחד תכנית להגברת פעולות הסיוע לטיפול בתושבי הדרום בעקבות מבצע  " עמוד ענן ",  שיזם צה"ל נגד ארגוני הטרור ברצועת עזה ,  בעלות של כ-9.5 מיליון שקלים .  התוכנית ,  המתמקדת בטיפול בנפגעי חרדה כתוצאה מירי הטילים על יישובי הדרום וכן במתן פתרונות לצרכים של אוכלוסיות מיוחדות ,  קשישים ועולים ,  כוללת הקצאת 300 אלף שקלים למימון שעות טיפול באמצעות בובות  " חיבוקי ",  פטנט ישראלי שנועד להפיג השפעות של לחץ וטראומה בקרב ילדים במצבי עימות ומלחמה .  
מדובר בבובות מתוצרת סין עם פני כלב עצוב ,  הידועות כבעלות השפעה על ילדים בטראומה .  במחקרים שנערכו בשנים האחרונות הוכח כי ילדים משליכים על בובת ה"חיבוקי "  את רגשותיהם .  מאז 2006 חולקו יותר מ-50 אלף בובות  " חיבוקי "  לילדים בגבול הצפון והדרום .  בשנת 2011 ארגון הג'וינט העומד מאחורי הפטנט אף שיגר משלוח של בובות  " חיבוקי "  לאזור העיר סנדאי ביפן ,  שנפגעה קשות בעקבות רעידת אדמה וגל צונאמי אשר הסבו נזק רב לאתר תחנות הכוח  " פוקושימה "  בצפון-מזרח יפן .  התוכנית כוללת בנוסף הקצאת כספים למימון סדנאות  " הפגה "  המיועדות לאוכלוסיות מיוחדות ותלמידים בדרום ,  וכן שיקום קהילתי .
 בסיום מבצע  " עמוד ענן "  הורה ראש הממשלה ,  בנימין נתניהו ,  למנכ"ל משרדו הראל לוקר ,  להקים צוות המורכב ממנכ"לים של משרדי ממשלה שונים לגיבוש תכנית סיוע עבור תושבי יישובי הדרום .  בפתח ישיבת הממשלה שהתקיימה היום התייחס נתניהו לאישור התכנית ,  ואמר כי  " בדרום ,  שם החזית שקטה ,  יש לנו ספיחים של טיפול בעורף ,  ונעשה זאת עם מענקים נוספים שאנחנו ניתן לאנשים ולקהילה ".  נתניהו הוסיף כי  " לכל הדעות ,  היה טיפול מוצלח מאוד בהגנת העורף במבצע האחרון ,  ואני גם אקיים בהמשך היום דיון ממצה על לקחי העורף ב'עמוד ענן' ".  
לקריאה נוספת:בנק ישראל : " עמוד ענן לא השפיע מהותית על המשק "  

כך מגנים על העורף :  המדינה תחלק בובות חיבוקי
תכנית הסיוע עבור תושבי הדרום ,  שאישרו חברי הממשלה ,  כוללת הקצאת 300 אלף שקלים לטיפול באמצעות בובת הכלב העצוב שהומצאה בישראל ונחשבת לבעלת השפעה על ילדים בטראומה

