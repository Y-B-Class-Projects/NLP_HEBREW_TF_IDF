המחנה הציוני נגד המדיניות הכלכלית של נתניהו : " הונאת מסים "
 חברי הסיעה השיקו קמפיין שנועד לתקוף את הצעדים הכלכליים של ראש הממשלה . " רוב הציבור קם בבוקר עם חובות ,  משכנתא ומינוס בבנק ",  אמר יו"ר הסיעה .  יחימוביץ' ופרץ לא הוזמנו למסיבת העיתונאים
 ( בווידאו :  ראש האופוזיציה יצחק הרצוג תוקף את נתניהו : " מנסה להפוך לפידל קסטרו הישראלי ")  
לקראת הישורת האחרונה של הדיונים על תקציב המדינה ,  סיעת המחנה הציוני השיקה הבוקר  ( שלישי )  קמפיין חדש שמיועד לתקוף את המדיניות הכלכלית של ראש הממשלה בנימין נתניהו .  תחת הכותרת  " הונאת המסים הסמויים של נתניהו ",  יופצו סרטונים ויועלו שלטי חוצות שיציגו את התשלומים העודפים שמשפחה ממוצעת בישראל מוציאה מדי חודש על חינוך ,  דיור ,  תחבורה ציבורית ורווחה . 
" על פי תפיסת נתניהו ,  המדינה לא צריכה לספק את מלוא השירותים החברתיים שהיא מחויבת להם ",  אמר ח"כ מנואל טרכטנברג שמככב בקמפיין , " כתוצאה מכך משפחה ממוצעת משלמת אלפי שקלים בחודש מסים סמויים ".  הקמפיין המפרט את העלויות המושתות על הציבור במה שמכונה  " שירותי אקסטרה "  כמו צהרונים ,  שירותי בריאות ,  תשלומים נוספים בבתי ספר וכדומה .  
יו"ר המחנה הציוני יצחק הרצוג אמר במסיבת העיתונאים שכונסה הבוקר לרגל השקת הקמפיין כי  " רוב הציבור לא מומחה לצוללות .  הוא קם בבוקר עם חובות ,  משכנתא ,  מינוס בבנק ,  הוצאות עתק ,  חינוך ,  בריאות ורכב ".  הוא הוסיף כי  " כסף ציבורי ,  שלנו ושלכם ,  הולך לאלה שגוזלים מאיתנו את הכסף .  מצד אחד עצמאים שעובדים מסביב לשלטון ומצד שני מקורבים לשלטון שעושים סיבוב על ההון הזה בלי להניד עפעף ".  
הרצוג הסביר כי המתקפה מכוונת על ראש הממשלה ולא על שר האוצר כי מדובר ב"מדיניות רבת שנים של נתניהו ולא של שר אוצר ספציפי כזה או אחר .  שלושה שרי אוצר כיהנו תחת נתניהו מאז 2009 ,  זה לא משנה מי שר האוצר כי לנתניהו יש משנה סדורה ". 
לצדם של הרצוג וטרכטנברג הופיעו במסיבת העיתונאים יו"ר התנועה ח"כ ציפי לבני ויו"ר סיעת העבודה ח"כ מרב מיכאלי .  עם זאת ,  חברי הכנסת שלי יחימוביץ ועמיר פרץ ,  מהח"כים החברתיים ביותר בסיעה ,  לא הוזמנו ובלטו בהיעדרם .  ח"כ יחימוביץ צייצה כשעה לאחר האירוע כי היא ופרץ השתתפו באותה שעה בישיבה על תקציב הביטחון ולשניהם נודע על מסיבת העיתונאים מדיווחיהם של העיתונאים שהגיעו לסקר את האירוע .  
לעומתם ,  במסיבת העיתונאים השתתפו בעלי התפקידים במפלגה .  ח"כ מיכאלי אמרה כי  " מול ממשלה שמשקרת לציבור ,  תפקידנו במחנה הציוני לומר את האמת ולגלות אותה לציבור .  יש מכנה משותף אחד בין חוק ההסדרה שעבר אתמול לבין פרשיות השחיתות של נתניהו ולבין תקציב המדינה - כולם מכילים דברים סמויים מהעין ".  
במהלך מסיבת העיתונאים אמר ח"כ טרכטנברג : " בימים אלה אנחנו בעיצומם של דיוני התקציב בכנסת .  הפעם אנחנו רוצים להרים את המסך מעל ההונאה הכלכלית המתמשכת של ממשלות נתניהו ,  ההונאה שבגללה המשפחות הצעירות לא מצליחות להרים ראש .  זה לא המסים הגלויים שנתניהו כל כך רוצה להוריד אלא המסים הסמויים שהוא מפעל על כולנו ".  

המחנה הציוני נגד המדיניות הכלכלית של נתניהו : " הונאת מסים "
 חברי הסיעה השיקו קמפיין שנועד לתקוף את הצעדים הכלכליים של ראש הממשלה . " רוב הציבור קם בבוקר עם חובות ,  משכנתא ומינוס בבנק ",  אמר יו"ר הסיעה .  יחימוביץ' ופרץ לא הוזמנו למסיבת העיתונאים

