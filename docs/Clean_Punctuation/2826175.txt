המפכ"ל על דוח המבקר : " יש להיזהר בחקירה ערב בחירות "
 רב-ניצב יוחנן דנינו התייחס בנאום במרכז הבינתחומי בהרצליה לדוח על התנהלות מעון ראש הממשלה : " מי שתהיה הצדקה לחקור אותו - ייחקר ".  על פרשת ניצב מור : " לא מאחל לאף אחד לשבת מול הסגן שאיתו אתה עובד שנים ארוכות ובסוף לפטר אותו "
 מפכ"ל המשטרה ,  רב-ניצב יוחנן דנינו ,  התייחס אמש  ( שלישי )  לדוח מבקר המדינה על התנהלות מעון ראש הממשלה ,  אשר צפוי להתפרסם בעוד שבועיים . " מי שצריך להחליט אם תהיה בדיקה משפטית הוא היועץ המשפטי לממשלה ואנו ממתינים להחלטת היועץ .  אם תתקבל החלטה כזו אז משטרת ישראל תחקור במקצועיות ונחישות ללא מורא ",  אמר המפכ"ל ביחס לדוח המבקר ,  שלא צפוי לכלול את פרשת הבקבוקים ואת פרשת רהיטי הגן הקשורות ישירות לאשת ראש הממשלה ,  שרה נתניהו ,  שאינה יעד לביקורת על ידי המבקר .
 בנאום שנשא במרכז הבינתחומי בהרצליה הבהיר דנינו כי  " הוכחנו בעבר שאנו יודעים להתמודד עם כל חקירה ,  רגישה ככל שתהיה .  מה שחשוב לזכור הוא שחקר האמת צריך להיות מעל הכול .  כל מי שתהיה הצדקה לחקור אותו ,  כשהחשד יהיה מבוסס ,  ייחקר .  באותה נשימה אני אומר שצריך להיזהר ערב בחירות .  אני לא אתן לאף גורם אינטרסנטי עם אג'נדה כזו או אחרת להשתמש במשטרה ככלי מיקוח פוליטי בתקופת הבחירות .  הניסיונות כל הזמן נמצאים ברקע אבל אנחנו לא במשחק הזה .  הציבור סומך עלינו ,  ורואה בנו את המבוגר האחראי שעליו הוא סומך ".  
וואלה !  חדשות - הסיפורים החמים:דאעש :  שרפנו למוות את הטייס הירדני השבוי8 נהרגו בתאונה : " האוטובוס היטלטל ,  לא הצלחנו להימלט .  כמו סרט אימה"נשף הפרידה הנוצץ של גנץ :  אולם פרטי בכ-60 אלף שקל 
במהלך דבריו התייחס המפכ"ל גם לטלטלה בצמרת המשטרה ,  בגין ריבוי החשדות נגד קצינים בכירים בנוגע לעבירות מין בנשים . " משטרת ישראל חוותה אירועים ומביכים ואני לא מאחל לאף אחד להגיע לסיטואציה שבה אתה צריך לשבת מול הסגן שאיתו אתה עובד שנים ארוכות ובסוף אתה צריך לפטר אותו .  זה לא קל ",  אמר דנינו ,  בהתייחסו להחלטתו לפטר את סגן המפכ"ל ,  ניצב ניסים מור החשוד בהטרדה מינית של לפחות שמונה שוטרות .  
לדברי דנינו , " מיום כניסתי לתפקיד דבקתי בדרך שהיא חסרת פשרות ,  שאומרת שאנו לא מתפשרים על הנורמות ,  וככל שהדרגה בכירה יותר כך רמת הציפיות גבוהה יותר וכך גם הסנקציה בהתאם .  בחלק מהמקרים ניצבים סיימו את התפקיד רק מכיוון שהם ניצבים ".  בהמשך ,  הוא ניסה להוריד מעט מאחריותו לטלטלה ,  ואמר : " ראש מח"ש  ( המחלקה לחקירות שוטרים במשרד המשפטים )  מאשר כל קצין בדרגות הבכירות .  לפני שמיניתי אותם קיבלתי אישור מראש מח"ש .  רק אחרי שקיבלתי אישור הם מונו .  זה אומר שאתה לא יכול לדעת כל דבר וקשה לעלות על הדברים האלה בדרך המקובלת ".   
" מדוע הדברים האלו קורים רק במשטרה ?  ",  תהה דנינו , " התשובה לכך היא שהמערכת המשטרתית יותר פתוחה לפניות ותלונות שכאלה .  החקירות שמנוהלות על ידי מח"ש ומגיעות לידיעת הציבור ,  ברוב המקרים מי שהעביר את החומר לחקירה ,  זוהי משטרת ישראל .  אנחנו מבקשים ממח"ש לחקור .  גם באירועים האחרונים מי שדאג לפתיחה בחקירה זו משטרת ישראל ,  ולא תמיד כולם יודעים את זה ".  
לסיכום ,  הדגיש דנינו כי  " אנחנו בעיצומו של שינוי תרבותי של ממש ,  שהוא לא קל .  זה תהליך ארוך מאוד וקשה ואנו משלמים בו מחיר קשה בכל מה שקשור לאמון הציבור .  אנו נמשיך בשקיפות מלאה ,  הדרך היא חזקה מן ההולכים בה ".  לדבריו , " כמי שאחראי על חקירות פליליות ועומד בראש משטרת ישראל אני לא יכול לשתף אתכם בכל מה שאני יודע .  אני יודע להגיד דבר אחד שאני חושב שבימים האחרונים לא ממש בלט - אין אף גוף במדינה ישראל שמטפל בנחישות ובאפס סובלנות בחריגות מהנורמות ,  בהפרות משמעת וחוק כמו משטרת ישראל .  אני אומר את זה באחריות ואני יודע על מה אני מדבר ". 
 ( עדכון ראשון :  20:13 )  

המפכ"ל על דוח המבקר : " יש להיזהר בחקירה ערב בחירות "
 רב-ניצב יוחנן דנינו התייחס בנאום במרכז הבינתחומי בהרצליה לדוח על התנהלות מעון ראש הממשלה : " מי שתהיה הצדקה לחקור אותו - ייחקר ".  על פרשת ניצב מור : " לא מאחל לאף אחד לשבת מול הסגן שאיתו אתה עובד שנים ארוכות ובסוף לפטר אותו "
 
