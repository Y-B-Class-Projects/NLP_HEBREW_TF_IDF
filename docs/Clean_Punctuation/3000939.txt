נתניהו בכנס הליכוד : " נוציא את כל המסתננים הלא-חוקיים מת"א "
 רה"מ השתתף בהרמת כוסית של מפלגתו ושיבח במפתיע את שר התחבורה ,  חרף המתיחות ביניהם .  הוא כינה את הסכם הסיוע  " הישג כביר ",  והעיר : " צריך להיות איזה 'הארץ' כדי להפוך את זה להפסד ".  הקהל לא היה אוהד לאורך כל דבריו ,  וליווה אותם בצעקות כגון  " אין דירות לצעירים "
 ראש הממשלה בנימין נתניהו השתתף הערב  ( שני )  בכנס הרמת כוסית לכבוד ראש השנה בכפר המכביה שברמת גן .  בדברים שנשא אמר נתניהו כי  " מדינות שלא מצליחות לשמור על הגבולות שלהן מוצפות במסתננים ".  לצעקות מהקהל  " יש לנו בשכונה מלא מסתננים ",  הגיב : " עצרנו את ההסתננות במדינת ישראל .  נכנסו 60 אלף - עד היום הוצאנו 20 אלף ונוציא עוד 20 אלף .  נוציא את כל המסתננים הבלתי-חוקיים ,  כי הם לא חוקיים .  כן ,  גם מדרום תל אביב ".  נתניהו הוסיף כי בנסיעתו לאפריקה בחודש יולי הוא טיפל בנושא .
 ב-9 באוקטובר צפוי להיערך דיון בבג"ץ שיעסוק בגירוש מבקשי המקלט למדינה שלישית - תכנית שבה מעוניין נתניהו .  בביקורו באפריקה הגיע נתניהו להסדר בנושא עם שתי מדינות ,  ששמן נאסר לפרסום ,  שהסכימו לקלוט את המגורשים .  
בהקשר לביקור באפריקה אמר נתניהו כי כשירד מהמטוס חש הבנה ,  והדגיש כי  " בניגוד לטענות הסרק על בידוד מדיני ,  מדינות העולם מעמיקות את הקשר עם מדינת ישראל .  למה מגיעות אלינו מעצמות העולם ?  כי הן רוצות הגנה נגד הטרור וסיוע בטכנולוגיה ,  וישראל היא מעצמה עולמית ".  נתניהו ציין כי בשנה הקרובה הוא צפוי להיפגש עם 255 מנהיגים . " יש 365 ימים בשנה ,  אז זה מספר עצום .  אריק שרון היה אומר 'קצת חמלה' ,  אז אני אומר 'קצת בידוד' ",  אמר בצחוק .  
לקריאה נוספת בוואלה !  NEWS:טראמפ מימין ,  קלינטון משמאל :  העימות הנשיאותי יחל ב-4:00אישום :  תקפה נהגי מוניות ערבים ואיימה  " לשרוף כמו אבו חדיר"בצמרת צה"ל התנגדו לקירות נגד המנהרות - ומעדיפים פעילות בשטח 
נתניהו הבטיח לצבוע את האו"ם בכחול-לבן ,  ולשבור את ההצבעה האוטומטית נגד ישראל . " באזור שלנו יש שינוי עצום ,  וזה נובע מכך שמדינות רבות במזרח התיכון מבינות שישראל אינה האויב שלהן ,  אלא בעלת הברית נגד דעאש ",  הסביר .  ראש הממשלה הזכיר כי  " הושג הסכם הסיוע הביטחוני הגדול ביותר בתולדות ארצות הברית ".  לדבריו , " צריך להיות איזה עיתון הארץ או 'לשעברים' שרוצים להפוך את זה להפסד ,  אבל זה הישג כביר ".  
ראש הממשלה אף ציין כי השנה הורחבה רשת התחבורה לכל חלקי הארץ ,  ושיבח את שר התחבורה ישראל כץ . " עשית עבודה נפלאה ",  אמר .  זאת ,  על רקע המתיחות בין השניים בשל משבר עבודות הרכבת בשבת .  בנוסף לכך ,  טען כי הממשלה הגדילה את מלאי הדירות . " ב-2008 מספר הדירות בתכנון היו 24 אלף ,  ובסוף בשנה הזאת נגיע למאה אלף .  כמעט הכפלנו את מספר הדירות ",  הצהיר .  עם זאת ,  נראה כי הקהל לא נוטה להתרשם ,  שכן כמה אנשים צעקו : " אין דירות לזוגות צעירים ".  
נתניהו בירך בברכת שנה טובה את חברי מפלגת הליכוד ואת כל אזרחי המדינה ,  בשמו ובשם רעייתו שרה .  לאחר מכן ,  הודה לשרי הליכוד ולחברי הכנסת מהמפלגה .  בנוסף לכך ,  ציין נתניהו כי  " החזק והחכם שורד ",  והצהיר : " המשימה שלנו היא להפוך למדינה מאוד חכמה וחזקה .  בשנה האחרונה השגנו והמשכנו להשיג הישגים לחיזוקה של המדינה שלנו ".  לאחר מכן ,  טען כי בשנה החולפת הביטחון השתפר . " הטייסים והטייסות שלנו אחלה ",  העיר .  " אנחנו מובילים מדיניות נחושה להגיב ולפעול בתקיפות מול כל ניסיון לפגוע בנו .  איני מוכן לסבול טפטוף לא של פצמ"רים ולא של רקטות .  ברמת הגולן אנחנו מגיבים בעוצמה .  מול טפטוף מגיבים במטח ",  אמר . " לפני כמה ימים חיילת צעירה ,  עולה חדשה ,  סיכלה ניסיון של מחבל שניסה לרצוח אותה .  אני מלא הערכה לחיילים ולחיילות ,  כוחות הביטחון שעומדים בחזית כדי לסכל פיגועים בגופם - כל הכבוד להם ".  
ראש הממשלה הזכיר את רפורמת השילוב במגזר הערבי . " יש מאבק גדול האם האזרחים הערבים ילכו לכיוון של אתמול ,  או ילכו איתנו לכיוון של מחר .  אנחנו רוצים שהם יהיו רופאים ,  מדענים ".  
בתום דבריו בירך נתניהו את שרת התרבות מירי רגב  " על המאמץ התרבותי שלה ",  כלשונו .  ברכתו הגיעה על רקע הסערה שהתחוללה בטקס פרסי אופיר לקולנוע ביום חמישי ,  שבו עזבה רגב את האולם בעת ביצוע קטע משירו של המשורר הפלסטיני מחמוד דרוויש .  בריאיון לוואלה !  NEWS ביום שבת ,  אמר נתניהו כי היה נוהג כמוה .
  ( עדכון ראשון :  23:08 )  

נתניהו בכנס הליכוד : " נוציא את כל המסתננים הלא-חוקיים מת"א "
 רה"מ השתתף בהרמת כוסית של מפלגתו ושיבח במפתיע את שר התחבורה ,  חרף המתיחות ביניהם .  הוא כינה את הסכם הסיוע  " הישג כביר ",  והעיר : " צריך להיות איזה 'הארץ' כדי להפוך את זה להפסד ".  הקהל לא היה אוהד לאורך כל דבריו ,  וליווה אותם בצעקות כגון  " אין דירות לצעירים "
 
