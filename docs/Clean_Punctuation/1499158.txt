נתניהו עדכן את אובמה על נאומו המדיני
ראש הממשלה בנימין נתניהו שוחח אמש עם נשיא ארצות הברית ועדכן אותו על נאומו המדיני בשבוע הבא ,  בו יציג את מדיניותו להשגת שלום וביטחון .  אובמה אמר כי הוא מצפה בעניין לשמוע את הנאום
האם הלחץ האמריקאי נותן את אותותיו ?  ראש הממשלה בנימין נתניהו עדכן אמש  ( שני )  בשיחה טלפונית את נשיא ארצות הברית ברק אובמה על כוונתו לשאת בתחילת שבוע הבא נאום מדיני שבו הוא מתכוון לפרוש את קווי מדיניותו להשגת שלום וביטחון .  אובמה אמר שהוא מצפה לשמוע בעניין את הנאום .  מלשכת ראש הממשלה נמסר כי השיחה היתה חיובית ועסקה בשורה של נושאים וכי השניים סיכמו להמשיך ולשמור ביניהם על קשר פתוח ורצוף .
 מוקדם יותר אמר השליח האמריקאי למזרח התיכון ג'ורג' מיטשל כי  " נשיא ארה"ב ברק אובמה רוצה שהשיחות בין הפלסטינים לישראל ,  בנוגע להסכם שלום מקיף במזרח התיכון ,  יתחיל באופן מיידי ".  מיטשל הוסיף כי  " הנשיא אמר לי לעשות את כל המאמצים כדי ליצור מצב בו שני הצדדים יפתחו בשיחות ".  מיטש ,  הנמצא בדרכו לאזור ,  אמר כי מטרת השיחות היא ליצור  " הסכם שלום מקיף ונורמליזציה של היחסים בין ישראל לשכנותיה  דבר שישרת גם את האינטרסים הביטחוניים של ארה"ב ". 
בתוך כך עדכן שר הביטחון אהוד ברק עדכן את חברי סיעתו בפרטי ביקורו בארצות הברית .  בעניין המדיני הדגיש ברק כי הממשלה מחויבת לכל ההסכמים שעליהם חתמו ממשלות קודמות וביניהם  " מפת הדרכים ",  שבה מופיעה במפורש המחויבות לשתי מדינות .
 לדברי ברק , " אנחנו מצפים כמובן שכל שיקולי הביטחון וצורכי הביטחון ,  הצרכים החיוניים של ישראל ,  יילקחו בחשבון כאשר נגיע למשא ומתן ,  ושמשא ומתן כזה ,  שמסתיים באמת בשתי מדינות לשני עמים ,  יוביל גם לסיום הסכסוך ולסיום כל התביעות ההדדיות .  ככל שהדברים האלה יהיו מקובלים על ארצות הברית ,  אני חושב שאפשר ללכת וצריך ללכת ביחד עם ארה"ב אל המעשה המדיני הרחב ומרחיק הלכת הזה ". 

נתניהו עדכן את אובמה על נאומו המדיני
ראש הממשלה בנימין נתניהו שוחח אמש עם נשיא ארצות הברית ועדכן אותו על נאומו המדיני בשבוע הבא ,  בו יציג את מדיניותו להשגת שלום וביטחון .  אובמה אמר כי הוא מצפה בעניין לשמוע את הנאום

