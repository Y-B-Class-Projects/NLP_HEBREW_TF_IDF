נתניהו הודה לברק ,  אך בימין בירכו על לכתו
רה"מ הודיע שהוא מכבד את החלטת השר לפרוש מהחיים הפוליטיים ,  ויו"ר העבודה ציינה שהוא תרם לצה"ל ולמדינה .  עם זאת ,  פוליטיקאים מימין הביעו סיפוק מהפרישה : " ברוך שפטרנו "
 הערכה לצד ביקורת :  במערכת הפוליטית מיהרו בצהריים  ( ראשון )  להתייחס להודעה הדרמטית של שר הביטחון אהוד ברק על פרישתו מהחיים הפוליטיים .  חלק מהפוליטיקאים הביעו צער על החלטתו ,  בעוד אחרים בירכו עליה .  ראש הממשלה בנימין נתניהו הודיע ,  כי הוא מכבד את החלטת שר הביטחון , " מודה לו על שיתוף הפעולה בממשלה ומעריך מאוד את תרומתו ארוכת השנים לביטחון המדינה ". 
כל הדיווחים ,  הניתוחים והדעות - בוואלה !  בחירות 2013
יו"ר מפלגת העבודה שלי יחימוביץ' הביעה צער על פרישתו של ברק .  לדבריה , " ברק ,  החייל המעוטר בעולם ,  ואחת הדמויות הביטחוניות המוערכות בזירה הבינלאומית ,  תרם לצה"ל ולביטחון המדינה יותר ממה שהציבור ידע אי פעם .  את ניסיונו הרב הביא עמו למשרד הבטחון ,  שם נהג בשיקול דעת ובמקצועיות ".  יחימוביץ' איחלה לברק הצלחה בדרכו החדשה ,  ואמרה כי היא מקווה שימשיך לתרום מיכולותיו למדינת ישראל בעת הצורך .  גם מפלגת  " יש עתיד "  של יאיר לפיד פרסמה הודעה בעקבות המהלך והודתה לשר הביטחון ברק  " על שנים ארוכות בשירות המדינה ,  ביטחונה והגנתה ".  
יו"ר הבית היהודי ,  נפתלי בנט ,  שיבח את ברק וציין כי הוא  " אדם בעל זכויות רבות ותורמה אדירה למדינה ,  ורבים מאיתנו חבים לו את חייהם ".  עם זאת ,  הוסיף בנט הוסיף כי  " אנו חוזים כעת בימיה האחרונים של הפוליטיקה הישנה ,  זאת שהביאה אותנו ואת חיילי המילואים ותושבי הדרום לתחושות קשות רק בשבוע האחרון .  אני קורא לנתניהו להודיע כי בממשלה הבאה יהיה שר ביטחון שמחויב להגנה ולביטחון ישראל ללא פשרות .  תושבי הדרום האמיצים ראויים לכך ". 
במקביל ,  נשמעו תגובות חריפות למהלך מימין ומשמאל .  השר יולי אדלשטיין  ( הליכוד )  הכריז כי  " היום הוא יום העצמאות של הליכוד .  ברק ירשם בספר דברי הימים של ממשלות ישראל כשר הביטחון הגרוע ביותר שהיה להתיישבות היהודית .  התנהלותו היתה רצופה שיקולים פוליטיים ואגואיסטיים וכל זאת על גבם של המתיישבים .  כך היה באשר לתוכנית ההתנתקות השנייה שהגה ,  פגיעתו במפעל ההתיישבות ,  מדיניות הפינויים ,  צווי ההריסה ועוד .  לא אופתע אם בהזדמנות הראשונה שתתאפשר לו הוא ימצא את הסיבה לחזור לפוליטיקה ולסורו ".  ח"כ דני דנון  ( הליכוד )  הכריז בעקבות ההודעה  " ברוך שפטרנו מעונשו של זה ",  והוסיף כי לאחר שברק הבין כי לא יקבל שריון בליכוד , " הוא הפנים את חוסר הרלוונטיות שלו בזירה הפוליטית ובחר ליזום את פרישתו מהחיים הפוליטיים ,  במקום שהעם יעשה זאת בשבילו ".  דנון הוסיף כי היה מצפה גם מציפי לבני ואהוד אולמרט לעשות את אותו הדבר  " ולא להביך את עצמם במפלה נוספת ".  
מפלגת  " עוצמה לישראל "  של חברי הכנסת אריה אלדד ומיכאל בן ארי הצטרפו לברכת  " ברוך שפטרנו ",  והוסיפו כי  " עכשיו יוכלו נתניהו וליברמן לאשר את כל מפעלי הבנייה ביהודה ושומרון שברק תקע על שולחנו או שיוכח שברק היה רק עלה תאנה וראש הממשלה הוא האחראי להתנכלות למתיישבים ".  יו"ר האיחוד הלאומי ,  אורי אריאל ,  אמר כי פרישתו של ברק מהחיים הפוליטיים היא  " ברכה להתיישבות שבמשך כל העת פעל וחתר לפגיעה במתיישבים ובהתיישבות בחוסר צדק ובחוסר הגינות .  בכנסת הבאה נהנה חלק מהממשלה ונדאג שבמשרד הביטחון יישב אדם ראוי שלא יחתור תחת הקו הלאומי של הממשלה ".  
גם בשמאל ניצלו את הודעת הפרישה כדי למתוח ביקורת על שר הביטחון . " ברק שיחק תפקיד דואלי במערכת הפוליטית ",  אמרה יו"ר מרצ ,  זהבה גלאון . " שיבחתי אותו כשבלם מהלכים קיצוניים ,  אבל לפעמים הוא היה דווקא זה שהוביל אותם ודחף אליהם .  יש משהו סימבולי בכך שברק ,  האיש שהמציא את ספין ה'אין פרטנר' ,  האיש שאכזב ולא חתם על הסכם עם הפלסטינים ,  שלא סיים את הכיבוש כפי שציפו ממנו ,  מתפטר דווקא בשבוע שבו הפרטנר מושיט לישראל יד לשלום ומבקש את הכרתה בו כמדינה .  עכשיו ברק איננו .  זו ההזדמנות שלנו לתקן את הנזק ההיסטורי שעשה ברק ". 
ח"כ דב חנין  ( חד"ש )  בירך על פרישתו שר הביטחון ואמר כי  " ברק היה עמוד התווך שאיפשר את קיומה של ממשלת הימין הקיצונית ביותר בתולדות ישראל .  מהאחריות ההיסטורית הכבדה הזו הוא לא יוכל להשתחרר ".  חנין ציין כי  " פרישתו של ברק אינה יכולה להסתיר את אחריותו הגדולה לארבע שנים נוראות של קיפאון מדיני ,  פגיעה בסיכויי ההסדר המדיני ,  והידרדרות כלכלית וחברתית ".  
בחירות 2013 - כותרות נוספותחוזרים לקלפי :  ההצבעה בפריימריז בליכוד התחדשהלמרות התקלות :  בעבודה יקיימו הצבעה ממוחשבתמה קרה למטה הליכוד בבית שאן ,  עשור לאחר הפיגוע ?  

נתניהו הודה לברק ,  אך בימין בירכו על לכתו
רה"מ הודיע שהוא מכבד את החלטת השר לפרוש מהחיים הפוליטיים ,  ויו"ר העבודה ציינה שהוא תרם לצה"ל ולמדינה .  עם זאת ,  פוליטיקאים מימין הביעו סיפוק מהפרישה : " ברוך שפטרנו "
 
