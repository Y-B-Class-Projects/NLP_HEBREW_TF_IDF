אם אבו מאזן והמערב יתפכחו - ייתכן הישג מדיני לרה"מ
עייפים ? משהו הופיעו אתמול בנימין נתניהו ,  משה  ( בוגי )  יעלון ובני גנץ עם הצהרות קצרות לציבור ,  אשר העידו כי לפניהם דרך ארוכה .  לכאורה לא חידשו דבר .  לא תרמו אפילו הצצה אחת לעבר ההתקדמות של גורמי הביטחון במרדף אחרי חוטפי הנערים .  
הדברים שנשאו בפני הציבור ממפקדת פיקוד המרכז נועדו ליפול על אוזניים קשובות בשני עניינים .  עניין אחד ,  האזרח הישראלי מתבקש להתאזר בסבלנות .  לא ללחוץ ,  לא לרטון את ה"נו כבר "  הכל ? כך ? מוכר שלו .  לא להצביע על יום ריק מחדשות דרמטיות כעל יממה אבודה .  
הדבר מלמד כי השלישייה בצמרת מביאה בחשבון שיש אפשרות מעשית כי הפעילות תימשך יותר מכפי שהציבור ציפה מלכתחילה ,  ויש להכינו לכך ולקבוע כי לא לשווא .  קוצר הרוח של הישראלי השכיח ידועה כנטל על כל הנהגה לאומית .  מדוע באריכות ?  מפני שבלי תרועת חצוצרות אבל במהלך בהיר ושקוף , " שובו בנים "  אינו מבצע .  הוא שניים .  הראשון ,  המיידי ,  החריף והצורב הוא המצוד על חוליית הרצח של חמאס בתקווה למצוא את הנערים החטופים בחיים .  יעד זה יושג ,  אך אין ביטחון כי בטווח קצר .  
לכך יש להוסיף את הסתעפות המהלך הצבאי למבצע נוסף ,  שנועד לפגוע בתשתית חמאס ביהודה ובשומרון .  גל המעצרים מלמד עד כמה היא נבנתה עוד לפני שאבו מאזן נתן את ברכתו להקים ממשלת אחדות פלשתינית ,  ועד כמה הואצה מאז ההסכם .  לפיכך עם כל אי הנוחות הציבורית שבדבר ,  אירוע החטיפה מנוצל באורח סביר לגרש רבים מפעילי חמאס מיהודה ושומרון .  אבו מאזן ופת"ח מעוניינים בכך ,  ורומזים לכך בחשאי .  אך גם אם יעד הגירוש לא יגיע למיצוי - אין ספק כי ברשות הפלשתינית יקדמו בברכה את  " שובו בנים ",  אם יחליש את תשתית חמאס באזור המנוהל על ידה .
 אבו מאזן טילפן אתמול אל נתניהו וגינה את החטיפה .  השיחה נועדה לקרוץ לישראל להמשיך בטיהור יהודה ושומרון מרוב המאחזים של חמאס בשטחים .  לפיכך הורה לשירותי הביטחון שלו לספק מידע לישראל ,  והם פעלו בהתאם .  גם לו נוח שהדבר נעשה בחסות מטרייה אמריקנית ואירופית המחויבת לשלילת כל פעולת טרור .
 העניין האחר נקשר לפנייתו של נתניהו לקהילייה הבינלאומית לתמוך במהלך ישראלי נגד חמאס .  הוא מבקש סיוע נרחב ,  אבל סביר להניח כי מבין שלא יעלה בידו לבטל את הנכונות האמריקנית להידבר עם ממשלת האחדות הפלשתינית .  אך יהיה בידו לעמעם שיתוף פעולה אמריקני ? פלשתיני כזה למשך זמן מה ,  ואולי גם חלק ממדינות אירופה יצטרפו .
 לא מדובר בהכרעה אסטרטגית .  וושינגטון אוטמת אוזנה מלשמוע ,  ואבו מאזן אינו מעז להתייצב מול חמאס כדרך שנוהגת מצרים .  אך ייתכן שיש בידי נתניהו לרשום הישג טקטי נגד הפלשתינים לזמן ממושך ,  ואפילו לרצונן האילם של אמריקה ,  של מצרים ושל הרשות ברמאללה .  חבל להחמיץ .  

אם אבו מאזן והמערב יתפכחו - ייתכן הישג מדיני לרה"מ
nan
