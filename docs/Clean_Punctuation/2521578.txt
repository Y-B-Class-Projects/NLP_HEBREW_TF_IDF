נתניהו : " שטייניץ פתר את משבר הדלק בדרך אחראית "
 בדבריו בפתח ישיבת הממשלה ,  ניסה ראש הממשלה להקל על המבוכה בעקבות ההודעה החד-צדדית על הפחתת המס על הדלק ,  ובירך את שר האוצר על חלקו במהלך .  שטייניץ : " הקרדיט לא חשוב "
  ( צילום :  מערכת וואלה !  ,  עריכת וידאו :  יאיר דניאל )  
ראש הממשלה ,  בנימין נתניהו ,  התייחס הבוקר  ( ראשון )  להחלטה למתן את העלאת מחיר הדלק הלילה ,  באמצעות הפחתת מס הבלו .  לאחר המבוכה שנוצרה אתמול כשנתניהו הודיע על ההחלטה שעתיים לאחר ראיון של שר האוצר ,  יובל שטייניץ לערוץ 2 ,  בה הגן על העלאת מחיר הדלק ,  הוא ברך הבוקר את שטייניץ ואת משרדו , " על הדרך האחראית שבה הביאו לפתרון המשבר ". 
מחיר הדלק עלה הלילה בחמש אגורות לליטר ,  והגיע למחיר שיא של שמונה שקלים לליטר בשירות מלא .  ההתייקרות התמתנה מעט ,  מהעלייה המתוכננת של 20 אגורות לליטר ,  בעקבות התערבותו של ראש הממשלה .  בפתח ישיבת הממשלה ,  אמר נתניהו כי אינו יכול לשלוט במחיר הדלק העולמי . " מחיר הדלק העולמי אינו תלוי בנו ,  אבל אנחנו יכולים לנסות להקל בצורה מדודה ואחראית על מצוקות האזרחים ",  הוא ציין בפני השרים . " הורדנו בפעם הרביעית תוך שנה את המס על הדלק בסכום מצטבר שגדול מ-80 אגורות .  בסך הכל המס בישראל קטן יותר מרוב מדינות אירופה ".   
" הדבר הכי חשוב הוא לשמור על מסגרת תקציבית ,  הבהיר נתניהו . " אנו צריכים את המסים כדי לקנות עוד סוללות של 'כיפת ברזל' ,  כדי להשלים את סלילת הגדר בגבול מצרים ,  לממן חינוך חינם מגיל שלוש ולעזור לקשישים ולנזקקים ".  
השר שטייניץ דיבר אף הוא בפתח ישיבת הממשלה ,  והתייחס לנושא ההודעה על הפחתת המס ,  וציין כי ההחלטה לא התקבלה בין רגע . " מדובר בהחלטה מושכלת ,  לאחר שבוע שלם של דיונים בין אנשי האוצר לאנשי משרד ראש הממשלה ",  אמר שטייניץ .  הוא עוד הוסיף כי ממשלת נתניהו מנהלת קרב מגן על כלכלת ישראל ,  ומשקיעה יותר מכל ממשלה אחרת בהקטנת העוני . " נמשיך לשים את הצמיחה וההשקעות בראש מעיינינו ,  כי זו חובתנו כממשלה ". 
מוקדם יותר הבוקר ,  כשנשאל בראיון לגלי צה"ל על תחושותיו בנוגע לעובדה שנתניהו לקח את הקרדיט על ההחלטה למתן את ההתייקרות ,  אמר שטייניץ : " טוב מאוד שראש הממשלה מקבל את הקרדיט .  שאלת הקרדיט היא פחות חשובה .  מה שחשוב באמת זה שכאשר באירופה ,  באמריקה ובכל העולם ,  מיליוני אזרחים סובלים מירידה ברמת החיים בגלל המשבר הגלובלי ,  במדינת ישראל הקטנה הצלחנו להגן על הכלכלה .  כל השאר זה רעשי משנה ". 
השר שטייניץ הדגיש כי המהלך עליו הודיע ראש הממשלה הוא מהלך סביר לדעתו . " ברגע שמצאנו את המענה הנכון ,  הכי נכון מבחינה כלכלית ,  שזה קיצוץ של התייעלות ,  זה מהלך סביר ",  הסביר שר האוצר . " התפקיד העליון שלי כשר האוצר זה להגן על כלכלת ישראל ועל אזרחי ישראל .  כדי לעשות את זה ,  אני חייב לשמור על כך שגם כשעושים מהלך כמו אתמול זה לא יהיה על חשבון מסגרת התקציב ".  לדבריו ,  אם דרך המימון הנכונה היא תמורת התייעלות של הממשלה ,  אז מבחינה כלכלית יש מענה נכון להוזלה הזאת .
 מחיר הדלק עלה - הישג של נתניהו ?  מה דעתכם ?  הצביעו בפייסבוק 
שר הפנים ,  אלי ישי ,  ברך את נתניהו בכניסה לישיבת הממשלה על ההחלטה המהירה שקיבל בנושא מחיר הדלק .  עם זאת ,  אמר ישי שבכוונתו לכנס בשעות הצהריים את שרי סיעת ש"ס לדיון במשבר . " אנחנו ,  כנבחרי ציבור ,  צריכים להיות יותר קשובים ",  ציין ישי . " המצב בלתי נסבל ולא יאה למדינת ישראל .  צריך לשנות את סדרי העדיפויות ,  כך שהציבור ישלם פחות .  אנחנו נציע שורה של הצעות נוספות שיקלו על השכבות החלשות והביניים ". 
גם תעריפי החשמל עלו הלילה ב-8.3% .  בהקשר הזה ,  הסביר שטייניץ כי העלייה נובעת מהעובדה שנעצרה העברת הגז ממצרים ,  אך ציין כי הממשלה בלמה עלייה גדולה הרבה יותר במחיר ,  בגובה של 40% . " יש תקשורת אחראית ,  שמבינה שהעלייה במחיר החשמל נובעת מהעובדה שהגז ממצרים לא מגיע ,  ומברכת על כך שבמקום לעלות ב-40% זה עולה רק בכ-8% ,  ויש תקשורת לא אחראית שבאה ומציגה את זה כסוף העולם ,  אף תוך עיוות של הנתונים ,  ובלי להגיד שזה חזרה למחירי החשמל של 2008 ,  עד שיגיע הגז ממצרים ",  ציין השר .  

נתניהו : " שטייניץ פתר את משבר הדלק בדרך אחראית "
 בדבריו בפתח ישיבת הממשלה ,  ניסה ראש הממשלה להקל על המבוכה בעקבות ההודעה החד-צדדית על הפחתת המס על הדלק ,  ובירך את שר האוצר על חלקו במהלך .  שטייניץ : " הקרדיט לא חשוב "
 
