צוות מיוחד יבחן :  יום ראשון יהפוך ליום חופש ? 
ראש הממשלה מינה את ראש המועצה לכלכלה לבחון את הצעתו של השר סילבן שלום ,  להחיל חופשה במשק בימי ראשון .  ע"פ ההצעה ,  כדי לפצות על השעות החסרות ,  תתווסף כשעת עבודה לכל יום בשבוע
האם בקרוב נוכל לנוח גם ביום ראשון ?  צוות בראשות ראש המועצה לכלכלה ,  יוג'ין קנדל ,  יבחן את הצעתו של המשנה לראש הממשלה ,  סילבן שלום ,  למעבר ל"סוף שבוע ארוך ",  שיכלול חופשה במשק ביום שבת וביום ראשון  כך הודיע היום  ( שני )  ראש הממשלה ,  בנימין נתניהו ,  בישיבת סיעת הליכוד .  הצוות צפוי להגיש את המלצותיו עד פתיחת מושב החורף של הכנסת בחודש אוקטובר .  אלא שהחופשה תישא גם מחיר בצדה :  בשאר ימות השבוע ,  לרבות יום שישי ,  יוארך משך העבודה בכשעה כדי לפצות על היום האבוד .
 אתם בעד או נגד הארכת סוף השבוע ?  בואו להצביע בפייסבוק
מלבד הצעתו של שלום ,  אליה מצטרפים גם חברי הכנסת זאב אלקין ויריב לוין ,  אשר הגישו הצעת חוק בנושא ,  הצוות יבחן שתי הצעות נוספות :  זו של שר האוצר ,  יובל שטייניץ ,  להפוך את יום שישי ליום חופש מלא ,  והצעתו של שר החינוך ,  גדעון סער ,  להשאיר את המצב הנוכחי על כנו .
 מרבית הדוברים בסיעה הביעו תמיכה בעמדתו של שלום ,  ואילו הוא עצמו הוסיף כי  " לא ניתן לעצור את הרכבת שכבר יצאה מהתחנה .  יש לעבור לסוף שבוע ארוך בהקדם כפי שעשו כל מדינות העולם המפותח ".  נתניהו מצדו ציין כי מדובר בנושא מורכב ,  הדורש בדיקה רצינית ממספר רב של זוויות ,  הן כלכליות והן חברתיות ,  דתיות ,  ערכיות ועוד .  המלצות הוועדה יובאו לדיון בממשלה לכשיגובשו .
 לפניות לכתב :  pinhas_wolf@walla.com

צוות מיוחד יבחן :  יום ראשון יהפוך ליום חופש ? 
ראש הממשלה מינה את ראש המועצה לכלכלה לבחון את הצעתו של השר סילבן שלום ,  להחיל חופשה במשק בימי ראשון .  ע"פ ההצעה ,  כדי לפצות על השעות החסרות ,  תתווסף כשעת עבודה לכל יום בשבוע

