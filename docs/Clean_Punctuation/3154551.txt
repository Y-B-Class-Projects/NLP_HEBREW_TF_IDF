האיראנים זיהו פריצה - אך המידע הועבר :  כך התנהל מבצע המוסד
אנשי ארגון הביון הגיעו למחסן בטהראן שבו נשמר הארכיון של תוכנית הגרעין האיראנית ופרצו את הכספת שבה הוסתר החומר ,  כך פורסם בחברת החדשות .  הכוח הצליח לקחת עמו את הכספת ולהעביר את המידע לישראל באופן חשאי לאחר שהשלטונות בטהראן גילו על הפריצה
פרטים חדשים מהמבצע המיוחד שבו השיגו אנשי המוסד את החומר המודיעיני יקר הערך על תוכנית הגרעין האיראנית נחשפו הערב  ( שלישי )  בחברת החדשות .  ראש הממשלה בנימין נתניהו חשף אמש בנאום מיוחד בבסיס הקריה בתל אביב כי איראן עודנה פועלת להשיג נשק גרעיני .  נתניהו חשף ארונות קלסרים שבהם לדבריו מאה אלף מסמכים שהושגו במבצע חשאי - ובהם מידע על אודות תכנית הגרעין האיראנית . " בתיקים אלה מידע מפליל ,  טבלאות מרשיעות ותכניות מרשיעות ",  הוסיף .  
על פי הפרטים שאושרו לפרסום ,  כוח של המוסד הצליח לאתר ,  על בסיס מידע מוקדם את מיקומו המדויק של המחסן בטהראן שבו אוכסנו החומרים הרגישים על תוכנית הגרעין האיראנית.אנשי המוסד הגיעו לכספת שהכילה חומרים מסווגים רבים ,  והצליחו לקחת את האוצר המודיעיני עמם .  לאחר שלקחו את החומרים ,  החל מבצע החילוץ של כל אותם תקליטורים ומסמכים אל מחוץ לגבולות המדינה .  השלטונות באיראן גילו את הפריצה ,  ולמרות זאת הצליחו אנשי המוסד להוציא את המידע ולהביאו לישראל .  עוד נחשף הערב כי בידי ישראל נמצא חומר כתוב ,  כולל בכתב יד ,  עם תכתובות פנים אירניות בין אנשי הביצוע לאנשי משמרות המהפכה .  
תפיסת המסמכים האיראנים המעידים כי טהראן לא זנחה את תכנית הגרעין שלה התרחשה תוך לילה במהלך חודש ינואר - כך סיפר הלילה בכיר ישראלי לניו יורק טיימס .  הבכיר ציין כי המשימה הסודית בוצעה על ידי המוסד ואנשיו נמלטו עוד באותו לילה .  המחסן בו הוחזק הארכיון התגלה בפברואר 2016 ,  ומאז היה נתון למעקב .  בחודש ינואר האחרון הגיעו לוחמי המוסד באישון לילה ופשטו על המחסן .  
בפתח דבריו אתמול אמר נתניהו כי  " איראן מסתירה במשך שנים מהקהילה הבינלאומית את הארכיון האטומי הסודי שלו ".  הוא המשיך ואמר כי בדבריו יחשוף  " מסמכים גרעיניים סודיים "  ופתח בהצגת הצהרות עבר של הנשיא האיראני חסן רוחאני ושל שר החוץ מוחמד ג'וואד זריף לפיהן אין בכוונתם להשיג נשק גרעיני . " אני כאן כדי לומר לכם דבר אחד :  איראן משקרת ",  אמר נתניהו ,  שנשא דברים בעיקר באנגלית בנימוק כי הוא רוצה  " שהקהילה הבינלאומית תשמע ותבין את הדברים ".  
נתניהו הציג במהלך נאומו מצגות המפרטות את רכיביו של פרויקט  " עמאד "  האיראני ,  שלדבריו חושפות כי טהראן  " שיקרה במצח נחושה כשאמרה שאין לה תכנית נשק גרעינית ".  הוא הוסיף כי החומרים כולם הם העתק מושלם של המקור  " שנמצא כעת במקום בטוח מאוד ".  לדבריו ,  בכוונת ישראל לחלוק את המידע עם מדינות באירופה וכן עם הסוכנות הבינלאומית לאנרגיה אטומית .  

האיראנים זיהו פריצה - אך המידע הועבר :  כך התנהל מבצע המוסד
אנשי ארגון הביון הגיעו למחסן בטהראן שבו נשמר הארכיון של תוכנית הגרעין האיראנית ופרצו את הכספת שבה הוסתר החומר ,  כך פורסם בחברת החדשות .  הכוח הצליח לקחת עמו את הכספת ולהעביר את המידע לישראל באופן חשאי לאחר שהשלטונות בטהראן גילו על הפריצה

