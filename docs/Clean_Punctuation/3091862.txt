 " משולח רסן וחסר מעצורים ":   " לה מונד "  הקדיש כתבה ליאיר נתניהו
ההקצנה לימין ,  ההשוואה בין השמאל לניאו נאצים - והרומן עם החברה הנורבגית :  העיתון הצרפתי הנחשב פרסם כתבת פרופיל מקיפה על בנו של ראש הממשלה ,  בעקבות הסערות האחרונות שהיה מעורב בהן ,  תחת הכותרת  " האם הוא ימני יותר מאבא שלו ?  "
 העיתון הצרפתי  " לה מונד "  הקדיש היום  ( שישי )  כתבת פרופיל ליאיר נתניהו ,  בנו של ראש הממשלה בנימין נתניהו ,  במגזין השבועי .  כותרת הכתבה בעיתון ,  אחד החשובים והנפוצים באירופה ,  היא  " האם הוא ימני יותר מאבא שלו ?  ". 
הכתבה עוסקת בהתבטאויותיו האחרונות של נתניהו הבן ,  בעיקר בעקבות האירועים האחרונים בשרלוטסוויל . " הוא הכריז כי השמאל יותר מסוכן מהניאו נאצים ",  נכתב בכותרת המשנה של המאמר .  
לקריאה נוספת:פרקליטו של יאיר נתניהו לארגון  " מולד ":  העתקתם ממני את כתב התביעהבנו של אולמרט עונה ליאיר נתניהו : " גזען והומופוב ;  משליך רפש על אחרים"עם אצבע משולשת ,  יאיר נתניהו השתלח בפייסבוק ב"קרן להשמדת ישראל "  
העיתון מגדיר את נתניהו הבן ,  בן 26 ,  כמי שנמצא  " ימינה מאביו "  ומעלה את הסברה לפיה  " הוא אחראי לפנייה הקיצונית ימינה של אביו ".  הכתבה גם מציגה אותו נתניהו כמי שמתאפיין בסגנון ביטוי  " משולח רסן וחסר מעצורים ",  ולדבריה הוא  " תוקף באופן קבוע את התקשורת ואת ארגוני השמאל ". 
הכותבת מפרטת גם על שירותו הצבאי של נתניהו ביחידת דובר צה"ל ,  על לימודי באוניברסיטה העברית וכן על הקשר שניהל עם חברה נורווגית ,  שלדברי העיתון הצרפתי  " הרתיח את חברי הממשלה החרדיים ".  
בשבוע שעבר ,  עוד לפני שראש הממשלה התייחס להשוואה של נשיא ארצות הברית דונלד טראמפ בין שני הצדדים המפגינים בווירגיניה ,  כתב בנו כי הניאו-נאצים בארהב הם  " זן נכחד "  והזהיר מעליית גורמי השמאל הרדיקלי בארצות הברית .
" אני יהודי ,  אני ישראלי ,  הנמושות הניאו-נאציות בווירג'יניה שונאים אותי ואת משפחתי .  אבל הם שייכים לעבר .  הם זן נכחד .  הבריונים של אנטיפה ו-BLM ששונאים את מדינתי  ( וגם את אמריקה ,  לדעתי )  בדיוק באותה מידה הולכים ומתחזקים והופכים לדומיננטיים מאוד באוניברסיטאות ובחיים הציבוריים בארצות הברית ".  מקורבים לראש הממשלה הגיבו ואמרו כי  " יאיר נתניהו הוא אדם בוגר ,  ודעותיו הן שלו בלבד ".  
בתחילת החודש הגיש ארגון  " מולד "  תביעת דיבה נגד נתניהו הבן ,  בשל דברים שכתב בפוסט שעלה בעמוד הפייסבוק האישי .  בין היתר האשים נתניהו את  " מולד "  בהיותו ארגון  " אנטי ציוני ורדיקלי ,  שממומן בידי הקרן להשמדת ישראל ". 
נתניהו כתב את הדברים בתגובה לפוסט שעסק בעניינו בעמוד פרויקט התחקירים  " 61 ",  והפנה ,  בין היתר ,  האשמות כלפי בנים של ראשי ממשלה בעבר - אריאל שרון ,  אהוד אולמרט ושמעון פרס .  הוא שלח  " מסר לכל חברי הקרן להשמדת ישראל וגרורותיהם ",  והוסיף שני סמלי אימוג'י ,  של אצבע משולשת ושל צואה . 

" משולח רסן וחסר מעצורים ":   " לה מונד "  הקדיש כתבה ליאיר נתניהו
ההקצנה לימין ,  ההשוואה בין השמאל לניאו נאצים - והרומן עם החברה הנורבגית :  העיתון הצרפתי הנחשב פרסם כתבת פרופיל מקיפה על בנו של ראש הממשלה ,  בעקבות הסערות האחרונות שהיה מעורב בהן ,  תחת הכותרת  " האם הוא ימני יותר מאבא שלו ?  "
 
