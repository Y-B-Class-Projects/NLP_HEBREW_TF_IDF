מסתמן :  מס על 40% מהציבור שלא הצטייד בערכת מגן
בשל מחסור תקציבי ,  נשקלת אפשרות להטיל מס אישי או להגדיל את תשלום הביטוח הלאומי על אלו שאין ברשותם ערכת אב"כ .  גורם ביטחוני : " מס על 40% מהציבור זה אפליה ,  ייפנו לבג"ץ "
 האם בקרוב נצטרך לשלם למדינה עבור ערכות האב"כ ?  מדיון שנערך אתמול  ( שלישי )  בכנסת התברר כי אין די תקציב על מנת לצייד כ-40% מתושבי המדינה בערכות מגן ,  וכי יידרש מימון מיוחד לשם כיסוי העלויות  אשר עשוי לבוא על חשבון הציבור .
 עד כה חילק פיקוד העורף באמצעות דואר ישראל ערכות מגן ל-60% מהציבור .  מנתונים שהוצגו בדיון הוועדה לביקורת המדינה בכנסת עלה כי התקציב שניתן לנושא עבור שנת 2013 כבר אזל .  משמעות הדברים היא שלשאר הציבור אין עוד אפשרות לקבל ערכה במסגרת מבצע ההצטיידות הממשלתי .
 על מנת לפתור את העניין ,  הובהר כי יש למצוא מקור מימון חלופי שיאפשר רכישת ערכות נוספות וחלוקתן לציבור .  אלא שהיום נודע כי כדי ליישם את התכנית ,  בכוונת משרדי הממשלה להטיל מיסוי מיוחד או להגדיל את תשלום דמי הביטוח הלאומי שיאפשר את אספקת הערכות ל-40% מהציבור .  האבסורד הוא שאותו  " מס "  יושט על האזרחים שאין בידם עדיין ערכות מגן - מצב שייצור אפליה לעומת אלה שכבר הצטיידו ,  ואשר לא שילמו על הערכות בעבר .  
מבדיקה של וואלה !  חדשות נמצא כי כבר לפני כשנתיים החליט ראש הממשלה בנימין נתניהו בעצה אחת עם השר להגנת העורף לשעבר מתן וילנאי כי המדינה תעביר תקציב רב שנתי מיוחד בהיקף כולל של 1.4 מיליארד שקלים למימון רכישת ערכות המגן לכלל הציבור .  עוד החליטו השניים כי בתום חלוקת ערכות המגן לכלל תושבי מדינת ישראל ,  יוטל מס  ( או אופן גבייה אחר )  בגובה 350 שקלים ,  עלות כל ערכת מגן מכל אזרח ,  שייבקש לרענן או לקנות ערכה בעתיד .  גורם ביטחוני המצוי בפרטים ,  הסביר כי ערכות המגן שחולקו טובות לשימוש לכ-15 שנים .  לאחר מכן ,  כך עולה מהחלטת ראש הממשלה ,  יידרש כל אזרח לשלם עבור ערכה חדשה .  אולם כאמור ,  כבר כעת ,  הרבה לפני סיום ההצטיידות המלאה ,  מובן שיש להפעיל את ה"מס "  החדש  דבר שייפגע באזרחים רבים .  
במשרד הביטחון העריכו כי אם ההחלטה תצא אל הפועל בקרוב ,  עשויים אזרחים ותנועות חברתיות לעתור לבג"ץ שכן מדובר באפליית אוכלוסיות שלמות בציבור הישראלי . " גם ככה ישנם פערים בשל היכולת של עשירים בישראל לממן ערכות מגן טובות יותר בהתמודדות מול מתקפה ביולוגית וכימית ,  והחלטה להטיל מיסוי רק על 40% מהציבור עשויה להרחיב את האפליה ",  אמר גורם ביטחוני .  
מנכ"ל המשרד להגנת העורף לשעבר ,  אלון רוזן ,  אמר בתגובה כי למדינת ישראל אסור לחסוך או לפגוע בביטחונם האישי של האזרחים ,  ולכן היא חייבת להשלים את ההצטיידות ל-100% מהאוכלוסייה . " כמו שלמדינה יש מחויבות במיגון בתי התושבים ,  כך גם יש לה מחויבות למיגון האישי ",  הסביר , " אסור לתת יד למצב בו רמת המיגון האישי של האזרחים תיקבע על ידי יכולתם הכלכלית ,  ובו לא מוגדר הסטנדרט על ידי המדינה ". המשרד להגנת העורף לא הכחיש את הכוונה להטיל מיסוי ,  אך הדגיש כי אין מדובר ברעיון של המשרד וכי הנושא לא בסמכותו . " בניגוד למה שנכתב בהודעת הוועדה לביקורת המדינה ,  המשרד להגנת העורף אינו שוקל להטיל שום מס .  נושא מסכות המגן אינו כלל בסמכותו אלא בסמכות ואחריות משרד הביטחון .  צר לנו שנכתבו בהודעת הוועדה דברים שמעולם לא נאמרו על ידי נציגי המשרד ",  נמסר .  
לקריאה נוספת:עלייה בביקוש לערכות מגן בשל ההסלמה בסוריהב-2011 :  פיקוד העורף חשף תקלה בעשרות אלפי ערכות מגןדעה :  כשהטילים יפלו ,  מי אחראי להגן עלינו ?  

מסתמן :  מס על 40% מהציבור שלא הצטייד בערכת מגן
בשל מחסור תקציבי ,  נשקלת אפשרות להטיל מס אישי או להגדיל את תשלום הביטוח הלאומי על אלו שאין ברשותם ערכת אב"כ .  גורם ביטחוני : " מס על 40% מהציבור זה אפליה ,  ייפנו לבג"ץ "
 
