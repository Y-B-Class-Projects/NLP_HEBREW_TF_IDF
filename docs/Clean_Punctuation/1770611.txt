גוגל נגד נתניהו
אם תחפשו בגוגל את המלה  " כישלון ",  התוצאה הראשונה תהיה קורות חייו של ראש הממשלה בנימין נתניהו
מחפשים את קורות החיים של ראש הממשלה בנימין נתניהו ?  הקישו  " כישלון "  במנוע החיפוש גוגל .  התוצאה הראשונה שתופיע היא דף קורות החיים של נתניהו באתר הרשמי של משרד ראש הממשלה .  ולא ,  לא מדובר בנקיטת עמדה פוליטית מצד גוגל .
 מאז הופיעו מנועי חיפוש בחיינו ,  החלו אנשים לנסות לקדם אתרים ספציפיים ולקשר אותם למילות חיפוש .  תחום שעוסק בניסיון להשפיע על תוצאות של גוגל - Google Bombing ,  הוא שאחראי על הקישור בין המלה כישלון לבין הדף של נתניהו .  מישהו הצליח ,  בדרך כזו או אחרת ,  לגרום למנוע החיפוש גוגל לחשוב שהתוצאה הרלוונטית ביותר עבור אלה שמחפשים  " כישלון "  הוא הדף הזה ,  ככל הנראה באמצעות יצירת קישורים מהמלה  " כישלון "  אל האתר .
 לא מדובר בפעם הראשונה בה משמשת  " הפצצת גוגל "  לאקטיביזם פוליטי וחברתי .  בעבר קושר שמו של נשיא ארה"ב דאז ג'ורג' בוש לביטוי  " "Miserable Failure  ( כישלון עלוב )  .  כנסיית הסיינטולוגיה הייתה ,  למשך זמן מה ,  התוצאה הראשונה בחיפוש  " Dangerous Cult "   ( כת מסוכנת )  .
 
גוגל נגד נתניהו
אם תחפשו בגוגל את המלה  " כישלון ",  התוצאה הראשונה תהיה קורות חייו של ראש הממשלה בנימין נתניהו

