נתניהו על תוכנית כחלון : " דרך חדשה ונועזת שלדעתי תצליח "
 בדיון בלשכת ראש הממשלה בנושא הורדת מחירי הדיור ,  אמר נתניהו : " אנחנו הולכים לטפל בשלושת אמצעי היצור - הקרקע ,  כוח האדם וההון .  נוכל להשיג תוצאה ".  שר האוצר אמר כי  " אנחנו רוצים לעזור לכל שוק הדיור ,  אבל ליבת העניין זה הזוגות הצעירים "
 לקראת הדיון מחר  ( ה' )  בקבינט הדיור ,  שבו צפוי שר האוצר משה כחלון לאשר את תוכניתו בתחום הדיור ,  התקיים היום דיון בלשכת ראש הממשלה בירושלים בנושא הורדת מחירי הדירות .  
הדיון ,  שבו נכח ראש הממשלה בנימין נתניהו ,  נמשך כשעתיים וצפוי להימשך גם מחר בבוקר ,  השתתפו שר האוצר משה כחלון ,  שר הבינוי יואב גלנט ,  השר להגנת הסביבה אבי גבאי ,  יו"ר מרכז השלטון המקומי חיים ביבס וראשי משרדי ראש הממשלה ,  משרד האוצר ,  משרד הפנים ובנק ישראל .
 בפתח הישיבה הביע נתניהו תמיכה בתוכניתו של כחלון ואמר : " שר האוצר ואני התחייבנו לאזרחי ישראל לעשות הכל כדי להוריד את מחירי הדיור .  המדד האמיתי שצריך להסתכל עליו זה כמה מכפלות של משכורות זוג צעיר צריך להשקיע כדי לקנות דירה ,  וזה המדד האמיתי שאותו אנחנו רוצים לתקוף ולהוריד - ואנחנו יכולים ,  אין לי שום ספק בזה .  אנחנו הולכים לטפל בשלושת אמצעי היצור - הקרקע ,  כוח האדם וההון .  אם נטפל בשלושת הדברים הללו ,  אנחנו נוכל להשיג תוצאה .  יש פה שורה של צעדים ששר האוצר מביא על מנת להניע את התהליך .  אנחנו רוצים להעביר את זה במהירות דרך הממשלה ומה שצריך גם דרך הכנסת .  יש כאן בהחלט דרך חדשה ,  נועזת ,  ולדעתי גם זו שתצליח ". 
כחלון אמר : " אחד היעדים שלנו כממשלה ,  וזה עלה גם בשיחות הראשונות שלי עם רה"מ ,  זה התמודדות עם המצב הזה ולתת פתרונות ,  ובדגש על זוגות צעירים .  אנחנו רוצים לעזור לזוגות הצעירים שלנו ,  כמובן - לכל שוק הדיור ,  אבל ליבת העניין זה הזוגות הצעירים .  אנחנו מתעסקים בעיקר עם היצעים ,  בעיקר עם פתיחת השוק ,  בעיקר עם שיווק קרקעות ,  בעיקר עם תכנונים .  מתכוונים להגדיל את התכנונים בצורה דרמטית ".  
כחלון ציין כי  " בקבינט הדיור אנחנו נסיים את הריכוז של גופי הדיור במדינה ,  תחת קורת גג אחת .  המהלך יתבצע על ידי העברת רמ"י ומנהל התכנון למשרד האוצר .  אני מאמין שהעברת הסמכויות שצפויה מחר בקבינט היא צעד ממשי ,  היא תפתח לנו את האפשרות ולדעתי תקדם ותזרז ואפילו תזניק את הסיכויים לפתור את משבר הדיור ".  

נתניהו על תוכנית כחלון : " דרך חדשה ונועזת שלדעתי תצליח "
 בדיון בלשכת ראש הממשלה בנושא הורדת מחירי הדיור ,  אמר נתניהו : " אנחנו הולכים לטפל בשלושת אמצעי היצור - הקרקע ,  כוח האדם וההון .  נוכל להשיג תוצאה ".  שר האוצר אמר כי  " אנחנו רוצים לעזור לכל שוק הדיור ,  אבל ליבת העניין זה הזוגות הצעירים "
 
