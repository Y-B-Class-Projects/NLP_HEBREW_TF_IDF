המל"ל תבחן הסדרת התיישבות הבדואים בנגב
בלשכת ראש הממשלה מדגישים כי התכנית לא עברה באופן כולל לאחריות המועצה לביטחון לאומי והיא רק תבחן היבטים שונים בה ,  אך בפזורה הבדואית מגיבים בחשדנות למהלך
ראש הממשלה ,  בנימין נתניהו ,  הודה היום - בעקבות חשיפה בגלי צה"ל - כי התוכנית להסדרת התישבות הבדואים בנגב תיבחן על ידי המועצה לביטחון לאומי בראשות יעקב עמידרור .  מלשכת ראש הממשלה נמסר כי  " ראש המל"ל ביקש לדון במספר נקודות הקשורות לתחום אחריות המל"ל ".  
ראש הממשלה אומנם הכחיש כי התוכנית כולה עוברת לאחריות המל"ל ,  וכי הכוונה היא לגנוז אותה .  בלשכתו אמרו כי  " התוכנית אותה קידם מנכ"ל משרד ראש הממשלה היא תוכנית מצוינת ומקיפה ,  וראש הממשלה קיבל אותה ".  מלשכת ראש הממשלה נמסר עוד כי לעמידרור אין כל כוונה לערוך שינוי מהותי בתוכנית ,  וכי התוכנית תובא בשבועות הקרובים לאישור הממשלה .  
עם זאת ,  הפרסום כי המועצה לביטחון לאומי תבחן את תוכנית הסדרת ההתישבות של הבדואים - אם לא תקבל אחריות עליה - כבר גרם נזק כבד .  גם כך הבדואים התייחסו לתוכנית ,  שנכתבה בידי האחראי על התכנון הממשלתי ,  אודי פראוור ,  תחת הנחייתו של המנכ"ל אייל גבאי ,  בחשדנות רבה .  הבדואים חוששים כי התוכנית ,  שקצבה חמש שנים להגעה להסכמה עם הבדואים על העתקתם לישובים מוכרים ומסודרים ,  נועדה להכניס אותם לסד זמן ולהעמיד אותם בפני עובדות מוגמרות .  העברת התוכנית לבחינת המל"ל רק החריפה את חשדנותם .
 הבדואים ,  אשר מיעוטם אף מתנדב לצה"ל ,  רגישים מאד להצגתם כסיכון בטחוני למדינת ישראל .  כך ,  בתגובה לפרסום מסר ד"ר תאבת אבו ראס ,  מנהל פרויקט הנגב של הארגון לשוויון אזרחי עדאללה ,  כי  " מדובר בהחלטה תמוהה ,  המעבירה את המסר הלא נכון לציבור האזרחים הבדואים החיים בנגב .  פתרון סוגיית קרקעות הבדואים וההכרה בכפרים הלא מוכרים הבדואים הן סוגיות אזרחיות ותכנוניות ,  ואין להן כל קשר לשיקולי בטחון לאומי . 
" במקום לבחון מחדש עת הדו"ח ,  על ידי שיתוף והתיעצות עם התושבים הבדואים ,  ראש הממשלה מעביר את ישומו לידיו של אדם ששיקולים בטחוניים נמצאים בראש מעיניו ואשר אינו בקיא בנושא התכנוני .  מינוי עמידרור מהווה הידרדרות נוספת בהתייחסות הממשלה לבדואים ולבעיותיהם ,  ופוגע במרקםהיחסים העדין בין יהודים וערבים בנגב ".  
התוכנית להסדרת התישבות הבדואים נועדה להסדיר את תנאי המחיה של 70 אלף בדואים ,  המתגוררים בעשרות כפרים לא מוכרים - ללא חיבור לתשתיות בסיסיות של מים ,  ביוב וחשמל .  התוכנית מציעה להרוס חלק מבתי הבדואים - ככל הנראה ,  להרוס בתים של כ-30 אלף בדואים - ולהכשיר את היתרה .  הכוונה היא להפוך חלק מהכפרים הלא מוכרים לכפרים רשמיים ,  ולצופף לתוכם בדואים שחיים בכפרים שיהרסו .  בתמורה יקבלו הבדואים לידהם חלק מהקרקעות אליהם הם יושבים כיום .  
התוכנית מציעה להעביר לבעלות הבדואים כ-130 אלף דונם ,  מתוך כ-500 אלף דונם בהם יושבים הבדואים כיום .  בנוסף ,  כוללת התוכנית השקעה בפיתוח תשתיות מים ,  ביוב ,  חשמל ,  כבישים ,  ואף השקעה במוקדי חינוך ,  תעסוקה ,  בטחון ואזרחי וכו' .  
משרד האוצר מעריך את עלות התוכנית בסכום של כ-8 מיליארד שקל - סכום עצום ,  המשקף את היקף ההשקעה הנדרשת בקידום כפרי הבדואים .  מאחר שהתוכנית מתסססת על ישוב מחדש של עשרות אלפי בדואים ,  היא מחייבת הגעה להסכמה עדינה עימם .  ולא ,  התוכנית מאיימת כי בתוך חמש שנים ,  המדינה תתחיל ליישב את הבדואים בכוח .  היכולת להגיע להסכמה תלויה במידת האחון שירחשו הבדואים לנדיבות ההצעות של המדינה - אמון שנפגע עקב המינוי של עמידרור לבחון את התוכנית .
 
המל"ל תבחן הסדרת התיישבות הבדואים בנגב
בלשכת ראש הממשלה מדגישים כי התכנית לא עברה באופן כולל לאחריות המועצה לביטחון לאומי והיא רק תבחן היבטים שונים בה ,  אך בפזורה הבדואית מגיבים בחשדנות למהלך

