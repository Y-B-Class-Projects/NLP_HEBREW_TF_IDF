ראש הממשלה בדרך לאו"ם :  צפוי להתמקד באיראן ובדאעש
אחרי נאומו התוקפני של יו"ר הרשות אבו מאזן בסוף השבוע בעצרת האו"ם ,  ראש הממשלה הישראלי צפוי להתמקד בנאומו דווקא באיומים מבחוץ .  מתוך המהדורה
עוד במהדורה :
 בשורה חברתית או זריית חול ?  שר האוצר הציג בשעות הצהריים במסיבת עיתונאים בירושלים את עיקרי התקציב לשנת הכספים 2015 .  לפיד הדגיש את הגידול בתקציבי הרווחה ,  הבריאות והחינוך ,  כולם משרדים ששייכים ל"יש עתיד ",  אך הוא לא סיפר איזה משרדים לא יגדלו ועל חשבון אילו משרדים יהיו התוספות .  
סוף שבוע ארוך :  כמעט ארבע שנים השר סילבן שלום ושרים אחרים מקדמים יוזמה להאריך את סוף השבוע ולהפוך את יום ראשון ליום חופש נוסף .  סוף השבוע האחרון הדגים איך ייראה כל סוף שבוע אם התוכנית תצא לפועל ,  אך למרות הוועדות שבוחנות את הנושא וההצהרות על פיילוטים שונים ,  עד כה המהלך לא מומש .  תגובת השר שלום : " מעבר החוק תלוי בשרי הממשלה ובמערכת הפוליטית .  בקדנציה הנוכחית יש להצעה הרבה יותר תומכים מאשר בקדנציה הקודמת .  המעבר לסוף שבוע ארוך ישנה לחיוב באופן דרמטי את חייהם של מיליוני אנשים ויהווה הצטרפות לעולם הגדול ".  המהדורה יצאה לבדוק מה קרה עד כה והאם יכול להיות שבקרוב נעבוד רק ארבעה ימים בשבוע .
 בירה לדרדסים ?  אחרי בירה ירוקה ובירה ורודה חברת  " אבשירי "  היפנית החלה לשווק בירה חדשה בבריטניה - הפעם בצבע כחול .  על אף צבעה המפתיע ,  הבירה לא מכילה כלל צבעי מאכל והיא מבוססת על מי קרחונים שנמסו בתוספת בטטה סינית ,  ומקבלת את צבעה מאצות ופרחים מקומיים .  בקרוב אצלנו ? 
התחזית :  הלילה סיכוי לגשם מקומי בצפון ובמישור החוף .  מחר טמפרטורות נמוכות מהרגיל בעונה בעיקר בהרים עד שעות הצהריים ייתכן גשם מקומי קל .
 צפו במהדורה המלאה 

ראש הממשלה בדרך לאו"ם :  צפוי להתמקד באיראן ובדאעש
אחרי נאומו התוקפני של יו"ר הרשות אבו מאזן בסוף השבוע בעצרת האו"ם ,  ראש הממשלה הישראלי צפוי להתמקד בנאומו דווקא באיומים מבחוץ .  מתוך המהדורה

