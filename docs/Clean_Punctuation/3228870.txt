נוהרים לרחובות :  הפוליטיקאים יצאו לשטח במאבק האחרון על כל קול
ארבעה ימים לבחירות ,  ראשי המפלגות וחברי רשימותיהם ביקרו מצביעים בשכונות ,  בצמתים ובשווקים ברחבי הארץ .  נתניהו קרא לתומכים שהגיעו מחוץ למעונו כי  " שלטון הימין בסכנה ",  וגנץ הבטיח כי  " בשלישי המדינה תתהפך ".  גבאי וזנדברג ביקרו במאהל מחאת תושבי העוטף בת"א
ראשי המפלגות ובכירי הרשימות יצאו היום  ( שישי )  לרחובות ברחבי הארץ ,  נפגשו עם הבוחרים וקראו להם לתמוך בהם בבחירות .  ראש הממשלה בנימין נתניהו יצא אל תומכי הליכוד שהגיעו לתמוך בו מחוץ למעונו בירושלים ופתח בקמפיין במטרה לשתות קולות ממפלגות גוש הימין ,  ואילו ראשי כחול לבן ,  שמקווים לשמור על הפער שמנבאים להם הסקרים ,  ביקרו ברחובות ובירושלים .  בעבודה ממשיכים בניסיון להחזיר את הבוחרים ובמרצ וכולנו נאבקים לעבור את אחוז החסימה .
" שלטון הימין בסכנה ",  פנה נתניהו לתומכיו . " כרגע הם מובילים עלינו ,  לפיד וגנץ ,  בארבעה-חמישה מנדטים .  אם אנשי הימין לא מתעשתים והולכים כאיש אחד לקלפי ומצביעים ליכוד - תקום כאן ממשלת שמאל של לפיד וגנץ .  כדי שזאת תהיה ממשלת ליכוד ,  ממשלת ימין ,  צריך להצביע רק לליכוד ". 
גם בכירי הליכוד בחרו להיפגש היום עם הציבור .  גדעון סער ביקר בשוק ראש העין והשרה מירי רגב הגיעה לשוק הכרמל בתל אביב . " חברות חברים אנחנו נמצאים בישורת האחרונה של הבחירות ",  קראה רגב . " כרגע מפלגת לפיד-גנץ עוברת אותנו במנדטים .  אוי ואבוי אם הליכוד יפסיד את הבחירות האלה .  חייבים לצאת מהשאננות ". 
בחירות 2019 - סיקור מיוחד בוואלה !  NEWSארבעה ימים לבחירות :  לפיד ייפגש עם נשיא צרפת מקרון בפריזלנצח את גנץ - ולשמור על הימין מקריסה :  המלכוד של נתניהו"היסטריית מסרונים ":  הקרב בתחתית על הקולות בין כולנו וגשר 
יו"ר כחול לבן בני גנץ הגיע לפעילות שטח בצומת ביל"ו ,  יחד עם כמה מחברות רשימתו מיקי חיימוביץ' ,  קארין אלהרר ופנינה תמנו-שאטה . " כיף להיות כאן היום עם כולכם ",  אמר גנץ . " אני מבקש שתדעו - אין מקום להתלבט או להסתלבט .  כל אחד צריך לדחוף קדימה עד יום הבחירות .  קו הסיום נמצא קרוב אלינו .  ביום שלישי יש הכרח היסטורי והזדמנות היסטורית .  אנחנו הולכים לעשות את זה ביחד .  ביום שלישי כל מה שאנחנו רואים פה במדינה יתהפך :  אנחנו נבוא לעבוד בשביל המדינה ולא נדרוש שהמדינה תעבוד בשבילנו ". 
חברו להנהגה אשכנזי ביקר בירושלים יחד עם אבי ניסנקורן ,  ח"כ מיקי לוי ועשרות פעילי הרשימה . " אנחנו מרגישים שיש הזדמנות ",  אמר . " היום הכי חשוב זה יום שלישי .  אנחנו מטר מהניצחון .  כל קול קובע ".  
גבאי הגיע בליווי מספר 2 טל רוסו וחברי מפלגה נוספים לתמוך בתושבי העוטף שהגיעו לתל אביב במחאה על המצב הביטחוני . " אני אומר לכל מי שאנחנו פוגשים - לכו עם האמת שלכם .  כשאתם הולכים עם האמת שלכם - אתם אף פעם לא מתחרטים .  תצביעו לדרך שאתם באמת מזדהים איתה תצביעו לנבחרת שאתם באמת סומכים עליה ,  תצביעו למפלגה שבאמת מחויבת לשינוי ".  
גם זנדברג ביקרה במאהל בשדרות רוטשילד ואמרה למפגינים :  כל המדינה מאחוריכם .  כשנפל טיל במושב משמרת אמרתי שאני מצפה שהממשלה תגיב בדיוק באותו אופן כאילו נפל טיל בעוטף עזה .  את המציאות של עוד מבצע צבאי ועוד טיל ועוד אזעקה ועוד ילד בטראומה חייבים לעצור .  את הדרך של עוד מלחמה ניסינו כל כך הרבה פעמים וזה לא עובד .  אין לזה פתרון בשדה הקרב ,  אלא רק בשדה המדיני .  אם יש משהו שאתם יודעים טוב ממני זה שהגורל של שני העמים תלוי זה בזה ".  
שר האוצר משה כחלון ערך אמש כנס בבאר שבע ,  שם תקף מפלגות ימין קטנות נוספות ,  ואמר כי  " פייגלין אומר שאין צורך בקצבאות ילדים ,  ואין צורך באחריות חברתית .  אני מציע לכם להאמין לו ".  את בנט תקף על כך שהוא מתמקד בסוגיה הביטחונית ואמר כי  " אני איש המחנה הלאומי ,  אבל יש גם את עם ישראל .  צריך תשתיות גם בדימונה ,  ירוחם ,  באר שבע ,  נתיבות ושדרות .  הם אומרים את זה בגלוי שהם הולכים לפגוע בשכבות החלשות ". 
בתוך כך ,  במפלגות הימין יצאו נגד דבריו של נתניהו ,  שלדבריהם מחליש את גוש הימין .  יו"ר האיחוד הלאומי בצלאל סמוטריץ' כתב בחשבון הטוויטר שלו : " ‏מדהים לראות איך נתניהו עובד בדיוק לפי תסריט הגוועלד שהיה ידוע לכולם מראש .  רק שהפעם ,  בניגוד לבחירות הקודמות ,  הוא משחק באש והאש הזו עלולה לכלות את כל גוש הימין .  אסור ליפול למניפולציה הזו ". 
 ( עדכון ראשון :  13:59 )  

נוהרים לרחובות :  הפוליטיקאים יצאו לשטח במאבק האחרון על כל קול
ארבעה ימים לבחירות ,  ראשי המפלגות וחברי רשימותיהם ביקרו מצביעים בשכונות ,  בצמתים ובשווקים ברחבי הארץ .  נתניהו קרא לתומכים שהגיעו מחוץ למעונו כי  " שלטון הימין בסכנה ",  וגנץ הבטיח כי  " בשלישי המדינה תתהפך ".  גבאי וזנדברג ביקרו במאהל מחאת תושבי העוטף בת"א

