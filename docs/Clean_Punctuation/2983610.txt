יש עתיד הגישה אי אמון בממשלה : " לא התקיימו דיונים ראויים על המנהרות "
 ביום שני הקרוב תעלה הצעת אי אמון של המפלגה בממשלה בטענה כי הקבינט לא נערך לאיום המנהרות לפני מבצע  " צוק איתן ".  בלשכת רה"מ תקפו : " אחריותו של חבר קבינט היא להיות בקיא בחומר שהוצג בפניו "
  ( בווידאו :  לפיד מצטרף לביקורת של בנט על איום המנהרות ,  השבוע )  
יש עתיד הודיעה כי ביום שני הקרוב תעלה במליאת הכנסת הצעת אי אמון בממשלה בנושא  " היעדר דיונים ראויים בקבינט בנושא מנהרות הטרור שבין עזה לישראל וההימנעות בטיפול בכשלי הלחימה ,  גם במלאות שנתיים למבצע 'צוק איתן' ".  השבוע יצא יו"ר המפלגה ,  ח"כ יאיר לפיד ,  בביקורת קשה על ראש הממשלה בנימין נתניהו ואמר כי בניגוד לגרסתו ,  הקבינט המדיני-ביטחוני במבצע  " צוק איתן "  לא קיים דיון עומק בנושא המנהרות לפני יוני 2014 .  
הוויכוח הפוליטי סביב שאלת המוכנות וההיערכות בדרג הצבאי והמדיני בנושא איום המנהרות התחדש השבוע ,  על רקע דוח מבקר המדינה בנושא היערכות לצוק איתן ,  ועורר מחדש קרב גרסאות בין ראש הממשלה וחברי הקבינט בזמן המבצע .  נתניהו כינס השבוע את תא הכתבים הצבאיים לתדרוך ,  שבמסגרתו הגיב לדרישת המשפחות השכולות להקים ועדת חקירה ממלכתית בנוגע לאירועי המבצע . " הטענה שישראל לא נערכה מבעוד מועד לאיום המנהרות מופרכת ",  אמר נתניהו .  
עוד בוואלה !  NEWS:חוגגים את ההתקרבות :  נתניהו ציין את היום המצרי הלאומיהפיליבסטר הוביל להישג :  ועדת הכספים תפקח על השינויים בתקציברצח המשפחה בדומא :  האם מחבל נוסף מסתובב חופשי ?  
ראשון להגיב לדברים היה יו"ר הבית היהודי ,  שר החינוך נפתלי בנט ,  שבתגובה לדברים צייץ כי  " כל מ"מ בצבא מפיק לקחים בסוף תרגיל כדי להימנע מטעויות עתידיות ולהשתפר ומה שנכון למחלקת חי"ר ,  נכון כפליים עבור המנהיגות המדינית-ביטחונית של מדינת ישראל .  לקראת המערכה הבאה ,  חובה עלינו ללמוד מטעויות העבר ולא להכחיש אותן ".  אחרי שלשכת ראש הממשלה ביטלה את דבריו של בנט כ"שקר ",  גם לפיד הצטרף לביקורת ,  ובריאיון לערוץ 2 אמר כי  " מה שראש הממשלה אומר לא נכון .  לא היו דיונים על מנהרות חוצות גדר לפני יוני 2014 ,  הקבינט הצביע בישיבות עם מידע חסר ". 
בתגובה ,  בלשכת ראש הממשלה פרסמו תגובה חריפה . " בניגוד מוחלט לטענות לפיד ,  הסטנוגרמות מראות שבשמונה ישיבות קבינט ,  העלו ראש הממשלה ,  שב"כ ומפקדי צה"ל את איום המנהרות החוצות גדר לשטחנו ",  נמסר בהודעה ,  בפירוט התאריכים בהם הועלה הנושא בישיבות קבינט בחצי השנה שקדמה לצוק איתן . " לפיד ,  שהיה חבר קבינט בזמן המבצע ,  צריך לדעת שאחריותו של חבר קבינט היא להיות בקיא בחומר שהוצג בפניו ",  נמסר מלשכת ראש הממשלה .  
ח"כ יעקב פרי שמוביל את אי האמון מטעם יש עתיד ,  המשיך אתמול לתקוף את נתניהו וקרא לו לקחת אחריות ולהפיק לקחים מהמבצע . " ראש הממשלה בחר מטעמיו שלו שלא לקיים דיוני עומק ראויים בקבינט בנושא מנהרות טרור ולכן הגענו כולנו למבצע צוק איתן ללא תורת לחימה והצבת יעדים ברורים לגבי איום המנהרות והטיפול בהם ".  
לדברי פרי , " מגיע למשפחות השכולות ,  לחיילי צהל ולתושבי עוטף עזה לדעת את האמת ולדעת כי ההנהגה ששלחה את בניהם מול פני הסכנה היא הנהגה אחראית שלומדת מטעויות והפקת לקחים ולא מתחבאת מביקורת .  חייבים לתקן את הליקויים כדי שנגיע מוכנים יותר וערוכים יותר לפעם הבאה שנדרש להפעיל את צה"ל וכוחות הביטחון להגן על אזרחי ישראל ".  
עם זאת ,  גורמים בסביבת נתניהו הפנו לדברים שפרי עצמו אמר בעיצומה של הלחימה ,  בהם שיבח את תפקודו של נתניהו . " הוא מקבל אצלי ציון טוב מאוד ",  פרי אמר בראיון לאתר NRG ביולי 2014 . " אני מוכרח לומר ביושר שאופן הניהול של המערכה ,  ההקשבה ,  הדיונים הממצים ,  מערכת הפיקוד והשליטה ,  האיפוק וקבלת ההחלטות  כולם מרשימים מאוד ".  

יש עתיד הגישה אי אמון בממשלה : " לא התקיימו דיונים ראויים על המנהרות "
 ביום שני הקרוב תעלה הצעת אי אמון של המפלגה בממשלה בטענה כי הקבינט לא נערך לאיום המנהרות לפני מבצע  " צוק איתן ".  בלשכת רה"מ תקפו : " אחריותו של חבר קבינט היא להיות בקיא בחומר שהוצג בפניו "
 
