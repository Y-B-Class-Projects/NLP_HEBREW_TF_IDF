נתניהו בפתח ישיבת הממשלה : " התחרות היא ידיד הצרכן "
 בפתח ישיבת הממשלה הודיע ראש הממשלה בנימין נתניהו כי השרים ידונו גם במסקנות ועדת הריכוזיות . " בישראל יש ריכוזיות יוצאת דופן בהשוואה למדינות ה-OECD "
  ( צילום :  מערכת וואלה !  ,  עריכת וידאו :  יאיר דניאל )   
" הממשלה תשמע היום את המלצות ועדת הריכוזיות ",  כך הודיע הבוקר  ( ראשון )  ראש הממשלה בנימין נתניהו בפתח ישיבת הממשלה . " הקמתי את הוועדה ב-2010 בגלל בעיית יוקר המחייה ועל מנת לעודד תחרות ",  אמר נתניהו .
 לדברי ראש הממשלה , " התחרות היא ידיד הצרכן ,  היא משפרת את השירות ומיטיבה עם הצמיחה והחסכונות על ידי הקצאת אשראי טובה יותר ".  עוד אמר נתניהו כי  " בישראל יש ריכוזיות יוצאת דופן בהשוואה למדינות ה-OECD .  אנו יודעים להתמודד עם ריכוזיות בתוך ענף מסוים באמצעות הממונה על ההגבלים העסקיים ,  אבל אין כלים להתמודדות עם ריכוזיות אופקית ,  למשל כאשר גוף שולט בבנק ומונע אשראי ממתחרים ,  או עם פירמידות .  אנו רוצים להתמודד עם נושא זה בדרך אחראית מכיוון שאנשי עסקים הם אלה שמניעים את המשק ". 
ביום רביעי פורסמו המלצותיה של ועדת הריכוזיות .  הוועדה המליצה על מגבלה של שלוש קומות על חברות פירמידה קיימות ,  כאשר על החברה השלישית יחולו מגבלות של חברת פער ,  כמו בהמלצות הביניים .  דו"ח הביניים קבע מיגבלות על חברות פער ללא מיגבלת קומות הפירמידה .  עוד המליצה הוועדה להוריד את הרף של חברה ריאלית גדולה מ-8 מיליארד שקל ל-6 מיליארד שקל .
 
נתניהו בפתח ישיבת הממשלה : " התחרות היא ידיד הצרכן "
 בפתח ישיבת הממשלה הודיע ראש הממשלה בנימין נתניהו כי השרים ידונו גם במסקנות ועדת הריכוזיות . " בישראל יש ריכוזיות יוצאת דופן בהשוואה למדינות ה-OECD "
 
