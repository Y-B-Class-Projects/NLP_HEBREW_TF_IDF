לקראת בחירות ?  הצעת החוק לפיזור הכנסת אושרה בקריאה ראשונה
בצל משבר חוק הגיוס ,  המפלגות נערכות לבחירות .  התאריך המיועד :  סוף אוגוסט או תחילת ספטמבר .  ככל שיימשך המשבר במו"מ ,  בליכוד ינסו להעביר את ההצעה עד רביעי בחצות .  גורם בישראל ביתנו תקף את רה"מ : " שיתעסק בלהחזיר את המדינה לשפיות ".  בליכוד הנחו :  אש חופשית נגד ליברמן
בישראל ביתנו מתנגדים למועד הבחירות שהציעו הליכוד והחרדיםגורם בישראל ביתנו : " נתניהו החליט ללכת כבר לבחירות בכל מקרה"ח"כים בליכוד הונחו : " אש חופשית נגד ליברמן"הצעת החוק לפיזור הכנסת אושרה בקריאה ראשונה 
ברקע אי ההגעה להבנות בין ראש הממשלה בנימין נתניהו לבין יו"ר ישראל ביתנו אביגדור ליברמן והמשבר במו"מ הקואליציוני ,  מליאת הכנסת אישרה הלילה  ( שלישי )  בקריאה ראשונה את הצעת החוק לפיזור הכנסת .  66 חברי כנסת הצביעו בעד ההצעה ,  בעוד 44 התנגדו ו-5 נמנעו .
 לאחר האישור ,  וככל שיימשך המשבר במו"מ ,  מתכנן ח"כ מיקי זוהר  ( ליכוד )  לאשר את ההצעה גם בקריאה שנייה ושלישית לפני רביעי בחצות הלילה - הזמן שבו נתניהו אמור להשיב לנשיא ראובן ריבלין את המנדט שקיבל להרכבת הממשלה .  לקריאה שנייה ושלישית נדרש רוב של 61 ח"כים .
 מוקדם יותר אישרה הוועדה המיוחדת בכנסת את החוק לקריאה ראשונה ,  ולפיה הבחירות יתקיימו ב-17 בספטמבר .  כפי הנראה ,  התוכנית היא להחליף את התאריך בהמשך לפני אישור סופי של הצעת החוק לפי הסכמה של כלל הסיעות ,  והקרב על התאריך הסופי יימשך גם היום ועד לפיזורה הסופי של הכנסת ,  במידה ולא תושג פשרה שתמנע בחירות חדשות .  בעוד מפלגת השלטון והחרדים מעוניינים לקיים את הבחירות ב-27 באוגוסט או ב-3 בספטמבר ,  בישראל ביתנו מסרבים ומתעקשים על 10 או ב-17 בספטמבר .  זאת בטענה שתאריך מוקדם יותר משחק לטובת החרדים ,  וחל בזמן חופשות הקיץ ותחילת שנת הלימודים .
 לקריאה נוספת בנושאפתאום נתניהו חושש מבחירות :  ליברמן הצליח לכבול את הקוסם בשלשלאותטראמפ :  מקווה שדברים יסתדרו בישראל ונתניהו יקים לבסוף ממשלהמהקמת ממשלה עד בחירות :  כל התרחישים האפשריים של נתניהו  
" נתניהו החליט ללכת כבר לבחירות בכל מקרה ",  אמר גורם בישראל ביתנו . " הצעת הפשרה שלנו עומדת בעינה - במקום שנתניהו יתעסק בלתקוף אותנו ,  שיתעסק בלהחזיר את המדינה לשפיות ולהעביר את חוק הגיוס כפי שעבר בקריאה ראשונה ". 
ראש הממשלה ויו"ר ישראל ביתנו נפגשו במהלך הערב בניסיון לפתור את המשבר במשא ומתן הקואליציוני ,  אולם לטענת גורם פוליטי הפגישה הסתיימה בפיצוץ .  בנאום שנשא לאחר מכן ,  הצהיר נתניהו כי לא הצליח לשכנע את ליברמן להימנע מבחירות חוזרות .  הוא קרא לליברמן לשקול את הדברים והוסיף כי  " הוויכוח הוא קוסמטי .  יש פתרונות מצוינים ואם יש רצון ונכונות אפשר לפתור הכול תוך שתי דקות ". 
בתום ההצהרה התבקשו שרי וחברי כנסת מהליכוד  " לא לתקוף את איווט עד להודעה חדשה ".  בהודעה נמסר כי  " מתקיימים מאמצים .  עדיין מקווים שליברמן יחזור בו ,  יקבל את הפתרון שמקיים את גיוס החרדים וימנע הפלת ממשלת ימין ".  
במקביל ,  יו"ר ישראל ביתנו תקף בחשבון הטוויטר שלו את ראש הממשלה . " לא מדובר בתיקונים קוסמטיים ,  מדובר בכניעה לחרדים ",  כתב . " אני חוזר על ההצעה שלי :  בוא נעביר את החוק בקריה שניה ושלישית ללא שינויים בלי החרדים ". 
בתגובה ,  בליכוד שינו את עמדתם והודיעו לשרים ולחברי הכנסת : " לאחר הערכת מצב מחודשת - אש חופשית נגד ליברמן ".  בנוסף לכך ,  במפלגה איימו על ליברמן כי אם יתמיד בהתעקשותו על חוק הגיוס ואכן יהיו בחירות ,  הם מתכוונים להשקיע תקציבי קמפיין ופרסום רבים במגזר הרוסי במטרה לפגוע בו ישירות .
 בעקבות זאת ח"כ עודד פורר  ( ישראל ביתנו )  כתב כי  " במקום להורות על אש חופשית נגד חמאס ,  ראש הממשלה מורה על אש חופשית נגד אביגדור ליברמן ". 
בתוך כך ,  המתווך בין נתניהו וליברמן - שמואל חייק ,  איש עסקים המתגורר בלונדון המקורב מאוד ליו"ר ישראל ביתנו - חזר הלילה לישראל בניסיון אחרון לפתור את משבר הקמת הממשלה .  חייק עזב בסוף השבוע שעבר את הארץ לאחר הפיצוץ במגעים בין הצדדים ,  והוזעק כדי לסייע בפתרון המשבר .  
במהלך אתמול התכנסה הוועדה המסדרת בראשות ח"כ מיקי זוהר  ( הליכוד )  כמה פעמים בניסיון להגיע להסכמה על מועד הבחירות .  את אחד הדיונים נעל זוהר בשל חוסר יכולת להסכים על תאריך .  זוהר סינן בכעס : " אני נועל את הדיון ויורד מהחוק ",  ועזב את האולם .
  ( עדכון ראשון :  22:32 ,  27/5 )  

לקראת בחירות ?  הצעת החוק לפיזור הכנסת אושרה בקריאה ראשונה
בצל משבר חוק הגיוס ,  המפלגות נערכות לבחירות .  התאריך המיועד :  סוף אוגוסט או תחילת ספטמבר .  ככל שיימשך המשבר במו"מ ,  בליכוד ינסו להעביר את ההצעה עד רביעי בחצות .  גורם בישראל ביתנו תקף את רה"מ : " שיתעסק בלהחזיר את המדינה לשפיות ".  בליכוד הנחו :  אש חופשית נגד ליברמן

