נתניהו :  צעדים חד-צדדיים של הפלסטינים ייענו בצעדים חד-צדדיים
לדבריו ,  הצדדים היו קרובים לעסקה שתביא להארכת השיחות , " אך הרשות מיהרה להצטרף לאמנות בינלאומיות תוך הפרת ההסכמות ".  נתניהו הבהיר ש"האיום לפנות לאו"ם לא משפיע עלינו "
 ראש הממשלה בנימין נתניהו הבהיר הבוקר  ( ראשון )  כי אם הפלסטינים ינקטו צעדים חד-צדדיים ,  ישראל תגיב באותו מטבע .  בפתח ישיבת הממשלה הבוקר  ( ראשון )  התייחס רה"מ למשבר בשיחות עם הפלסטינים ,  ואמר : " אנחנו מעוניינים להמשיך במשא ומתן ,  אך לא בכל מחיר ".  לדבריו , " האיום של הפלסטינים לפנות לאו"ם אינו משפיע עלינו ".  
נתניהו אמר כי  " בחודשים האחרונים אבו מאזן סירב אפילו לדון בהכרה בישראל כמדינת העם היהודי .  לצערי ,  כאשר התקרבנו לסיכום על עסקה להארכת השיחות ,  הרשות הפלסטינית מיהרה להצטרף לאמנות בינלאומיות ,  תוך הפרה של ההסכמות ".  נתניהו אמר כי  " לפלסטינים יש הרבה מה להפסיד מהמלכים הללו .  צעדים חד צדדיים מצדם ייענו בצעדים חד צדדיים מצדנו ".  
מקור המעורה בשיחות אמר כי נציגי ישראל והרשות הפלסטינית למשא ומתן צפויים להיפגש היום שוב עם השליח האמריקני מרטין אינדיק ,  כדי לדון בפתרון אפשרי למשבר שאליו נקלעו הצדדים .  ביום שישי נועד אינדיק עם הממונה על המו"מ מטעם ישראל ,  השרה ציפי לבני .  כמה שעות קודם לכן הוא נפגש עם הנציג הפלסטיני ,  סאיב עריקאת .
 על אף הפסימיות האחרונה מצד ארצות הברית ,  גורמים המעורים בפרטי השיחות מספרים כי האמריקנים עדיין לא ויתרו על הניסיון להחזיר את המשא ומתן למסלול .  לדבריהם ,  נציגי ארצות הברית ממשיכים לדחוק בשני הצדדים למצוא פתרון למחלוקת ולמנוע משבר אמיתי .
 לקריאה נוספתג'יבריל רג'וב לוואלה !  חדשות : " לא נאפשר שפיכות דמים"קרי : " רגע האמת הגיע .  אנו שוקלים את תפקידנו במשא ומתן"מיוחד || מוניב אל-מסרי :  אנחנו מכירים בקשר שלכם לארץ 
בסוף החודש צפוי לפוג המועד שנקבע להגעה להסכם מסגרת בין הצדדים  תשעה חודשים מתחילת המשא ומתן המחודש .  בסוף השבוע אמר שר החוץ ג'ון קרי כי  " הגיע רגע האמת ",  וכי ארצו שוקלת מחדש את תפקידה במשא ומתן ,  משום שיש גבול לזמן שהיא יכולה לבזבז על תהליך השלום אם הצדדים עצמם אינם מוכנים לקבל החלטות מכריעות . " זה לא מאמץ ללא גבולות ",  אמר קרי , " זה מעולם לא היה ". 
בהמשך ,  דוברת מחלקת המדינה האמריקנית ,  מארי הארף ,  אמרה כי וושינגטון עודנה מחויבת לתהליך השלום ,  אך הוסיפה כי ישראל והרשות הפלסטינית צריכות לבצע את ההתקדמות במשא ומתן בעצמן . " אם לא תהיה התקדמות ,  אז לצערי התהליך יבוא לסיומו ,  אולם עוד לא הגענו לשלב הזה ",  אמרה .  

נתניהו :  צעדים חד-צדדיים של הפלסטינים ייענו בצעדים חד-צדדיים
לדבריו ,  הצדדים היו קרובים לעסקה שתביא להארכת השיחות , " אך הרשות מיהרה להצטרף לאמנות בינלאומיות תוך הפרת ההסכמות ".  נתניהו הבהיר ש"האיום לפנות לאו"ם לא משפיע עלינו "
 
