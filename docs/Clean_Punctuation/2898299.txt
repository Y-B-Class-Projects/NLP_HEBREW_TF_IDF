על רקע גל הטרור :  הממשלה אישרה לערוך חיפוש על אדם גם ללא חשד
הממשלה אישרה את תיקון החוק שקידם השר ארדן ,  לשמירה על ביטחון הציבור ,  וכעת הוא יובא לאישור מליאת הכנסת . " נוצר צורך דחוף לתת סמכויות למשטרה לערוך חיפושים גופניים ",  אמר .  במקביל ,  נתניהו דחה בישיבת הממשלה את ההצעה הצרפתית להצבת משקיפים בהר הבית
הממשלה אישרה היום  ( ראשון )  פה אחד את תיקון החוק שקידם השר לביטחון הפנים גלעד ארדן לשמירה על ביטחון הציבור ,  ולפיו לכוחות המשטרה יותר לערוך חיפוש על גופו של אדם ,  בגדיו וכליו - גם אם לא התעורר חשד מוקדם בנוגע לנשיאת נשק או שימוש בו .  התיקון לחוק יועבר לאישור מליאת הכנסת .  
כיום ,  מאפשר החוק לערוך חיפוש על אדם רק אם עולה חשד סביר לנשיאת נשק .  ההמלצה לקדם סמכות זו נתקבלה כבר לפני כחמש שנים בהחלטה של ועדת השרים ,  אולם לא הובאה לאישור הממשלה עד היום .  
השר ארדן בירך על אישור התיקון לחוק : " עקב הפיגועים האחרונים נוצר צורך דחוף לתת סמכויות למשטרה לערוך חיפושים גופניים כדי להתמודד טוב יותר מול טרור הסכינים ".  לדבריו , " זהו צעד נוסף שאני מקדם בשורת החלטות הנדרשות לחיזוק המשטרה וסמכויותיה כדי להגביר את הביטחון האישי ברחובות ".  
לקריאה נוספת:הרב המסתתר בחו"ל הורה לחסידיו להיכנס לקבר יוסף .  האזינו להקלטההערכה :  המחבל בן ה-13 יודה במעשים כדי לחמוק ממאסרנשלל החשד להצתה :  קצר חשמלי גרם לשריפת האוטובוסים 
בתוך כך ,  ראש הממשלה בנימין נתניהו תקף היום בפתח ישיבת הממשלה השבועית את התנועה האיסלאמית בישראל והפנה נגדה אצבע מאשימה בכל הנוגע לגל הטרור וההידרדרות הביטחונית . " נפעל בגישה תקיפה ושיטתית מול גל הטרור ,  אשר תכלול עיבוי כוחות ,  צעדי הרתעה וצעדי ענישה ",  אמר נתניהו והוסיף כי  " היום נתחיל בפעולות נגד ההסתה ,  כולל נגד התנועה האיסלאמית שהיא בראש המסיתים ,  ובייחוד נגד המקורות הכספיים שלה ".  
כמו כן ,  נתניהו הודיע כי ישראל דוחה בתוקף את ההצעה הצרפתית להצבת משקיפים בינלאומיים בהר הבית כדי להביא לסיום המתיחות סביב מסגד אל-אקצא . " אין שם שום אזכור להסתה הפלסטינית ,  אין שם שום אזכור לטרור הפלסטיני .  יש שם קריאה בנאום המקומות הקדושים ",  אמר נתניהו והוסיף כי  " ראינו בעבר מה קורה למקומות הקדושים במזרח התיכון ,  לרבות תדמור ,  עיראק ,  סוריה ומקומות אחרים  בהם מוסלמים קיצוניים הרסו את המסגדים אחד של השני ,  שלא לדבר על אתרים נוצריים ,  אתרי מורשת ואתרים יהודיים ".  
נתניהו הדגיש בישיבה כי ישראל מכבדת את הסטטוס קוו בשטח ההר ואינה פועלת לשנותו .  לדבריו , " ישראל היא לא הבעיה בהר הבית - אלא הפתרון ".  נוסף על כך ,  אמר נתניהו בישיבת הממשלה כי  " לא היה שום שינוי בסטטוס קוו ,  חוץ מהניסיון של אנשים שאורגנו על ידי תנועות איסלאמיות בישראל ועל ידי גורמים חיצוניים להכניס חומר נפץ למסגדים ולתקוף יהודים מתוך המסגדים ".  לטענתו : " זה שינוי הסטטוס קוו .  זה מה שגורם לכל האירועים בשנה האחרונה בהר הבית ולא דבר אחר ".  

על רקע גל הטרור :  הממשלה אישרה לערוך חיפוש על אדם גם ללא חשד
הממשלה אישרה את תיקון החוק שקידם השר ארדן ,  לשמירה על ביטחון הציבור ,  וכעת הוא יובא לאישור מליאת הכנסת . " נוצר צורך דחוף לתת סמכויות למשטרה לערוך חיפושים גופניים ",  אמר .  במקביל ,  נתניהו דחה בישיבת הממשלה את ההצעה הצרפתית להצבת משקיפים בהר הבית

