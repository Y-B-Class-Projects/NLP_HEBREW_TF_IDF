נתניהו מתערב :  מבטיח לטפל בפשיעה בלוד
בעקבות מעשי הרצח שהתרחשו בימים האחרונים בלוד ,  הודיע ראש הממשלה כי בכוונתו לקדם טיפול ממוקד בפשע בעיר .  נתניהו הורה לשר לביטחון פנים  " לפעול בנחרצות כדי להשיב לתושבי לוד את תחושת הביטחון "
  ( באדיבות הערוץ הראשון ) 
ראש הממשלה בנימין נתניהו הודיע אמש  ( שלישי )  כי הוא מתכוון לערוך בהקדם דיון מיוחד בלשכתו ,  במטרה לקדם טיפול ממוקד בפשע בעיר לוד ,  זאת לנוכח מקרי הפשיעה והרצח שאירעו באחרונה בעיר .  מלשכת ראש הממשלה נמסר כי בישיבה המתוכננת ישתתפו השרים הרלוונטים והגורמים המקצועיים המטפלים בנושא .  בשיחה שנתניהו קיים הערב עם השר לביטחון פנים יצחק אהרונוביץ ,  ביקש נתניהו לקבל סקירה מפורטת על המתרחש בעיר והנחה את אהרונוביץ' לפעול בנחרצות כדי להשיב לתושבי לוד את תחושת הביטחון .
 לאחר מקרי הירי האחרונים שאירעו בלוד ,  השר אהרונוביץ' אישר היום במהלך ישיבת עבודה משותפת באילת סדרה של מבצעי איסוף נשק ארציים ואכיפת נשק בלתי חוקי במדינה . " המצב לא יוכל להימשך כך ",  אמר השר .
 אהרונוביץ' הסביר כי יש להילחם בהפצת הנשק הבלתי חוקי במדינה .  לדבריו , " אם המלחמה בנשק הלא חוקי היה עד עכשיו ,  יעד מרכזי בסולם היעדים של השר והמשטרה ,  אין ספק שזה יהפוך ליעד מרכזי יותר ,  ברור ומיידי .  לא פעם אמרתי שישנם מקומות בארץ שאם תשים מעליהם מגנט ,  כל היישוב ,  הכפר או העיר יעלו ביחד עם המגנט .  ישנה תכנית פעולה והיא תתרחש בקרוב .  יש למשטרה את היכולת לבצע את זה בצורה יעילה .  אנו קרבים לסדרת מבצעים גדולים ,  בשיתוף פעולה עם גורמים נוספים ". 
השר לביטחון פנים חשף שפנה מעבר לצה"ל ,  לכוחות ביטחון נוספים שירכזו מאמץ משותף עם רשויות האכיפה בכל הקשור למבצעים הקרובים .  לדבריו ,  הנשק הבלתי חוקי מגיע מהגבולות ,  ובעיקר מגבול מצרים והשטחים .  כמו כן ,  השר אמר ששוחח עם הרמטכ"ל וגורמי המשטרה צבאית על הגברת האבטחה סביב מחסני ומחנות צה"ל .  הוא טען כי בידי המשטרה קיימים נתונים המצביעים על כך שחלק גדול מכלי הנשק הגיע במרוץ השנים ממקורות צה"ליים .
 בעקבות אירועי הימים האחרונים בלוד ,  הכניסה הערב המשטרה שתי פלוגות של לוחמי מג"ב לגבולות העיר .  כמו כן ,  בעקבות עלייה של אירועי הירי והאלימות ברחבי הארץ ,  בכוונת משטרת ישראל לגייס כוחות מיוחדים על מנת לאתר נשקים בלתי חוקיים ולהעלות את תחושת הביטחון של האזרחים .
 עדכון ראשון :  22:04

נתניהו מתערב :  מבטיח לטפל בפשיעה בלוד
בעקבות מעשי הרצח שהתרחשו בימים האחרונים בלוד ,  הודיע ראש הממשלה כי בכוונתו לקדם טיפול ממוקד בפשע בעיר .  נתניהו הורה לשר לביטחון פנים  " לפעול בנחרצות כדי להשיב לתושבי לוד את תחושת הביטחון "
 
