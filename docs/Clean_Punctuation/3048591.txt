עימות בליכוד :  ביטן דורש להדיח ח"כים מהוועדות ,  קיש : " הוא חסר אחריות "
 יו"ר הקואליציה דורש להעניש את חבריו לסיעה קיש ,  השכל וגליק ,  בעקבות הפרות של המשמעת הקואליציונית .  ח"כ קיש פנה לראש הממשלה במכתב נגד ביטן : " איבד את הבלמים ",  ביטן השיב בפנייה משלו לנתניהו : " נואשתי מלהסביר לקיש את תפקידו "
  ( בווידאו :  ח"כ ביטן דורש להדיח את ח"כ מיקי זוהר מוועדת הכספים )  
יו"ר הקואליציה ,  ח"כ דוד ביטן  ( הליכוד )  ,  העניש היום  ( שלישי )  שלושה חברי כנסת מסיעתו - יואב קיש ,  שרן השכל ויהודה גליק  עקב הפרות של המשמעת הקואליציונית בהצבעות במליאת הכנסת , " במספר הזדמנויות שונות "  כהגדרתו .  ביטן הורה לוועדת הכנסת ,  שקיש עומד בראשה ,  להחליף את השלושה כחברים בוועדות השונות ,  והודיע להם כי הצעות חוק שיזמו ועברו בקריאה טרומית לא יקודמו במושב הקיץ ,  שייפתח בעוד כחודשיים .
 ח"כ קיש הודיע בתגובה כי הוא אינו מתכוון להכריז על העונשים במהלך ,  כמתחייב מתפקידו ,  והאשים את ביטן במכתב ששלח לראש הממשלה ,  בנימין נתניהו ,  ב"חוסר אחראיות בהתנהלותו כיו"ר הקואליציה כלפי חברי הליכוד והקואליציה ".  הוא הבהיר כי אין בכוונתו לקדם את ההדחות שביטן הכריז עליהן ללא הנחיה מפורשת מנתניהו .
 ביטן ,  בתגובה ,  שלח בעצמו מכתב לראש הממשלה ,  ודרש להדיח את קיש מתפקידו כיו"ר ועדת הכנסת : " נואשתי מלהסביר לחבר הכנסת קיש שיש להפריד בין מטרותיו האישיות ובין תפקידו ,  ואין לי אלא לבקש להעבירו מהתפקיד וזאת בכדי לשמור על העבודה התקינה של הקואליציה ,  הכנסת והממשלה ".  
עוד בוואלה !  NEWS:אמיר נהרג לפני החתונה ,  עאבד עבד רק יומיים :  ההרוגים בשריפת הזיקוקיםשליחו של טראמפ נפגש עם אבו מאזן : " דנו בתהליך השלום ובהסתה"חודש לבחירות :  נפתחה חקירה רשמית נגד מועמד הימין לנשיאות צרפת 
על פי הוראת ביטן ,  קיש יודח בעקבות החרמת הצבעות בתגובה לסירוב הקואליציה לתמוך בהצעת חוק חזקת הגיל הרך שקידם .  במקומו אמורים לכהן ביטן עצמו בוועדת החוץ והביטחון וח"כ דוד אמסלם בוועדת הרפורמות .  ח"כ השכל סירבה להצביע עם הקואליציה בשל אי קידום הצעת החוק שלה לאי הפללה של שימוש בקנאביס ,  והיא תודח מוועדות החוץ והביטחון והפנים .  ח"כ יהודה גליק ,  שהביע את אכזבתו על האיסור שהטיל ראש הממשלה על ח"כים לעלות להר הבית ,  יודח מוועדות הכספים והחינוך .
 המתיחות בין קיש וביטן צברה תאוצה בשבועיים האחרונים על רקע המשבר סביב חוק חזקת גיל הרך .  קיש התעקש להצביע על ביטול מוחלט של חזקת גיל הרך ,  אך ביטן הציע כי ההצבעה תתקיים במקביל להצעה של ח"כ שולי מועלם-רפאלי  ( הבית היהודי )  המבקשת להוריד את החזקה לגיל 4 ,  לעומת גיל 6 כיום ,  אך לא לבטל אותה לחלוטין .  בשבוע שעבר הודיע ביטן כי לנוכח חוסר ההסכמות הוא יקדם הצעת חוק חדשה משלו ,  בנוסח הפשרה הראשונה שגובשה בקואליציה ,  ולפיה חזקת גיל הרך תרד לשנתיים ולא תבוטל לחלוטין .  
במכתבו של קיש ,  פורטו חלק מבקשות ההדחה של ביטן בתקופה האחרונה ,  ובהן גם דרישה להדיח את ח"כ ישראל אייכלר  ( יהדות התורה )  מתפקידו כיו"ר הועדה לפניות הציבור בשל הימנעותו בהצבעה על חוק המואזין והאיחור שלו לדיון בהדחת ח"כ באסל גטאס בוועדת הכנסת .
" בחודשים האחרונים עושה רושם שדווקא מי שאמור לדאוג לשלמותה של הקואליציה ובוודאי להצלחת חברי סיעת הליכוד בכנסת ,  איבד את כל הבלמים ,  מנגח ורודף ללא הפסקה את חברי סיעתו שלו ואת חלק מחברי הקואליציה ",  כתב קיש , " קואליציה וסיעה חזקות לא יכולות להתבסס על איומים והדחות ללא הפסקה ". 
ביטן ,  מנגד ,  הסביר כי  " במשך תקופה ארוכה מנצל חבר הכנסת קיש את סמכויותיו כיושב ראש ועדת הכנסת ,  תוקע חקיקה חשובה ומאיים על חברי כנסת וזאת למטרות אישיות של קידום חקיקה פרטית ".  
הערב הודיעו חברי סיעת יהדות התורה כי לא יצביעו בשבוע האחרון של מושב החורף של הכנסת עם הקואליציה ,  אם לא תוקם ועדה להסרת חסמים וביורוקרטיה לאישור ולחידוש רישוי בתי ספר וגני ילדים ,  כמתחייב בהסכם הקואליציוני .
 במכתב שעליו חתום יושב ראש הסיעה ,  ח"כ מנחם אליעזר מוזס ,  הוא טוען כי התקיימו דיונים רבים בנושא ,  אך הוועדה לא הוקמה עד כה ואם לא תוקם עד יום שני הקרוב ,  המפלגה לא תצביע עם הקואליציה בשבוע האחרון למושב החורף בכנסת .
  ( עדכון ראשון :  18:10 )  

עימות בליכוד :  ביטן דורש להדיח ח"כים מהוועדות ,  קיש : " הוא חסר אחריות "
 יו"ר הקואליציה דורש להעניש את חבריו לסיעה קיש ,  השכל וגליק ,  בעקבות הפרות של המשמעת הקואליציונית .  ח"כ קיש פנה לראש הממשלה במכתב נגד ביטן : " איבד את הבלמים ",  ביטן השיב בפנייה משלו לנתניהו : " נואשתי מלהסביר לקיש את תפקידו "
 
