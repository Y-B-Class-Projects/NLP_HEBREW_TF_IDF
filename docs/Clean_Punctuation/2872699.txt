נתניהו על הסכם הגרעין : " נמשיך להגן על עצמנו בכוחות עצמנו "
 בנאום שנשא ראש הממשלה ,  הבהיר כי המשבר ביחסים עם הממשל האמריקני לא השפיעו על המגעים בווינה .  קרי : " נתניהו הגזים ,  ולא הציע אלטרנטיבה ממשית ".  הרצוג עומד לצד הממשלה : " מגויס לחלוטין לביטחון ישראל "
 בנאום נוסף שנשא הערב  ( שלישי )  ראש הממשלה בנימין נתניהו לאחר שהקבינט המדיני-ביטחוני דחה באופן רשמי את הסכם הגרעין שנחתם בין איראן למעצמות ,  הוא הבהיר כי המשבר ביחסים עם נשיא ארצות הברית ברק אובמה לא השפיע על ההגעה להסכם . " זוהי טעות היסטורית ",  הבהיר נתניהו , " עשיתי כל שביכולתי כדי למנוע מאיראן נשק גרעיני ".   
" הלחץ שהפעלנו והפעולות במהלך השנים גרמו לכך שאיראן לא התחמשה בנשק גרעיני ",  הוסיף . " אני יכול לומר שאלמלא הפעולות של ישראל ,  איראן כבר מזמן הייתה מתחמשת בגרעין .  יש לנו משימה אחת - להבטיח שהיא לא תתחמש בעתיד .  כרגע אסור לנו לעסוק בפוליטיקה פנימית ויש ליצור חזית אחידה ,  הגורלית לעתידה של ישראל .  נמשיך להגן על עצמנו בכוחות עצמנו נגד מי שמאיים להשמיד אותנו ". 
מוקדם יותר נתניהו שוחח עם אובמה ,  והביע בפני הנשיא את דאגותיה של הממשלה הישראלית נוכח הסכם הגרעין שנחתם בין איראן למעצמות .  נתניהו הדגיש כי ההסכם עלול לאפשר לאיראן להתחמש בנשק גרעיני ,  בין אם בסוף התקופה שהוקצתה להסכם ,  ובין אם בהפרתו קודם לכן ,  כמו גם  " להזרים מאות מיליארדי דולרים למכונת הטרור והמלחמה האיראנית שמאיימת על ישראל ועל העולם ".  
מהבית הלבן נמסר כי אובמה סיפר לנתניהו ששר ההגנה האמריקני אשטון קרטר יבקר בישראל בשבוע הבא .  לדברי אובמה בשיחה , " ביקורו של קרטר משקף את רמת שיתוף הפעולה הביטחוני חסרת התקדים בין ארצות הברית לישראל ,  ומאפשר להמשיך ולקדם את התיאום הקרוב בנוגע לסוגיות ביטחוניות ,  במסגרת המאבק נגד פעולותיה של איראן המערערות את הסדר האזורי ".  על פי דיווחים שונים ,  קרטר יבקר גם בערב הסעודית ,  גם שם נשמעה היום ביקורת חריפה על ההסכם .
 עוד בוואלה חדשות:אובמה : " העולם הפך בטוח יותר ";  רוחאני : " פרק חדש נפתח "" מזכיר את ההסכם עם צפון קוריאה ":  דף המסרים של נתניהו לשריםברחובות טהראן חוגגים : " הכלכלה באיראן תשתפר ,  השמחה גדולה "  
גורם ישראלי בכיר אמר כי ההערכה היא שהתמורה הכלכלית הצפויה לאיראן ב-15 שנים הקרובות תהיה בהיקף של כ-500 עד 700 מיליארד דולר . " עם הכסף הזה ,  איראן תוכל לממש הרבה מאוד מאמצים לאכיפת השלטון הבלתי מתפשר שלה בתחומיה ",  אמר הגורם והוסיף : " אנחנו לא חושבים שהכסף הזה ישרת זכויות אדם או רווחה חברתית ,  ולא חושבים שיהיה כאן שינוי בשלטון ,  אלא שהשלטון ייתמך במאות מיליוני הדולרים הללו .  זה שלטון שלא זנח את תכנית הגרעין הצבאית שלו כחזון ,  גם אם הוא יאט מעט פעילות גרעינית כחלק מההסכם ,  אבל היכולות נשארות בידיו ".  
עוד אמר הבכיר בדאגה כי נוכח ההסכם ההנהגה האיראנית תחתור לממש את החזון הכוחני שלה ,  גם כלפי חוץ . " אני לא מעריך שאיראן תזנח את החזון האסטרטגי שלה .  נניח שאיראן אומרת בשמונה השנים האלה  ( של תוקף ההסכם )   אני אתנהג כנדרש ,  מה קורה אחר כך ?  אין שום מחויבות על איראן בהמשך הדרך .  מאחר והחזון קיים ,  אנחנו חושבים שעוד נפגוש איראן ששאיפותיה בתחום הגרעין הצבאי עלולות להתממש ",  סיכם .  
מוקדם יותר ,  התייחס נתניהו להסכם ,  וטען : " העולם הוא מקום מסוכן פי כמה מכפי שהוא היה אתמול ".  לדבריו , " המעצמות המובילות בעולם הימרו על עתידנו המשותף בעסקה עם נותנת החסות העיקרית של טרור גלובלי בעולם .  העסקה נותנת לאיראן כל תמריץ לא לשנות את דרכה .  בעשור הקרוב ,  ההסכם יעניק לאיראן מאות מיליארדי דולרים ,  שישמשו אותה להפצת הטרור ולמאמצי ההשמדה של ישראל ".   
" העסקה הרעה הזאת לא דורשת מאיראן להפסיק את התוקפנות שלה בשום צורה ",  הוסיף נתניהו ,  והבהיר : " ישראל לא מחויבת להסכם ,  כי איראן ממשיכה לפעול להשמדתה ".  לטענתו , " ההסכם יהפוך את איראן למשטר אלים יותר ,  עם יכולת לייצר יותר פצצות גרעין ".  
בריאיון לרשת האמריקנית NBC ,  טען שר החוץ האמריקני ג'ון קרי כי  " נתניהו מסר הצהרות מוגזמות ",  מבלי שהיה מודע למתרחש במגעים .  לדבריו , " המתנגדים מעולם לא הציעו אלטרנטיבה ממשית .  זה טעות לחשוב שלא מדובר באחריות לטווח הארוך ".  
גורמים רשמיים בוושינגטון מסרו כי נשיא ארצות הברית ברק אובמה מתכנן להתקשר לנתניהו ,  כמו גם למלך ערב הסעודית סלמאן ולמנהיגי מדינות אירופה ,  ולשוחח עמם בנוגע להסכם הגרעין .  כמו כן ,  הגורמים הוסיפו כי אובמה מסר אמש למנהיגי הקונגרס האמריקני פרטים בנוגע להסכם ,  וקרא להם לאשר אותו בהצבעה הצפויה במהלך החודשיים הקרובים .  
המועמדת המובילה מטעם המפלגה הדמוקרטית לנשיאות ארצות הברית הילרי קלינטון אמרה כי ההסכם הוא  " צעד חשוב שסותם את הגולל על התכניות הגרעיניות של איראן ".  שרת החוץ האמריקנית לשעבר אמרה את הדברים לאחר פגישה עם נציגים דמוקרטים בבית הנבחרים ,  והוסיפה כי ההסכם יאפשר לארצות הברית להפנות את מלוא תשומת הלב לפעולות זדוניות אחרות של איראן .
 שר החוץ הקנדי רוב ניקולסון אמר הערב כי למרות הסכם הגרעין ,  שאיפותיה של איראן עדיין מהוות איום על השלום . " איראן מוסיפה להיות איום משמעותי לשלום הבינלאומי ",  אמר ניקולסון . " איראן ממשיכה לתמוך בטרור ,  ממשיכה לקרוא להשמדת ישראל וממשיכה להתעלם מזכויות אדם בסיסיות ".  הוא הוסיף כי איראן תיבחן על פי מעשיה וכי  " נבחן את פרטי ההסכם לפני שננקוט בפעולה ".  
מוקדם יותר היום כינס ראש הממשלה התייעצות ביטחונית מיוחדת בירושלים ,  כדי לדון בפרטי ההסכם .  בהודעה שפורסמה בחשבון הטוויטר שלו ,  מסר נתניהו : " ידענו שהרצון לחתום על ההסכם חזק מכל דבר ולכן לא התחייבנו למנוע אותו ,  כן התחייבנו למנוע מאיראן להתחמש בנשק גרעיני וההתחייבות הזו בעינה עומדת ".  לטענתו , " בכל התחומים שהיו אמורים למנוע מאיראן את היכולת להתחמש בנשק גרעיני נעשו ויתורים מפליגים .  כשמוכנים לעשות הסכם בכל מחיר - זאת התוצאה ". 
סגנית שר החוץ ,  ח"כ ציפי חוטובלי ,  וענה כי  " ההסכם הזה הוא הסכם כניעה היסטורי של המערב לציר הרשע בראשות איראן .  ההשלכות של ההסכם בעתיד הנראה לעין הן חמורות מאוד ,  איראן תמשיך לפזר את גרורות הטרור שלה לכל עבר ,  תמשיך ללבות את המזרח התיכון וחמור מכל ,  תעשה צעד ענק לכיוון היותה מדינת סף גרעינית ".  
שר הביטחון משה יעלון התייחס אף הוא להסכם ,  ומסר כי  " ההסכם שהושג בין המעצמות למשטר האיראני הוא רע לעולם בכלל ,  ולמזרח התיכון בפרט .  איראן תהיה עכשיו מדינה במרחב הסף הגרעיני ,  שבהחלטתה ,  תוכל עוד לפני תום תקופת ההסכם לקבל החלטה להפר אותו ולייצר פצצות אטום ,  ובוודאי לאחר תוקף ההסכם בעוד כעשור ,  לרוץ ולשעוט להיות מדינה גרעינית צבאית ".  
לדבריו ,  כוונתה של הממשל בטהראן  " להשתלט ולהשליט על פני המזרח התיכון ,  ובעתיד על העולם ,  את תפיסתו המשיחית האפוקליפטית ,  וכעת קיבל לגיטימציה להלבין את כל מה שהוא ביצע תוך הפרת החלטות בינלאומיות ".  יעלון הוסיף : " ללא ספק זה יום שמח לאיראן ,  אבל מבחינת האנושות זה יום שחור ,  טעות היסטורית ". 
יו"ר האופוזיציה יצחק הרצוג הבהיר כי הוא  " מגויס לחלוטין לביטחון ישראל ".  הוא מסר כי בימים הקרובים הוא יצא לביקור בארצות הברית  " על מנת לדרוש מטריה ביטחונית וחבילת צעדים דרמטית למדינת ישראל ".  לטענתו של הרצוג , " התמונה ששודרה היום מווינה היא תמונה עגומה ומדאיגה בכל הקשור למדינת ישראל ,  ובכל הקשור לביטחון ישראל ולביטחון האזור ".   
" איראן היא מדינה שמממנת ,  מאמנת ומטפחת ארגוני טרור ",  הוסיף . " היא מוליכה את העולם שולל כבר שנים רבות ואין שום סיבה שכעת נאמין לדבריה .  לא במקרה מנהיגי איראן חוגגים היום את ההסכם הזה ".  הוא הוסיף : " למרות המחלוקות והחשבונות שעוד יש לעשות על התנהלותו והחלטותיו של ראש הממשלה ,  עדכנתי אותו כי אנחנו ,  כאופוזיציה אחראית ,  מתגייסים ברגע הזה לטובת ביטחון מדינת ישראל ,  כדי לפעול ככל שניתן לטובת שיפור ביטחונה לאור המצב החדש ". 
 ( עדכון ראשון :  17:30 )  

נתניהו על הסכם הגרעין : " נמשיך להגן על עצמנו בכוחות עצמנו "
 בנאום שנשא ראש הממשלה ,  הבהיר כי המשבר ביחסים עם הממשל האמריקני לא השפיעו על המגעים בווינה .  קרי : " נתניהו הגזים ,  ולא הציע אלטרנטיבה ממשית ".  הרצוג עומד לצד הממשלה : " מגויס לחלוטין לביטחון ישראל "
 
