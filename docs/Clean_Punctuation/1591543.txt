פלמ"ח זאבי : " השלום - הונאה היסטורית "
 בטקס האזכרה לציון 8 שנים להירצחו של השר רחבעם זאבי אמר בנימין נתניהו כי זאבי היווה דמות מופת לאהבת המולדת .  הבן פלמח זאבי :  קודם מדינה ליהודים ורק אז דמוקרטיה
בבית העלמין בהר הרצל בירושלים התקיים היום  ( ראשון )  טקס האזכרה לשר רחבעם זאבי  ( גנדי )  ,  שנרצח לפני שמונה שנים בידי מחבלים מהחזית העממית .  בין הנוכחים בטקס היו נשיא המדינה ,  שמעון פרס ,  ראש הממשלה ,  בנימין נתניהו ,  שרים ,  חברי כנסת ובני משפחה .  
ראש הממשלה ספד לזאבי ואמר כי  " בהר הזה מקום מנוחתם של לוחמים וגיבורים ,  טמון בצנעה שר בישראל ,  מפקד ומנהיג ,  איש רוח ואיש חיל ,  ספרא וסייפא ,  רוח השראה ודמות מופת לאהבת המולדת ,  ליהדות שורשית ,  ארץ ישראלית ,  טבעית ושלמה .  קברו של רחבעם זאבי נכרה לפני שמונה שנים ,  בפסגת ירושלים המאוחדת והשוקקת ,  בירת הנצח של עמנו ,  העיר שבה נולד וממנה נבע ואליה זרם מעיין חייו .  אם נשקיף מזרחה ,  צפונה ודרומה מכאן ,  נוכל למצוא את ידיו של גנדי ,  חתומה לעד במפת ירושלים ". 
נתניהו הוסיף כי  " את כל חבלי הארץ הוא ידע ידיעה חושנית ,  הכיר כל נקיק ושביל ,  כל תל וגיא ,  כל מערה ומסתור ,  כל משעול .  התנ"ך היה לו מדריך ומצפן לכל היסודות של קיומנו הלאומי והמוסרי .  הוא שמר כל מחקר על ארץ ישראל ,  על תולדותיה ". 
גם נשיא המדינה פרס ספד לזאבי וסיפר כי  " גנדי עקב אחרי השינויים שחלו במפה הגיאוגרפית ובמערך הדמוגרפי ,  ומה שהבין והציע כבר ביוני 67' הפך בימינו ליסוד של תוכנית אחרת .  נכון ש"גנדי "  נקט עמדות בלתי מתפשרות שרבים ,  ואני בתוכם ,  דחו אותם מכל וכל אבל שלמות הארץ אינה תורה גזענית .  עם תום מלחמת ששת הימים הגה גנדי תוכנית שנקראה : " מדינת ישמעאל ",  כלומר מדינה פלסטינית על חלק משטחי יהודה ושומרון ,  קשורה פדרטיבית למדינת ישראל .  להצעתו הוא צירף אזהרה ,  כי יש למהר ולהקים את המדינה הפלסטינית ,  משו ? ם ש ?  ?   ואני מצטט : " שלטון ישראלי ממושך י ? רחיב את השנאה והתהום בין תושבי הגדה המערבית לישראל בגלל הצעדים האובייקטיביים שיהיה ה ? כ ? ר ? ח ?  לנקוט בהם להבטחת הסדר והביטחון ". 
פלמ"ח ,  בנו של זאבי ,  אמר כי  " זו הפעם השמינית שאנו מתכנסים סביב האדמה שאספה אותך לתמיד .  אהבת את הארץ באותה מידה שאהבת את אמא .  כל סיפור אהבה מרטיט את הלב ,  אבל בגנדי ראינו אהבת מולדת כזו שאם נדריך על ברכיה את הילדים גם הנשיא החדש שמעבר לים  ( נשיא ארצות הברית ,  ברק אובמה  פ.ו )  וגם האו"ם ייראו פחות מאיימים ". 
פלמ"ח הוסיף כי  " לגנדי לא הייתה כניעה אובססיבית כפי שהייתה לחלק מחבריו מהפלמ"ח .  אנחנו תפילה שכל זרעי השלום שנזרעו יישנו את חיינו ,  אך כולם סופרים לנו את הימים .  הערבים ,  אירן ,  האירופים ,  שלפני 65 שנה היו מהם ששלחו אותנו למשרפות ,  כך גם במזרח ובחלקים מאמריקה שלא הפציצו את המשרפות ונתנו לחיסול להתמשך .  אנחנו צריכים שתהיה קודם מדינה ליהודים ואחר כך שיוויון ודמוקרטיה .  מוכרים לנו בתקשורת תדמית של שלום ,  אלו חלומות שלא ניתנים למימוש .  זו אחת ההונאות הגדולות של ההיסטוריה .  צריך להחליט שאין חיים למי שקוטל חיים ".  
רחבעם זאבי נולד בירושלים בשנת 1926 .  הוא הצטרף לפלמ"ח בשנת 1944 ,  ובשנת 1968 מונה לאלוף פיקוד המרכז .  מאוחר יותר הקים את מפלגת מולדת ונבחר לכנסת .  הוא נרצח ב-17 באוקטובר 2001 ,  בעת שכיהן כשר התיירות .
 
פלמ"ח זאבי : " השלום - הונאה היסטורית "
 בטקס האזכרה לציון 8 שנים להירצחו של השר רחבעם זאבי אמר בנימין נתניהו כי זאבי היווה דמות מופת לאהבת המולדת .  הבן פלמח זאבי :  קודם מדינה ליהודים ורק אז דמוקרטיה

