המרד מתרחב :  גם ח"כ תירוש מאיימת לפרוש
ח"כ תירוש אמרה כי היא מבקשת לשבת בצוות המשא ומתן כדי לבחון בעצמה את הצעת נתניהו .  לדבריה ,  אם ההצעות יהיו ענייניות וקדימה תפסול אותן ,  ייתכן ותפרוש מהמפלגה ותצטרף לממשלה
 ( צילום :  עוז מרון ,  עריכת וידאו :  עידן גוראל ) 
ח"כ רונית תירוש אמרה הבוקר  ( שישי )  לוואלה !  חדשות כי היא תדרוש להיות חלק מצוות המשא ומתן הקואליציוני .  לדבריה , " כדי לבחון שההצעות מצד ראש הממשלה לקדימה הוגנות ,  אמיתיות ,  ומבוססות על שותפות רעיונית ,  וכן לבחון שלא ייפסלו אותן בגלל שיקולים אישיים שאינן ענייניים לטובת המדינה ".  
לדבריה ,  במידה וההצעות לא יהיו רציניות מבחינת השותפות הרעיונית ,  היא בעצמה תתמוך בישיבה באופוזיציה .  עם זאת ,  במידה שההצעות יהיו רציניות וענייניות ,  וקדימה תפסול אותן שלא משיקולים ענייניים ,  ייתכן שהיא תפרוש מקדימה ותצטרף לממשלה .  לדבריה ,  הסיבה שהיא מבקשת להיות חברת צוות המשא ומתן זה כדי להיווכח מכלי ראשון על רצינות ההצעות ולא לקבל אותן מכלי שני או שלישי בצורה מעורפלת .  לטענתה , " הדברים שאני אומרת נאמרים גם על ידי בכירים ביותר במפלגה אך בחדרי חדרים ואני לא חוששת לומר בגלוי משום שאנו נמצאים ברגעי הכרעה ובין אם פופולרי ובין אם לא ,  הדברים חייבים להיאמר ". 
בכינוס של מועצת קדימה אמש ,  תקפה ח"כ תירוש בחריפות את התנגדות מפלגתה להצטרפות לממשלה .  לדבריה , " הנאמנות נבחנת בזה שלא בחרתי בציפי אבל קיבלתי את מנהיגותה ואמרתי 'אני חיילת שלך' .  נאמנות זה כשמבטיחים לי תפקידים .  אני אשת ביצוע .  הבטיחו ולא קיבלתי ,  רימו אותי ולא עשיתי בלאגן .  יש לי עניין שקדימה תישאר מאוחדת ותהיה במקום הראוי לה - בשלטון ,  גם אם לא כמפלגת שלטון .  נראה שיש כאן אחדות בשנאה לנתניהו ושנאה זו לא הדרך .  אני לא מוכנה להיות אופוזיציה בכל מחיר ,  שראש הממשלה מבצע את מצע קדימה ועלינו להיות שם ". 
לבני פנתה אמש אל חברי סיעתה והסבירה את עמדתה כלפי הצעת נתניהו . " אמרתי לו :  אם כל ההצעה היום באה כדי להמשיך ברעיון התעתועים אני לא הולכת להיות חלק מהמשחק הזה .  כי יש לנו עמדות ואת ההחלטות נקבל רק על פיהם ולא כחלק מאיזה תרגיל וקומבינות ". 
בסביבת ראש הממשלה אמרו כי נתניהו מאוד רציני בהצעתו לציפי לבני להקים ממשלת אחדות . " עכשיו המבחן הוא שלה .  אם היא תעדיף את האינטרס הלאומי או שתבחר בחשבון צר ",  אמרו הגורמים . " במרץ 2009 רה"מ הציע ללבני את חצי המלכות והיא הפילה את ההצעה בגלל עניין הרוטציה .  השאלה היא אם הפעם תפיל זאת בגלל התיקים ".  
בתשובה לשאלה ,  האם ראש הממשלה יחזור לנסות להעביר ח"כים מקדימה לליכוד ,  אמרו הגורמים כי בכל מקרה ,  ראש הממשלה נחוש להמשיך בניסיונותיו להרחיב את הבסיס הקואליציוני . " נתניהו שמח מאוד מאוד שלבני תצטרף אך אין לה הרבה זמן ,  הוא יקציב לה ימים ספורים בלבד ". 
ביום רביעי החליט ח"כ אלי אפללו  ( קדימה )  לפרוש מהמפלגה .  לדבריו , " אמרתי לציפי לבני מה הסיבות לרצוני לפרוש .  אם היא לא תיתן לי לפרוש הציבור יצטרך לדעת מהן הסיבות .  בעבר הבעתי אמון בה ובדרכה ,  באתי למפלגת מרכז ולא למרכז שמאל וצר לי שזה מה שקורה ".  אפללו המשיך ואמר כי  " הציבור צריך לדעת את האמת .  מצד אחד לבני אומרת שהיא אופוזיציה לגופו של עניין ,  ומצד שני בהצעות אי אמון של המפלגות הערביות אנחנו מצביעים איתן ,  איפה האחריות הלאומית שלה ?  אני לא מצפה להיות ראש ממשלה אבל מי שמצפה להיות ראש הממשלה צריכה להתנהל באחריות לאומית ולא כאופוזיציה עיוורת ,  לתקוף לגופו של עניין ". 

המרד מתרחב :  גם ח"כ תירוש מאיימת לפרוש
ח"כ תירוש אמרה כי היא מבקשת לשבת בצוות המשא ומתן כדי לבחון בעצמה את הצעת נתניהו .  לדבריה ,  אם ההצעות יהיו ענייניות וקדימה תפסול אותן ,  ייתכן ותפרוש מהמפלגה ותצטרף לממשלה

