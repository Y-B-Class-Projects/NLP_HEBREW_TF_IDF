המדינה ערערה לבית הדין הארצי לעבודה על הפסיקה לטובת מני נפתלי
המדינה מערערת על הטיעונים המשפטים ,  אך חולקת גם על העובדות .  הטיעון המרכזי הוא כי לאב הבית לשעבר לא הוענקה  " הבטחה שלטונית "  לגבי המשך העסקתו במעון ראש הממשלה ,  ועל כן הפיצוי בגובה 75 אלף שקל בגין הטעייתו אינו תקף
המדינה הגישה היום  ( חמישי )  ערעור לבית הדין הארצי לעבודה על פסק דינו של בית הדין האזורי בירושלים בעניינו של מני נפתלי ,  ששימש כאב הבית במעון ראש הממשלה במשך כ-20 חודשים .  המדינה מערערת על הטיעונים המשפטים ,  אך חולקת גם על העובדות .  
בית הדין האזורי פסק לנפתלי פיצוי של 75 אלף שקלים בגין הטעיה והפרת חוק הודעה לעובד ,  וכן פסק לו פיצוי נוסף בגובה 80 אלף שקלים עקב העסקה פוגענית ועוגמת נפש .  ערעור המדינה מתייחס רק לקביעות המשפטיות בפסק הדין ולא לקביעות העובדתיות שבו ,  ועיקר טענתו היא שלא קיים גורם במדינה שיכול היה להעניק לנפתלי הבטחה להעסיקו בחוזה קבוע ,  ועל כן הפיצוי בגין  " הטעיה "  בנוגע להעסקתו אינו תקף .  
טיעון נוסף המועלה בערעור הוא כי ההכרעה בדבר העסקה פוגענית שחווה נפתלי אינה תקפה .  מבחינה משפטית ,  נטען בערעור ,  לא ניתן לתבוע על עוגמת נפש בגין העסקה פוגענית בלבד ,  מאחר שעבירה זו צריכה להתלוות לתביעה נוספת .  תיקו של נפתלי הוא תביעה עצמאית הדנה רק בעבירה זו ,  ולכן לא ניתן לקבוע כי חווה עוגמת נפש ושהוא זכאי לפיצויים בגינה .  
הערעור שהגישה המדינה אינו נוגע להתרשמותו של בית המשפט מהעדים במשפט ,  ובראשם רעיית ראש הממשלה שרה נתניהו ,  ואין הוא מערער על קביעות בית הדין לעבודה בנוגע להם .
 בערעור נכתב כי המדינה סבורה שנפלו טעויות בקביעות העובדתיות : " ניתן להתרשם בנקל כי בית הדין קמא הנכבד לא אחת מיישם את אותו כלל ראייתי באופן שונה עת הוא בא להכריע בדבר קביעה עובדתית הנוגעת לעדים מצד זה ,  לעומת עדים של צד אחר ,  ואגב כך נקלע לכלל טעות ". 
עוד נטען כי  " הערעור אינו נסוב על קביעות עובדתיות המבוססות על מהימנות העדים ,  אלא מתמקד ביסודות המשפטיים אשר עליהם סמך בית הדין קמא את פסק דינו ואשר בעניינם לטעמה של המדינה נפלו טעויות משפטיות מהותיות שיש צורך והצדקה ,  בכלל ,  ונוכח השלכותיהם על אינטרס הציבור ,  על משפט העבודה ויחסי העבודה ,  בפרט ,  להביאם לבחינה בפני ערכאת הערעור ".  
רעיית ראש הממשלה הגישה לפני שבועיים ערעור לבית הדין הארצי לעבודה על זכייתו של אב הבית לשעבר .  בפסק הדין נכתבה ביקורת קשה נגד נתניהו ,  על אף שלא הייתה בפועל אחד הצדדים בתיק .  בין היתר נקבע כי נפתלי ועובדים נוספים סבלו מהתפרצויות זעם ועלבונות מצדה .  
על אף שמעמדה הרשמי בתיק הוא של עדה בלבד ,  הגישה נתניהו ערעור בתיק בטענה כי לא היה מקום לקביעות בית המשפט בעניינה .  בין המשיבים בתיק נמצא לא רק נפתלי עצמו ,  אלא גם יתר הנתבעים :  משרד ראש הממשלה ,  סמנכ"ל המשרד עזרא סיידוף וראש הממשלה בעצמו ,  בנימין נתניהו .  בשל העובדה כי נתניהו לא הייתה צד בתיק המקורי ,  הרי שהיא לא רשאית לערער על קביעות בית משפט בעניינה .  רק במקרים חריגים ביותר ניתנת רשות לעשות כן .  

המדינה ערערה לבית הדין הארצי לעבודה על הפסיקה לטובת מני נפתלי
המדינה מערערת על הטיעונים המשפטים ,  אך חולקת גם על העובדות .  הטיעון המרכזי הוא כי לאב הבית לשעבר לא הוענקה  " הבטחה שלטונית "  לגבי המשך העסקתו במעון ראש הממשלה ,  ועל כן הפיצוי בגובה 75 אלף שקל בגין הטעייתו אינו תקף

