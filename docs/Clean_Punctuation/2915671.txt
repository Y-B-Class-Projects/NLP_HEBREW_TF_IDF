כשאבו מאזן איים להחזיר את המפתחות :  הסיבות שקרי שב מיואש מהמזה"ת
בפגישה בירושלים סירב נתניהו להעניק מחוות לפלסטינים ,  ובמפגש ברמאללה איים אבו מאזן לפרק את הרשות .  על רקע המשך גל הטרור ,  חושף יועצו הבכיר של שר החוץ האמריקני כיצד גם האופטימיסט הגדול נשבר .  קרי ל"ניו יורקר ":   " ישראל הופכת ליישות בלתי ניתנת לניהול "
  ( קרי בנאום תקיף : " המצב הנוכחי יוביל למדינה דו-לאומית ")  
רצף הפיגועים שהחל בחודש ספטמבר נמשך אתמול  ( שני )  עם פיגוע הדריסה הקשה בירושלים .  אחרי יותר מ-20 הרוגים ישראלים ומאה הרוגים פלסטינים ,  בהם רבים מהמפגעים ,  הסוף לא נראה באופק .  על רקע ההסלמה ההולכת וגוברת ,  ממשיכים להדהד הדברים שאמר לפני שבוע וחצי שר החוץ האמריקני ,  ג'ון קרי ,  שהזהיר מפני הידרדרות נוספת שתסתיים בפירוק הרשות הפלסטינית ,  הפסקת פעילותם של מנגנוני הביטחון שלה ,  והיווצרות אנרכיה מסוכנת בגדה המערבית .  
הנאום הפומבי שנשא קרי ב"פורום סבן "  בוושינגטון עורר כותרות בישראל ובארצות הברית ,  אבל מסתבר שיועצו הקרוב לנושא הישראלי-פלסטיני אמר בדיון סגור שהתקיים במסגרת אותו הכנס דברים מדאיגים לא פחות .  פרנק לוונסטיין ,  שמוגדר  " השליח המיוחד "  של קרי לתהליך השלום ,  הסביר בדיון שהוגדר לא לפרסום ,  מדוע הבוס שלו חזר כל כך מתוסכל מביקורו האחרון בישראל וברשות הפלסטינית .  עוד ציין כיצד נאומו של קרי משקף חשש אמיתי בוושינגטון מפני התפרקות הרשות הפלסטינית ומפני ההשלכות שעלולות להיות לכך על המצב בשטח .  
לקריאה נוספת:כשהתיאום הביטחוני ייפסק :  תרחיש האימים לקריסת הרשות הפלסטיניתנתניהו משיב לקרי : " בשביל שיהיה שלום צריך שגם הצד השני ירצה בכך"קרי מזהיר : " המצב הנוכחי מוביל למדינה דו-לאומית ,  בישראל מבינים את זה ?  "  
לוונסטיין הסביר כי קרי ,  שביקר בישראל בחודש שעבר וערך פגישות ארוכות עם ראש הממשלה בנימין נתניהו ועם יו"ר הרשות הפלסטינית אבו מאזן ,  יצא בתחושה ששני הצדדים לא נותנים לו עם מה לעבוד .  הוא קיווה ליצור במהלך ביקורו פריצת דרך ,  אפילו מינימלית ,  שתאפשר להוריד את גובה הלהבות ולהרגיע את המצב .  הדרך לשם ,  לדידו ,  הייתה אמורה לכלול מחוות כלכליות של ישראל כלפי הרשות הפלסטינית ,  בדגש על העברה מצומצמת והדרגתית של שטחים המוגדרים כיום כשטחי C  ( שטחים בשליטה ביטחונית ואזרחית של ישראל )  לסטטוס של שטחי B  ( שטחים בשליטה ביטחונית של ישראל ,  אבל אזרחית של הרשות הפלסטינית )  .  
ההיגיון מאחורי הצעד הזה ,  שכבר עלה לדיון פעמים רבות בעבר ,  הוא שישראל תעשה מחווה לחיזוק הכלכלה הפלסטינית ,  שכן הרשות תוכל להשתמש בשטחים הללו לפיתוח תעשייה או חקלאות .  זאת ,  ללא סיכון ביטחוני לישראל ,  שכן השליטה של צה"ל במקום נשארת במלואה .  הדלפות בנושא שיצאו בכמה כלי תקשורת עוד לפני הגעתו של קרי הפחיתו את רצונו של נתניהו לדון בנושא .  ואולם ,  שר החוץ האמריקני קיווה שבמהלך הביקור שלו יצליח בכל זאת לשכנע את נתניהו שצעד כזה הוא אינטרס מובהק של ישראל ,  כיוון שהוא ייצור תקדים חיובי בין הצדדים אחרי חודשיים של אלימות ,  ובכך יסייע להרגעת הרוחות .  
בפועל ,  סיפר לוונסטיין לקהל בדיון הסגור ,  קרי התאכזב מתשובותיו של נתניהו .  אחרי ביקורו של ראש הממשלה בבית הלבן בחודש שעבר ולאחר פגישתו עם קרי בוושינגטון במהלך הביקור ,  נוצר רושם מוטעה בממשל האמריקני שנתניהו יהיה מוכן להתקדם בצעדים הכלכליים הללו .  ברם ,  בפגישה בין השניים בירושלים נתניהו לא הפגין כל גמישות ,  לטענת האמריקנים - מה שגרם לקרי להגיע למסקנה העגומה שאין סיכוי להתקדמות כלשהי בין הצדדים .  
עם זאת ,  החלק המדאיג יותר מבחינת קרי היה דווקא ביקורו במוקטעה שברמאללה והפגישה עם אבו מאזן .  יו"ר הרשות הפלסטינית איים כמה פעמים בשנים האחרונות שאם לא תחול התקדמות כלשהי בתהליך המדיני ,  הוא יפרק את הרשות הפלסטינית ו"יחזיר את המפתחות "  לישראל .  בשנה שעברה אף התבדח אבו מאזן שכאשר זה יקרה ,  הוא יזמין קצין ישראלי בדרגה הנמוכה ביותר ,  סגן-משנה  ( "ארון אחד על הכתף ")  ,  וימנה אותו לאחראי על הרשות הפלסטינית .  אלא שאחרי הביקור האחרון ,  קרי הגיע למסקנה שהפעם ,  אבו מאזן לא מתבדח ולא מבלף .  הפעם הוא רציני .
 לוונסטיין ,  יועץ ותיק של קרי שמלווה אותו עוד מימיו כסנאטור ,  נחשב לאחד הפקידים המתונים והשקולים ביותר בצוות הבכיר של מחלקת המדינה האמריקנית .  חלק מהאנשים שנכחו בתדרוך הסגור שלו בפורום סבן ,  הופתעו מהטון שבו נקט תוך כדי השיחה .  הרושם היה שהוא אינו עושה אפילו מאמץ מינימלי כדי לייפות את המציאות או כדי להרגיע את הסערה שעוררו דבריו של הבוס שלו .  בעבר ,  כאשר קרי אמר דברים שעוררו זעם בישראל סביבתו הקרובה ניסתה להסביר ,  לתקן ולמזער את הנזקים .  הפעם ,  לוונסטיין לא נקט בטקטיקות מהסוג הזה ,  אלא הסביר בצורה ישירה ומפוכחת מדוע היה חשוב לקרי להגיד את הדברים הקשים שאמר ,  ולהזהיר את ישראל מפני תסריט האימים שמפניו הוא חושש .  
הממשל האמריקני תדרך בימים האחרונים פרשנים בכירים בתקשורת האמריקנית ברוח הדברים הללו .  אחד מהם היה ג'קסון דיל מה"וושינגטון פוסט ",  שפרסם שלשום מאמר קודר במיוחד .  דיל ,  חשוב לציין ,  אינו נמנה על אוהדי ממשל הנשיא ברק אובמה .  הוא ביקר את אובמה וקרי סביב הסכם הגרעין עם איראן ,  האשים את הממשל בהיעדר אסטרטגיה לטיפול בארגון  " המדינה האיסלאמית "   ( דאעש )  ,  ובעבר גם כינה את קרי  " הזוי "  עקב התעקשותו שאפשר להשיג הסכם שלום ישראלי-פלסטיני .  אך במאמר שפרסם אמש ,  הביע דיל את חששו מכך שהפעם ,  ייתכן שיש משהו בדבריו של שר החוץ . 
" לא רק הבית הלבן הנוכחי הביע תסכול מחוסר הנכונות של נתניהו להתקדם ",  ציין דיל במאמרו . " סטיבן האדלי ,  לשעבר היועץ לביטחון לאומי של הנשיא ג'ורג' בוש ,  דיבר גם הוא בפורום סבן על הצורך במחוות מעשיות של ישראל בגדה המערבית .  כאשר נאמר לו שנתניהו הבטיח בעבר צעדים כאלה ,  האדלי סיפק גזר דין חותך ,  ואמר כי  " הוא לא עשה את זה ,  הוא פשוט אף פעם לא עשה את זה ".  דיל הוסיף כי התפרקות הרשות הפלסטינית תוביל להידרדרות ביטחונית קשה עוד יותר ,  ותעמיד בסכנה לא רק את ישראל ,  אלא גם מדינות ערביות נוספות באזור .  קל לדמיין את ההשפעה של מהלך כזה על ירדן ,  למשל .  
בריאיון שהעניק קרי ל"ניו יורקר "  ופורסם אמש ,  אמר שר החוץ כי ישראל הופכת להיות  " יישות בלתי-ניתנת לניהול ".  הוא חזר על החשש האמריקני מפני קריסת הרשות ,  ואמר כי במצב כזה 30 אלף השוטרים הפלסטינים יפוזרו והכאוס ישרור ברחובות . " אני מבין את הרקע לכל המצב הזה ",  אמר . " אם זה היה קל ,  הייתי פותר זאת מזמן .  אני נוטה להאמין כי יש דרך להתקדם - הדבר יהיה טוב לישראל ,  מעולה לפלסטינים ומצוין לאזור .  אנשים ירוויחו יותר כסף ,  יווצרו עבודות נוספות ,  יכול להיות שלום ".   
" האלטרנטיבה היא החמרת המצב ",  הוסיף קרי . " יהיה יותר חיזבאללה ,  יותר רקטות ויותר אנשים על הגבולות .  מה יקרה אז ?  ישראל תהיה מבצר אחד גדול ?  זו אינה הדרך לחיות .  הרבה יותר אינטליגנטי ואסטרטגי לגבש תיאוריה לשימור המדינה היהודית תוך הישארותה כדמוקרטיה המהווה מגדלור לעולם ".  
כשנשאל אם הוא יכול לתאר לעצמו את סופה של מדינת ישראל ,  אמר : " לא ,  אינני מאמין כי הדבר עשוי לקרות .  השאלה היא מה יהיה בעתיד :  האם היא תהיה דמוקרטיה ?  האם היא תהיה מדינה יהודית ,  מדינה אחת עם שתי מערכות או מדינה בעלת חוקים שיוטלו על הפלסטינים כך שלא יוכלו להצביע ?  אינני יודע ,  לי אין תשובה על כך ,  אך הבעיה היא שגם להם אין .  המשך הבנייה בגדה המערבית היא אינה התשובה והריסת הבתים של עם אחר זה גם אינו הפתרון ".  
השאלה הגדולה מבחינת ישראל היא מה יעשה ממשל אובמה אחרי שגם קרי ,  האיש האחרון שהאמין בתהליך מדיני בין ישראל לפלסטינים ,  התייאש לגמרי .  אחרי ביקורו של קרי ,  נכתב בוואלה !  NEWS ששר החוץ הפעלתן לא צפוי להגיע פעם נוספת לאזורנו בזמן הקרוב .  יש לו צרות גדולות יותר על הראש ,  בראש ובראשונה המגעים שמתקיימים באוסטריה ובערב הסעודית בנושא מלחמת האזרחים בסוריה .  אלא שבהיעדר פעלתנות מדינית ,  גוברים הסיכויים שהממשל האמריקני לא יתנגד לצעדים בינלאומיים לקידום פתרון הסכסוך .  בדיוק כמו האיום של אבו מאזן לפירוק הרשות ,  גם האיום האמריקני שכמה בכירים ישראלים שמעו לאחרונה   " יהיה לנו קשה להמשיך להגן עליכם בזירה הבינלאומית "   נשמע חלול אחרי עשרות פעמים שכבר נאמר בעבר .  אך לאחרונה ,  יותר ויותר אנשים מאמינים שהוא עלול בסוף גם להתממש .  

כשאבו מאזן איים להחזיר את המפתחות :  הסיבות שקרי שב מיואש מהמזה"ת
בפגישה בירושלים סירב נתניהו להעניק מחוות לפלסטינים ,  ובמפגש ברמאללה איים אבו מאזן לפרק את הרשות .  על רקע המשך גל הטרור ,  חושף יועצו הבכיר של שר החוץ האמריקני כיצד גם האופטימיסט הגדול נשבר .  קרי ל"ניו יורקר ":   " ישראל הופכת ליישות בלתי ניתנת לניהול "
 
