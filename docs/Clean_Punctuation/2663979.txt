נתניהו יציג טיוטת חוק יסוד :  העברת שטחים במשאל עם
הממשלה תדון בישיבתה הקרובה על הצעה לחוק יסוד ,  במסגרתו כל העברה של שטחים מריבונות ישראל בהסדרים מדיניים תחייב עריכת משאל עם .  בנוסף ,  יוקם צוות לסוגיית האסירים
 ( ראש הממשלה מתייחס למשאל עם ביום ראשון )  
ראש הממשלה ,  בנימין נתניהו ,  יציג לשרים בישיבת הממשלה השבועית ביום ראשון הקרוב טיוטה להצעת  " חוק יסוד-משאל עם ".  ההצעה ,  שעליה למדו השרים מסדר היום שהופץ הבוקר  ( חמישי )  ,  תהפוך את החוק הקיים בנושא לחוק יסוד ,  ומשמעותה היא שבמסגרת הסדרים מדיניים עתידיים כל העברה של שטחים מריבונותה של מדינת ישראל למדינה אחרת תחייב עריכת משאל עם .
 ההצעה נוגעת באופן ישיר למזרח ירושלים ולרמת הגולן - שטחים שנכבשו ב-1967 ,  אך נמצאים תחת ריבונות ישראלית .  בעקיפין ,  יש לה השלכות גם על שטחי הגדה המערבית ,  שכן על מנת לספח לישראל גושי התיישבות גדולים בגדה תיאלץ ישראל לבצע חילופי שטחים עם הרשות הפלסטינית - צעד שכאמור ,  יצריך משאל עם במסגרת חוק היסוד החדש שמקדם ראש הממשלה .  
בתוך כך ,  נודע כי ראש הממשלה יסמיך צוות שרים לטיפול בסוגיית שחרור האסירים הפלסטינים .  כפי שפורסם בוואלה !  חדשות בשבוע שעבר ,  ישראל תשחרר כ-80 אסירים פלסטינים ותיקים במספר פעימות ,  כאשר השחרור הראשון יתבצע בעוד כמה שבועות ,  רק לאחר שהמשא ומתן המדיני יחל בפועל .  בירושלים רוצים לראות שהפלסטינים לא נוטשים את שולחן המשא ומתן והולכים על מהלך חד-צדדי באו"ם לפני שמתחילים בפועל לשחרר את האסירים .  
ביום שני האחרון ,  לראשונה מאז ההודעה על תחילת המשא ומתן המדיני בין ישראל לפלסטינים ,  פרסמה הממשלה מכרז לבניית שכונה חדשה בהתנחלות בית-אל .  המכרז פורסם דרך החטיבה להתיישבות ,  המשמשת לא אחת זרוע ביצוע של ממשלת ישראל בשטחי יהודה ושומרון .  מדובר במכרז לצורך  " הקמת מבני מגורים ופיתוח תשתיות ביישוב בית-אל ".  מבדיקת וואלה !  חדשות עולה כי למעשה מדובר בתכנית לבניית חמישה בניינים חדשים בהתנחלות ,  כל אחד בן שלוש קומות ,  אשר יכללו בסך הכל 30 יחידות דיור חדשות .
 התכנית היא בפועל חלק מסל ההטבות שהעניקה הממשלה למתנחלים בתמורה לפינוי שקט של שכונת האולפנה ביישוב לפני כשנה ,  והבניינים החדשים שייבנו אמורים לשמש תחליף לחמשת הבניינים שפונו .  
בארגון שלום עכשיו מתחו ביקורת קשה על המכרז החדש . " ככה לא בונים משא ומתן ",  אמר מזכ"ל התנועה יריב אופנהיימר .  לדבריו , " נתניהו ויעלון מוכיחים כי כל הדיבורים על הקפאה שקטה מנותקים מהמציאות .  אם ראש הממשלה מתכוון ברצינות לשתי מדינות ,  אין שום היגיון בהוצאת מכרז לבנייה בהתנחלות מבודדת ,  עמוק בשטחים ,  אשר בשום הסדר לא תישאר בריבונות ישראלית ".  
עוד באותו נושא:יום שבתון ,  תעמולת בחירות וחצי מיליארד שקל - כך ייראה משאל עםהסחטנות של בנט :  תקציב תמורת משאל עםחוק משאל העם נפל ,  איזה מחיר שילמה הקואליציה ?  

נתניהו יציג טיוטת חוק יסוד :  העברת שטחים במשאל עם
הממשלה תדון בישיבתה הקרובה על הצעה לחוק יסוד ,  במסגרתו כל העברה של שטחים מריבונות ישראל בהסדרים מדיניים תחייב עריכת משאל עם .  בנוסף ,  יוקם צוות לסוגיית האסירים

