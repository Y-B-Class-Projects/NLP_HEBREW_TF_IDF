הפרקליטות לביהמ"ש :  לתקן טעות בגזר הדין לנתניהו בפרשת המעונות
השופט ציין בגזר הדין לאשת ראש הממשלה כי לא ניתן לדעת אם הארוחות שהוזמנו היו במסגרת אירועים רשמיים ,  אך מכתב האישום המקורי עולה כי החקירה התמקדה בארוחות פרטיות שככל הנראה יועדו למשפחת נתניהו בלבד .  לתיקון גזר הדין לא תהיה השפעה על גובה התשלום שהוטל עליה
פרקליטות מחוז ירושלים הגישה היום  ( שני )  לשופט בית משפט השלום בעיר אביטל חן בקשה לתיקון טעות בגזר הדין שהוגש אתמול בעניין שרה נתניהו במסגרת פרשת המעונות .  בבקשתה הבהירה הפרקליטות כי כתב האישום מתייחס רק לארוחות פרטיות ,  וכלל לא לאירוחים רשמיים או מדיניים .  לתיקון גזר הדין לא תהיה השפעה על גובה התשלום שהוטל על נתניהו .
 בגזר הדין ציין השופט כי לא ניתן לדעת אם הארוחות שהזמינה אשת ראש הממשלה היו במסגרת פרטית או במסגרת אירועים רשמיים .  עם זאת ,  מכתב האישום המקורי עולה כי החקירה התמקדה בארוחות פרטיות ,  שככל הנראה יועדו למשפחת נתניהו בלבד .
 נתניהו הורשעה אתמול בבניצול מכוון של טעות הזולת במסגרת פרשת המעונות .  זאת ,  אחרי חתימתה על הסדר הטיעון והגשת כתב האישום המתוקן נגדה ביום רביעי האחרון .  נשיא בית משפט השלום ,  השופט אביטל חן ,  אישר את העונש עליו הסכימו נתניהו והפרקליטות והיא תשלם קנס בגובה עשרת אלפים שקלים ופיצוי לקופת המדינה בגובה 45 אלף שקלים .
 בכתב האישום המתוקן ירד הסכום שהוציאה נתניהו מקופת המדינה ל-175 אלף שקלים ,  לעומת כפול מכך במקור .  בנוסף לכך ,  הוסרו ממנו החלקים המייחסים לנתניהו פעולות אקטיביות שנעשו כדי להסתיר מחשבות משרד ראש הממשלה את העובדה שבמעון הועסקה מבשלת .  בשל כך הופחת סעיף האישום ממרמה בנסיבות מחמירות לניצול מכוון של טעות הזולת ,  ללא מרמה .
 עוד בנושא:הרשעת שרה נתניהו היא החזרה הגנרלית לקראת מזעור תיקי רה"מח"כ זוהר השווה בין שרה נתניהו לנסיכה דיאנה : " רדיפה עיתונאית "  
אחרי הרשעתה ,  אמר ראש הממשלה כי הסתיים  " מסע ציד הזוי של ארבע שנים על חמגשיות ואוכל "  שעלה למשלם המיסים מיליוני שקלים .  לדבריו , " אם לא היה מדובר באשתי לא הייתה נפתחת חקירה ואף אחד לא היה חולם להעמיד אותה לדין ".  על הסדר הטיעון אמר נתניהו : " שרה עברה ארבע שנים של גיהינום מול מכלל האשמות שלא נשאר מהם דבר .  היום כשהיא החליטה לא ללכת למשפט היא אמרה שהיא סבלה מספיק ושהיא רוצה שהגיהנום הזה ייפסק ". 
בתגובה ,  גורם משפטי בכיר אמר כי נתניהו  " מתכחש לעובדות "  ומתח ביקורת חריפה על דבריו : " ראש הממשלה התעלם כליל מכך שגב' נתניהו הודתה במפורש שפעלה בתחבולה בניגוד לנוהל מחייב ,  והוא טוען כעת שהנוהל היה כביכול בלתי חוקי .  ראש הממשלה ממשיך לדבר על הזמנת 'חמגשיות' כביכול ,  למרות ששרה נתניהו הודתה במפורש שהזמינה ארוחות רבות ממסעדות יוקרה ובמספר מקרים גם הזמינה שפים ממסעדות ". 
הגורם המשפטי הוסיף כי  " העובדה שראש הממשלה התעלם מכל אלה ,  היא גם מסר לא ראוי לציבור והיא אף מבזה את מערכת המשפט .  ניתן היה לצפות להתנהגות שונה מכל אדם ביחס למערכת המשפט ,  ודאי מראש הממשלה ,  שרק לפני ימים ספורים דיבר על הצורך לציית לכל פסק דין של בית המשפט .  שרה נתניהו היא לא דרייפוס .  היא הודתה במעשה פלילי כי גם היא יודעת מצויין שזה לא מקרה של 'לא יהיה כלום ,  כי אין כלום' ".  

הפרקליטות לביהמ"ש :  לתקן טעות בגזר הדין לנתניהו בפרשת המעונות
השופט ציין בגזר הדין לאשת ראש הממשלה כי לא ניתן לדעת אם הארוחות שהוזמנו היו במסגרת אירועים רשמיים ,  אך מכתב האישום המקורי עולה כי החקירה התמקדה בארוחות פרטיות שככל הנראה יועדו למשפחת נתניהו בלבד .  לתיקון גזר הדין לא תהיה השפעה על גובה התשלום שהוטל עליה

