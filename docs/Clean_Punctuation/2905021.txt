קמפיין נתניהו עובד :  63% מהציבור - התקשורת נוטה שמאלה
עם זאת ,  בניגוד לתפיסה הרווחת ,  התקשורת מחזיקה בעמדות הדומות לעמדות הציבור :  בסוגית התמיכה בהסדר עם הפלסטינים ,  47% מהציבור מתנגד להסדר ,  בעוד 42% מהציבור תומך בפיתרון מדיני - כך עולה ממחקר מיוחד שערכה חברת יפעת מחקרי מדיה עבור כנס אילת לעיתונות
הנה בשורה טובה לראש הממשלה :  לדעת 63% מהציבור - התקשורת נוטה שמאלה - כך עולה מסקר מיוחד של יפעת מחקרי מדיה עבור כנס אילת לעיתונות שניסה לבחון את מידת ההתאמה בין הסיקור התקשורתי לדעת הקהל בישראל בסוגיות מפתח בשיח הציבורי בשנת 2015 .  
שלוש הסוגיות המרכזיות שנבדקו ,  הנחשבות לשנויות במחלקות בשיח הציבורי בישראל הן הסוגיה המדינית - שאלת החתירה להסדר עם הפלסטינים ;  הסוגיה האזרחית - עצמאות בית המשפט העליון והסוגיה הכלכלית - מידת המעורבות הממשלתית בכלכלה ובמשק .  מן המחקר עולה ,  כי בסוגית התמיכה בהסדר עם הפלסטינים ,  47% מהציבור מתנגד להסדר ,  בעוד 42% מהציבור תומך בפיתרון מדיני .  כמו כן ,  עולה כי 63% מהציבור סבור כי התקשורת נוטה שמאלה ,  לעומת 27% שסברו כי התקשורת אינה בעלת עמדה מובהקת .  10% מהציבור סבור כי היא בעלת נטיית להתנגד להסדר .  
מעמדת התקשורת בפועל ,  כפי שעולה מניתוח השיח התקשורתי בנושא יחסי ישראל והפלסטינים שבמסגרתו נותח כל אייטם בנושא על פי נטייתו להתנגד או לתמוך בחתירה ישראלית להסדר ,  עולה כי לעומת האופן בו נתפסת התקשורת בקרב הציבור ,  העמדות שבאות לידי ביטוי בתקשורת בפועל מאוזנות הרבה יותר :  הנתח הנרחב של הסיקור ,  39% ,  מציג איזון ללא תמיכה מובהקת באחד הצדדים ,  לעומת 35% מהסיקור שנוטה לתמוך בהסדר ו-26% מהסיקור שממנו עולה התנגדות להסדר .  המחקר המלא יוצג במושב במסגרת כנס אילת לעיתונות 2015 ביום שני 16.11.2015 .  

קמפיין נתניהו עובד :  63% מהציבור - התקשורת נוטה שמאלה
עם זאת ,  בניגוד לתפיסה הרווחת ,  התקשורת מחזיקה בעמדות הדומות לעמדות הציבור :  בסוגית התמיכה בהסדר עם הפלסטינים ,  47% מהציבור מתנגד להסדר ,  בעוד 42% מהציבור תומך בפיתרון מדיני - כך עולה ממחקר מיוחד שערכה חברת יפעת מחקרי מדיה עבור כנס אילת לעיתונות

