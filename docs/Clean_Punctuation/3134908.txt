בעקבות הריאיון ב"עובדה ":  המפכ"ל יגיע לדיון בוועדת הפנים של הכנסת
יו"ר הוועדה ח"כ יואב קיש הודיע על זימון המפכ"ל עקב דבריו שמהם עלו טענות על מעקב חוקרים פרטיים אחרי חוקרי המשטרה בתיקים 1000 ו-2000 .  אלשיך אישר כי יגיע לדיון .  קיש :  לא מעוניין ב"ניגוח "  אלא בפיקוח על המשטרה
יו"ר ועדת הפנים ח"כ יואב קיש  ( הליכוד )  הודיע היום  ( שלישי )  כי יכנס מחר דיון דחוף בנושא  " בחינת התנהלות המשטרה בחקירות ראש הממשלה "  שאליו זימן את מפכ"ל המשטרה רוני אלשיך .  זאת ,  בהמשך לדבריו של המפכ"ל בריאיון לתכנית  " עובדה "  בשבוע שעבר שבהם עלו טענות כי חוקרים פרטיים עקבו אחר חוקריו של נתניהו .  אלשיך אישר כי יגיע לדיון .
 קיש יצא נגד הביקורת בקרב האופוזיציה נגד קיום הדיון ואמר כי הוא  " מקיים את מחויבותי הפרלמנטרית כראש הוועדה שמפקחת על המשטרה ".  לדבריו ,  |גם חברי כנסת מהאופוזיציה ביקשו לקיים דיון דחוף זה בבקשות שהוגשו מאחורי הקלעים וגם בגלוי כמו ההצעה הדחופה לסדר שהגישה ח"כ רויטל סוויד מהמחנה הציוני .  חבל שרק בשביל כותרות ו'פוליטיקה קטנה' הם מתעלמים מאחריותה של הכנסת ומתפקידה ". 
אתמול דרשו חברי הכנסת מיקי זוהר  ( הליכוד )  ובצלאל סמוטריץ'  ( הבית היהודי )  לזמן את אלשיך לוועדה על מנת לקבל הסברים לדבריו בריאיון .  קיש הבהיר בעקבות זאת כי הוא רואה חשיבות בפיקוח הפרלמנטרי על עבודת המשטרה אך כי אינו מתכוון  " לאפשר שהוועדה תשמש כלי לניגוח המשטרה ".  לדבריו , " חשוב לעשות דיון ואני בהחלט מתחבר לדרישת הח"כים .  הבעיה שלהבנתי דווקא מהשמאל יטענו שאני מנסה לנגח את המשטרה .  אז ניגוח לא ופיקוח פרלמנטרי כן ". 
לקריאה נוספת:נתניהו : " האם הייתם סומכים על המלצות חוקרים שחושבים 'שתפרתם' להם תיק ? "היועמ"ש למשטרה :  עכבו את פרסום ההמלצות בתיקי ראש הממשלההמסמך שכתב נתניהו בזמן חקירתו ב-99' : " לבדוק מה הרקע של החוקרים "  
ח"כ זוהר טען אתמול כי  " גם לראש הממשלה מגיעה חקירה אמיתית מאוזנת והוגנת שתביא לחקר האמת .  לדבריו , " אם ישנם גורמים העוינים את ראש הממשלה המעוניינים בהדחתו בכל מחיר ,  הייתכן שהגורמים הללו פעלו לשם הפעלת לחץ פסול על החוקרים כדי להאשים אותו בכל מחיר ?  ".  לדברי ח"כ סמוטריץ' הכנסת מחויבת לדון בטענות שעלו מדבריו של אלשיך ו"אינה יכולה לשבת בשקט נוכח התרחשויות אלה ".  הוא הוסיף כי בעיניו  " נדרשת כאן ועדת חקירה בלתי תלויה שתהפוך כל אבן ותגיע לחקר האמת ".  
יו"ר סיעת המחנה הציוני ומרכז האופוזיציה ח"כ יואל חסון מסר בתגובה כי  " יואב קיש הוא איש הקש בוועדת הפנים שמנוהל על ידי ראש הממשלה ".  לדבריו , " מי שהיו עסוקים במציאת סימנים ופגמים בעיתוי הראיון של המפכ"ל ,  החליטו לזמן אותו לדיון בוועדת הפנים שכל כולו זיהום חקירה ועירבוב בין הפוליטי והחוקי .  שלטון החוק ושמירה על עצמאות המשטרה מעניינים את קיש ושולחיו כקליפת השום ,  מולם מטרה ברורה - לאיים על המפכ"ל ועל סביבתו .  אני קורא למפכ"ל לא להגיע לדיון העוסק בחקירותיו של ראש הממשלה .  זו מלכודת מתוכננת ". 
חברת סיעתו של חסון יו"ר הוועדה לביקורת המדינה ח"כ שלי יחימוביץ' כינתה את זימונו של אלשיך לדיון  " שימוש מופקר לרעה בכוחה של הכנסת ".  לדבריה ,  מדובר ב"ניסיון לייצר אווירת איום כלפי המשטרה ולהשפיל אותה רגע לפני הגשת ההמלצות ,  להראות למפכ"ל 'מי הבוס' לכאורה ,  ולהתחנף לראש הממשלה ".  
‏ח"כ רויטל סוויד ,  אף היא חברת המחנה הציוני ,  מסרה כי : " חברי כנסת 'מטעם' שזימנו את המפכ"ל לדיון ממשיכים את מסע הדה-לגיטימציה נגד משטרת ישראל .  לאחר שראש הממשלה 'השליך את המלצות המשטרה לפח' ,  כעת מנסים לפגוע במפכ"ל אישית ולהפוך את ממצאי החקירה ללא לגיטימיים ".  לדבריה ,  הדיון בוועדה  " איננו ענייני והוא נועד אך ורק לפגוע במערכת אכיפת החוק מתוך שיקולים פוליטיים .  יש ניסיון לבלבל את הציבור מי החוקר ומי הנחקר ,  מי חשוד בעבירות פליליות ומי מנסה להילחם בתופעה ". 
חברת סיעתה ח"כ יעל כהן פארן ,  החברה בוועדת הפנים ,  פנתה ליו"ר הכנסת יולי אדלשטיין בבקשה שיבטל את זימונו של המפכ"ל לדיון מחר .  לדבריה ,  לא מדובר ב"זימון תמים ואין מדובר במימוש עבודת הוועדה כ'פיקוח ובקרה' כפי שטען ח"כ קיש ,  אלא מדובר בניצול ציני של כוחו הפרלמנטרי בכדי לערער את עבודת המשטרה בחקירות המתנהלות בעת הזו כנגד ראש הממשלה ".  היא הזהירה מפני  " ניסיון להלך אימים על גורמי האכיפה עד כדי שיבוש הליכי חקירה .  לא אסכים לכך שיעשה שימוש לרעה בסמכויות וועדות הכנסת והן ישמשו ככלי ניגוח בגורמי אכיפת החוק ". 
 ( עדכון ראשון :  10:49 )  

בעקבות הריאיון ב"עובדה ":  המפכ"ל יגיע לדיון בוועדת הפנים של הכנסת
יו"ר הוועדה ח"כ יואב קיש הודיע על זימון המפכ"ל עקב דבריו שמהם עלו טענות על מעקב חוקרים פרטיים אחרי חוקרי המשטרה בתיקים 1000 ו-2000 .  אלשיך אישר כי יגיע לדיון .  קיש :  לא מעוניין ב"ניגוח "  אלא בפיקוח על המשטרה

