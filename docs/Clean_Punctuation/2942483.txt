אובמה : " אמרתי לנתניהו - 'הגעתי לבית הלבן ,  אני יודע מה אני עושה' "
 בריאיון לכתב  " אטלנטיק "  ג'פרי גולדברג ,  סיפר נשיא ארה"ב ,  בין היתר ,  על מערכת היחסים המתוחה עם ראש הממשלה , " שהרצה לו והתנשא עליו ".  לפי בכיר לשעבר בממשל ,  הוא תהה מדוע צריך לשמור על היתרון הצבאי האיכותי של ישראל
 ( ביידן נועד עם נתניהו בירושלים : " אנחנו הממשל שעשה הכי הרבה להעצמת ישראל ")  
אין זה סוד כי מערכת היחסים בין נשיא ארצות הברית ברק אובמה לראש הממשלה בנימין נתניהו ידעה עליות ומורדות במהלך השנים ,  אולם במקרים מעטים בלבד זכה הציבור להצצה לשיח שבין שני המנהיגים .  בכתבה נרחבת של כתב המגזין  " אטלנטיק "  ג'פרי גולדברג ,  שבה סקר את  " דוקטרינת אובמה "  ופורסם היום  ( חמישי )  ,  הוא תיאר את אחד הריאיונות שקיים עם הנשיא ובו סיפר על מערכת היחסים המתוחה עם נתניהו .  
גולדברג הבהיר כי  " אובמה תמיד האמין שנתניהו יכול להביא לפתרון שתי המדינות ,  שיגן על ישראל כמדינה דמוקרטית בעלת רוב יהודי ,  אך הוא פוחד ומשותק מדי מבחינה פוליטית מכדי לעשות זאת ".  אובמה סיפר על אחת מפגישותיו עם ראש הממשלה בבית הלבן ,  שבמהלכה נתניהו  " החל להרצות על הסכנות של האזור הברוטלי שבו הוא חי ,  ואובמה הרגיש שהוא מתנשא עליו ומתחמק מהסוגיה ". 
עוד בוואלה !  NEWS:מרככת עמדות ?  שר החוץ הצרפתי : " לא נכיר בפלסטין באופן אוטומטי"הידידה של ישראל שהפסיקה לשתוק בנושא ההתנחלויותביידן הפציר בנתניהו :  חתום על הסכם הסיוע הביטחוני שהציע אובמה 
בשלב זה ,  לדברי אובמה ,  הוא התפרץ לדבריו של נתניהו ואמר : " ביבי ,  אתה חייב להבין משהו .  אני הבן האפרו-אמריקני של אם יחידנית ,  ואני חי פה ,  בבית הזה .  אני גר בבית הלבן .  הצלחתי להיבחר לנשיאות ארצות הברית .  אתה חושב שאני לא מבין על מה שאתה מדבר ,  אבל אני כן ". 
גולדברג ציין גם כיצד אובמה רואה את יחסיה של וושינגטון עם ירושלים .  לדבריו ,  הוא הדגיש כי יהיה זה  " כישלון מוסרי עבורי בתור נשיא ארצות הברית "  לא להגן על ישראל ,  אך הוא הזכיר כי לאון פנטה ,  שר ההגנה בסוף קדנציה הראשונה של אובמה ,  סיפר לו כי הנשיא תהה בפניו מדוע על ארצות הברית לשמור על היתרון האיכותי הצבאי של ישראל ,  שמאפשר לה גישה לכלי נשק מתוחכמים יותר מאשר אלו שלהם זוכות בעלי בריתה הערבים באזור .  
בחלק אחר של הכתבה ,  מתייחס גולדברג להתבטאותו של אובמה משנת 2012 ,  שטען כי  " אינו מבלף "  כשהתחייב לתקוף באיראן ,  אם יהיה זה הפתרון היחידי למנוע מהם נשק גרעיני .  גורמים רבים ,  כולל בכירי הממשל הישראלי ,  פקפקו בדבריו של אובמה .  כשנשאל על כך בריאיון ,  מיהר להבהיר : " הייתי עושה זאת ,  אם הם היו מגיעים לפריצה ",  בכוונה לשלב האחרון בפיתוח נשק גרעיני .
 לדבריו , " הוויכוח שהיה לי עם בנימין נתניהו "  היה סביב הקביעה מתי מגיע אותו שלב . " זה דיון שאי אפשר לפתור אותו ,  כי הוא לחלוטין תלוי מצב ",  הוסיף ,  והבהיר כי נתניהו דרש מאובמה לוודא שאיראן לא תוכל רק להחזיק בנשק גרעיני ,  אלא גם לפתח אותו .  נתניהו שוב מוזכר בהקשר הסורי ,  כשהיה המנהיג היחיד שהביע מורת רוח מההסדר הבינלאומי לסילוק הנשק הכימי מסוריה ,  בתיווך רוסיה ,  תמורת מחיקת  " הקו האדום "  האמריקני של תקיפה בסוריה במקרה של שימוש בנשק כזה .  

התחקיר המקיף סקר בפירוט רב את מדיניות החוץ של אובמה .  גולדברג תיאר את שאירע מאחורי הקלעים ב-30 באוגוסט 2013 ,  אז דנו בכירי הממשל בתקיפה בסוריה בעקבות המתקפה הכימית הקטלנית של המשטר .  בהתבסס על דבריו של סגן היועץ לביטחון לאומי בן רודס ,  הוא סיפר כי שר החוץ ג'ון קרי קרא בתקיפות ובנחישות לצאת לפעולה בסוריה .  התחושה בממשל אובמה ,  שנבחר לנשיאות עם הבטחה לסיים את המלחמות בעיראק ובאפגניסטן ולא התלהב לצאת להרפתקה חדשה במזרח התיכון ,  הייתה שאסד הרוויח פעולת ענישה בשל הטבח ההמוני שביצע באזרחיו .  בישיבה בחדר החירום של הבית הלבן ,  שהתקיימה בעקבות המתקפה ,  היה ראש הסגל דניס מקדונה היחידי שהסתייג ממבצע בסוריה וציין את הסכנות הכרוכות בכך .  קרי ,  מנגד ,  תמך בתקיפות בפעולה .
" כשסערות קודמות בהיסטוריה נוצרו ,  כשהיה בכוחנו לעצור פשעים בלתי ניתנים לתיאור ,  הזהרנו נגד הפיתוי שבלהסתכל אל הצד השני ",  אמר קרי באותו דיון . " ההיסטוריה מלאה במנהיגים שהזהירו מחוסר פעולה ,  מאדישות ובמיוחד משתיקה בזמן ההכרחי ביותר ".  שר החוץ הזכיר את אובמה כאחד מהמנהיגים הללו .  שנה קודם לכן ,  כשהממשל חשד שדמשק מתכננת להשתמש בנשק כימי ,  הנשיא הצהיר : " היינו ברורים מאוד בפני משטר אסד  הקו האדום עבורנו הוא כשנתחיל לראות כמות גדולה של נשק כימי מועבר או מופעל .  זה ישנה את החישוב שלי .  זה ישנה את המשוואה שלי ". 
על אף האיום שהציב ,  בעיני רבים אובמה נתפס כמי שמנותק מדי מהסבל שחווים תושבים חפים מפשע בסוריה .  בסוף קיץ 2011 ,  הוא קרא לעזיבתו של אסד . " למען העם הסורי ,  הגיע הזמן שאסד יפרוש ",  אמר .  ואולם ,  הוא לא עשה רבות כדי להביא לקץ המשטר .  אובמה התנגד לפעול ,  בין היתר בהתבסס על הערכות של המודיעין האמריקני ,  שהרודן ייפול ללא עזרתו . " הוא סבר שאסד ילך כפי שמובארק הלך ",  ציטט גולדברג את דניס רוס ,  לשעבר היועץ לענייני המזרח התיכון של הנשיא .  למרות זאת ,  ככל שהשליט הסורי הידק את אחיזתו בשלטון ,  כך גבר סירובו של אובמה להתערבות ישירה במלחמה .  
על אף האיום ,  בעיני רבים אובמה נתפס כמי שמנותק מדי מהסבל שחווים תושבים חפים מפשע בסוריה .  בסוף קיץ 2011 ,  הוא קרא לעזיבתו של אסד . " למען העם הסורי ,  הגיע הזמן שאסד יפרוש ",  אמר .  ואולם ,  הוא לא עשה רבות כדי להביא לקץ המשטר .  אובמה התנגד לפעול ,  בין היתר בהתבסס על הערכות של המודיעין האמריקני ,  שהרודן ייפול ללא עזרתו . " הוא סבר שאסד ילך כפי שמובארק הלך ",  ציטט גולדברג את דניס רוס ,  לשעבר היועץ לענייני המזרח התיכון של הנשיא .  למרות זאת ,  ככל שהשליט הסורי הידק את אחיזתו בשלטון ,  כך גבר סירובו של אובמה להתערבות ישירה במלחמה .  
לאחר כמה חודשים של התלבטויות ,  הוא הורה לסוכנות הביון המרכזית  ( CIA )  לאמן ולממן קבוצות מורדים ,  אך באותה נשימה הוא חלק את דעתו של שר ההגנה הקודם רוברט גייטס ,  ששאל במהלך פגישותיהם : " לא כדאי שנסיים קודם את שתי המלחמות לפני שנפתח באחת נוספת ?  ".  שגרירת ארצות הברית באו"ם הנוכחית ,  סמנתה פאוור ,  שנחשבת לתומכת הגדולה ביותר בהתערבויות בסכסוכים בקרב בכירי ממשלו של אובמה ,  קראה כבר בתחילת ההתקוממות בסוריה לחמש את המורדים .
 פאוור ,  שבאותה תקיפה במועצה לביטחון לאומי ,  חיברה ספר שבו גינתה שורה של נשיאים אמריקניים שנכשלו במניעת רצח עם .  היא תומכת בהתערבות צבאית במדינות במקרה שהממשלה טובחת באזרחיה שלה .  היא הפצירה באובמה לאמץ את העמדה הזאת כשהסכים לקבל את פרס נובל לשום ב-2009 ,  אך הוא סירב .  אובמה לא סבור שנשיא ארצות הברית צריך להעמיד חיילים אמריקנים בפני סכנה גדולה כדי למנוע אסונות הומניטריים ,  אלא אם הם מאיימים גם על ארצות הברית .  
בכמה מקרים ,  כתב גולדברג ,  פאוור התווכחה עם אובמה בפני יתר חברי המועצה לביטחון לאומי ,  עד למצב שבו אובמה לא הצליח לשמור על שלוותו . " סמנתה ,  מספיק .  כבר קראתי את הספר שלך ",  צוטט הנשיא ,  שדוגל במדיניות חוץ ריאליסטית ,  בדומה לנשיא ג'ורג' בוש האב .  פאוור ,  בתחילת המרד בסוריה ,  טענה כי המורדים ,  שהורכבו מאזרחים פשוט ,  זכאים לתמיכה גדולה מצדה של ארצות הברית .  אובמה ,  מנגד ,  הפריך את הרעיון כשטען שארצות הברית לא יכולה לסייע לאיכרים ולנגרים נגד צבא מקצועי שנתמך על ידי רוסיה ואיראן מבלי לערב ישירות את הצבא .  
גולדברג הזכיר גם את סוגיית המעורבות של רוסיה באוקראינה ,  שעלתה במהלך הריאיון שקיים עמו בסוף חודש ינואר האחרון .  מבקריו של אובמה ציינו את סיפוח חצי האי קרים בתחילת 2014 ואת המעורבות הצבאית של מוסקבה בסוריה כהוכחה לכך שאחרי שאובמה לא מימש את איום  " הקו האדום "  שלו ,  העולם כבר אינו חושש מארצות הברית . 
" התיאוריה הזאת ניתנת להפרכה בכזאת קלות שאני בכל פעם לא מבין כיצד אנשים מעלים את הטיעון הזה .  אני לא חושב שג'ורג' וו .  בוש היה רציונלי או זהיר בכל הנוגע לשימוש בכוח צבאי .  וכפי שאני זוכר ,  ונראה שאף אחד אחר לא ,  פוטין נכנס לגיאורגיה תחת המשמרת של בוש בדיוק בזמן שהיו לנו יותר ממאה אלף חיילים בעיראק ",  הזכיר אובמה את הפלישה הרוסית לגיאורגיה ב-2008 ,  רפובליקה סובייטית לשעבר  כמו אוקראינה .  
לדבריו , " פוטין פעל באוקראינה כמדינת חסות שעמדה לצאת מאחיזתו והוא אלתר שם בדרך כלשהי כדי לשמור על השליטה שלו שם .  הוא עושה את אותו הדבר בסוריה ,  במחיר עצום עבור המדינה שלו .  הרעיון שלפיו רוסיה נמצאת בעמדה טובה יותר כעת ,  בסוריה או באוקראינה ,  בהשוואה לתקופה שקדמה לפלישה לאוקראינה או לשליחת הכוחות לסוריה הוא חוסר הבנה בסיסי של טבעו של הכוח ביחסים הבינלאומיים או בעולם בכלל .  משמעותה של עצמה אמיתית היא שאתה יכול להשיג את מה שאתה רוצה ללא אלימות .  רוסיה הייתה חזקה הרבה יותר כשאוקראינה הייתה נראית כמו מדינה עצמאית ,  אבל למעשה הייתה מדינת חסות שבה הוא  ( פוטין )  יכול היה למשוך בחוטים ".  

אובמה : " אמרתי לנתניהו - 'הגעתי לבית הלבן ,  אני יודע מה אני עושה' "
 בריאיון לכתב  " אטלנטיק "  ג'פרי גולדברג ,  סיפר נשיא ארה"ב ,  בין היתר ,  על מערכת היחסים המתוחה עם ראש הממשלה , " שהרצה לו והתנשא עליו ".  לפי בכיר לשעבר בממשל ,  הוא תהה מדוע צריך לשמור על היתרון הצבאי האיכותי של ישראל

