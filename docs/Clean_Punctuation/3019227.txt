המתווה המתגבש :  חוק ההסדרה יקודם  בלי  " סעיף עמונה "  השנוי המחלוקת
בבית היהודי מוכנים לוותר על סעיף 7 ,  זה שעורר את התנגדותו של כחלון ,  אם תאושר חבילת הסדרה רחבה ליהודה ושומרון .  ההבנות שגובשו מצריכות את אישור היועץ המשפטי לממשלה .  מטה המאבק : " החרבת עמונה לא תעבור בשקט "
 בבית היהודי מוכנים להוריד את  " סעיף עמונה "  השנוי במחלוקת מחוק ההסדרה  אם תאושר חבילת הסדרה רחבה ליהודה ושומרון .  הבנות אלו עדיין דורשות את אישור היועץ המשפטי לממשלה אביחי מנדלבליט .  
ההסכמה מצד בנט ומפלגתו ,  מגיעה לאחר התייעצויות שקיים נתניהו בימים האחרונים עם ראשי המפלגה ועם מנדלבליט .  לפי המתווה ,  חוק ההסדרה יקודם בלי סעיף 7  אותו סעיף המחיל רטרואקטיבית את החוק על עמונה ומעורר את התנגדות כולנו .
 בנוסף לכך ,  תכנית  " נכסי נפקדים "  של היועמ"ש תורחב ותיבחן הסדרה ארוכת טווח מעבר לשמונה חודשים ,  והמדינה תפנה לבג"ץ בבקשה לדחיה נוספת של 30 יום עד למועד הפינוי על מנת שהמהלך יתבצע בהסכמה .  בבית היהודי מצפים לצעדי הסדרה נוספים שהיועץ יציג בפניהם לגבי הסדרה ארוכת טווח .  עם זאת ,  מדובר בהבנות בלבד .  בקואליציה מדגישים כי טרם הושגו הסכמות סופיות בנושא והדיונים יימשכו גם מחר .  גורמים בבית היהודי אמרו כי אם חבילת ההסדרה תאושר על ידי מנדלבליט ,  זה יפתור את המשבר . " אם לא - נחזור לקדם את חוק ההסדרה במלואו ",  אמרו .  
לקריאה נוספת:נתניהו לשרים : " זו תקופה מדינית רגישה ,  התבטאו באחריות על עמונה"חוק ההסדרה ,  התאגיד ומיסוי דירה שלישית :  דצמבר הרותח של הקואליציהחרף התנגדות התושבים :  השבוע צפויות להתחיל העבודות להעתקת עמונה 
בתוך כך ,  ההצבעה על חוק ההסדרה שהייתה צפויה להתקיים מחר במליאת הכנסת ככל הנראה תידחה ליום רביעי .  בשלב זה נראה כי אין לקואליציה רוב לאישור חוק ההסדרה ,  שכן סיעת כולנו מתנגדת לסעיף שבע בחוק המחיל אותו גם על עמונה ,  וגם ח"כ בני בגין צפוי להצביע נגדו .  
מוקדם יותר היום בישיבת שרי הליכוד אמר ראש הממשלה נתניהו כי חוק ההסדרה לא יעבור קריאה שנייה ושלישית אם יכלול את סעיף שבע ולכן לא יוכל להציל את עמונה .  לדבריו ,  אם יוסכם על פתרון נכסי נפקדים ,  המדינה צפויה לפנות לבג"ץ ולבקש לדחות את הפינוי ב-30 יום .  נתניהו מעוניין להיפגש עם רבני הציונות הדתית ,  שחתמו בשבוע שעבר על עצומה נגד הפינוי ולהסביר בפניהם את הסוגיה .
 יו"ר הקואליציה דוד ביטן צפוי לדחות גם את ההצבעות על חוקים נוספים של הקואליציה ליום רביעי כדי להימנע ממבוכה ,  שכן בבית היהודי מאיימים להצביע נגד חוקים של הקואליציה בתגובה להתנגדות כולנו לחוק ההסדרה .  במקביל ,  חותרים אנשי הבית היהודי להביא לפתרון קבע עבור תושבי עמונה ,  כך שלא ימצאו עצמם מפונים שוב בעוד שמונה חודשים ,  כפי שמוצע כעת בפתרון להעתקת המאחז לאדמות  " נכסי נפקדים "  הנמצאות סמוך למיקום המאחז כיום .  
יותר מ-25 ראשי סניפים ,  חברי מזכירות וחברי מרכז הליכוד פנו היום לראש הממשלה בבקשה לא לפנות את המאחז עמונה . " איננו רוצים למצוא עצמנו מתמודדים מול פינוי יהודים מביתם ",  כתבו הפעילים לנתניהו ,  במכתב ששוגר עם העתקים לכל הח"כים והשרים בליכוד . " העם דורש שנקיים את הבטחתנו 'לא פינינו ולא נפנה' ",  נכתב בפניה ,  בה הפעילים מבקשים להשאיר את עמונה במקומה . " לא נוכל להשלים עם הרס של יישוב בארץ ישראל .  אם הליכוד יממש מדיניות השמאל ,  יבואו אחרים וינהיגו את המדינה ".  
בבית היהודי אמרו הבוקר כי רק אם יוצגו שיפורים משפטיים במתכונת  " נכסי הנפקדים "  שהוצגה על ידי היועץ המשפטי לממשלה ,  שיבטיחו כי הפתרון ישים לאורך זמן  מעבר לשמונת החודשים עליהם המתווה חל כעת  הם עשויים לקבל את המתווה כפתרון לבעיית עמונה .  
בימים האחרונים נתניהו עורך התייעצויות וישיבות יומיות לדיון בנושא עמונה וחוק ההסדרה .  אמש נועד נתניהו עם ראשי הבית היהודי השרים נפתלי בנט ואיילת שקד במשך ארבע שעות והיום הוא צפוי להיפגש עם בנט שוב .  בבית היהודי מוכנים לבחון בחיוב את מתווה נכסי נפקדים הזמני שהציג היועץ המשפטי לממשלה אביחי מנדלבליט למפוני עמונה ,  אך רק בתנאי שיתלווה אליו פתרון ארוך טווח גם בנוגע למפוני המאחז הבלתי חוקי וגם בנוגע להסדרת ההתיישבות בכללותה .  
נתניהו שב והזהיר אמש שחוק ההסדרה עשוי להוביל לתביעות בבית הדין הבינלאומי בהאג ,  אך בבית היהודי מתעקשים לקדם את החקיקה ולא מוכנים לוותר על סעיף עמונה בחוק ,  שמחיל אותו באופן רטרואקטיבי על פסיקות עומדות של בית המשפט .  בכולנו מתנגדים לסעיף הזה ומתנים את תמיכתם בחוק בכך שהוא יוסר .  
שני נערים עוכבו היום לחקירה בחשד להסתה לאי ציות ,  לאחר שהפיצו עלונים לחיילים בצומת תפוח ,  הקוראים להם לא להיות שותפים לביצוע פקודת פינוי עמונה . " מדינת ישראל החליטה להרוס יישוב בישראל .  לביצוע ההרס נבחרו כוחות הביטחון שאתה חלק מהם .  ההחלטה פוגעת בערכי העם היהודי שמלווים ושומרים עלינו אלפי שנים .  ההחלטה הזאת פוגעת ביהודים רבים ",  נכתב בעלונים . " ההחלטה הזאת פוגעת בך .  אמור כבר עכשיו לחבריך ומפקדיך שלא תהיה שותף לביצוע פקודה שכזו ". 
על רקע פינוי המאחז הבלתי חוקי עמונה הזהיר הבוקר את שרי הליכוד בישיבתם השבועית כי ממשל ברק אובמה עשוי עדיין לתמוך במהלכים באו"ם בנושא הסכסוך הישראלי-פלסטיני . " אנחנו עדיין בתקופה מדינית רגישה ",  אמר נתניהו לשרים וביקש מהם  " לנהוג באחריות ולהתבטא באחריות בנושא עמונה ".  
ממטה המאבק של תושבי עמונה נמסר בתגובה לדיווחים כי  " הציבור אינו טיפש :  לא ניתן לתכתיבי השמאל הקיצוני להחריב ישוב פורח ,  לגרש 200 ילדים מביתם ,  ועוד לקרוא לזה 'חבילת הטבות להתישבות' ".  על פי ההודעה , " מנהיגות אמיתית נבחנת ברגע האמת ".   
" עבור מאות אלפי נאמני ארץ ישראל עמונה היא המבחן וסמל המאבק ",  הוסיפו במטה . " מי שיוותר על עמונה סופו שיוותר גם על עפרה ,  נתיב האבות ועתיד ההתיישבות כולה .  מי שנבהל מאיומי סרק פוליטיים לא יוכל לעמוד גם במבחנים האמיתיים .  עמונה היא הוו שעליו תלוי תהליך חוק ההסדרה .  נשבר הוו - קרס התהליך ".  על פי ההודעה , " אנו חוזרים ומבהירים :  החרבת עמונה לא תעבור בשקט .  כל האחראים לכך לא ינקו .  אנחנו נהיה כאן באלפינו להגן על בתינו ולמחות על אזלת היד של הפוליטיקאים ". 
 ( עדכון ראשון :  15:55 )  

המתווה המתגבש :  חוק ההסדרה יקודם  בלי  " סעיף עמונה "  השנוי המחלוקת
בבית היהודי מוכנים לוותר על סעיף 7 ,  זה שעורר את התנגדותו של כחלון ,  אם תאושר חבילת הסדרה רחבה ליהודה ושומרון .  ההבנות שגובשו מצריכות את אישור היועץ המשפטי לממשלה .  מטה המאבק : " החרבת עמונה לא תעבור בשקט "
 
