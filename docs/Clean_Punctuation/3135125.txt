רבנים בכירים לנתניהו :  תמוך בחוק להכרה בלימוד התורה כערך יסוד
25 מבכירי הרבנים בישראל חתמו על מכתב לראש הממשלה הדורש ממנו לתמוך בהצעת החוק שיזמו המפלגות החרדיות בתגובה לפסילתו של חוק הגיוס בבג"ץ . " החוק חשוב למדינת ישראל ,  וזכות גדולה תהיה לך כשהוא יחוקק במשמרת שלך "
 הקרב על חוק הגיוס בקואליציה :  בכירי הרבנים בציונות הדתית פנו היום  ( שלישי )  לראש הממשלה בנימין נתניהו בדרישה שיתמוך בהצעת החוק שיזמו ש"ס ויהדות התורה להכיר בלימוד התורה כערך יסוד במדינת ישראל .  הצעת החוק הגיעה כמענה לפסילת חוק הגיוס בבג"ץ .  
ההצעה ,  שנחשפה בוואלה !  NEWS ,  עוררה התנגדות מצד גורמים בקואליציה .  על אף המחלוקת ,  על המכתב חתמו 25 רבנים בכירים ,  בהם חיים דרוקמן ,  דב ליאור ,  שלמה אבינר ,  יעקב אריאל ,  שמואל אליהו וצפניה דרורי .  הרבנים פנו לנתניהו וציינו כי  " הצעת החוק הזו חשובה למדינת ישראל ,  וזכות גדולה תהיה לך כשהיא תחוקק במשמרת שלך ".  הרבנים הדגישו כי החוק לא יהיה כפטור קבוע ללומדי התורה .  לדבריהם , " יובהר בצורה שאינה משתמעת לשתי פנים כי לימוד התורה מאפשרת דחייה זמנית בלבד של קיום מצוות השירות הצבאי ,  ובשום אופן לא פטור ".  
לפי טיוטת חוק היסוד  " לימוד התורה הוא ערך יסוד במורשת העם היהודי ".   " מדינת ישראל כמדינה יהודית רואה חשיבות עליונה בעידוד לימוד התורה ולומדי התורה ",  נכתב בטיוטה .  סעיף נוסף קובע כי בעקבות ההכרה בלימוד התורה כערך יוכלו אלה הלומדים תורה לדחות את גיוסם לצה"ל או לשירות לאומי . " יראו במי שקיבלו על עצמם להתמסר לתלמוד תורה למשך תקופה ארוכה כמי שמשרתים את העם היהודי ,  ותוכר זכותם לדחיית חובות אחרים ובהם שירות ביטחוני או לאומי ",  נכתב .  
הסיעות החרדיות ממשיכות לקיים שיחות עם גורמים בקואליציה סביב חוק הגיוס החדש .  נתניהו נשאל אתמול בישיבת סיעת הליכוד על ידי ח"כ יואב קיש על הצעת החרדים ,  והשיב כי  " אנחנו דנים בנושא בין ראשי הקואליציה .  מבחינת ההסכם הקואליציוני וגם מבחינת השכל הישר ,  אנחנו מנסים להגיע כאן לפתרון מוסכם בהידברות ".  נתניהו הוסיף כי  " זה קשה ,  אבל לדעתי זו מהמורה שאפשר לעבור .  זה בהחלט אתגר .  יש כאן שיקולים של בג"ץ ,  יש הידברות אקטיבית ודי שקטה ,  אני חושב שזה חשוב ".  
בהמשך דבריו ציין נתניהו כי  " יש גם נכונות להקשיב בין הגורמים השונים בקואליציה ,  מליברמן ועד המפלגות החרדיות .  זה לא מצב שבו יושבים בכיפוף ידיים ,  ואני מקווה שגם לא נגיע לשם .  אנחנו מנסים לראות איך נמנעים מכך ואיך פותרים את הבעיה .  יש סיכוי לא מבוטל שנתגבר על המהמורה הזאת ".  הצעת החוק טרם הונחה על שולחן הכנסת ,  ולאחר שנחשפה היא עוררה התנגדות מצד גורמים בקואליציה .  בישיבת ראשי הקואליציה שהתקיימה בשבוע שעבר הסתייג השר יריב לוין מהצעת החרדים ,  בטענה כי הדבר יזניק את יו"ר יש עתיד יאיר לפיד בסקרים .  החרדים ניסו לשמור על חשאיות סביב ההצעה ,  וטרם הציגו אותה לכל השותפות הקואליציוניות ,  אך חלק מהן כבר הצהירו כי לא יתמכו בה .  גורם חרדי אמר כי  " החוק הוא אחד הפתרונות הבודדים שיש במענה לסוגיית חוק הגיוס ".  לדבריו , " הדברים מתנהלים בהידברות ,  וכרגע אין החלטה סופית מה ואיך לקדם ".  

רבנים בכירים לנתניהו :  תמוך בחוק להכרה בלימוד התורה כערך יסוד
25 מבכירי הרבנים בישראל חתמו על מכתב לראש הממשלה הדורש ממנו לתמוך בהצעת החוק שיזמו המפלגות החרדיות בתגובה לפסילתו של חוק הגיוס בבג"ץ . " החוק חשוב למדינת ישראל ,  וזכות גדולה תהיה לך כשהוא יחוקק במשמרת שלך "
 
