נתניהו : " הכרה בפלסטין באו"ם תמנע החזרה למו"מ "
 בתום פגישה בארבע עיניים ברומא ,  כינסו ר"מ ישראל ומקבילו האיטלקי מסיבת עיתונאים והתייחסו לנושאים המדיניים .  נתניהו הודה למארחו על  " העמדה האיטלקית העיקשת נגד הגרעין האירני "
  ( צילום :  באדיבות ערוץ הכנסת ) 
ראש הממשלה בנימין נתניהו נועד בצהריים  ( שני )  ברומא עם ראש ממשלת איטליה סילביו ברלוסקוני .  לאחר הפגישה קיימו השניים מסיבת עיתונאים ,  בה התייחסו לנושאים המדיניים .  נתניהו אמר כי  " יש לי את ההזדמנות לדבר עם ברלוסקוני על נושאים אזוריים ומקומיים ,  ביניהם ההתחמשות הגרעינית של אירן ועל כך שההחזקה של נשק גרעיני משפיעה לא רק על ישראל ,  אלא על יציבות האזור כולו ". 
נתניהו הוסיף כי  " לפני מספר שנים הייתה תקווה גדולה בלבנון להצלחה ודמוקרטיה ,  וכעת לבנון מוחזקת בידי תנועה מרושעת כמו חיזבאללה .  כשמהפכות בעולם הערבי יסתיימו וכשאירן תפתח לעצמה נשק גרעיני ,  הם יתירו את הרסן בכל מקום וזה משפיע על האינטרסים והערכים המשותפים ".  למארחו אמר נתניהו כי  " אני מודה לכם על עמדתכם העיקשת והתמידית בנושא הגרעין ועל ניסיונכם התמידי לתמוך במשא ומתן שרק הוא יוביל לשלום ". 
נתניהו התייחס גם לנושא הפלסטיני ואמר כי  " הצהרה חד-צדדית למדינה פלסטינית מצד האו"ם ,  תפר את ההסכמים בין ישראל לפלסטינים .  אם האו"ם יקבל את ההכרזה ,  לא תהיה סיבה לחזור למשא ומתן וזה ידחק את השלום ולא יקדם אותו .  הממשלה שלי עשתה המון בשביל להקל על הפלסטינים ". 
ברלוסקוני אמר מצדו כי  " היום בבוקר חתמנו על שמונה הסכמים של שיתוף פעולה בין שתי המדינות .  איטליה היא הפרטנר הראשון של ישראל חוץ מארצות הברית ופרטנר כלכלי שני באירופה .  אני יודע שבעתיד תהיה בחינת בגרות ראשונה באיטלקית בישראל ,  אבל היום דיברנו על המצב במזרח התיכון ובמיוחד במצב בין ישראל לפלסטינים ". 

נתניהו : " הכרה בפלסטין באו"ם תמנע החזרה למו"מ "
 בתום פגישה בארבע עיניים ברומא ,  כינסו ר"מ ישראל ומקבילו האיטלקי מסיבת עיתונאים והתייחסו לנושאים המדיניים .  נתניהו הודה למארחו על  " העמדה האיטלקית העיקשת נגד הגרעין האירני "
 
