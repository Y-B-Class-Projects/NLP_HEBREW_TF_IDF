פיאד : " נתניהו הרס אפשרות לחידוש המו"מ "
 הממשלה הפלסטינית בראשותו של סלאם פיאד הגיבה בחריפות לנאום ראש הממשלה . " מהלומה חדשה על המאמצים להצלת תהליך השלום "
 הממשלה הפלסטינית שבראשה עומד ד"ר סלאם פיאד הודיעה היום  ( שני )  בתגובה לנאומו של ראש הממשלה בנימין נתניהו כי הנאום הפנה  " מהלומה חדשה על המאמצים להצלת תהליך השלום והרס כל אפשרות לחידוש המשא ומתן על בסיס מפת הדרכים ,  פתרון שתי המדינות ויוזמת השלום הערבית ".  בהודעת הממשלה נמסר כי הנאום לא היווה שום בסיס לתהליך מדיני שייתן מענה מינימלי לזכויות הפלסטיניות .
 הממשלה הפלסטינית מסרה עוד כי נאום נתניהו נכשל בכך ששוב פעם לא נענה לציפיות הקהילה הבינלאומית ,  ביניהן מילוי חובותיה של ישראל במפת הדרכים  " שכלל לא הוזכרה בנאום ".  לדברי הממשלה ,  היענות לדרישות הקהילה הבינלאומית הן  " הבסיס לכל תהליך מדיני "  שיהיה מסוגל לפתור את כל סוגיות הסדר הקבע כמו ירושלים ,  פליטים וגבולות .  
חבר צוות המשא ומתן הפלסטיני סאיב עריקאת אמר היום כי נאומו של נתניהו מבהיר כי ישראל  " מסרבת לפתרון שתי המדינות ואינה מסכימה להפסיק את הבנייה בהתנחלויות ".  לדבריו , " נתניהו דחה את חזונו של אובמה למזרח התיכון ,  שכן בעוד אובמה דיבר על עתיד ועל מזרח תיכון חדש ,  נתניהו דיבר על העבר ועל מזרח תיכון ישן .  נתניהו גם דחה את יוזמת השלום הערבית .
 אתמול אמר בכיר הרשות הפלסטינית יאסר עבד רבה לוואלה !  חדשות כי נתניהו לא הביע בנאומו שום התקדמות , " אפילו בסנטימטר ".  הוא הביע הפתעה לנוכח דרישתו של נתניהו מהפלסטינים להכיר בישראל כמדינה יהודית ואמר : " אין שום סעיף בחוק הבינלאומי שמחייב עם כלשהו להכיר באופי של מדינה .  אנחנו מקבלים את ישראל ומכירים בה ,  זה לא מספיק ?  ". 

פיאד : " נתניהו הרס אפשרות לחידוש המו"מ "
 הממשלה הפלסטינית בראשותו של סלאם פיאד הגיבה בחריפות לנאום ראש הממשלה . " מהלומה חדשה על המאמצים להצלת תהליך השלום "
 
