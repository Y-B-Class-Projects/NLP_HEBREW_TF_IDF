נתניהו : " נציג תוכנית חלופית לויסקונסין "
 לאחר ביטול תוכנית ויסקונסין ,  הורה ראש הממשלה בנימין נתניהו לשריו להציג לממשלה תוכנית חלופית . " הנטל במדינת ישראל לא מתחלק בצורה שווה "
  ( צילום :  גדעון צנטנר ,  עריכה :  יאיר דניאל ) 
ראש הממשלה בנימין נתניהו התייחס היום  ( ראשון )  בפתח ישיבת הממשלה להחלטה של ועדת העבודה והרווחה של הכנסת להפסיק את תוכנית ויסקונסין .  נתניהו אמר כי  " הנטל במדינת ישראל לא מתחלק בצורה שווה בשוק העבודה .  זה אחד החולאים הגדולים שאיננו מיוצג בצורה שווה .  אחד התיקונים לכך היה תוכנית 'אורות לתעסוקה' .  התוכנית נעשתה בפיילוט במספר יישובים ,  היא לא חפה מליקויים שיש לתקן אבל סגירת התוכנית היא מכה למה שאנחנו רוצים להביא ,  האומר שמי שיכול לעבוד שייצא לעבוד ".  נתניהו אמר כי ביקש משר התמ"ת ,  בנימין בן אליעזר ומשר האוצר יובל שטייניץ להביא לממשלה בקרוב תוכנית ארצית חדשה שתתקן את הצריך תיקון ותאפשר להתקדם בהוצאת אנשים לעבודה ונתינת יכולת של פרנסה בכבוד . " אם נצליח להגיע לרמות השתתפות המקובלות באירופה ישראל תהיה אחת המדינות המשגשגות ביותר ,  לצד התחלואים של בירוקרטיה וריכוזיות שהם גם בעיה שצריך להיאבק בה ". 
גם שר האוצר יובל שטייניץ מתח ביקורת על ביטול תוכנית ויסקונסין . " עד היום הצלחנו להימנע מאבטלה גבוהה של בין עשרה ל-20% כמו באירופה ובארה"ב ,  בשבוע שעבר המאבק באבטלה ספג מכה קשה ,  זו שערורייה ששולחים עוד אלפי מובטלים חדשים אל מחוץ למעגל העבודה ",  אמר שטייניץ .  לטענתו , " זה פופוליזם זול וחוסר אחריות .  ראש הממשלה ואני החלטנו שתוך חודש חודשיים נביא תכנית תעסוקה כלל ארצית מורחבת ואיננו יכולים להיכנע ללחצים פופוליסטיים ". 
שטייניץ התייחס גם לביקורו הצפוי בסין . " מטרת הביקור בסין השבוע היא לתקוע יתד כלכלי בסין .  אנחנו מסתכלים על אירופה בדאגה ועל סין בתקווה ,  כדי לשפר את הכלכלה הישראלית צריך לתקוע יתד בסין .  המטרה לחזק את מעמדה של ישראל כמובילת מחקר ופיתוח כמעבדה עולמית ",  אמר שטייניץ .
 בתוך כך ,  בישיבת הממשלה מוצגים היום פרטי התוכנית למתן טיפולי שיניים לילדים בחינם .  בנושא זה אמר ראש הממשלה נתניהו אמר כי  " כל ילד יוכל לקבל טיפול שיניים בעבור תשלום סמלי במסגרת התוכנית .  זהו דבר חברתי ראשון במעלה .  הדבר הזה מאוד מבורך ,  זהו ציון דרך בבריאות הציבור ". 

נתניהו : " נציג תוכנית חלופית לויסקונסין "
 לאחר ביטול תוכנית ויסקונסין ,  הורה ראש הממשלה בנימין נתניהו לשריו להציג לממשלה תוכנית חלופית . " הנטל במדינת ישראל לא מתחלק בצורה שווה "
 
