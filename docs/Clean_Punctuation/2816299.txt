בשל הפנייה להאג :  ישראל הקפיאה העברת כספים לרשות
גורם מדיני מסר שראש הממשלה בנימין נתניהו החליט בדיון ביום חמישי לעצור העברת כחצי מיליארד שקלים מכספי המסים שישראל גובה עבור הפלסטינים בשל בקשתם להתקבל לבית הדין הבינלאומי
 ( צפו בההצבעה במועצת הביטחון של האו"ם ,  השבוע ) 
ישראל הקפיאה העברה של כחצי מיליארד שקלים לפלסטינים בשל בקשתם הרשמית להתקבל לבית הדין הבינלאומי בהאג  כך אמר הערב  ( שבת )  גורם מדיני .  מדובר בכספי המסים שהיא גובה עבור הרשות הפלסטינית וההחלטה התקבלה בדיון שקיים בנושא ראש הממשלה בנימין נתניהו ביום חמישי האחרון .  
מהמטה המשות של יו"ר העבודה יצחק הרצוג ושל ח"כ ציפי לבני נמסר : " לנתניהו אין שום פתרונות למצבה ההולך ומידרדר של ישראל בעולם .  מי שחלש מול אבו מאזן בזירה הבינלאומית ,  נוקט צעדים שלבדם לא באמת יעזרו לחיילי צה"ל בהאג ולא יעצרו את הפלסטינים בעולם ".  
עוד נמסר כי  " הרצוג ולבני בראשות הממשלה יוכלו לקבל החלטות מדיניות ,  לגייס את העולם לצד ישראל ולהעניק לקציני וחיילי צה"ל שכפ"צ הגנה מדיני ומשפטי ולבלום את המהלכים של הפלסטינים .  כולנו זוכרים איך נתניהו פספס הזדמנות בינלאומית לפירוז רצועת עזה ,  כשבחר לדבר דווקא עם חמאס ,  במקום לגייס את העולם לצד ישראל ולקדם פתרונות ארוכי טווח ".  
משלחת הרשות הפלסטינית לאו"ם הגישה אמש רשמית מסמכים חתומים בבקשה להצטרף לבית הדין הבינלאומי הפלילי בהאג ול-17 אמנות בינלאומיות נוספות .  נציג הרשות באו"ם ,  ריאד מנסור ,  אישר לעיתונאים כי המסמכים הועברו ,  לאחר שאבו מאזן חתם עליהם שלשום .  אם תאושר ההצטרפות ,  המשמעות היא שהפלסטינים יוכלו להגיש תביעות נגד ישראל .
 הקפאת כספי המסים ,  שעליה דווח לראשונה ב"הארץ ",  הנה רק חלק מצעדי התגובה של ישראל לצעד שבהם נקטו הפלסטינים .  מוקדם יותר היום אמר גורם ישראלי רשמי כי ירושלים בוחנת דרכים להעמיד לדין בכירים פלסטינים בגין פשעי מלחמה ,  בתגובה לבקשה . " מנהיגים פלסטינים צריכים לחשוש מצעדים משפטיים ",  אמר הגורם .  לדבריו , " ישראל שוקלת אפשרויות העמדה לדין בקנה מידה גדול בארצות הברית ובמדינות נוספות "  נגד יו"ר הרשות אבו מאזן ובכירים נוספים .  על פי גורם ישראלי נוסף ,  ירושלים תקדם תביעות אלו על ידי ארגונים לא ממשלתיים וכן ארגונים משפטיים פרו-ישראלים הפועלים בחו"ל .
 לקריאה נוספת :  אבו מאזן :  נפסיק התיאום עם ישראל אם הפניה לאו"ם תיכשלאחרי הכישלון באו"ם ,  הפלסטינים מצהירים :  נצטרף להאגהפנייה הפלסטינית לאו"ם :  אבו מאזן משחק שחמט מול נתניהו 
אמש התייחס גורם בכיר במחלקת המדינה האמריקנית לצעד הפלסטיני ,  ואמר כי וושינגטון תגיב בהתאם . " זה לא אמור להפתיע שיהיו השלכות לצעד הזה ,  אולם אנחנו ממשיכים לבחון זאת ",  מסר הגורם . " הסיוע מצד ארצות הברית לרשות הפלסטינית מילא תפקיד חשוב בקידום היציבות והשגשוג ,  לא רק עבור הפלסטינים ,  אלא גם עבור ישראל ". 
בכיר הרשות סאיב עריקאת אמר אתמול בריאיון לערוץ הלבנוני  " אל-מיאדין "  כי פלסטין תהפוך לחברה בבית הדין עד מרץ 2015 .  לדבריו ,  איש אינו יכול למנוע מפלסטין להצטרף לאמנות . " ההנהגה בחרה ארגונים בינלאומיים שבהם אין צורך בהצבעה על מנת לצרף מדינות ,  זאת כדי למנוע מישראל לטרפד את התהליך ",  אמר .
 מוקדם יותר אתמול אמר נביל אבו-רודיינה ,  דוברו של יו"ר הרשות אבו מאזן ,  כי הפלסטינים שוקלים להגיש שוב את הצעתם למועצת הביטחון של האו"ם ,  שלפיה תסתיים השליטה הישראלית בשטחי יהודה ושומרון עד 2017 ותוקם מדינה פלסטינית .  זאת ,  לאחר שההצעה נכשלה להשיג רוב של תשעה קולות ביום רביעי האחרון ,  ולאור העובדה כי חמש חברות חדשות הצטרפו למועצה .
 לפניות לכתב אמיר תיבון :  amir.tibon@walla.co.il 

בשל הפנייה להאג :  ישראל הקפיאה העברת כספים לרשות
גורם מדיני מסר שראש הממשלה בנימין נתניהו החליט בדיון ביום חמישי לעצור העברת כחצי מיליארד שקלים מכספי המסים שישראל גובה עבור הפלסטינים בשל בקשתם להתקבל לבית הדין הבינלאומי

