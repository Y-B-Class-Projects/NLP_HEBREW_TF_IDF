המעורבות הרוסית עלולה לפגוע בישראל
העמקת המעורבות הרוסית הנה עליית מדרגה משמעותית ,  שכן עד-כה הסתפקו הרוסים בעזרה לוגיסטית ,  מודיעינית ופיקודית והקפידו להמשיך ולשלוח תחמושת וכלי-נשק לכוחות אסד .  כעת ,  הרוסים עצמם לוקחים חלק בלחימה בשטח ,  במה שיכול להוביל למתיחות עם ישראל
הצהרתו של נשיא רוסיה ,  ולדימיר פוטין ,  לפיה רוסיה  " צריכה לכבד את האינטרסים של ישראל "  בכל הנוגע לנעשה בסוריה ,  אך  " מודאגת "  מהתקיפות האוויריות שלה במדינה ,  מחזקת את החששות של ירושלים משינוי הסטטוס-קוו שאפשר עד-כה לישראל חופש פעולה ליוזמה ותגובה צבאית בתוך סוריה .  ההצהרה מצטרפת לדיווחים האחרונים באשר למלחמת האזרחים בסוריה ,  לפיהם רוסיה החליטה להעמיק את מעורבותה בסכסוך בין משטר אסד לבין המורדים .
 העמקת המעורבות הרוסית הנה עליית מדרגה משמעותית ,  שכן עד-כה הסתפקו הרוסים בעזרה לוגיסטית ,  מודיעינית ופיקודית והקפידו להמשיך ולשלוח תחמושת וכלי-נשק לכוחות אסד .  כעת ,  הרוסים עצמם לוקחים חלק בלחימה בשטח ,  במה שיכול להוביל למתיחות עם ישראל .  
החשש העיקרי בישראל ,  נובע מהקמת מתקן צבאי ,  שככל הנראה אמור להוות בסיס חיל-אוויר רוסי ,  בתוך שדה תעופה שבשליטת משטר אסד .  על-פי גורמים  " מערביים ",  רוסיה תחל להשתמש במתקן הצבאי שהיא בונה ,  כבסיס לתקיפותיה האוויריות נגד המורדים ,  בראשם  " המדינה האסלאמית ". 
משמעות הדבר ,  מבחינתה של ישראל ,  היא בכך שהרוסים יחלו לנגוס אט-אט במרחב האווירי של סוריה ,  עד להשתלטות מלאה על הגזרה .  בהתחשב בעובדה שבעבר יוחסו לישראל מספר תקיפות אוויריות לא מועטות בתוך סוריה - שמטרתן ,  כך דווח ,  הייתה למנוע העברת אמצעי-לחימה מתקדמים לידי חיזבאללה ולסכל הקמת תשתיות טרור בגולן הסורי - הרי שתיווצר מתיחות מובנית בין רוסיה וישראל וזו האחרונה תיתקל בקשיים ובבעיות ,  אם וכאשר תידרש ליום פקודה .
 על-רקע מציאות זו ,  נפגש לאחרונה ראש הממשלה נתניהו עם פוטין  בליווי חסר תקדים של הרמטכ"ל ,  גדי אייזנקוט - והשניים סיכמו על תיאום ביטחוני למניעת  " תקריות לא רצויות ".  אלא שכעת רומז פוטין כי הפגיעה הישראלית במרחב האווירי של סוריה אינה מקובלת עליו ומשדר לישראל מי הוא בעל הבית החדש באזור .  
בעבר כבר התמודדה ישראל עם נוכחות רוסית אינטנסיבית ומתגרה ,  מצד רוסיה .  בינואר 1970 ,  בעקבות סדרת הפצצות ישראליות בעומק מצרים ,  הגיע חיל משלוח סובייטי למצרים ,  שכלל מספר רב של טייסים רוסיים ומטוסים רוסיים מתקדמים .  גילוי הנוכחות הסובייטית בידי ישראל ,  הביא לצמצום הדרגתי של התקיפות האוויריות של ישראל במצרים ,  עד להפסקתן המוחלטת באפריל 1970 ,  זאת במטרה להימנע מעימות ישיר עם הכוחות הסובייטיים .  
ואולם ,  בשלב זה התעורר בישראל חשש ממשי כי העליונות האווירית של חיל-האוויר תאבד אל מול הכוחות הסובייטיים במצרים .  בישראל התגבשה התובנה כי מדיניות ההבלגה התפרשה כחולשה והביאה להתגרות הולכת וגוברת מצד הסובייטים .  לנוכח הפרובוקציות שנקטו הטייסים הסובייטים ,  הוחלט לתכנן קרב אווירי יזום ,  שבו הסובייטים יתפתו לרדוף אחר מטוסי-חיל האוויר שיחדרו לשטח מצרים ושם יופלו על-ידי מטוסים אחרים שיירטו אותם בתכנון מוקפד .
 המבצע ,  שזכה לכינוי  " מבצע רימון ",  הסתיים בהצלחה גדולה עבור ישראל ,  כאשר מטוסי חיל-האוויר הישראלי הפילו בשמי מצרים חמישה מטוסי מיג-21 ,  שהוטסו בידי טייסים סובייטיים .  לימים טענו גורמים במצרים ,  כי חשו מסופקים מהניצחון הישראלי בקרב האווירי מול הסובייטיים ,  בשל הזלזול ,  הבוז והלעג שהפגינו הטייסים הסובייטים באלו המצריים .
 סביר כי משטר אסד ישתמש במטריה האווירית שמספקת לו מוסקבה ,  כדי להמשיך ואף להעצים העברת נשק מתקדם לידי חיזבאללה ואגב-כך להעמיק את שיתוף הפעולה עם הארגון בגולן הסורי .  בישראל יצטרכו מעתה לתמרן בתבונה בין האינטרס הרוסי בסוריה ובין צרכיה הביטחוניים והרצון לשמר את היחסים עם מוסקבה .  מכל מקום ,  קרב אוויר-אוויר בין מטוסי ישראל ורוסיה ,  כפי שקרה בעבר ,  לא סביר לחזור על עצמו .  
לפרסום מאמרים בוואלה דעות לחצו כאן
המאמרים המתפרסמים במדור הדעות משקפים את עמדת הכותבים בלבד .  

המעורבות הרוסית עלולה לפגוע בישראל
העמקת המעורבות הרוסית הנה עליית מדרגה משמעותית ,  שכן עד-כה הסתפקו הרוסים בעזרה לוגיסטית ,  מודיעינית ופיקודית והקפידו להמשיך ולשלוח תחמושת וכלי-נשק לכוחות אסד .  כעת ,  הרוסים עצמם לוקחים חלק בלחימה בשטח ,  במה שיכול להוביל למתיחות עם ישראל

