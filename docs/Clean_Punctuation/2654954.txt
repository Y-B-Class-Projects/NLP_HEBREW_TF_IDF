האח והסיעה :  בנט סיים לשלם את שכר הלימוד
אחרי מאה ימים בכנסת ,  הבין יו"ר הבית היהודי שאם הוא רוצה להניע מהלכים בסיעה ,  עליו להיות קשוב לחבריה .  בינתיים ,  מבוכות בקואליציה ובתוך הליכוד הופכות לסיוט של נתניהו 
" איפה אתה ממקם את עצמך על הסקאלה שבין דן מרידור לבני בגין ?  ",  נשאל בכיר בליכוד לפני כשנה .  הוא חייך . " למה אתה חושב שבני הוא הסמן הימני בליכוד ?  ",  שאל ,  ומיד הסביר : " להיות ימני זה לא רק מה שאתה חושב על יהודה ושומרון .  להיות ימני זו תפיסת עולם שקשורה לכל מרקם החיים כאן :  לזהות של בית המשפט העליון ,  ליחס לערביי ישראל ,  למסתננים .  ובחלק מהדברים ,  זה לא שבני אינו סמן ימני ,  הוא אפילו סמן שמאלי ". 
המתווה שיצר בגין בנוגע להתיישבות הבדואית בדרום עבר השבוע בקושי בקריאה ראשונה בכנסת ,  ובדרך סדק עוד אבן בחומת הקואליציה ,  השבירה ממילא .  אמנם הפעם לא שמענו נאומי תוכחה חוצבי להבות מחברי קואליציה שמופנים לעבר שרי הממשלה ,  אבל העובדה היא ,  שבפעם השלישית בתוך חודש מהווה מליאת הכנסת בימה להבכת הקואליציה .  עדיין לא קרה שום אסון מבחינתו של יו"ר הקואליציה ,  יריב לוין ,  אבל האירועים מתחילים להצטבר לכדי תופעה .  האופוזיציה ,  על כל פנים ,  בעננים .  התקציב ממש מרומם את רוחם .  הדיונים בחוק הריכוזיות הם כמו שיר בליבם .  אם רק בג"ץ יעביר לידיהם את חוק ייצוא הגז ,  הם יפצחו בריקודי הורה במליאה .
 עבור ראש הממשלה ,  בנימין נתניהו ,  מדובר בעוד שבוע לא נוח מבחינה פוליטית .  אחיזתו בכנסת מתרופפת ,  המאחזים שהקים במרכז הליכוד יעברו ,  כפי הנראה ,  בשבוע הבא לידיים אחרות ,  עם תחילת עידן דני דנון בוועידה .  לא שמישהו מערער על מעמדו בשלב זה .  אבל הפרוצדורות ,  הו הפרוצדורות ,  עלולות להפוך את הפוליטיקה הפנימית לסיוט .  פה דיון מדיני במרכז שייקבע בדיוק בשלב קריטי במו"מ ,  שם הצבעה חשאית על האיחוד עם ישראל ביתנו - ולך תדע מה עוד .  
ועדיין ,  לכל המספידים את נתניהו מומלץ להירגע .  ראש הממשלה לא הולך לשום מקום ,  ויכולותיו הפוליטיות כבר הוכחו בשנים האחרונות . " הבעיה של כולם ",  מנתח שר בליכוד , " היא שמנסים לדעת מה יקרה בעוד כמה שנים  ( כשיהיו בחירות - ל"מ )  על בסיס המצב כיום .  אבל זה יכול להשתנות עוד אלף פעם .  הפוליטיקה כל כך נזילה ".  ומוסיף בכיר אחר : " בסופו של דבר הכול תלוי בהישגים של ביבי .  אם הוא יהיה ראש ממשלה מוצלח ופופלארי בציבור הרחב ,  לא משנה מי יישב במוסדות ,  אנשים שלו או כאלו שנגדו .  ובאותה מידה ,  אם יקרה ההיפך והוא יהיה ראש ממשלה רע ,  זהות אלו שיושבים במזכירות ובלשכה לא תעזור לו ,  גם אם יהיו אנשים שלו ".  
בשלהי כהונת הכנסת הקודמת ,  אחרי שכבר יצאנו לפגרה ,  פנה ראש הממשלה נתניהו לראובן ריבלין - כך מספר מי שהיה עד לא מזמן יו"ר הכנסת .  הממשלה כבר הניחה את חוק הריכוזיות ,  ונתניהו רצה שהכנסת תקדם את החוק גם בעת הפגרה . " אמרתי לו ",  משחזר ריבלין , " שאני צריך להתייעץ עם הלשכה המשפטית ".  הרי כל הח"כים מסתובבים ברחבי הארץ ,  ואיך אפשר לקיים דיון כל כך רציני עם יו"ר הוועדה ועוד איזה חבר שיגיע לדיונים .
 בלשכה המשפטית של הכנסת נאמר לריבלין שהדבר בעייתי .  הוא הסביר זאת לנתניהו ,  וגם הדגיש בפניו שהוא יכול להיפגע אישית ,  כי יאמרו נגדו ש"ראש הממשלה וממשלתו פעלו כגנבים בלילה על מנת להעביר חוק כל כך חשוב ומרכזי ".  נתניהו השיב שהוא רוצה להתייעץ עם אנשיו .  כעבור זמן מה ,  מספר ריבלין ,  חזר אליו נתניהו ואמר : " יש שני דברים .  האחד ,  אני נוטה לקבל את ההמלצה שלך .  השני ,  אני מבקש שזה יבוא ממך .  שאם יגידו ,  'למה לא מתקיים על זה דיון' ,  נאמר שלראש הממשלה אין בעיה עם זה ,  אבל יו"ר הכנסת לא מסכים .  לי לא היתה עם הבקשה שלו שום בעיה ". 
ריבלין מספר את הסיפור הזה כדי להסביר את המהלך המפתיע שלו השבוע :  ההצטרפותו ליו"ר האופוזיציה ,  שלי יחימוביץ' ,  ולאחרים ,  בעתירתם נגד הממשלה שבחרה לא להביא את הדיון בנושא ייצוא הגז לפתחה של הכנסת .  לא בכל יום עותר חבר קואליציה שהוא גם יו"ר כנסת לשעבר נגד הממשלה .  
יש נושאים ,  מסביר ריבלין ,  שחייבים להיות מלובנים בכנסת ,  גם אם לא מדובר בחקיקה טהורה .  עתיד האנרגיה של ישראל הוא אחד מהם .  ריבלין ,  שלא מחסיר אף דקה בדיוני ועדת הכספים בכנסת הנוכחית ,  מזכיר שמסקנות ועדת הריכוזיות הוחמרו בעת הדיונים בוועדה .  לדבריו ,  למעורבות ולעניין שגילה הציבור בנושא היתה לכך השפעה מרכזית .  לכן ,  תהליך דומה צריך להתרחש בנושא הגז .  ולא שהוא מטיף בשלב זה לשינויים במתווה שעליו החליטה הממשלה .  כל מה שהוא רוצה זה דיון בכנסת .
 ריבלין לא מכחיש שיחסיו עם נתניהו רעועים מאי פעם ,  לאחר שראש הממשלה סיכל את מינויו המחודש לתפקיד יו"ר הכנסת ,  אבל מבקש שלא נראה במקרה הזה חלק מהיריבות הזו . " אני בטוח שגם חלק מהשרים מחזיקים בעמדה כמו שלי ",  הוא אומר . " אני בטוח שגם ראש הממשלה מבין שהעמדה שלי היא עמדה ציבורית ולא עניין שמתייחס למחלוקת בין ריבלין לנתניהו ,  אלא עמדה שהיא מסורתית להתנהלותי כשליח ציבור - ולדעתי ,  אני מתנהג כאן בעד הליכוד ,  ולא נגד הקואליציה ".  
בעבר ,  מזכיר ריבלין ,  כבר הובאו בפני הכנסת עניינים שלא היה בהם מן החקיקה .  מסקנות ועדת שישינסקי ,  למשל ,  או הסכמים מדיניים .  בג"ץ ,  בינתיים ,  לא דחה על הסף את העתירה בנושא ,  אלא ביקש מהמדינה להשיב בתוך 15 יום .  אם בסופו של דבר יוחלט להעביר את הנושא לכנסת - יהיה כאן שמח .  טיעוניהם של העותרים נשמעים משכנעים ,  אבל יש עובדה אחת שמפריעה לאידיליה הזו .  כשפניתי ללשכת יו"ר הכנסת הנוכחי ,  יולי אדלשטיין ,  בשאלה מדוע לא הצטרף לעתירה או לחלופין ניסה למנוע את הגשתה ,  נעניתי שככל הידוע ,  יו"ר הכנסת לא ידע מראש על העניין .  זה מוזר ,  הרי בעת דיוני התקציב נשמר קשר ישיר בינו לבין האופוזיציה .  אז מה קרה עכשיו ?  מדוע הוא מודר ?  ואם כך הוא הדבר ,  אולי יש משהו בטענתו של נתניהו שהכל פופוליזם ?  
עם כל הכבוד לבלגן בליכוד - ובהחלט יש כבוד - המפלגה שבה התרחשו ההתפתחויות המעניינות ביותר במאה ימי הממשלה הזו היא הבית היהודי .  אחרי ההישג בבחירות ,  אחרי הנתחים הנאים שגזר יו"ר המפלגה ,  נפתלי בנט ,  במו"מ הקואליציוני - הגיע הזמן לנהל את הדבר הזה .  על יכולות הקמפיין של בנט אין חולק ,  אבל בעניינים הפוליטיים ,  נטל ההוכחה נפל עליו .  ולא שזה היה קל .  האמת היא שזה עדיין לא קל .  
בגזרת הרב הראשי ,  המפלגה בדרך לחטוף תבוסה צורבת מש"ס .  מאחורי הסיפור הזה נמצאת שאלת מהות יחסי הכוח בין בנט למספר 2 שלו ,  אורי אריאל ,  שטרם הובררה סופית - ועל פיה ייקבע במידה רבה הכיוון שאליו הולכת המפלגה .  האם תהיה חרד"לית ,  האם יותר מפד"ל ,  או האם תימצא דרך הביניים .  הרבה סוגיות עקרוניות וחשובות נפלו על הבית היהודי ,  שנמצאת רק בתחילת דרכה .  
הטענות שהופנו כלפי בנט בתוך הסיעה ,  היו שהוא לא הפנים את השינוי .  שלא הבין שניהול קמפיין ומו"מ קואליציוני אינו דומה לתחזוק יומיומי של מפלגה .  זה כבר לא  " נפתלי אמר וכולם עושים ",  אלא  " אם זה מה שנפתלי רוצה ,  שיבוא וישכנע אותנו ".  שכר הלימוד היה לא נמוך ,  אבל מבחינתו של בנט הכל מאחוריו .  משהו השתנה בשבועות האחרונים ,  לאחר שהבין את כללי המשחק הפוליטי .  כשיש עניין שחשוב לו ,  הוא לא מנחית אותו על החברים ,  אלא מנסה לשכנע .  בדרך הוא ממחיש להם עד כמה חשובה האחריות הקואליציונית .  כשעוזרים לשותפות בנושאים שחשובים להן ,  לא חוטפים מהן זובור באלו שחשובים לנו .  אפילו העבודה עם ראש הממשלה עלתה על פסים חיוביים .  בנט מתרשם בעיקר מהדרך שבה מנהל נתניהו את הדיונים בקבינט .  בשיתוף ,  ביעילות ,  בענייניות ,  עם אפס הדלפות .  
מבחינת בנט ,  הדיון על זהות הרב הראשי המחיש לו עד כמה הכול שברירי ;  כמה הריסוק של המפלגה קרוב ,  אם הוא לא ייקח את העניינים בידיים .  ההחלטה על התמיכה ברב סתיו שחררה את הלחץ .  לא שכולם אהבו אותה ,  אבל לפחות היא שמה מאחור את העיסוק בסוגיה ואת הורדות הידיים שליוו אותה .  האם אכפת לו מי יהיה הרב הראשי ?  כן ,  הוא רוצה שזה יהיה הרב סתיו .  אבל אם גם ייבחר רב אחר הוא יחיה איתו בשלום ,  כמו החבר שלו שעדיין תקוע עם הרסיס בישבן .  הרפורמות בשוק המלט ,  ביוקר המחיה ובנמלים חשובות לו לא פחות ואולי אף יותר .  בנט לא רוצה להיות מלך המגזר ,  הוא רוצה להיות מלך ישראל .
 הנושא המדיני בוער בעצמותיו .  בעיקר הוא סומך על הפלסטינים ,  שלשיטתו אינם בשלים דיים להכרה במדינת ישראל כמדינת העם היהודי .  ההתנגדות שלו להקמת מדינה פלסטינית הושמעה מעל לכל במה בעת מערכת הבחירות ,  ואם היה צריך לחדד את העניין הזה על ידי דימויים מעולם הכירורגיה הפלסטית אז לא נורא ,  העיקר שזה השיג את היעד .  זה לא אומר שהוא מתכוון לשים רגליים לתהליך המדיני או לפרק בקרוב את הממשלה .  כשיביאו את השלום ,  הוא יעשה הערכת מצב מחדש .  בינתיים הוא לא מפסיק ליהנות .  
שתי ישיבות ,  צמודות זו לזו ,  התקיימו ביום שני השבוע בוועדת העבודה והרווחה של הכנסת .  כותרת הראשונה :  פרק ז' ,  סעיפים 56 ( 5 )  עד  ( 7 )  ,  57 ו-59 ( ה )  עד  ( ח )  .  כותרת השנייה :  פרק ו' ,  ס' 40 ( 1 )  ( ב )  ,   ( 2 )  ( ב )  ו- ( ג )  ,   ( 10 )  ,   ( 12 )  עד  ( 15 )  ,   ( 16 )  ( א )  ( 4 )  ,   ( 19 )  ,   ( 43 )  ו-42 ( ב )  ( 1 )  ,   ( 4 )  ,   ( 6 )  ,   ( 8 )  ,   ( 11 )  .
 מאחורי המספרים ,  האותיות ,  הסוגריים והגרשיים מסתתרים שני הסיפורים הבאים :  בישיבה הראשונה נדון הסיוע לקשישים .  כל קשיש זכאי לקבלת  " שעות סיעוד ",  בהתאם לאישור שניתן לו מהביטוח הלאומי .  המטפל מגיע לביתו ,  מסייע בניקוי ,  בסידורים ובקניות ומארח לו לחברה .  במסגרת חוק ההסדרים ,  מבקשת המדינה להכניס שינויים בסיוע הזה .  במקום אנשים ,  יקבלו הקשישים כסף - שאיתו יחפשו לבד מי שיעזור להם .  זה אמור לחסוך מיליארדים למדינה .  לחברות כוח האדם וההשמה ההחלטה הזו עלולה לפגוע בהכנסות של עשרות מיליוני שקלים בשנה .
 באי הוועדה הקבועים - אין הרבה כאלה - שפשפו את עיניהם בדיון הראשון .  בדרך כלל הם מורגלים לשלושה-ארבעה ח"כים שבאים לדיונים .  הפעם הגיעו 18 (  !  )  .  הלוביסטים ובעלי העניין הרבים שנכחו בחדר עקבו בעניין אחרי צעדיהם .  בימים האחרונים הם הפעילו מערכת לחצים כדי לשנות את ההצעה .  
בישיבה השנייה נדון השינוי שמבקש האוצר לערוך במיסוי הפנסיות .  אם יעבור השינוי במתכונתו המוצעת  ( כנראה שהוא לא :  יו"ר הוועדה ,  ח"כ חיים כץ ,  מתנגד בתוקף )  ,  יילקחו מדי חודש מאות שקלים מבעלי שכר של 15 אלף שקלים בחודש ומעלה .  בעלי משכורות גבוהות יותר יעדיפו למעט בהפרשות לפנסיה מחוסר כדאיות .  מה שהם יוציאו היום על מוצרי צריכה יחסר להם כשיזדקנו .  וזו בשורה רעה מאוד למדינה .
 בעת הישיבה הראשונה תהה יו"ר הוועדה כץ אם כל הח"כים יישארו לישיבה השנייה .  אחד הנוכחים הרגיע אותו .  לחוסכים לפנסיה ,  אמר ,  אין לובי .  כמה שהוא צדק .  רק חמישה חברים טרחו להישאר גם לישיבה הזו .  
אגב ,  בשני הנושאים טרם התקבלה החלטה .  זמן טוב בעבור הח"כים לעסוק גם בעתיד הפנסיות .  
שר האוצר ,  יאיר לפיד ,  אמר בריאיון לוואלה !  חדשות בשבוע שעבר שהוא לא יישב עם אריה דרעי בארבע עיניים כי דרעי שקרן .  לחברי כנסת אחרים מש"ס ויהדות התורה הוא דווקא החמיא ,  כך שלא מדובר בשנאת חרדים .  השבוע טענו בקואליציה שבהצבעה על החוק להסדרת ההתיישבות הבדואית לא עמדו אנשי ש"ס בהסכמי הקיזוז שלהם ,  דבר שהביא לתוצאה הצמודה .  עם ישי ,  אמרו ,  זה לא היה קורה .  הוא ישר כמו פלס .  האם זו הבשורה של ש"ס המתחדשת ?  

האח והסיעה :  בנט סיים לשלם את שכר הלימוד
אחרי מאה ימים בכנסת ,  הבין יו"ר הבית היהודי שאם הוא רוצה להניע מהלכים בסיעה ,  עליו להיות קשוב לחבריה .  בינתיים ,  מבוכות בקואליציה ובתוך הליכוד הופכות לסיוט של נתניהו

