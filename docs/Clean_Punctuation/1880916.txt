מסתמן :  למרות המחלוקות כספי הרשות יופשרו
על רקע התנגדותו הנחרצת של ליברמן ודיון ארוך בנושא ,  גורמים מדיניים העריכו כי כספי המסים של הפלסטינים ,  שישראל הקפיאה לאחר הפנייה לאו"ם ,  ישוחררו בקרוב . " אף אחד לא עושה פה טובה "
 למרות התנגדות שר החוץ ,  אביגדור ליברמן ,  צפויה ישראל לשחרר את כספי המסים של הרשות הפלסטינית כבר השבוע ;  גורמים מדיניים העריכו אמש  ( שני )  בשיחה עם וואלה !  חדשות כי הכספים ,  שישראל החליטה על הקפאתם אחרי קבלת הפלסטינים כחברה באונסק"ו ,  ישוחררו עד ה-1 בדצמבר ,  המועד הבא של תשלום המשכורות ברשות הפלסטינית .  ההחלטה על שחרור הכספים ,  עליה הודיע היום ראש הממשלה בישיבת ועדת חוץ וביטחון ,  דרושה את אישור הממשלה ,  הקבינט או השמינייה ,  אך גורם בסביבת ראש הממשלה העריך הערב כי  " לראש הממשלה יש רוב בכל פורום בו יבחר להעביר את ההחלטה  בין אם בשמינייה ובין אם בקבינט ".  
" אף אחד לא עושה פה טובה לאף אחד  אלה כספים ששומרים על הביטחון הישראלי ,  ומשמשים לשיתוף פעולה עם כוחות הביטחון הפלסטיניים ",  אמר גורם מדיני .  לפי ההערכה ,  גם שר האוצר יובל שטייניץ ,  שהתנגד בעבר לשחרור הכספים ,  צפוי להסיר התנגדותו ,  וכך גם שרים אחרים בשמינייה  בני בגין ,  בוגי יעלון ,  דן מרידור ואלי ישי לא יתנגדו למהלך .  
בימים האחרונים גברו הלחצים הבינלאומיים על ישראל להפסיק את הקפאת כספי המסים של הרשות ,  עליה החליט פורום שרי השמינייה בחודש שעבר ,  בתגובה לקבלת הפלסטינים כחברים באונסק"ו .  מדובר בכ-100 מיליון דולר מכספי הרשות הפלסטינית ,  אותם גובה ישראל ומעבירה לרשות במסגרת ההסכמים הכלכליים בין הצדדים .  הכספים משמשים לתשלום משכורות לאנשי מנגנוני הביטחון של הרשות .  
במהלך החודש האחרון הנושא נידון שוב בקבינט ובשמינייה ,  אך בדיון האחרון שהתקיים בנושא בשבוע שעבר ,  הוחלט לא להפשיר את הכספים עד אחרי פגישת אבו מאזן-וחאלד משעל ביום חמישי שעבר . " אנו רואים שהשיחות עם החמאס הם מהלך טקטי שאין לו תוצאות קונקרטיות ",  אמר היום נתניהו בוועדת החוץ והביטחון ,  והודיע כי לאור הרגיעה במאמצי הפלסטינים בקהילה הבינלאומית ,  ישראל שוקלת להשיב את הכספים ,  בכפוף להחלטת ממשלה .
 שר החוץ אביגדור ליברמן ,  אמנם הבהיר אתמול כי סיעתו תתנגד בתוקף לשחרור הכספים ואמר בישיבת סיעת ישראל ביתנו כי  " נעשה הכל כדי שהכסף לא יעבור ",  אך הבהיר כי מפלגתו לא תפרוש מהממשלה או תייצר משבר על רקע נושא זה .  גורמים מדיניים העריכו הערב כי התנגדותו של ליברמן חסרת משמעות . " יש ראש ממשלה והוא זה שקובע מה קורה ",  אמרו , " כבר בישיבת הקבינט האחרונה בנושא היה לראש הממשלה רוב ".  
שר הביטחון ,  אהוד ברק ,  התריע כבר עם קבלת ההחלטה על ההקפאה כי הצעד פוגע באינטרס הישראלי ,  ויחד איתו מערכת הביטחון כולה ,  ובישיבת הסיעה אתמול גיבה את נתניהו ותקף את ליברמן . " אלו כספים ששייכים לפלסטינים ,  הם נאספים על ידינו והם חלק מהתרומה ליציבות של מה שקורה ברשות בכלל ובשירותי הביטחון שלהם בפרט ",  אמר ברק .  
עוד באותו נושא:ליברמן נגד נתניהו :  העברת הכסף לרשות - עידוד לרצחנתניהו : " שוקלים להשיב את כספי המסים לרשות "
 לפניות לכתבת :  tal_sh@walla.net.il 

מסתמן :  למרות המחלוקות כספי הרשות יופשרו
על רקע התנגדותו הנחרצת של ליברמן ודיון ארוך בנושא ,  גורמים מדיניים העריכו כי כספי המסים של הפלסטינים ,  שישראל הקפיאה לאחר הפנייה לאו"ם ,  ישוחררו בקרוב . " אף אחד לא עושה פה טובה "
 
