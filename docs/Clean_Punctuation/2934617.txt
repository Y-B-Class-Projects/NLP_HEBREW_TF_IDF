יום האהבה :  חמישה דברים שצריך לדעת היום
ברחבי העולם יציינו את החג לזכרו של ולנטינוס הקדוש ,  ראש הממשלה בנימין נתניהו יעיד בבג"ץ בעניין מתווה הגז ,  11 שנים עברו מאז רצח ראש ממשלת לבנון רפיק אל-חרירי ועוד שני דברים שאתם ממש חייבים לדעת היום
אתם צריכים לדעת שהיום יעיד ראש הממשלה בנימין נתניהו בפני חמישה שופטים של בג"ץ בעניין מתווה הגז .  נתניהו ינסה לשכנע את השופטים לדחות את העתירות שהוגשו נגד חתימתו על סעיף 52 ,  שמאפשר לעקוף את הממונה על ההגבלים העסקיים ולאשר את המתווה .  הופעת נתניהו בבג"ץ נחשבת לאירוע חריג ומתקיימת לאור בקשת המדינה שראש הממשלה יצהיר בעצמו על חשיבותו הביטחונית והמדינית של המתווה .  עם זאת ,  לעותרים לא יתאפשר לחקור את ראש הממשלה אלא רק השופטים יוכלו להציג לו שאלות .  
אתם צריכים לדעת שהיום יוגש לבית המשפט המחוזי בנצרת כתב אישום נגד חוסיין רחאל בגין רצח אחותו רנין בת ה-19 לפני כחודש .  ביום שישי האחרון הותרה לפרסום הפרשה הנוגעת לכך שרחאל בן ה-22 מהיישוב זרזיר שבעמק יזרעאל מואשם כי היכה בפטיש עד מוות את אחותו ,  על רקע סכסוך משפחתי .  גופתה התגלתה לפני כחודש בשדה פתוח בצפון עם סימני אלימות קשים וכוויות ,  וחקירה לבירור הנסיבות נפתחה מיד לאחר מכן .  
אתם צריכים לדעת שהיום נציין 11 שנים לרצח של ראש ממשלת לבנון לשעבר רפיק אל-חרירי בפיצוץ מכונית תופת בביירות .  בפיצוץ נהרג גם שר האוצר של לבנון ושמונה ממאבטחיו של אל-חרירי .  הרצח הוביל ל"מהפכת הארזים ",  שורת הפגנות של אזרחי לבנון נגד כוחות סורים שהיו במדינה .  לאחר הפיגוע ,  הוקם צוות חקירה על ידי מועצת הביטחון של האו"ם וב-2011 הוגשו כתבי אישום נגד ארבעה פעילי חיזבאללה בגין החיסול .  בנו של אל-חרירי ,  סעד ,  החל לעסוק בפוליטיקה לאחר הרצח ואף שימש ראש ממשלה בין 2009 ל-2011 .  
אתם צריכים לדעת שהיום מציינים בעולם את חג האהבה הנוצרי ,  הלוא הוא ה-Valentine's Day .  ה"וולנטיין "  הוא יום ציון לזכרו של ולנטינוס הקדוש ,  שלפי האגדה השיא זוג צעיר בניגוד לפקודת הקיסר ברומא ועקב כך הוצא להורג .  לפני מותו הוא שהה בבית כלא ,  שם התחבר עם בת הסוהר .  בטרם מותו כתב לה מכתבים ועליהם נהג לחתום  " שלך ,  ולנטייין ".  סיפור האהבה הפך לסמל ועם השנים הפך התאריך לחג אהבה ברחבי העולם המערבי .  גם ישראל שותפה לחגיגות האהבה ,  אפילו שביהדות מציינים חג זהה בט"ו באב .  
אתם צריכים לדעת שהיום נציין 14 שנים לפיגוע  " ליל הקילשונים "  שבו נרצחו שלושה חיילי צה"ל באצעות סכינים ,  גרזנים וקלשונים על ידי ערבים-ישראלים שחדרו למאהל שבו לנו ברמות מנשה שבצפון .  הרוצחים ,  אבראהים חסן מחמוד ,  אחמד אע'באריה ומחמד חסן מחמוד ,  הגיעו לאוהל טירוני הנח"ל ורצחו את מפקד הכיתה גיא פרידמן ואת שני הטירונים יעקב דובינסקי ויורי פרדה .  הם נעצרו כשלושה שבועות לאחר הרצח ונידונו לשלושה מאסרי עולם .  הם שוחררו ב-2013 במסגרת  " הפעימה השנייה ".  

יום האהבה :  חמישה דברים שצריך לדעת היום
ברחבי העולם יציינו את החג לזכרו של ולנטינוס הקדוש ,  ראש הממשלה בנימין נתניהו יעיד בבג"ץ בעניין מתווה הגז ,  11 שנים עברו מאז רצח ראש ממשלת לבנון רפיק אל-חרירי ועוד שני דברים שאתם ממש חייבים לדעת היום

