לבני :  דרושות החלטות מרצון ולא מתוך לחץ
יו"ר האופוזיציה תקפה את רה"מ בעקבות ההחלטה להקל בסגר על עזה ולנוכח הקיפאון בתהליך המדיני .  לדבריה , " החלטות מרצון משדרות כוח ,  בעוד החלטות מלחץ משדרות חולשה .  אנחנו לא יכולים להרשות לעצמנו חולשה "
 יו"ר האופוזיציה ציפי לבני מתחה הערב  ( שלישי )  ביקורת חריפה על ראש הממשלה בנימין נתניהו .  בנאום בפני בפני מליאת עצרת הסוכנות היהודית בירושלים ,  אמרה לבני : " זה לא מספיק להגיד מילים בנאום באוניברסיטה .  מדיניות דורשת החלטות קשות ,  וזה לא יקרה אם לא תתקיים ההבנה שהסדר הוא לא מתנה לערבים או אפילו לנשיא של אמריקה  הוא אינטרס מובהק שלנו .  מדובר בנו ובעתידנו .  רק שיהיה מנהיג שיבין שמחיר אי ההסדר גבוה ממחיר ההסדר  רק אז יהיה הסדר ". 
לדברי יו"ר האופוזיציה , " בשכונה הזו שאנו חיים בה ישראל צריכה לקבל החלטות מתוך רצון והבנת האינטרסים ולא מתוך לחץ .  החלטות מרצון משדרות כוח ,  החלטות מלחץ משדרות חולשה  ואנחנו לא יכולים להרשות לעצמנו חולשה .  זה נכון על הסדר מדיני ,  זה נכון על הסגר וזה נכון לגבי כל החלטה ". 
מוקדם יותר נשא גם ראש הממשלה בנימין נתניהו דברים בפני מליאת הסוכנות וקרא ליו"ר הרשות הפלסטינית אבו מאזן לקיים משא ומתן ישיר עם ישראל .  נתניהו אמר כי  " ישראל עשתה כל שביכולתה כדי לפתוח בשיחות שלום עם הפלסטינים ,  ואילו הם מצדם עשו כל שביכולתם כדי לדחות את השיחות ".  נתניהו גם התייחס בדבריו לעצירת המשט לעזה .  הוא הבהיר כי ישראל ניסתה לעצור אותו בדרכי שלום ,  אך חיילי צה"ל נאלצו לפעול אחרי שכמעט נדקרו למוות .  בנוגע לתכנית הגרעין של אירן אמר ראש הממשלה כי דרושות סנקציות נוספות נגד טהרן ,  ובראשן פגיעה במשק האנרגיה שלה .
 שר החוץ אביגדור ליברמן הביע מוקדם יותר את התנגדותו לצירוף מפלגת קדימה לקואליציה .  בשיחה עם כתבים מדיניים אמר ליברמן : " מבחינתי הקואליציה הנוכחית לא תשתנה .  נהיה מוכנים לשינוי רק בתנאי שכל הקואליציה ,  כולל מרכיבים חדשים ,  תהיה מוכנה לקבל את עיקרון חילופי השטחים והאוכלוסייה ולא את עקרון השטחים תמורת שלום ". 

לבני :  דרושות החלטות מרצון ולא מתוך לחץ
יו"ר האופוזיציה תקפה את רה"מ בעקבות ההחלטה להקל בסגר על עזה ולנוכח הקיפאון בתהליך המדיני .  לדבריה , " החלטות מרצון משדרות כוח ,  בעוד החלטות מלחץ משדרות חולשה .  אנחנו לא יכולים להרשות לעצמנו חולשה "
 
