גנץ : " נתניהו לחץ על כפתור פיזור הכנסת - ואין דרך חזרה "
 יו"ר כחול לבן אמר כי היוזמה לביטול הבחירות הקרובות הן  " ספין נוסף "  מבית הקלפים של ראש הממשלה .  גנץ הוריד מעל הפרק כל היתכנות למהלך והבהיר כי  " ב-17 בספטמבר יתקיימו בחירות שנכפו על ידי נתניהו ".  על התמודדתו הצפויה של ברק אמר : " כל פיצול יפגע בסיכוי לנצח "
 יו"ר כחול לבן במסיבת עיתונאים : " נתניהו איבד את זה ,  הוא לחץ על כפתור פיזור הכנסת ואין דרך חזרה"על ההצעה לבטל את הבחירות : " ספין נוסף מבית הקלפים של נתניהו"על התמודדותו הצפויה של אהוד ברק : " כל פיצול יפגע בסיכוי לנצח"אדלשטיין :  יש היתכנות משפטית לביטול פיזור הכנסתרה"מ הכחיש כי פנה לגנץ והציע לו רוטציה ללא לפיד 
יו"ר כחול לבן בני גנץ פסל היום  ( רביעי )  את האפשרות לבטל את פיזור הכנסת והאשים את ראש הממשלה בנימין נתניהו כי הוא  " שוב מוליך שולל את אזרחי ישראל ".  זאת ,  בעקבות הודעתו אמש כי הוא שוקל  " בכובד ראש "  את הצעתו של יו"ר הכנסת יולי אדלשטיין .  במסיבת עיתונאים שכינס ,  אמר גנץ כי היוזמה לביטול הבחירות היא  " ספין נוסף מבית הקלפים של נתניהו .  אני כאן כדי להזכיר לו - לא ניתן להזדכות על האחריות .  נתניהו כפה את המציאות הזו והוא לא יכול להעביר את האשמה לאחרים או לעשות שימוש ציני במוסד ממלכתי כמו מוסד יו"ר הכנסת ". 
גנץ אמר בפתח דבריו כי  " במשך שבועות רבים הוא נכשל בהקמת ממשלה ,  נתניהו איבד את זה .  משלא הצליח להרכיב ממשלה הוא פעל בכל כוחו הצביע באופן אישי בעד פיזור הכנסת והוביל את מדינת ישראל למערכת בחירות יקרה מיותרת יחד עם הליכוד וסיעות נוספות .  אזרחי ישראל ,  אם נתניהו לא היה מדרדר את המדינה בחירות נשיא המדינה היה מטיל עליי את האחריות להקים ממשלה והייתי מצליח .  נתניהו ידע את זה וכעת כל המערכת הפוליטית מבינה את זה ".  
לדבריו , " בפיזור הכנסת והקדמת הבחירות נתניהו חיסל את האופציה להקים ממשלה שתפעל למען אזרחי ישראל ושלח את שנת 2019 לאבדון כלכלי חברתי ושלטוני .  הוא לחץ על כפתור פיזור הכנסת ואין דרך חזרה ". 
הולכים לבחירות - סיקור מיוחד בוואלה !  NEWS:נתניהו :  אין קשר עם כחול לבן ,  לא מתכוון לוותר על שותפיי מימיןספין או מהלך אמיתי ?  לנתניהו יש דרך ארוכה עד לביטול הבחירותנתניהו מקדם יוזמה לביטול הבחירות ;  כחול לבן : " עוד ספין "  
עוד הוסיף יו"ר כחול לבן כי  " בכל תקופת המו"מ הקואליציוני ,  נתניהו לא ניהל איתנו מו"מ והעדיף להרכיב את ממשלת סמוטריץ' ,  ממשלה קטנה קיצונית וסחטנית .  המטרה היחידה שלו הייתה ליצור קואליציה שתאפשר לו לקדם את פסגת ההתגברות וחוק החסינות על מנת להימנע מהעמדתו לדין .  אם נתניהו היה ממלכתי הוא היה מפנה את הכיסא והולך להתעסק בענייניו המשפטיים ואל כופה על המדינה שנה שלמה של שיתוק ". 
גנץ אמר כי הוא היה יכול להרכיב ממשלת הסכמה לאומית רחבה . " אני כאן היום - לא נשתמש במתווכים מקורבים או שמועות - אומר לכם בקולי - אם הייתה אופציה חוקית לביטול הבחירות והיה ניתן להקים ממשלת אחדות ללא נתניהו ,  היינו שוקלים זאת ברצינות .  סיעת כחול לבן הצביעה נגד פיזור הכנסת ,  אך כעת המציאות היא קשה אך פשוטה .  ב-17 בספטמבר יתקיימו בחירות שנכפו על ידי נתניהו ". 
בנוסף לכך ,  גנץ התייחס לראש הממשלה לשעבר אהוד ברק ,  שיקיים מסיבת עיתונאים הערב וצפוי להודיע על חזרתו לפוליטיקה ,  ואמר : " אני הולך לנצח את נתניהו ולהרכיב את הממשלה בעתיד .  איני נכנס לעניינים של אחרים - כל פיצול שייעשה יפגע בסיכוי הזה ".  
דבריו של גנץ מורידים מעל הפרק בשלב זה כל היתכנות לביטול הבחירות ,  שכן אדלשטיין מעוניין לגייס הסכמה רחבה לפני שהוא מקדם את המהלך .  עם זאת ,  אדלשטיין אמר בתגובה לדבריו על הנימוק החוקי לביטול הבחירות : " אני אומר באופן חד וברור :  קיימת היתכנות משפטית לביטול פיזורה של הכנסת ,  כמו גם רצונו של הציבור בישראל לבטל את הבחירות החוזרות .  לא הייתי יוזם את המהלך הזה אלמלא הייתי בטוח שהוא אפשרי .  אני שב וקורא לכל הצדדים להפנים את גודל השעה ,  לנהוג באחריות ולהבין כי זו העת להניח להתנגחויות ,  למילים ולססמאות - ולפעול לטובת הציבור הישראלי .  זה מה שאזרחי ישראל מצפים מאיתנו ". 
ח"כ גבי אשכנזי מכחול לבן הצטרף לדבריו של גנץ ואמר כי  " יש גבול לחוסר האחריות ".  אשכנזי צייץ בטוויטר : " ספין אחרי ספין ,  זגזוג אחרי זגזוג .  כבר יש לנו סחרחורת .  נתניהו לא הצליח וכשל בהקמת הממשלה ,  במקום להחזיר את המנדט לנשיא פיזר את הכנסת לבחירות ועכשיו מתחרט ".  
בליכוד מעוניינים לגבש הסכמה של כ-80 חברי כנסת לביטול הבחירות כדי להקשות על בג"ץ לפסול את החקיקה .  אך נכון לעכשיו ,  לאור ההסתייגויות של ח"כ בצלאל סמוטריץ' ,  יש להם 58 ח"כים תומכים בלבד .  במקביל ,  היועץ המשפטי של הכנסת ,  איל ינון ,  החל הבוקר בהתייעצויות לצורך גיבוש חוות דעת משפטית בנושא האפשרות לביטול החוק לפיזור הכנסת .  נוכח מורכבותו של העניין והשלכותיו האפשרויות ,  הדגישו בסביבתו של יועמ"ש הכנסת כי הנושא ייקח כמה ימים .
 מוקדם יותר היום הכחיש נתניהו פרסומים לפיהם פנה גנץ והציע לו רוטציה ללא מספר 2 במפלגתו ,  ח"כ יאיר לפיד .  נתניהו אמר כי  " בשום שלב לא הוצעה רוטציה .  עד לרגע זה אין קשר בין הליכוד לכחול לבן ואין לי שום כוונה לוותר על שותפיי הטבעיים לממשלת הימין ".  
גם לפיד הכחיש היום את הדברים . " זה ספין ,  נתניהו לא רוצה שהציבור יאשים אותו בזה שהוא הלך לבחירות מיותרות דקה אחרי שהוא הלך לבחירות מיותרות ".  חבר הכנסת הבהיר כי מפלגתו לא תשב עם הליכוד בראשות נתניהו : " אני מבין שאנשים מתקשים לקבל או להבין אז אני אגיד את זה פשוט ולאט - אנחנו לא נשב עם נתניהו .  אין שום בעיה לשבת עם הליכוד בממשלת אחדות לאומית ,  אבל עם נתניהו לא נשב ,  שייקחו מי שהם רוצים - גדעון ,  יולי ,  ישראל ".  
 ( עדכון ראשון :  15:57 )  

גנץ : " נתניהו לחץ על כפתור פיזור הכנסת - ואין דרך חזרה "
 יו"ר כחול לבן אמר כי היוזמה לביטול הבחירות הקרובות הן  " ספין נוסף "  מבית הקלפים של ראש הממשלה .  גנץ הוריד מעל הפרק כל היתכנות למהלך והבהיר כי  " ב-17 בספטמבר יתקיימו בחירות שנכפו על ידי נתניהו ".  על התמודדתו הצפויה של ברק אמר : " כל פיצול יפגע בסיכוי לנצח "
 
