כמה תעלה רכישת מטוס לראש הממשלה ? 
בשנת רכישת המטוס תירשם הוצאה תקציבית חריגה של 140-175 מיליון שקל ,  אך בשנות תפעול המטוס ההוצאות יירדו .  אחרי הקנייה יוסב המטוס ל-VIP בעלות של יותר מ-40 מיליון שקל
עלות רכישת מטוס פרטי עבור ראש הממשלה והנשיא והסבתו לתצורת VIP תסתכם ב-40-50 מיליון דולר ,  כאשר תפעולו השוטף יעלה עוד כ-5 מיליון דולר בשנה .  כך עולה ממסמך רשמי של משרד האוצר שגובש באגף החשב הכללי בתשובה לפניית התנועה לחופש המידע .
 טיסות רה"מ והנשיא עולות היום למשלם המסים הישראלי כ-7 מיליון דולר בשנה ,  כאשר בשנים 2008-2010 עמד ממוצע הוצאות אלה על 5.8 מ' ד' .
 נוכח הביקורת הציבורית על יוקר הטיסות של רה"מ והנשיא הוחלט לאחרונה לבחון אפשרות של רכישת מטוס פרטי לטיסות אלה .  באוצר מפרטים כעת עי רכישת המטוס תעלה 30-40 מ' ד' ,  הסבתו לתצורת VIP תעלה עוד 10 מ' ד' והתחזוקה השוטפת תעלה עוד 4.36-5.73 מ' ד' בשנה .
 חלופות נוספות שנבחנו הן שימוש במטוס ייעודי לטיסות אלה יחד עם חברה פרטית  ( "מטוס דואלי ")  ,  התקשרות ארוכת-טווח עם חברת תעופה לאספקת שירותי טיסה או הותרת המצב הקיים על כנו בו מפורסם מכרז לפני כל טיסה .  אופציית המטוס הדואלי נפסלה בשל בעיות אבטחה ,  התקשרות ארוכת-טווח אפשרית רק עם חברת אל-על שהעבירה מחיר גבוה מדי לטענת האוצר ולכן האופציה היחידה על הפרק היום היא רכישת מטוס פרטי .
 באוצר סבורים כי  " צפוי שימוש אינטנסיבי במטוס וירידה בכמויות הטיסות המסחריות ",  אך מסייגים כי התחשיב שערכו  " אינו כולל מערכת אבטחה שנחויב להתקין "  או לחלופין הוצאות בלתי צפויות של חכירת מטוסים אחרים בתקופות בהן המטוס הפרטי יימצא בטיפול .
 בשנת רכישת המטוס תירשם הוצאה תקציבית חריגה של 140-175 מיליון שקל אך בהמשך תהיה ירידה בהוצאות בשנות תפעול המטוס ,  תוך חשיפה להוצאות בלתי צפויות כמובן .  

כמה תעלה רכישת מטוס לראש הממשלה ? 
בשנת רכישת המטוס תירשם הוצאה תקציבית חריגה של 140-175 מיליון שקל ,  אך בשנות תפעול המטוס ההוצאות יירדו .  אחרי הקנייה יוסב המטוס ל-VIP בעלות של יותר מ-40 מיליון שקל

