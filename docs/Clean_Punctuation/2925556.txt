לקראת פרסום דוח המבקר :  שימוע לנתניהו בפרשת  " ביביטורס "
 יוסף שפירא הגיע היום ללשכתו של ראש הממשלה בירושלים כדי לערוך לו שימוע בנושא מימון חיצוני של נסיעותיו לחו"ל בעת שכיהן כשר האוצר .  נתניהו מקווה שהסבריו יביאו לריכוך הדוח שצפוי לפרסם נגדו המבקר
מבקר המדינה השופט בדימוס יוסף שפירא ערך היום  ( שישי )  שימוע לראש הממשלה בנימין נתניהו במסגרת הפרשה שזכתה לכינוי  " ביביטורס ",  ועסקה בתקופה בה כיהן כשר האוצר .  השימוע ארך כשעה וחצי והתקיים בלשכת ראש הממשלה שבירושלים .  בפגישה נכחו עורכי דינו של נתניהו וחברי הצוות המקצועי של שפירא .  
נתניהו תושאל לגבי פרטי הפרשה עקב בקשתו ,  משום שלפי נהלי משרד המבקר מושא הביקורת הוא זה המבקש שימוע .  זאת ,  כדי לשטוח את טענותיו ולנסות לשכנע כי אין פסול במעשיו .  אם יתקבלו חלק מהסבריו של נתניהו בשימוע ,  אולי ירוכך הדוח שיפרסם נגדו המבקר בעניין הפרשה .
 נתניהו מעונין בשימוע על מנת להסביר את סיבות נסיעותיו ואת נסיעות משפחתו לחו"ל על חשבון גורמים זרים ,  בעת שכיהן כשר האוצר של ממשלת שרון .  על פי פרסום מינואר 2014 בבלוג של העיתונאי רביב דרוקר ,  שגם חשף את הפרשה ,  הטיוטה הייתה גמורה עוד בתקופת מבקר המדינה הקודם מיכה לינדנשטראוס ,  אך עד היום לא פורסם הדוח .
 עוד בוואלה !  NEWS:נתניהו : " אמירתה של שרת החוץ השבדית - אבסורדית ומטופשת"עכשיו זה רשמי :  נתניהו מועמד הליכוד לראשות הממשלה לכנסת ה-21המדינה לבג"ץ :  דחו את העתירות נגד מינוי מנדלבליט ליועץ המשפטי לממשלה 
הפרשה עלתה לכותרות אחרי שבחודש אפריל 2011 פורסם תחקיר בתכנית  " המקור "  בערוץ 10 ,  שאותה הגישו באותה תקופה מיקי רוזנטל ורביב דרוקר .  לפי התחקיר ,  בשני מקרים שילמו גופים שונים על אותו כרטיס טיסה של ראש הממשלה .  עוד נחשף כי ככל הנראה אחד מהגופים מימן את טיסת ראש הממשלה והגוף השני שילם עבור רעייתו שרה ,  וזאת על אף ששתי החשבוניות הוצאו על שמו של נתניהו עצמו .  ממצאי התחקיר הועברו לחקירת מבקר המדינה דאז מיכה לינדנשטראוס ,  שקבע כי יש לפתוח בחקירה פלילית .
 עם זאת ,  נגד נתניהו היו חשדות גם לגבי טיסות שהיו בזמן כהונתו כחבר כנסת .  את החשדות האלה לינדנשטראוס לא יכול היה לבחון ,  משום שבסמכותו לבקר רק את הממשלה .  לכן ,  העביר ליועץ המשפטי לממשלה יהודה וינשטיין את החומרים לבדיקה מוקדמת .
 כעבור כשלוש שנים ,  בספטמבר 2014 ,  החליט וינשטיין לסיים את הליך הבדיקה בעניינו של נתניהו בפרשה .  בעקבות חוות הדעת של המשטרה ושל פרקליטות המדינה קבע כי אין בסיס לפתיחה בחקירה פלילית . " בסופו של יום ,  במכלול החומר שנאסף ,  לא נמצא שיש מקום לפתיחה בחקירה בחשד לביצוע עבירה פלילית מצדו של נתניהו ",  כתב וינשטיין בהחלטתו .  

לקראת פרסום דוח המבקר :  שימוע לנתניהו בפרשת  " ביביטורס "
 יוסף שפירא הגיע היום ללשכתו של ראש הממשלה בירושלים כדי לערוך לו שימוע בנושא מימון חיצוני של נסיעותיו לחו"ל בעת שכיהן כשר האוצר .  נתניהו מקווה שהסבריו יביאו לריכוך הדוח שצפוי לפרסם נגדו המבקר

