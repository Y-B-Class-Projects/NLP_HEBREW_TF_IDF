סער לנתניהו :  נחצה קו אדום .  הצג ראיות למזימה - או חזור בך
בתגובה להאשמות ראש הממשלה ,  אמר השר לשעבר כי מה שעושים לו הוא  " משפט שדה נטול עובדות "  וכי הוא לא אחד מאויבי נתניהו : " הוא בחר לטפול עלי עלילה שקרית ,  זה לא לטובת הליכוד .  יש מצבים שאי אפשר להיות בהם בת יענה - כי שתיקה כהודאה ".  מקורב לנתניהו : " תגובה היסטרית "
" ראש הממשלה נתניהו בחר אתמול לטפול עלי עלילה שקרית .  יש מצבים בחיים שבהם צריך לדעת לספוג בחיים הציבוריים אבל יש דבר יותר חשוב מהפוליטיקה וזה האמת .  זה דבר חמור ,  זאת חציית קו אדום "  - כך אמר הבוקר  ( חמישי )  בריאיון לגלי צה"ל השר לשעבר גדעון סער בעקבות הפרסומים אתמול לפיהם כביכול הוא פועל להחלפת ראש הממשלה בנימין נתניהו כמועמד הליכוד להרכבת הממשלה .  
בראיון לתוכנית  " דקל-סגל "  האשים סער גורמים בסביבתו של ראש הממשלה בעלילה . " שיתפנו פעולה בעבר ,  סייעתי לו מאוד להגיע לשלטון פעם אחר פעם .  נתניהו יודע זאת .  לצערי הוא מוקף באנשים חורשי רעות ומזימות .  זו לא טובת הליכוד ,  זה פוגע במדינה ומזרים רעל לעורקיה ".  סער קרא לנתניהו להציג הוכחה לדבריו : " אני קורא לראש הממשלה :  הצג בפני הציבור ראיות או חזור בך ".  
עוד בוואלה !  NEWS:רקטה ששוגרה מהרצועה התפוצצה בישראל ;  צה"ל תקף יעדי טרור של חמאסהסתיו הוא הפכפך :  מזג אוויר חורפי צפוי ברחבי הארץדיווח :  מרגלים סינים מאזינים לשיחות הטלפון של טראמפ למידע על סחר  
" מה שעושים לי זה משפט שדה מתוקשר נטול עובדות ",  טען סער , " כל עוד ראש הממשלה לא דיבר בקולו - לא עליתי להתראיין .  קיבלתי את ההחלטה אחרי ששמעתי את הדברים שנאמרו אמש ,  הגעתי למסקנה שיש מצבים שלא ניתן להיות בהם בת יענה כי אחרת - שתיקה כהודאה ". 
מקורב לראש הממשלה הגיב לדברים ואמר כי  " התגובה ההיסטרית של גדעון סער וגידופיו נגד ראש הממשלה נתניהו רק מוכיחים את מה שכל העובדות מראות :  גדעון סער הוא חתרן שניסה להדיח את ראש הממשלה נתניהו בניגוד לרצון בוחרי הליכוד ".  עוד הוסיף המקורב כי  " תאוות הכוח שלו גרמה לו שלא להיזהר בשבועות האחרונים ,  כשדיבר עם שרים וחברי כנסת וחשף את מזימתו להדחת נתניהו ,  אחרי שראש הממשלה יוביל את הליכוד לניצחון בבחירות ". 
יועץ הניו-מדיה של ראש הממשלה ,  יונתן אוריך ,  תיאר אף הוא את דבריו של סער כ "‏ תגובה היסטרית ".  אוריך הוסיף : " מי שקורא לראש הממשלה 'שקרן' כנראה החליט להתאבד בליכוד ".  
אתמול פורסם ב"ישראל היום "  כי נתניהו עצר את הקדמת הבחירות לאחר ש"מקורביו גילו "  כי הנשיא עשוי שלא להטיל עליו את הרכבת הממשלה גם אם ינצח .  אחרי הפרסום ,  מקורבי נתניהו הפנו את האצבע אל השר לשעבר גדעון סער ,  מבלי לנקוב ישירות בשמו ,  ואמרו כי  " המזימה שפורסמה היום ב"ישראל היום "  לא נולדה בבית הנשיא אלא אצל בכיר לשעבר בליכוד ,  שגם דיבר על כך עם כמה מהשותפים לקואליציה ".  
מאוחר יותר ,  במהלך מסיבת יום ההולדת של נתניהו שהתקיימה בלשכתו ,  אמר ראש הממשלה כי מזה כמה שבועות הוא יודע ששר לשעבר בליכוד מדבר עם גורמים בקואליציה ועשה נגדו תרגיל . " השר לשעבר רקח תרגיל חתרני נגדי ,  שאני אביא את הליכוד לניצחון סוחף בבחירות ואחר כך ידאגו שאני לא אהיה ראש ממשלה ,  בניגוד לרצון בוחרי הליכוד ,  בניגוד לרצון הציבור ,  בניגוד לדמוקרטיה ",  הוסיף .
 סער הגיב בטוויטר למה שכינה  " תאוריית קונספירציה מופרכת "  וכתב : " בדרך כלל איני נוהג להתייחס לטענות הזויות ובפרט שאין אדם שמוכן להתייצב מאחורי הדברים ולומר אותם בקולו .  אבל מאחר ששמי שורבב אני מודיע בצורה הכי ברורה :  אין שחר לדברים שפורסמו .  הם מופרכים לחלוטין .  מטרידה אותי המחשבה שיש מי שלוחש על אוזנו של ראש הממשלה הבלים מסוג זה ".  

סער לנתניהו :  נחצה קו אדום .  הצג ראיות למזימה - או חזור בך
בתגובה להאשמות ראש הממשלה ,  אמר השר לשעבר כי מה שעושים לו הוא  " משפט שדה נטול עובדות "  וכי הוא לא אחד מאויבי נתניהו : " הוא בחר לטפול עלי עלילה שקרית ,  זה לא לטובת הליכוד .  יש מצבים שאי אפשר להיות בהם בת יענה - כי שתיקה כהודאה ".  מקורב לנתניהו : " תגובה היסטרית "
 
