צבי שליט נפגש עם נתניהו וסיפר : " גלעד חזר למשקלו "
 סבו של החייל שחזר מהשבי נפגש עם ראש הממשלה וסיפר שמצבו של נכדו טוב .  הוא הודה בהתרגשות : " הצלת לי אותו ".  נתניהו מסר לסב דגל ועליו תמונתו של גלעד ,  שמסר לו ראש העיר ניו יורק
 ( צילום :  לשכת העיתונות הממשלתית ,  עריכה :  אמיר קוטיגרו )  
חודש וחצי אחרי שובו של גלעד שליט משבי חמאס ,  נועד היום  ( חמישי )  סבו עם ראש הממשלה בנימין נתניהו .  הסב ,  שהיה מבקרו הפומבי החריף ביותר של ראש הממשלה בזמן שגלעד היה בשבי ,  הודה לראש הממשלה על תמיכתו בעסקה כפי שיצאה בסופו של דבר לפועל ,  ואמר לו : " הצלת לי את הנכד ,  במצב הנוכחי באזור כבר אי אפשר היה להחזיר אותו ".  נתניהו התעניין לגבי מצבו של גלעד ,  והסב השיב כי גלעד  " עלה במשקל וחזר למצב רגיל ,  ממש כמו שהיה ".  כמו כן ,  בפגישה העניק ראש הממשלה לצבי שליט את הדגל שהונף בארצות הברית לאות הזדהות עם משפחת שליט ,  מתנתו של ראש העיר ניו-יורק ,  מייקל בלומברג .  
בתחילת החודש עבר שליט ניתוח להוצאת רסיסים ,  מהם נפגע במהלך הקרב בו נשבה בחודש יוני 2006 .  בבית החולים רמב"ם ,  בו בוצע הניתוח ,  ציינו אז כי הניתוח הסתיים בהצלחה .  את הניתוח ביצע מנהל היחידה הכירורגית בבית החולים ,  פרופ' שלום שטהל .  עוד נמסר מרמב"ם כי מאמתו וממרפקו של שליט הוצאו שבעה רסיסי מתכת .
 לאחר חזרתו של שליט קבע הרמטכ"ל ,  רב-אלוף בני גנץ ,  כי הוא ימשיך לשרת כחייל בקבע ,  עד תום הטיפולים הרפואיים שלו בצה"ל .  רק בתום הטיפולים שליט ישוחרר מצה"ל ויועבר לטיפול אגף השיקום של משרד הביטחון .  בתוך כך ,  עדיין לא ברור מתי יושלם חלקה השני של העסקה במסגרתו ישוחררו עוד 550 אסירים פלסטינים אולם ככל הנראה המהלך יתבצע ב-19 לדצמבר .
 
צבי שליט נפגש עם נתניהו וסיפר : " גלעד חזר למשקלו "
 סבו של החייל שחזר מהשבי נפגש עם ראש הממשלה וסיפר שמצבו של נכדו טוב .  הוא הודה בהתרגשות : " הצלת לי אותו ".  נתניהו מסר לסב דגל ועליו תמונתו של גלעד ,  שמסר לו ראש העיר ניו יורק

