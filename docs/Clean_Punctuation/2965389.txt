כאלף אנשי שמאל הפגינו נגד הממשלה בתל אביב : " ליברמן פשיסט "
 המפגינים צעדו יחד עם חברי כנסת ממרצ ומהרשימה המשותפת וקראו להחלפת ממשלת נתניהו .  גלאון : " אחרי התפטרות יעלון וגבאי אנו נמצאים בנקודת שפל בפוליטיקה ".  עודה : " ביחד ,  ערבים ויהודים ,  נתגבר על ליברמן "
 כאלף אנשי שמאל הגיעו היום  ( שבת )  לכיכר מגן דוד שבתל אביב וצעדו לעבר רחוב קינג ג'ורג' שבעיר במחאה על מדיניות ממשלת נתניהו .  בין המשתתפים בהפגנה ,  שנערכה תחת הכותרת  " בונים התנגדות ,  בונים אופוזיציה בונים דרך אחרת לישראל ",  היו יו"ר מרצ זהבה גלאון ,  יו"ר הרשימה המשותפת איימן עודה ,  וחברי הכנסת תמר זנדברג  ( מרצ )  ודב חנין  ( הרשימה המשותפת )  .  המפגינים הניפו שלטים ובהם נכתב בין היתר  " די ללאומנות ,  לכוחנות ולגזענות "  ו-"מתנגדים לפשיזם ",  וקראו : " ליברמן פשיסט "  ו-"יהודים וערבים מסרבים להיות אויבים ".  
גלאון התייחסה בדבריה בהפגנה להתפטרותו של שר הביטחון משה יעלון והשר להגנת הסביבה אבי גבאי ,  ואמרה כי  " עכשיו ,  אחרי שאבי גבאי ובוגי יעלון החליטו שיש צפרדעים שאי אפשר עוד לבלוע ,  ושלפעמים בנאדם צריך לקום ולומר 'די' ,  אנחנו נמצאים בנקודת שפל בפוליטיקה הישראלית ".  היא יצאה נגד מינויו של אביגדור ליברמן לשר הביטחון והוסיפה : " יהיה לנו את שר הביטחון הסחיט והמושחת ביותר בתולדות ישראל .  איש ציני ,  שונא אדם ,  ששני מניעיו היחידים הם כוח וכסף .  הוא עומד לקבל לידיו את תיק הכוח האינסופי ".   
" נתניהו הפך את מדינת ישראל למדינה מושחתת ,  חסרת חמלה ,  שמכרה את נשמתה ואת כספנו לקיצונים ,  למתנחלים ולאינטרסים סקטוריאליים ",  המשיכה גלאון . " הממשלה הזו מסמנת עוד ועוד אנשים כאויבי ציבור ,  כשמאלנים ,  כבוגדים ,  כצבועים ,  כלא רלוונטיים ".  היא הביעה בסוף דבריה תקווה לכך שיחול שינוי מתוך המצב הנוכחי ,  ואמרה : " הימים האחרונים חשובים כי הם נתנו זריקת מציאות חיונית לכל מי שחשב שאם הוא יעמוד בצד הסערה תעבור ".  
עוד בוואלה !  NEWS :  מסע בריחה עם אקדח טעון :  מסלול ההימלטות של החשוד ברצח הכפולרעשי המפץ הפוליטי לא דועכים ,  ואפקט הדומינו בממשלה טרם הסתייםסופות ברקים מכות באירופה :  35 פצועים בגרמניה ,  11 נפצעו בצרפת 
איימן עודה יצא גם הוא נגד שר הביטחון המיועד ,  ואמר : " ליברמן רוצה לפגוע בחברה האזרחית ,  בבית המשפט העליון ,  בשוברים שתיקה ,  ובמיוחד בציבור הערבי .  אנחנו ביחד ,  ערבים ויהודים ,  נתגבר עליו .  הם רוצים לראות את כל היהודים נגד כל הערבים ואת כל הערבים נגד כל היהודים ,  ואנחנו עומדים מולם ערבים ויהודים נגד הכיבוש והגזענות .  אנחנו נקים את המחנה הדמוקרטי ,  נהווה את האלטרנטיבה האמיתית שתפיל את שלטון הימין ". 
ח"כ זנדברג אמרה כי יש לחזק את האופוזיציה לממשלת נתניהו ,  ותקפה את יו"ר המחנה הציוני יצחק הרצוג על כוונתו להיכנס לקואליציה . " הדבר החשוב ביותר שצריך לעשות מול הממשלה הקיצונית ביותר בתולדות ישראל הוא לבנות אופוזיציה שלא מתכופפת ,  לא מתנצלת ולא פוזלת כל הזמן לממשלה שהיא אמורה להתנגד לה ",  אמרה זנדברג והוסיפה : " אחרי השקרים של השנה האחרונה אין לנו שום דרך לסמוך על מפלגת העבודה שלא תמשיך לנסות לזחול לממשלה ".  
ח"כ חנין אמר לפני ההפגנה כי  " את התהליכים המסוכנים שמובילה הממשלה אפשר לעצור ולהפוך .  את הרחוב אסור להפקיר להפגנות מהסוג שאורגנו אחרי פרשת החייל מחברון ,  שבהן קראו להרוג ערבים ושמאלנים .  חייבים ליצור כיוון הפוך ,  משקל נגדי לתהליכים המסוכנים .  בשביל שישראל תהיה מדינה צודקת ,  שוויונית ושוחרת שלום ,  חייבים להפסיק להסתגר בבית ולהתחיל להשמיע קול ". 
בר גיסין ,  ממארגנות ההפגנה ,  אמרה כי לדעתה בשלה העת להקים אלטרנטיבה לממשלת נתניהו . " יום יום אנחנו מקבלים הוכחות לסכנה של ממשלת הון-שלטון שטובת האזרחים אינה בראש מעיניה ",  אמרה . " זהו קרב על דמותה של מדינת ישראל .  פרשת ביביטורס ושר ביטחון שנכנס לחקירות כל שני וחמישי היא עוד עדות לקרב החשוב שאנחנו נמצאים בו ".  אלעד וולף ,  גם הוא ממארגני המחאה ,  אמר כי  " אסור לנו לשקוט ולו ליום אחד מול הממשלה המסוכנת בתולדות המדינה "  

כאלף אנשי שמאל הפגינו נגד הממשלה בתל אביב : " ליברמן פשיסט "
 המפגינים צעדו יחד עם חברי כנסת ממרצ ומהרשימה המשותפת וקראו להחלפת ממשלת נתניהו .  גלאון : " אחרי התפטרות יעלון וגבאי אנו נמצאים בנקודת שפל בפוליטיקה ".  עודה : " ביחד ,  ערבים ויהודים ,  נתגבר על ליברמן "
 
