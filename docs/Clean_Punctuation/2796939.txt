מהדקים אחיזה :  הממשלה צפויה להחיל חוקי עבודה בשטחים
הממשלה צפויה לאמץ קובץ תקנות ביהודה ושומרון ,  ובהן שכר מינימום והרחבת הפנסיה ,  שיחולו גם על פלסטינים המועסקים אצל ישראלים .  ח"כ סטרוק : " לפלסטינים יהיה נוח לחיות תחת שלטון ישראלי "
 הממשלה צפויה לאמץ בישיבתה השבועית הקרובה שורה ארוכה של חוקים ודיני עבודה ולהחיל אותם על שטחי יהודה ושומרון באמצעות צווי אלוף .  למהלך אמנם אין סממן של החלת ריבונות - אולם יש בו כדי לחזק את אחיזתה של ישראל בשטחים וכדי לעורר מחלוקת פוליטית .  מדובר בקובץ משמעותי ,  הכולל עשרות חוקי מגן ,  ובהם חוק שכר מינימום ,  חוק הגנת השכר ,  צו הרחבה לפנסיה חובה ,  חוק שעות עבודה ומנוחה ,  חוק עבודת נשים וחוקים נוספים .  הצווים יחולו גם על פלסטינים המועסקים אצל מעסיקים ישראלים .  במקביל ,  נבחנת גם האפשרות שעובדים פלסטינים יזכו להפרשות לקופות גמל שיופקדו בקרן שיקים משרד האוצר .
 בנוסף ,  נבחנת האפשרות להקים שני בתי דין לעבודה ביהודה ושומרון ,  בית דין אזורי לעבודה ובית דין כללי לעבודה ,  שבהם יכהנו שופטים מבתי המשפט בישראל ,  שימנה מפקד פיקוד המרכז בהמלצת הנהלת בתי המשפט .  עם זאת ,  טרם הושגה הסכמה בנושא .  כמו כן ,  נקבע בהצעה כי מנכ"לי משרדי הממשלה השונים ,  ולא השרים ,  יקבלו את הסמכות בנושא דיני העבודה ביהודה ושומרון .  חוקים נוספים שיחולו בשטחי הגדה ,  אם תתקבל ההצעה ,  הם חוקי הבטיחות בעבודה ,  תוספות יוקר ,  חוק פיצויי פיטורים ,  חוק דמי מחלה ,  חוק ההסכמים הקיבוציים והזכות לעבוד בישיבה .  

מהדקים אחיזה :  הממשלה צפויה להחיל חוקי עבודה בשטחים
הממשלה צפויה לאמץ קובץ תקנות ביהודה ושומרון ,  ובהן שכר מינימום והרחבת הפנסיה ,  שיחולו גם על פלסטינים המועסקים אצל ישראלים .  ח"כ סטרוק : " לפלסטינים יהיה נוח לחיות תחת שלטון ישראלי "
 
