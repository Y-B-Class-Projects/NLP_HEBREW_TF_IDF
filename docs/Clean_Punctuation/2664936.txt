רוב מוחץ בסיעת הליכוד מתנגד לשחרור האסירים
בדיקת וואלה !  חדשות מעלה כי מבין 20 חברי הכנסת בליכוד ,  12 נגד המהלך שהעביר ראש הממשלה היום בישיבת הממשלה . " שיקום אדם אמיץ בימין ויפרק את הממשלה "
 כמה שעות אחרי שאישרה הממשלה את ההחלטה לשחרר כמאה אסירים פלסטינים כמחווה לאבו מאזן לקראת פתיחת המשא ומתן עם הפלסטינים ,  הרוחות בליכוד סוערות .  יושבת ראש ועדת הפנים של הכנסת ,  חברת הכנסת מירי רגב ,  אמרה הערב  ( ראשון )  לוואלה !  חדשות כי בכוונתה לפעול לכינוס דחוף של ועידת הליכוד ,  על מנת לקבל החלטה שתסנדל את ראש הממשלה בנימין נתניהו ,  ולפיה הליכוד מתנגד לשחרור אסירים  " עם דם על הידיים ".  
" לא יהיה מנוס מלכנס את המרכז בהקדם ,  ולדון האם לראש ממשלה יש סמכות לעשות דבר כזה ",  אמרה רגב .  לדבריה , " עלינו לכנס את המרכז כדי למנוע קבלת החלטות מהסוג הזה בהמשך ולהבהיר את המדיניות החד-משמעית של הליכוד .  החלטה כזו מחייבת את כל נבחרי הליכוד ,  ביניהם את ראש הממשלה ".  עוד הוסיפה רגב : " זה אבסורד מהרבה מאוד בחינות .  אם ההחלטה הייתה מגיעה לכנסת ,  זה לא היה עובר .  זה לא מקרי שראש הממשלה נמנע מלהביא את ההחלטה לכנסת .  אני מתפלאת על השרים שהצביעו בעד ,  וגם על אלה שנמנעו .  אתה יוצא למשא ומתן ולפניו כבר מחלק מתנות ?  היינו בסיפור הזה ,  עשינו הקפאה ולא יצא מזה כלום .  היינו בסיפור של שרון עם ההתנתקות וקיבלנו טרור ". 
הממשלה אישרה :  כמאה אסירים ישוחררו - כותרות אחרונותמאנטבה עד הפציעה ב"סבנה "  - כך שיכנע נתניהו את שריוביקורת על נתניהו בליכוד : " ישראל מפקירה ביטחונה"השרים אישרו :  ישראל תשחרר כמאה אסירים פלסטינים 
אם אכן תתקבל ההחלטה שמבקשת רגב לקדם ,  לא יהיה בכוחה לשנות את שחרור האסירים הנוכחי ,  אולם היא מאותתת על חוסר שביעות הרצון שיש בתוך הליכוד מהמהלך של נתניהו .  מבדיקת וואלה !  חדשות עולה כי 12 מתוך 20 חברי הכנסת של הסיעה  ( לא כולל 11 חברי ישראל ביתנו - ע"נ )  ,  מתנגדים להחלטה .  
אחד המתנגדים הוא יו"ר הכנסת ,  יולי אדלשטיין ,  שאמר הערב לוואלה !  חדשות : " כמו שנתניהו ידע להתעקש יפה מאוד על קווי 67' ועל הקפאת הבנייה ,  דווקא בנושא הזה היה כדאי להתעקש ולומר שמחוות ורצון טוב יהיו אחרי כמה חודשים שנראה שהם רציניים ".  אדלשטיין הוסיף כי : " לממשלה יש סמכות לקבל את ההחלטה ,  זה לא נושא סיעתי ,  אבל חבל כי אסור שיהיה מצב שהסיעה משרתת את הממשלה בנושאים מסוימים ובנושאים אחרים יודעים שיש רוב בעזרת גורמים נוספים  ( רומז לרוב שהובטח הודות לתמיכת שרי יש עתיד והתנועה ,  ע"נ )  .  זה לא בריא .  היה מקום להביא את זה לדיון מעמיק בסיעה ". 
עם זאת ,  אדלשטיין מודע לחוסר יכולתו להשפיע על המהלך . " פורמלית אין מה לעשות ,  ההחלטה התקבלה ברוב משכנע .  זה חבל כי אולי זה הפוך על הפוך ,  אבל לדעתי זה קובר את התהליך כולו .  אם הפלסטינים היו רוצים תהליך - לא היו דורשים פרס .  הם היו רוצים לחתור להסכם שאולי מחוות יהיו בצדו .  זה כמו עם ההקפאה  ( של הבנייה בהתנחלויות .  ע"נ )  .  כל מה שיעניין אותם בחודשים הקרובים זה איך להשיג את המקסימום לפני שהם מפוצצים את השיחות .  מהרגע הראשון אנחנו אומרים שלנו חשוב משא ומתן והם כמו ילד מפונק אומרים :  'מה תיתנו לנו בתמורה ? ' ".  
יו"ר הכנסת סייג את הדברים בכך שאמר כי למרות הכל הוא מאמין שנתניהו  " ודאי לא במקום של מהלכים כמו התנתקות ,  ואני לא בטוח שאנחנו במציאות של מרד ופילוגים ,  אבל ההחלטה חמורה מאוד וברור שזה מעלה אצל אנשים את סף החשדנות ,  אפילו על צעדים בעתיד שיהיו פחות כואבים .  חבל שההחלטה הזו מעלה את כולם על הבריקדות לפני שהתקדמנו לאן שהוא .  זה תקדים שמקלקל את כל התחושות ".  
בזמן שרגב מתכננת מהלך מפלגתי ,  חבר הכנסת משה פייגלין לא מבזבז זמן ,  וכבר מתכנן מהלך משלו שיביך את ראש הממשלה .  פייגלין הודיע כי יצביע מחר נגד הממשלה בהצבעות על תקציב המדינה וחוק ההסדרים ,  כמחאה על אישור שחרור האסירים . " הודעתי על כך מפורשות ,  כשאני אומר משהו אני עושה אותו .  יש להם סנקציות להפעיל אבל זו אמירה עקרונית ",  הבהיר .  לדברי פייגלין , " שחרור המחבלים הזה יוביל בהכרח לרצח של ישראלים נוספים .  זה הניסיון המצטבר .  עד כה שוחררו כ-120 ישראלים על ידי מחבלים ששוחררו .  אזרחים ישלמו על כך בחייהם .  כל חבר כנסת אחראי ,  גם מהשמאל ,  צריך היה להשתמש בכוח הפוליטי שהבוחר נתן לו כדי למנוע את ההחלטה הזו .  הכוח הממשי הוא לומר לראש הממשלה :  'אם ההחלטה לא מבוטלת ,  אין לך תקציב' .  זה המעשה הפוליטי ,  אנחנו אנשים פוליטיים .  קראתי לחברי הכנסת לחבור אלי ,  נדרשת מהם מנהיגות ".  עם זאת ,  לפי שעה לא נרשם אף חבר כנסת מהליכוד שהצטרף לקריאתו של פייגלין .
 גם מקורבו של ראש הממשלה ,  סגן השר אופיר אקוניס הביע תרעומת מהמהלך ,  ואמר כי  " ההחלטה של היום ,  היא לא פחות מאשר אומללה .  כל עמדות הליכוד תמיד היו בעמדה המתנגדת לתפיסה הזו .  אני מצטער על השינוי בעמדה .  אין לי קול בממשלה ,  אם זה היה מגיע לכנסת ,  אז כפי שהודעתי יותר מפעם אחת הייתי מתנגד .  אני חושב שזו החלטה לא טובה ". 
אקוניס חזר על דברים דומים לאלה שאמר אדלשטיין ,  והביע תקווה כי מדובר במחווה חד פעמית עבור הפלסטינים . " אני לא מעלה על דעתי שנתניהו יאמץ את תפיסות שרון ואת ביצועי שרון ,  שלקח בהתנתקות את ההחלטה הגרועה ביותר מאז הסכמי אוסלו .  אני לא מאמין שזה יקרה ,  ואם זה יקרה נצטרך לעמוד מול העמדות האלה .  שחרור אסירים ,  קווי 67' ,  שתי מדינות ,  אלו ההצבעות המצפוניות ביותר .  כבר הצבעתי בעבר נגד עמדת ראש הממשלה .  זו תנועה דמוקרטית ויש עמדות כאלה ואחרות .  אני לא שיניתי את עמדותיי ",  אמר .  
עם זאת ,  חשוב לציין כי רבים מחברי הכנסת העריכו ששחרור האסירים ילווה במחאות בלבד ,  ולא יגרום לקרע אמיתי בתנועה .  אחד מחברי הכנסת ,  המתנגדים לעמדת ראש הממשלה ,  ואשר ביקש להישאר בעילום שם ,  אמר : " כרגע הליכוד לא מתפרק .  ביבי על הסוס .  הימין יכול לסנדל אותו רק בהצבעות בכנסת ".  לדבריו ,  המצב הנוכחי יימשך  " עד שמישהו אמיץ בימין יקבל החלטה שהממשלה צריכה להתפרק ".  לזאת יש לצרף גם את העובדה ששלושה שרים :  יובל שטייניץ ,  משה יעלון וגדעון סער הצטרפו לעמדת ראש הממשלה ,  ושני חברי כנסת שלא נמנים עם מקורביו :  סילבן שלום ורובי ריבלין לא הביעו עמדה חד משמעית נגד שחרור האסירים .  גם יו"ר ועדת הכנסת ,  צחי הנגבי ,  מסר לוואלה !  חדשות כי הוא תומך בהצעת ראש הממשלה והיה מצביע בעדה לו היה חבר בממשלה : " הייתי תומך בהצעת ראש הממשלה .  המחיר של הפלת היוזמה הייתה עלולה לגרום לנזק מדיני בלתי הפיך ".  

רוב מוחץ בסיעת הליכוד מתנגד לשחרור האסירים
בדיקת וואלה !  חדשות מעלה כי מבין 20 חברי הכנסת בליכוד ,  12 נגד המהלך שהעביר ראש הממשלה היום בישיבת הממשלה . " שיקום אדם אמיץ בימין ויפרק את הממשלה "
 
