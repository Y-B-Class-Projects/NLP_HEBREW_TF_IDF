אמהות לרה"מ : " דמו של שליט בראשך "
 אמהות הפגינו מול בית רה"מ בירושלים בדרישה לשחרר בהקדם את החייל החטוף .  אמו של נחשון וקסמן ז"ל : " תם זמן הדיבורים .  על נתניהו להבין שזה יכול היה להיות הבן שלו "
 עשרות פעילים מ"מטה הנוער למען גלעד שליט "  ומ"פורום האימהות ",  הפגינו בצהריים  ( שישי )  מול מעון ראש הממשלה בירושלים ,  בדרישה להשיב הביתה את החייל החטוף גלעד שליט .  אסתר וקסמן ,  אמו של נחשון וקסמן שנחטף בידי חמאס ונרצח בעת ניסיון לחלצו ,  קראה במהלך ההפגנה לראש הממשלה נתניהו לקבל החלטה לשחרור שליט לפני שיהיה מאוחר מדי . " כל דקה של סבל היא על ראשך ",  הטיחה וקסמן בנתניהו . " דמו בראשך ".  
" אני חיה עם גלעד שליט יומם ולילה ,  הוא כמו הבן שלי ",  סיפרה אמו של נחשון וקסמן . " ראש הממשלה יושב באו"ם ומדבר ,  אולם הזמן של המילים תם ,  זה יכול להיות הבן שלך ".  
" אני כל כך מצטערת שלא ישבתי מחוץ לדלתו של רבין במשך שישה ימים ,  24 שעות ביממה ."  ,  הוסיפה וקסמן . " גם לי אמרו לשמור על השקט ושיש דברי מאחורי הקלעים ,  והנה הוא נרצח .  אני חיה עם רגשות אשם שאני לא רוצה שיהיו לאביבה - אז אני מתייצבת פה היום ,  וכבר הרבה זמן אני אומרת שאני לצד משפחת שליט .  הגיע הזמן להחזיר אותו הביתה ". 
לדברי אמו של נחשון וקסמן ,  היא עלתה לארץ  " עם האתוס שלא מפקירים חייל בשטח .  שלחתי שבעה בנים לצבא ,  אבל ראש הממשלה צריך להבין שלא חיפשו את גלעד שליט ולא את נחשון וקסמן ",  אמרה וקסמן , " הם חטפו חייל צה"ל שיכול היה להיות כל אחד ". 

אמהות לרה"מ : " דמו של שליט בראשך "
 אמהות הפגינו מול בית רה"מ בירושלים בדרישה לשחרר בהקדם את החייל החטוף .  אמו של נחשון וקסמן ז"ל : " תם זמן הדיבורים .  על נתניהו להבין שזה יכול היה להיות הבן שלו "
 
