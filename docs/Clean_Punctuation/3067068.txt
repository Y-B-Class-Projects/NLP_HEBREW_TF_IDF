טראמפ לאבו מאזן : " אי אפשר לקדם שלום ובמקביל לממן טרור "
 הנשיא האמריקני נועד עם יו"ר הרשות הפלסטינית בבית לחם ולאחר מכן מסרו השניים הצהרות לתקשורת .  אבו מאזן אמר כי ישתף עמו פעולה  " כדי להביא לשלום היסטורי ".  טראמפ התייחס גם לפיגוע בבריטניה : " לא אקרא למחבלים מפלצות ,  אלא לוזרים ".  מפת החסימות המלאה
 *  אבו מאזן : " מתחייב לשתף איתך פעולה כדי להביא שלום היסטורי לאזור "*  טראמפ לאבו מאזן : " אי אפשר לקדם שלום ובמקביל לממן טרור "*  טראמפ : " המחבל בבריטניה אינו מפלצת ,  אלא לוזר "*  כוחות ביטחון ישראליים ופלסטיניים כבדים פרוסים בשטחי הרשות  *  כ-200 פעילים התכנסו בכנסיית המולד באוהל התמיכה בשביתת הרעב של האסירים הפלסטינים 
נשיא ארצות הברית דונלד טראמפ ויו"ר הרשות הפלסטינית אבו מאזן ערכו היום  ( שלישי )  פגישה בבית לחם ולאחריה יצאו בהצהרות לתקשורת . " אני מתחייב לשתף איתך פעולה כדי להביא שלום היסטורי לאזור ",  אמר אבו מאזן לטראמפ .  הוא הוסיף כי  " אין לנו בעיה עם הדת היהודית ,  הבעיה שלנו היא רק עם הכיבוש ".  טראמפ השיב לו כי  " אי אפשר לקדם שלום ובמקביל לממן טרור ".  
טראמפ התייחס בתחילת דבריו לפיגוע בבריטניה ואמר : " לא אקרא להם 'מפלצות' ,  הם יאהבו שם כזה .  אני אקרא להם 'לוזרים' משום שזה מה שהם .  אנחנו כחברה לא יכולים לסבול את המשך שפיכות הדמים .  לא נוכל לעמוד ולא להתייחס להרג של חפים מפשע ואלה שנפגעו היום .  צריך לגרש את אלה שמסייעים למחבלים ,  ולחסל את האידיאולוגיה המרושעת הזאת ".  טראמפ גינה את הפיגוע ,  שגבה את חייהם של 22 בני אדם ,  ואמר : " אני מביע סולידריות מוחלטת עם העם בבריטניה ".  
ביקור טראמפ - סיקור מיוחד :  טראמפ מסייר בישראל  והכבישים נסגרים :  מפת החסימות המלאההבית הלבן כינה את אבו מאזן  " נשיא פלסטין "  - ותיקן את עצמומבוכה בשטיח האדום ודמעה בכותל :  היום הראשון של טראמפ בישראל 
אבו מאזן גינה גם הוא את הפיגוע במנצ'סטר וכינה אותו  " פשע מתועב ".  בהמשך סיפר כי  " המפגש בבית לחם בבית הלבן בתחילת החודש נתן לעם הפלסטיני ולכל האזור הרבה תקווה ואופטימיות שאפשר להגשים חלום ושאיפות ושלום קבע מבוסס על צדק .  השגת חופש לעם הפלסטיני היא המפתח לשלום באזור ובכל העולם כדי שהפלסטינים בישראל יהיה להם עתיד מזהיר ". 
לדבריו , " אני חוזר ואומר ,  אדוני הנשיא ,  שאנחנו מחויבים לשתף פעולה כדי לייצר שלום ולחתור לעסקת שלום בינינו ובין הישראלים .  אנו רואים בכם שותפים ללחימה בטרור באזורנו ובכל העולם ".  יו"ר הרשות הזכיר את שביתת הרעב של האסירים הפלסטינים ואמר : " אני רוצה להסב את תשומת הלב לאסירים שובתי הרעב .  אימהותיהן נמצאות מטרים בודדים מכנסיית המולד .  הן לא יכולות לבקר את בניהן בבתי הכלא שם הם סובלים מתנאים בלתי אנושיים ".  
לאחר ההתייחסות לפיגוע בבריטניה ,  המשיך טראמפ לדבר על הנושא הפלסטיני . " כבוד הוא לי להתארח בבית לחם ,  העיר שיקרה לי ולעוד רבים בעולם .  שוחחתי עם אבו מאזן ואני רוצה להשיג הסכם שלום ואעשה הכול על מנת להשיגו ",  אמר טראמפ .  הוא סיפר כי אבו מאזן הבטיח שהוא מוכן להתקדם לטובת הנושא ולדבר עם נתניהו . 
" אני מצפה לעבוד עם המנהיגים האלה לקראת שלום .  אני גם מעוניין לעבוד עם אבו מאזן על הכלכלה הפלסטיני ומיגור הטרור .  הנשיא אבו מאזן הציע בפסגה מהלכים טובים נגד הטרור .  אך אי אפשר לקדם שלום במקביל למימון טרור ".  
אחרי יום ראשון שהוגדר על ידי הישראלים והאמריקנים כמוצלח במיוחד ,  החל היום טראמפ את יומו השני של ביקורו באזור .  טראמפ ,  שסעד אמש עם בני הזוג נתניהו במעונם הפרטי ושב לאחר מכן ללון בסוויטה הנשיאותית במלון המלך דוד שבירושלים ,  התעורר הבוקר ליום עמוס במיוחד .  קצת אחרי השעה 9:00 יצא טראמפ מירושלים אל העיר בית לחם הסמוכה ,  שם נועד עם אבו מאזן .  
הסיור בשטחי הרשות הפלסטינית נעשה תחת אבטחה כבדה ,  הן של צה"ל והן מצד מנגנוני הביטחון הפלסטיניים .  בבית לחם כבר פרוסים כוחות גדולים של משטרה כדי למנוע הפרות סדר במקום .  בימים האחרונים נרשמו כמה הפגנות נגד טראמפ ברחבי הגדה ,  אולם עד כה לא נרשמו אירועים חריגים .
 עיקר החשש ברשות הפלסטינית הוא מפני הפגנות הנוגעות לשביתת האסירים בבתי הכלא הישראליים ,  כאלה שמטרתן העלאת המודעות לשביתת הרעב שמוביל מרואן ברגותי בבתי הכלא .  זאת ,  אף שבכירים ברשות קראו בימים האחרונים לציבור להימנע ממחאות במהלך ביקורו ההיסטורי של טראמפ בבית לחם .
 ברחבת כנסיית המולד מוצב אוהל ומיצג תמיכה באסירים השובתים רעב בבתי הכלא בישראל .  באוהל התמיכה יושבים מדי יום כבר 37 ימים אימהות אסירים מבית לחם וקומץ פעילים .  אך הבוקר ,  לקראת הגעתו של הנשיא טראמפ לעיר ,  הגיעו למקום כ-200 תומכים .  הם אף יצאו לצעדה סביב הכיכר ,  וניצלו את צוותי התקשורת הרבים שזרמו לעיר .  הם קיוו שלמרות לוח הזמנים של הנשיא הוא יפתיע אותם ויגיע לכנסייה .  
לאחר כשעתיים וחצי בבית לחם ,  יצא טראמפ לביקור ביד ושם ,  שם יקיים סיור בן רבע שעה לצד טקס באנדרטת הזיכרון לזכר ששת המיליונים .  באירוע צפויים לקחת חלק גם בכירים בישראל שילוו את טראמפ בסיור במקום .
 בשעה 13:30 יגיע טראמפ אל מוזיאון ישראל ,  שם יישא את הנאום המרכזי שלו בארץ .  בין היתר צפוי טראמפ להתייחס ליחסים החמים בין ישראל לארצות הברית ,  על הצורך להיאבק בטרור וכן על מאמציו לקדם את השלום במזרח התיכון .  האירוע במוזיאון ישראל נקבע רק לאחרונה ,  לאחר שאנשיו של טראמפ קיוו לקיים את הנאום באתר המצדה ,  אך חזרו בהם עקב אילוצים טכניים .
 בשעה 15:40 אמור טראמפ לסיים את מסעו בישראל ולהגיע לנתב"ג ,  שם לאחר טקס קצר הוא יעלה על המטוס הנשיאותי אייר פורס 1 וימריא לרומא .  בביקורו באיטליה הוא צפוי לקיים ביקור רשמי בוותיקן .  המראתו מירושלים לנתב"ג צפויה להביא לסגירתו של כביש 1 וכן לאפשרות לסגירתו של כביש 6 .  
החל מהשעה 8:30 בבוקר ,  ייחסמו לסירוגין ובהדרגה הרחובות :  המלך דוד ,  דוד רמז ,  דרך חברון ,  מנחת ,  מעבר רחל ,  גיחון ,  צרויה ,  עין רוגל לכיוון דרך חברון ,  דרך בית לחם לצפון ,  הרכבת לצפון ,  עזה ,  הרצוג ,  בייט ,  בזק ,  שניאור ,  בורלא ,  הר הרצל ויד ושם .  הציבור יוכל לבחור בצירים החלופיים :  אגרון ,  חיים בר-לב ,  שער יפו ,  דרך חברון-החשמונאית ,  קרן היסוד ,  עמק רפאים ,  בגין ,  ציר הרצל ורמב"ן .  לא תתאפשר חניית כלי רכב לאורך הצירים המצוינים .  
מבצע האבטחה הגדול של ביקור טראמפ הציב לא מעט אתגרים עבור משטרת ישראל ומשמר הגבול האמונים על המבצע .  היום יגיע שלב נוסף במורכבות אבטחת הביקור של הנשיא האמריקני כשהוא יעבור לפגישה עם אבו מאזן בבית לחם .  כל צעד של טראמפ ופמלייתו עד כה היו תחת אחריות המשטרה ,  היום עבר שרביט האבטחה למשך כ-45 דקות לידי כוחות הביטחון הפלסטיניים .  
לצורך תיאום הסדרי האבטחה ומעבר האחריות בבית לחם התקיימו מאז הכרזת הנשיא על ביקורו לא מעט פגישות תיאום בין הכוחות הפלסטיניים לבין מנהלת התיאום והקישור הישראלי .  מנהלת זו היא שביצעה את התיווך בין משטרת ישראל ומג"ב לבין המשטרה הפלסטינית .  
ברגע ששיירת הנשיא עברה את מעבר רחל לתוך בית לחם הועברה האחריות למנגנוני הביטחון הפלסטיניים עד לחזרתו של הנשיא לירושלים .  כבר אמש נסגר מעבר רחל למעבר באופן מלא וייפתח שוב רק לאחר חזרתו של טראמפ לבירה .  
עד לשעה הייעודה ולאחר סגירת המעבר ,  עוסקים כוחות רבים בסריקת שטח המעבר וזיכויו מחפצים חשודים כדי לוודא שלא הוטמנו במקום מטענים ויכינו את המעבר ,  מבחינה ביטחונית ,  למעבר שיירת הנשיא .  בתוך כך ,  מאות שוטרי מג"ב יאבטחו את המעבר כדי למנוע כל סיכון בשלב מעבר השיירה .  בידי כוחות הביטחון אין התרעות ממוקדות ,  אך הם מוכנים לכל תרחיש .
  ( עדכון ראשון :  7:42 )  

טראמפ לאבו מאזן : " אי אפשר לקדם שלום ובמקביל לממן טרור "
 הנשיא האמריקני נועד עם יו"ר הרשות הפלסטינית בבית לחם ולאחר מכן מסרו השניים הצהרות לתקשורת .  אבו מאזן אמר כי ישתף עמו פעולה  " כדי להביא לשלום היסטורי ".  טראמפ התייחס גם לפיגוע בבריטניה : " לא אקרא למחבלים מפלצות ,  אלא לוזרים ".  מפת החסימות המלאה

