בנה של שולה זקן לארי הרו : " אל תשתמש באמי כדי לנקות את שמך "
 נדב זקן ,  בנה של ראש לשכתו של אהוד אולמרט שהעידה נגדו ,  הגיב בזעם על טענת עד המדינה בפרשות 1000 ו-2000 כי הוא  " לא שולה זקן ":   " עזוב את ההשוואות המיותרות ,  קח אחריות .  הפכת לעד מדינה ואישרת את עוולותיך "
 נדב זקן ,  בנה של שולה זקן שהייתה מזכירתו של ראש הממשלה לשעבר אהוד אולמרט ושימשה עדת מדינה נגדו ,  יצא אחר הצהריים  ( שני )  נגד ארי הרו ,  ראש הסגל לשעבר של ראש הממשלה בנימין נתניהו ,  שחתם על הסכם עד מדינה וצוטט אתמול אומר שהוא  " לא שולה זקן ".   " עזוב את ההשוואות המיותרות ",  כתב זקן הבן בעמוד הפייסבוק שלו , " אל תשתמש באמי כדי לנקות את שמך  קח אחריות ". 
על פי תמלולים שהובאו אמש בחדשות 2 ,  הרו אמר למקורביו בעקבות החתימה על הסכם עד המדינה : " אני לא שולה זקן ,  אני לא מחפש להפיל את נתניהו ".  על פי ההסכם ,  הרו אמור למסור מידע בפרשות 1000 ו-2000 שבהן חשוד נתניהו בשוחד ,  בתמורה לעונש של עבודות שירות וקנס בלבד .  
לקריאה נוספת:מנדלבליט רוצה להאיץ החקירות - ספק אם עדות הרו תפתח עוד פרשותאל"ף - אדלסון ,  בי"ת - ביביטורס :  מילון פרשות נתניהו השלםשולה זקן השתחררה מהכלא : " תנו לי לחזור לחיים נורמליים "  
זקן כתב : " הרו צודק .  הוא 'לא שולה זקן' .  שולה זקן עברה שבעה מדורי גיהינום ולא שיתפה פעולה עם רשויות החוק בניסיון להפיל ראש ממשלה מכהן ,  ויצאה למאבק משפטי ארוך של שמונה שנים .  להבדיל ממנו ,  היא ניהלה שנים משפטים לא לה ,  בידיעתה את גובה המחיר ,  רק כדי לאפשר לפטרונה להגן על עצמו ,  עד לשלב שהוא עצמו בגד בה ,  הפנה לה את גבו וניסה להפיל את כל עוולותיו עליה .  היא בכל זאת המשיכה להגן עליו ובהתנהגותה הזו 'העניקה' לו שני זיכויים ".  
" ארי הרו צודק ",  כתב זקן . " הוא לא שולה זקן ,  הוא חתם על ההסכם הראשון שהובא לו ועוד במערכה הראשונה .  אמא לא הפילה את אולמרט כדי לחמוק מעונש .  היא לא הפילה אותו כלל - הכל נעשה במו ידיו .  הוא בעצמו ,  הוא ולא אחר ". 
זקן הוסיף כי  " הרו אינו דומה לשולה זקן שלקחה אחריות על מעשיה שלה מהיום הראשון .  עד מדינה לעולם יהיה אדם שפשע וחטא .  הפכת לעד מדינה ובחתימתך אישרת את עוולותיך ".  
זקן הייתה מזכירתו ויד ימינו של אולמרט במשך שנים ארוכות ,  משנות ה-70 ועד לכהונתו כראש הממשלה בעשור הקודם .  היא הורשעה בפרשת ראשונטורס אך שמרה על זכות השתיקה ,  במה שהוגדר על ידיה ניסיון להגן על אולמרט .  בפרשת הולילנד הסכימה להעיד נגד אולמרט ,  במסגרת עסקת טיעון ,  וקיבלה בתמורה עונש מופחת של 11 חודשים בלבד ,  מהם ריצתה שישה בפועל .
 להחלטתה של זקן קדם שבר ביחסיה עם אולמרט ,  לאחר שעורך דינו כינה אותה  " שקרנית "  בריאיון והוא עצמו התעלם ממנה וממשפחתה באירוע שבו נפגשו וניסה להסתיר ממנה את סיכומיו לבית המשפט .  

בנה של שולה זקן לארי הרו : " אל תשתמש באמי כדי לנקות את שמך "
 נדב זקן ,  בנה של ראש לשכתו של אהוד אולמרט שהעידה נגדו ,  הגיב בזעם על טענת עד המדינה בפרשות 1000 ו-2000 כי הוא  " לא שולה זקן ":   " עזוב את ההשוואות המיותרות ,  קח אחריות .  הפכת לעד מדינה ואישרת את עוולותיך "
 
