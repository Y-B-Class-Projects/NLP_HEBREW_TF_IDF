נתניהו גינה את הלינץ' בבירה : " לא נסבול גזענות "
 רה"מ התייחס גם להשלכת בקבוק התבערה לעבר מונית פלסטינית ,  ואמר : " זו לא דרכנו ".  מעצרו של אחד הצעירים החשודים בלינץ' הוארך ביומיים ,  ומעצר שניים נוספים בשישה ימים
ראש הממשלה ,  בנימין נתניהו ,  גינה היום  ( שלישי )  בחריפות את מעשה האלימות שהיה בצעיר ערבי בירושלים בשבוע שעבר ,  ואת זריקת בקבוק התבערה לעבר מונית פלסטינית סמוך להתנחלות בת עין . " במדינת ישראל ,  אנחנו לא מוכנים לסבול גזענות ,  ולא מוכנים לסבול את השילוב של גזענות ואלימות ",  אמר נתניהו .  שישה צעירים נוספים החשודים במעורבות בתקרית נמצאים במעצר .  מעצרו של צעיר נוסף הוארך היום ביומיים נוספים . 
" זה דבר שאנחנו לא יכולים לקבל אותו - לא כיהודים ולא כישראלים ",  אמר רה"מ . " זו לא דרכנו ,  זה מנוגד לדרכנו ,  ואנחנו מגנים את זה בכל פה .  אנו פועלים נגד זה וממצים את הדין במהירות עם אלה שאחראים למעשה הנפשע הזה ". 
נתניהו התייחס למקרי האלימות במעמד חתימה על אמנה לעידוד קליטתם ושילובם של יוצאי אתיופיה . " מדינת ישראל היא מדינה דמוקרטית ,  מדינה נאורה ,  ומדינה שבה כשאנחנו מגלים מעשים כאלה - כל המדינה וכל המנהיגות שלה מתייצבים יחד נגד התופעה הזאת וכך נמשיך לעשות ".  לדבריו , " נהיה עקביים בהתנגדות המוחלטת שלנו לתופעות של גזענות ואלימות ".  כמו כן ,  נמסר כי נתניהו שוחח היום עם מנכ"ל בית החולים הדסה ,  שם מאושפזים קורבנות הלינץ ?  בירושלים .  
שבעה בני אדם נעצרו עד כה בחשד למעורבות בלינץ' בירושלים .  בית משפט השלום בירושלים האריך היום ביומיים את מעצרו של צעיר החשוד במעורבות בתקיפה ,  וכן האריך מעצר שניים נוספים בשישה ימים .  עצורה נוספת שוחררה למעצר בית .  נכון להיום ,  שישה צעירים עדיין נמצאים במעצר .
 בקטטה ,  שפרצה בין קבוצת צעירים ערבים ליהודים בכיכר ציון בירושלים בליל שישי האחרון ,  נפצע צעיר ערבי באורח קשה .  בעדויות במשטרה של שתי נערות שנעצרו ,  הן התלוננו בפני חבריהן שהותקפו מינית על ידי ערבים - ואלה תקפו ערבים אחרים .  בדיון בבית המשפט ביום שני במעצרם של ארבעה מהחשודים במעורבות במעשה ,  אחד מהם הודה במעשה והתגאה בו .  
לקריאה נוספתהנשיא פרס על הלינץ' בירושלים : " מלא בושה וחרפה "" הותקפנו מינית - אז חברינו נקמו בערבים"הלינץ' בירושלים :  נעצרו ארבעה חשודים נוספים 

נתניהו גינה את הלינץ' בבירה : " לא נסבול גזענות "
 רה"מ התייחס גם להשלכת בקבוק התבערה לעבר מונית פלסטינית ,  ואמר : " זו לא דרכנו ".  מעצרו של אחד הצעירים החשודים בלינץ' הוארך ביומיים ,  ומעצר שניים נוספים בשישה ימים

