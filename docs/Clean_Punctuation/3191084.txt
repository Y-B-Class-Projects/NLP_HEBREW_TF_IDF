פרסום ראשון :  נתניהו חוזר לקדם את העלאת שארית בני הפלשמורה
לוואלה !  NEWS נודע כי ראש הממשלה צפוי לעלות ביום ראשון להצבעה בממשלה את נושא העלאת אלפים מבני העדה באתיופיה ,  שילדיהם נמצאים בישראל .  עוד נודע ,  כי במשרד האוצר מתנגדים להצבעה המתוכננת בשל העלות התקציבית היקרה
רגע לפני הבחירות ,  צפוי בנימין נתניהו לעלות ביום ראשון הקרוב להצבעה בממשלה ,  את נושא העלאת אלף מבני הפלשמורה שילדיהם נמצאים בישראל - כך נודע לוואלה ! NEWS  .  החלטה זו באה בעקבות החלטות הממשלה משנת 2015 ,  כשהממשלה התחייבה להעלות את שאר בני הפלשמורה ,  אך עד כה העלתה בפועל רק 1,300 מתוך כ-9,000 ממתינים .
 באגף התקציבים במשרד האוצר התנגדו השבוע להצבעה המתוכננת בשל העלות התקציבית היקרה שלה ,  אך חרף עמדתם ,  שר האוצר משה כחלון יתמוך בהצעת המחליטים .  במשרד האוצר דרשו הבוקר ממשרדי הממשלה קיצוץ של 0.3% מתקציבם לצורך מימוש ההחלטה ,  אך עדיין לא ברור כיצד תתקבל דרישה זו בקרב השרים הנדרשים לקיצוץ .
 עוד בוואלה !  NEWSבשל המתיחות בעזה :  צה"ל הורה על תגבור כוחות בגבול הרצועה"לגרמניה יש אחריות עיקרית על השואה ":  מרקל ביקרה ביד ושםבהפרש של 48 שעות :  נתניהו ייחקר ומשפטה של רעייתו ייפתח 
ההחלטה להעלות תוך חמש שנים לישראל את 9,000 בני הפלשמורה התקבלה בנובמבר 2015 ,  אך הממשלה לא קבעה תקציב ליישומה .  בחודש פברואר 2016 הודיע מנכ"ל משרד ראש הממשלה דאז ,  אלי גרונר ,  כי התוכנית תוקפא בשל מחסור בתקציב .  
הקפאת התוכנית הובילה למשבר קואליציוני ,  שבמסגרתו חברי הכנסת אברהם נגוסה ודוד אמסלם מהליכוד הודיעו כי לא יתמכו בקואליציה בהצבעות במליאת הכנסת .  בשל כך הוקם צוות בין-משרדי שהביא להחלטת ממשלה נוספת באוגוסט 2016 ,  אז הוחלט להעלות כ-1,300 מבני הקהילה תוך שנה .  
בסוף חודש ספטמבר הצהיר נתניהו כי בכוונתו להוביל החלטה זו בקרוב , " ביקשתי מאריה דרעי ,  שנבצר ממנו להיות נוכח בישיבה הזו ,  להביא הצעת החלטה לממשלה ",  כך אמר נתניהו בפתח הדיון בוועדת השרים לענייני קידומם ושילובם של אזרחי ישראל ממוצא אתיופי .  נתניהו הוסיף , " זהו המשך הטיפול החשוב שאנחנו נותנים לקהילה היקרה הזו ,  שהיא חלק מעמנו וחלק ממדינתנו ".  
במטה המאבק להעלאת יהודי אתיופיה לישראל ברכו אז על החלטת נתניהו ,  אך ציינו כי ב-2015 התקבלה החלטת ממשלה להעלאה גורפת של כלל בני ובנות הקהילה היהודית באתיופיה . " במקום לממש את החלטתה ,  הממשלה פורסת את העלייה מאתיופיה במה שמזכיר את מדיניות 'הספר הלבן ' "  ,  כך הגיבו במטה המאבק .  

פרסום ראשון :  נתניהו חוזר לקדם את העלאת שארית בני הפלשמורה
לוואלה !  NEWS נודע כי ראש הממשלה צפוי לעלות ביום ראשון להצבעה בממשלה את נושא העלאת אלפים מבני העדה באתיופיה ,  שילדיהם נמצאים בישראל .  עוד נודע ,  כי במשרד האוצר מתנגדים להצבעה המתוכננת בשל העלות התקציבית היקרה

