גנץ לאלופים בקריה : " אני נכנס לפה בכובד ראש "
 לאחר חודשים ארוכים של טלטלות וחוסר ודאות ,  קיבל בני גנץ דרגות רב-אלוף ומונה לרמטכ"ל ה-20 של צה"ל . " הדרך הייתה לא פשוטה .  זהו יום מרגש עבורי ,  עבור צה"ל ועבור עם ישראל "
  ( באדיבות הערוץ הראשון ) 
תתחילו לשנן את השם :  האלוף בני גנץ הועלה היום  ( שני )  לדרגת רב-אלוף וקיבל על עצמו באופן רשמי את תפקיד הרמטכ"ל ה-20 של צה"ל .  גנץ התקבל בצהריים במשמר כבוד שנערך לכבודו בקריה בתל אביב .  בטקס הרשמי שנערך מוקדם יותר בלשכת ראש הממשלה בירושלים השתתפו הרמטכ"ל היוצא רב-אלוף גבי אשכנזי ,  ראש הממשלה בנימין נתניהו ושר הביטחון אהוד ברק .  
במהלך נאומו בקריה בפני פורום מטכ"ל אמר גנץ ,  כי  " אני חושב שאני יודע לאן אני נכנס .  אני עושה זאת בחפץ לב ובכובד ראש מתוך הבנה על איך נעבוד ".  הרמטכ"ל היוצא אשכנזי מסר לגנץ את ספר מטרות צה"ל בעזה כמתנת כניסה לתפקיד .  גנץ מצידו נתן לאשכנזי אלבום ובו תמונות משירותו הצבאי .  
במהלך הרמת הכוסית ,  פנה שר הביטחון ברק לגנץ ואמר : " יש בדידות בתפקיד הזה שהיא אחרת מכל דבר שאתה עושה בדרך .  היא מכבידה והיא חלק מהעול ויש לה מחיר במשפחה ובזמן .  אני בטוח שאתה בא מוכן לזה ואתה מביא איתך את הניסיון ואת מבנה האישיות להניע את זה קדימה ". 
במהלך טקס חילופי התפקידים הרשמי שנערך מוקדם יותר ,  אמר גנץ ,  כי  " עוד בטרם נוסדה ישראל ,  היא עמדה נוכח אתגרים ביטחוניים קשים .  בימים אלו ,  עת נביט בסביבתנו ,  נדע שבצד חוסננו ממשיכות להתקיים סכנות אפשריות ואפשר שמתפתחים להם אתגרים ביטחוניים חדשים .  כבעבר כך בעתיד ,  יידע צה"ל להתמודד עם אתגרים אלו .  אני מודה לשר הביטחון ולממשלת ישראל על האמון שנתנו בי .  זהו יום מרגש בעבורי ועבור צה"ל ועם ישראל .  מתוך הישענות על ניסיוני רב השנים ומתוך אמונה ביכולותיי המקצועיות אני מקבל על עצמי בכבוד את הפיקוד על צה"ל ". 
גנץ התייחס לדרך שעשה עד קבלתו את התפקיד ,  ולפרשה סביב האלוף יואב גלנט .  לדבריו , " הדרך לא הייתה פשוטה .  נכון שנלמד ממנה ,  אך נכון שנותירה מאחור .  אני מבקש להודות לאלוף יואב גלנט על שירות מקצועי ומסור .  נדע להתבונן בצורה בוגרת בצרכי העתיד ככל שיידרש ". 
גנץ סיפר את סיפורו של חייל צה"ל בודד שעלה ארצה מטורקיה ,  שבסיפורו המחיש לדברי גנץ מחויבות מה היא .  גנץ אמר כי  " אספר לכם על טוראי יוסף צרפתי מספר אישי 5827283 ,  בן לדניאל ורוזי ,  שעלה מטורקיה בשנת 2008 .  הוא התגייס לפני מספר שבועות לשירות צה"ל ,  עבר קורס הכנה לעולים ושובץ בחטיבת גולני .  במעשיו המחיש לנו יוסף מחויבות מהי .  אני מוקיר אותו כשם שאני מוקיר את כל חיילי צה"ל ועשייתם ". 
בטקס נאם גם ראש הממשלה נתניהו ,  שהודה לאשכנזי על שירותו ובירך את גנץ על כניסתו לתפקיד : " יש לך את כל הנתונים להצליח .  אתה מכיר את צה"ל היטב וצה"ל מכיר אותך ,  זה חשוב היום ,  זה חשוב מפני שאתה תמצא בוודאי את הדרך המיוחדת שלך שהיא משלבת נחישות שקטה ,  דרכי נועם ,  כדי להבטיח יציבות והיציבות חשובה היום .  רעידת אדמה פוקדת את העולם הערבי וחלקים מהעולם המוסלמי ואיננו יודעים כיצד יסתיימו הדברים .  ארצנו קטנטונת .  אנחנו מקווים להרחיב את מעגל השלום ,  ואנחנו יודעים שבסופו של דבר ,  המשענת האמיתית של היכולת שלנו לבסס את קיומנו כאן ,  היכולת שלנו לשכנע את שכנינו להיות איתנו ביחסי שלום ,  המשענת הזאת הוא צה"ל .  זאת הערובה האמיתית להבטחת עתידנו ". 
שר הביטחון ברק בירך אף הוא את גנץ ,  והוד לרמטכ"ל היוצא אשכנז : " אני רוצה להודות לך גבי על שנים של שירות שהביאו לחיזוק העוצמה של צה"ל ולאחל לך דרך צלחה .  אני רוצה לאחל לך בני ,  שתשכיל לקחת את צה"ל הלאה אל מול האתגרים החדשים .  הסביבה משתנה במהירות ומדובר בתקופה לא פשוטה גם מול האתגרים בחוץ וגם מול מה שעברנו בפנים ". 
הרמטכ"ל היוצא גבי אשכנזי הודה לחיילי צה"ל ולמפקדיו ואיחל לרמטכ"ל הנכנס בהצלחה בתפקידו החדש : " את נס הרמטכ"ל העברתי לידיו של ידיד ושותפי לדרך בני גנץ ,  ובכך סגרתי מעגל אישי .  לפני 10 שנים הענקתי לבני דרגות אלוף עם הרמטכ"ל דאז שאול מופז.היום ,  10 שנים אחר כך ,  אני זוכה להיות לצדו כשהוא עולה לפסגת האחריות הלאומית ומתמנה לרמטכ"ל .  אין לי ספק שיכולותיך יאפשרו לך לרתום את חיילי צה"ל למשימה .  כולנו מאמינים בך ,  בהצלחה ". 

גנץ לאלופים בקריה : " אני נכנס לפה בכובד ראש "
 לאחר חודשים ארוכים של טלטלות וחוסר ודאות ,  קיבל בני גנץ דרגות רב-אלוף ומונה לרמטכ"ל ה-20 של צה"ל . " הדרך הייתה לא פשוטה .  זהו יום מרגש עבורי ,  עבור צה"ל ועבור עם ישראל "
 
