גורמים באזור :  אפשרות לחידוש המו"מ בקרוב
בעקבות פגישת נתניהו ומובארק ,  אומרים גורמים ישראלים ופלסטינים כי חלה התקדמות לקראת האפשרות לחידוש המו"מ .  בתוך כך דווח כי השליח האמריקאי מיטשל יגיע לאזור בחודש הבא
גורמים ישראלים ופלסטינים רמזו היום  ( רביעי )  כי חלה התקדמות לקראת חידוש שיחות השלום בין הצדדים ,  בעקבות פגישת ראש הממשלה הישראלי בנימין נתניהו והנשיא המצרי חוסני מובארק ,  כך מדווחת סוכנות הידיעות רויטרס .  
על פי מקור דיפלומטי ,  ג'ורג' מיטשל ,  שליחו המיוחד למזרח התיכון של הנשיא האמריקאי ,  יגיע בחודש הבא לאזור במאמץ להחזיר את המשא ומתן המדיני למסלולו .  מוקדם יותר השבוע פרסמה סוכנות הידיעות הצרפתית כי ארצות הברית מגבשת שני מכתבי ערבויות לישראל ולפלסטינים אותם יציג מיטשל כבסיס לחידוש שיחות השלום בין הצדדים .  
בתוך כך ,  דוברו של אבו מאזן ,  נאביל אבו רודיינה ,  אמר לרויטרס כי  " האזור יראה פעילות פוליטית משמעותית בשבועיים הקרובים .  העמדה ישראלית עדיין לא ברורה מספיק על מנת לחדש את המשא ומתן ".  
מרק רגב ,  דובר ראש הממשלה לתקשורת זרה ,  אמר בתגובה כי  " הממשלה הישראלית מקווה שאכן נראה את חידוש השיחות עם הפלסטינים בעתיד הקרוב .  אנחנו מוכנים ". 
בנאום אתמול במרכז הליכוד התייחס ראש הממשלה בנימין נתניהו בחיוב לפגישתו עם נשיא מצרים חוסני מובארק .  נתניהו אמר כי הוא  " מעודד ממחויבות הנשיא מובארק לקדם את השלום בינינו לבין הפלסטינים .  אני מקווה לראות נכונות כזו גם מצד הרשות הפלסטינית .  הגיע הזמן להניע את התהליך המדיני .  הגיע הזמן שכולם יתנו כתף ונעשה זאת ". 
בתוך כך ,  בכיר ישראלי אמר לרויטרס כי בקרוב יהיה  " מאמץ רב להחזיר את הדברים למסלולם .  כולם רוצים שזה יקרה ".  לדבריו ,  ישראל לא רוצה להגיד בשלב זה אלו צדדים היא מוכנה לקחת אך  " במסגרת חבילה אנחנו מוכנים לעשות את תפקידנו ". 

גורמים באזור :  אפשרות לחידוש המו"מ בקרוב
בעקבות פגישת נתניהו ומובארק ,  אומרים גורמים ישראלים ופלסטינים כי חלה התקדמות לקראת האפשרות לחידוש המו"מ .  בתוך כך דווח כי השליח האמריקאי מיטשל יגיע לאזור בחודש הבא

