לשכת ראש הממשלה : " שלום לא משיגים בצעד חד צדדי "
 בעקבות הודעת אבו מאזן כי בכוונת הרשות לבקש הכרה מלאה כמדינה מהאו"ם ,  מלשכת ראש הממשלה נמסר כי הפלסטינים מתחמקים ממשא ומתן ישיר עם ישראל .  נתניהו ייפגש עם אובמה בניו יורק
לשכת ראש הממשלה דחתה אמש  ( שישי )  את הודעתו של יו"ר הרשות הפלסטינית ,  אבו מאזן ,  כי הרשות תפנה לאו"ם בבקשה לקבל הכרה מלאה כמדינה ,  כך דווח בקול ישראל . " שלום לא משיגים בהליכה חד צדדית לאו"ם ולא בחבירה לארגון הטרור חמאס .  שלום יושג רק במשא ומתן ישיר עם ישראל .  הרשות הפלסטינית והעומד בראשה מתחמקים בעקביות משיחות ישירות עם ישראל .  כשהרשות תנטוש את מהלכי הסרק כהליכה חד צדדית לאו"ם ,  היא תמצא את ישראל שותפה למשא ומתן ישיר לשלום ",  נמסר בהודעה .
 עוד בנושא:אבו מאזן ברמאללה : " נדרוש חברות מלאה באו"ם"בבית אל לא מודאגים : " ה-20 בחודש - יום רגיל"בכיר אש"ף בארה"ב :  לא נסכים להותיר גושי התנחלויותבכיר ברשות : " נתניהו יכול עדיין למנוע פנייתנו לאו"ם "
 יו"ר הרשות אמר אמש בנאומו כי הרשות מתכוונת לבקש ממועצת הביטחון של האו"ם הכרה מלאה בה כחברה בארגון .  לדבריו , " אנחנו הולכים לאו"ם כדי לדרוש הכרה בפלסטין כחברה מלאה .  זו זכותנו הלגיטימית .  כולנו מקווים להצליח במהלך הזה על מנת שנהיה חופשיים כמו יתר העמים בעולם ושנוכל להקים מדינה בגבולות 67' ,  שבירתה ירושלים .  המשא ומתן עם ישראל הגיע למבוי סתום .  ממשלת ישראל מסרבת למלא אחר התחייבויותיה ואחר ההסכמים עליהם חתמה וממשיכה לבנות בהתנחלויות ". 
בתוך כך ,  הבית הלבן הודיע כי נשיא ארצות הברית ,  ברק אובמה ,  ייפגש עם ראש הממשלה בעצרת האו"ם בניו יורק בשבוע הבא .  בן רודס ,  יועץ לענייני ביטחון לאומי בבית הלבן ,  אמר כי השניים ייפגשו על רקע הבקשה הצפויה של הפלסטינים להכרה מלאה באו"ם .  הנשיא אובמה לא צפוי לקיים פגישה עם יו"ר הרשות הפלסטינית ,  אבו מאזן ,  אך ייפגש עם ראש ממשלת טורקיה ,  רג'פ טייפ ארדואן ,  על רקע הידרדרות היחסים בין אנקרה לירושלים .
 גם בחמאס הביעו התנגדות להצהרתו של אבו מאזן על פנייה לאו"ם .  יוסוף רזקה ,  יועצו של ראש ממשלת חמאס ,  איסמעיל הניה ,  אמר כי אין בנאום כל חדש . " הנאום לא מבהיר כיצד צעד זה לא ישפיע על הפליטים הפלסטינים לרעה ",  הוסיף .  דובר חמאס ,  פאוזי ברהום ,  אמר כי הפנייה הפלסטינית לאו"ם היא צעד  " טקטי "  שנועד לסלול את הדרך לחידוש המשא ומתן עם ישראל .
  ( עדכון ראשון :  22:13 ) 

לשכת ראש הממשלה : " שלום לא משיגים בצעד חד צדדי "
 בעקבות הודעת אבו מאזן כי בכוונת הרשות לבקש הכרה מלאה כמדינה מהאו"ם ,  מלשכת ראש הממשלה נמסר כי הפלסטינים מתחמקים ממשא ומתן ישיר עם ישראל .  נתניהו ייפגש עם אובמה בניו יורק

