התרחבות העימותים ומחאת ערביי ישראל :  כך נסללת הדרך לאינתיפאדה
האירועים האחרונים כבר מתחילים להיראות כמו אינתיפאדה .  אם תחילה היה נראה שמדובר בהתקוממות מוגבלת ,  כעת הצטרפו למחאה גם מאות בגדה והערבים בישראל .  כמו כן ,  הדרג המדיני בחר להתעלם מהתרעות מערכת הביטחון והקריאה לשתף פעולה עם אבו מאזן
 ( צפו :  אלפי שוטרים הוצבו בעשרות מוקדים בירושלים )  
ייתכן שזו עדיין אינה אינתיפאדה שלישית .  ייתכן שהצעדים שתנקוט הרשות הפלסטינית מצד אחד ,  וממשלת ישראל מהצד השני ,  יביאו להרגעת הרוחות ולדעיכת המהומות כבר בימים הקרובים .  עם זאת ,  רצף האירועים בימים האחרונים רחוק מלהוות מקור לאופטימיות - שלל התקריות ,  ההפגנות והנפגעים משני הצדדים ,  כבר מתחילים להישמע ולהיראות כמו תחילתה של אינתיפאדה .  
ביום ראשון האחרון עוד נראה היה שהמצב בשליטה ומדובר ברצף התקפות טרור של מפגעים בודדים ,  ללא התגייסות ותמיכת הרחוב הפלסטיני . " אינתיפאדה פרטית ",  כך תיאר את המצב הפרשן הפלסטיני המוכר ,  מוחמד דררמה .  אלא שכעת ,  כמה גורמים חדשים שהתווספו למשוואה המורכבת מטים את הכף במסגרת הניסיון לבחון מה בדיוק מתרחש בגדה המערבית .
 עוד בוואלה !  NEWS:שרי הליכוד כץ ,  לוין ואלקין בעצרת הימין בי-ם : " להחמיר בענישה"הקבינט אישר :  המשטרה תפעל בעומק שכונות מזרח ירושלים"ייתכן שילדי הזוג הנקין ניצלו עקב ירי בשוגג של מחבל בחברו "  
ראשית ,  ההפגנות העממיות והעימותים לא נעצרים בירושלים .  תחילה אמנם נראה היה שגל המחאה המזרח-ירושלמי נעצר בגדר ההפרדה ולא הצליח להשפיע על המתרחש בגדה המערבית :  מאז ראש השנה ,  ירושלים עדה למעין התקוממות עירונית - עימותים אלימים שבהם משתתפים עשרות צעירים ,  יידוי אבנים ובקבוקי תבערה ותסיסה מתמדת ברחובות .  התושבים הפלסטינים ביהודה ושומרון סרבו להצטרף למהומה ,  הרבה בזכות פעילות הרשות הפלסטינית ,  אך גם בגלל אדישות הציבור .  תופעה דומה התרחשה גם לפני שנה ושלושה חודשים ,  לאחר רצח הנער מוחמד אבו חדיר - וגם אז ההפגנות לא יצאו מגבולות  " עוטף ירושלים ". 
ביומיים האחרונים ,  השתנתה התמונה .  כבר לא מדובר  " רק "  בפיגועים שמתרחשים בשטחי הגדה ,  אלא גם בהפגנות של מאות בני אדם ,  לעיתים אף יותר מאלף ,  בכל רחבי יהודה ושומרון :  מג'נין שבצפון ועד לחברון שבדרום .  על פי הנתונים של הצד הישראלי ,  רק אתמול השתתפו בעימותים בשטחים קרוב ל-3,000 בני אדם ,  כאשר המספרים של הצד הפלסטיני גבוהים יותר .  ילד פלסטיני בן 12 ונער בן 18 נהרגו מאש צה"ל ועוד עשרות רבים נפגעו .  על פי טענות  " הסהר האדום ",  מאות פלסטינים נזקקו לטיפול רפואי .  אלה כבר אינם מספרים של  " עוד יום שגרתי "  בגדה המערבית ,  אלה מספרים שבקלות יכולים להביא לאובדן שליטה מצד הרשות ולעימות נרחב יותר .  
גורם נוסף שמטה את הכף הוא מחאת ערביי ישראל .  בזמן שרוב ההפגנות שהתקיימו אתמול היו שקטות יחסית ,  בנצרת השטח כבר החל לבעבע ובהפגנה שהתקיימה בעיר נרשמו עימותים אלימים עם כוחות הביטחון .  בדומה לאוקטובר 2000 ,  גם למחאה שקטה יחסית בתוך גבולות הקו הירוק יש פוטנציאל גבוה להשפיע לרעה על המתרחש בשטחים .  
ועדיין ,  הרשות הפלסטינית לא שברה את הכלים .  רק אמש כינס יו"ר הרשות הפלסטינית אבו מאזן פגישה דחופה של ראשי מנגנוני הביטחון ,  בדרישה שאלו יפעלו להחזיר את השקט לגדה .  הרשות וישראל החליפו מסרים של הרגעה במהלך החג ושני הצדדים הביעו את רצונם בהפסקת ההתנגשויות האלימות והחזרת השקט ,  אך לא ברור כלל אם ביכולתם לעשות זאת בשלב זה .  
סביר להניח שעדיין לא הגענו לנקודת ה"אל-חזור ",  והרשות וישראל מסוגלות לשלב ידיים ולהרגיע את הרוחות .  אלא שדווקא כעת ,  כל אירוע שבעבר הצליחה הרשות או ישראל להכיל  עשוי להוביל לפיצוץ והסלמה רבתי :  פיגוע טרור פלסטיני או יהודי ועימותים בהר הבית .  
אלפי הצעירים שיצאו לרחובות הגדה ביומיים האחרונים בזים לרשות הפלסטינית ולמנגנוניה ,  ומכאן כבר עולה השאלה הלא-פחות משמעותית :  עד מתי יישמעו חברי מנגנוני הביטחון להוראות מפקדיהם ולפקודות שיוצאות מהמוקטעה ?  ניתן לשער שיכולת הפעילות של כוחות הביטחון הפלסטינים נחלשה בעקבות אירועי הימים האחרונים .  לא ניתן לפסול על הסף תרחיש שבו חלק מחברי המנגנונים הללו ,  בדומה לספטמבר-אוקטובר 2000 ,  יצטרפו לעימותים ולפיגועים .  
עד כה ,  את רוב פיגועי הירי בגדה ביצעו אנשי חמאס .  אלא שרוב הנשק בשטחים נמצא בידי פעילי הפתח .  האם בשלב כלשהו יחליטו גם הם להצטרף להסלמה ?  והנה גורם נוסף שמעלה חששות רבים וזיכרונות מהאינתיפאדה השנייה :  אמש פתחו חמושים באש ,  לא ברור מאיזה ארגון ,  לעבר מפקדת אוגדת יהודה ושומרון שבסמוך לבית אל ,  מהבתים של רמאללה .  זה מוביל אותנו לשאלה המתבקשת - הייתכן שאבו מאזן מאבד שליטה על אנשיו שלו ?  
במשוואה הזו אי אפשר כמובן להתעלם מחמאס .  הוא נושף בעורפה של הרשות והפתח וינסה בכל דרך אפשרית לעודד יציאה לפיגועים ולהפגנות ,  כדי להוביל לאינתיפאדה שלישית .  בכיריו ,  היושבים בנחת ובבטחה ברצועת עזה ,  קוראים שוב ושוב לציבור הפלסטיני בגדה לצאת להפגנות ולפיגועים .  אחרי היומיים האחרונים ,  כבר לא בטוח שהרשות יכולה למנוע את כל זה .  
הדוגמא האחרונה להסתה נגד הרשות אירעה אמש ,  כאשר בניסיון לחזק את התסיסה בדעת הקהל נגד הרשות ,  פרסם חמאס הודעה שקוראת לרשות להבהיר את מידת מעורבות מנגנוניה בחשיפת חולית חמאס שעשתה את הפיגוע בשומרון .  
קשה לומר ששלל ההתפתחויות הללו מפתיעות מישהו במערכת הביטחון .  כמעט כל גורם שקשור למצב בשטחים ידע להתריע בשנה האחרונה כי המצב נפיץ ,  וכי זו שאלה של זמן עד שתתרחש הסלמה .  שב"כ ,  אמ"ן ,  מתאם הפעולות בשטחים ,  פיקוד מרכז ,  כולם הזהירו שב-2015 התמונה בגדה המערבית תשתנה והסטטוס קוו עלול להתערער .
 אינספור פעמים הדגישה מערכת הביטחון שהשטח על סף פיצוץ ,  וגם אם לא תתרחש אינתיפאדה הרי שהפיגועים ילכו ויגברו .  רבות מההערכות הללו הדגישו את חשיבותו של אבו מאזן והרשות הפלסטינית בשמירה על השקט והרגיעה היחסיים .  אולם בדרג המדיני בחרו להתעלם מכך פעם אחר פעם .  נכון ,  ראש הממשלה ושר הביטחון הסכימו מדי פעם בפעם לשורה של הקלות כלכליות לרשות ,  אך בוודאי שלא לצעדים משמעותיים יותר שיסייעו לאבו מאזן בחיזוק מעמדו או יאפשרו חידוש של המו"מ המדיני .  
שוב ושוב ,  כולל אמש ,  כינו הפוליטיקאים את אבו מאזן מסית ,  מסייע לטרור ובחרו לטמון את ראשם בחול בכל הקשור לסוגיה הפלסטינית .  גם כאשר ראש השב"כ ,  יורם כהן ,  תיאר את יו"ר הרשות כ"חלק מהפתרון ולא חלק מהבעיה ",  לרגע לא התחלף ההמנון  " אבו מאזן אשם ".  גם כאשר התנוססו האזהרות סביב סוף ספטמבר ועלתה האפשרות שאבו מאזן יתפטר או יודיע על ביטול הסכמי אוסלו - הדרג המדיני המשיך בשלו .  
והנה ספטמבר הגיע .  אבו מאזן לא הודיע על התפטרות ורק איים בביטול הסכמי אוסלו .  כן ,  הוא האשים את ישראל בפגיעה במסגד אל-אקצא שבמתחם הר הבית ,  אבל בעבר כבר היו לו נאומים קשים בהרבה .  אלא שאז אירע הפיגוע בשומרון ונתן מחדש את האור הירוק להתקפות החדשות-ישנות על אבו מאזן ועל אחריותו לאלימות .  
מטרתם של מבצעי הפיגוע בשומרון ,  פעילי חמאס ,  הייתה בין היתר לפגוע ביחסים בין ישראל והרשות ולעודד אינתיפאדה ,  כמו גם להחליש את מעמדו של אבו מאזן .  עד כה נראה שהם הצליחו בכל המטרות שהציבו לעצמם .  היחסים מתדרדרים ,  ייתכן שאנו כבר במהלכה של אינתיפאדה שלישית ,  ומצבו של אבו מאזן בדעת הקהל הפלסטינית ,  בעייתי מתמיד .  
הבעיה של נתניהו ויעלון ,  היא שכעת הם תלויים לא מעט ברצונו הטוב של הראיס הפלסטיני ,  החלש והמוחלש ,  כדי להחזיר את השקט - היחסי - לגדה .  בשבוע שעבר אחד הכתבים המובילים בערוצי הטלוויזיה הישראלים ,  שאינו עוסק בענייני ערבים ,  הדגיש עד כמה אבו מאזן כבר אינו רלוונטי .  למרבה האירוניה ,  אותו כתב לא הבין עד כמה האיש ה"לא-רלוונטי "  היושב במוקטעה ,  יכול עדיין להשפיע ,  גם באופן פסיבי ,  על ביטחון אזרחי ישראל :  מתנחלים ולא מתנחלים כאחד .  

התרחבות העימותים ומחאת ערביי ישראל :  כך נסללת הדרך לאינתיפאדה
האירועים האחרונים כבר מתחילים להיראות כמו אינתיפאדה .  אם תחילה היה נראה שמדובר בהתקוממות מוגבלת ,  כעת הצטרפו למחאה גם מאות בגדה והערבים בישראל .  כמו כן ,  הדרג המדיני בחר להתעלם מהתרעות מערכת הביטחון והקריאה לשתף פעולה עם אבו מאזן

