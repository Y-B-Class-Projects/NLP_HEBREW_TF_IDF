כדור שנורה על מתנחלים בחוות גלעד נשלח לרה"מ
יו"ר ועד מתיישבי שומרון בני קצובר שלח כדור פלסטיק בו נעשה שימוש בחוות גלעד לראש מערך האבטחה של ראש הממשלה בנימין נתניהו . " יוצרים לגיטימציה לירי על יהודים "
 פרובוקציה מיותרת או ניסיון להשמיע קול ?  יו"ר ועד מתיישבי שומרון בני קצובר שיגר היום  ( שלישי )  לראש מערך האבטחה במשרד ראש הממשלה כדור פלסטיק שנורה אל עבר המתיישבים במאחז חוות גלעד על ידי כוח מג"ב שעסק בהריסת מבנים לא חוקיים שנבנו במקום לפני שבוע .  קצובר פנה אל ראש מערך האבטחה בבקשה שיציג אותו לראש הממשלה בנימין נתניהו .  
לכדור צורף מכתב שמסביר את הנסיבות שהובילו לשליחת הכדור : " אנו מתרשמים כי מחבר דו"ח הבדיקה של המשטרה שבדקה את אירועי חוות גלעד וכן השר לביטחון פנים מטעים את הציבור פעם אחר פעם על מנת ליצור לגיטימיות לירי על יהודים ",  כתב קצובר במכתבו . " אנו מסיקים שגם ראש הממשלה אינו מודע לחומרת כלי הנשק בהם השתמש היס"מ ולכן ביקשנו באמצעותך להעביר אליו את כדור הפלסטיק כדי שיוכל להתרשם במו עיניו מהסכנות בהם עמדו תושבי חוות גלעד ",  הוסיף .  קצובר דרש עוד ,  כי ראש הממשלה יורה על הקמת ועדת חקירה חיצונית לבדיקה האירועים .   במהלך האירועים בחוות גלעד ביצעה המשטרה ירי אל עבר המתיישבים ,  שלטענתם הפריעו לכוחות ויידו לעברם אבנים .  בתחילה נטען כי מדובר בכדורי גומי ,  אולם התברר כי מדובר בכדורי פלסטיק שנורו מרובה אוויר מסוג FN303 .  מספר מתנחלים נפצעו ונזקקו לטיפול רפואי בעקבות הירי לעברם .
 
כדור שנורה על מתנחלים בחוות גלעד נשלח לרה"מ
יו"ר ועד מתיישבי שומרון בני קצובר שלח כדור פלסטיק בו נעשה שימוש בחוות גלעד לראש מערך האבטחה של ראש הממשלה בנימין נתניהו . " יוצרים לגיטימציה לירי על יהודים "
 
