אחרי הדחייה :  הממשלה החדשה של נתניהו תושבע ב-21:00
נתניהו טרם הצליח להגיע להסכמות על כמה תיקים בכירים בליכוד ,  ולפיכך נדחתה ההשבעה .  המתמודדים שעדיין לא זכו לתפקיד :  ח"כ ארדן ,  הנגבי ושלום .  רגב מונתה לשרת התרבות ,  גמליאל שרה לשוויון מגדרי ,  דנון שר המדע וחוטובלי סגנית שר החוץ
ראש הממשלה סיכם עם חבר הכנסת זאב אלקין  ( הליכוד )  שהוא יכהן בממשלה כשר לקליטת העליה ,  השר לאיומים אסטרטגיים וחבר הקבינט המדיני ביטחוני .
 הנשיא ראובן ריבלין ,  שמוקדם יותר עזב את המשכן נוכח העיכוב בשעת ההשבעה המיועדת ,  יצא בחזרה לכיוון הכנסת .  
חבר הכנסת אופיר אקוניס ,  שהיה מיועד לשמש שר במשרד התקשורת תחת נתניהו ,  יושבע לשר ללא תיק בממשלה בחדשה .  זאת ,  משום שהמינוי נקלע לבעיה משפטית שכן לא ניתן להשביע שר במשרד התקשורת .  בהמשך ,  כך מסתמן ,  יינתנו לו סמכויות במשרד .  ח"כ איוב קרא ,  שהודיע במהלך היום שיידרוש תפקיד שר ,  הגיע להסכמה עם נתניהו על מינויו לסגן השר לפיתוח אזורי .  
במקביל ,  נועד נתניהו עם ח"כ סילבן שלום - אחרי שהבוקר נפגשו השניים ולא הגיעו להסכמות .  
מוקדם יותר נערכה מחוץ לכנסת הפגנה של ארגון  " נשים למען שלום "  נגד הממשלה המסתמנת .  בהפגנה ,  שבה המשתתפים והמשתתפות עטו מסכות בדמות השרים ,  לקחו חלק יותר ממאה בני אדם .  
הוועדה המסדרת אישרה את דחיית השבעת הממשלה משעה 19:00 לשעה 21:00 .  זאת ,  לאחר שמזכירות הכנסת קיבלה פנייה בנושא מלשכת ראש הממשלה עקב חוסר הסכמה על חלוקת התיקים בליכוד .  
ראש הממשלה וחברת הכנסת גילה גמליאל  ( הליכוד )  סיכמו כי היא תכהן כשרה לשוויון מגדרי ,  לשוויון המיעוטים ולקידום הצעירים והאזרחים הוותיקים בישראל .  בנוסף סוכם כי גמליאל תהיה חברה בקבינט הכלכלי-חברתי וחברה בוועדת השרים לענייני חקיקה .  
הנשיא ראובן ריבלין עזב את משכן הכנסת ,  אליה הגיע כדי להשתתף בישיבה החגיגית להשבעת הממשלה .  זאת ,  עקב דחיית הדיון בעקבות חוסר ההסכמות בין ראש הממשלה בנימין נתניהו לכמה מהמועמדים לשרים .  ריבלין ישוב במידת הצורך אם תיפתח המליאה לדיון ההשבעה .
 ח"כ מירי רגב ,  שרת התרבות והספורט המיועדת ,  הגיבה למינויה לתפקיד . " ראש הממשלה הציע לי את תפקיד הרווחה ,  אבל אני הבנתי שיש בעיה עם חיים כץ  ( שר הרווחה המיועד ,  ע"נ )  - ולכן החלטתי לוותר על תיק הרווחה משום שיציבות הממשלה הייתה חשובה לי יותר ".  בנוגע למשרד שאליו היא עתידה להיכנס הודתה : " אני לא ממש מעורה בספורט הישראלי ,  ויש לי הרבה מה ללמוד - גם בתרבות וגם בספורט ". 
בתוך כך נודע שנתניהו הציע לח"כ אבי דיכטר  ( הליכוד )  להיות סגן שר בנושאי עורף ,  אולם הוא ויתר על התפקיד .  
בעקבות חוסר הסכמה בנוגע לזהות השרים בליכוד ,  פנתה לשכת ראש הממשלה למזכירות הכנסת בבקשה לדחות את ישיבת המליאה המיוחדת להשבעת הממשלה מ-19:00 לשעה 22:00 .  יושב ראש הכנסת יולי אדלשטיין המליץ לדחות את הדיון ל-21:00 .  הוועדה המסדרת של הכנסת תתכנס לאשר את החלטתו של יושב ראש הכנסת בנושא .  חברי הכנסת שטרם זכו לתפקיד :  סילבן שלום ,  גלעד ארדן ,  בני בגין ,  זאב אלקין ,  צחי הנגבי ואיוב קרא .  בין התיקים הפנויים :  ביטחון פנים ופנים .  
חלוקת התפקידים ביהדות התורה :  ח"כ יעקב ליצמן סגן שר הבריאות ,  ח"כ משה גפני יו"ר ועדת הכספים ,  מאיר פרוש עתיד להיות סגן שר החינוך  ( בהתאם להכרעה במחלוקת בנושא מול ש"ס )  .  יו"ר ועדת המדע יהיה ח"כ אורי מקלב ,  סגן יו"ר הכנסת לחצי קדנציה יהיה ישראל אייכלר ויו"ר הסיעה הוא מנחם אליעזר מוזס .
 בין הסיעה הליטאית דגל התורה לסיעה החסידית אגודת ישראל היה בימים האחרונים מתח על רקע הוויכוח בחלוקת התפקידים בוועדות בכנסת ועל המקום בוועדה למינוי דיינים .  בעוד שבדגל התורה דורשים לחלק את התפקידים באופן שווה ,  אגודת ישראל מתנגדת בשל העובדה כי כוחה הוא גדול יותר מחברתה במפלגה .  
כשעה להשבעת הממשלה ,  הודיעה ש"ס על חלוקת התיקים הסופית בסיעה - בהתאם להסכם הקואליציוני ,  ובאישור מועצת חכמי התורה של התנועה .  יו"ר המפלגה אריה דרעי ימונה לשר הכלכלה ,  ולשר הנגב והגליל וישמש כחבר בקבינט המדיני-ביטחוני .  שר הדתות מטעמה יהיה ח"כ דוד אזולאי ,  מקום חמישי ברשימה לכנסת ה-20 .  מינויו לתפקיד הוא גולת הכותרת במפלגה החרדית-ספרדית .  עד הבוקר אמרו בכירים בש"ס כי הוא צפוי להתמנות לסגן שר הדתות ולכהן תחת דרעי .  השינוי בחלוקה בוצע כנראה מחשש לביקורת ציבורית מאפשרות שדרעי יכהן בשלושה תיקים .  
ח"כ יצחק כהן ימונה לסגן שר האוצר ,  לסגן שר הנגב והגליל ולסגן שר במשרד הכלכלה .  ח"כ משולם נהרי ימונה לסגן שר החינוך ,  דבר שעלול להוביל לעימות חזיתי עם ח"כ מאיר פרוש מיהדות התורה ,  שהטיל בשיחות סגורות וטו על מינויו הבלעדי בסגנות החינוך .
 יצחק ועקנין ימונה לפי החלוקה בש"ס ליו"ר הכנסת למשך חצי קדנציה ,  ויואב בן צור ,  שנכנס למפלגה בתקופת הכנסת ה-19 כשש"ס הייתה באופוזיציה ימונה ליו"ר הסיעה .  ח"כ יעקב מרגי יסתפק בתפקיד יו"ר ועדת החינוך .  
 .  
ראש הממשלה בנימין נתניהו סיכם עם ח"כ יריב לוין כי הוא יכהן בממשלה המיועדת כשר התיירות וכשר המקשר בין הממשלה לכנסת .  בנוסף ,  ח"כ ציפי חוטובלי שודרגה לתפקיד סגנית שר החוץ .  ככל הנראה ,  היא תכהן במשרד ללא שר מעליה ,  שכן לכל הידוע ראש הממשלה לא מתכוון למנות אף חבר הכנסת לשר החוץ .  נתניהו התחייב בפני חוטובלי כי היא תמונה לשרה במועד מאוחר יותר בממשלה הנוכחית .  

ראש הממשלה בנימין נתניהו סיכם עם חברת הכנסת מירי רגב  ( הליכוד )  כי היא תכהן בממשלה המיועדת כשרת התרבות והספורט - אף שזו העדיפה את תיק הרווחה .  את משרד הרווחה והשירותים החברתיים יאייש עמיתה לסיעה ח"כ חיים כץ  ( הליכוד )  .  ח"כ דני דנון מונה לשר המדע ,  הטכנולוגיה והחלל . " זכות גדולה עבורי לשרת את אזרחי המדינה כחבר בממשלה ה-34 של מדינת ישראל ",  אמר דנון אחרי מינויו והבטיח : " כשר המדע ,  הטכנולוגיה והחלל אקדם את התחום החברתי-כלכלי עליו התחייבנו בפני ציבור בוחרינו ". 
ח"כ איוב קרא ,  שחש ברע מוקדם יותר במהלך דיונים בכנסת ,  ופונה לבית החולים הדסה עין כרם ,  ישוחרר בשעות הקרובות להמשך מנוחה בביתו .  בבית החולים מסרבים לומר ממה הוא סובל ,  אך מצבו טוב .  
נתניהו נפגש עם השר סילבן שלום ,  אולם השניים לא הגיעו להסכמות .  נתניהו עדיין לא נפגש עם ארדן בשנית .  למעשה ,  נכון לשעה זו ,  פחות מארבע שעות להשבעת הממשלה - ומחצית משרי הליכוד המיועדים עדיין לא הגיעו להסכמות עם נתניהו על התיקים .  
משה יעלון סיכם עם ראש הממשלה נתניהו על המשך כהונתו כשר הביטחון .  נוסף לכך ,  סיכם ראש הממשלה עם סגן השר אקוניס על קידומו לתפקיד שר במשרד התקשורת ,  כשאת תפקיד שר התקשורת ימלא נתניהו .  
נתניהו הודיע לשר יובל שטייניץ כי יכהן כשר האנרגיה והתשתיות .  נוסף לכך ,  יכהן שטייניץ כשר האחראי על הוועדה לאנרגיה אטומית וכחבר הקבינט המדיני-ביטחוני .  עוד נמסר כי השר שטייניץ ימשיך בחודשים הקרובים לרכז את הטיפול בסוגיית הגרעין האיראני .  
חבר הכנסת איוב קרא  ( הליכוד )  חש ברע ופונה מהכנסת לבית החולים הדסה עין כרם שבירושלים .  לפני כשבועיים איים קרא כי אם לא ימונה לשר הוא לא יתמוך בהרחבת הממשלה ,  וזאת על אף שהגיע למקום ה-24 בלבד ברשימה .  
לכל מבקשי התיקים נפתחה חנות של 'קל-גב' במרכז העיר ירושלים

אחרי הדחייה :  הממשלה החדשה של נתניהו תושבע ב-21:00
נתניהו טרם הצליח להגיע להסכמות על כמה תיקים בכירים בליכוד ,  ולפיכך נדחתה ההשבעה .  המתמודדים שעדיין לא זכו לתפקיד :  ח"כ ארדן ,  הנגבי ושלום .  רגב מונתה לשרת התרבות ,  גמליאל שרה לשוויון מגדרי ,  דנון שר המדע וחוטובלי סגנית שר החוץ

