הדולר צונח :  שרגא ברוש קורא לנתניהו להתערב
למרות התערבות בנק ישראל :  הדולר ממשיך במגמת ההחלשות מול השקל ויורד ב-0.25% .  יו"ר לשכת התיאום של הארגונים הכלכלים ,  פנה לראש הממשלה נתניהו בקריאה להתערבותו
למרות התערבותו של בנק ישראל ,  ממשיך הדולר גם היום להיחלש :  בשעה זו יורד המטבע האמריקאי ב-0.25% ונסחר ברמה של 3.464 שקלים .  האירו מאבד 0.5% מערכו ונסחר תמורת 4.92 
בנק ישראל ממשיך הבוקר במדיניות התערבות במסחר במט"ח ורוכש עשרות מיליוני דולרים בתחילת היום .  בעולם ,  מתחזק המטבע האמריקאי מול אירופאי ב-0.15% ונסחר כעת ברמה של 1.422 שקלים .  
יו"ר לשכת התיאום של הארגונים הכלכלים ,  שרגא ברוש ,  פנה היום במכתב לראש הממשלה ,  בנימין נתניהו ,  על מנת שיכנס את הקבינט הכלכלי-חברתי לדיון בשערו הנמוך של הדולר .  ברוש כתב כי  " משקולת השקל עלולה להביא לשינוי מגמה מסוכן ופגיעה נוספת במנועי הצמיחה של המשק עד כדי דחיפה נוספת להוצאת פעילויות יצור מעבר לים . 
" המשמעויות ליכולתו של המשק הישראלי להמשיך ולקלוט עובדים ברורות .  המשך מגמת התחזקות השקל מסוכנות מאד למשק הישראלי הפתוח :  הפגיעה בכושר התחרות הינה הן מול יבוא מתחרה והן מול מתחרינו בשווקים בחו"ל ".  
ביום חמישי הקרוב צפוי הבנק המרכזי של אירופה להודיע על העלאת הריבית בבכ-0.25% לרמה של 1.25% - כך מעריך קונסנזוס הכלכלנים .  אם התחזית תתגשם ,  יהיה זה סימן מהותי רשמי להתאוששות כלכלית באירופה לאחר המיתון הכבד .  כמו כן ,  המהלך צפוי להרחיב פער ריביות בין גוש היורו לבין ארה"ב שם מתעכבת העלאת ריבית .  
בזירת המקרו הישראלית פורסם היום מדד אמון הצרכנים של בנק הפועלים ו-TNS טלסקר אשר עלה בחודש מארס ב-1.8% לרמה של 131.6 נקודות .  המדד למצב השוטף רשם עלייה של 2.9 נקודות ומדד הציפיות רשם עלייה של 1.9 נקודות .  העלייה במדד הושפעה משיפור בתפיסת המצב הכלכלי היום ובתפיסת מצב התעסוקה בעתיד .  
כלכלני בנק הפועלים מציינים כי בחודש מארס נבלמה הירידה של החודשיים הקודמים ,  וזאת למרות שהחודש אופיין באירועים שליליים ,  החל מרעידת האדמה ביפן ועד להרעה במצב הביטחוני בישראל .  רמת המדד נמוכה מהממוצע של שנת 2010 ,  ומוקדם עדיין מכדי לקבוע אם המגמה השתנתה .  אמון הצרכנים בישראל לא ירד כמו בארה"ב ובאנגליה ואנו נוטים ליחס זאת לנתונים הכלכליים הטובים .  הנתונים הכלכליים הוסיפו כאמור להיות חיוביים ,  ובעיקר התפרסם נתון מפתיע לגבי שוק העבודה שהצביע על שיעור אבטלה של 6.1% בחודש ינואר .  

הדולר צונח :  שרגא ברוש קורא לנתניהו להתערב
למרות התערבות בנק ישראל :  הדולר ממשיך במגמת ההחלשות מול השקל ויורד ב-0.25% .  יו"ר לשכת התיאום של הארגונים הכלכלים ,  פנה לראש הממשלה נתניהו בקריאה להתערבותו

