נשיא צרפת לנתניהו : " תומך בעמדת ישראל מול איראן "
 גיבוי מארמון האליזה :  ערב חידוש שיחות המערב עם טהראן ,  שוחח פרנסואה הולנד עם ראש הממשלה והבטיח לו כי  " צרפת תשמור על נחישות ותבטיח שהצהרות רוחאני מגובות במעשים "
  ( צפו בנתניהו פונה לאירופאים : " היו קשוחים מול איראן ")  
נשיא צרפת פרנסואה הולנד שוחח אמש  ( שישי )  עם ראש הממשלה ,  בנימין נתניהו ,  ואמר לו כי צרפת תומכת בעמדת ישראל מול איראן . " צרפת תשמור על נחישות מול תכנית הגרעין האיראנית ותוודא שהצהרותיו של הנשיא חסן רוחאני מגובות במעשים ",  אמר הולנד לנתניהו - כך בהודעת ארמון האליזה .  
בניגוד לשיחת התמיכה עם הולנד ,  שלשום השתלח נתניהו בבריטניה ברקע כוונת הממלכה לפתוח שוב את השגרירות בטהראן .  בראיון ליומון הבריטי  " פייננשל טיימס ",  אמר ראש הממשלה כי לונדון צריכה להתעקש שאיראן תכיר בישראל ותפסיק לקרוא להשמדתה ,  לפני שתמשיך במגעים לחידוש היחסים הדיפלומטיים עמה .  
נתניהו התראיין בלשכתו לכמה כלי תקשורת זרים ,  לקראת חידוש השיחות בין המערב לאיראן .  השיחות יתקיימו בשבוע הבא בז'נבה ,  ונתניהו דרש כי מדינות המערב ינקטו קו בלתי מתפשר בדרישתן לעצור לחלוטין את תכנית הגרעין של איראן .
 כשהוא הולם באגרופיו על השולחן ,  הדגיש נתניהו בפני ה"פייננשל טיימס "  כי בצומת הזה , " אנחנו צריכים לומר בבירור :  אסור שלאיראן יהיו צנטריפוגות ,  ואסור שיהיו לה כורי פלוטוניום .  צריך לפרק לגמרי את המתקנים הללו בהתאם להחלטת מועצת הביטחון ולפי דרישת קבוצת 5+1  ( ארה"ב ,  בריטניה ,  צרפת ,  גרמניה ,  רוסיה וסין )  ". 
כנשאל לגבי האפשרות שישראל תפעל צבאית נגד איראן ,  אמר נתניהו : " ישראל לעולם לא תאפשר לאיראן להתחמש בנשק גרעיני ".  בתשובה לשאלה מה יגרום לישראל לפעול בנושא ,  או באיזו צורה ,  השיב : " המדיניות היא שאנו לעולם לא מדברים על האופציה הצבאית שלנו ". 
 ( עדכון ראשון :  20:33 )  

נשיא צרפת לנתניהו : " תומך בעמדת ישראל מול איראן "
 גיבוי מארמון האליזה :  ערב חידוש שיחות המערב עם טהראן ,  שוחח פרנסואה הולנד עם ראש הממשלה והבטיח לו כי  " צרפת תשמור על נחישות ותבטיח שהצהרות רוחאני מגובות במעשים "
 
