נתניהו וכחלון הודיעו על גיבוש מתווה משותף להפחתת מסים
ראש הממשלה ושר האוצר סיכמו בשיחה ביניהם כי  " בעקבות ההישגים הכלכליים בשנה האחרונה והרצון בהמשך עידוד פעילות המשק ",  יגובש מתווה משותף להורדת המסים .  סעיפי ההפחתות המדויקים יגובשו בהתייעצות בין השניים
 ( בווידאו :  אישור תקציב המדינה לשנים 2017-2018 )  
ראש הממשלה ,  בנימין נתניהו ,  ושר האוצר משה כחלון ,  הודיעו אחר הצהריים  ( שני )  על כוונה להפחית מסים .  בהודעה מטעמם נמסר כי השניים  " שוחחו ביניהם וסיכמו כי בעקבות ההישגים הכלכליים של מדינת ישראל בשנה האחרונה ,  רצונם בהמשך עידוד פעילות המשק לטובת אזרחי ישראל ,  יגבשו מתווה משותף להפחתת מיסים ". 
בשבת אמר כחלון כי  " אנחנו לפני הורדת מסים ",  בהתייחסות ליוקר המחיה בראיון לתוכנית  " פגוש את העיתונות "  בערוץ 2 . " נצטרך להחזיר כסף לשכבות החלשות ,  הוא יחזור לציבור ",  הבטיח שר האוצר .
 ח"כ עמיר פרץ  ( המחנה הציוני )  אמר בתגובה כי  " הממשלה ממשיכה להיות אטומה ואדישה לחלשים בקרבה .  את העודפים בגביית המסים יש לנצל לטובת השירותים החברתיים שקורסים ,  ולהעניק אותו לקשישים נזקקים או להקלת הלחץ בבתי החולים ".  
עוד בוואלה !  NEWS:ביקורת בצה"ל :  חוסר בקרה על ירי תחמושת בצוק איתן הביא לפערי ענקנשיא הפיליפינים השנוי במחלוקת יבקר בישראל בחודשים הקרוביםבמקום המן :  בובות חיילים חרדים נתלו בשכונת מאה שערים בירושלים 
תקציב המדינה הדו שנתי אושר בכנסת ב-22 בדצמבר ,  ברוב של 60 תומכים לעומת 48 מתנגדים .  התקציב עומד על 906.8 מיליארד שקל ל-2017 ו-2018 יחד .  שר האוצר כחלון כינה אותו  " חברתי ועיוור צבעים ,  העוזר ומסייע לכל שכבות האוכלוסיה ".  ערב דיוני התקציב ,  אמר ראש הממשלה בישיבת הממשלה כי המגמה בו היא של  " מיסים נמוכים ,  המצמיחים את הכלכלה ומאפשרים להגדיל את ההוצאה האזרחית ". 
באופוזיציה כינו את התקציב ואת המדיניות הכלכלית של הממשלה  " הונאת המסים הסמויים של נתניהו ",  והאשימו כי  " על פי תפיסת נתניהו ,  המדינה לא צריכה לספק את מלוא השירותים החברתיים שהיא מחויבת להם ,  וכתוצאה מכך משפחה ממוצעת משלמת אלפי שקלים בחודש מסים סמויים ". 
 ( עדכון ראשון :  16:25 )  

נתניהו וכחלון הודיעו על גיבוש מתווה משותף להפחתת מסים
ראש הממשלה ושר האוצר סיכמו בשיחה ביניהם כי  " בעקבות ההישגים הכלכליים בשנה האחרונה והרצון בהמשך עידוד פעילות המשק ",  יגובש מתווה משותף להורדת המסים .  סעיפי ההפחתות המדויקים יגובשו בהתייעצות בין השניים

