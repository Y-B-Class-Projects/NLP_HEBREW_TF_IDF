נתניהו : " התנאי למו"מ - הכרה במדינה יהודית "
 רה"מ נועד כעת עם השליח האמריקאי למזה"ת .  בפגישה אמר נתניהו : " חייבים להבטיח שהתהליך המדיני לא יהפוך את יו"ש לחמאסטן 2 "
  ( צילום :  רויטרס ,  עריכה :  רן צימט ) 
ראש הממשלה בנימין נתניהו אמר הערב  ( חמישי )  בפגישה עם השליח האמריקאי למזה"ת ,  כי ישראל תקיים מו"מ עם הפלסטינים ותקדם את רעיון שתי המדינות לשני העמים רק כשהפלסטינים יכירו בישראל כמדינת העם היהודי . " ישראל מצפה מהפלסטינים שקודם כל יכירו בישראל כמדינת העם היהודי לפני שתתחיל לדבר על פיתרון שתי המדינות ",  אמר .
 בנוסף אמר נתניהו כי בכל הסדר שיהיה ,  ישראל חייבת לשמור על האינטרסים הביטחוניים שלה .  ישראל חייבת להבטיח שהתהליך המדיני עם הפלסטיניים לא יהפוך את יהודה ושומרון ל"חמאסטן 2 "  שתאיים על ירושלים ועל שפלת החוף .  נקודה נוספת שנתניהו העלה בפני מיטשל ,  היא הצורך בשיתוף פעולה מצד מדינות האזור על מנת לקדם את התהליך האזורי ,  משום שלדבריו היום כל מדינות האזור מבינות טוב יותר את משמעות האיום האירני .  
השיחה בין נתניהו ומיטשל עסקה בכל קשת הנושאים שעל סדר היום וערכה למעלה משעתיים .  נתניהו ומיטשל סיכמו לעבוד יחד בשיתוף פעולה מלא .  לדברי גורם מדיני מיטשל הכחיש את הפרסומים בתקשורת כאילו יש מתיחות בין ישראל וממשל אובמה .  עוד נמסר כי פגישתם של אובמה ונתניהו נדחתה ולא ברור אם תתקיים בתאריך המוצע - 11 במאי ,  או בשבוע לאחר מכן עקב צרכי הקואליציה ,  דיוני התקציב וביקור האפיפיור .
 מוקדם יותר נועד נתניהו עם שר החוץ הספרדי מיגל מורטינוס בלשכתו בירושלים .  בפגישה אמר נתניהו למורטינוס כי  " ישראל צריכה להיות מדינתו של העם היהודי כמו שספרד היא מדינת העם הספרדי עם שוויון זכויות למיעוטים ".  מלשכת נתניהו נמסר כי מורטינוס אמר לנתניהו : " אתה צריך לעשות את השלום בדרך שלך ". 

נתניהו : " התנאי למו"מ - הכרה במדינה יהודית "
 רה"מ נועד כעת עם השליח האמריקאי למזה"ת .  בפגישה אמר נתניהו : " חייבים להבטיח שהתהליך המדיני לא יהפוך את יו"ש לחמאסטן 2 "
 
