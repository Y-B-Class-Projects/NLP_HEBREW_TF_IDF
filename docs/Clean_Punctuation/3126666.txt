ארה"ב מחפשת תמיכה מישראל :  המגעים מאחורי הקלעים על הסכם הגרעין
לוואלה !  NEWS נודע כי שר החוץ האמריקני טילרסון והיועץ לביטחון לאומי מקמאסטר נמצאים בקשר עם גורמי ביטחון ישראלים ,  במטרה שיעבירו לנתניהו מסר התומך בהסכם .  העסקה :  טראמפ יאשר כי איראן עומדת בתנאים ,  אך יוסיף סנקציות ואמצעי פיקוח
גורמים בכירים בממשלו של נשיא ארצות הברית דונלד טראמפ מבקשים בימים האחרונים מגורמים ישראלים שימליצו להשאיר את הסכם הגרעין עם איראן על כנו ,  תוך עריכת שינויים בו  כך נודע הלילה  ( שישי )  לוואלה !  NEWS .  הנשיא טראמפ צפוי להודיע היום על המשך הקלת הסנקציות על איראן ,  כחלק מהסכם הגרעין שנחתם בינה לבין המעצמות בשנת 2015 ,  כך דיווחו כלי תקשורת שונים בארצות הברית .
 שר החוץ האמריקני רקס טילרסון והיועץ לביטחון לאומי הרברט מקמאסטר נמצאים בימים האחרונים בקשר עם גורמים בצמרת צה"ל ,  המוסד וגופים אחרים ,  ומבקשים מהם להעביר לראש הממשלה בנימין נתניהו את הסכמתם לעסקה הבאה :  טראמפ יאשר שאיראן אמנם עומדת בתנאי ההסכם ,  אך יוסיף סנקציות נוספות על תכנית הטילים הבליסטיים ועל משמרות המהפכה .  
עוד בוואלה !  NEWS:דיווחים בארה"ב :  טראמפ יודיע על המשך ההקלה בסנקציות על איראןבבית הלבן עונים לפלסטינים :  טראמפ לא יסבול שקריםארצות הג'יהאד החדשות של דאעש 
בנוסף ,  יתווספו בדיקות פולשניות של פקחים ,  וסעיף שקיעת השמש  שלפיו איסורים על העשרת אורניום באיראן יפוגו בשנת 2031 .  בנושא אחרון ומשמעותי זה תצטרך ארצות הברית לקבל גם את תמיכתן של בריטניה וצרפת .
 לא ברור בשלב זה מהי עמדתו של ראש ה-CIA מייק פומפאו ,  שנחשב לבעל ההשפעה הגדולה ביותר על הנשיא טראמפ בנושאי ביטחון לאומי .  בימים האחרונים מתנהל מאבק פנימי בממשל בנושא שבו מעורבים הבית הלבן ,  גורמים ניציים ומתונים בקונגרס ,  וגורמי הביטחון הלאומי האמריקנים .  מערכת הביטחון הישראלית לא הייתה מעורבת באופן רשמי בתהליכים שבתוך הממשל האמריקני ,  אך נערכו התייעצויות בלתי רשמיות לכל אורך הזמן .  
גורמים אמריקנים מוסרים כי נראה שיש פער משמעותי בישראל בין נתניהו ,  המבקש לבטל לחלוטין את ההסכם ,  לבין גורמים במערכת הביטחון המעדיפים כי ההסכם לא יבוטל אך כי יתווספו לו סנקציות ואמצעי פיקוח .  

ארה"ב מחפשת תמיכה מישראל :  המגעים מאחורי הקלעים על הסכם הגרעין
לוואלה !  NEWS נודע כי שר החוץ האמריקני טילרסון והיועץ לביטחון לאומי מקמאסטר נמצאים בקשר עם גורמי ביטחון ישראלים ,  במטרה שיעבירו לנתניהו מסר התומך בהסכם .  העסקה :  טראמפ יאשר כי איראן עומדת בתנאים ,  אך יוסיף סנקציות ואמצעי פיקוח

