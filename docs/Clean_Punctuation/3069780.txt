המנהל האזרחי ידון באישור יותר מ-2,000 בתים ביו"ש - גם מחוץ לגושים
יותר מ-2,000 יחידות דיור יעלו לדיון בשבוע הקרוב ,  בהן גם 102 יחידות בהתנחלות חדשה עבור מפוני עמונה .  עם זאת ,  המתנחלים טוענים כי למעשה מדובר בהקפאת בנייה . " אם התכנית תאושר ,  הליכוד יצטרך לשקול מועמד אחר לראשות הממשלה "
  ( נתניהו על הקמת יישוב למפוני עמונה : " נתתי התחייבות ונקיים אותה ")  
מועצת התכנון העליונה במנהל האזרחי צפויה לאשר השבוע את בנייתן של יותר מ-2,000 יחידות דיור ביהודה ושומרון .  על סדר יומה של המועצה נמצא אישור תכניות מתאר בשלבים שונים ביישובים ברחבי הגדה ,  ולא רק בגושי ההתיישבות .  בנוסף תעלה לדיון תכנית לבניית 102 יחידות דיור בהתנחלות חדשה שתוקם באזור עמק שילה בעבור מפוני המאחז עמונה .
 עם זאת ,  בימין זועמים על פרסום התכניות שנכנסו לסדר היום של המועצה . " אחרי שמונה שנות ההקפאה של אובמה ,  היום שוב התבשרנו כי ראש הממשלה בחר לדחות את רוב בקשות הבנייה של היישובים ביהודה ושומרון ",  אמר ראש המועצה האזורית שומרון ,  יוסי דגן . " היום כבר אין תירוצים .  אם הקפאת הבניה הזו אכן תאושר יהיה על הליכוד כמי שמוביל את המחנה הלאומי ,  ואני כותב את זה בצער רב ,  לשקול להעמיד מועמד אחר לראשות הממשלה ,  שיהיה מחויב במעשים ולא רק במילים ,  לאידאולוגיה של המחנה הלאומי בישראל ". 
בימים האחרונים התקיימו דיונים בלשכת ראש הממשלה בנימין נתניהו לגבי התכניות שיועלו לדיון בוועדה .  על פי גורמים בכירים בימין ,  מדובר ביריית הפתיחה של המאבק נגד הקפאת הבנייה לאחר עידן אובמה .  
עוד בוואלה !  NEWS:לקראת העימות :  הכירו את המתמודדים לראשות העבודהאיתי בן ה-3 נפל בגן השעשועים ומת : " צער גדול ,  נחבק את המשפחה"חרף הבטחת טראמפ :  למהלך לא יהיו השלכות מידיות על ארה"ב 
המועצה לא התכנסה מאז חודש פברואר בשל הוראת ראש הממשלה בנימין נתניהו זמן קצר לאחר כניסתו לתפקיד של נשיא ארצות הברית דונלד טראמפ לקראת סוף ינואר .  נתניהו ביקש לרסן את הבנייה בשטחים לקראת פגישתו עם טראמפ ובעבר אף דווח כי המועצה לא תדון בתכניות בנייה עד לאחר ביקורו של הנשיא האמריקני בישראל ,  שהתקיים לפני כשבועיים .
 בדיון שיתקיים ביום שלישי ,  6 ביוני ,  ידונו תכניות לאישור יחידות בכמה יישובים :  מעלה מכמש ,  טלמון ,  חלמיש ,  עפרה ,  פסגות ,  מעלה אדומים ,  שילה ,  פצאל וכן בעיר אריאל .  בדיון נוסף שיתקיים למחרת ,  ביום רביעי 7 ביוני ,  ידונו תכניות ביישובים נוספים ,  בהם :  בית אל ,  גבעת זאב ,  בית אריה ,  חיננית ,  ענב ,  כפר תפוח .
" שמונה שנים מרחו אותנו ,  משכו אותנו והסבירו שמיד כשיתחלף אובמה תחזור תנופת בניה ביהודה ושומרון ,  יש אמרו שאפילו נוכל להגיע למצב של הקמת ישובים חדשים ,  אחרי 24 שנים שזה נמנע מסיבות פוליטיות ",  הוסיף דגן . " שוב רימו אותנו .  באופן מעליב ומתוך אטימות לצרכי המתיישביים אושר מספר יחידות בנייה מביש והזוי ,  שלא מתקרב אפילו לגדילה הטבעית של התושבים עצמם ".  
ח"כ בצלאל סמוטריץ'  ( הבית היהודי )  הביע אכזבה מההודעה על אישור תכניות הבנייה וכתב בחשבון הטוויטר שלו כי בשורה התחתונה אושרו  " רק 410 יחידות לבניה מידית בכל יו"ש ",  לדבריו לטובת חצי מיליון תושבים . " נתניהו הוציא את רוב התכניות המשמעותיות מהרשימה .  לא יודע מה נעשה אבל לא חושב שנוכל לחיות עם זה .  נצטרך להתכנס ולחשוב ",  הוסיף .
 שר החקלאות אורי אריאל ,  חבר מפלגתו של סמוטריץ' ,  התייחס אף הוא בחשבון הטוויטר שלו להודעה על הדיון בתכניות הבנייה והגדיר אותה  " מעט מדי ,  מאוחר מדי ".  לדבריו , " אלחץ להגביר את הקצב ,  כולל בירושלים ". 
ח"כ תמר זנדברג  ( מרצ )  תקפה את ההודעה ואמרה כי  " הממשלה לא צריכה את טראמפ כדי להחריב את העתיד שלנו כאן בישראל ,  היא עושה את זה בעצמה ".  לדבריה , " ההתנחלויות הן המכשול המשמעותי ביותר לשלום ובמהלך הזה הממשלה דוהרת בחדווה להמשך הכיבוש וההתנחלות במקום לסיומם ".  

המנהל האזרחי ידון באישור יותר מ-2,000 בתים ביו"ש - גם מחוץ לגושים
יותר מ-2,000 יחידות דיור יעלו לדיון בשבוע הקרוב ,  בהן גם 102 יחידות בהתנחלות חדשה עבור מפוני עמונה .  עם זאת ,  המתנחלים טוענים כי למעשה מדובר בהקפאת בנייה . " אם התכנית תאושר ,  הליכוד יצטרך לשקול מועמד אחר לראשות הממשלה "
 
