הערכה :  סיכומים בתיק הצוללות עד החגים ;  רה"מ ייחקר שוב בתיק בזק
סיכומי תיק 3000 צפויים לעבור לפרקליטות עד חודש ספטמבר ,  כשבמרכזם חשד לעבירות מצד מפקד חיל הים לשעבר מרום ,  ראש המל"ל לשעבר בר יוסף ועורך דינו של נתניהו ,  דוד שמרון .  גם חקירת תיק 4000 מתקרבת לסיום ,  והמשטרה תבקש לקבוע תשאול אחרון לרה"מ
המשטרה מסכמת את תיק הצוללות ,  וההערכה היא כי יועבר לפרקליטות עד החגים בספטמבר ,  כשבמרכזו חשד לעבירות מצד מפקד חיל הים לשעבר האלוף במילואים אליעזר  ( צ'ייני )  מרום ,  ראש המל"ל לשעבר אביאל בר יוסף ,  ועורך דינו וקרוב משפחתו של בנימין נתניהו דוד שמרון .  לגבי עוזרו המדיני המיוחד של ראש הממשלה ,  עו"ד יצחק מולכו ,  יש התלבטות אם בהתנהלותו חצה את הרף הפלילי .
 החוקרים ביאל"כ ,  בפיקודו של תנ"צ אלי אסייג ,  פועלים מול הפרקליטות כך שהכוונה שהתיק יוגש בתיאום באופן כזה שלאחר שיוגש יהיה ניתן מלהימנע מלבצע השלמות חקירה נוספות .  החוקרים גם סבורים כי הם בשלבי סיום של חקירת בזק ,  המתנהלת יחד עם הרשות לניירות ערך .  ההערכה היא כי נדרש עוד תשאול אחד נוסף של נתניהו בטרם יתחילו בסיכומים ,  אך טרם נקבע מועד לחקירה הנוספת ויתכן שכבר בימים הקרובים תבקש המשטרה לקבוע מועד .
 עוד בוואלה !  NEWS:צועד עם המאבטח ,  שולף סכין מהכיס ודוקר :  תיעוד ניסיון רצח באילתכליאת קטינים בבידוד ומעצרים מיותרים :  דוח הסנגוריה הציבוריתאחזה בידו כדי שלא ימשיך לדקור :  אישום נגד תוקף האחות מבאר יעקב 
בחודש שעבר מסר נתניהו עדות בפרשת הצוללות ,  אך לא נחקר כחשוד במסגרתה .  יום לאחר מכן תקף את יריביו הפוליטיים ואף דרש מהם בקולו להתנצל שהאשימו אותו במעורבות בה .  בסרטון שהעלה בעמוד הפייסבוק שלו קרא נתניהו ליו"ר יש עתיד יאיר לפיד ,  לשר הביטחון לשעבר משה יעלון ,  ולכלי התקשורת להתנצל על הדברים שייחסו לו .
" במשך חודשים ארוכים שמענו כל מיני סיפורי בדותות עליי ,  וכל מיני צילומים שרואים אותי עולה ויורד מצוללות ,  כביכול שהחלטתי החלטות כאן משיקולים זרים ",  אמר נתניהו . " אתמול התברר לחלוטין שהשיקולים שלי בעניין הצוללות וכלי השיט היו עניינים לחלוטין וכמו תמיד היו בעד ביטחון ישראל .  עכשיו ,  הייתי מצפה לשמוע מכלי התקשורת ומפוליטיקאים כמו לפיד וכמו בוגי יעלון - שיתנצלו .  הם לא עשו את זה עד עכשיו ".  
" איך אומרים ?  ",  תהה נתניהו , " האוויר יצא מהבלון הזה וסופו לצאת מכל שאר הבלונים האחרים .  האם הם יתנצלו ?  ספק ,  אבל אפשר לקוות ". 
 ( עדכון ראשון 18:20 )  

הערכה :  סיכומים בתיק הצוללות עד החגים ;  רה"מ ייחקר שוב בתיק בזק
סיכומי תיק 3000 צפויים לעבור לפרקליטות עד חודש ספטמבר ,  כשבמרכזם חשד לעבירות מצד מפקד חיל הים לשעבר מרום ,  ראש המל"ל לשעבר בר יוסף ועורך דינו של נתניהו ,  דוד שמרון .  גם חקירת תיק 4000 מתקרבת לסיום ,  והמשטרה תבקש לקבוע תשאול אחרון לרה"מ

