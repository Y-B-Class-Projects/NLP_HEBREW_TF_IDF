רג'וב לנתניהו : " בחר בין אבו מאזן לברוך מרזל "
 בכיר הפתח ומי שעמד בעבר בראש מנגנון הביטחון המסכל בגדה המערבית הבהיר כי למרות הפיוס בין תנועתו לחמאס ,  יימשך התיאום הביטחוני עם ישראל .  לדבריו ,  מצרים לחצה על חמאס להגיע לפשרה
על רקע החתימה על הסכם הפיוס בין פתח לחמאס אתמול בקהיר ,  הבהיר היום  ( חמישי )  בכיר פתח ,  ג'יבריל רג'וב ,  כי פניה של הרשות לשלום . " יש לישראל פרטנר אמיץ ואמין שיכול להגיע להסכם ",  אמר רג'וב . " הדאגות הביטחוניות של ישראל הן גם הדאגות של אבו מאזן ושל אש"ף ".  בתגובה לשאלה מה דעתו על דבריו של ראש הממשלה בנימין נתניהו ,  לפיהם על הרשות לבחור בין חמאס לבין ישראל ,  השיב : " גם נתניהו צריך לבחור בין אבו מאזן לבין ברוך מרזל .  כל אחד אומר הרבה דברים ,  גם נתניהו אמר שטויות וגם ליברמן אמר שטויות ".  
עוד הבטיח רג'וב כי התיאום הביטחוני בין ישראל לרשות יימשך  " בתנאי שהוא יוביל לסיום הכיבוש ולפתרון שתי המדינות "  והוסיף כי הסכם הפיוס דווקא יעניק ליו"ר הרשות אבו מאזן ולאש"ף ייפוי כוח  " לנהל משא ומתן במטרה להגיע לפתרון שתי מדינות לשני עמים ".  רג'וב החמיא גם לחמאס שבחר לחתום על ההסכם לאחר שנים של פילוג עם פתח : " יש כאן משהו חיובי גם מצד חמאס .  לחתום על מסמך הפיוס ללא תנאים זה דבר חיובי בלי ספק .  בואו נראה את הצד החיובי של העניין ". 
רג'וב אמר עוד כי המצב במזרח התיכון השפיע ללא ספק על חמאס ,  שהחליט לחתום על הסכם הפיוס .  בשיחה עם כתבים ישראלים בתום פגישה ברמאללה בין יו"ר הרשות לבין אנשי קבוצת 'ישראל יוזמת' הוסיף רג'וב : " זו הפעם הראשונה שמצרים מפעילה לחצים ישירים וכבדים לאחר סילוק משטרו של מובארק ".  
" העובדה שהממשל החדש במצרים המשיך באותה מדיניות ולא הסכים להמשיך במצב הקיים ,  עודדה את חמאס לחתום על ההסכם ",  הסביר רג'וב . " מצרים העבירה לחמאס מסר ברור :  'מספיק עם הפילוג ,  יש להשיג פיוס' .  גם מה שמתרחש ביתר מדינות ערב גרם לחמאס להבין שהוא צריך להסיק את המסקנות הנכונות ולחתום על הסכם הפיוס עם פתח ". 
בהתייחסו לדברים של בכירי חמאס ,  לפיהם הממשלה החדשה שתוקם לא תכיר בישראל ,  אמר : " אש"ף כבר הכיר בישראל ,  והוא הגוף שמנהל את המשא ומתן עם ישראל .  שממשלת ישראל תכיר קודם כל בעצם קיומו של העם הפלסטיני ושתפסיק להגיד 'יהודה ושומרון' .  שיכירו בכך שארבעה מיליון וחצי פלסטינים נמצאים תחת כיבוש ותחת מתקפות של חלק מהמתנחלים ,  כדוגמת ברוך מרזל .  ישראל צריכה להתבייש באנשים כמו מרזל ". 

רג'וב לנתניהו : " בחר בין אבו מאזן לברוך מרזל "
 בכיר הפתח ומי שעמד בעבר בראש מנגנון הביטחון המסכל בגדה המערבית הבהיר כי למרות הפיוס בין תנועתו לחמאס ,  יימשך התיאום הביטחוני עם ישראל .  לדבריו ,  מצרים לחצה על חמאס להגיע לפשרה

