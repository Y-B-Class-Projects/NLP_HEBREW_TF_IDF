כלכלה לאומית בלי דמגוגיה
ה"פייננשל טיימס "  קבע כי  " נתניהו הביא לתחיית הכלכלה בישראל ",  והעובדות מחזקות זאת :  ישראל נחלצה מהמשבר הכלכלי העולמי ,  מדורגת במקום טוב באמצע מתוך 34 מדינות ה-OECD מבחינת התוצר הלאומי הגולמי ,  רשמה צמיחה נאה בשיעור 3.3%  ( יותר מרוב מדינות אירופה ומארה"ב )  ובלמה את האינפלציה ,  וכל זאת בלי לפגוע באופן מהותי בשירותים הניתנים לאזרח .  כל זה אינו יד המקרה אלא פעולה נכונה של ההנהגה .
" ומה עם הגירעון התקציבי בסך 39 מיליארד שקלים ,  פי שניים מיעד הגירעון המקורי של 2% ?  "  יטיחו אנשי האופוזיציה ,  ובראשם יו"ר העבודה ,  שלי יחימוביץ' ,  המקווה שהציבור ישכח לה שעד לא מזמן דרשה להעלות את הגירעון בשיעורים גדולים יותר כדי להגדיל את ההוצאה הציבורית  ( אגב ,  היעד המעודכן של הגירעון הוא כבר מזמן 3.4% ולא 2% ,  כפי שנטען )  .  
העסק פשוט :  הגירעון גדל בשל ירידה תלולה בגביית מסים ,  כולל מכסים ,  ובשל ההאטה הכלכלית בעולם והעלייה בהוצאות הממשלה .  ייתכן שהיתה תקלה בבקרה התקציבית ואפשר גם שהתקציב הדו-שנתי לא סיפק את הסחורה ,  אולם לא היה כשל במדיניות הכלכלית ,  ולראיה :  ההתקדמות בבניית תשתיות תחבורתיות  ( מה שיתרום בעתיד לביטול המושג  " פריפריה ")  לצד שלל דוגמאות נוספות ,  מחינוך ועד בריאות .  עדיין יש מה לשפר ,  אבל צריך להיות ברור שגם זה לא יושג חינם אין כסף .  
להוצאות הממשלתיות תרמו גם מבצע עמוד ענן והמערכה המתמדת בעזה  ( לכל טיל במערכת כיפת ברזל יש מחיר )  ,  בניית גדר בגבול הדרומי ,  דו"ח טרכטנברג ,  חינוך חינם מגיל 3 ,  הסדר שביתת האחיות ,  הרפורמה של עובדי הקבלן ועוד .  רובן מטרות חיוביות ,  אך לכולן יש מחיר .  במקרה של ההוצאה בהתנחלויות ,  ראוי לבדוק מהי באמת ההוצאה הציבורית נטו - איזה חלק נועד בעצם לירושלים רבתי ואם לחלק מהכבישים שנבנים ביהודה ושומרון לא נועד תפקיד ביטחוני ,  גם אם ,  ואולי דווקא ,  במקרה שתוקם שם ישות מדינית פלסטינית .  
דווקא בתקופה זו של בחירות ,  המ ? שנה הכלכלית של העבודה דורשת התייחסות מיוחדת בנושא זה ,  לא מפני שיש בה בשורה ,  אלא להפך ,  מכיוון שאילו מפלגה זו היתה מגיעה לעמדת השפעה של ממש ,  היתה צפויה למדינה ולכלכלתה חזות קשה ביותר ,  בין היתר בדמות העלאה מאסיבית במיסוי ,  צעד שהיה פוגע במישרין בגורמים שהרימו את המדינה מתהום הנחשלות הכלכלית לרמת השגשוג וההשגיות שרבים בעולם מתקנאים בה ,  ומביא לפגיעה קשה בתעסוקה .  
שלושת העשירונים העליונים משלמים ממילא 90%-80% מתקבולי המסים ,  כך שהעלאת המסים לשכבות האלה תביא לתוצאה הפוכה מזו שרוצים להשיג .  כמו כן ,  ההתנגדות להפרטות ולגידול הבלתי נמנע של המגזר הציבורי היתה מחזירה אותנו לימים החשוכים של עושק מעמד הביניים ,  לפגיעה במשק הפרטי ,  לנסיגה במעמד הכלכלי מול העולם ולצמיחה מחדש של הביורוקרטיה ושל השחיתות הציבורית שנתלוותה אליה .  כלכלה חופשית ,  ולא משק סוציאליסטי ,  היא עמוד התווך של הדמוקרטיה הישראלית .
 הליכוד ,  נציגו האמיתי של המרכז הפוליטי ,  הכלכלי והחברתי הליברלי בישראל ,  יידרש למלאכה רבה בארבע השנים הקרובות ,  גם במטרה לצמצם את הגירעון ,  אבל בעיקר כדי לעמוד בפרץ מול הסכנות המקרו-כלכליות העלולות לזלוג אלינו מבחוץ .  

כלכלה לאומית בלי דמגוגיה
nan
