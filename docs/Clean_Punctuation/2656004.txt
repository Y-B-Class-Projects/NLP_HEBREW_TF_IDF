קרי : " יש התקדמות אמיתית ";  עריקאת : " אין פריצת דרך "
 במסיבת עיתונאים שכינס לקראת חזרתו לארה"ב ,  הביע שר החוץ האמריקני אופטימיות משיחותיו עם נתניהו ואבו מאזן ,  אך לא דיבר על ועידה משותפת .  הנציג הפלסטיני הקל ראש בהתקדמות
בעוד שהפלסטינים מכחישים פריצת דרך לקראת חזרה לשולחן המשא ומתן ,  שר החוץ האמריקני ,  ג'ון קרי ,  דיווח היום  ( ראשון )  על התקדמות בשיחותיו עם ראש הממשלה ,  בנימין נתניהו ,  ויו"ר הרשות הפלסטינית ,  אבו מאזן . " אני שמח להודיע שעשינו התקדמות אמיתית במסע הזה ",  אמר קרי במסיבת עיתונאים שכינס טרם עזיבתו את האזור . " עם קצת עבודה נוספת ,  תחילת המשא ומתן בהישג יד ".  
כשנשאל מה טיבה של ההתקדמות שעליה הוא מדבר ,  סירב קרי להיכנס לפרטים . " הכי קשה זה להתניע את התהליך .  אחרי שמתחילים ,  זה יאפשר לחפור פנימה ולעסוק בנושאים ",  הסביר . " הפערים קטנים מאוד כעת .  אני מותיר כאן צוות ,  ולא הייתי עושה זאת אם הייתי חושב שזה לא יעבוד .  יש תקווה ,  ואני חושב שזה שווה את זה .  אם זה ייקח עוד שבוע או עוד שבועיים ,  זה כלום לעומת מה שאנחנו מנסים לעשות ולהשיג .  שני הצדדים מתעקשים שאשוב ,  ואכן אעשה זאת ".  
" התחלנו עם פערים ענקיים וצמצמנו אותם ",  אמר השר האמריקני . " יש כמה פרטים אך אני בטוח שאנחנו על המסלול הנכון .  הצדדים עובדים כדי להגיע למקום הנכון .  הצדדים מאמינים שזה אפשרי .  בסוף הבחירה בידי הצדדים ".  לדבריו ,  הוא התרשם מהמחויבות של הצדדים בשיחות שקיים עם מנהיגים ירדנים ,  פלסטינים וישראלים . " התרשמתי מהמחויבות האמיתית שלהם .  הם עבדו שעות כדי לעבוד על רעיונות .  המאמץ שהצוותים השקיעו משכנע אותי שהם רציניים ".  
קרי הדגיש את הדחיפות של התקדמות בתהליך השלום : " אין לנו זמן .  הזמן מאיים על המצב בשטח .  זה מאפשר אי-אמון ,  ומאפשר לגורמים עוינים להשפיע .  לבסוף ,  זה מאפשר לציניות להתגבר ולחלון להיסגר ".  הוא הסביר כי המטרה שלו היא לחדש את המשא ומתן על הסכם הקבע ,  לא רק כדי לנהל משא ומתן ,  אלא כדי למצוא פתרון שיוביל לשתי מדינות לשני עמים . " רוב הישראלים והפלסטינים רוצים את זה .  זה יחזק את ביטחון ישראל ואת עתידה כמדינה יהודית ",  ציין קרי . " זה ייתן לפלסטינים לממש את השאיפות שלהם ".  
קרי הודה כי ייקח עוד זמן להגיע להסכמה בין הצדדים בנוגע לפרטים ,  אולם הוא סיפר על נכונות מצד הצדדים . " שני המנהיגים ביקשו שאמשיך לעבוד .  אני מותיר כאן כמה מאנשיי ואשוב כדי להשלים הפרטים ",  אמר . " אנחנו עובדים מאוד מאוד קשה .  אני יודע שזה שווה את זה .  אני מזהה התקדמות כשאני רואה אותה .  זה מה שחשוב וזה מה שיביא אותי חזרה ". 
למרות האופטימיות ששידר השר האמריקני מההתקדמות ,  הוא לא התייחס לוועידה שאליה רצה להוביל ,  בהשתתפות נציגים מישראל ,  מהרשות ,  מארצות הברית ומירדן .  כמו כן ,  ראש צוות המשא ומתן הפלסטיני ,  סאיב עריקאת ,  טען כי קרי לא הביא לפריצת דרך בתהליך המדיני במסגרת השיחות עם אבו מאזן . " יש התקדמות מסוימת ,  אבל איננו יכולים לומר כי יש פריצת דרך ",  אמר עריקאת בתום פגישתם של קרי ואבו מאזן .  

קרי : " יש התקדמות אמיתית ";  עריקאת : " אין פריצת דרך "
 במסיבת עיתונאים שכינס לקראת חזרתו לארה"ב ,  הביע שר החוץ האמריקני אופטימיות משיחותיו עם נתניהו ואבו מאזן ,  אך לא דיבר על ועידה משותפת .  הנציג הפלסטיני הקל ראש בהתקדמות

