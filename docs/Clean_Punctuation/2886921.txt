נתניהו נפגש עם פעילות שלום : " מוכן לפגוש את אבו מאזן "
 ראש הממשלה נועד בלשכתו עם ארבע פעילות ארגון  " נשים עושות שלום ",  שערכו משמרת מחאה וצום מול ביתו בירושלים .  הוא הביע את נכונותו לחדש את המו"מ עם הפלסטינים והדגיש כי ישראל היא היחידה בעולם שעוסקת באופן אינטנסיבי בשיקום עזה
 ( נתניהו נגד ההסתה ברשות הפלסטינית )  
ראש הממשלה ,  בנימין נתניהו ,  אירח היום  ( שלישי )  בלשכתו בירושלים ארבע פעילות מתנועת  " נשים עושות שלום "  ושוחח איתן על רצונו לחדש את התהליך המדיני עם הפלסטינים .  נתניהו נועד עם פעילות התנועה במשך שעה ורבע ,  כאשר בפגישה נכח גם שליחו המדיני המיוחד ,  עורך הדין יצחק מולכו .  במהלך הפגישה ,  אמר נתניהו כי הוא מוכן לפגוש את יו"ר הרשות הפלסטינית ,  אבו מאזן , " בכל זמן ובכל מקום "  כדי לחדש את המשא ומתן בין הצדדים .
 הפגישה בין נתניהו לבין פעילות התנועה נולדה לאחר שהפעילות ערכו משמרת מחאה וצום מול בית ראש הממשלה בירושלים ,  בקריאה לממשלה למנוע מלחמה נוספת בין ישראל לפלסטינים .  בעקבות משמרת הצום ,  הגיעו לפעילות פניות רבות מצד גורמים שביקשו להיפגש עמן .  הן קיימו פגישה ממושכת עם רעיית ראש הממשלה ,  שרה נתניהו ,  וקיבלו גם הזמנה לפגישה עם אבו מאזן .
 עוד בוואלה !  NEWS:המבחן הגדול של הממשלה :  מחר - ההצבעה על תקציב המדינה בכנסתגיבוי מבית :  ראש אגף החקירות צפוי להעיד לטובת ניסו שחםלראשונה :  חרדי מואשם בתקיפת חייל חרדי 
לאחר שהגיעה אליהן פנייה מרמאללה להיפגש עם יו"ר הרשות ,  החליטו פעילות התנועה כי מן הראוי שלפני שיסעו לרמאללה ,  ינסו להיפגש עם ראש ממשלת ישראל .  השופטת בדימוס סביונה רוטלוי ,  אחת הפעילות בתנועה ,  פנתה לפני כמה שבועות למולכו ,  עדכנה אותו בפרטים והעבירה את הבקשה לפגישה עם נתניהו .  בלשכת ראש הממשלה אישרו את הבקשה ,  והיום כאמור התקיימה הפגישה בירושלים .  
מטעם התנועה השתתפו בפגישה שלוש פעילות פרט לשופטת רוטלוי - איילת הראל ,  אמאל ריחן אבו-רמאדאן ומילנה יערי .  בתחילת הפגישה הציגו הארבע את פעילות התנועה ואת הרציונל שעומד מאחוריה .  נתניהו הביע עניין בפועלה של אבו-רמאדאן ,  תושבת יפו ופעילה בנושאים חברתיים וקהילתיים בעיר .  הוא סיפר לפעילות על הפגישה שערך אתמול בלשכתו עם חברי כנסת מהרשימה המשותפת ,  שבמהלכה הוחלט על העברת תקציב של כ-900 מיליון שקל לרשויות ופרויקטים במגזר הערבי ,  והדגיש את רצונו לראות את המגזר הערבי משתלב באופן עמוק בחברה ובכלכלה הישראלית .
 לאחר הסקירה הזו ,  נתניהו דיבר על המשא ומתן עם הרשות הפלסטינית .  הוא חזר על האמירות שהשמיע פעמים רבות בחודשים האחרונים בדבר מחויבותו לפתרון שתי המדינות ,  בהתאם לעקרונות של נאום בר אילן ,  וזאת כזכור לאחר שבמהלך מערכת הבחירות האחרונה ,  התחייב דווקא שלא תקום מדינה פלסטינית בתקופת כהונתו .  
נתניהו התייחס במהלך הפגישה גם למצב ברצועת עזה ,  ואמר כי ישראל היא המדינה היחידה בעולם כיום שעוסקת באופן אינטנסיבי בשיקום הרצועה ממבצע  " צוק איתן ",  אף שמדינות רבות התחייבו לסייע בנושא .  עו"ד מולכו תיאר במהלך הפגישה את נקודת המבט הישראלית הרשמית ולפיה סבב השיחות האחרון בין ישראל לרשות הפלסטינית קרס לאחר שבמרץ 2014 אבו מאזן סירב להשיב ל"מסמך המסגרת "  של שר החוץ של ארצות הברית ,  ג'ון קרי ,  בשעה שישראל הייתה מוכנה לדון בו ברצינות ולהתקדם על פיו .
" הדבר החשוב מבחינתו בסיכום הפגישה זה שראש הממשלה נתן את ברכת הדרך לפעילות שלנו ",  אמרה רוטלוי לוואלה !  NEWS . " אנחנו נעביר את המסר החיובי ששמענו ממנו לאבו מאזן .  התרשמנו מהנכונות של ראש הממשלה להיפגש אתנו ולהקשיב ברצינות לדברים שלנו ".  

נתניהו נפגש עם פעילות שלום : " מוכן לפגוש את אבו מאזן "
 ראש הממשלה נועד בלשכתו עם ארבע פעילות ארגון  " נשים עושות שלום ",  שערכו משמרת מחאה וצום מול ביתו בירושלים .  הוא הביע את נכונותו לחדש את המו"מ עם הפלסטינים והדגיש כי ישראל היא היחידה בעולם שעוסקת באופן אינטנסיבי בשיקום עזה

