נתניהו : " אובמה מגבש יוזמת שלום חדשה "
 ראש הממשלה סיפר בתום פגישתו עם נשיא ארה"ב ,  כי אובמה יוזם תוכנית שבמסגרתה מדינות ערביות ינרמלו את יחסיהן עם ישראל במקביל להתקדמות במשא ומתן עם הפלסטינים
 ( צילום :  רויטרס ,  עריכה :  נעמה דרור ) 
ראש הממשלה בנימין נתניהו אמר הלילה  ( שלישי )  כי נשיא ארצות הברית ברק אובמה ,  מגבש יוזמת שלום חדשה הכוללת מדינות ערביות שיהיו מוכנות ליצירת יחסים נורמליים עם ישראל במקביל להתקדמות המשא ומתן עם הפלסטינים .  בתדרוך לעיתונאים בוושינגטון הוסיף נתניהו כי  " בפגישה הזאת חידדנו את ההכרה המשותפת לישראל וארה"ב בנוגע לסכנה הגדולה שאירן מציבה ועוד יותר מזה חידדנו את הצורך למנוע מאירן לפתח טכנולוגיה גרעינית צבאית ".  הנשיא האמריקאי צפוי להציג את תוכניתו בעת ביקורו במצרים בחודש הבא .  ההערכה היא שאובמה יקרא למדינות ערביות מתונות לקדם את תוכניתו .  
בתום פגישתו עם נשיא ארצות הברית ,  אמר נתניהו ,  כי הוא שמע מבן שיחו מחויבות ברורה למנוע מאירן נשק גרעיני .  לדברי נתניהו , " ישראל מקווה שהמאמצים האלה יעלו יפה ,  אך שומרת את הזכות להגן על עצמה ". 
בתום פגישה של שעתיים וחצי בין נתניהו ואובמה ,  קיבלה ישראל את תשובת ארצות הברית לסוגיית המשא ומתן עם הפלסטינים וכן לסוגייה האירנית .  הנשיא האמריקני אמר בקול ברור פעם נוספת כי ארה"ב תומכת בפתרון שתי המדינות לשני עמים וכי ישראל מחוייבת להבנות  " מפת הדרכים ",  ולפיהן עליה להפסיק את הבנייה בהתנחלויות . " על ישראל והרשות הפלסטינית לנצל את הרגע וההזדמנות הנוכחית כדי להגיע לשלום ".  
" דנו באפשרות לחידוש משא ומתן רציני בנוגע לסוגיה הישראלית-פלסטינית .  זהו האינטרס המשותף של שני הצדדים להגיע לפתרון של שתי מדינות לשני עמים ",  אמר אובמה במסיבת העיתונאים שנערכה אחרי הפגישה .
 נתניהו אמר בתום הפגישה כי ישראל אינה מעוניינת לשלוט על הפלסטינים ,  אך לא הזכיר את המילים מדינה עצמאית .  נתניהו הוסיף כי הוא מוכן לפתוח בשיחות שלום באופן מיידי ,  בתנאי שהפלסטינים יכירו קודם בישראל כמדינה יהודית .
 עוזר בכיר של יו"ר הרשות הפלסטינית אבו מאזן אמר בתגובה לדברי שני המנהיגים כי מחויבותו של נשיא ארה"ב אובמה לפתרון של שתי מדינות לשני עמים במזרח התיכון ,  מעודדת ביותר . " הצהרות אובמה מעודדות בעוד אלו של ראש הממשלה נתניהו מאכזבות "  אמר נביל אבו רדיינאה .
 הנשיא האמריקאי התייחס גם לסוגיה האירנית ודחה את בקשת ישראל להגביל בזמן את השיחות הדיפלומטיות עם המשטר האירני להפסקת תוכנית הגרעין שלה . " אין סיבה להציב תאריך יעד להפסקת הערוץ הדיפלומטי עם אירן ",  עוד הוסיף אובמה כי הוא מצפה להתקדמות בשיחות עם אירן עד סוף השנה וכי אינו שולל שימוש ב"מגוון צעדים "  נגד אירן ,  לרבות סנקציות ,  אם זו תמשיך בתוכנית הגרעין שלה .  הפגישה בין נתניהו ואובמה הייתה אמורה להימשך כשעה והיא התארכה לשעתיים וחצי .
 ביום שבת פורסמו בשבועון האמריקאי  " ניוזוויק ",  דברים של אובמה בהם הוא מתייחס לדיאלוג עם אירן . " אנחנו רוצים להציע לאירן הזדמנות ליישר קו עם הנורמות הבינלאומיות והחוקים הבינלאומיים ",  אמר אובמה . " בסופו של דבר ,  זה יהיה טוב לעם האירני .  אנחנו מתכוונים להושיט להם יד ולנסות לשנות את דפוס ההתנהגות ב-30 השנים האחרונות ,  שלא הביא לתוצאות באזור ". 
עם זאת ,  אובמה הדגיש כי אינו תמים לגבי תוצאות המגעים עם המדינה האיסלמית . " האם זה יעבוד ?  אני לא יודע ,  ואני יכול להבטיח שאיני תמים לגבי הקשיים של תהליך מסוג זה .  אם זה לא יעבוד ,  העובדה שניסינו תחזק את העמדה שלנו בגיוס הקהילה הבינלאומית ואירן תבודד את עצמה ".  הנשיא גם הבהיר ,  כי  " אינו מסיר אופציות מהשולחן כשזה נוגע לביטחון ארצות הברית ". 
אובמה גם התייחס לחששות של ישראל ביחס לאירן . " אני מבין בצורה ברורה מאוד שישראל רואה באירן איום קיומי ,  ובהתחשב במספר הצהרות של הנשיא אחמדינג'ד ,  אפשר להבין למה ".  הוא הוסיף ,  כי אין זה תפקידו  " לקבוע לישראלים מהם צרכי הביטחון שלהם ". 

נתניהו : " אובמה מגבש יוזמת שלום חדשה "
 ראש הממשלה סיפר בתום פגישתו עם נשיא ארה"ב ,  כי אובמה יוזם תוכנית שבמסגרתה מדינות ערביות ינרמלו את יחסיהן עם ישראל במקביל להתקדמות במשא ומתן עם הפלסטינים

