תשובת המחץ של נתניהו לארץ נהדרת ולחקירות היא אחת :  טראמפ
ברגע של טראמפיזם מחושב היטב ,  השתלח נתניהו בתכנית הסאטירה והשלים את הפאזל שמערער את מהימנות התקשורת - וכעת גם התרבות . " אין כלום כי לא יהיה כלום ",   " שופכים את דמה של רעייתי "  וכמובן  " קמפיין להחלפת השלטון "  - כל אלה מטשטשים היטב את  " שוחד ",   " מרמה "  ו"הפרת אמונים "
 במקביל לסדר יום עמוס בנושאים ברומו של עולם ,  ראש הממשלה בנימין נתניהו מתגלה לאחרונה גם כמבקר עיתונות ,  מבקר טלוויזיה ,  ואפילו סאטיריקן בשעת הצורך . " והערב במהדורה :  כך נבחה קאיה כלבת ראש הממשלה על חתול השכנים ",  בישר סרטון שנתניהו שיתף בשבוע שעבר בתגובה לפרסום  " חברת החדשות "  בנושא עדויות חדשות בפרשת המתנות .  את  " פרס הפייק ניוז היומי "  הקדיש בפוסט מיוחד לדיווח ב"ידיעות אחרונות "  על התפתחויות בפרשת הצוללות .  הוא אף העלה מן האוב כתבה של העיתונאי בן כספית מ-2005 כדי להגחיך את  " הפרשן המוצלח "  שמוציא בימים אלה ביוגרפיה חדשה על אודותיו ,  וצילם סדרת סרטונים מתמסכנים שבהם האשים את התקשורת בקמפיין השמצות נגד בני משפחתו .  
לקראת סוף השבוע נתניהו עלה מדרגה וגילה מטרה חדשה : " ארץ נהדרת ".   " אין גבול לציניות ואין גבול לאובדן הערכים ",  הוא קבע ושיתף סרטון של מרים אינדיג ,  ניצולת שואה בת 90 ,  ממררת בבכי לשר התקשורת איוב קרא על התוכנית האחרונה ,  שלטענתה פגעה בניצולי השואה .
 התרגלנו כבר לנתניהו כשהוא משתלח בעיתונאים ופרשנים ,  אבל הפעם הוא יצא נגד תוכנית הסאטירה והבידור הפופולרית בישראל .  אם למישהו זה מזכיר את אמריקה ,  אז בצדק :  המתקפה החריפה של נתניהו על  " ארץ נהדרת "  כנראה שואבת השראה מהחבר הטוב טראמפ באמריקה והתוכנית ה ( לא )  חביבה עליו  " סאטרדי נייט לייב ",  שגרמה לו לצאת בלא מעט התקפים של ציוצי זעם בטוויטר בשנתיים האחרונות .  
עוד בוואלה !  NEWS:גרמניה על סערת החוק הפולני :  רק אנחנו אחראים לרצח ההמונים בשואהואז הפולניה פתחה לי את הדלת :  סיפורה של ניצולת שואה אסירת תודהצה"ל כיתר בתים בשכונת הרוצח מהפיגוע בחוות גלעד ;  חשודים נעצרו 
כמו דמותו של טראמפ ב"סאטרדיי נייט לייב "  שאותה מגלם השחקן אלק בולדווין ,  גם נתניהו של מריאנו אדלמן הוא מאבני היסוד של  " ארץ נהדרת ".  אולם ,  מה שהוביל לפוסט הזועם לא היה אחד החיקויים שלו עצמו :  התוכנית המדוברת של  " ארץ נהדרת "  כללה ,  בנוסף למערכונים שנויים במחלוקת על גירוש הפליטים ויום השואה ,  גם חיקוי של הקלטות הלא מחמיאות של שרה נתניהו שנחשפו בוואלה !  NEWS ,  ובמקרה או שלא במקרה ,  גם שברו שיאי רייטינג עונתיים .  
בשונה מטראמפ ,  שמצייץ בעצמו חלק לא מבוטל מהציוצים שלו בטוויטר ,  עולם התוכן הווירטואלי של נתניהו לא נתון באצבעותיו שלו ,  אלא בידי צוות יועצי ניו מדיה מסור - יונתן אוריך וטופז לוק ;  ראש הממשלה אמנם מאשר את כל הפוסטים לפני שהם עולים לאוויר ,  אבל לעומת התקפי הציוצים הספונטניים שיוצאים מעת לעת מהחדר הסגלגל ,  כאן המסרים מהונדסים היטב ,  במטרה לייצר תוכן אלטרנטיבי שמערער על אמיתות תקשורת - ועכשיו גם על תרבות - המיינסטרים .
 כשמועד פרסום המלצות המשטרה בתיקים הפליליים קרב ,  כשרעייתו ממתינה להכרעת היועץ המשפטי לגבי הגשת כתב אישום בפרשת המעונות ,  כשפרשת הצוללות הולכת ומתקרבת אליו וכשהתקשורת מלאה בהקלטות מביכות של בני משפחתו ,  הטראמפיזם של נתניהו יתפוס חלק בלתי נפרד מקו ההגנה שלו בשבועות ובחודשים הקרובים . " אין כלום כי לא יהיה כלום ",   " שופכים את דמה של רעייתי ",   " קמפיינים של הכפשות ורכילות שנועדו להחליף את השלטון ",   " הם לא יתישו אותי ",   " זה לא יעזור להם ",   " אתם כבר יודעים למה ".  המסרים הללו ,  שנתניהו משנן מזה חודשים ,  נועדו לאחד את הבייס ולטשטש את המילים  " שוחד ",   " מרמה "  ו"הפרת אמונים ",  שכנראה ייזרקו לחלל האוויר עוד הרבה לפני הבחירות הבאות .  
במאמץ לאחד את בסיס הבוחרים לקראת ימי סערה אפשריים ,  נתניהו גם פותח את ליבו לימין :  השבוע הוא חנך כביש בשומרון וביקר באזור לראשונה מאז הבחירות האחרונות .  היום ,  בישיבת הממשלה ,  תתקבל החלטה היסטורית לגבי הכשרת המאחז חוות גלעד .
 לחדשות ה"ביבי-ניוז "  המופצות למיליוני עוקבים ברשתות החברתיות יש ביטוי נרחב גם בחלק השני של קו ההגנה שנתניהו מבסס לקראת פרסום המלצות המשטרה .  בסרטון שהעלה ביום שישי לסיכום  " חודש עמוס בעשייה מדינית ",  ראש הממשלה גילה לעוקביו  " הפתעה מרגשת "  - כרזה ממוסגרת של ההכרה האמריקנית בירושלים כבירת ישראל .  נתניהו קיבל מטראמפ מתנה שתאפשר לו להציג הישגים מדיניים של ממש לקראת הבחירות הבאות ,  וכן חברות וידידות אמיצה מאי פעם בין היושב בלשכת ראש הממשלה לזה שיושב בבית הלבן .  
החיבוק החם של טראמפ בנושא האיראני והפלסטיני ,  יחד עם המתיחות הביטחונית ההולכת וגואה בגבול הצפון והחשש הגובר מהידרדרות ברצועת עזה ,  מסדרים לנתניהו סדר יום מדיני-שמבליט את הניסיון האסטרטגי שלו על פני זה של מתחריו .  אם פרשת הצוללות תטיל צל של ספק מעל ראשו של ראש הממשלה ,  הוא יוכל להציג את רשימת הפגישות שלו עם טראמפ ,  פוטין ,  מרקל ומודי ולהישיר מבט לציבור כדי להבטיח שהוא זה שדואג הכי טוב לביטחון ישראל .  
לוח הנסיעות הצפוף של נתניהו מתוכנן להימשך גם בחודשיים הקרובים ,  ויקרב אותנו כבר לחג הפסח ולאירועי יום העצמאות ה-70 ,  ה"חגיגה הישראלית האמיתית "  שמבטיחה שרת התרבות והספורט מירי רגב ,  שלה חלק מכובד בתוכניות ההישרדות הפוליטית בבלפור .  רגב ,  שקיבלה מתוקף תפקידה את הזכות לנצח על חגיגות העשור ,  רוצה להרים את ההצגה הכי טובה בעיר ,  ומופע החנופה שנתנה לנתניהו בפתח ישיבת הממשלה לפני כשבועיים  ( "יצאת מלך והבאת גאווה בביקור בהודו ")  ,  הוא אולי סוג של קדימון .  מבחינת רגב ,  ומבחינת בלפור ,  70 שעות של שידורים חיים של מפגני מנהיגות ,  אחדות וממלכתיות שיסיחו את הדעת מכל ההמלצות ,  החקירות והשימועים .  התכנונים לחגיגות נמשכים כבר שנה וחצי על אש קטנה ,  כשבשם השמחה הלאומית רגב גם שולפת סכינים פוליטיות .  
שר האוצר משה כחלון היה הראשון שהפריע למסע החלומות כשסירב להעניק את התקציב שרגב ביקשה למה שמקורביו של כחלון כינו  " חגיגות הליכוד ",  והיא נאלצה להסתפק ב-100 במקום ב-200 מיליון שקלים .  יו"ר הכנסת יולי אדלשטיין ,  שהטיל וטו על הרעיון שנתניהו ינאם בטקס הדלקת המשואות ,  סומן כמטרה הבאה - והוא כרגע זה שעומד בחזית .  המשולש הפוליטי הזה התלהט השבוע מחדש אחרי שפורסמו ב"כאן "  הקלטות של אדלשטיין עם ביקורת כלפי ראש הממשלה .  כשרגב נחושה לפרגן לנתניהו ולתת מקום מיוחד ל"חגיגות ביבי ",  כנראה שעדיין לא נאמרה המילה האחרונה .  
ביום העצמאות ב-2013 נתן נתניהו הופעה חד פעמית והגיע לאולפני  " ארץ נהדרת ".  השנה הוא ינסה לשבור להם את שיאי הרייטינג ,  בשידור חי בפייסבוק .  

תשובת המחץ של נתניהו לארץ נהדרת ולחקירות היא אחת :  טראמפ
ברגע של טראמפיזם מחושב היטב ,  השתלח נתניהו בתכנית הסאטירה והשלים את הפאזל שמערער את מהימנות התקשורת - וכעת גם התרבות . " אין כלום כי לא יהיה כלום ",   " שופכים את דמה של רעייתי "  וכמובן  " קמפיין להחלפת השלטון "  - כל אלה מטשטשים היטב את  " שוחד ",   " מרמה "  ו"הפרת אמונים "
 
