גורם אמריקני בכיר : " אובמה מתכוון להניע מחדש את תהליך השלום "
 בצל ביטול הפגישה בין הנשיא לנתניהו ,  ה"וול סטריט ג'ורנל "  דיווח כי הבית הלבן רוקם תכנית לחידוש התהליך המדיני בין ישראל לפלסטינים לפני תום כהונתו של אובמה ,  בעוד כעשרה חודשים .  הניסיון עשוי לכלול את התערבות מועצת הביטחון של האו"ם
 ( אובמה לריבלין ,  בדצמבר : " חייבים למצוא דרך לחדש את השיח לשלום ")  
הבית הלבן רוקם תכנית לחידוש תהליך השלום בין הישראלים לפלסטינים לפני סיום כהונתו של נשיא ארצות הברית ברק אובמה ,  שתיגמר בעוד עשרה חודשים  כך דווח הלילה  ( שלישי )  ב"וול סטריט ג'ורנל ",  שציטט גורם אמריקני בכיר .  לפי הדיווח ,  הניסיון עשוי לכלול את התערבות מועצת הביטחון של האו"ם ,  שתתווה את הצעדים לקראת ההסכם .  
עוד דווח כי בשיחות פנימיות נאמר שהמטרה היא הצגת תכנית להסכם עתידי בין שני הצדדים ,  כדי לקדם יוזמה חשובה במדיניות החוץ של אובמה שלא התקדמה במהלך שתי הכהונות שלו .  הצעד החריף ביותר שעשויה לנקוט ארצות הברית הוא פנייה למועצת הביטחון ,  שתקרא לשני הצדדים להתפשר בסוגיות הליבה  מהלך שישראל מתנגדת אליו ווושינגטון שללה בעבר .  אפשרות נוספת היא כי אובמה יישא נאום בנושא ויצא בהצהרה משותפת עם הקוורטט לענייני המזרח התיכון ,  שבו חברים ארצות הברית ,  רוסיה ,  האו"ם והאיחוד האירופי .  
גורם בכיר בלשכת הנשיא אמר כי לא התקבלה החלטה סופית בנושא ,  וכי אובמה שוקל את מגוון האפשרויות .  כמו כן ,  טרם נקבע מועד לנקיטת פעולה מצד הבית הלבן ,  אך לפי הגורמים הדבר צפוי להיעשות בהמשך השנה הנוכחית .  
לקריאה נוספת בוואלה !  NEWS:בשל הקשיים במגעים על הסיוע הביטחוני :  נתניהו לא ייצא לארה"בחרף הדיווחים בגרמניה ,  מקורבי מרקל מבהירים : " קשר אמיץ בין מרקל לנתניהו"נתניהו תקף את בל"ד וחד"ש :  לתמוך בחיזבאללה ?  נפלתם על השכל ?  
כשהוא עוסק בסכסוך הישראלי-פלסטיני בחודשים האחרונים לתקופת הנשיאות שלו ,  אובמה בוחר בנתיב שכמה מקודמיו בתפקיד הלכו בו .  הנשיאים לשעבר ביל קלינטון וג'ורג' בוש ניסו שניהם להביא להסכם בסוף הקדנציה השנייה שלהם ,  אך אף אחד לא הצליח ליישב את הסכסוך ארוך השנים .  
עבור אובמה ,  המאמץ יהיה מפרך .  כל יוזמה שלא תזכה לאהדת שני הצדדים באופן מידי ככל הנראה לא תצא לפועל ,  במיוחד לאחר כישלון סבב השיחות האחרון בתיווך ארצות הברית בשנת 2014 ,  שנכשל בשל אי-הסכמה על חילופי שטחים ושחרור אסירים .  
גורמים אמריקנים שצוטטו ב"וול סטריט ג'ורנל ",  גרסו כי אובמה מעוניין להגיע להישגים בנושא לפני שיורשו ייכנס לתפקיד בינואר 2017 .  עם זאת ,  גל הטרור האחרון הרחיק עוד יותר את הסיכויים לשלום והעלה חששות בבית הלבן מפני הדרדרות נוספת ,  מבלי שתהיה אפשרות לנהל משא ומתן .  
היוזמה נחשפה על רקע ביקורו בירושלים של סגן נשיא ארצות הברית ג'ו ביידן ,  שינחת בישראל היום .  העצירה של ביידן בישראל היא חלק מביקור בן חמישה ימים במזרח התיכון ,  הכולל גם את איחוד האמירויות ,  ירדן והרשות הפלסטינית .  ביידן יגיע לישראל עם משפחתו ,  ונחשב לידיד ישראל .  
עם זאת ,  על ביקורו מעיבה החלטתו של ראש הממשלה בנימין נתניהו לא להשתתף השנה בוועידה השנתית של השדולה הפרו-ישראלית איפא"ק בוושינגטון ,  וזאת על אף שמארגני הוועידה ציפו להשתתפותו .  הסיבות לכך שנתניהו ייעדר מהוועידה קשורות לקשיים במגעים בין ישראל וארצות הברית בנושא חבילת הסיוע הביטחוני החדשה ,  כמו גם לעובדה שנתניהו אינו מעוניין למצוא את עצמו מעורב בקלחת הפוליטית של הבחירות לנשיאות ארצות הברית .
 הוועידה השנה תתקיים בתאריכים 20 עד 22 במרץ ונתניהו תכנן בתחילה לנאום במסגרתה .  נערכו מגעים בין לשכת ראש הממשלה לבין הבית הלבן כדי לארגן פגישה בין נתניהו לאובמה במהלך הביקור ,  אולם התברר שאובמה ישהה בביקור היסטורי בקובה בתאריכים שבהם נתניהו תכנן להגיע לוושינגטון .  הבית הלבן הציע לקיים פגישה בין השניים בתאריך מוקדם יותר ,  אך בישראל השיבו בשלילה .  מהבית הלבן נמסר כי הבינו רק מאמצעי התקשורת כי הביקור שאליו הוזמן נתניהו בוטל ,  ולא התקבלה הודעה רשמית .  
הבוקר התייחסו בלשכת נתניהו לדברי הבית הלבן והבהירו כי  " ביום שישי האחרון ,  במהלך פגישה בבית הלבן ,  הביע שגריר ישראל בוושינגטון רון דרמר את הערכתו של נתניהו לנכונותו של הנשיא אובמה להיפגש עמו אם יחליט לנסוע לוושינגטון .  עם זאת ,  דרמר גם הודיע שקיים סיכוי גבוה שראש הממשלה לא יגיע לוושינגטון ,  ותשובה סופית תינתן ביום שני לאחר שישוחח על כך עם ראש הממשלה ".  
עוד נמסר כי  " ביום שני בערב טענו דיווחים בתקשורת שנתניהו לא ייסע לוושינגטון וטענו באופן שגוי שהנשיא אובמה אינו מוכן להיפגש עמו .  משרד ראש הממשלה מיהר לתקן את הדיווח השגוי ועדכן באופן רשמי את הממשל שנתניהו לא יגיע לוושינגטון .  ראש הממשלה מצפה לביקורו בישראל של סגן הנשיא ביידן ולדון עמו באתגרים הגדולים שניצבים בפני האזור ".  

גורם אמריקני בכיר : " אובמה מתכוון להניע מחדש את תהליך השלום "
 בצל ביטול הפגישה בין הנשיא לנתניהו ,  ה"וול סטריט ג'ורנל "  דיווח כי הבית הלבן רוקם תכנית לחידוש התהליך המדיני בין ישראל לפלסטינים לפני תום כהונתו של אובמה ,  בעוד כעשרה חודשים .  הניסיון עשוי לכלול את התערבות מועצת הביטחון של האו"ם

