ירדן מתנגדת שישראל תתקין מצלמות בהר הבית : " אל תתערבו "
 השר לענייני הווקף טען כי ממשלתו היא זו שצריכה להשלים את התקנת מצלמות המעקב במתחם הקדוש ,  והבהיר : " הווקף הירדני ימשיך במשימת ההתקנה של המצלמות .  הן יפעלו בכל שעות היממה ".  בכירת אש"ף : " נועד לחזק את השליטה הצבאית הישראלית "
 השר הירדני לעניינים איסלאמיים ולענייני הווקף ,  האיל עבד אל-חאפז ,  הביע היום  ( שלישי )  ביקורת על כוונת הממשלה הישראלית להתקין מצלמות מעקב במתחם הר הבית ,  וטען בדברים שאמר לעיתון הירדני  " א-דסתור "  כי ישראל  " לא צריכה להתערב "  בעניין .  לדבריו , " התקנת המצלמות חייבת להיעשות תחת פיקוח של הווקף האיסלאמי .  הממלכה ההאשמית היא בעלת המשמורת על המקומות הקדושים בירושלים ,  והכיבוש הישראלי לא צריך להתערב ".  
חברת הוועד הפועל של אש"ף ,  חנאן עשראווי ,  טענה היום כי ההחלטה הישראלית על התקנת מצלמות  " נועדה לחזק את השליטה הצבאית של ישראל ,  כך שיוכלו לפעול נגד יותר פלסטינים .  זה הסכם שמבסס את העליונות הצבאית הישראלית ומפר את הסטטוס קוו באל-אקצא ".  
אתמול קרא מנהל הווקף ,  שייח עזאם אל-חטיב ,  לרשויות הישראליות להפסיק את העבודות להתקנת המצלמות במתחם .  בלשכתו של ראש הממשלה בנימין נתניהו מיהרו להגיב כי ההתקנה  " חייבת להיעשות בתיאום "  בין הצדדים .  יום קודם לכן ,  אמר האימאם של מסגד אל-אקצא ,  שייח עכרמה סובחי ,  לרשת  " קודס פרס "  הפלסטינית כי התקנת המצלמות מהווה  " שיתוף "  של  " הכיבוש "  בניהול המסגד והאתרים הקדושים לאסלאם בירושלים . " מדובר בעניין חמור ",  טען .  
עוד בוואלה !  NEWS :" התגרות בערבים ":  עשרות חרדים הפגינו נגד משפחה שעולה להר הביתהיהודים לא מתרגשים מהצהרת נתניהו :  עשרות עלו להתפלל בהר הביתנתניהו מאשר :  רק מוסלמים יוכלו להתפלל בהר הבית 
ביום שבת ,  הכריזו שר החוץ של ארצות הברית ג'ון קרי וראש הממשלה נתניהו על התקנת מצלמות המעקב ,  במטרה לאמת או להפריך את טענותיהם של הישראלים ושל הפלסטינים בדבר הפרת הסטטוס קוו במתחם הקדוש .  זאת ,  בתום פגישותיו של קרי עם נתניהו ,  עם יו"ר הרשות הפלסטינית אבו מאזן ועם מלך ירדן עבדאללה השני .
 השר עבד אל-חאפז הבהיר כי  " הווקף הירדני ימשיך במשימת ההתקנה של המצלמות .  הן יפעלו בכל שעות היממה ,  ויהיו נגישות באינטרנט ,  כך שבעולם כולו יוכלו לראות את התיעוד ,  במהלך היום והלילה ".  אתמול טענה הממשלה הירדנית כי ישראל מונעת ממנה להתקין את מצלמות המעקב במתחם .  
ביום ראשון אישר נתניהו אישר באופן רשמי כי רק מוסלמים יוכלו להתפלל בהר הבית בעוד יהודים ובני הדתות האחרות יהיו רשאים רק לבקר בו .  בהודעה לתקשורת הזרה שפורסמה מטעם לשכתו נמסר כי  " ישראל מכירה בחשיבות של הר הבית עבור בני כל שלוש הדתות המונותיאיסטיות והיא מאשרת מחדש את המחויבות שלה להותיר על כנו את הסטטוס קוו במקום ,  הן תיאורטית והן מעשית ".  עוד נמסר כי לישראל אין כוונה לחלק את המתחם .  

ירדן מתנגדת שישראל תתקין מצלמות בהר הבית : " אל תתערבו "
 השר לענייני הווקף טען כי ממשלתו היא זו שצריכה להשלים את התקנת מצלמות המעקב במתחם הקדוש ,  והבהיר : " הווקף הירדני ימשיך במשימת ההתקנה של המצלמות .  הן יפעלו בכל שעות היממה ".  בכירת אש"ף : " נועד לחזק את השליטה הצבאית הישראלית "
 
