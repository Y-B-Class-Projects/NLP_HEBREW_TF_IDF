נתניהו בטקס באנטבה לציון 40 שנה למבצע : " הפך לסמל מאבק בטרור "
 ראש הממשלה אמר בטקס בשדה התעופה שבו התרחש המבצע כי  " לכאן הגיעו לוחמינו במבצע מזהיר שאין כמוהו בהיסטוריה ".  גם נשיא אוגנדה יוורי מוסווני נשא דברים וחשף עם נתניהו אנדרטה : " מאבק לאומי מוצדק לא צריך לכלול טרור "
 ראש הממשלה בנימין נתניהו אמר היום  ( שני )  בטקס בשדה התעופה באנטבה שבאוגנדה לציון 40 שנה למבצע לשחרור החטופים כי הוא הפך לסמל למלחמה בטרור .  באירוע משתתף גם נשיא אוגנדה יוורי מוסווני ,  שחשף יחד עם נתניהו אנדרטה לזכר ההרוגים במבצע ,  בהם יוני נתניהו ,  אחיו של ראש הממשלה .  הטקס מתקיים כחלק מביקורו של נתניהו באפריקה ,  שהחל היום ויימשך עד ליום שישי . 
" אני נרגש לעמוד כאן כראש ממשלת ישראל ,  במקום שבו שיחררו לוחמי צה"ל את החטופים בלבה של אפריקה ,  אלפי קילומטרים מישראל ",  אמר נתניהו בפתח דבריו . " אני נרגש לעמוד במקום הזה ,  ממש במקום שבו נפל יוני כמפקד סיירת מטכ"ל לאחר שהסתער בראש חייליו כדי לשחרר את החטופים ".   עוד על הביקור של נתניהו באפריקההתדריך האחרון של יוני נתניהו : " לא האמנו שמבצע מטורף כזה יאושר "" ביקור היסטורי ":  נתניהו המריא לאפריקה לציון 40 שנה למבצע אנטבה 
לדברי נתניהו , " לכאן הגיעו לוחמינו במבצע מזהיר שאין כמוהו בהיסטוריה .  בחטיפת מטוס אייר פראנס לאנטבה ,  31 שנים לאחר השואה ,  שוב בוצע סלקציה בין יהודים ללא יהודים .  את היהודים דנו לאימת מוות .  המודיעין החיוני שהגיע מהמוסד והלוחמים והטייסים הם שהכריעו את הכף ".  
נתניהו הוסיף כי  " כל אחד מכם ,  אלה שנמצאים כאן ואלא שאינם - כל אחד טס לכאן מבלי לדעת אם יחזור או לא .  יצאתם לחלץ ,  אבל ידעתם שבמקרה של תקלה לא יהיה מי שיחלץ אתכם ולמרות זאת כל אחד מכם נלחם על מקומו במטוס .  בתוך פחות משעה היו לוחמינו שוב במטוס ,  הפעם עם החטופים .  המחיר היה נורא ,  כך גם למשפחתי שלי ".  
ראש הממשלה הזכיר גם את גל הטרור שפוקד את ישראל בהקשר של המבצע באנטבה . " הטרור מכה באזרחי ישראל גם בימים אלו ,  באכזריות רבה ",  אמר . " הצלקות של השכול תמיד נשארות .  באנטבה הצדק גבר על הרשע ו'מבצע יונתן' הפך לסמל של מאבק בטרור .  המערכה נגד הטרור נמשכת גם היום ועלינו לעמוד מול בחזית אחת ,  ברוח אנטבה .  המבצע נצרב בלבו של כל אדם שוחר חופש ולוחמינו נושאים את אותה רוח במבצעים עלומים ,  קרובים ורחוקים מהבית ".  
נשיא אוגנדה יוורי מוסווני נאם אף הוא בטקס ,  ואמר כי מאבק לאומי מוצדק לא צריך לכלול טרור .  הוא הוסיף כי בכל שנוגע לסכסוך הישראלי-פלסטיני ,  אין תחליף לפיתרון שתי המדינות .  עם זאת ,  הדגיש כי ישראל אינה דרום אפריקה .
 לאחר הביקור באוגנדה ,  ימשיך נתניהו לקניה ורואנדה ובסוף הסיור יגיע לאתיופיה .  בכל אחת מהמדינות הללו צפוי ראש הממשלה לפגוש מנהיגים ,  אנשי דת התומכים בישראל ,  אנשי עסקים ובכירים נוספים .  את ביקורו יסיים נתניהו ביום שישי . 
" אני יוצא עכשיו לביקור היסטורי באפריקה ",  אמר הבוקר נתניהו בנתב"ג טרם המראתו . " הביקור ייפתח בפגישת פסגה עם מנהיגים משבע מדינות באפריקה שבאים במיוחד לאנטבה ואוגנדה כדי לקיים את הפגישה הזו ,  לקבל ראש ממשלה מישראל בפעם הראשונה מזה עשרות שנים על אדמת אפריקה ". 
 ( עדכון ראשון :  13:50 )  

נתניהו בטקס באנטבה לציון 40 שנה למבצע : " הפך לסמל מאבק בטרור "
 ראש הממשלה אמר בטקס בשדה התעופה שבו התרחש המבצע כי  " לכאן הגיעו לוחמינו במבצע מזהיר שאין כמוהו בהיסטוריה ".  גם נשיא אוגנדה יוורי מוסווני נשא דברים וחשף עם נתניהו אנדרטה : " מאבק לאומי מוצדק לא צריך לכלול טרור "
 
