סקר וואלה !  NEWS :  חצי מהציבור מעדיף את יעלון בביטחון ,  29% - את ליברמן
סקר מיוחד שערך פרופ' קמיל פוקס מראה כי בקרב הציבור הרחב ,  יעלון נתפס כמתאים יותר לתפקיד מאשר מחליפו המיועד ,  בפער ניכר .  הבוקר צפויים להתחדש המגעים על הצטרפות ישראל ביתנו לממשלה והעברת תיק הביטחון לליברמן
 ( ליברמן : " אם אהיה שר ביטחון ,  אלך עם חמאס עד הסוף ")  
ראש הממשלה בנימין נתניהו כבר הודיע לשר הביטחון ,  משה יעלון ,  כי חבר הכנסת אביגדור ליברמן צפוי להחליף אותו בתפקיד אם יושלמו המגעים הקואליציוניים עם מפלגת ישראל ביתנו .  אלא שהציבור הישראלי ,  מתברר ,  אינו נלהב מהמהלך הזה ,  ומעדיף את יעלון כשר הביטחון על פני ליברמן ,  בפער משמעותי  כך עולה מסקר מיוחד שערך פרופ' קמיל פוקס עבור וואלה !  NEWS .  לפי תוצאות הסקר ,  שנערך אתמול  ( רביעי )  ,  כ-50% מהנשאלים סבורים שיעלון מתאים יותר להיות שר הביטחון ,  ואילו 29% בלבד השיבו כי ליברמן הוא זה שמתאים יותר לתפקיד .  21% מהנשאלים השיבו כי אינם יודעים או שאין להם דעה בנושא .
 בסקר השתתפו 606 נשאלים ,  500 מהם מהמגזר היהודי ו-105 מהמגזר הערבי .  בקרב הנשאלים היהודים ,  53% אמרו כי יעלון מתאים יותר לתפקיד ,  ואילו 34% אמרו שדווקא ליברמן מתאים יותר .  בקרב הנשאלים הערבים ,  36% השיבו כי יעלון הוא המתאים יותר מבין השניים לכהן כשר הביטחון ,  לעומת 10% בלבד שהשיבו כי ליברמן מתאים יותר .  54% השיבו כי אינם יודעים או שאין להם דעה בנושא .  
לקריאה נוספת:הראש של נתניהו ,  הידיים של ליברמן :  מאחורי הקלעים של ההצגה הפוליטיתהרצוג : " יחימוביץ' התחננה לתיק ;  נתניהו הבטיח וטו על בנייה ביו"ש"לא רק ליברמן :  כך תיראה חלוקת התיקים בממשלה המסתמנת 
הסקר מצביע על העדפה ציבורית מובהקת ליעלון ,  המכהן בתפקיד שר הביטחון מאז שנת 2013 .  ליברמן ,  שכיהן בממשלה הקודמת כשר החוץ ובשנה האחרונה היה ח"כ באופוזיציה ,  יכול לשאוב סיפוק מסוים מכך שקצת יותר משליש מהציבור היהודי סבור שהוא מתאים יותר להיות שר הביטחון מיעלון .  זאת ,  מאחר שהשאלה נוסחה בצורה מפורשת בשאלה מי מתאים יותר מבין השניים ,  ולא בחנה התאמה לתפקיד באופן כללי או מול אישי ציבור אחרים .  ליברמן הציב את תיק הביטחון כתנאי לכניסתו לממשלה כבר לאחר הבחירות האחרונות ,  אולם עד כה נתניהו סירב לכך .  
אמש הביע גם ח"כ בני בגין  ( הליכוד )  התנגדות נחרצת למינויו של ליברמן לתפקיד שר הביטחון על חשבונו של יעלון .  בראיונות קצרים שהעניק לערוצי הטלוויזיה הזהיר ח"כ בגין כי מדובר במינוי  " הזוי ",  המציב שיקולים פוליטיים צרים מעל לשיקולי הביטחון של מדינת ישראל .  לדבריו , " הצעד הזה מבטא חוסר אחריות כלפי מערכת הביטחון וכלפי אזרחי ישראל ".  בגין הוא היחיד מבין 30 חברי הכנסת של הליכוד שהתבטא עד כה נגד הדחתו של השר יעלון מתפקידו .  הוא אמר כי המינוי של ליברמן  " רע ויוביל לסכנות ".  
יעלון שימש לפני מינויו לשר ביטחון כשר לעניינים אסטרטגיים בשנים 2009-2012 ,  וקודם לכן שירת במשך שלושה עשורים בצה"ל .  הוא היה הרמטכ"ל בשנים 2002-2005 ,  ולפני מינויו לתפקיד זה היה גם מפקד פיקוד המרכז ,  ראש אמ"ן ומפקד סיירת מטכ"ל .  ליברמן ,  לעומתו ,  שירת בצה"ל שירות מקוצר של כשנה ,  ואת שירות המילואים שלו עשה כאפסנאי בחיל התותחנים .  הוא שימש בשנים 2006-2008 כשר לעניינים אסטרטגיים בממשלתו של אהוד אולמרט ,  ולאחר מכן כשר החוץ בשתי ממשלותיו הקודמות של בנימין נתניהו .  
יו"ר ישראל ביתנו ביקר בחריפות את התנהלותם של יעלון ונתניהו במהלך מבצע  " צוק איתן "  בקיץ 2014 ,  אז קרא לכבוש מחדש את רצועת עזה ,  להפיל את שלטון חמאס ולהעלות במקומו שלטון חלופי .  בחודשים האחרונים ,  בשבתו כח"כ באופוזיציה ,  הביע ליברמן תמיכה פומבית בחייל אלאור אזריה ,  המואשם בהריגת המחבל המנוטרל בחברון ,  וביקר את הגיבוי שהעניק יעלון לפיקוד הבכיר של צה"ל בפרשה זו .  בנוסף ,  הוא תקף את ראש הממשלה ושר הביטחון על תגובתם לגל פיגועי הטרור הפוקד את ישראל מאז אוקטובר ,  וקרא לנקוט בקו פעולה קשה יותר בתגובה לאירועים .  

סקר וואלה !  NEWS :  חצי מהציבור מעדיף את יעלון בביטחון ,  29% - את ליברמן
סקר מיוחד שערך פרופ' קמיל פוקס מראה כי בקרב הציבור הרחב ,  יעלון נתפס כמתאים יותר לתפקיד מאשר מחליפו המיועד ,  בפער ניכר .  הבוקר צפויים להתחדש המגעים על הצטרפות ישראל ביתנו לממשלה והעברת תיק הביטחון לליברמן

