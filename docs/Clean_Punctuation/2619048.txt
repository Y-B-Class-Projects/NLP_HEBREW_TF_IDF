היום :  צוותי המו"מ של הליכוד והבית היהודי ייפגשו
לראשונה מאז פגישת נתניהו ובנט בשבוע שעבר ,  ינסו נציגי המפלגות להשיג פריצת דרך שתאפשר את צירוף הבית היהודי לממשלה . " אי אפשר לדבר איתנו על תיקים ,  אלא קודם על מהות "
  ( צפו בדברי בנט על הרכבת הממשלה בירושלים ביום חמישי )  
צוותי המשא ומתן הקואליציוני של הליכוד ביתנו ושל הבית היהודי ייפגשו בימים הקרובים ,  ככל הנראה כבר היום  ( שישי )  ,  כדי לנסות ולהביא לפריצת דרך במגעים בין שתי המפלגות .  ראש הממשלה ,  בנימין נתניהו ,  הנחה את צוותו לחתור להשגת הסכם קואליציוני עם הבית היהודי .  זו תהיה הפגישה הראשונה בין הצדדים מאז יום שני שעבר ,  אז נועדו לראשונה מזה חמש שנים נתניהו ובנט .  
הפגישה המיועדת מעניינת במיוחד לאור חילופי האשמות בין הליכוד והבית היהודי ,  וה"התחפרות "  של כל צד בעמדותיו .  גורמים בבית היהודי אמרו אמש לוואלה !  חדשות : " אנחנו מקווים שהליכוד הבין סוף סוף שאי אפשר לדבר איתנו על תיקים - אלא קודם כל על נושאי מהות וקווי היסוד של הממשלה שעבורם נבחרנו ".  לדברי אנשי הבית היהודי ,  הם מתכוונים להעלות בין היתר את נושא השוויון בנטל ,  את הנושא הכלכלי ואת הנושא המדיני .  יצוין כי בעקבות מינויה של ציפי לבני ,  יו"ר התנועה ,  לתפקיד ראש צוות המשא ומתן המדיני עם הפלסטינים ,  אמרו בבית היהודי כי דבר זה יקשה עליהם להיכנס לממשלה .
 ח"כ דני דנון  ( הליכוד ביתנו )  ,  התייחס מוקדם יותר אתמול בטקס השנתי לציון הקרב בתל חי למשא ומתן הקואליציוני ,  ואמר : " ראש הממשלה נתניהו מעוניין בקואליציה רחבה ככל האפשר .  אני קורא לנפתלי בנט להיצמד לערכי הימין והמחנה הלאומי ולעמוד בהבטחתו לבוחריו להצטרף לממשלה בראשות נתניהו .  בנט בוא הביתה !  ".  עוד הוסיף דנון כי המתיישבים ביהודה ושומרון הם הטרומפלדורים החדשים .
" אנחנו נמצאים בצומת דרכים היסטורי והכדור נמצא אצל ראש הממשלה ",  אמר בנט אמש בוועידת המפלגה בבנייני האומה בירושלים . " האם נסתער על ההזדמנות הזו או שנחמיץ את גודל האירוע ?  האם נתמודד עם הנושא המורכב של חיבור החרדים לישראל ,  או נטמין את הראש בחול עם עוד מתווה סרק שרק יעזור לעבור מכשול פוליטי ?  האם נפקיד את המשא ומתן בידי מי שכבר הצהירה שתחלק את ירושלים וויתרה על אריאל ?  הרכב הממשלה יכריע האם זו ממשלת הזדמנות עם כוחות חדשים או ממשלת החמצה והכדור כאמור בידיים של נתניהו ". 
 ( עדכון ראשון :  19:40 )  
לקריאה נוספת:לבני דאגה היטב לכיבודים ,  אבל מה עם המהות ? נפתלי בנט פרסם שיר של מתמודדת בדה וויס והותקף בפייסבוקנתניהו :  בואו נחזור לביזנס של המשא ומתן 

היום :  צוותי המו"מ של הליכוד והבית היהודי ייפגשו
לראשונה מאז פגישת נתניהו ובנט בשבוע שעבר ,  ינסו נציגי המפלגות להשיג פריצת דרך שתאפשר את צירוף הבית היהודי לממשלה . " אי אפשר לדבר איתנו על תיקים ,  אלא קודם על מהות "
 
