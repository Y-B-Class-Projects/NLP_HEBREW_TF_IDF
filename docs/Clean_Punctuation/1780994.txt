נתניהו יכריע עוד השבוע במסקנות ששינסקי
בשבוע שעבר נפגש נתניהו עם בעלי חברות דלק ונובל אנרג'י ,  המעורבים בקידוח הדלק תמר .  ולשכתו הודיעה כי החלטה בנושא גובה המיסוי תתקבל עוד השבוע והוא יגיש אותה לממשלה 
ראש הממשלה ,  בנימין נתניהו ,  יודיע עוד השבוע על החלטתו אם לאמץ את מסקנות ועדת ששינסקי ככתבן וכלשונן ,  או לאמץ אותן עם שינויים מינוריים ,  או שמא בדעתו להמליץ על שינויים משמעותיים בהמלצות הוועדה .
 בשבוע שעבר נפגש נתניהו עם הטייקונים ,  בעלי חברות דלק ונובל אנרג'י ,  המעורבים בקידוח הדלק תמר ,  ושמע על השגותיהם על אחוזי הרווח ,  הנמוכים לדעתם ,  שקבעה ועדת ששנסקי למשקיעים הזרים בקידוחי הגז והדלק בתחום הטריטוריאלי של ישראל .
 ראש הממשלה סירב להפגש ,  בשבוע שעבר ,  עם נציגי התנועה לאיכות השלטון ואגודת אדם טבע ודין ,  שביקשו לדווח לו על עמדות המגזר האזרחי ,  על אחוזי הרווח שצריכים לקבל חברות הגז מפיקות הגז ועל האחוזים המגיעים לאזרחי מדינת ישראל .
 בשבוע שעבר הבטיח שר האוצר ,  יובל שטייניץ ,  כי ראש הממשלה יקבל את המלצות ועדת ששינסקי בהקדם ככתבן וכלשונן ולכל היותר עם שינויים מינוריים .  נגיד בנק ישראל ,  סטנלי פישר ,  רמז בהופיעו בכנס  " ישראל 2021 "  themarker כי על נתניהו לקבל את המלצות ועדת ששינסקי לכל היותר עם שינויים מינוריים .
 לאחר שראש הממשלה יגבש את עמדתו הוא יביא אותה לאישור הממשלה ,  באחת מישיבותיה הקרובות .  ולאחר מכן ,  החלטות הממשלה יובאו לאישור הכנסת .
 
נתניהו יכריע עוד השבוע במסקנות ששינסקי
בשבוע שעבר נפגש נתניהו עם בעלי חברות דלק ונובל אנרג'י ,  המעורבים בקידוח הדלק תמר .  ולשכתו הודיעה כי החלטה בנושא גובה המיסוי תתקבל עוד השבוע והוא יגיש אותה לממשלה 

