נתניהו על דוח המבקר : " גורמים בתקשורת מנסים לפגוע בליכוד "
 ראש הממשלה טען בפרסום בפייסבוק כי הדיווח על דוח  " ביביטורס "  הוא  " מגמתי בצורה קיצונית ומתעלם מעובדות בסיסיות ".  לדבריו , " מה שהם לא הצליחו לעשות בקלפי הם מנסים לעשות באמצעים אחרים "
" כנראה שזה בלתי נמנע שהכתבות בנושא דוח מבקר המדינה יהיו מגמתיות בצורה קיצונית ויתעלמו מעובדות בסיסיות ",  כך טען הערב  ( שלישי )  ראש הממשלה בנימין נתניהו ,  בפרסום בדף הפייסבוק שלו ,  בהתייחסות לדוח המבקר שפורסם מוקדם יותר היום .  לטענתו של נתניהו , " זהו עוד ניסיון של גורמים בתקשורת לפגוע בשלטון הליכוד .  מה שהם לא הצליחו לעשות בקלפי הם מנסים לעשות באמצעים אחרים ". 
מהדוח ,  בנוגע לפרשת  " ביביטורס ",  עולה כי כחצי מיליון שקלים שולמו בידי גורמים חיצוניים ופרטיים כדי לממן את ביקוריו של ראש הממשלה בנימין נתניהו בחו"ל בעת ששימש שר אוצר .  היועץ המשפטי לממשלה אביחי מנדלבליט קרא מוקדם יותר היום  " לבחון את הדברים ללא עיכוב ,  באופן ישר וענייני ". 
על פי הדוח ,  שפרסם מבקר המדינה יוסף שפירא חמש שנים מאז חשיפת הפרשה ,  בין היתר עקב עיכוב בתגובתו של נתניהו לממצאים ,  נתניהו לא דיווח על הנסיעות והמימונים החיצוניים לגורמים המשפטיים המוסמכים וטען בתגובה כי מדובר בכספים לצורך נסיעותיו במסגרת תפקידו .  המבקר מדגיש בדוח כי הימנעות ביודעין על טובת הנאה  " מהווה עבירה פלילית ". 
נתניהו ,  רעייתו שרה וילדיו יאיר ואבנר טסו יחד עם מלווים נוספים בשנים 2005-2003 ,  אז שימש שר אוצר בממשלתו של אריאל שרון .  מתוך 15 טיסות ,  רק שבע היו במימון ממשלתי .  היתר מומנו על ידי גורמים חיצוניים ,  ובהם ממשלות של מדינות אחרות ,  ארגון הבונדס ,  גופים ציבוריים ,  אנשי עסקים ואנשים פרטיים בעלי קשרים שונים לנתניהו או למשק הישראלי .  

נתניהו על דוח המבקר : " גורמים בתקשורת מנסים לפגוע בליכוד "
 ראש הממשלה טען בפרסום בפייסבוק כי הדיווח על דוח  " ביביטורס "  הוא  " מגמתי בצורה קיצונית ומתעלם מעובדות בסיסיות ".  לדבריו , " מה שהם לא הצליחו לעשות בקלפי הם מנסים לעשות באמצעים אחרים "
 
