פרקליטי נתניהו :  מבקשים עוד זמן לקיום השימוע
ביום האחרון לתיאום מועד השימוע ,  ביקשו עורכי דינו של ראש הממשלה לדחות אותו בטענה שהזמן שניתן להם להתכונן קצר במידה שאינה סבירה .  לפני שבועיים מנדלבליט הבהיר להם כי העיכוב באיסוף חומרי החקירה ,  שטרם נאספו ,  לא יוביל לדחיית השימוע שצפוי להתקיים בחודש יולי
פרקליטי רה"מ :  מבקשים לדחות את קיום השימועהיום - המועד האחרון לתיאום מועד השימועמנדלבליט לפני שבועיים :  השימוע לא יידחה ויתקיים ביולינתניהו עומד בפני הגשת כתב אישום בשלושה תיקיםדובר משפחת נתניהו :  מסרבים להגיב 
פרקליטיו של ראש הממשלה בנימין נתניהו ביקשו היום  ( שישי )  לדחות את השימוע בעניינו .  היום ,  ב-10 במאי ,  הוא התאריך האחרון שבהם יכלו לתאם את מועד השמוע ,  אם ברצונם לקיים אותו .  השימוע אמור להתקיים עד 10 ביולי .
 הנימוק העיקרי בבקשת הסנגורים הוא שהזמן שהוקצב להם להתכונן לשימוע - שלושה חודשים מרגע שהועמדו לרשותם חומרי החקירה - קצר במידה שאינה סבירה .  עם זאת ,  הסנגורים טרם אספו את חומרי החקירה בתיק ממשרדי פרקליטות מיסוי וכלכלה בתל אביב ,  משום שטרם הוסדר תשלום שכר הטירחה שלהם על ידי לקוחם ,  ראש הממשלה .  עופר גולן ,  דובר משפחת נתניהו ,  סירב להגיב .
 היועץ המשפטי לממשלה אביחי מנדלבליט הודיע כבר בתחילת מרץ על החלטתו להעמיד לדין את נתניהו ,  בכפוף לשימוע ,  בעבירות שוחד ומרמה והפרת אמונים בתיקים 4000 ,  2000 ו-1000 .  ראש הממשלה ביקש אז ,  באמצעות סנגוריו ,  לדחות את מסירת חומרי החקירה בתיקים עד לאחר הבחירות מחשש שיודלפו ויריביו הפוליטיים יעשו בהם שימוש נגדו .  
מנדלבליט נעתר לבקשה ,  וחומרי החקירה הועדו לרשות הסנגורים ב-10 באפריל ,  יום לאחר הבחירות .  אף שסנגוריהם של חשודים אחרים בשלוש הפרשות אספו כבר את חומרי החקירה ,  נציגיו של ראש הממשלה טרם עשו זאת ,  בנימוק שראשית עליהם להסדיר את הייצוג מול החשוד הבכיר בישראל .
 עוד בנושא:מנדלבליט מבהיר לפרקליטי נתניהו :  השימוע לא יידחה ויתקיים ביוליהיועמ"ש על תיקי נתניהו :  אין הטיה או רדיפה נגד ראש הממשלהעד שבליכוד ימרדו :  מראש פירמידת הימין מבטיח נתניהו את חסינותו 
לפני שבועיים הבהיר מנדלבליט כי העיכוב של סנגורי נתניהו לאסוף את חומרי חקירתו לא יוביל לדחיית השימוע בעניינו .  לאחרונה פנו מטעם היועמ"ש לפרקליטי נתניהו ,  שמסרו כי אין בכוונתם לאסוף את החומרים כל עוד לא הוסדר נושא שכר הטרחה שלהם .
 במכתב ששוגר לסנגורים באמצעות עוזרו הבכיר של היועץ המשפטי לממשלה ,  ד"ר גיל לימון ,  הובהר כי  " סוגיית הסדרת שכר הטרחה אינה עומדת לפתחנו .  על כן ,  אין בה כדי להצדיק כל עיכוב בהעברת ליבת חומרי החקירה לרשות ראש הממשלה או לידי באי כוחו ,  וממילא אין בדבר כדי להשפיע על מועד קיום השימוע ".  עוד הובהר במכתב ,  כי ככל שראש הממשלה יבחר שלא לקיים את הליך השימוע ,  יקבל היועץ המשפטי לממשלה החלטה סופית בעניינו על סמך חומרי הראיות שבפניו .
 בסוף החודש שעבר ,  אמר מנדלבליט כי כל ההחלטות בנוגע לתיקי ראש הממשלה התקבלו על בסיס שיקולים מקצועיים . " אין פה שום הטיה - לא לצד כזה ולא לצד אחר ",  אמר מנדלבליט באירוע שערכה פרקליטות מחוז צפון בנצרת עילית . " אין פה חלילה שום רדיפה ,  ובוודאי שאין שום 'תפירת תיקים' .  כל הטענות על כך הן הבל הבלים ונועדו לעשות דה-לגיטימציה למערכת אכיפת החוק ". 
מהתנועה לאיכות השלטון נמסר בתגובה לבקשת פרקליטי נתניהו כי  " שלב ב' ב'תרגיל' השקוף והצפוי של פרקליטי רה"מ יצא לדרך ,  ואין לנו אלא להצר על כך שרה"מ מנסה להתחמק מההליך החוקי באמצעות טריקים זולים ותעלולים משפטיים .  אנו מחזקים את היועמ"ש ודורשים ממנו לעמוד איתן מאחורי הצהרתו כי שימוע יתקיים בחודש יולי הקרוב ". 
 ( עדכון ראשון :  9:53 )  

פרקליטי נתניהו :  מבקשים עוד זמן לקיום השימוע
ביום האחרון לתיאום מועד השימוע ,  ביקשו עורכי דינו של ראש הממשלה לדחות אותו בטענה שהזמן שניתן להם להתכונן קצר במידה שאינה סבירה .  לפני שבועיים מנדלבליט הבהיר להם כי העיכוב באיסוף חומרי החקירה ,  שטרם נאספו ,  לא יוביל לדחיית השימוע שצפוי להתקיים בחודש יולי

