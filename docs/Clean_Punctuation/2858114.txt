ברשות השידור פנו לאוצר :  אין כסף למשכורות
שר התקשורת נתניהו טרם חתם על התקנות לגביית אגרה ,  וברשות השידור מתמודדים עם חוסר של 400 מיליון שקלים ,  שאמורים היו להיכנס מגבייתה .  לוואלה ברנז'ה נודע כי ברשות דורשים מכחלון לקבל באופן מיידי 17 מיליון שקלים ,  לצורך תשלום משכורות לעובדים
ברשות השידור דורשים מהאוצר העברה מידיית של 17 מיליון שקלים ,  על מנת שאפשר יהיה לשלם שכר לעובדים וחובות לספקים .  
קופת רשות השידור ,  הנמצאת תחת פירוק ,  ריקה .  עד שלא יוקם תאגיד השידור הציבורי החדש ,  ההכנסות נשענות על גביית האגרה .  אולם שר התקשורת נתניהו טרם חתם על התקנות לגביית אגרה ,  וברשות השידור מתמודדים עם חוסר של 400 מיליון שקלים ,  שאמורים היו להיכנס מגביית האגרה .
 לאחר שתי הארכות החוק להקמת תאגיד השידור הציבורי החדש אמור להיכנס לתוקפו באוקטובר הקרוב ,  עד אז הכסף אמור להיכנס לרשות השידור באמצעות כספי האגרה .  אלא שהשר הממונה על רשות השידור ,  קודם גלעד ארדן וכעת בנימין נתניהו ,  טרם הכריע בנושא גביית האגרה .
 לפני כחודש הודיעה הרשות על הקפאת הפקות המקור הקניות .  מדובר בהפקות שאמורות היו להירכש בהיקף של כ-100 מיליון שקלים .  כעת ,  לוואלה ברנז'ה נודע כי בתחילת השבוע עלה החשש בקרב גורמים ברשות השידור שיתקשו לשלם שכר לעובדים .  
ברשות ינסו לקבל אשראי לצורך תשלום משכורות חודש מאי ,  ובמקביל פנו למשרד האוצר בבקשה להעביר באופן מיידי סכום של 17 מיליון שקלים לצורך עמידה בתשלומים הדחופים ביותר .
 מכונס הנכסים הרשמי ברשות השידור לא התקבלה תגובה ,  כך גם ממשרד האוצר .  

ברשות השידור פנו לאוצר :  אין כסף למשכורות
שר התקשורת נתניהו טרם חתם על התקנות לגביית אגרה ,  וברשות השידור מתמודדים עם חוסר של 400 מיליון שקלים ,  שאמורים היו להיכנס מגבייתה .  לוואלה ברנז'ה נודע כי ברשות דורשים מכחלון לקבל באופן מיידי 17 מיליון שקלים ,  לצורך תשלום משכורות לעובדים

