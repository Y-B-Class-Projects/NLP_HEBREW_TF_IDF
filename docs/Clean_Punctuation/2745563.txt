הסמלים שכדאי לבטל אחרי מוסד הנשיאות
הטענות שמופנות כעת בדבר אי-הרלוונטיות של מוסד הנשיאות נכונות לעוד כמה סמלים ,  בהם מדי א' ,  טקס הדלקת משואות ופרס ישראל .  אבל ככה זה שמה שמוביל את ראש הממשלה זה פרנויה
אודה ואתוודה  אם תבוטל הנשיאות בישראל לא אמרר בבכי .  אם הנשיא הבא לא יבחר  לא יהיה לי יותר כסף בחשבון ,  ולא ארגיש פחות ישראלי מעכשיו .  כן ,  גם לי מעמד הנשיא אינו גורם לריגשה מופרזת  ( אם כי גם אינו מפריע יתר על המידה )  ,  וגם אני סבור שהוא שירת תפקיד מרכזי בעידן אחר ,  של מדינה יותר זקופת קומה ופחות ממונפת .
 ולמרות זאת ,  המחשבה על כך שאנו בכלל דנים באפשרות של ביטול מוסד הנשיאות בגלל גחמה של רגע מעוררת בי פלצות .  היכולת הישראלית לחרטט רעיונות יש מאין ,  לשנות חוקי יסוד על בסיס משב רוח פוליטי מקרי ,  ולהפוך סדרי עולם בגלל קוניוקטורה מקרית ,  חצי ידיעה בעיתון או הרגלי הצבעה של חבר כנסת אחורי מספסלי האופוזיציה ,  תמיד הפעימו אותי .  
מי בכלל צריך את נשיא המדינה ?  דעה
מבחינה זו ממשיכה ההצעה הזאת - שכל כולה פרי מוחו של בנימין נתניהו ,  ראש ממשלה שנותן לפרנויה להשתלט על קור הרוח המנהיגותי שלו  את המיצובישי של גולדפרב ,  את שינוי שיטת הבחירה לאישית  ( וחוזר חלילה )  ,  את חוק החרם ההזוי ושאר חוקי הלאום ,  את האיסור להגיד  " נאצי ",  או כל שאר  " שלל שרב "  הרעיונות שקופצים ראש לזירה הציבורית אחת לכמה זמן ,  רק כדי לגלות שהבריכה ריקה ממים .  
בואו נניח לרגע שלא צריך נשיא למדינת ישראל ,  שהוא מיותם מתפקיד ממשי ,  והולך בטל סחור סחור במשכנו העצום .  האם ביטולו של סמל לאומי מאז קום המדינה לא דורש לכל הפחות דיון מסודר ?  ועדה שתבחן את הישגיו לאורך השנים ?  מחקר סטטיסטי שיבדוק מה חושב הציבור ?  האם לא כדאי לשאול נשיאים מהעבר  ( להוציא קצב כמובן )  מה הם חושבים על כך ?  
נכון לעכשיו הנשיאות היא עדיין סמל של הדמוקרטיה הישראלית .  כמו הדגל ,  ההמנון ,  מגילת העצמאות או הרישיון לקטר ולהתאונן .  לכן הטיעון כי  " לנשיא אין תפקיד "  אינו בהכרח מחזיק מים .  גם לדגל אין תפקיד מלבד להיות שם .  גם להמנון אין משמעות ,  מלבד לסגור טקסים ולאחד בין אנשים .  ואם כבר אנחנו בשוונג של  " מבטלים וזהו ",  בואו נמחק את הקשקוש הזה עם המשואה ביום העצמאות ,  נפסיק לחלק  " פרסי ישראל ",  נוותר על מדי א'  ( בינינו ,  הירכיות של הצנחנים הן חולצות של כוסיות )  ,  ולא נעמוד יותר דום בצפירה .  
סתירה מובנית עומדת בדמותו של ראש ממשלה שמדבר תדיר על משק כנפי ההיסטוריה ,  מצטט את אבותינו ,  ומאזכר את העם היהודי לדורותיו ,  ובד בבד עסוק במלחמה פוליטית עכורה נגד רובי ריבלין ,  הקשיש לבן-השיער בין ה- 75 מירושלים שרוצה לרשת את שמעון פרס .  ללב מתגנב החשד שראש הממשלה פשוט לא יכול לסבול שיש מישהו רם ונישא ממנו ,  שדבריו מצוטטים בראש מהדורת החדשות ,  שיכול לנזוף בו בפומבי על סרבנותו המדינית ,  שהציבור מתבונן אליו בהערכה או שריטה מעדיפה להתרפק עליו כחתולה כשהיא שרה  " עוף גוזל ".  נתניהו כנראה רואה בתפקיד הזה סרח עודף וכאב ראש מיותר ,  תפקיד הניתן לאדם בשלהי הקריירה שלו ,  מעין בית אבות לאנשים דעתניים ,  שאינם מסוגלים לצעוד לעבר השקיעה בשקט .  
אדרבא ,  שראש הממשלה יבצע רפורמות במוסד הנשיאות והתאמות למציאות החדשה .  במקום להילחם על ביטולו ,  יחפש עבורו מועמד מוסכם ,  אהוד וראוי ,  אשר יוכל לקחת סמל ותיק ובלתי מזיק ,  ולצקת לתוכו תוכן חדש .  בכפוף לאישורה של הרעיה ,  כמובן .  
לכל הטורים של אבנר הופשטיין בוואלה !  דעות
מעוניינים לפרסם מאמר במדור הדעות ?  כתבו לנו למייל op-ed@walla.net.il
המאמרים המתפרסמים במדור הדעות משקפים את עמדת הכותבים בלבד 

הסמלים שכדאי לבטל אחרי מוסד הנשיאות
הטענות שמופנות כעת בדבר אי-הרלוונטיות של מוסד הנשיאות נכונות לעוד כמה סמלים ,  בהם מדי א' ,  טקס הדלקת משואות ופרס ישראל .  אבל ככה זה שמה שמוביל את ראש הממשלה זה פרנויה

