הרשות הפלסטינית : " נגביר המאמצים נגד ישראל בהאג "
 בכיר הרשות סאיב עריקאת הבהיר לאחר פרסום המדגמים כי  " ברור שנתניהו ירכיב את הממשלה הבאה .  שמענו כבר את ההצהרות שלו נגד מדינה פלסטינית ".  גם ארגון חמאס הגיב : " על הרשות לחדול ממאמצי המשא ומתן "
 בכיר הרשות הפלסטינית סאיב עריקאת מסר הערב  ( שלישי )  לאחר פרסום תוצאות המדגמים בבחירות בישראל כי הפלסטינים יחריפו את מאמציהם הדיפלומטיים במטרה להעמיד את ישראל לדין בבית הדין הפלילי הבינלאומי בהאג  כך דווח בסוכנות הידיעות הצרפתית .  לדבריו , " ברור שראש הממשלה בנימין נתניהו ירכיב את הממשלה הבאה ,  ולכן ,  אנו אומרים בבירור כי נלך לבית הדין בהאג ,  ונאיץ ונגביר את מאמצינו ".  
" שמענו כבר את כל ההצהרות של נתניהו נגד מדינה פלסטינית ובעד המשך מפעל ההתנחלויות ",  אמר .  עריקאת קרא לקהילה הבינלאומית  " לאמץ את היוזמה הפלסטינית  מדינה ללא כיבוש  בבית הדין הפלילי הבינלאומי ,  והצטרפות לארגונים בינלאומיים נוספים ". 
גם ארגון חמאס הגיב להתרחשויות הפוליטיות בישראל ואמר כי יו"ר הרשות הפלסטינית ,  אבו מאזן ,  צריך לנטוש את המאמצים לנהל משא ומתן עם ישראל בצל תוצאות הבחירות המסתמנות  כך לפי סוכנות הידיעות הגרמנית .  
עוד בוואלה חדשות:מדגמי הבחירות :  קרב צמוד בין הליכוד למחנה הציונידיווח :  אבו מאזן יקבע את גורל התיאום הביטחוני לפי הבחירותגם לאחר הקריאות להפסקת תיאום :  גל מעצרים של הרשות בקרב פעילי חמאס 
בדברים שאמר אתמול נתניהו לכלי התקשורת ,  הוא הבהיר כי  " לא תוקם ממשלה פלסטינית "  תחת ממשלתו .  לדברי עריקאת , " אלה בקהילה הבינלאומית שמגנים על נתניהו שותפים לפשע ".  
בתחילת החודש ,  טענו גורמים בכירים ברשות הפלסטינית כי היו"ר אבו מאזן ימתין לתוצאות הבחירות על מנת ליישם את החלטות אש"ף ,  שלפיהן יש להפסיק את התיאום הביטחוני עם ישראל .  זאת ,  על פי הדיווח בעיתון  " אל-חיאת ",  היוצא לאור בלונדון .
 אחד הבכירים הוסיף כי  " אם מפלגות השמאל והמרכז ינצחו בבחירות ,  אבו מאזן יביע נכונות לקיום משא ומתן ,  שבמסגרתו תוקפא הבנייה בהתנחלויות וישוחררו אסירי הפעימה הרביעית ,  שעליהם הוסכם בדיונים הקודמים ".  עם זאת ,  הוא הדגיש כי אם ממשלת הימין בראשות נתניהו תמשיך להיות בשלטון ,  אבו מאזן יחזור על דרישתו לבטל את הקפאת העברת הכספים לרשות הפלסטינית ,  ואם הדבר לא ייעשה ,  אבו מאזן יודיע על הפסקת התיאום הביטחוני .
 עדכון ראשון :  23:55 

הרשות הפלסטינית : " נגביר המאמצים נגד ישראל בהאג "
 בכיר הרשות סאיב עריקאת הבהיר לאחר פרסום המדגמים כי  " ברור שנתניהו ירכיב את הממשלה הבאה .  שמענו כבר את ההצהרות שלו נגד מדינה פלסטינית ".  גם ארגון חמאס הגיב : " על הרשות לחדול ממאמצי המשא ומתן "
 
