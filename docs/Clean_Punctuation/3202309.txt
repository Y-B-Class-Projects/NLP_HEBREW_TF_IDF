קולות נגד המועמד של נתניהו :  מאחורי הקלעים במירוץ לסגן הרמטכ"ל
גורמים במערכת הביטחון טוענים שמינוי אלוף אייל זמיר המקורב לראש הממשלה לתפקיד ,  מציבה אותו בעמדת זינוק לרמטכ"לות טרם עבר הכשרה מתאימה לכך במטה הכללי .  לטענתם ,  עליו לשמש קודם כראש אגף או מפקד זרוע לשם התמודדות עתידית .  כוכבי לפי הערכות מעדיף את האלוף אלון
בשבוע האחרון ראש הממשלה ושר הביטחון בנימין נתניהו והרמטכ"ל המיועד אלוף אביב כוכבי שוחחו עם המועמדים לתפקיד סגן הרמטכ"ל אלוף ניצן אלון ,  המשמש כפרויקטור למאבק באיום האיראני ואלוף אייל זמיר ,  לשעבר אלוף פיקוד הדרום .  גורמים במערכת הביטחון מתחו ביקורת על כוונת נתניהו למנות את אלוף זמיר לתפקיד מאחר ובכך הופך זמיר אוטומטית למועמד לרמטכ"ל הבא .  לטענתם ,  יש להציב בעמדת זינוק זו אלוף שעבר את ההכשרה המתאימה במטה הכללי .  
אלוף זמיר ביצע שני תפקידים בדרגת אלוף :  מזכירו הצבאי של נתניהו ומפקד פיקוד הדרום .  לטענת אותם גורמי ביטחון לשם הכשרה נכונה לתפקיד הנשגב יש למנותו קודם לראש אגף או מפקד זרוע במטכ"ל .  
בקרוב יידרש אלוף כוכבי למנות מפקד זרוע יבשה במקום אלוף קובי ברק שיפרוש משירות בצה"ל .  מינוי אלוף זמיר לתפקיד זה לאחר שבעבר היה ראש מטה זרוע היבשה  ( בדרגת תת אלוף ,  א"ב )  יכול להיות החלק השלם בקורות החיים שלו טרם מינויו לסגן הרמטכ"ל .  יש גורמים שטוענים כי מינוי זמיר לסגן הרמטכ"ל בעת הזו - תכשיל אותו בהתמודדות העתידית לרמטכ"לות .  
לפי הערכות במערכת הביטחון ,  נתניהו ניצב בדילמה :  בעיני רוחו הוא רואה את אלוף פיקוד הדרום הנוכחי הרצי הלוי מכהן בעתיד בתפקיד סגן הרמטכ"ל כחלק מהכשרתו לתפקיד הרמטכ"ל אחרי אלוף כוכבי .  לכן מינוי האלוף אלון לסגן רמטכ"ל ייאלץ אותו לבחור בין הרצי לזמיר לסגן רמטכ"ל .  היסטורית - סגן שני בכהונת כל רמטכ"ל עומד בעמדת זינוק טובה יותר מול שאר המתמודדים .  
גורמים במערכת הביטחון טוענים כי קורות חייו העמוסים של האלוף אלון בדגש על הבנתו במבצעים מיוחדים ,  פיקוד המרכז ,  כהונתו כראש אגף המבצעים במטכ"ל שזכתה לשבחים משר הביטחון לשעבר אביגדור ליברמן ואופיו הנוח מאוד - הופכים אותו למועמד המוביל .  הם מעניקים לו יתרון בהתמודדות מול האתגרים הביטחוניים והמדיניים של מדינת ישראל בהם תכנית המאה שאותה מקדם נשיא ארה"ב דונלד טראמפ .  
כוכבי יעדיף את אלון מאחר וזמיר ידוע כמקורב מאוד לראש הממשלה טוענים הגורמים ,  אלא שההכרעה בנושא נתונה בידי שר הביטחון קרי ,  נתניהו .  בראשית כהונתו של רא"ל גדי איזנקוט הוא העדיף את אלוף במיל' סמי תורג'מן כסגן רמטכ"ל אף שר הביטחון דאז משה בוגי יעלון התעקש ומינה את אלוף יאיר גולן .  
בתוך כך ,  גם במשרד הביטחון קיימת מתיחות רבה .  זאת בשל ההחלטה להאריך את כהונתו של שרון שלום ,  ראש מטה שר הביטחון לשעבר ליברמן .  המהלך גרם להרמת גבה מאחר ומדובר בתפקיד אמון .  
גורמים במשרד הביטחון טוענים כי שלום מקצועי מאוד שזוכה להערכה רבה בצה"ל ,  במל"ל ובמשרד ראש הממשלה .  בהתאם לכך מדובר בהחלטה שתכליתה לשדר יציבות במשרד הביטחון .  השאלה שעדיין מרחפת באוויר היא האם יבצע ראש הממשלה שינוי בתפקיד המנכ"ל במקומו של אלוף במיל' אודי אדם וראשי האגפים .  

קולות נגד המועמד של נתניהו :  מאחורי הקלעים במירוץ לסגן הרמטכ"ל
גורמים במערכת הביטחון טוענים שמינוי אלוף אייל זמיר המקורב לראש הממשלה לתפקיד ,  מציבה אותו בעמדת זינוק לרמטכ"לות טרם עבר הכשרה מתאימה לכך במטה הכללי .  לטענתם ,  עליו לשמש קודם כראש אגף או מפקד זרוע לשם התמודדות עתידית .  כוכבי לפי הערכות מעדיף את האלוף אלון

