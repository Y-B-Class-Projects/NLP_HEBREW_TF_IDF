בשל חילוקי דעות :  הממשלה דחתה את ההצבעה על מינויי הבכירים
התוכנית לשינוי שיטת המינויים בשירות המדינה שיזמו השרים שקד ולוין חוללה סערה בישיבת הממשלה ,  וספגה ביקורת מרה"מ נתניהו : " זה לא מספיק משילות ,  מיניתי אתכם לעשות דבר אחר ".  ראשי הקואליציה הסכימו פה אחד על ניסוח חוק משילות חדש
הממשלה דחתה בצהריים  ( ראשון )  את ההצבעה על מינויי הבכירים בשירות המדינה ,  בעקבות חילוקי דעות שהתגלעו בישיבת הממשלה השבועית .  בישיבת ראשי הקואליציה הוסכם פה אחד על ניסוח חוק משילות חדש ,  בנוסף לחוק לקיצוץ הבירוקרטיה .
 התוכנית שבמרכזה עמדה הוספת משנה למנכ"ל כמינוי פוליטי עוררה עימותים קשים בישיבה ,  ונתקלה גם בהתנגדות של ראש הממשלה בנימין נתניהו ,  שאמר : " זה לא מספיק משילות ,  זה המעט שבמעט .  הגיע הזמן שנמשול כאן ,  אחרת נהיה כמו כלכלות אירופה המתמוטטות .
" הריבון הוא הבוחר והבוחר בסופו של דבר קובע מה הוא רוצה מבחינת מדיניות חלוקת משאבים וסדרי עדיפות .  עלינו לתת לשר הממשלתי את האפשרות לבטא את המדיניות שלשמה נבחרנו .  זה עומק רדוד ביותר .  אני מיניתי אתכם לעשות דבר אחר ".  
עוד בוואלה !  NEWS:נסראללה מאיים : " נתניהו מוביל להשמדת העם היהודי"הנכים שבו להפגין : " ההסכם רצוף חורים ,  אין מענה למצוקה"לקראת פיוס :  חמאס מודה בכישלון - ומנסה ליצור מודל חיזבאללה בעזה 
לפי ההצעה שהביאה ועדה בראשות השרים איילת שקד ויריב לוין ,  בכל משרד ממשלתי שבו למעלה מ-150 עובדים תתווסף משרת אמון של משנה למנכ"ל ,  שתאפשר לשרים למנות מקורבים לדרג השני בחשיבותו במשרד .  שכרו של המשנה למנכ"ל יהיה 90% משכר מנכ"ל משרד ממשלתי .  בשלב ראשון ימונו ככל הנראה רק 13 משנים חדשים ,  כך שהתקציב למימון המהלך מוערך בכ-26 מיליון שקלים בשנה .
 השרה גילה גמליאל כינתה בישיבה את ההצעה  " בדיחת השנה ",  והטיחה בשקד ובלוין : " עשיתם עבודה גרועה .  נתנו לכם משימה ורק הרעתם את המצב ".  לוין ענה לה : " בואי וקחי את ועדה למשילות ".  היא השיבה  " בכיף ,  אעשה עבודה טובה יותר ". 
לוין אמר בסיום הישיבה : " ההתנגדות של חלק משרי הממשלה להחלטה היום מנעה שינוי היסטורי בהליכי המינויים של משרות בכירות בשירות הממשלתי .  בכך הוחמצה הזדמנות ,  שספק אם תחזור ,  לחזק באופן משמעותי את יכולתם של השרים להבטיח מינויים ראויים של אנשים המחוייבים למדיניותם .  מתנגדי ההצעה אחראים באופן אישי להמשך המצב הקיים של היעדר משילות ,  של חוסר יכולת לממש את מדיניות השרים ושל פגיעה קשה ומתמשכת בעבודת הממשלה ". 
שרת המשפטים איילת שקד מסרה לאחר הדיון : " האויב של הטוב הוא הטוב ביותר .  יש שרים שמדברים ויש שרים שעושים .  היום הממשלה פספסה הזדמנות להתחיל את השינוי שיחזיר את המשילות לנבחרי הציבור .  אפשר להמשיך לדבר על משילות עוד שנים רבות ,  השר יריב לוין ואני הבאנו הצעה מעשית בפעם הראשונה .  אני מקווה שבעוד שבועיים הממשלה תאשר את ההצעה ".  
עוד לפני הישיבה ,  הודיע השר יואב גלנט על התנגדות לכל סעיפי ההצעה ,  והסביר : " ‏ייעול השירות הממשלתי - כן .  פוליטיזציה - לא .  החמצנו הזדמנות לשינוי חשוב ".  גלנט היה חבר בוועדת השרים שגיבשה את הצעת ההחלטה והצביע נגד גם בשלב האישור בוועדת השרים .  בישיבה עצמה הוא אמר : " כל הוועדה הזו היא פספוס אחד גדול .  מתנגד מכל וכל מציע לכולם לדחות את ההצעה .  מנציחים את המצב הקיים .
 מנגד ,  השר אריה דרעי הציג הסתייגות לתנאי הסף המחמירים שהוצגו לתפקידי המשנה למנכ"ל - ודרש לכלול גם יחידות סמך ממשלתיות בתוכנית .
  ( עדכון ראשון :  13:20 )  

בשל חילוקי דעות :  הממשלה דחתה את ההצבעה על מינויי הבכירים
התוכנית לשינוי שיטת המינויים בשירות המדינה שיזמו השרים שקד ולוין חוללה סערה בישיבת הממשלה ,  וספגה ביקורת מרה"מ נתניהו : " זה לא מספיק משילות ,  מיניתי אתכם לעשות דבר אחר ".  ראשי הקואליציה הסכימו פה אחד על ניסוח חוק משילות חדש

