פרס ומובארק נפגשו : " אסור לאבד זמן "
 נשיא המדינה נפגש בקהיר עם הנשיא המצרי ודן עמו בתהליך המדיני בין ישראל לפלסטינים .  דוברו של מובארק ציין כי השיחה בין השניים עסקה בין היתר גם בגרעין האירני
נשיא המדינה שמעון פרס נועד היום  ( ראשון )  בקהיר עם עמיתו המצרי חוסני מובארק ודן עימו בשורה של נושאים ,  ובראשם בתהליך המדיני בין ישראל לפלסטינים .  כלי התקשורת המצרים דיווחו בתום הפגישה כי מובארק ופרס הדגישו במהלך הפגישה את הצורך להמשיך קדימה בתהליך השלום ולא לאבד זמן נוסף .  השניים דנו גם בהחלטת הליגה הערבית לאפשר לרשות לעבור לשיחות ישירות עם ישראל .
 דוברו של מובארק ,  סלימאן עוואד ,  אמר כי מובארק הבהיר לפרס את עמדתה של מצרים לפיה על המשא ומתן בין ישראל לפלסטינים להתמקד בשלושה נושאים :  הקמת מדינה פלסטינית בגבולות 67' ,  הפסקה מוחלטת של הבנייה בהתנחלויות וקביעת לוח זמנים לשיחות .  עוואד הוסיף וציין כי השיחה בין השניים עסקה גם  " בדרכים להדק את היחסים האסטרטגיים בין ישראל לפלסטינים ,  במשא ומתן לגיבוש עסקת שליט ובפרויקט הגרעין האירני ". 
ראש הממשלה בנימין נתניהו התייחס הבוקר לאפשרות של מעבר לשיחות ישירות עם הפלסטינים .  בישיבת שרי הליכוד אמר נתניהו כי  " להערכתי שיחות ישירות עם הפלסטינים יתחדשו באמצע אוגוסט ".  נתניהו התייחס גם לפרסום לפיו חבר צוות המו"מ הפלסטיני ,  סאיב עריקאת ,  העביר אליו מסמכים באמצעות האמריקאים ,  בהם הציעו הפלסטינים פתרון לסכסוך והבהיר כי  " מסמך מסוג זה לא הגיע לידיי ".  
גורמים שהשתתפו בישיבה סיפרו כי נתניהו הוסיף שבשיחות העקיפות ,  כל צד מבהיר לאמריקאים את עמדתו ,  והאמריקאים מחליטים אילו מסרים להעביר לצד השני .  לוואלה !  חדשות נודע עוד כי במהלך הישיבה ,  המשנה לראש הממשלה ,  סילבן שלום ,  דרש לדעת האם בשיחות ישירות ההקפאה תימשך ונתניהו השיב לו כי הוא לא ויתר בעניין הזה .
 
פרס ומובארק נפגשו : " אסור לאבד זמן "
 נשיא המדינה נפגש בקהיר עם הנשיא המצרי ודן עמו בתהליך המדיני בין ישראל לפלסטינים .  דוברו של מובארק ציין כי השיחה בין השניים עסקה בין היתר גם בגרעין האירני

