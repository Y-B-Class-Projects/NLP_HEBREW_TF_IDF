קלינטון בישראל : " המטרה היא הסכם ארוך טווח "
 בהצהרה משותפת עם נתניהו הוסיפה מזכירת המדינה האמריקנית כי מחויבתה של ארצות הברית לישראל אינה מוטלת בספק ,  ושיבחה את הגורמים שפועלים לרגיעה : " מצרים היא גורם משמעותי "
" ארצות הברית מחויבת לביטחון ישראל ,  ולזכותה להגן על עצמה ועל אזרחיה ",  אמרה אמש  ( שלישי )  מזכירת המדינה האמריקנית ,  הילרי קלינטון ,  בפתח פגישתה עם ראש הממשלה בנימין נתניהו בירושלים .  קלינטון ,  שהגיעה בשליחותו של הנשיא אובמה ,  הדגישה כי הגיעה כדי  " להעביר מסר ברור - המחויבות של ארצות הברית לישראל אינה מוטלת בספק .  אנחנו מנסים למנוע הסלמה באזור והתקפות הטילים של חמאס על אזרחים בישראל חייבות להיפסק ".  בהתייחסה להסכם הפסקת אש ,  הסבירה קלינטון כי  " המטרה העיקרית היא ליצור הסדר שיחזיק זמן ויאפשר שקט אזורי ויאפשר לשני הצדדים לחיות בשלום ".  
בעוד המגעים להפסקת אש בתיווך מצרי נמשכים ,  קלינטון לא הזכירה את בדבריה את צמד המלים  " הפסקת אש ",  אך הדגישה כי ארצות הברית והנשיא אובמה  " מעריכים את מנהיגותו האישית של הנשיא מורסי ".  לדבריה , " מצרים היא שכנה והיא תמשיך למלא תפקיד בעל משמעות ".  נתניהו הודה לקלינטון על תמיכתה האיתנה של ארצות הברית בעמדת ישראל ,  ובפרט על תרומת מערכת כיפת ברזל להגנה על אזרחיה ,  והדגיש בפניה כי  " אם יש אפשרות להשיג הסכמה ארוכת טווח שתביא לביטחון נעדיף אותה ,  אבל אני בטוח שאת מבינה שישראל צריכה לנקוט כל צעד אפשרי כדי להגן על אזרחיה ".  בפגישה עם קלינטון השתתפו גם שר הביטחון ושר החוץ ,  המוכרים כעת כ"פורום השלישייה ",  המנהל את המערכה המדינית והצבאית מאז החל מבצע עמוד ענן ברצועת עזה .  
גם הלילה המשיכו לשמור בירושלים על עמימות וסירבו להתייחס למרבית הדיווחים על הפסקת אש קרובה .  בשעות הערב ,  כאשר בקהיר דיווחו על התגבשות הסכמות ,  הוקשח הטון וגורמים רשמיים מסרו כי  " אין כל הסכמה ישראלית לשום נוסח של הפסקת אש ".  עם זאת ,  חלק מהגורמים הישראליים אישרו כי המגעים נמשכים כל העת וצפויים להימשך גם מחר ,  וכי מתגבשות הבנות הכוללות הפסקת אש דו שלבית שבראשיתה יופסק הירי מעזה לישראל ל-24 שעות בתמורה להפסקת תקיפות צה"ל ברצועה ,  ורק לאחר מכן יתנהל משא ומתן על הסדר ארוך טווח שיכיל ערבויות מצריות ברורות למניעת התחמשות חמאס ועצירת משלוחי הנשק הזורמים לרצועה ,  קביעת רצועת ביטחון מפורזת בגבול הרצועה ,  והסדרת מעברי הגבול ברצועה . " עד שהחמאס לא יפסיק לירות טילים אין על מה לדבר .  שקט ייענה בשקט וכל ירי ייענה בתגובה ",  אמר גורם מדיני אמש .  
העיניים הבינלאומיות נישאו היום בעיקר לקהיר ,  אך בתווך גם ירושלים ועזה אירחו שיירות של בכירים דיפלומטיים .  בנוסף לקלינטון ,  גם מזכ"ל האו"ם באן קי מון ושר החוץ הגרמני גידו וסטרוולה נפגשו עם ההנהגה הישראלית - ראש הממשלה ,  הנשיא ,  שר החוץ ושר הביטחון - בניסיון לקדם את הפסקת האש ,  אחרי שבתחילת השבוע שר החוץ הצרפתי ושליח הקוורטט טוני בלייר דילגו בין לשכות במטרה דומה .  נתניהו אמר לכל המנהיגים כי הוא מעדיף פתרון מדיני ,  אך אם לא יושג כזה - ישראל תנקוט בכל הצעדים כדי להבטיח את הפסקת ירי הטילים על אזרחיה .  
מחר בבוקר קלינטון ומזכ"ל האו"ם ייסעו לרמאללה ,  להיוועד עם אבו מאזן ומשם יטוסו בנפרד לקהיר ,  להמשך הדיונים עם מורסי .  המערב ,  בראשות ארה ? ב ,  מפעיל לחץ כבד על מורסי להגיע להבנות ולהביא את חמאס להתחייב להפסקת האש .  אובמה שוחח עם מורסי אתמול בפעם השלישית מאז החל המבצע קיבל עדכון על המתרחש והדגיש בפניו את החשיבות להגיע בדחיפות לפתרון באזור .  מחר גם תגיע הנציגות הבריטית ברכבת הדיפלומטית בירושלים ,  עם ביקורו של השר לענייני מזרח תיכון ,  אליסטר ברט .  הלחץ הבינלאומי על ירושלים להימנע מפעולה קרקעית קיבל עוד קריאת אזהרה היום בדמות שיחת טלפון מהמלך עבדאללה הירדני ,  בה התריע עבדאללה מתוצאות המשך המתקפה בעזה .  
בעוד וסטרוולה השמיע גיבוי חד משמעי לזכותה של ישראל להגן על עצמה ,  הטון של מזכ"ל האו"ם היה פושר הרבה יותר . " לישראל זכות להגן על עצמה ,  אך הגיעה העת להפסיק את האלימות ",  אמר באן ,  שהביע הזדהות עם אזרחי ישראל אך קרא לנתניהו להימנע מפעולה קרקעית והביע דאגה מפעילות צה"ל ברצועה ש ? פוגעת והורגת אזרחים וגורמת לנזק בתשתיות ?  .  מאוחר יותר ,  בפגישה עם נשיא המדינה ,  הציג פרס בפני מזכ"ל האו"ם תצלומי אוויר של מתקני שיגור של חמאס מתוך ריכוזי אוכלוסייה ומחה בפניו על ההשוואה שעשה בין סבלם של אזרחי ישראל הנפגעים מירי החמאס למצבה של האוכלוסייה האזרחית בעזה . " הבעיה אינה רק גובה הלהבות ,  אלא מי החל אותן ומי יכול להביא אותן לכדי סיום ",  אמר פרס לבאן . " אין פה מקום להשוואות .  הם שמים להם אזרחים כמטרה ,  אנחנו מגנים עליהם ". 
שרי התשיעייה החליטו להמשיך לתת זמן למאמצי התיווך המצרים ,  להמשיך פעילות צה ? ל ברצועה ועל היערכות לכניסה קרקעית ,  בין היתר ,  מתוך הערכה שמיצוי הדיפלומטיה תכשיר את הלגיטימציה הבינלאומית למהלך קרקעי של צה"ל והחרפת הפעילות ברצועה במידה והמגעים ייכשלו . " מדינת ישראל היא מדינה חזקה והיא תוכל להתמודד עם כל האתגרים סביבנו ,  אבל כדי לעשות זאת צריך לשמור על עוצמתנו ,  עוצמתנו הביטחונית ,  ולפעול בתבונה מדינית ",  אמר נתניהו בטקס האזכרה הממלכתי לראש הממשלה דוד בן גוריון .  
מבצע  " עמוד ענן "  - כותרות אחרונות :
 חמאס : " נראה שהפסקת האש לא תושג הלילה"הותר לפרסום :  חייל ואזרח נהרגו ממטחים לעבר אשכולגורמים בירושלים : " אין כל הסכמה על הפסקת אש "  

קלינטון בישראל : " המטרה היא הסכם ארוך טווח "
 בהצהרה משותפת עם נתניהו הוסיפה מזכירת המדינה האמריקנית כי מחויבתה של ארצות הברית לישראל אינה מוטלת בספק ,  ושיבחה את הגורמים שפועלים לרגיעה : " מצרים היא גורם משמעותי "
 
