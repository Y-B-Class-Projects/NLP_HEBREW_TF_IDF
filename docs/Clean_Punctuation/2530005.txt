גורל ועדת הריכוזיות תלוי בנתניהו
ראש הממשלה בנימין נתניהו יזם והאיץ את פעולת ועדת הריכוזיות .  עם הקשדמת הבחירות מסביר צבי זרחיה כי בידיו נתונה היכולת לגרום לאישורן או לדחותן
המפתח לקידומן של המלצות ועדת הריכוזיות נמצא בידיו של ראש הממשלה בנימין נתניהו .  נתניהו ,  ש"זיהה ראשון "  את גודל בעיית הריכוזיות ,  הוא שהקים את ועדת הריכוזיות ,  דחק בה בפרוץ המחאה החברתית בקיץ שעבר להגיש את המלצותיה ,  ופעל עם שר האוצר ,  יובל שטייניץ ,  לאישור המלצותיה בשבוע שעבר בממשלה .  
החלטתו של נתניהו להקדים את הבחירות לכנסת טרפה את הקלפים ומעמידה בספק את קידומן של ההמלצות .  ואולם ,  למרות התפזרותה של הכנסת כנראה בסוף השבוע הבא ,  יכול נתניהו לבקש כינוס מיוחד בעוד כמה שבועות לאישורה בקריאה הראשונה של הצעת חוק המעגנת את המלצות ועדת הריכוזיות .  כמה מהח"כים אולי לא ירצו להסתכסך עם הטייקונים ולתמוך בהצעת החוק ,  אבל אחרים יחששו מתדמית ציבורית שתדבק בהם אם יתנגדו להצעת החוק - ונתניהו יוכל לגייסם לתמוך בהמלצות עוד לפני הבחירות .  
נתניהו ,  הנחשב ראש ממשלה חזק ,  יזכה לצורך אישור המלצות הריכוזיות בתמיכה גם של ח"כים מהאופוזיציה כמו יו"ר העבודה ח"כ שלי יחימוביץ' ,  יו"ר מרצ ח"כ זהבה גלאון ,  ח"כ עינת וילף  ( עצמאות )  וח"כים נוספים מהאופוזיציה כמו גם מהקואליציה כמו יו"ר ועדת הכספים ח"כ משה גפני  ( יהדות התורה )  ויו"ר ועדת הכלכלה ח"כ כרמל שאמה-הכהן  ( ליכוד )  ,  שהכריזו על תמיכתם בהמלצות .  
אישור ההמלצות בקריאה הראשונה לפני הבחירות יגרום לכך שבקדנציה הבאה של הכנסת והממשלה - שלפי הסקרים כיום בראשה יעמוד נתניהו - ניתן יהיה להמשיך בהליכי החקיקה בלא להתחיל מחדש .  הבעיה היא שככל הנראה נושא הריכוזיות אינו עומד כיום בראש סדר העדיפויות של ראש הממשלה .  נתניהו היושב בימים אלה שבעה על מות אביו ,  טרוד בקלחת הבחירות .  
ראשית ,  הוא צריך לנהל פריימריס בליכוד לגיבוש הרשימה לכנסת  ( נתניהו רוצה רשימה אטרקטיבית ואילו הח"כים רוצים לשמור על מקומם )  ,  וכן בקרוב יהיה ראש הממשלה עסוק בקמפיין הבחירות ובניסיון להשיג עוד מנדטים .  
לפיכך ,  קיים חשש שהממשלה לא תגיש לכנסת את הצעת חוק הריכוזיות עד לבחירות .  הבעיה היא שאם המלצות ועדת הריכוזיות לא יתקבלו בחוק בקריאה הראשונה עד לבחירות ,  ספק אם בקדנציה הבאה הן יוגשו ,  ובאיזה נוסח .  הטייקונים וצבא הלוביסטים שנשכר על ידם ינסו לטרפד ולמסמס כל מה שרק ניתן .  
זאת ועוד ,  הממשלה החדשה תעסוק בגיבוש הצעת תקציב המדינה ל-2013 ,  חוק ההסדרים המשק ,  וחלופה לחוק טל וכתוצאה מכך קיים חשש שהטיפול הממשלתי ופרלמנטרי להגבלת הריכוזיות עלול להידחק .  כדי להימנע מהמצב הזה ,  צריך לזכור את דבריו של נתניהו בשבוע שעבר בממשלה : " המלצות ועדת הריכוזיות הן נועזות ,  אבל גם מידתיות כדי להבטיח את המשך התחרותיות של המשק ובמטרה להוריד את יוקר המחייה ".  
כדי ליישם את מילותיו שלו ,  יש לקוות שנתניהו יפעל לקידום ההמלצות בחקיקה לפני הבחירות ,  ולא יתן יד לקבורתן .  אישור ההמלצות בקריאה הראשונה עד לבחירות יוכיח את נחישותו של נתניהו למלחמה להורדת יוקר המחיה במשק וגם יהווה תשובה לחלק מקולות המחאה החברתיים שיתחדשו בקיץ 

גורל ועדת הריכוזיות תלוי בנתניהו
ראש הממשלה בנימין נתניהו יזם והאיץ את פעולת ועדת הריכוזיות .  עם הקשדמת הבחירות מסביר צבי זרחיה כי בידיו נתונה היכולת לגרום לאישורן או לדחותן

