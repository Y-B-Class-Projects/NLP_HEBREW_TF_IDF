הערכה במשרד המשפטים :  החלטה בכל תיקי נתניהו רק לקראת סוף השנה
לפי גורמים במשרד ,  ההכרעה אם להגיש כתבי אישום בתיקים 1000 ,  2000 ו-4000 תתקבל כנראה על ידי היועמ"ש לקראת סוף 2018 - כך שגם אם יחליט להגישם ,  הדבר לא יקרה לפני אמצע השנה הבאה .  המשמעות :  גם אם יוגשו כתבי אישום נגד נתניהו ,  לא סביר שהדבר יקרה לפני אמצע 2019
גורמים במשרד המשפטים מעריכים כי לקראת סוף השנה יחליט היועץ המשפטי לממשלה ,  אביחי מנדלבליט ,  אם להגיש כתב אישום נגד ראש הממשלה בנימין נתניהו .  הכוונה היא גם לתיקים 1000 ו-2000 ,  שבהם כבר הוגשו המלצות המשטרה ,  וגם לתיק 4000 שעדיין נחקר .  כמו כן ,  נשקלת אפשרות לאחד את ההחלטה בתיקים ,  כלומר לא לקבל החלטה לגבי כתב אישום באף תיק עד שניתן יהיה להכריע בכל השלושה .
 המשמעות היא שגם אם יוגשו כתבי אישום נגד נתניהו ,  לא סביר שהדבר יקרה לפני אמצע 2019 .  הסיבה היא כי גם אם מנדלבליט יחליט להגיש כתבי אישום עד סוף השנה ,  הוא עדיין יצטרך להעניק לפרקליטי ראש הממשלה חודשים להתכונן לשימוע .  לאחר השימוע יהיה על היועץ לשקול את הטיעונים שיעלו בו ,  תהליך שיכול גם הוא להימשך חודשים .
 עוד בנושא"הדלפות מגמתיות ":  שרה ויאיר נתניהו הגישו תלונה במח"שמול מצלמות המשטרה :  שרה ויאיר נתניהו עומתו עם ניר חפץטבעת נישואין ,  תמונות ועגילים :  הרכוש שהחרימה המשטרה לאלוביץ' 
לשם השוואה ,  בפרשת ישראל ביתנו הודיע היועץ המשפטי לסגנית השר לשעבר פאינה קירשנבאום על הכוונה להעמידה לדין בכפוף לשימוע בספטמבר 2016 .  השימוע עצמו נערך כשמונה חודשים לאחר מכן ,  במאי 2017 ,  וכתב האישום נגדה הוגש באוגוסט האחרון .  בפרשת המעונות הודיע היועץ בספטמבר האחרון לרעיית ראש הממשלה ,  שרה נתניהו ,  על הכוונה להגיש נגדה כתב אישום .  השימוע נערך לאחר כארבעה חודשים ,  בינואר 2018 ,  ונכון להיום טרם התקבלה החלטה סופית אם להגיש כתב אישום .
 בפברואר המליצה המשטרה להעמיד לדין את ראש הממשלה בתיקים 1000 ו-2000 בעבירות של קבלת שוחד ומרמה והפרת אמונים .  בתיק 1000 הוא חשוד בקבלת טובות הנאה בסכום של כמיליון שקל מהמיליארדרים ג'יימס פאקר וארנון מילצ'ן .  המשטרה גם המליצה להגיש נגד האחרון כתב אישום בגין מתן שוחד .  בתיק 2000 חשודים נתניהו ומו"ל  " ידיעות אחרונות "  נוני מוזס כי ניסו לרקום עסקת שוחד ,  במסגרתה יוענק לנתניהו סיקור אוהד בתמורה לחקיקה שתגביל את תפוצת  " ישראל היום ",  המתחרה העיקרי של  " ידיעות אחרונות ". 
תיק 4000 ,  שעדיין נמצא בחקירה ,  עוסק בהטבות רגולטוריות שהעניק לכאורה נתניהו לאיש העסקים שאול אלוביץ' תמורת סיקור אוהד באתר וואלה !  NEWS שבשליטתו .  ההטבה המרכזית שלכאורה העניק נתניהו ,  כשר תקשורת ,  נוגעת לאישור עסקת בזק-יס ,  שלפי הפרקליטות הייתה שווה לאיש העסקים כמיליארד שקל .  במסגרת פרשה זו גויסו שני עדי מדינה - מנכ"ל משרד התקשורת לשעבר שלמה פילבר ויועץ התקשורת המקורב לנתניהו ניר חפץ .  

הערכה במשרד המשפטים :  החלטה בכל תיקי נתניהו רק לקראת סוף השנה
לפי גורמים במשרד ,  ההכרעה אם להגיש כתבי אישום בתיקים 1000 ,  2000 ו-4000 תתקבל כנראה על ידי היועמ"ש לקראת סוף 2018 - כך שגם אם יחליט להגישם ,  הדבר לא יקרה לפני אמצע השנה הבאה .  המשמעות :  גם אם יוגשו כתבי אישום נגד נתניהו ,  לא סביר שהדבר יקרה לפני אמצע 2019

