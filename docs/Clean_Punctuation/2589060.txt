הסכם הפסקת האש - הישג אסטרטגי לחמאס ומצרים
מצרים שידרגה מחדש את מעמדה אצל הממשל האמריקאי ,  וחמאס הפגין יכולת עמידה וזכה בהכרה .  אם הפסקת האש תקוים ,  ההישגים של ישראל הם טקטיים ,  ובראשם השבת השקט לדרום ולגוש דן
משום שעם הכרזת הפסקת האש מתחדשת מערכת הבחירות בישראל ,  מציגים הדוברים הישראלים ,  ובראשם השלישייה - ראש הממשלה בנימין נתניהו ,  שר הביטחון אהוד ברק ושר החוץ אביגדור ליברמן - את ההסכם וההבנות הכרוכות בו כהישג גדול לישראל .  אבל האמת ניתנת להיאמר ,  כי המנצחים הגדולים של המערכה ,  שניתן אולי להגדירה כ"מלחמת עזה השנייה ",  הם נשיא מצרים מוחמד מורסי וחמאס .  הם השיגו הישגים אסטרטגיים ,  ואילו ההישגים הישראליים הם טקטיים בעיקרם .
 מצרים אינה רק עולה מהמערכה כ"מבוגר אחראי "  המשמש ערב להסכם ,  אלא בעיקר היא שידרגה מחדש את מעמדה אצל הממשל האמריקאי .  חמאס זכה בהישגים מרשימים ביותר ,  משום שלמרות הפגיעות הקשות שספג בכ-1,500 התקפות של חיל האוויר וחיל הים ,  הוא הפגין יכולת עמידה והמשיך לשגר רקטות וטילים לעבר ישראל  בקצב של כ-180 ליממה בממוצע .  אך בעיקר הוא זכה להכרה ,  גם אם לא רשמית מצד ישראל - לא רק בגלל המו"מ העקיף שנוהל עמו ,  אלא בעיקר שדה פקטו הוקמה בעזה המדינה שבעבר ראש הממשלה והמשנה לו משה  ( בוגי )  יעלון הגדירו בלשון שלילה כ"חמאסטן ".  המפסיד הגדול במערכה הזו היא הרשות הפלסטינית בהנהגת מחמוד עבאס  ( אבו מאזן )  ,  שהרלבנטיות שלה לסכסוך הישראלי-פלסטיני התערערה עוד יותר .
 הלחימה והסכם הפסקת האש - הכותרות האחרונות:ארה"ב ומצרים הודיעו :  הפסקת אש החל מ-21:00ארבעה חיילים נפצעו מנפילה במועצה האזורית אשכולהכוננות במרכז הוסרה ,  הופסקו הסריקות אחר המחבל 
בפעם הראשונה זה עשרים שנה ירה ארגון טרור רקטות לעבר הסמל והלב הפועם של ישראל  תל אביב .  נכון ,  הפגיעות היו שוליות וכמעט לא נגרם נזק ,  ובסך הכל היו במהלך המבצע חמישה הרוגים ישראלים ונפגעו עשרות בתים בישראל .  אך בסופו של דבר תל-אביב והערים הסובבות אותה הצטרפו למעגל הלחימה .  אין זה עניין של מה בכך ,  משום שארגונים אחרים כמו חיזבאללה או מדינות כמו אירן ימהרו להסיק את המסקנות הדרושות ,  כי אפשר לפגוע בעוצמה בישראל ולהחלישה באמצעות ירי טילים .  לחיזבאללה יש לפחות כארבעים אלף טילים ולאירן כמה מאות טילי שיהאב ,  שראשי החץ שלהם נושאים לא קילוגרמים בודדים של חומר נפץ ,  אלא עשרות ומאות .
 ההישגים של ישראל - אם הפסקת האש אכן תקוים - הם בהחזרת השקט ליישובי דרום הארץ ולגוש דן .  אם השקט הזה יישמר חודשים או אולי שנים ,  או אז גם אם ישראל לא השיגה את מלוא המטרות שהציבה לעצמה  כולל הבטחת בחירות מלפני ארבע שנים של ראש הממשלה ושל שר החוץ למוטט את שלטון חמאס - הרי לפחות ניתן יהיה לומר שחמאס הורתע ולו בהיבט אחד  לחדול מלשגר רקטות וטילים לעבר ישראל .  הוא גם יוכל להוכיח כי ביכולתו לשלוט בארגונים קטנים וסוררים ולכפות את מרותו עליהם .  
אבל אי אפשר להתעלם כי אירן והחיזבאללה יסיקו שישראל הפגינה רתיעה מפעולה קרקעית .  בסיכומו של עניין ,  המבחן בהישגי המלחמה יישפטו אם ההסכם הזה ,  שבנוי בעיקר על הבנות בין ישראל לארה"ב ובין ארה"ב למצרים ,  יחזיק מעמד והשקט יישמר .  הסוגיות המשניות  החדרת הנשק ובעיקר טילים ארוכי טווח לרצועה ,  הסרה הדרגתית של המצור ,  זכויות הדיג של דייגי עזה ,  שאלת המשך החיסולים  כל אלה יהיו פחות רלבנטיות אם הפסקת האש תישמר ,  וישראל תוכל לחיות איתן .  

הסכם הפסקת האש - הישג אסטרטגי לחמאס ומצרים
מצרים שידרגה מחדש את מעמדה אצל הממשל האמריקאי ,  וחמאס הפגין יכולת עמידה וזכה בהכרה .  אם הפסקת האש תקוים ,  ההישגים של ישראל הם טקטיים ,  ובראשם השבת השקט לדרום ולגוש דן

