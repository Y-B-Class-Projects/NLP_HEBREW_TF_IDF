פרסום ראשון :  המבקר לא יבדוק התנהלות נתניהו במשבר מבקשי המקלט
לוואלה !  NEWS נודע כי השופט בדימוס שפירא יימנע מלבחון את הטיפול במתווה החדש להוצאת הפליטים מישראל .  גורמים במשרד המבקר מסרו כי מדובר בנושא פוליטי שאינו כלול בתחומים שאותם בוחן המשרד
מבקר המדינה ,  יוסף שפירא ,  לא יבחן את התנהלות ראש הממשלה ,  בנימין נתניהו ,  בנושא משבר משבר מבקשי המקלט ,  כך נודע הבוקר  ( רביעי )  לוואלה !  NEWS .  גורמים במשרד המבקר מסרו כי מדובר בנושא פוליטי שאינו כלול בתחומים שאותם בוחן המשרד .  אתמול הודיע ח"כ יו"ר סיעת המחנה הציוני ,  ח"כ יואל חסון ,  כי יפנה למבקר לאחר שנתניהו חזר בו בתוך מספר שעות מהמתווה המוסכם עם נציבות הפליטים של האו"ם - הסכם שאתמול בוטל באופן סופי .  
חוק המבקר קובע כי  " מבקר המדינה יבחן את חוקיות הפעולות ,  טוהר המידות ,  הניהול התקין ,  היעילות והחיסכון של הגופים המבוקרים ,  וכל עניין אחר שיראה בו צורך ".  יחד עם זאת ,  לדברי גורמים במשרד המבקר ,  שינוי העמדה בעניין פתרון סוגיית המהגרים אינו נכלל תחת סמכויות המשרד ובשלב זה ,  אין כוונה לבדוק אותו .
 פארסת הגירוש - כותרות נוספות:חיפוש מדינת מקלט וקרע מול בג"ץ :  התרחישים האפשריים בדרך למתווה חדשנתניהו מקדם פתרון עוקף בג"ץ - ומבקש לפתוח מחדש את מתקן חולותהקרן החדשה לישראל : " נתניהו חצה קו אדום ,  לא היה כל מגע עם רואנדה "  
בעקבות הודעתו על ביטול ההסכם עם נציבות האו"ם לפליטים שנועד להחליף את המתווה לגירוש מבקשי המקלט ,  נתניהו מתכוון לפנות בימים הקרובים לראשי סיעות הקואליציה ובראשם לשר האוצר משה כחלון בדרישה לפתוח מחדש את מתקן  " חולות "  לשוהים בלתי חוקיים ולקדם את חקיקת  " פסקת ההתגברות "  שנועדה לאפשר כליאת מסתננים בלתי חוקיים והוצאתם מישראל - בניגוד לעמדת בג"ץ .  
גורמים בסביבתו של השר כחלון אמרו שהוא יתמוך בכל הצעה שתבוא לטיפול בנושא המסתננים ,  כולל חקיקתה של פסקת התגברות ,  שלה התנגד נחרצות עד כה . " כל מה שצריך נעשה ",  אמרו הגורמים .  
יו"ר הבית היהודי נפתלי בנט הביע תמיכה בדרישה של נתניהו .  לדבריו , " ‏כפי שאמרנו פעמים רבות ,  אנחנו תומכים בחקיקה מחדש של החוק למניעת הסתננות עם פסקת התגברות על מנת למנוע שוב מבג"ץ לפסול אותו .  ‏כך יווצר תמריץ עבור המסתננים לעזוב את ישראל .  ‏אנו מגבים את ראש הממשלה גיבוי מלא בקידום פסקת ההתגברות ומצפים להשלמה מהירה של החקיקה ".  

פרסום ראשון :  המבקר לא יבדוק התנהלות נתניהו במשבר מבקשי המקלט
לוואלה !  NEWS נודע כי השופט בדימוס שפירא יימנע מלבחון את הטיפול במתווה החדש להוצאת הפליטים מישראל .  גורמים במשרד המבקר מסרו כי מדובר בנושא פוליטי שאינו כלול בתחומים שאותם בוחן המשרד

