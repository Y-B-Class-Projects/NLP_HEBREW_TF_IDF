נתניהו : " מצר על הרג חפים מפשע ברצועת עזה "
 לאחר שארבעה אזרחים פלסטינים נהרגו מפגז מרגמה שנורה על ידי חיילי צה"ל ,  הביע ראש הממשלה צער על האירוע . " חשוב לזכור שחמאס ממשיך להמטיר רקטות תוך שימוש באזרחים כמגנים אנושיים "
 ראש הממשלה בנימין נתניהו הביע הערב  ( שלישי )  צער על הריגתם של ארבעת הפלסטינים ופציעתם של פלסטינים נוספים שהוגדרו כ"בלתי מעורבים ",  כתוצאה מירי מרגמה של צה"ל ברצועת עזה .  לדברי נתניהו , " אני מביע צער על הפגיעה בשוגג באזרחים חפים מפשע וכתוצאה מירי צה"ל .  יש להדגיש שהירי בוצע בתגובה לירי שביצע חמאס לעבר אזרחי ישראל .  מצער שחמאס מהמשיך להמטיר עשרות רקטות על אזרחי ישראל במכוון תוך שימוש באזרחים כמגן אנושי .  למדינת ישראל אין כל כוונה להביא להידרדרות המצב ,  אבל יחד עם זאת צה"ל ימשיך לפעול בנחישות כדי להגן על אזרחי מדינת ישראל ". 
ארבעת הפלסטינים נהרגו מוקדם יותר היום כתוצאה מירי שביצע צה"ל לעבר בית בשכונת שוג'אעיה מזרחית לעזה .  כלי תקשורת פלסטיניים דווחו כי ההרוגים הינם ילד בן 11 ,  נער בן 16 ושני מבוגרים בני 20 ו-50 .  10 פלסטינים נוספים נפצעו כתוצאה מהירי .  
פיקוד דרום ערך תחקיר בעקבות הרג ארבעת הפלסטינים .  התחקיר העלה כי המפקד בשטח טעה בשיקול הדעת כאשר החליט לבצע ירי מרגמות לעבר החוליה .  לפי התחקיר המפקד טעה בכך שהפעיל דווקא ירי ארטילרי ,  כאשר החוליה שיגרה את הפצמ"רים ממקום הנמצא סמוך לאזרחים .  אחד מפגזי המרגמה סטה ממסלולו בכ-80 מטרים ופגע בבית הפלסטינים ולא בחוליה שהתמקמה במטע זיתים סמוך .
 במערכת הביטחון מנסים להרגיע את המצב הביטחוני באזור ואומרים כי גם חמאס מבצע מצדו ניסיונות הרגעה במטרה למנוע את ההסלמה .  בפיקוד דרום מעריכים כי בימים הקרובים יירגע סבב הלחימה הנוכחי אך למרות זאת בצה"ל מתכוונים לראות בחמאס ככתובת הבלעדית לירי המבוצע לעבר עוטף עזה וחיילי צה"ל .
 תקיפת צה"ל בוצעה כתגובה לנפילתן של ארבע פצצות מרגמה שנורו לעבר מערב הנגב .  לאחר התקיפה ,  שוגרו שתי רקטת קסאם לכיוון אשקלון .  הרקטות נפלו מחוץ לתחומי העיר ולא גרמו לנפגעים או לנזק .  סבב הלחימה היום מגיע בהמשך להתחממות המצב בגבול עזה בימים האחרונים .  בסוף השבוע ירו פלסטינים עשרות רקטות לכיוון ישראל וצה"ל ביצע מספר תקיפות ברחבי הרצועה .
 
נתניהו : " מצר על הרג חפים מפשע ברצועת עזה "
 לאחר שארבעה אזרחים פלסטינים נהרגו מפגז מרגמה שנורה על ידי חיילי צה"ל ,  הביע ראש הממשלה צער על האירוע . " חשוב לזכור שחמאס ממשיך להמטיר רקטות תוך שימוש באזרחים כמגנים אנושיים "
 
