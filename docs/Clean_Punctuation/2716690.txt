ח"כ שקד ,  רק לפני חודש : " למה שיהודים לא יחיו בפלסטין ?  "
 בנט תקף את נתניהו על הצעתו להותיר מתנחלים במדינה הפלסטינית ,  אך מסתבר שלפני חודש הייתה זו חברתו למפלגה שהעלתה את אותו הרעיון .  שקד : " לעולם לא אסכים לרעיון מסוכן זה "
 הסיפור הפוליטי של השבוע היה העימות החריף בין ראש הממשלה ,  בנימין נתניהו ,  לבין יו"ר הבית היהודי ,  שר הכלכלה נפתלי בנט .  לשכת ראש הממשלה שחררה בראשית השבוע  " בלון ניסוי "  לפיו בהסכם מדיני עתידי יוכלו המתנחלים ביהודה ושומרון לבחור האם להתפנות מבתיהם ,  או לחילופין להישאר תחת שלטון פלסטיני .  מי שהיה ראשון המבקרים הוא יו"ר הבית היהודי ,  שהגדיר את הרעיון  " אובדן עשתונות ערכי ",  והוסיף : " אלפיים שנות כיסופים לארץ ישראל לא עברו כדי לחיות תחת שלטונו של אבו מאזן ,  ומי שמעלה על דעתו חיי יהודים בארץ ישראל תחת שלטון פלסטיני שומט את הקרקע תחת ישיבתנו בתל אביב .  אני קורא לראש הממשלה להזים מיד רעיון חמור זה ". 
אלא ,  שמסתבר שמי שהעלה את אותו רעיון בדיוק ,  רק לפני חודש ,  הייתה חברת סיעתו ואחת הדמויות המקורבות לו ביותר ,  יו"ר הסיעה איילת שקד .  בראיון לרשת החדשות הבינלאומית I24news המשדרת מנמל יפו ,  שהתקיים ב-29 בדצמבר ,  אמרה שקד : " אם יהיה הסכם שלום ,  אני חושבת שכפי שערבים חיים בישראל ,  אני לא רואה סיבה מדוע המתנחלים לא יוכלו להישאר ולחיות במדינה הפלסטינית אם הם ירצו בכך ". 
עוד על הסערה הפוליטית:בנט שבר את הכלים ,  אבל נתניהו הראה מי הבוס / פרשנותאחרי האולטימטום ,  בנט התנצל : " מכבד את נתניהו "" לא רצינו למעוך את נתניהו ,  יכולנו לפרק את הליכוד "  
המראיינת ,  לוסי אהריש ,  הקשתה על שקד ,  ושאלה אותה : " את מדמיינת מדינה שבה יהודים ישראלים חיים תחת רשות פלסטינית ?  ".  שקד השיבה לה כי  " ראשית ,  אני לא חושבת שפתרון שתי המדינות יקרה ,  אבל אם כן ,  אני לא מבינה למה אבו מאזן רוצה מדינה פלסטינית נקייה מיהודים ?  אני פשוט לא תופסת את זה .  יש כפרים ערבים בישראל ,  אני חושבת שהם זכאים לאותן זכויות כמוני ,  אני לא רואה סיבה שיהודים לא יוכלו לחיות במדינה הפלסטינית ".  
בסיעתה של שקד קשה היה למצוא חבר כנסת שיסכים להגן על ההתבטאות .  ארבעה חברי כנסת אליהם נעשתה פנייה סירבו בנימוס להסביר את הפער בין עמדת יו"ר הסיעה ובין עמדת יו"ר המפלגה .  היחיד שהסכים להתייחס בקולו לעניין היה חבר הכנסת מוטי יוגב : " העמדה העקרונית שלנו נאמרה ,  גם על ידי נפתלי וגם על ידי .  ראיתי את הסרטון אבל למה היא בדיוק התכוונה ,  צריכים לשאול אותה ",  אמר .
 עם זאת ,  הוסיף יוגב כי  " לאורך כל הדרך היא אמרה שהיא מתנגדת למדינה פלסטינית כך שאני לא יודע מה לשייך מהרעיון ,  אבל ברור לכל בר דעת ,  שגם דעתה אז וגם דעתה היום היא שאין מקום לשלטון פלסטיני בין הים לירדן .  הערבים יחיו טוב כתושבים ואולי כאזרחים כשיהיה רוב יהודי מוצק - זו הייתה כוונתה לדעתי גם אז .  מה בדיוק הייתה כוונתה אני לא יודע ".  
איילת שקד מסרה היום  ( חמישי )  כי  " אני מדגישה בכל ראיון בנושא וגם בראיון הנ"ל ,  שאני מתנגדת נחרצות לרעיון המסוכן של שתי המדינות ,  ושאינני מאמינה שתרחיש כזה יכול לקרות .  בקטע החתוך מהראיון הזה השתמשתי בתרחיש הדמיוני הזה כדוגמא התוקפת את גזענותו של אבו מאזן ותו לא .  לצערי ההצהרות שיצאו מלשכת ראש הממשלה השבוע דיברו על הצעה אמיתית ממי שמסכים למדינה פלסטינית ולכן אסור היה שיאמרו ". 
אמש הגיעה המתיחות בקואליציה לסיומה ,  עם כניעתו של השר בנט לאולטימטום שהציב לו ראש הממשלה  להתנצל עד ליום ראשון או להסתכן בפיטורים . " ישנם גורמים שמנסים להפוך דיון מהותי על עתיד ארצנו ועל ביטחוננו למתקפה אישית שלא הייתה ,  ואם ראש הממשלה נפגע ,  זו לא הייתה הכוונה ",  התנצל בנט ,  שדיבר במהלך כנס חינוך בים המלח . " אני מכבד את ראש הממשלה בנימין נתניהו ואת מנהיגותו בתנאים לא פשוטים ,  תומך בו כשצריך ומבקר אותו כשצריך ,  וזוהי חובתי .  הטלת ריבונות פלסטינית על אזרחים ישראלים היא מסוכנת ,  ומחובתי היתה להוריד רעיון זה מיידית מסדר היום ,  ואכן הרעיון ירד ."  
 ( עדכון ראשון :  14:32 ) 
לפניות לכתב עמרי נחמיאס - omri_n@walla.net.il 

ח"כ שקד ,  רק לפני חודש : " למה שיהודים לא יחיו בפלסטין ?  "
 בנט תקף את נתניהו על הצעתו להותיר מתנחלים במדינה הפלסטינית ,  אך מסתבר שלפני חודש הייתה זו חברתו למפלגה שהעלתה את אותו הרעיון .  שקד : " לעולם לא אסכים לרעיון מסוכן זה "
 
