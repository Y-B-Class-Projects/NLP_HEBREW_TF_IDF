קמרון : " ביקשתי מנתניהו לא לתקוף באירן כעת "
 ראש הממשלה הבריטי אמר כי תקיפה צבאית זרה היא בדיוק ההזדמנות שהמשטר האירני מחפש כדי לאחד עמו נגד אויב זר .  אמש אישרו שרי החוץ באיחוד האירופי סנקציות נוספות על אירן 
" אמרתי לראש הממשלה נתניהו שזה לא הזמן ליזום פעולה צבאית ישראלית ",  כך אמר אתמול  ( שני )  ראש ממשלת בריטניה ,  דייויד קמרון ,  באירוע של הקהילה היהודית בלונדון .  ביום בו הכריזו שרי החוץ של האיחוד האירופי על גל נוסף של עיצומים על המשטר האירני ,  הביע קמרון אמון גדול בסנקציות והבהיר כי בריטניה מתנגדת לפעולה צבאית בטהרן כעת . " מעבר לסכנות הבלתי צפויות הטמונות בכל סכסוך ",  אמר ראש ממשלת בריטניה ,  שארצו הייתה ממובילות המהלך להחרפת הטון נגד המשטר שאושר אתמול באיחוד . " בטווח הארוך - אם אירן תבחר בחירה לא נכונה ,  כל האופציות על השולחן .  אירן גרעינית היא איום על ישראל ועל העולם ,  ובריטניה תפעל ללא פשרות כדי למנוע זאת ".  
קמרון הדגיש כי הציג את עמדתו בפני ישראל ואמר כי הלחץ תחתיו נתוך המשטר האירני יכול להביא לתגובה מסוכנת : " ברגע שבו המשטר מתמודד עם לחץ חסר תקדים והאנשים נמצאים ברחובות ,  ובעל הברית האמיתי היחיד של אירן בסוריה הולך ומאבד את אחיזתו בשלטון ,  תקיפה צבאית זרה היא בדיוק ההזדמנות שהמשטר מחפש כדי לאחד את העם האירני נגד אויב זר ". 
על רקע קריסת המטבע האירני והתגברות הקשיים הכלכליים במדינה ,  אישרו אתמול 27 שרי החוץ של האיחוד האירופי סט סנקציות חדשות וחריפות ,  המחייבות ,  בין היתר ,  כל חברה שמעונינת לקיים קשר עסקי או מסחרי עם חברה מאירן לקבל אישור מראש לביצועה ,  וכן מגבלות פיננסיות ,  איסור על ייבוא גז טבעי מאירן ומכירת מתכות שונות . " אל לנו לתת למשטר את ההזדמנות הזו ",  אמר קמרון והוסיף , " עלינו למצוא את האומץ לתת לסנקציות האלה זמן לעבוד ". 
ראש ממשלת בריטניה דיבר אמש באירוע של הקהילה היהודית בלונדון ותקף בחריפות את המשטר האירני ואמר שהטענה של המשטר בטהרן שתיכנית הגרעין מיועדת למטרות אזרחיות  " אינה קרובה להיות אמינה ".  לדבריו , " אירן אינה רק איום על ישראל ,  אלא איום על העולם .  יש מי שאומר ששום דבר לא יעבוד - ושעלינו ללמוד לחיות עם אירן גרעינית .  אני אומר שאנחנו לא רוצים ואנחנו לא צריכים ".  עם זאת ,  קמרון הדגיש : " בה בעת אני מסרב להיכנע למי שאומר שהמדיניות הנוכחית  ( של הטלת הסנקציות במקביל למסלול דיפלומטי ,  ט ? ש )  פסולה מיסודה ,  וכי אין לנו ברירה אלא לצאת לפעולה צבאית ".  לדברי קמרון ,  עד כה ,  הסנקציות הצליחו לגרום לחלקים בעם האירני , " לפקפק באסטרטגיה של המשטר "  ולעורר  " מחאה על פעולותיה של הממשלה ".  
לקריאה נוספת:הלחץ גובר :  האיחוד האירופי הטיל אמברגו על הגז הטבעי של אירןנזקי הסנקציות :  אירן מפסידה 133 מיליון דולר ביוםהאו"ם : " בגלל הסנקציות יש מחסור בתרופות באירן "  

קמרון : " ביקשתי מנתניהו לא לתקוף באירן כעת "
 ראש הממשלה הבריטי אמר כי תקיפה צבאית זרה היא בדיוק ההזדמנות שהמשטר האירני מחפש כדי לאחד עמו נגד אויב זר .  אמש אישרו שרי החוץ באיחוד האירופי סנקציות נוספות על אירן

