נתניהו : " לפיד איש שמאל שמנסה להסוות זאת ";  יש עתיד : " טריק משומש "
 ראש הממשלה תקף את יו"ר יש עתיד ,  לאחר שהאחרון טען כי יש להדיח את ח"כ גטאס באמצעות שלילת חסינותו ולא על ידי חוק ההדחה . " האמת נחשפה לעיני כל ",  אמר .  מהמפלגה נמסר : " קודם קראתם לבנט שמאל ,  ואז לליברמן ,  ואז לאיזנקוט "
 ראש הממשלה בנימין נתניהו תקף היום  ( שני )  את יו"ר מפלגת יש עתיד ,  יאיר לפיד ,  בעקבות דרישתו להדיח את ח"כ באסל גטאס  ( הרשימה המשותפת )  שלא במסגרת חוק ההדחה ,  אלא במסגרת הסרת חסינותו . " זה מאכזב ,  אבל לא מפתיע אותי ,  כי מדובר באיש שמאל שעומד בראש מפלגת שמאל .  יאיר לפיד מנסה להסוות את זה אבל האמת נחשפה עכשיו לעיני כול ",  אמר נתניהו .
 בתגובה לכך ,  נמסר ממפלגת יש עתיד : " נו באמת ,  אולי די כבר עם הטריק המשומש הזה ?  קודם קראתם לבנט שמאל ואז לליברמן שמאל ,  ואז לבוגי יעלון שמאל ,  ואז לרמטכ"ל איזנקוט שמאל ועכשיו ללפיד שמאל ?  בכל פעם שראש הממשלה ושריו לא מסוגלים להתמודד עם המציאות ,  הם פונים לאותו הטריק המטופש והעלוב הזה .  ההבדל היחיד בין ההצעה שלהם לשלנו ,  זה שההצעה שלהם תשלח את באסל גטאס לטייל בעולם ותוציא אותו גיבור ,  בעוד אנחנו מובילים מהלך שישלח אותו לכלא כמו שראוי לו ".  
גטאס זומן בימים האחרונים לחקירה ביחידת להב 433 של המשטרה בנוגע לשתי פרשות ,  באחת מהן הוא חשוד שניסה להבריח עשרות טלפונים סלולריים לאסירי חמאס בכלא קציעות ,  אולם אנשי שב"ס מנעו את ההברחה ועדכנו גורמים ביטחוניים .  יתרה מכך ,  גטאס חשוד בניסיון הברחה של פריטים אסורים נוספים .  פרשה נוספת נוגעת לאי סדרים כספיים במימון בחירות .  מועד החקירה טרם נקבע .
 לפיד טען מוקדם יותר כי יש צורך בזירוז החקירה נגד חבר הכנסת מהרשימה המשותפת ,  ולכן פנה ליועץ המשפטי לממשלה בדרישה להסיר את חסינותו של גטאס .  עוד אמר לפיד כי  " חוק ההדחה זה מהלך אידיוטי .  זה יתקע את הכל לשלוש שנים ובינתיים הוא יסתובב במלונות פאר ויגיד שרודפים אותו פוליטית ".  זאת ,  בעקבות יוזמתו של השר להגנת הסביבה ,  זאב אלקין ,  להפעיל את חוק ההדחה נגד גטאס ,  המצריך את חתימתם של 70 חברי כנסת בשלב ראשון ו-90 על מנת להצביע על הדחתו של חבר כנסת מכהן .  

נתניהו : " לפיד איש שמאל שמנסה להסוות זאת ";  יש עתיד : " טריק משומש "
 ראש הממשלה תקף את יו"ר יש עתיד ,  לאחר שהאחרון טען כי יש להדיח את ח"כ גטאס באמצעות שלילת חסינותו ולא על ידי חוק ההדחה . " האמת נחשפה לעיני כל ",  אמר .  מהמפלגה נמסר : " קודם קראתם לבנט שמאל ,  ואז לליברמן ,  ואז לאיזנקוט "
 
