 " בנימין נתניהו לא ייכנע לדרישות אובמה "
 ראש הממשלה לא יסכים לתנאים שתכפה עליו ארה"ב לניהול מו"מ עם הפלסטינים ,  כך מסרו גורמים בישראל לעיתון הוול סטריט ג'ורנל .  סגן שר החוץ דני אילון : " תכנית כפויה תהיה טעות חמורה "
 גורמים בממשלת ישראל טוענים שראש הממשלה בנימין נתניהו לא יקבל הצעות שיועלו על ידי ממשל אובמה ,  בכל הנוגע ללוח הזמנים המיועד לניהול שיחות השלום עם הפלסטינים  כך דווח היום  ( שלישי )  בוול סטריט ג'ורנל .  עמדה מסוג זה עשויה להביא להחרפת המשבר ביחסים בין ישראל וארצות הברית ,  שפרץ עם ההכרזה על אישור הקמת 1,600 יחידות דיור בשכונת רמת שלמה במזרח ירושלים בעת ביקורו בישראל של סגן הנשיא האמריקאי ג'ו ביידן .
 מנהיגים בולטים בצמרת העולם הערבי ,  כדוגמת מלך ירדן עבדאללה ,  קראו בגלוי לא מכבר לנשיא ארה"ב ברק אובמה לאכוף על ישראל פרמטרים ברורים לניהול המגעים עם הפלסטינים .  דומה שבעולם הערבי מודאגים מהקיפאון המדיני ומאמינים כי רק בדרך של התערבות ממשית מצדה של ארצות הברית ניתן יהיה לקדם את המו"מ .
 במקביל ,  גם דובר הרשות הפלסטינית רסן חטיב ,  קרא להתערבות אקטיבית של ארה"ב בתהליך השלום . " הסיבה שישראל אינה מוכנה להתערבותו של כל גורם בתהליך היא שהיא מנצלת לרעה את איזון הכוחות בין העמים ",  אמר הדובר .
 עוד עולה בדיווח כי גם בבית הלבן שוקלים את נושא אכיפת לוח הזמנים לקיום השיחות .  גורמים בכירים בבית הלבן ,  ביניהם היועץ לביטחון לאומי במדינה ,  הגנרל ג'יימס ג'ונס ,  דנו באחרונה בנושא גיבוש תכנית שלום אמריקאית לפתרון הסכסוך במזרח התיכון .  יחד עם זאת ,  הגורמים ציינו כי בשלב זה אין בבית הלבן הסכמה חד משמעית לגבי פרטי התכנית .
 בראיון שנתן אתמול סגן שר החוץ דני אילון לעיתון ,  אמר אילון כי אכיפת תכנית באופן חד צדדי מצד וושינגטון תהיה  " טעות גדולה ".   " אינני מאמין שהשלטון האמריקאי יקבל תכנית כזו ,  משום שתהיה זו טעות חמורה ביותר .  הפתרון צריך לצמוח מבפנים ".  
בנוסף ,  דווח כי גורם בכיר בממשלת נתניהו חזר על עמדתו של נתניהו מנאומו מול חברי איפא"ק בארה"ב לפני מספר שבועות ,  ואמר כי  " עמדתה ארוכת השנים של ממשלת ישראל ,  של כל ממשלות ישראל ,  היא שמוטל על הפלסטינים ועל הישראלים לחיות יחדיו בשלום ,  זה בצד זה ,  וכי יש להגיע להסכם באמצעות משא ומתן שנעשה באופן ישיר ויזום בין הצדדים ".  

" בנימין נתניהו לא ייכנע לדרישות אובמה "
 ראש הממשלה לא יסכים לתנאים שתכפה עליו ארה"ב לניהול מו"מ עם הפלסטינים ,  כך מסרו גורמים בישראל לעיתון הוול סטריט ג'ורנל .  סגן שר החוץ דני אילון : " תכנית כפויה תהיה טעות חמורה "
 
