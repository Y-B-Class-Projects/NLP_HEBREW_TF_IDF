 " הסכמתם הדרמטית של נציגי הוועדים ברשות מאפשרת את סגירת התאגיד "
 לטענת גורם המקורב לרה"מ ,  המכתב שהועבר אתמול לכחלון מאפשר להפעיל את הרשות בתקציב דומה לזה שנקבע בחוק לתאגיד .  גורם במשרד התקשורת : " בתום מהלך ההתייעלות ,  השכר ברשות יהיה כ-260 מיליון שקל  כ-30% מתקציב הרשות בלבד "
" הסכמתם הדרמטית של נציגי הוועדים ברשות השידור ,  לצעדי התייעלות דרמטיים ,  היא החלק החסר שמשלים את המהלך למתווה לסגירת התאגיד והמשך פעילותה של הרשות ",  כך אמר היום  ( שני )  גורם המקורב לראש הממשלה ושר התקשורת ,  בנימין נתניהו .  לטענתו ,  המכתב שהועבר אתמול לשר האוצר משה כחלון מאפשר להפעיל את הרשות בתקציב דומה לזה שנקבע בחוק לתאגיד - 750 מיליון שקל .  
הגורם הסביר כי מי שאמור להוביל את המהלך הוא כונס הנכסים הרשמי שהוביל את הבראתה של הרשות בשנתיים האחרונות . " הוא יצטרך להשלים פרישה של עוד כ-200 עובדים קיצוץ בשכר בהיקף של לפחות 15% ושינוי הסכמי העבודה האנכרוניסטים הקיימים עדיין ברשות ",  אמר .  לפי הגורם ,  לצורך כך תקבע בחוק תקופת מעבר של כחצי שנה עד שנה ,  ובסופה הרשות תחזור לפעילות מלאה על פי חוק רשות השידור . " מימון הרשות יהיה זהה למימון שנקבע לתאגיד ,  והרשות גם תשקיע בהפקות מקור בהיקף דומה ",  סיכם .
 בנוסף לכך ,  גורם במשרד התקשורת אמר אתמול בישיבת הממשלה כי  " לפי הצעתו החדשה של ח"כ ביטן כל מקרקעי רשות השידור בתל אביב  ( שרונה )  ובירושלים  ( רוממה ושערי צדק )  ימכרו והתמורה בהיקף של כ-2 מיליארד שקל יכנסו לקופת האוצר ",  אמר הגורם .  לטענתו ,  האוצר יחסוך יותר מחצי מיליארד שקל כאשר ישלם פיצויי פיטורים רק לכ-250 עובדי רשות השידור ולכמה עשרות עובדי התאגיד שלא יקלטו ברשות - אבל ייחסך הצורך לשלם פיצויים לשאר 750 העובדים .
 עוד אמר הגורם במשרד התקשורת ,  כי  " כבר כיום פחתה עלות השכר מהשיא שעמד על כ-470 מיליון שקל לכ-338 מיליון שקל ב-2016 .  בתום מהלך ההתייעלות ,  השכר ברשות יהיה כ-260 מיליון שקל  כ-30% מתקציב הרשות בלבד ".  
באגודת העיתונאים בירושלים אומרים היום כי האוצר מפיץ נתונים כוזבים ומניפולטיביים על שכרם של עובדי רשות השידור .  יו"ר האגודה ,  אחיה גינוסר ,  מתח ביקורת על מה שהוא מגדיר כ"מידע מניפולטיבי והפצת השקרים על ידי פקידי האוצר בנוגע למספר העובדים ולנתונים הכספיים של רשות השידור ".  לטענתו ,  מספר העובדים ברשות הוא 1,042 ,  השכר הממוצע ברוטו עומד על כ-16.994 שקל ועלות השכר הכוללת היא כ-21,442 שקל .  
במשרד האוצר הבהירו אמש כי ההצעה לביטול התאגיד צפויה לשאת עמה  " משמעויות תקציביות כבדות "  של כ-400 מיליון שקלים בשנה וכן אובדן הכנסות של 1.7 מיליארד שקלים כתוצאה מאי מכירת השטחים שמוחזקים בידי רשות השידור במתחם שרונה בתל אביב ,  ומתחם שערי צדק ורוממה בירושלים .  לטענת גורמים באוצר ,  אם תתקבל ההצעה לביטול התאגיד ,  אותה מקדמים נתניהו ויו"ר הקואליציה דוד ביטן ,  יידרשו שינויים בתקציב הדו שנתי ויהיה צורך לבצע קיצוץ בתקציב .
 עובדי רשות השידור שיגרו אתמול מכתב לשר האוצר עם העתק לראש הממשלה שבו הודיעו כי הם מוכנים לקבל על עצמם צעדי התייעלות ולפתוח במשא ומתן בנושא . " עמדתנו הנחרצת היא :  מוכנות מלאה לצעדי התייעלות דרמטיים לרבות גמישות ניהולית מוחלטת להנהלה והצעדה של רשות השידור לפסגה כגוף מודרני ,  טכנולוגי ועיתונאי ",  כתבו . 

" הסכמתם הדרמטית של נציגי הוועדים ברשות מאפשרת את סגירת התאגיד "
 לטענת גורם המקורב לרה"מ ,  המכתב שהועבר אתמול לכחלון מאפשר להפעיל את הרשות בתקציב דומה לזה שנקבע בחוק לתאגיד .  גורם במשרד התקשורת : " בתום מהלך ההתייעלות ,  השכר ברשות יהיה כ-260 מיליון שקל  כ-30% מתקציב הרשות בלבד "
 
