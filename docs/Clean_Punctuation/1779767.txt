קרובי הנספים בכרמל הפגינו : " להקים ועדת חקירה "
 משפחותיהם של שישה מהרוגי האסון בכרמל הפגינו מול טקס סיום קורס הצוערים בו היו אמורים להשתתף יקיריהם . " מפה הם יצאו למשימה ולא שבו ",  סיפר בן משפחה . " ועדת חקירה תספר את האמת "
  ( צילום :  דניאל בוק ,  קריינות :  אביב אברמוביץ' ) 
שש משפחות שכולות של נספי אסון הכרמל הפגינו הבוקר  ( חמישי )  מול בית הספר לקציני שב"ס אילון שברמלה בדרישה להקים ועדת חקירה ממלכתית לבדיקת נסיבות האסון .  המשפחות החליטו להפגין ביום בו מסתיים קורס הקצינים בו השתתפו הצוערים שנהרגו .  כלא איילון נבחר כיוון שממנו יצאו הצוערים לפנות את כלא דמון ,  ובו יתקיים טקס סיום הקורס .
 נתן צידקי ,  חמו של ירון ברמי שנהרג באסון ,  סיפר לוואלה !  חדשות כי  " אנחנו מפגינים למען ועדת חקירה ממלכתית שתספר לנו את האמת .  הקמנו מטה מאבק שיפעל למען המטרה הזו ,  ואנו דורשים ועדת חקירה ממלכתית ".  צידקי סיפר כי  " התכנסנו דווקא פה ,  כי מפה הם יצאו למשימה ולא שבו .  מכאן הם יצאו לפנות את כלא דמון ולא חזרו .  התחלנו מפה את המאבק ואנחנו נמשיך אותו .  היום הם היו צריכים לסיים את קורס הקצינים ,  אבל הם לא חזרו ".  
" אנחנו שש משפחות ,  אבל קיבלנו תמיכה רחבה מעוד משפחות אחרות שלא יכלו להגיע לכאן ",  הבהיר צידקי .  הוא גם התייחס למחאתו של דני רוזן ,  בן זוגה של מפקדת משטרת חיפה ,  תנ"צ אהובה תומר שנהרגה באסון ,  נגד שר הפנים אלי ישי : " אנחנו לא אנשים פוליטיים .  דני רוזן הולך בקו אחר ואנחנו בקו אחר .  דני רוזן דורש לפטר את אלי ישי ולא בעד ועדת חקירה ממלכתית ,  אנחנו בעד ועדת חקירה ולא מעוניינים בראשו של ישי .  אין לנו עניין עם רוזן ,  אבל אני מכבד אותו ". 
צידקי הבהיר כי מאבק המשפחות רק מתחיל עם ההפגנה ,  וכי הוא יימשך במהלך השבועות הקרובים . " אנחנו נתכנס בשבוע הבא ונחליט על צעדים אחרים ",  אמר . " כל שבוע נתכנס ונחליט על צעד אחר עד אשר תוקם ועדת חקירה ". 
שמעון אמויאל ,  אביה של ענבל אמויאל שנהרגה באסון ,  לא הגיע להפגנה ,  אבל סיפר לוואלה !  חדשות על תחושותיו . " המפגינים מול הטקס רוצים ועדה חקירה על השב"ס .  אני לא מסכים איתם .  אני רוצה שוועדת חקירה תחקור את כל הכשל הממשלתי של הכיבוי וההצלה ,  כל מי שצריך לתת את הדין ,  שייתן את הדין .  אני לא מכוון לגורם ספציפי ".    " חברי כנסת ושרים לא מתייחסים אלינו .  אנחנו פיונים קטנים ",  אמר אמויאל . " אני מכונאי קטן מדימונה והרסו לי את המשפחה .  מי אני מול אלי ישי שקיבל ברכה מהרב עובדיה ?  הם הרסו לי משפחה אבל להם ביבי נותן גיבוי ".  
" אני טעיתי בדבר אחד ",  הבהיר האב השכול , " אילו ידעתי שזה מצב כיבוי האש ,  לא הייתי שולח את הבת שלי לכוחות הביטחון .  תנו לי מישהו שיגיד 'אני אחראי' .  כולם יצאו נקיים .  אנחנו עם מיוחד ?  אולי כי כולם לא אשמים בכלום אף פעם ". 
אמויאל סיפר על הרגשתו ביום בו בתו אמורה הייתה לסיים את הקורס ואמר כי  " ביום של טקס הסיום של קורס הקצינים אני מרגיש קצת מעורב .  אלו שממשיכים את הדרך ,  החברים של ענבל לקורס ,  אני מאחל להם בהצלחה ושימשיכו לתרום למדינה .  אנחנו לא חלק מהטקס .  לי אין מה להיות בטקס .  אני מחוץ למשחק .  הכאב אותו כאב .  אני עכשיו בעבודה שלי בדימונה ,  מסתגר .  מנסה להתעסק במשהו .  מה שקרה לנו זה קטסטרופה איומה .  אנחנו התרסקנו ". 

קרובי הנספים בכרמל הפגינו : " להקים ועדת חקירה "
 משפחותיהם של שישה מהרוגי האסון בכרמל הפגינו מול טקס סיום קורס הצוערים בו היו אמורים להשתתף יקיריהם . " מפה הם יצאו למשימה ולא שבו ",  סיפר בן משפחה . " ועדת חקירה תספר את האמת "
 
