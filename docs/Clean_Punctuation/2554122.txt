נתניהו ורומני : " ירושלים תמיד תהיה בירת ישראל "
 ראש הממשלה ,  בנימין נתניהו ,  נפגש הערב  ( ראשון )  לארוחת ערב פרטית עם המועמד הרפובליקני לנשיאות ארה"ב ,  מיט רומני ,  במעונו בירושלים .  נתניהו הודה לרומני על דברי התמיכה החזקים בישראל ובירושלים שהשמיע מוקדם יותר בנאומו . " ירושלים מציינת היום את חורבנה לפני אלפי שנים ",  אמר נתניהו לרומני בסעודת שבירת צום תשעה באב שקיימו השניים בצוותא עם בנות זוגן . " כפי שאתה רואה ,  היא נבנתה מחדש בידי העם היהודי ,  פתוחה לשלוש הדתות הגדולות ,  מלאת חיים ותוססת ,  וכפי שאמרת - ירושלים היא בירת ישראל וירושלים תמיד תהיה בירת ישראל ".  רומני אמר לנתניהו כי  " ביקור בירושלים ,  בירת ישראל ,  הוא תמיד חוויה מרגשת ומעוררת השראה ".  רומני ,  שמכיר את נתניהו עוד מסוף שנות השבעים ,  הודה לו על ההזדמנות  " לחלוק פעם נוספת את ידידותנו ולראות שוב את ההתקדמות של העם והמדינה ,  המדהימים במרצם וצמיחתם .  אני מברך אותך על מנהיגותך ומקווה שתמשיך להוות דוגמה לשלום וכוח לאומה הזאת ולכולנו ".  

נתניהו ורומני : " ירושלים תמיד תהיה בירת ישראל "
 nan
