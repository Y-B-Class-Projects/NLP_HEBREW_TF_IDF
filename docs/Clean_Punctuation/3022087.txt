בנט עושה ביבי - על ירון לונדון : " עד מתי תשבו ,  ברוני התקשורת בישראל ,  במגדלי השן "
 שר החינוך יצא היום נגד ירון לונדון - שכתב ב"ידיעות אחרונות "  כי  " בוגרי המכללות מהדגם שכונן הרב סדן בעלי תומכים בהוצאות להורג ".  בנט : " אתה לא תקרא כך לישראלים האמיצים הללו שיוצאים לפיקוד ומקריבים את שנותיהם היפות עבור הארץ הזו "
" ירון לונדון שפך הבוקר תרעלה על בוגרי מכינת עלי .  הוציא דיבתם רעה ",  כך כתב היום  ( שלישי )  שר החינוך נפתלי בנט בפוסט שהעלה לפייסבוק .  עוד כתב בנט : " על כבודי אני מוכן למחול ,  אבל על כבודו של הציבור שלי לא אמחל ,  וגם לא על כבודם של בוגרי עלי ,  הלוחמים המסורים והאמיצים שנמצאים גם ברגעים אלה בקור ובגשם ,  בחזית ההגנה על הארץ הזו .  לא ,  ירון לונדון .  אתה לא תקרא לחיילים הללו ,  הנמצאים ביחידות הקרביות ביותר ,  אתה לא תקרא לישראלים האמיצים הללו שיוצאים לפיקוד ומקריבים את שנותיהם היפות עבור הארץ הזו  " תומכים בהוצאות להורג ".  על מה אתה מדבר ירון לונדון ?  ". 
הוא הוסיף כי  " כל בוגרי עלי ,  כתבת ,  דוגלים באפליה ,  סולדים ממופעי מחול ,  מה אלה הקשקושים הללו ?  פגשת אותם ?  אתה מכיר אותם ,  את החברה הערכיים והמקסימים האלה ?  הוצאות להורג ?  אלה חיילים של הצבא שלנו ,  אתה חושב שהם מדעא"ש ?  במי אתה חושב שאתה משתלח ,  מר לונדון ,  בסא"ל מורנו שלמד במכינה ועד היום לא ניתן לפרסם תמונתו בגלל המבצעים בהם השתתף ?  אתה באמת לא היית רוצה שלנכדך יהיה מפקד כמו רב סרן קליין ,  שיקריב את חייו כדי להציל את חיי פקודיו ?  עד מתי תשבו ,  ברוני התקשורת בישראל ,  במגדלי השן שלכם ,  רחוקים כל כך מהישראליות ותוציאו רעה את דיבתו של העם הזה ?  עד מתי ?  ?  ". 
בנט התייחס לטור שפרסם לונדון ב"ידיעות אחרונות "  ובו כתב : " בהתחשב בשיעורם הגבוה של המפקדים מקרב בוגרי המכללות מהדגם שכונן הרב סדן בעלי ,  רבים הסיכויים שגם המפקדים של ילדיכם יהיו מי שחונכו במוסדות דוגמת זה .  בוגריהן נמנים עם מיטב הלוחמים והמפקדים ורשימות הנופלים במלחמות ישראל מעידות על עוז רוחם אלא שהדעת נותנת כי הבחורים המצויינים האלה דוגלים באפליה ,  סולדים ממופעי מחול ,  תומכים בהוצאות להורג ומתקוממים נוכח השאלה אם הם נוטים להצביע למפלגות ליברליות ".  

בנט עושה ביבי - על ירון לונדון : " עד מתי תשבו ,  ברוני התקשורת בישראל ,  במגדלי השן "
 שר החינוך יצא היום נגד ירון לונדון - שכתב ב"ידיעות אחרונות "  כי  " בוגרי המכללות מהדגם שכונן הרב סדן בעלי תומכים בהוצאות להורג ".  בנט : " אתה לא תקרא כך לישראלים האמיצים הללו שיוצאים לפיקוד ומקריבים את שנותיהם היפות עבור הארץ הזו "
 
