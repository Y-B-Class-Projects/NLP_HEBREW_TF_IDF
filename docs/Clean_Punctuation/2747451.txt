יפן : " שיתוף הפעולה עם ישראל יתרום לביטחון "
 לאחר ביקורו של ראש הממשלה ביפן ,  פירסם אחד העיתונים החשובים במדינה מאמר מערכת על  " חשיבות הקשר בין יפן לישראל "  לאור האיומים המשותפים הנשקפים מצפון קוריאה ואיראן 
" הסכם שיתוף הפעולה הביטחוני שנחתם בין ראש ממשלת יפן ,  שינזו אבה ,  לבין ראש ממשלת ישראל ,  בנימין נתניהו ,  הוא נקודת ציון חשובה במדיניותה של יפן בנושא המזרח התיכון "   כך נכתב בשבוע שעבר במאמר המערכת של העיתון היפני  " מאיניקי שימבון ",  אחד העיתונים הנפוצים בעולם ,  שמודפס מדי יום ביותר משלושה מיליון עותקים .  מאמר המערכת של העיתון ,  שפורסם עם תום ביקורו של ראש הממשלה נתניהו ,  שיבח את שיתוף הפעולה הביטחוני בין המדינות והצביע על כך ש"שני המנהיגים שותפים לתחושת המשבר לאור איומים הגרעיניים שנשקפים מאיראן וצפון קוריאה ". 
עוד כתבות בוואלה !  חדשות:במשטרה שוקלים :  כל שוטר יצויד במצלמה נסתרתבשל התנכלות :  חיילים מבית שמש ינועו בלבוש אזרחיאישום :  ביצע מעשי סדום בבן 8 בבית כנסת בבאר שבע 
במאמר המערכת נכתב כי  " יפן מאוימת על ידי תכנית הגרעין של צפון קוריאה ,  ואילו ישראל מאוימת על ידי תכנית הגרעין המתפתחת של איראן .  צפון קוריאה מספקת טכנולוגיות שקשורות לתחום הגרעין למזרח התיכון ,  כולל לאיראן .  ההסכם שחתמו שני המנהיגים יאפשר החלפת מידע בין גופי הביטחון בשתי המדינות ויעודד את שתיהן לשתף במידע גם את בת-הברית המשותפת ,  ארצות הברית .  יש לקוות ששיתוף הפעולה הזה יוביל לשלום ויציבות ".  
המאמר התייחס גם לזיהויה של יפן בעבר כמדינה פרו-ערבית ,  והבהיר כי התדמית הזו אינה נכונה יותר : " בשעה שהמנהיגות הפלסטינית חצויה והאביב הערבי משתולל ,  יחסיה של יפן עם ישראל הפכו חשובים יותר ויותר בשנים האחרונות ".  עם זאת ,  במערכת העיתון הדגישו כי  " חשוב שיפן תשמור על יחסים ידידותיים עם העולם הערבי ועם איראן ,  תוך כדי קידום שיתוף הפעולה שלה עם ישראל ".  במערכת העיתון אף ציינו כי יפן תומכת בכלכלה הפלסטינית והישראלית באמצעות פרויקט  " מסדרון השלום "  בבקעת הירדן .  
יש לציין כי מעבר לשיתוף הפעולה הביטחוני ,  בתקשורת היפנית צוינה לטובה גם מעורבותה של ישראל בסיוע ליפן במהלך אסון הצונאמי שהיכה במדינה בשנת 2011 .  הקיסר היפני אקיהיטו אף הודה על כך באופן אישי לראש הממשלה נתניהו במהלך פגישתם של השניים ,  שהתקיימה בשבוע שעבר בטוקיו .  

יפן : " שיתוף הפעולה עם ישראל יתרום לביטחון "
 לאחר ביקורו של ראש הממשלה ביפן ,  פירסם אחד העיתונים החשובים במדינה מאמר מערכת על  " חשיבות הקשר בין יפן לישראל "  לאור האיומים המשותפים הנשקפים מצפון קוריאה ואיראן

