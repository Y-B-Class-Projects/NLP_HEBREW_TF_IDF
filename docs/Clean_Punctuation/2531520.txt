בקדימה טוענים :  להסכם ממשלת האחדות יש תאריך תפוגה
ח"כ רוני בראון אמר כי אם עד 31 ביולי לא תחוקק חלופה לחוק טל לשוויון בנטל ,  ההסכם הקואליציוני עליו חתמו אתמול מופז ונתניהו יפוג . " נתניהו התחייב לשלם דמי רצינות "
 ח"כ רוני בראון  ( קדימה )  אמר הבוקר  ( רביעי )  לרשת ב' כי להסכם הקואליציוני שחתמו עליו אתמול ראש הממשלה בנימין נתניהו ויו"ר קדימה שאול מופז ,  יש תאריך תפוגה . " יש לו נקודות מבחן מוגדרות ב-31 ביולי 2012 ,  אם לא יעבור תחליף לחוק טל ,  חוק שידאג לשיוויון בנשיאה בנטל ,  אז ההסכם הפונקציונלי הזה יפוג .  נתניהו התחייב לשלם עבור ההסכם הקואליציוני דמי רצינות עד לתאריך 31 ביולי 2012 ". 
לוואלה !  חדשות נודע כי חבר הכנסת יוחנן פלסנר יהיה זה שירכז את הצוות הקואליציוני למציאת חלופה לחוק טל .  פלסנר היה המועמד הטבעי ביותר לתפקיד - הוא כיהן כיו"ר הצוות לבחינת יישום חוק טל בוועדת החוץ והביטחון ואף היה ממכיני הצעת החוק שירות לכל של קדימה .  עם זאת ,  הפעם תהיה מלאכתו של פלסנר קשה יותר ,  והוא יצטרך להגיע להסכמות גם עם ש"ס .  קשה להאמין שיהדות התורה תסכים לאיזושהי נוסחת פשרה בנושא .  בקואליציה אמרו אמש  ( שלישי )  כי  " לא יהיה אלמנט של כפיה ,  והדבר יתבצע בהתאמה עם הציבור החרדי .  החשיבות של הצעת החוק החדשה תהיה להגדיל את אחוזי הגיוס ". 
בתוך כך ,  לאחר הסכם האחדות שנחתם באישון לילה ,  מתכוננים בקדימה לחלוקת התפקידים הקואליציוניים :  לפי ההערכות בקדימה ,  חבר הכנסת אבי דיכטר ,  שהיה היחיד שדיבר במהלך הפריימריז לראשות קדימה על הצורך להיכנס לממשלה הנוכחית באופן מיידי ,  יכהן כיו"ר ועדת החוץ והביטחון ,  ועד שהדבר יאושר הוא ינהל את ועדות המשנה ובהן ועדת משנה למודיעין .  חבר הכנסת מאיר שטרית ינהל את מליאת הוועדה .  בעוד חודש יסיים חבר הכנסת כרמל שאמה הכהן  ( ליכוד )  את תפקידו כיו"ר ועדת הכלכלה ואותו יחליף כנראה שטרית ,  שבעבר שימש גם כשר האוצר .  עוד במסגרת ההסכם ,  יעזוב ח"כ בראון את תפקיד יו"ר הוועדה לביקורת המדינה משום שזאת ועדה אופוזיציונית ,  וינהל את הצוות הקואליציוני לשינוי שיטת ממשל .
 ממשלת אחדות לאומית - סיקור מיוחד:ממשלת האחדות יוצאת לדרך :  חלוקת התפקידים המסתמנתמופז : " הצטרפתי לממשלה כדי להביא לחוק שירות לכל"דרמה בכנסת :  אין בחירות - קדימה מצטרפת לממשלת אחדות 

בקדימה טוענים :  להסכם ממשלת האחדות יש תאריך תפוגה
ח"כ רוני בראון אמר כי אם עד 31 ביולי לא תחוקק חלופה לחוק טל לשוויון בנטל ,  ההסכם הקואליציוני עליו חתמו אתמול מופז ונתניהו יפוג . " נתניהו התחייב לשלם דמי רצינות "
 
