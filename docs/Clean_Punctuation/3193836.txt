נתניהו על האישה שהתפרצה לדבריו : " רגיל לביקורת ,  היום לא התאים "
 אחרי העימות הפומבי בקריית שמונה ,  טען ראש הממשלה כי האישה התפרצה לדבריו שעות ספורות אחרי שהתבשר על מותו של וינרוט .  האישה ,  אורנה פרץ ,  שחזרה את האירוע וטענה : " מקללים אותי ומאיימים עליי ".  גבאי שוחח איתה ואמר לה : " אותי את לא משעממת "
 אחרי העימות הפומבי בקריית שמונה ,  התייחס ראש הממשלה בנימין נתניהו לתקרית בחשבון הטוויטר שלו וטען כי האישה שאותה כינה  " משעממת "  התפרצה לדבריו שעות ספורות אחרי פטירת עו"ד יעקב וינרוט . " אני רגיל לביקורת ואין לי שום בעיה עם קריאות ביניים ",  טען נתניהו . " קיבלתי אלפי קריאות כאלה בחיי .  אבל היום ,  בעומק הכאב והצער ,  הרגשתי שזה פשוט לא היה מתאים ". 
למרות דבריו של נתניהו ,  מהשתלשלות האירועים בטקס חנוכת המרפאה בקריית שמונה עולה כי האישה ,  אורנה פרץ ,  התפרצה לדברי נתניהו אחרי שהוא אמר  " זה אמור להיות יום של שמחה ".  פרץ צעקה לעברו  " זה יום של עצב ראש הממשלה ".  נתניהו דיבר על וינרוט ,  ובשלב זה פרץ הפסיקה להפריע לדבריו .  רק אחרי כמה דקות היא התפרצה פעם נוספת לדבריו ,  כשאמר כמה חשוב לו המוקד הרפואי החדש בקריית שמונה עבור תושבי הפריפריה .  במהלך הדברים הטיח בה נתניהו : " את לא מעניינת ,  את משעממת אותנו ". 
פרץ אמרה אחרי האירוע : " אני לא פעילה פוליטית ,  כמו שמנסים להציג אותי ".  היא אף הוצאה על ידי המאבטחים מחוץ לאירוע . " כל השנים הצבעתי לנתניהו ואני אוהבת אותו .  תמיד בחרתי עבור הליכוד ,  אבל אחרי מה שקרה היום ,  לא אצביע עבורם יותר ",  היא מבטיחה .  
עוד בוואלה !  NEWS :" פרויקט יומרני שפוגע בנוסעים ":  התקלות הבלתי פוסקות ברכבת לירושליםליברמן באוגדת עזה :  מכה על חמאס עכשיו תביא לחמש שנים של שקטיורים לכל הכיוונים ,  כמעט :  המרוץ לראשות עיריית ירושלים מתחמם  
" אני פעילה חברתית ,  נלחמת למען החלשים בחברה - חסרי דיור ,  ילדים עם צרכים מיוחדים ועוד .  זה לא הוגן להגיד שאני הפרעתי לדברי נתניהו על וינרוט ",  היא אומרת ביחס לתגובת לשכת ראש הממשלה שהסבירה כי דבריו של נתניהו באו בשל כך שהפריעה לו להספיד את עורך הדין יעקב וינרוט שהלך הבוקר לעולמו .
 פרץ שחזרה את השתלשלות האירועים בכנס . " הייתי עם חברה שלי ואמרתי לה ,  תקשיבי מה הוא אומר על וינרוט ועל האסונות שקרו במשפחתו ",  היא נזכרת . " נתניהו צריך להתנצל בפני ,  אנשים קיללו אותי ואיימו עליי .  הייתי אישה יחידה מול גברים רבים שממש ידברו אלי בצורה מכוערת ",  היא מתארת את מה שארע לאחר התקרית עם ראש הממשלה . 
" נתניהו אמר עלי שאני 'משעממת' .  מעניין ,  כשעבדתי עבור הליכוד בבחירות לא הייתי משעממת .  אני נלחמת למען זכויות תושבים שיפסיקו גם לראות אותנו כמובן מאליו .  מנחם בגין מתהפך בקברו היום ".  
במהלך האירוע בקריית שמונה אמר ראש הממשלה לקהל כי  " לכל אזרחי ישראל מגיע הטיפול הטוב ביותר ",  ואז אמרה לו פרץ : " אז למה העברתם את חדר המיון ?  ".  פרץ מסבירה כי התכוונה למצב הבריאותי בעיר הצפונית . " אנחנו רוצים שיהיה לנו חדר מיון קדמי ,  כמו שהיה פעם ורוצים שבגליל תהיה רפואה מתקדמת כמו במרכז הארץ ושלא נאלץ לחכות בתור לרופא מומחה מעל לחצי שנה ,  או שנאלץ לנסוע לבתי חולים במרכז כדי לקבל שם טיפולים ברמה טובה .  אני עדיין נסערת אחרי מה שעברתי היום .  רציתי לבכות שם בעקבות הקללות והאיומים שאנשים הפנו אלי ,  אבל החזקתי את עצמי .  אני יודעת שעכשיו מחכה לי תקופה לא קלה בעיר ". 
פרץ הוסיפה כי היא מבינה שמנסים עכשיו להציג אותה כשמאלנית . " איך יכולים להגיד שאני שמאלנית "  אני כל חיי ליכוד ,  לפני מספר חודשים גם פוצצתי כנס ששוברים שתיקה עשו במכללה האקדמית תל חי ".  
דבריו של נתניהו זכו לתגובות סוערות בקרב חברי הכנסת .  יו"ר המחנה הציוני ,  אבי גבאי ,  התקשר אחר הצהריים לפרץ ואמר לה : " אותי את כמובן לא משעממת ,  אנחנו מקשיבים לך .  בכל מקום שאני הולך אנחנו מקשיבים לאנשים - בדיוק על הדברים האלה ". 
חבר הכנסת איציק שמולי אמר כי  " חבל שנתניהו יורק בפרצופה של הפריפריה במקום להקשיב לה ,  אבל לפחות הוא שם את האמת שלו על השולחן ;  הפריפריה נמצאת בנחיתות מול המרכז כמעט בכל פרמטר שקשור באיכות ובזמינות של שירותי הבריאות אבל היא  " לא מעניינת "  אותו .  אזרחית אחת מן השורה ,  שבכלל תומכת בו ,  ושמה את האמת על השולחן ניפצה ברגע אחד את תיאור הלה/לה-לנד שלו מאתמול בכנסת ". 
 ( עדכון ראשון :  15:30 )  

נתניהו על האישה שהתפרצה לדבריו : " רגיל לביקורת ,  היום לא התאים "
 אחרי העימות הפומבי בקריית שמונה ,  טען ראש הממשלה כי האישה התפרצה לדבריו שעות ספורות אחרי שהתבשר על מותו של וינרוט .  האישה ,  אורנה פרץ ,  שחזרה את האירוע וטענה : " מקללים אותי ומאיימים עליי ".  גבאי שוחח איתה ואמר לה : " אותי את לא משעממת "
 
