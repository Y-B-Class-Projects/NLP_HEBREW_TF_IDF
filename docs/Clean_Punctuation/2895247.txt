על רקע ההסלמה :  נתניהו הורה לשרים ולח"כים לא לעלות להר הבית
הוראתו של נתניהו לא תחול על חברי הכנסת הערבים .  השר אריאל : " לא מקובל ובלתי נתפס בעליל ".  כמו כן ,  על רקע המצב הביטחוני ביטל אתמול ראש הממשלה את ביקורו בגרמניה וקיים דיון והערכת מצב בחמ"ל המשטרה במגרש הרוסים בירושלים . " אנחנו בעיצומו של גל טרור "
 ראש הממשלה בנימין נתניהו הורה אמש  ( רביעי )  לשרים ולחברי כנסת לא לעלות להר הבית עד להודעה חדשה .  ההוראה לא תחול על חברי הכנסת הערבים .  ההנחיה החדשה ניתנה במסגרת הדיון הביטחוני שקיים אתמול נתניהו על רקע ההסלמה במצב הביטחוני ברחבי הארץ בכלל ,  ובהר הבית בפרט .
 השר הראשון שהתייחס להודעתו של נתניהו הוא שר החקלאות אורי אריאל ,  שנוהג לעלות להר הבית באופן פומבי . " ההודעה על איסור עליית שרים וח"כים להר הבית לא הגיעה אל השר ישירות אלא דרך התקשורת ",  נמסר מלשכתו . " השר מתכוון לשוחח בנושא עם ראש הממשלה ולקבל הבהרות ובכל מקרה נושא ההפרדה בין ח"כים יהודים לערבים הוא דבר לא מקובל ובלתי נתפס בעליל והדבר יובהר לראש הממשלה בתקיפות ".  
לקריאה נוספת:מחבל דקר חייל בקריית גת ,  התבצר בדירה עם נשקו - וחוסלהממליץ על יועצת נתניהו שנחקרת :  המשנה ליועץ המשפטי לממשלההפצועה מיידוי האבנים ליד תקוע : " ראיתי את המוות מול העיניים "  
במסגרת הדיון והערכת המצב שנערכה אתמול בחמ"ל המשטרה במחוז ירושלים ,  אמר ראש הממשלה : " אנחנו עדיין בעיצומו של גל טרור .  המטרה של הטרור היא לזרוע פחד ,  והצו הראשון כדי לנצח את הטרור הוא לגלות קור רוח וחוסן אישי ולאומי .  כבר ידענו תקופות קשות מאלה ,  וגם על גל הטרור הזה אנחנו נתגבר בנחישות ,  באחריות ובאחדות ". 
בהמשך דבריו התייחס נתניהו לפיגוע שאירע אתמול בקריית גת . " במלחמה בטרור ,  האזרחים נמצאים בחזית ונדרשת ערנות מרבית גם מהם .  אני מבקש לשבח את קור הרוח ואומץ הלב שגילו אזרחי ישראל בימים האחרונים וגם ביום הזה ,  בירושלים ובקריית גת ",  הדגיש .  
נתניהו ביקש לשבח את המפקדים ,  בהם ממלא מקום המפכ"ל ניצב בנצי סאו ומפקד מחוז ירושלים ,  ניצב משה אדרי שהשתתפו בסיור ,  לצד השוטרים ולוחמי ולוחמות מג"ב . " הם פועלים בצורה יוצאת מן הכלל ,  מגלים אומץ לב ,  חתירה למגע ,  מסירות והקרבה ",  אמר .  בסיור השתתפו גם השר לביטחון הפנים גלעד ארדן וראש עיריית ירושלים ניר ברקת .  
לדבריו ,  כוחות הביטחון  " פועלים בתקיפות נגד המפגעים ,  נגד פורעי החוק ונגד המסיתים ".  כמו כן ,  תוגברו כוחות והועמדו  " כל האמצעים וכל השיטות הנדרשים כדי להיאבק בטרור הזה ".  
מוקדם יותר אתמול ביטל נתניהו את ביקורו בגרמניה ,  שתוכנן להתקיים מחר ,  בשל המצב הביטחוני .  ראש הממשלה מסר לקנצרלית גרמניה אנגלה מרקל כי האירועים האחרונים מונעים ממנו להגיע לברלין כמתוכנן .  
משטרת ישראל עצרה אתמול בבוקר כמה בעלי חנויות בחשד שלא סייעו לאדל בנט בעת שבעלה נרצח בשבוע שעבר בעיר העתיקה ,  סיפר השר ארדן . " ירושלים מתוגברת בכוחות משטרה רבים שעושים הכל כדי לאבטח את התושבים והמבקרים בעיר ",  הוסיף וציין כי  " המשטרה פועלת כל העת באופן יזום כנגד מוקדי הטרור במזרח ירושלים ,  נכנסת אל השכונות ואל הכפרים יחד עם היחידות המיוחדות של המשטרה ,  הימ"מ ויחידות נוספות ". 
עוד בישר השר ארדן על מתן מענק לשוטרים שמשרתים במזרח ירושלים שעליו סוכם אתמול עם הממונה על השכר באוצר וייחל לכך שהמענק יחול על כל שוטרי ושוטרות משטרת ישראל .  
שלשום אישר הקבינט המדיני-ביטחוני למשטרה לפעול בעומק שכונות מזרח ירושלים .  בדיון לילי מיוחד שנערך בבירה דנו השרים בשורה של צעדים שהציג נתניהו במטרה להילחם בהידרדרות הביטחונית .  בהודעה שיצאה מטעם לשכת ראש הממשלה נמסר כי לאלפי השוטרים הנמצאים כבר בבירה יצטרפו מאות נוספים ,  ותועמק הפעילות בשכונות המזרחיות של הבירה .  בנוסף ,  הוחלט להקים מנגנון מיוחד שיקדם באופן משמעותי את הליך הריסת בתי המחבלים ,  שעליו תהיה אחראית שרת המשפטים איילת שקד .
 תוכנית נוספת שהוצגה שלשום כוללת פריסת מצלמות בכבישי יהודה ושומרון .  שלשום הציג נתניהו את התכנית בסיור שערך במקום הפיגוע שבו נרצחו בני הזוג איתם ונעמה הנקין .  הוא הדגיש כי ביכולתה להשיב את יכולת הביטחון וההרתעה לישראל . " סיכמנו כאן על תכנית רצינית שבמסגרתה נפרוס מצלמות ,  גם מהאוויר ,  בכל הכבישים ביהודה ושומרון ,  וכן נקים חמ"לים עם יכולת תגובה מהירה .  זה יכול לשנות באופן משמעותי את היכולת שלנו לסכל פיגועים כאלה וגם להתחקות אחרי המבצעים  זה מרכיב חשוב מאוד בהשבת הביטחון ",  אמר .  
בנוסף להצבת המצלמות והעמקת הפעילות במזרח ירושלים ,  נתניהו הנחה על שורת צעדים נוספים ,  בהם זירוז הריסת בתי מחבלים ,  הרחבת מעצרים מנהליים ,  תגבור כוחות בירושלים וביהודה ושומרון וכן  " הרחקת מסיתים "  ממתחמי העיר העתיקה והר הבית .
  ( עדכון ראשון :  18:20 )  

על רקע ההסלמה :  נתניהו הורה לשרים ולח"כים לא לעלות להר הבית
הוראתו של נתניהו לא תחול על חברי הכנסת הערבים .  השר אריאל : " לא מקובל ובלתי נתפס בעליל ".  כמו כן ,  על רקע המצב הביטחוני ביטל אתמול ראש הממשלה את ביקורו בגרמניה וקיים דיון והערכת מצב בחמ"ל המשטרה במגרש הרוסים בירושלים . " אנחנו בעיצומו של גל טרור "
 
