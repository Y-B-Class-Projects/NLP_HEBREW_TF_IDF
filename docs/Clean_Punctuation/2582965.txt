נתניהו :  עד סוף כהונתי הבאה לא יהיה לאירן גרעין
בראיון לתכנית  " עובדה ",  התחייב ראש הממשלה למנוע גרעין אירני אם ייבחר שנית ,  וטען כי אם יהיה בכך צורך הוא יהיה מסוגל ללחוץ על הכפתור האדום . " בסוף האחריות מוטלת עליי "
 ראש הממשלה ,  בנימין נתניהו ,  התחייב הערב  ( שני )  שאם ייבחר פעם נוספת לראש ממשלה ,  לא יהיה לאירן נשק גרעיני עד סוף הקדנציה שלו . " כל עוד אני ראש הממשלה ,  לאירן לא יהיה נשק גרעיני ",  ציין נתניהו בראיון לתכנית  " עובדה "  בערוץ 2 .
 לדבריו ,  הוא אינו שש למלחמה ומעדיף לפתור את הסוגיה האירנית באמצעות לחץ בינלאומי ,  אולם אם יהיה בכך צורך ,  הוא לא יירתע מללחוץ על הכפתור האדום .  כשנשאל מהי תשובתו לאלה הטוענים שלא יעז לתקוף ,  השיב נתניהו : " בוודאי שאני מסוגל אם אני צריך ,  אני מקווה שאני לא צריך ".  הוא ציין כי הוא מפעיל לחץ בינלאומי כבד מאוד על אירן .  
ראש הממשלה נשאל בנוגע לכינוס של  " השביעייה "  ב-2010 ,  שבו על פי הפרסום בתכנית פנה לראש המוסד ולרמטכ"ל דאז והורה להם להיערך לתקיפה באירן . " אני חושב שבסוף האחריות מוטלת עליי כראש ממשלת ישראל למנוע סכנה שמאיימת על הקיום שלנו ",  אמר נתניהו . " אירן רצינית .  אין סנקציות קשות ,  אין לחץ בינלאומי ,  ואני מחליט להפעיל את כל היכולות של מדינת ישראל להביא את הלחץ הזה בד בבד עם יצירת אופציה צבאית אמיתית ".  
נתניהו הסביר כי כשהביא את הדברים האלה בפני נשיא ארצות הברית ,  ברק אובמה ,  הוא אמר שלישראל יש את הזכות המלאה לקבל בעצמה את ההחלטות . " האם אנחנו יכולים להביא לכך שארצות הברית תפעל ?  אם כן ,  מצוין .  אבל כשלא הייתה לנו מדינה הלכנו והתחננו אצל אחרים ,  אז אנחנו לא מתחננים ,  אנחנו מתכוננים ".  
בהתייחסו לדברים של ראש הממשלה לשעבר ,  אהוד אולמרט ,  לפיהם תקיפה ללא תיאום ושיתוף פעולה עם ארצות הברית כמוה כיריקה בפניה ,  אמר נתניהו כי אם ראש ממשלת ישראל לא יכול לפעול אלא תלוי רק בהסכמה של אחרים ,  הוא לא ראוי להנהיג . " מה שמסוכן זה לא מה שאני אומר ,  זה מה שאירן עושה .  אני לא מתכוון להשלים עם זה ",  הוא הדגיש .  
בתכנית נחשף האירוע הדרמטי במהלך פגישת  " השביעייה "  לפני כשנתיים .  על פי הפרסום ,  הורה נתניהו לראש המוסד דגן ולרמטכ"ל אשכנזי להכניס את מערכת הביטחון למצב של  " פ' פלוס "  - קוד שמשמעותו דריכת המערכת לאפשרות תקיפה .  השניים ראו בכך מחטף ,  והביעו התנגדות נחרצת ,  כשדגן טוען כי הדבר מצריך אישור הקבינט ,  אחרת ההחלטה אינה חוקית .
 מקורות מדיניים וביטחוניים הסבירו לוואלה !  חדשות כי נתניהו וברק ניסו לגרום למצב שעלול היה להוביל להסלמה עד כדי מלחמה עם אירן .  לדברי המקורות ,  מדובר היה לא רק בישיבה אחת של  " השביעייה ",  כפי שנאמר בתכנית ,  אלא בכמה הזדמנויות במהלך 2010 ,  בהן ניסו השניים להשיג הסכמה בדרג המדיני והביטחוני ולהעביר החלטות בפורומים שונים ,  שיכולות היו להתפרש כהיערכות ישראלית לתקיפה .  להערכת המקורות ,  כוונתם האמיתית של נתניהו וברק לא הייתה להורות לצה"ל לתקוף באירן ,  אלא שצה"ל ינקוט שורה של פעולות ,  שעלולות היו להתפרש כהיערכות למלחמה ובכך ליצור  " מצב מסלים ".  

נתניהו :  עד סוף כהונתי הבאה לא יהיה לאירן גרעין
בראיון לתכנית  " עובדה ",  התחייב ראש הממשלה למנוע גרעין אירני אם ייבחר שנית ,  וטען כי אם יהיה בכך צורך הוא יהיה מסוגל ללחוץ על הכפתור האדום . " בסוף האחריות מוטלת עליי "
 
