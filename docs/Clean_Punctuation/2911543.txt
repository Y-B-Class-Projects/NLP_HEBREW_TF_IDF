שרה נתניהו ניצלה שהותה בצרפת וביקרה בבית ספר יהודי בפריז
רעייתו של ראש הממשלה שהגיעה לצרפת לרגל ועידת האקלים ,  התפנתה לביקור בבית הספר  " לוסיין דה הירש ".  נתניהו הגיעה לבושה בצבעי דגל צרפת ,  כמחווה לקורבנות מתקפת הטרור בעיר ,  ושוחחה עם התלמידים על התחושות בעת הזו
רעייתו של ראש הממשלה ,  שרה נתניהו ,  הגיעה היום  ( שני )  לביקור בבית ספר יהודי בפריז ,  שם נפגשה ושוחחה עם התלמידים מהקהילה היהודית בבירה הצרפתית על התחושות בצרפת בעת האחרונה .  נתניהו הגיעה לבית הספר  " לוסיין דה הירש "  כשהיא לבושה בצבעי דגל צרפת וכמחווה לזכרם של קורבנות מתקפת הטרור שפקדה את העיר .
 בבית הספר לומדים ילדים מגיל גן ועד כיתה י"ב ,  ובשנת 1944 נשלחו מורים ותלמידים ממנו למחנות ההשמדה . " הילדים והמורים קיבלו את רעייתי בחום ובאהבה כשהם שרים בעברית 'הבאנו שלום עליכם' ",  סיפר ראש הממשלה . " רעייתי שוחחה עם צוות המורים והתראיינה לעיתון בית הספר של התלמידים ,  ששאלו אותה על עבודתה כפסיכולוגית ילדים וכן על תפקידה כאשת ראש הממשלה .  רעייתי אמרה לילדים :  'חשוב שתשקיעו בלימודים ושתמיד תדעו שישראל היא הבית שלכם' ".   
" מאוחר יותר ביקרה רעייתי בזירות הפיגוע במועדון הבטאקלן ובמסעדת לה פטיט קמבודג' ,  שם הניחה זרים לזכר קורבנות הטרור .  בעת ביקורה בבטאקלן התראיינה רעייתי לערוץ הטלוויזיה הצרפתי bfm ",  הוסיף נתניהו .  
בשולי ועידת האקלים הבינלאומית בפריז שנפתחה היום ,  ראש הממשלה נתניהו ויו"ר הרשות הפלסטינית אבו מאזן לחצו ידיים זה עם זה ,  לראשונה מאז 2010 .  לחיצת הידיים התרחשה כשהשניים עמדו קרוב זה לזה במהלך צילום התמונה הרשמית של כלל המנהיגים המשתתפים בוועידה ,  וביניהם חצץ רק ראש ממשלת ניו זילנד ,  ג'ון קי .
 ראש הממשלה נתניהו פגש בחטף גם את נשיא ארצות הברית ברק אובמה ,  והשניים ניהלו שיחה קצרה .  גורם מדיני ישראלי אומר כי השיחה התקיימה תוך כדי הליכה משותפת וארכה כעשר דקות ,  כאשר שר החוץ האמריקני ג'ון קרי הצטרף לשיחה לקראת סיומה .  
נתניהו נועד היום גם עם שרת החוץ של האיחוד האירופי פדריקה מוגריני .  בסיום הפגישה ,  אמרה מוגריני כי למרות הצהרות ראש הממשלה לפיהן הוא משהה את מעורבות האיחוד האירופי בתהליך השלום במזרח התיכון ,  האיחוד ימשיך לגלם בו תפקיד .  כשהדוברת של מוגריני נשאלה על תגובת ישראל לסימון מוצרי ההתנחלויות במדינות האיחוד ,  היא השיבה : " יחסי האיחוד האירופי וישראל טובים ,  נרחבים ועמוקים והם ימשיכו להיות כאלה ".  

שרה נתניהו ניצלה שהותה בצרפת וביקרה בבית ספר יהודי בפריז
רעייתו של ראש הממשלה שהגיעה לצרפת לרגל ועידת האקלים ,  התפנתה לביקור בבית הספר  " לוסיין דה הירש ".  נתניהו הגיעה לבושה בצבעי דגל צרפת ,  כמחווה לקורבנות מתקפת הטרור בעיר ,  ושוחחה עם התלמידים על התחושות בעת הזו

