נתניהו צפוי להיחקר בחשד לקבלת טובות הנאה מאנשי עסקים מהארץ ומחו"ל
בחדשות 2 דווח כי ראש הממשלה צפוי להיחקר בפרשה שמכונה  " תיק 1000 ",  וכן בפרשה נוספת  - " תיק 2000 ".  לוואלה !  NEWS נודע כי ביאח"ה כבר תיאמו מועד לחקירה וחוקרי היחידה ערכו סימולציות שדימו את חקירת נתניהו
ראש הממשלה בנימין נתניהו צפוי להיחקר בשבוע הבא בחשד לטובות הנאה בהיקף גדול מאנשי עסקים בארץ ובחו"ל - כך פורסם לראשונה אמש  ( חמישי )  בחדשות 2 .  הפרשה המרכזית שמכונה  " תיק 1000 "  נבדקת זה שנה ותשעה חודשים ,  ופרשה נוספת  - " תיק 2000 "  - מסתמכת על חומרים חדשים שהגיעו למשטרה בשבועות האחרונים .
 שלשום אישר היועץ המשפטי לממשלה ,  אביחי מנדלבליט ,  לפתוח בחקירה פלילית ,  בתום סיום הליך הבדיקה .  לוואלה !  NEWS נודע כי ביחידה הארצית לחקירות הונאה  ( יאח"ה )  כבר תיאמו את מועד החקירה במעון ראש הממשלה בירושלים ,  אולם ככל הנראה המועד ישונה .
 החוקרים שעתידים לחקור את נתניהו עורכים בימים האחרונים סימולציות חקירה .  החקירה ,  שתיערך במעון ראש הממשלה ברחוב בלפור בירושלים ,  תיעשה בידי מפקד יאח"ה ,  תת-ניצב כורש ברנור ,  לצד צוות של שלושה חוקרים ומקליט שיעביר בשידור חי לפיקוד ,  שבו יישבו חוקרים נוספים והפרקליטים המלווים את התיק .  
כחלק מהסימולציות ,  דימה אחד מהחוקרים את ראש הממשלה בעודו לבוש בבגדים אזרחיים ,  כשמולו ,  מעבר לשולחן המשרדים במטה להב 433 בלוד ,  ישב תנ"צ ברנור .  מטרת הסימולציות שנערכו בימים האחרונים ביאח"ה היא להתכונן לכל תשובה שתתקבל מהנחקר ולכל מהלך בהתנהלותו .
  ( עדכון ראשון :  20:33 )  

נתניהו צפוי להיחקר בחשד לקבלת טובות הנאה מאנשי עסקים מהארץ ומחו"ל
בחדשות 2 דווח כי ראש הממשלה צפוי להיחקר בפרשה שמכונה  " תיק 1000 ",  וכן בפרשה נוספת  - " תיק 2000 ".  לוואלה !  NEWS נודע כי ביאח"ה כבר תיאמו מועד לחקירה וחוקרי היחידה ערכו סימולציות שדימו את חקירת נתניהו

