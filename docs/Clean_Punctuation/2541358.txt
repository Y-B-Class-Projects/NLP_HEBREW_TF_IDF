העימותים ,  התככים וההשמצות שמאחורי ההכנות למשט
מדו"ח מבקר המדינה עולה כי בזמן היערכות הדרג המדיני לפני הגעת המשט הטורקי היו לא מעט חיכוכים .  נתניהו מידר את המטה לביטחון לאומי ,  ברק זלזל ביעלון וארד יצא נגד לוקר
בין הליקויים ,  ההערות והביקורת הקשה המוטחת בדרג המדיני בדו"חות המקיפים שפרסם היום  ( רביעי )  מבקר המדינה ,  מיכה לינדנשטראוס ,  בעניין המשט הטורקי ויישום חוק המטה לביטחון לאומי  ( המל"ל )  ,  מסתתרות גם לא מעט עלילות משנה ,  שיש בהן כדי ללמד מעט על האקלים שבו מתקבלות ההחלטות החשובות ביותר על גורל מדינת ישראל ,  על מאבקי כוח מתמידים ,  על תככים ועל חריגות בנהלים - הכל במסדרונות משרד ראש הממשלה בירושלים ,  כפי שעולה מהדו"חות המקיפים שפרסם לינדנשטראוס היום . 
" פוליטיקה היא המקצוע היחיד שבו לא מייחסים כל הכרח להכנות ",  כתב בעבר הסופר הסקוטי רוברט לואיס סטיבנסון ,  וגם עבור ראש הממשלה - מה שחשוב זה מבחן התוצאה .  כפי שהדגיש היום בתגובתו לדו"ח ,  בסופו של דבר , " אזרחי ישראל נהנים מביטחון שלא היה כמותו מזה שנים רבות ".  הליקויים עליהם הצביע המבקר בתהליכי קבלת ההחלטות ,  בנוגע לתיעוד הדיונים והמסמכים ,  חוקים ותקנות המסדירים את העבודה בין הגופים הביטחוניים המייעצים לו ,  הם עניין פרוצדורלי בלבד ,  ולא מהותי .  כך עולה גם מהציטוטים השונים מפי נתניהו בדו"ח ,  ובסביבתו הדגישו היום כי גם המבקר מבהיר כי לא בטוח שאם התהליך היה שונה - התוצאה הייתה אחרת . 
" כן כן - צריך להכין ",  כך ,  לפי עדותו של המשנה לראש הממשלה ,  השר משה יעלון ,  הגיב נתניהו להפצרותיו לכנס פורום שרים מורחב לקראת המשט ,  אך בפועל סירב באופן עקבי להישמע להפצרותיהם של ברק ,  ליברמן ,  לוקר והרמטכ"ל לכנס דיון התייעצות מורחב בנושא ,  עד ימים ספורים בלבד לפני קיום המשט .  למרות המלצות וינוגרד על תהליך קבלת ההחלטות הראוי ועבודת המטה הנדרשת בנושאי חוץ וביטחון ,  או תקנון הממשלה ,  שקבע שהקבינט יכונס אחת לשבועיים  ( בחודשיים שקדמו למשט לא כונס אפילו פעם אחת )  ,  הבהיר נתניהו בפני המבקר כי הוא סבור ששאלת הדיונים שקיים או לא קיים ,  אינה קשורה לשאלה אם פעל כראוי לפני המשט ,  ושוב והדגיש את פעילותו המדינית כראייה להבנת חריגות המצב . 
" אותי מעניינת הפעולה - האם מתבצעת פעולה מדינית או לא מתבצעת פעולה כפי שאני רוצה ",  אמר נתניהו . " אני לא מקיים דיונים לשם דיונים ,  אני ראש הממשלה ואני בסוף צריך לתכלל את זה ולקבל החלטה ".  באשר ליישום חוק המל"ל ,  שהיה אמור לחזק את מעמד המטה כגוף הייעוץ והמטה המרכזי בנושאי חוץ וביטחון לראש הממשלה ,  מדגיש נתניהו שוב ושוב כי אסור ש"הגולם יקום על יוצרו "  וכי הוא מתנגד לכך שפרשנות לחוק תגביל את שיקול דעתו , " כי אחרת אי אפשר לעבוד ".  
גיבור משנה של דו"ח המבקר הוא שר הביטחון ,  אהוד ברק ,  שהופקד מטעם נתניהו על ניהול המבצע ,  וריכז בפועל את כל הסמכויות .  ברק לא רק ניהל את המבצע ,  אלא גם הוביל ,  במקביל לשר החוץ ,  אביגדור ליברמן ,  פעילות מדינית נרחבת ,  במהלכה הוא נפגש ושוחח עם בכירים בקהילה הבינלאומית ,  בניסיון לעצור את המשט .  כפי שעולה מדו"ח המבקר ,  ברק סירב לקיים שיתוף פעולה בין מערכת הביטחון וצה"ל לבין גורמים אחרים ,  כמו המל"ל או המשרד לנושאים אסטרטגיים ,  ואף חסם את האפשרות שהדרג המדיני ידון לגופו של עניין בפרטי המבצע .
" מה אתם רוצים לעשות ?  "  שאל נתניהו בדיון השביעייה הגורלי שנערך ב-26.5 ,  בו התקבלה ההחלטה על ההתמודדות עם המשט . " את הצד המעשי הצבא הכין - אני לא חושב שכדאי לעבור דרך זה - של איך משתלטים על זה ",  השיב ברק ,  שלפי דו"ח המבקר גם עצר בשלב כלשהו את השאלות שהעלו השרים מרידור ,  בגין ויעלון לגבי פרטי המבצע ,  הדגיש שצה"ל הוא שמתעסק בצד המבצעי והציע לעבור לעסוק בתחום ההסברה .  לפי המבקר ,  נתניהו לא אמר מילה .
 הריכוזיות של ברק הצליחה להוציא מכליו את אחד מיריביו הוותיקים של ברק ,  גם הוא מה"ביטחוניסטים "  בממשלה ,  המשנה לראש הממשלה והשר לעניינים אסטרטגיים ,  משה  ( בוגי )  יעלון ,  אשר טען בתוקף שברק חסם כל עיסוק מצדו במשט ,  והאשים אותו בטרפוד כל דיון מדיני על פרטי המבצע .  כמו כן ,  הוא טען כי הובהר לו על ידי המזכיר הצבאי של נתניהו שהוא מעונין שהטיפול במשט בפני המבקר ירוכז על ידי מערכת הביטחון בלבד .  לפי הדו"ח ,  אנשי צה"ל סירבו להתייצב בדיון שיזם יעלון במשרדו על המשט בסוף 2010 ,  והסבירו כי הם לא מכירים בסמכות המשרד לכנס דיונים שכאלה . " מרגע שעצרו אותי ,  נמנעתי מלטפל .  הוא טען שזו אחריותו והוא ופקד על זה ",  אמר יעלון על ברק .
 ברק עצמו ,  שהגיב לנושא בפני המבקר ,  הפגין זלזול ניכר בתרומתו של יעלון לתהליך . " זה שלא שיש צורך בשר נוסף לעניינים אסטרטגיים ",  אמר למבקר , " חלק מהמשרדים האלה נוצרו בשביל ליצור דבק קואליציוני .  בסוף ,  המערכת פועלת ככה שהמוסד ,  צה"ל והאחרים הכפופים לראש הממשלה ולרמטכ"ל כפופים לשר הביטחון .  אי אפשר לעשות מזה שלוש או ארבע כתובות ,  ואין באמת תוכן קונקרטי במהות זו מיועצים נוספים ".  
בעלילת משנה נוספת בדו"ח המבקר מתרקם לו פרק נוסף באחת הפרשות המתוקשרות ביותר בכהונתו השנייה של נתניהו ,  זו שגיבור המשנה שלה הוא ראש המל"ל לשעבר ,  עוזי ארד .  ארד ,  פרופסור למדעי המדינה ואחד מיועציו הוותיקים של נתניהו ,  מונה לשמש בפעם השנייה כיועץ לביטחון לאומי לצדו מיד עם כניסתו לתפקיד ,  ובין היתר ,  שם לעצמו למטרה ליישם את חוק המל"ל ,  שנחקק שנה קודם לכן בעקבות לקחי מלחמת לבנון השנייה ,  ונועד להבטיח גוף מרכזי שיספק ראייה כוללת לנושאי חוץ וביטחון ,  והוא אף זה שיזם את בדיקת המבקר בנושא .  בחודשים האחרונים סיפק ארד ,  שעזב את תפקידו ב-2011 כשהואשם בהדלפת חומרים מסווגים ,  לא מעט כותרות מתריסות נגד הבוס שלו לשעבר ,  ובמסגרת מסע לטיהור שמו ,  הוא האשים בקול גדול את נתניהו ,  ברק והמזכיר הצבאי ,  אלוף במיל' יוחנן לוקר ,  בפגיעה ביודעין ביישום חוק המל"ל ,  וברדיפה אישית על רקע פעולותיו לחיזוקו .  
במקביל ,  בעל המדים ואויבו הבלתי רשמי של ארד ,  המזכיר הצבאי לוקר ,  מתגלה כאחד האנשים החזקים בלשכה ,  שחולש בפועל על מרבית הדיונים בנושאי חוץ וביטחון ,  והוא אף זה שפעל בשליחותו של נתניהו בערוצים מדיניים לסיכול המשט הטורקי .  המתיחות בין לוקר לארד ,  שתקופת כהונתו בלשכה לוותה בדיווחים מתמידים על בעיות ביחסי אנוש ,  הייתה דבר שבשגרה ,  וארד יצא באופן נחרץ נגד פעילותו של לוקר ,  וקבע שהיא סותרת לחלוטין את חוק המל"ל ,  משום שאינה מוסדרת בחוק או בתקנות .
 במפת הארגונים הביטחוניים הצפופה שמקיפה את נתניהו ,  לא נמצא מקום לארד ולמל"ל ,  כך לפי הדו"ח ,  ובפועל - בגיבויו של נתניהו ובהובלת שר הביטחון ,  הוא הודר מתהליכי קבלת ההחלטות וממידע ביטחוני-מדיני שהגיע לעיון נתניהו ,  מתוך מה שהגדיר ראש המוסד לשעבר ,  מאיר דגן ,  כ"סכנה לביטחון מקורות רגישים ".  מנגד ,  הפנו נתניהו וברק בדו"ח חצי תגובה כלפי ארד ,  ורמזו שיחסי האנוש של העומד בראש המל"ל הם שגרמו לגופים השונים לא לשתף עמו פעולה .  מאז שהוא הוחלף על ידי היועץ הנוכחי ,  אלוף יעקב עמידרור ,  אותו אוהב נתניהו לכנות בכינוי החיבה  " יקי ",  ומקפיד לשלבו בצורה בולטת בחזית המדינית ,  הדגישו השניים כי רמת התיאום ,  השיתוף ,  והמצב כולו - השתפרו משמעותית . 
" ראש המל"ל רואה את כל החומר שרואה ראש הממשלה זולת שבריר של מידע שהיקפו בטל בשישים ",  נמסר ממשרד ראש הממשלה בתגובה לטענות המבקר ,  וגם עמידרור עצמו הדגיש היום בראיונות כי  " המבקר תפס ,  או האירוע תפס את המל"ל בתקופה של התהוות .  גוף חדש בתוך מערכת לוקח לו זמן עד שהוא צובר את היכולת ואת העוצמה שמאפשרת לו לפעול ".  עמידרור הדגיש שבשנה מאז נכנס לתפקידו , " כל האירועים שאנחנו חשבנו שהם כאלה שראויים לטיפול יותר מעמיק ,  נעשים עם תהליכים מסודרים מאוד ועם תהליך קבלת ההחלטות שמבטיח שהתהליך יהיה נכון ".  
דו"ח המבקר על המשט - הסיקור המלאמהדו"ח על המשט :  הבלגן הדיפלומטי שהוביל לכישלוןארד : " הדו"ח מדבר בעד עצמו ,  בממצאים ובהחלטות"המבקר : " ליקויים מהותיים "  בתהליך קבלת ההחלטות של נתניהו 

העימותים ,  התככים וההשמצות שמאחורי ההכנות למשט
מדו"ח מבקר המדינה עולה כי בזמן היערכות הדרג המדיני לפני הגעת המשט הטורקי היו לא מעט חיכוכים .  נתניהו מידר את המטה לביטחון לאומי ,  ברק זלזל ביעלון וארד יצא נגד לוקר

