ח"כ יצחק הרצוג :  לפרק את משרד התקשורת
יו"ר האופוזיציה הגיש היום הצעת חוק לפירוק המשרד והקמת גוף רגולטורי אחד לכל כלי התקשורת : " אם נתניהו לא יכול לשמור את ידיו מחוץ לעולם התקשורת ,  אנחנו נחסום אותו בפניו לחלוטין "
 ח"כ יצחק הרצוג הניח היום  ( שני )  על שולחן הכנסת הצעת חוק :  פירוק משרד התקשורת לטובת הקמת רשות תקשורת עצמאית שלא תהיה בסמכותה של אף דמות פוליטית . " אם נתניהו לא יכול לשמור את ידיו מחוץ לעולם התקשורת ,  אנחנו נחסום אותו בפניו לחלוטין ",  אמר הרצוג , " לא עוד שליטה מעוותת של פוליטיקאים בתקציבי התקשורת ,  לא עוד איומים בחסימת אמצעים ותקציבים ,  לא עוד סתימת פיות בחסות קשרים חולים בין דמויות פוליטיות לבעלי הון השולטים בשוק התקשורת .  זו הצעת חוק מהפכנית ,  שמטרתה אחת  לשמור על התקשורת הישראלית חופשית ,  אמיצה ונקייה ". 
ההצעה היא בהמשך לחוק הנוכחי שהוגש לפני חמש שנים ,  על ידי משרד התקשורת עצמו בעת שכיהן בו שר האוצר היום משה כחלון שחתם בעצמו על הנוסח הקודם .  על פי ההצעה של הרצוג ,  יוקם גוף רגולטורי שירכז את סמכויות ההסדרה שכיום מפוזרות בין משרד התקשורת ,  הרשות השנייה לטלוויזיה ולרדיו והמועצה לשידורי כבלים ולווין .  
ח"כ הרצוג ציין כי נושא הקמת הרשות לתקשורת נדון כבר משנת 1996 בוועדות שונות ונכלל תחת מספר החלטות ממשלה ,  אולם מעולם לא הגיע לידי ביצוע .  

ח"כ יצחק הרצוג :  לפרק את משרד התקשורת
יו"ר האופוזיציה הגיש היום הצעת חוק לפירוק המשרד והקמת גוף רגולטורי אחד לכל כלי התקשורת : " אם נתניהו לא יכול לשמור את ידיו מחוץ לעולם התקשורת ,  אנחנו נחסום אותו בפניו לחלוטין "
 
