בכירים בליכוד : " נתניהו זועם מאוד על כחלון "
 למרות החלטתו של השר משה כחלון שלא להקים מפלגה חדשה ,  להישאר בליכוד ולפרוש בשלב זה מהחיים הפוליטיים ,  המתיחות עם נתניהו עדיין קיימת . " נעשה נזק ",  אומרים בליכוד
השר משה כחלון הודיע שהוא נשאר בליכוד ואף יעזור למפלגה בבחירות וייקח חלק ב"צוות מאה הימים "  לאחר הבחירות ,  אך לוואלה !  חדשות נודע כי בינו לבין ראש הממשלה ,  בנימין נתניהו ,  עדיין שוררת מתיחות .  כחלון ,  שהדף הצעה של נתניהו ,  שהוגשה לו מנתן אשל לשריון במקום השלישי ברשימת  " הליכוד-ביתנו "  ולהבטחה לתפקיד שר בכיר  אוצר או תמ"ת מורחב ,  לא התייצב היום  ( ראשון )  לישיבת שרי הליכוד לפני ישיבת הממשלה .
 גם בליכוד לא טומנים את ידם בצלחת . " כרגע יש מתיחות בין ראש הממשלה לכחלון ",  סיפרו בכירים בליכוד בשיחה עם וואלה !  חדשות . " נתניהו זועם מאוד על כחלון .  כבר כשהוא הודיע שהוא לא יתמודד לפריימריז של הליכוד בעיתוי שהוא הודיע ,  היה סוג של פגיעה ,  שהלך והתעצם עם הספין של לכאורה הקמת מפלגה חדשה .  ראש הממשלה מאוד זעם על זה ,  ונעשה נזק ".  
" ב-14 באוקטובר הודעתי על פסק זמן מהחיים הפוליטיים ועל כך שלא אתמודד לכנסת ה-19 ",  אמר אתמול כחלון בשעה שהודיע סופית על לקיחת פסק זמן מהחיים הפוליטיים . " אני דבק בהחלטתי זו .  לא במקרה לא שמעתם אותי בשבוע האחרון מדבר על מפלגה חדשה .  הסיבה היא שלא הייתה מפלגה חדשה .  היו פניות ,  היו סקרים ,  שבניגוד לפרסומים לא אני הזמנתי ,  היו לחצים ".   
" אני כדרכי הקשבתי לכולם ,  אבל את דעתי לא שיניתי ",  המשיך כחלון . " הליכוד הוא הבית ,  המדיני והחברתי .  בבחירות הקרובות אפעל לניצחון הליכוד בראשות נתניהו ואקח חלק פעיל בצוות מאה הימים במטרה לגבש רפורמות שיקלו על יוקר המחייה וכן לשינוי שיטת הממשל .  בכוונתי להמשיך ולפעול גם מחוץ לממשל ולכנסת לקידום סדר היום החברתי .  אני קורא לאזרחי ישראל לתמוך בליכוד בראשות בנימין נתניהו בבחירות הקרובות ". 
גורמים אחרים בליכוד לא התרשמו מהחלטתו ואמרו כי  " ברור שברגע שעוזבים את הליכוד ,  גם אם קדנציה אחת מצליחים ,  אחרי זה נעלמים .  החלטה להקים מפלגה נפרדת היא לא פשוטה .  זה נחת עליו במפתיע :  באו אליו עם כל הפיתויים ,  אבל הוא זכר מה קרה למפלגות קדימה והמרכז ולכל מי שיצא מהליכוד - לא שרדו בסוף .  מן הסתם היו עוד שיקולים ,  אבל הדבר המשמעותי זה שברגע שהוא הודיע על לקיחת פסק זמן וגיבה את הליכוד ואת ראש הממשלה ,  מרחב התמרון שלו היה מצומצם .  הוא קיבע את עצמו .  אם הוא היה רץ בנפרד ,  היו מעמתים אותו עם האמירות הללו ,  וזה משהו שלוקחים בחשבון ".  
בחירות 2013 - כותרות אחרונותסקר :  המגזר הערבי רוצה רשימה מאוחדת ,  ואת טיבי בראשבקיעים ברשימת לפיד לכנסת ?  מיקי לוי שוקל פרישהכחלון לא מתמודד : " לא הייתה מפלגה חדשה "
 לפניות לכתב :  pinhas_wolf@walla.co.il 

בכירים בליכוד : " נתניהו זועם מאוד על כחלון "
 למרות החלטתו של השר משה כחלון שלא להקים מפלגה חדשה ,  להישאר בליכוד ולפרוש בשלב זה מהחיים הפוליטיים ,  המתיחות עם נתניהו עדיין קיימת . " נעשה נזק ",  אומרים בליכוד

