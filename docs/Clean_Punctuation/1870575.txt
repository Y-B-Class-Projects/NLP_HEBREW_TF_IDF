הרב עובדיה לנתניהו : " טוב עשית עם עסקת שליט "
 ראש הממשלה נועד בשעת לילה עם מנהיגה הרוחני של תנועת ש"ס ,  ודן עימו בנושאים שונים ,  לרבות עסקת שליט והמאמצים לשחרור ג'ונתן פולארד ואילן גרפל .  נתניהו : " לא אעזוב את נושא פולארד "
 ראש הממשלה בנימין נתניהו נועד אמש  ( ראשון )  עם הרב עובדיה יוסף ,  מנהיגה הרוחני של תנועת ש"ס ,  בביתו של האחרון בירושלים .  בפגישה נדונו נושאים מדיניים שונים ,  בהם העסקה לשחרורו של גלעד שליט .  בפגישה שהתקיימה בשעת לילה ,  השתתפו גם יו"ר ש"ס ,  שר הפנים אלי ישי וכן שר הבינוי והשיכון אריאל אטיאס .
 לקריאה נוספת:הרב עובדיה יוסף :  השמאלנים הם  " מלאכי חבלה"הרב עובדיה : " גם אשכנזים מתנגדים לאפליית הספרדיות"בצל החקירות :  הרב עובדיה יוסף חיתן את נכדתו 
" טוב עשית ",  אמר הרב עובדיה יוסף לראש הממשלה על ביצוע עסקת שליט . " תמיד יש מתנגדים ,  ואם אין מתנגדים זה היה אומר שהעסקה לא טובה ".  הוא ביקש עוד מנתניהו לדאוג גם לשחרורם של ג'ונתן פולארד הכלוא בארצות הברית ואילן גרפל הכלוא במצרים . " בינינו ,  מה עם פולארד ?  אם אנחנו עושים מאמצים ומשחררים אסירים למה לא רותמים את האמריקאים למאמצים האזוריים ",  אמר הרב יוסף לנתניהו ,  שסיפר בתגובה על פעילותו ומאמציו לשחרר את פולארד ועל פגישותיו עם נשיא ארצות הברית ברק אובמה בנושא ,  אך הוסיף כי קיימות התנגדויות פנימיות אצל האמריקאים לשחרורו .  נתניהו הבטיח כי  " לא יעזוב את הנושא ".  על גרפל אמר כי הוא מקווה כי פריצת דרך בעניינו תתרחש כבר בשבוע הקרוב .  בהמשך שמע הרב סקירה מדינית ,  ובסיומה איחל מזל טוב ליום הולדתו של ראש הממשלה שחל אתמול .
 הפגישה בין השניים אמורה הייתה להתקיים לכבוד חג הסוכות ,  אך נדחתה בעקבות ביצוע העסקה לשחרור גלעד שליט ובעיות נוספות בלוח הזמנים של ראש הממשלה .  הפגישה נקבעה מחדש לאתמול בשעה 19:00 ,  אולם נתניהו איחר לפגישה זו ,  ובנוסף מיהר לפגישה עם ראש עיריית ניו יורק ,  מייקל בלומברג ,  עימו נועד בבית ראש הממשלה .  בשל העובדה ששני הצדדים לא רצו לדחות שוב את הפגישה היא נקבעה לשעה 23:00 בלילה כמוצא אחרון ,  ונמשכה כשעה וחצי ,  זמן ארוך יותר מכפי שתוכנן .
 לפניות לכתב :  pinhas_wolf@walla.co.il

הרב עובדיה לנתניהו : " טוב עשית עם עסקת שליט "
 ראש הממשלה נועד בשעת לילה עם מנהיגה הרוחני של תנועת ש"ס ,  ודן עימו בנושאים שונים ,  לרבות עסקת שליט והמאמצים לשחרור ג'ונתן פולארד ואילן גרפל .  נתניהו : " לא אעזוב את נושא פולארד "
 
