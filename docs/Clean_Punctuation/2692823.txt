שופינג והופעות חיות :  הצצה לעיר הרווקים הפלסטינית
25 אלף תושבים יאכלסו את רוואבי , " עשר דקות מרמאללה ".  חדרי כושר ואמפתיאטרון יהיו שם ,  אך  " הכיבוש "  מקשה על הגישה .  וגם :  ישראל ממשיכה לירוק בפרצופו של אבו מאזן
כל כך הרבה פעמים השבוע נעשה השבוע שימוש בתקשורת הישראלית והפלסטינית במלים  " פיצוץ "  ו-"משבר "  כדי לתאר את התנהלות המשא ומתן בין ישראל ואש"ף ,  כאילו מדובר היה בתיאור מלחמת הכנופיות דומרני ואברג'יל .  כל כך הרבה ספינים הופרחו לאוויר המזרח התיכון בנוגע למו"מ המדיני בין ישראל והרשות ,  באופן שלא היה מבייש את מעורבי פרשת מסמך הרפז .  דיווחים על דיווחים ,  הצהרות וראיונות של בכירים ישראלים  ( כמו יו"ר מרצ זהבה גלאון ,  שלא ברור מדוע דווקא היא ,  מעמודי התווך של מחנה השלום ,  בחרה לרוץ לספר לתקשורת על מהלכים אמריקניים חשאיים שנרקמים בחדרי חדרים )  ,  לצד הודעות סרק של בכירים פלסטינים על התפטרות .  
בשורה התחתונה ,  השבוע נערכה עוד פגישת מו"מ בין הצוותים .  יתרה מכך ,  בניגוד לגישת  " המו"מ קרוב לפיצוץ ",  בה נוקט יו"ר הרשות הפלסטינית אבו מאזן ,  כבר נקבעו עוד כמה פגישות המשך .  צריך להודות ,  בשלב זה רב הנסתר על הגלוי ,  וזה ייאמר לטובת הנושאים והנותנים .  עם זאת ,  ריבוי הדיווחים בימים האחרונים יכול להעיד כמובן על שני כיוונים אפשריים :  האחד - התקדמות שגורמת לשני הצדדים להזיע ,  וגורמת לשלל גורמים ,  פלסטינים וישראלים ,  לרצות לטרפד את השיחות .  השני - שיחות תקועות ומשבר אמיתי .  
הנטייה הטבעית היא לחשוד שהכיוון השני הוא הנכון .  רק לפני כמה ימים הדליפו בכירים ישראלים כי הפלסטינים הקשיחו את עמדותיהם ,  וכי אבו מאזן הודיע שלשיחות אין תוצאות בפועל .  הפלסטינים סיפרו כי בפגישה השבוע היו  " חילופי צעקות "  בחדר ושהשיחה הסתיימה ב"פיצוץ ",  ואפילו סאיב עריקאת ,  ראש צוות המו"מ הפלסטיני ,  הודיע על התפטרותו לפני שבוע .  ייתכן שאלה אכן פני הדברים .  אך באותה נשימה צריך להדגיש ,  לא מעט דברים טובים קורים בשיחות ,  דווקא הרחק מעיני התקשורת שיותר מרמזים על משהו חיובי שקורה במו"מ .  
תחושת המשבר אמיתית ,  בחלקה .  לא בגלל פיצוץ שהיה בשיחות ,  אלא בגלל התחושה בצד הפלסטיני שממשלת ישראל עושה כל מה שרק ניתן כדי לגרום לרשות לפרוש מהן .  ההחלטה של ממשלת ישראל לבנות בהתנחלויות בעקבות שחרור האסירים ,  מתפרשת אצל הפלסטינים כלא פחות מיריקה בפרצופו של אבו מאזן .  נכון ,  שבסיכום בין שני הצדדים ב-19 ביולי לא נאמר דבר על עצירת הבנייה ,  אלא רק על שחרור 104 אסירים תמורת הקפאת הפנייה לאו"ם .  אך הפלסטינים לא ציפו להכרזות פומביות של נתניהו על בנייה - כמעט התרברבות - באופן שיוביל להאשמות של חמאס נגד אבו מאזן ,  לפיהן הסכים לבנייה בהתנחלויות תמורת שחרור אסירים .  
במידה מסוימת ,  נראה שהחשד שמקנן אצל הפלסטינים אינו פרי דמיון בלבד .  מישהו ,  בצד הישראלי דווקא ,  מנסה להביך את אבו מאזן ,  ולפרסם  ( בכל הזדמנות מאז שחרור 26 האסירים )  כי הוחלט על בניית עוד דירות בשטחים ,  באופן שיביא לטרפוד השיחות .  ההנהגה הפלסטינית הואשמה בימים האחרונים שוב שפגעה באינטרסים של בני עמה ,  ומכאן בא הזעם הגדול של בכירי הרשות ,  וגם הספין של עריקאת .  
ראש צוות המו"מ הפלסטיני נחשב לכתובת המרכזית של הביקורת עקב תפקידו ,  ולכן הוא ,  או אחד מאנשיו ,  טרחו להדליף את  " התפטרותו ",  שנומקה ב"המשך הבנייה הישראלית בהתנחלויות ".  עריקאת ביקש לומר כך לציבור הפלסטיני , " לא אני אשם ".  כאן ,  צריך לומר מילה על כלי התקשורת .  אינספור פעמים התפטר עריקאת מתפקידו בעבר ,  ותמיד  " הנשיא עבאס לא קיבל את ההתפטרות ".  ועדיין ,  עבור כמה מכלי התקשורת בישראל ובצד הפלסטיני ,  זו הייתה סיבה למסיבה ליצירת  " משבר מדומה ",  על אף שגם הם ידעו שאין כזו התפטרות .  ואם מישהו עדיין תוהה ,  עריקאת השתתף גם בפגישה השבוע .  בנוסף ,  יריביו של עריקאת ברשות הפלסטינית  ( שאינם חלק מצוות המו"מ )  אינם מהססים מצדם למתוח עליו ביקורת ואף להדליף במכוון פרטים מהשיחות ,  כדי להביכו אל מול שר החוץ ג'ון קרי .  לכך גם יש להוסיף את תחושת האי-אמון של אבו מאזן בנתניהו ,  ובהכנות שהוא עושה לקראת הכישלון בשיחות .  
בשיחה עם צמרת פתח ביום ראשון ,  אמר אבו מאזן כי המו"מ לא השיג שום תוצאות בשטח ,  על אף שהדברים אינם מדויקים בלשון המעטה .  ייתכן שביקש לצנן את הביקורת נגדו ולהכין את הקרקע לקראת כישלון .  כך גם עושה נתניהו ,  שמפזר רמזים על כוונתו להציג  " PLAN B ",  אם וכאשר ייכשלו השיחות .  תכנית זו ,  על פי החשד של הרשות ,  תוצג לקראת סוף אפריל ותכלול הצעה למדינה פלסטינית בגבולות זמניים ,  בשטחי A+B ואפילו חלקים משטח C ,  וכן כמה כפרים הנחשבים  " מזרח ירושלים "   ( ענתא וכפר עקב )  .  זאת ,  אולי ,  בתקווה שבצד הפלסטיני יגידו  " לא "  להצעה ,  והרשות תואשם בטרפוד השיחות .  אבל ספק אם אלה יהיו פני הדברים .  הפלסטינים לא יהיו אלה שיואשמו בהכשלת המו"מ כאשר יופסקו השיחות בסביבות אפריל ,  וספק אם בכלל יוכל נתניהו בקואליציה הנוכחית - עם אביגדור ליברמן ,  להציג מתווה ל"מדינה פלסטינית "  מכל סוג ,  גם אם בגבולות זמניים .  
ושוב ,  כל העדויות מצביעות על כך שהשיחות לקראת כישלון או פיצוץ .  אולם אם לרגע אחד ננקה את רעשי הרקע ואת ההאשמות ההדדיות ,  אנחנו עשויים לגלות דברים מפתיעים שהתרחשו במו"מ ,  אפילו מפתיעים מאוד .  הצוות הפלסטיני ,  וזאת על פי עדות של בכירים ישראלים שמעורבים ברמה כזו או אחרת בשיחות ,  מפתיע ברצינותו ובגישה החיובית שהוא מפגין .  האם זה מספיק להסכם ?  ייתכן שלא .  כאן צריך גם שותף ישראלי וכלל לא בטוח עד כמה הוא רציני .  
העיר הפלסטינית המתוכננת הראשונה יוצאת לדרך .  לא מעט דובר ונאמר באשר לרוואבי בשנים האחרונות ,  אולם הפעם זה באמת קורה .  ברבע הראשון של 2014 ,  יאוכלסו קרוב ל-650 דירות בשתי השכונות הראשונות של העיר .  כמעט כל הדירות שהוצעו למכירה בשלב הזה כבר נמכרו ,  והבניינים מוכנים לאכלוס .  סיור במרחבי העיר המוקמת  " עשר דקות מרמאללה ",  מגלה מקום שבו כל משפחה פלסטינית  ( או ישראלית )  הייתה רוצה לגור .  איכות הבנייה גבוהה ,  ותכנית העיר נראית מוצלחת ושאפתנית בכל קנה מידה ,  עם דירות שעולות 180-65 אלף דולר  ( ושטחן בין 80 מ"ר ל-200 מ"ר )  .  ובקיצור ,  עם נוף כמו שנשקף מכאן ועם מחירים כאלה ,  מי לא היה רוצה לגור ברוואבי ? 
החברה שיזמה את הפרויקט , " ביתי ",  שייכת לבשאר מצרי ,  איל נדל"ן פלסטיני ואיש עסקים מפורסם .  היא ביססה את התכנית העסקית שלה על משפחות קטנות - זוג ושלושה ילדים - ממעמד הביניים צפונה .  הכנסה ממוצעת של 2,000 דולרים בחודש .  היזמים הופתעו לגלות שקרוב ל-13% מהקונים הם רווקים ,  וברובם רווקות  ( 80% מבין 13% שיעור הרווקים הכללי .  זאת אומרת ,  9% מהקונים הראשונים הן נשים פלסטיניות משכילות ורווקות )  .  רוכשי הדירות מגיעים בעיקר מערי הגדה השונות ,  ממזרח ירושלים וגם מקרב ערביי ישראל .  זו אחת הערים היחידות בעולם ,  כנראה ,  שיש לה ראש עיר שמונה על ידי הרשות הפלסטינית עוד לפני שתושב אחד עבר לגור בה .  
ההבנה של  " ביתי "  עם הרשות הפלסטינית היא שלאחר אכלוס של 500 משפחות ,  ייערכו בחירות לראשות העיר .  בכל מקרה ,  בניין העירייה כבר נבנה כאן במרץ ,  לצדו של מרכז מסחרי ענק ,  שמזכיר ,  ולא במקרה ,  את מרכז הקניות ממילא בירושלים .  
מלבד בתי קפה ומסעדות ,  יהיו כאן גם רשתות מסחריות מפורסמות ,  מנגו ו-H & M ;  ,  אולי סניף של ויקטוריה סיקרט .  גם חדרי כושר בונים כאן ,  בריכות ,  אמפיתיאטרון להופעות חיות ומגרש כדורגל .  כיאה לעיר בעלת ניחוח בינלאומי ,  לצדו של המסגד שנבנה כאן ,  בשבוע שעבר הונחה אבן הפינה לכנסייה הראשונה .  בשאר מצרי ,  שנראה כאילו נשלף הרגע מצילומים למגזין אופנה ,  מסביר שאוכלוסיית היעד של העיר היא משפחות צעירות של משכילים בוגרי אוניברסיטאות . " קהל היעד הפוטנציאלי מבחינתנו בגדה ,  עומד כיום על 30 אלף משפחות ,  ואנחנו מתכננים 6,000 יחידות דיור ",  הוא מספר .  בסך הכל אמורים להתגורר פה 25 אלף בני אדם .  
בשיפולי ההר כבר מתבצעות עבודות סלילה של אזור תעשייה חדש ,  שאמור להיבנות על שטח B שנמצא בשליטה ביטחונית ישראלית .  האחראית על הפרויקט הזה ,  ע'דיר ח'ורי ,  למדה תואר שני למנהל עסקים באוניברסיטת תל אביב ואף התגוררה שם .  מיותר לומר שגם היא נראית כאילו לקוחה מאותו מגזין אופנה של הבוס ,  בשאר מצרי .  אבל באורח לא מפתיע ,  לפרויקט יוצא הדופן הזה ,  נלוות גם לא מעט בעיות שקשורות ,  איך לא ,  לצד הישראלי .  או במילים פחות עדינות ,  לכיבוש .  
העיר נבנית על שטחי הרשות  ( A )  אולם כביש הגישה לרוואבי ,  עובר בשטח C .  עד כה ישראל אישרה כביש ברוחב שישה מטרים בלבד .  בקושי שתי מכוניות יכולות לעבור זו לצד זו בכניסה הראשית של העיר .  אז מדוע שישראל לא תאשר הרחבה של כביש הגישה לפרויקט חיובי כל כך ?  לטענת משרד מתאם הפעולות בשטחים , " סוגיית הרחבת כביש הגישה מוכרת וידועה ונמצאת בשלבי בחינה ,  אולם לצורך קידום הנושא ,   ( בשאר )  מצרי נדרש לרכוש את החלקות הפרטיות הסמוכות לכביש או לקבל את הסכמת בעלי הקרקע ",  נאמר .  
אלא שלדברי מצרי ,  העניין הזה כבר כמעט סודר לגמרי . " הבעיה היא אחרת ,  ואין לי תשובה מהי .  אחד הבכירים הישראלים אמר לי לא מכבר ,  'בשאר מה אתה רוצה ,  אנחנו פועלים לפתור את הבעיה של הדרך' .  אמרתי לו ,  'כבר חמש שנים אתם אומרים לי את זה ועדיין לא נמצא הפתרון' .  תבין ,  זו דרך שכל שנה אני צריך לקבל לה אישור מחדש .  במקום שיאשרו לי להרחיבה ודי .  75% מהאנשים שקונים כאן דירות ,  מביעים חשש אמיתי מבעיית הגישה לעיר ולא מוכנים לשלם מחיר מלא עד שהיא לא תיפתר ".  
אבל זה עוד כלום .  למרות שהאכלוס מיועד לעוד כמה חודשים בלבד ,  העיר החדשה עדיין אינה מקבלת אספקת מים ,  מהרשות או מישראל .  הפתרון הזמני של בשאר מצרי ,  היה הקמת מכלי מים ענקיים ,  זמניים .  אך מדוע שהעיר לא תחובר לצינורות מים שישראל דואגת להעביר לערי הגדה ?  כאן אנחנו כבר נכנסים לעניינים פוליטיים ומדיניים .  לפי משרד מתאם הפעולות בשטחים , " האחריות על הסטת המים וקביעת המכסה והכמות הינה באחריות הרשות הפלסטינית ושלה בלבד  ( וזאת בהתאם להסכם הביניים כמובן )  .  לאחרונה אף הגדילה ישראל את מכסת המים המועברת לרשות הפלסטינית ובדגש על גזרת רמאללה אך ההחלטה על הסטת המים לרוואבי הינה ,  כאמור ,  של הרשות הפלסטינית .  יחד עם זאת ,  אנו בוחנים דרכים נוספות להקצאת מים לרוואבי ,  וזאת על רקע אכלוסה הקרב ".  
גם כאן ,  סותר מצרי את הטענות הישראליות . " הם טועים בתיאוריה ובפועל .  לפי הסכמי אוסלו ,  השליטה במים בגדה בידיהם .  רוואבי אמנם בשטח A ,  אך כדי שתקבל צינור מרמאללה לדוגמה ,  עליו לעבור בשטח C ולכך נדרש אישור ישראלי .  דרך אגב ,  הם לא אומרים שהם לא ייתנו .  הם אומרים שכן .  אבל כמה חודשים לפני האכלוס ושום דבר לא קרה .  אנחנו כבר חשבנו על פתרון באמצעות התחברות לצינור באזור הקרוב אלינו וזה יכלול תשלום של הרשות הפלסטינית לישראל עבור המים  ,  אבל עד עכשיו לא קיבלנו אישור להתחבר לצינור המים המדובר .  ואני אומר לך ,  אם לא יתקבל אישור לחיבור למים תוך 45 ימים ,  אנחנו ניאלץ לעכב את הפרויקט ולדחות את האכלוס .  אני לא ארמה אנשים ואביא אותם להתגורר בעיר ללא חיבור למים ". 
הליגה הערבית - טורים קודמים:בדרך לפארק של פלסטין ,  הלוויה שקטה לשהיד המערותחמאס בשפל היסטורי ויש לו תכנית שיקום : " גלעד שליט 2"כך ריסקו המצרים את ממלכת המנהרות של חמאס 

שופינג והופעות חיות :  הצצה לעיר הרווקים הפלסטינית
25 אלף תושבים יאכלסו את רוואבי , " עשר דקות מרמאללה ".  חדרי כושר ואמפתיאטרון יהיו שם ,  אך  " הכיבוש "  מקשה על הגישה .  וגם :  ישראל ממשיכה לירוק בפרצופו של אבו מאזן

