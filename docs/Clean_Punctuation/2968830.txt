סערת סדן :  נתניהו התקשר לדרעי ממוסקבה וקבע עמו פגישה למחר
לאחר ששר הפנים החרים אתמול ועדה ודרש את התפטרות יו"ר חדשות 10 הנכנס בעקבות ההתבטאויות המיוחסות לו ,  פנה אליו ראש הממשלה ,  שטס לפגישה עם פוטין .  השניים ייפגשו מחר בשעות הערב
ראש הממשלה בנימין נתניהו התקשר הערב  ( רביעי )  ממוסקבה ליו"ר ש"ס ושר הפנים אריה דרעי וקבע עמו פגישה למחר .  זאת ,  ברקע הסערה סביב ההתבטאויות המיוחסות ליו"ר חדשות 10 רמי סדן ,  ולפיהן  " אני כמוכם באליטה שונא את תנועת ש"ס ואת הגנב אריה דרעי ". 
בתגובה לדברים ,  דרשה ש"ס מסדן להתפטר ויו"ר המפלגה החרים הבוקר ישיבה של ועדת הפנים .  המפלגה אף התכנסה היום לישיבה מיוחדת בעקבות דבריו של סדן ,  ובה דחתה את בדיקת הרשות השנייה בנוגע לאמיתות הדברים והודיעה כי אין בכוונתה להתקפל .  בהודעה שפרסמה המפלגה נמסר כי בכוונתה לנקוט כמה צעדים .  
עם זאת ,  בסופו של דבר השתתפו חבריה בהצבעה במליאה ובה נדחה חוק הגיור שהעלה ח"כ אלעזר שטרן  ( יש עתיד )  .  בכיר בש"ס טען בתגובה כי הגעתם של דרעי ושל דוד אזולאי ,  יואב בן צור ואיציק כהן באה בעקבות הודעתה של סיעת ישראל ביתנו ,  שהכריזה כי  " אם הח"כים של ש"ס לא יגיעו להצבעה ,  הם יעדרו ".  בתרחיש שכזה ,  החוק היה עובר את הקריאה הטרומית .
 
סערת סדן :  נתניהו התקשר לדרעי ממוסקבה וקבע עמו פגישה למחר
לאחר ששר הפנים החרים אתמול ועדה ודרש את התפטרות יו"ר חדשות 10 הנכנס בעקבות ההתבטאויות המיוחסות לו ,  פנה אליו ראש הממשלה ,  שטס לפגישה עם פוטין .  השניים ייפגשו מחר בשעות הערב

