 " בעקבות הגנתו על משפחת נתניהו בתקשורת ":  בני ציפר זומן לשיחת הבהרה
עיתונאי  " הארץ "  המרצה גם במכללת ספיר הוזמן לשיחת הבהרה אצל נשיא המכללה ,  פרופ' עומרי ידלין ,  בעקבות התבטאות בתקשורת שבו הגן על יאיר נתניהו לאחר פרסום הקלטת הלוהטת .  ידלין : " לא היה ראוי לערב את תלמידי המכללה בנושא בעל אופי שלילי זה "
 עיתונאי  " הארץ "  בני ציפר הוזמן לשיחת הבהרה אצל נשיא מכללת ספיר ,  פרופ' עמרי ידלין ,  בעקבות התבטאות בתקשורת שבו הגן על יאיר נתניהו לאחר פרסום הקלטת הלוהטת .  מלבדו זומן לשיחת הבהרה אצל נשיא המכללה מרצה שהחליט להפסיק את השיעור שלימד כאות מחאה על הדברים שנשמעו בקלטת .
 במכתב ששלח לעובדי ספיר ,  פרופ' ידלין הסביר מדוע זימן את השניים לשיחת הבהרה : " מדי פעם מתרחש בארץ אירוע תקשורתי דרמטי ,  ולשמחתי הדבר אינו משאיר את המרצים והמרצות של מכללת ספיר אדישים .. .יחד עם זאת ,  היו שני מרצים שבחרו בדרך תגובה מאד לא שגרתית ,  שהניעה אותי להזמינם לשיחה .  המרצה הראשון הגיב לאירוע מחוץ לתחומי המכללה - הוא התראיין בטלוויזיה ".  
לפי ידלין , " במסגרת זו ציפר התייחס לעובדה שהוא מלמד במכללה  ( אמנם בלי להזכיר את שם המכללה )  ,  וטען שהדבר מאפשר לו להכיר צעירים ולדעת כיצד הם מתנהגים .  על אף שהמדובר בהתבטאות שאירעה מחוץ למכללה ,  בשיחה בינינו הייתה תמימות דעים על כך שזה לא היה ראוי לערב את תלמידי המכללה  ( ולו על דרך ההשוואה )  בנושא בעל אופי שלילי זה ,  ושהאפיון הסוציולוגי שהמרצה נתן לתלמידינו הנו רחוק מאד מהמציאות .  המרצה הגדיר את התבטאותו כטעות רגעית שהוא מצר עליה ". 
עוד כתב ידלין : " המרצה השני הגיב לאירוע בתוך תחומי המכללה :  במחאה על האירוע הוא פיזר את השיעור לאחר חצי שעה בלבד ,  אשר אותה הוא הקדיש למושג הזנות בתנ"ך .  בשיחה שלי עם מרצה זה הוא הבין שהוא עשה טעות בכך שהוא פיזר את השיעור .  הוא הסכים שהתפקיד שלו הוא להעביר את השיעור ,  והוא לא יכול להחליט ,  על דעת עצמו ,  שהוא לא ילמד את השיעור .  מצד שני ,  הוא שמח לשמוע שהמכללה אינה אוסרת על מרצה לעסוק באקטואליה ולהביע את עמדתו לגביה ".  
לסיכום כתב , " הוא בהחלט רשאי לכך ,  אך זאת בשני תנאים :  שהדבר נעשה כדי לקדם את נושא הקורס ,  והמרצה גם רשאי להביע עמדה על הנושא האקטואלי ,  אך אסור שעמדתו זו תועבר באופן הכופה על הסטודנטים לקבל את עמדתו ;  להפך - יש טעם בהצגת העמדה של המרצה אך ורק אם יש בכך כדי להזמין את הסטודנטים לחשוב על הנושא באופן לוגי וביקורתי  ( גם על המרצה )  ". 
ממכללת ספיר נמסר בתגובה : " נשיא המכללה שוחח עם שני מרצים על עמדות שמרצים אלו הביעו בנושאים שעמדו על סדר היום הציבורי .  לא היה מדובר בשיחת נזיפה אלא בהחלפת דעות ,  שהסתיימה בהסכמה מלאה .  מכללת ספיר רואה חשיבות רבה בכך שמרצים ידברו על נושאים אקטואליים ואף יביעו את עמדתם בנושאים אלה ,  ובלבד שהדבר הנו רלבנטי לנושא הקורס ונעשה באופן המכבד את הסטודנטים ומאפשר להם להביע את עמדתם שלהם באופן חופשי וביקורתי  ( גם על המרצה עצמו )  ".   

" בעקבות הגנתו על משפחת נתניהו בתקשורת ":  בני ציפר זומן לשיחת הבהרה
עיתונאי  " הארץ "  המרצה גם במכללת ספיר הוזמן לשיחת הבהרה אצל נשיא המכללה ,  פרופ' עומרי ידלין ,  בעקבות התבטאות בתקשורת שבו הגן על יאיר נתניהו לאחר פרסום הקלטת הלוהטת .  ידלין : " לא היה ראוי לערב את תלמידי המכללה בנושא בעל אופי שלילי זה "
 
