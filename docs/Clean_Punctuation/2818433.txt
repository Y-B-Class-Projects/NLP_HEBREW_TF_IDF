לפיד : " נתניהו מנהל את הממשלה בשחיתות מתמדת "
 שר האוצר לשעבר תקף את התנהלותו של ראש הממשלה ואמר : " מדינת ישראל לא צריכה לממן לראש הממשלה שלושה בתים ".  לבני חשפה : " ב'צוק איתן' קידמתי אפשרות לגייס את כל העולם לצד ישראל "
 יו"ר מפלגת יש עתיד יאיר לפיד תקף הבוקר  ( שבת )  את התנהלותו של ראש הממשלה בנימין נתניהו . " הוא מנהל את הממשלה בשחיתות מתמדת ",  אמר באירוע  " שבתרבות "  בבאר שבע בהנחיית העיתונאי רועי כ"ץ . " מדינת ישראל לא צריכה לממן לראש הממשלה שלושה בתים .  אני לא שוטר ולא חוקר .  אני לא רוצה לעשות מזה עניין כי אז אני מתהדר ,  אבל כשהייתי שר טסתי במחלקת תיירים ולא קרה כלום ".  
הוא המשיך ומתח ביקורת על חברי הממשלה והעומד בראשה . " נתניהו עוסק רק בהישרדות פוליטית ",  הטיח . " הוא והקבוצה שסביבו ,  אין להם שום עניין חוץ מהישרדות ".  על המטוס הפרטי שאישרו חברי הממשלה לרכוש עבור ראש הממשלה ורעייתו ,  אמר : " היינו המפלגה היחידה בקואליציה שהצביעה נגד המטוס השערורייתי הזה .  אמרתי שלא יכול להיות שבמדינה עם כאלה פערים חברתיים ראש הממשלה אומר שהוא לא יכול לנסוע בלי מטוס פרטי ".  
בחירות 2015 - כותרות נוספות:השר אהרונוביץ' הודיע :  פורש מהחיים הפוליטייםבנט : " אי אפשר להתיר בחוק בשר וחלב - גם נישואי גאים לא"סקר וואלה !  ומעריב :  ליברמן ממשיך לרדת ,  נתניהו אשם במשבר הדיור 
לפיד התייחס לתהליך הרכבת הממשלה הנוכחית ,  שבה היה שר האוצר עד לפני כחודשיים . " עשינו המון טעויות ולמדנו מהן ",  הודה . " למה עשינו טעויות ?  כי זה היה מבלבל .  הופתענו מתוצאות הבחירות .  ואז הוצע לי להיות שר אוצר .  הופתעתי מדברי נתניהו שנכפתי עליו ,  הוא הציע לי בשעה הראשונה להיות שר האוצר .  הם אמרו 'נמצא איזה פראייר שייקח עליו את התפקיד' .  אמרתי להם 'אני רוצה שתדעו שאני הולך להפוך מהכי פופולרי בישראל להכי לא פופולרי .  אז למה הסכמתי ?  כי צריך ".  על שני שותפיו העיקריים בתחילת הדרך אמר : " כפינו על ראש הממשלה בנימין נתניהו את השיוויון בנטל .  נתניהו ושר הכלכלה נפתלי בנט בגדו בחילונים ,  הם כבר הכינו את הקואליציה עם החרדים ". 
למרות הביקורת על התנהלותו במשרד האוצר ,  הבהיר לפיד : " אף אחד משרי האוצר לא היה כלכלן .  תפקיד שר האוצר הוא לייצג את הציבור ולא את הכלכלנים .  הייתי עושה היום את אותה החלטה כי זה נקרא לקחת אחריות ". 
על מצבה של מפלגתו בסקרים ,  אמר לפיד : " היום אי אפשר לדעת לאן זה הולך .  יש עתיד בנויה על צעירים וקשה לבדוק את החבר'ה האלה .  טעיתם לגבינו כבר פעם אחת ".  
הוא סירב להתחייב שלא יישב שוב בממשלה עם נתניהו . " לי יש בעיה עם תרבות של פסילות וחרמות ",  הסביר . " אני לא רוצה להיות במצב שאצטרך להחרים .  אבל אחרי שאמרתי את זה ,  אני אעשה הכול כדי שנתניהו לא יהיה ראש ממשלה .  אני לא במקרה לא אומר שלא אשב עם נתניהו בממשלה ,  כי זו תרבות של חרמות .  לא אפסול את המפלגה של בגין ,  זה דבר עקום .  אתה לא פוסל מפלגות של אנשים שאומרים שהם ציונים .  זאת בדיוק הפוליטיקה החדשה ".  
השר לשעבר התייחס גם לגל הטרור בצרפת . " הלב יוצא אליהם ",  אמר . " זה יהודים שנרצחים בגלל שהם יהודים ואנשי רוח שנרצחים בגלל העבודה שלהם .  האירופים מתחילים להבין את מה שאנחנו אומרים להם הרבה זמן - אין פשרות עם הטרור .  זה הגורל היהודי .  אני גדלתי תחת הסיפורים של אבא שלי על איך זה לגדול באירופה ולחשוב שהכול בסדר ורגע אחד העולם חרב ,  השכנים המחייכים הופכים לרוצחים .  זה לא נעלם מן העולם - יהדות אירופה צריכה להבין שיש רק מקום אחד בעולם כולו ליהודים ".  
גם יו"ר התנועה ציפי לבני תקפה את ראש הממשלה נתניהו . " נתניהו החליש את מדינת ישראל בעולם ",  אמרה שרת המשפטים לשעבר באירוע  " שבתרבות "  בנתניה . " אבו מאזן פונה לאו"ם ולבית הדין בהאג כי הוא יודע שישראל חלשה שם .  יש היום קואליציה בינלאומית נגד האיסלאם הקיצוני בעולם ולצערי ישראל היא לא חלק ממנה ".  לדבריה , " הליכוד והבית היהודי הם הימין הקיצוני במדינה .  אלי ישי גם נמצא איתם ואני מקווה שהוא לא יעבור את אחוז החסימה ".  
היא גם מתחה ביקורת על חולשתו של נתניהו בגיוס העולם לצד ישראל בסיום מבצע  " צוק איתן ".   " אני הייתי שם ואני יודעת ,  כי במהלך כל המבצע הייתה אפשרות ,  שאני קידמתי ,  לגייס את כל העולם כולו להתייצבות לצד ישראל ,  סביב העקרונות הבאים :  פירוז עזה ,  קואליציה בינלאומית נגד חמאס ,  מניעת התחמשות של חאמס וחזרה לתהליך של משא ומתן בתנאים שלנו ",  סיפרה . " אבל ההזדמנות הזו פוספסה כי נתניהו גמגם והיסס .  והתוצאה היא שהיום אנחנו מול מתקפה - החלטות באו"ם נגד ישראל והצטרפות פלסטינית לבית הדין הפלילי בהאג נגד צה"ל .  ניתן היה למנוע את זה ". 
בהכנת הידיעה השתתף שלומי גבאי .
 לפניות לכתב יניר יגנה :  Yanir9310@walla.com 

לפיד : " נתניהו מנהל את הממשלה בשחיתות מתמדת "
 שר האוצר לשעבר תקף את התנהלותו של ראש הממשלה ואמר : " מדינת ישראל לא צריכה לממן לראש הממשלה שלושה בתים ".  לבני חשפה : " ב'צוק איתן' קידמתי אפשרות לגייס את כל העולם לצד ישראל "
 
