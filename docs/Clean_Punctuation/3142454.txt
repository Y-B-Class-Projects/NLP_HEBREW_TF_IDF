הושג פתרון למשבר ;  נתניהו : " שותפיי לקואליציה גילו אחריות "
 ראש הממשלה הודה לראשי סיעות הקואליציה על שיתוף הפעולה שהביא להסכמה על מתווה לפתרון המשבר ,  שפורסם לראשונה בוואלה !  NEWS . " נמשיך להוביל בנחישות ובהצלחה את מדינת ישראל ".  חוק הגיוס אושר ברוב של 59 ח"כים ,  סיעת ישראל ביתנו הצביעה נגדו
- סיעות הקואליציה הכריעו :  חופש הצבעה על חוק הגיוס- ישראל ביתנו תוכל להצביע נגד החוק מבלי להביא לפיטורי השרה לנדבר- התקציב יאושר עוד השבוע- חוק הגיוס יוצמד להצעת החוק הממשלתית שתגובש במשרד הביטחון 
ראש הממשלה בנימין נתניהו הודה הערב  ( שלישי )  לראשי סיעות הקואליציה על ההגעה למתווה פתרון משבר הגיוס ועל מניעת הקדמת הבחירות . " גיליתם אחריות כדי להמשיך להוביל בנחישות ובהצלחה את מדינת ישראל ",  אמר נתניהו .  בנאום במליאת הכנסת פנה ראש הממשלה גם לאופוזיציה ואמר : " זה היה מפחיד ,  נכון ?  אני יודעת שחסכתי לכם מפח נפש גדול ,  כי אם היו בחירות הייתי חוזר לעמוד כאן ".  
שעה קלה לאחר דברי נתניהו אושר במליאה חוק הגיוס בקריאה טרומית .  59 חברי כנסת תמכו בחוק ו-38 התנגדו לו ,  בהם גם חברי סיעת ישראל ביתנו . 
" אמרתי אתמול שאעשה מאמץ עליון אחרון למנוע בחירות ,  ושאמשיך לקיים את הממשלה הטובה בראשותי ,  ממשלה שמביאה הישגים אדירים למדינת ישראל .  הבטחתי - וקיימתי ",  הוסיף נתניהו .  
בתוך כך ,  החל תהליך הדחתו של ח"כ יואב קיש  ( הליכוד )  מתפקידו כיו"ר ועדת הפנים ,  לאחר שלא השתתף בהצבעה על החוק .  מוקדם יותר איים קיש להצביע נגד החוק ,  ובלשכת נתניהו הפעילו עליו לחצים כבדים כדי שיהפוך את החלטתו ויתמוך בו .  חברי הכנסת הערביים נמנעו בהצבעה על חוק הגיוס ,  בתמורה להבטחה מצד המפלגות החרדיות לא לתמוך בחוק המואזין בכל שלב בכנסת הנוכחית .
 מוקדם יותר הערב הגיעו סיעות הקואליציה להסכמה על מתווה לפתרון המשבר .  לפי המתווה ,  שפרטיו פורסמו לראשונה בוואלה !  NEWS ,  לחברי הקואליציה יוענק חופש הצבעה על החוק ,  כל מפלגה בהתאם להחלטת העומד בראשה .  כך ,  תוכל ישראל ביתנו להצביע נגד החוק מבלי להביא לפיטוריה של השרה סופה לנדבר .  עוד הוסכם כי חוק התקציב יועבר השבוע ,  וכי חוק הגיוס יתואם עם משרד הביטחון .  בכך הביאו ראשי הסיעות לביטול הקדמת הבחירות ולמניעת פיזור הכנסת .  
עוד בנושא:על רקע האפשרות לבחירות :  הצעת חוק הלאום אושרה בוועדה המיוחדתמחפשים סימנים בסקרים :  נתניהו הוא באמת האחרון שמפחד מבחירות סקרים בצל המשבר :  נתניהו מתחזק ,  אורלי לוי-אבקסיס עוברת את ליברמן 
שרת המשפטים איילת שקד ,  שפעלה מאחורי הקלעים בניסיון לפתור את המשבר הפוליטי ,  אמרה במליאה לפני אישור החוק : " המתווה די ברור ,  אין חדשות מרעישות ,  אבל ככל שעוסקים בנושא הזה ומדברים עליו זה מזיק לתהליך ".  לדבריה , " יש תהליך שהחל בעשר השנים האחרונות שמראה שהחרדים מתגייסים יותר לצה"ל ".   
" אף אחד לא חושב שגיוס בכפייה יוביל לגיוס המוני ",  אמרה השרה שקד . " הצבא לא רוצה אלפי חרדים שיתגייסו עכשיו ,  ולכן צריך לעשות את התהליך הזה בהרבה שכל ,  מחשבה ,  הבנה וכבוד הדדי של חרדים ,  דתיים וחילונים ".  
שר הביטחון ,  אביגדור ליברמן חגג גם הוא את ההסכם ,  ואמר : " מילה זו מילה .  המתווה שעליו עמדנו לכל אורך הדרך התקבל במלואו ".  שר החינוך נפתלי בנט בירך על פתרון המשבר בחשבון הטוויטר שלו . " השכל הישר ניצח ,  האינטרס הלאומי גבר ",  כתב . " אני מברך את חבריי בקואליציה שהיו שותפים לפתרון משבר זה .  נמשיך לשרת את ישראל ,  הרבה עבודה לפנינו ".  
השר אריה דרעי ברך על אישור חוק הגיוס ופתרון המשבר ,  ואמר כי  " אני שמח שהתיקון שהבאנו לחוק תורתו אומנותו אושר ברוב גדול .  כפי שאמרתי מתחילת הדרך ,  מדובר בהמשך ההסדר הקיים בו אנו מאפשרים לבני הישיבות לשקוד על תלמודם .  צר לי שגורמים מסוימים ניסו לעשות על גביו הון פוליטי ולחולל משבר מיותר .  אני מברך את שותפיי לקואליציה שגילו אחריות ברגע האמת כדי לאפשר לממשלה החברתית הטובה הזו להמשיך ולפעול למען כלל הציבור ". 
הערב דחתה מליאת הכנסת שבע הצעות חוק לפיזור הכנסת ,  שהוגשו על ידי חברי הכנסת אילן גילאון ,  מיקי רוזנטל ,  יאיר לפיד ,  אחמד טיבי ,  איימן עודה ,  יצחק הרצוג ועמיר פרץ .  ההצעות ביקשו לפזר את הכנסת ה-20 ולקיים בחירות לכנסת ה-21 בתוך 90 ימים מיום פרסום החוק .  47 חברי כנסת תמכו בהצעות ,  ו-65 התנגדו להן .  
יו"ר המחנה הציוני אבי גבאי אמר כי  " אזרחי המדינה הם המפסידים מביטול הקדמת הבחירות .  היום קיבלנו עוד המחשב לתרבות השחיתות השלטונית ,  לאובדן העשתונות הערכי ולעמוד השדרה המוסרי הלא קיים של מפלגות הקואליציה ,  שהסכימו שוב לשמש כבלון החמצן של ראש ממשלה שעסוק בעצמו ".   
" היום גילינו מי באמת מפחד מבחירות ",  הוסיף גבאי . " אבל אל תתבלבלו ,  ימיה של הממשלה הרעה הזו קצרים מאוד .  ה'משבר' הבא שנועד לכסות את משבר החקירות הוא רק עניין של זמן ".  
חוק הגיוס שצפוי להיות מאושר הערב בקריאה טרומית קובע כי הממשלה תקבע יעד מתגייסים חרדים לצה"ל ולשירות לאומי .  בנוסף ,  תחול עלייה הדרגתית של יעד המתגייסים מדי שנה ,  ושר הביטחון יחויב לדחות את שירותם הצבאי של תלמידי ישיבה לבקשתם ,  למעט במקרים חריגים .
  ( עדכון ראשון :  20:14 )  

הושג פתרון למשבר ;  נתניהו : " שותפיי לקואליציה גילו אחריות "
 ראש הממשלה הודה לראשי סיעות הקואליציה על שיתוף הפעולה שהביא להסכמה על מתווה לפתרון המשבר ,  שפורסם לראשונה בוואלה !  NEWS . " נמשיך להוביל בנחישות ובהצלחה את מדינת ישראל ".  חוק הגיוס אושר ברוב של 59 ח"כים ,  סיעת ישראל ביתנו הצביעה נגדו

