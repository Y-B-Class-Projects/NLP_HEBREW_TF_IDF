מהומה בכנסת :  נתניהו והרצוג תקפו זה את זה - והדיון הופסק
ראש הממשלה ויו"ר האופוזיציה הגיעו לדיון במליאה ,  ובתום נאום הרצוג ,  שדרש מנתניהו לגנות את הביקורת נגד הנשיא ,  עלה שוב ראש הממשלה לדוכן ואמר : " אני מתנגד לכל שיח אלים כלפי הנשיא ,  אך אגן על כל אדם שיביע דעתו ".  לאחר מכן דרש מהרצוג לגנות את  " שוברים שתיקה "
 סערה פרצה בדיון מיוחד בנושא המלחמה בעוני שנערך אחר הצהריים  ( רביעי )  במליאת הכנסת בהשתתפות ראש הממשלה בנימין נתניהו ויו"ר האופוזיציה יצחק הרצוג .  אחרי נאומו של נתניהו עלה לשאת דברים הרצוג ותבע ממנו לגנות את הקריאות נגד הנשיא ראובן ריבלין .  ראש הממשלה שב לדוכן ואמר : " יש ביקורת על מנהיגים ,  על הנשיא ,  עליי .  אני מתנגד לכל שיח אלים כלפי הנשיא וכלפי כל מנהיג בישראל .  אך אגן על כל אדם שירצה להביע את דעתו ".  הרצוג שב לאחר מכן לדוכן ואמר : " תגנה את ההסתה נגד האזרח מספר אחת ".  חילופי האשמות בין השניים הובילו למחיאות כפיים של חברי הכנסת ,  ויו"ר הכנסת יולי אדלשטיין הורה להפסיק את הדיון לזמן קצר .  
הדיון נערך בעקבות בקשתם של 40 חברי כנסת מהאופוזיציה לכנס את הדיון .  על פי התקנון ,  מחויבים ראש הממשלה וראש האופוזיציה להיות נוכחים בדיון על כל שלביו ,  ואם מי מהם יוצא לרגע - הדיון נפסק .  אולם הדיון במליאה גלש גם לעיסוק בסוגיות שעלו לכותרות השבוע ,  בהן קמפיין  " אם תרצו "  נגד פעילי שמאל וכן הקריאות ברשת נגד הנשיא ראובן ריבלין ,  שיש ח"כים שכינו אותן מסיתות .  
בראשית דבריו ביקש נתניהו להצדיע לאנשי כוחות הביטחון . " אתם מצילים חיים ומונעים אסונות כבדים בהרבה יותר .  אני רוצה שתדעו שחרף הניסיונות של גופים שונים לעשות דה לגיטימציה לחיילים  עם ישראל עומד מאחוריכם ",  התייחס במרומז לארגוני זכויות אדם הנתונים למתקפה .  נתניהו המשיך ורמז גם על חקירת השוטר שירה למוות במחבלת במחנה יהודה . " אני אומר לכל מי שממהר לשפוט אנשים שנמצאים מול אירוע סוער ,  מול מחבל ,  העמידו עצמכם במקומם .  המרחק בין פעולה מצילה חיים לאסון דק כחוט הסערה ".  
לקריאה נוספת :  גם זו מורשת :  ערוץ 20 נגד נשיא המדינה ריבליןמנכ"ל אם תרצו : " זו לא הסתה ;  שה'שתול' יישא בתוצאות אם ייפגע "  
יו"ר מרצ ,  ח"כ זהבה גלאון ,  פנתה קודם אל ראש הממשלה ומתחה ביקורת חריפה על שתיקתו אל מול מה שהיא כינתה ,  ההסתה נגד הנשיא . " בתקופה האחרונה הנשיא ריבלין נמצא תחת מתקפת הסתה ואיומים ,  והשתלחויות חסרות רסן ופוגעניות .  לא שמעתי אותך ,  אדוני ראש הממשלה ,  מתייחס לכך .  דווקא אתה היית צריך ללמוד את הלקח ולהבין שאסור למנהיג ציבור לשמור על זכות השתיקה ולהבליג על הסתה היוצאת ממחנהו נגד מנהיג ציבור אחר ". 
אתמול הוצג מדד העוני האלטרנטיבי לשנת 2015 של ארגון  " לתת "  שהעיד על תמונת מצב חמורה ,  לפיה כ-2.6 מיליון בני אדם בישראל חיים בעוני ,  בהם קרוב למיליון ילדים  נתח המהווה כשליש מהאוכלוסייה בארץ .  מדד העוני של  " לתת "  הוצג שבוע לאחר שפורסם דוח העוני של המוסד לביטוח לאומי .
 לפי דוח העוני והפערים החברתיים לשנת 2014 של המוסד לביטוח לאומי ,  יותר מ-1.7 מיליון בני אדם בישראל חיים מתחת לקו העוני ,  בהם יותר מ-776 אלף ילדים .  הנתונים מצביעים על כך ששיעורי העוני בישראל הם בין החמורים בקרב המדינות המפותחות .  יחד עם זאת ,  מהדוח עולה כי חלה עלייה קלה בלבד בשיעורי העוני בישראל לעומת השנים הקודמות .  
נתניהו טען בדבריו כי ב-2009 כשמונה לראשות הממשלה ,  החלה המלחמה בעוני והציג נתונים לפיהם  " חלה ירידה ברורה בכמות המשפחות שנמצאות מתחת לקו העוני ".  כמו כן ,  לדבריו ,  גם  " במדד הילדים יש ירידה עוד יותר משמעותית ובמדד אי השוויון חלה ירידה ברורה ועקבית מאז 2009 עם עלייה קטנה ב-2014 ".  
נתניהו התייחס בדבריו גם לסוגיית הגז ואמר כי מדובר במרכיב נוסף למלחמה בעוני . " אנחנו עומדים לקבל הרבה מאוד משאבים שיעזרו לנו בחברה ,  ברפואה ,  בחינוך .  לצערי זה הפך לדיון פוליטי ,  אני לא רואה את זה כעניין פוליטי .  פיתוח שדות הגז הטבעי חשוב מאוד לקידום המדינה .  אסור שהגז יישאר בים .  חייבים להוציא אותו מהאדמה .  אני חושב שמתווה הגז יאפשר למצות את המתנה שקיבלנו מהטבע .  בלעדיו נישאר עם מונופול קטן ".  
נתניהו אמר כי יקרא את ההמלצות של ועדת הכלכלה וכבר מחר ייתן את תשובתו עליהן . " המתווה נותן ,  כך אני מאמין ,  סיכוי לפתח עוד שדות ,  להביא עוד אסדות ,  לייצר תחרות ,  להבטיח את הביטחון האנרגטי של ישראל ".  ראש הממשלה הוסיף כי בחודש הבא ייפגש עם ראש ממשלת יוון ועם נשיא קפריסין . " נדבר על הגז ,  על המלחמה בטרור ובאיסלאם הקיצוני ,  שת"פ כלכלי ומסחרי בין המדינות ",  אמר .
 הוא המשיך בהתייחסות למעמדה הבינלאומי של ישראל . " יש את המגמה המסורתית שבאה לידי ביטוי באו"ם והאיחוד האירופי ,  מגמה עוינת ,  גינויים ,  הצבעות צבועות .  זה נמשך .  המגמה קיימת ואנו נאבקים בה .  אבל יש גם מגמה חיובית .  מדינות רבות בעולם בהן הגדולות ביותר מהדקות את שיתוף הפעולה איתנו .  ואני לא מדבר רק על ארה"ב .  היו מי שדיברו על נתק ?  ממש לא .  אנחנו דנים עם אובמה על הסכם של עשור לחיזוק ביטחון ישראל .  אבל לארה"ב הצטרפו מדינות רבות נוספות שרוצות להילחם בקנאות הדתית ".  

כשראש הממשלה התפנה לדבר על המצב הביטחוני ,  קרא לעברו חבר הכנסת טאלב אבו-עראר : " אין לך מה לחפש באל-אקצא ".  לאחר שסירב לשמור על השקט ,  הורחק מהדיון .  נתניהו אמר : " הזכרתי את המדינות הערביות ,  גם פה קורה דבר מאוד חשוב ומשמעותי .  הוא כמובן מתפתח בדרכים שאינן בהכרח גלויות .  אך ההתפתחות הזאת תעזור לנו להרחיב את מעגל הדו-קיום ואולי יסייע ביחסים עם הפלסטינים ,  אולי להשיג שלום עם אלו שרוצים שלום .  כרגע זה לא נראה כך .  הפלסטינים מסרבים להכיר בקיומה של מדינת ישראל כמדינית העם היהודי .  ההנהגה הפלסטינית ממשיכה להסית נגד ישראל באמצעות שקרים על אל-אקצא ועל הוצאות להורג מומצאות ".  גם חבר הכנסת חיים ילין  ( יש עתיד )  הורחק מהדיון .  
יו"ר האופוזיציה יצחק הרצוג עלה לנאום אחרי ראש הממשלה ודרש ממנו גם להתייחס לקריאות נגד הנשיא ריבלין ואף לעלות שוב לדוכן . " אדוני ראש הממשלה ,  אני פונה אליך .  מביט בך .  מביט לך בלבן של העיניים .  אני תובע ממך ,  בשם ציבור גדול בישראל  לעלות לדוכן ולהצהיר שראובן ריבלין הוא הנשיא שלך .  שרובי ריבלין הוא פטריוט ישראלי .  שמי שישתתף בהסתה נגדו לא יינקה ". 
הרצוג הוסיף : " אמרתי מספר פעמים בימים האחרונים ,  מרגע שהחל מסע ההסתה של הערוץ שאליו התראיינת באריכות ואני חוזר ותובע ממך את זה כעת .  תומכיך בעם ישראל צריכים לשמוע אותך אומר את זה בפה מלא .  אני תובע ממך לקרוא לראש השב"כ ולהורות לו להגביר את האבטחה לנשיא שלנו .  אני תובע ממך לקרוא למפכ"ל המשטרה ולהורות לו כיעד עליון לעצור את המסיתים ,  ששמם ותמונתם בפייסבוק ". 
בתום דברים אלה ,  התייחס הרצוג לשיעורי העוני ואמר : " תגיד לי ,  אדוני ראש הממשלה לענייני פחד ,  הזקנים שמחטטים בפחי האשפה ,  חלקם עולים חדשים ,  וקופאים לידם בלילה  אלה לא 'החיים עצמם' לדעתך ?  404 אלף שכירים שעובדים ,  עובדים קשה ומנסים לצוף מעל המים ,  חלקם אפילו בשתיים ושלוש משרות ולא יכולים לספק את הצרכים הבסיסיים של ילדיהם  הם לא עניינך ?  לא ראויים אפילו לתגובה ?  לאיזה ביטוי של חמלה ,  לא כל שכן אחריות ,  או תקווה ?  ".  
אחרי שסיים את דבריו ,  עלה שוב ראש הממשלה לדוכן ואמר : " יש ביקורת על מנהיגים ,  על הנשיא ,  עליי .  אני מתנגד לכל שיח אלים כלפי הנשיא וכלפי כל מנהיג בישראל .  אך אגן על כל אדם שירצה להביע את דעתו .  יש לי בקשה מהרצוג .  תעלה לבמה ותגנה את ארגון 'שוברים שתיקה' שמשמיץ את חיילי צה"ל ומשמיץ את אזרחי ישראל .  ענה עלה לכאן ". 
הרצוג נענה לבקשת נתניהו ואמר על במת הכנסת : " אתה לא מגנה הסתה נגד האזרח מספר אחד ".  בשלב זה הורה אדלשטיין להפסיק את הדיון לזמן קצר . " המעשה שלי היה חריג ",  אמר אדלשטיין . " אבל אסור למחוא כפיים .  על הפיכת המליאה לקרקס לא אבליג ".  
לאחר מכן שב הרצוג לדוכן ואמר : " טוהר הנשק הוא ערך עליון .  והצבא שלנו הוא צבא מוסרי ונשיא עומד בכנס בארה"ב ואומר את זה בקול .  אני רוצה לומר לכם ,  כל ארגוני המגזר השלישי הם חלק מחברה ישראלית תוססת .  'שוברים שתיקה' חצו גבולות במקרים מסויימים ,  אבל צריך לאפשר לאלו שנלחמו בחזית לומר את שיש להם לומר .  גם אם אני סולד מהדעה ,  אלחם כדי שהיא תישמע .  תפסיקו עם מסע ההסתה הזה .  תפסיקו להעביר לעם שלנו שאנחנו תחת מצור .  יש אלטרנטיבה ". 
 ( עדכון ראשון :  16:32 )  

מהומה בכנסת :  נתניהו והרצוג תקפו זה את זה - והדיון הופסק
ראש הממשלה ויו"ר האופוזיציה הגיעו לדיון במליאה ,  ובתום נאום הרצוג ,  שדרש מנתניהו לגנות את הביקורת נגד הנשיא ,  עלה שוב ראש הממשלה לדוכן ואמר : " אני מתנגד לכל שיח אלים כלפי הנשיא ,  אך אגן על כל אדם שיביע דעתו ".  לאחר מכן דרש מהרצוג לגנות את  " שוברים שתיקה "
 
