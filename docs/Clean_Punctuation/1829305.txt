רם עמנואל : " ישראל לא תצטרך לחזור לגבולות 67' "
 מי שהיה אחד האנשים החזקים בממשל אובמה ,  ופרש לטובת עיריית שיקגו ,  מתעקש שהנשיא לא שינה דבר מהמדיניות האמריקאית המסורתית . " אך גם אובמה מבין - המצב הקיים לא יכול להימשך עוד "
" אין להבין את דברי אובמה כחזרה לגבולות 67' "   כך אמר היום  ( שישי )  ראש עיריית שיקגו ,  רם עמנואל ,  מי שהיה אחד האנשים הקרובים לנשיא ברק אובמה ,  כששימש כראש צוות הבית הלבן .  במאמר שפרסם בעיתון המקומי  " וושינגטון פוסט "  ציין עמנואל כי  " הנשיא אובמה מבין היטב כי השינויים הדמוגרפיים באזור עובדים לרעת פתרון שתי-המדינות ,  הנחוץ כדי לסיים דורות של שפיכות דמים .  המצב הקיים  לא יכול להמשיך עוד ". 
בהמשך ,  מוסיף אחד גורמים החזקים במפלגה הדמוקרטית כי  " מתחילת כהונתו ,  הנשיא השקיע רבות כדי לעודד מגעים ברי משמעות בין ישראל לרשות הפלסטינית .  את מטרתו הוא חלק עם מנהיגים אמריקאים וישראלים קודמים :  שתי מדינות ,  זו היהודית וזו הפלסטינית ,  האחת לצד השנייה ,  חיות בשלום ובביטחון ".  עמנואל התייחס להצהרתו של הנשיא האמריקאי טרם ביקורו של ראש הממשלה נתניהו בוושינגטון ,  וגם לנאומו של אובמה בפני ועידת איפא"ק ,  וציין כי  " הנשיא אמר כי לא יתכן שישראל תצטרך לשבת ולדון עם חמאס ,  ארגון טרור שנשבע לחסלה ,  וחיזק את המחויבות ליתרון האיכות הצבאי של ישראל .  הוא אמר שהמדינה הפלסטינית חייבת להיות מפורזת ,  וכי שום הסכם שלום לא ייחתם אילולא יבטיח את יכולתה של ישראל להגן על עצמה ". 
עם זאת ,  גם לעמנואל ברור מה היה סלע המחלוקת במהלך ביקור נתניהו בוושינגטון : " משפט אחד עורר תשומת לב רבה בדברי אובמה  'הגבולות של ישראל ופלסטין יתבססו על קווי 67' ,  תוך חילופי שטחים מוסכמים' .  שם ביטא הנשיא את מה שכל המנהיגים האמריקאים אמרו מאז ממשל קלינטון ",  ציין עמנואל ,  שחתם את דבריו במילים  " אין פירושו של דבר כי ישראל תצטרך לחזור לגבולות 1967 .  אין פתרון ממשי שמאפשר זאת .  חילופי שטחים מציעים את הגמישות שתאפשר גבולות ברי הגנה ,  וגם יפתרו את סוגיית ההתנחלויות ". 
דבריו של עמנואל מתפרסמים על רקע ביקורו המתוקשר של ראש הממשלה בנימין נתניהו בוושינגטון בראשית החודש .  ביקורו החל בטונים צורמים בין שתי המדינות ,  עם הצהרתו של הנשיא האמריקאי .  עם זאת ,  במהלך הביקור נשא אובמה נאום נוסף ,  הפעם בפני ועידת איפא"ק ,  שזכה לביקורת פחותה מהצד הישראלי ,  והמסע נחתם בנאומו של נתניהו בפני שני בתי הקונגרס האמריקאי ,  שזכה לתשואות בפני הקהל ,  הרפובליקני ברובו .
 
רם עמנואל : " ישראל לא תצטרך לחזור לגבולות 67' "
 מי שהיה אחד האנשים החזקים בממשל אובמה ,  ופרש לטובת עיריית שיקגו ,  מתעקש שהנשיא לא שינה דבר מהמדיניות האמריקאית המסורתית . " אך גם אובמה מבין - המצב הקיים לא יכול להימשך עוד "
 
