חוק בנק ישראל :  נתניהו יתנגד לדרישת פישר 

כך העריכו גורמים המעורים במו"מ על חוק בנק ישראל .  הנגיד אתמול :  אסור שמחלוקות השכר ישמשו להפעלת לחץ על הבנק 
ראש הממשלה בנימין נתניהו לא יקבל את דרישת נגיד בנק ישראל סטנלי פישר ,  לביטול המצב הקיים כיום ,  שבו הממונה על השכר באוצר הוא הקובע בענייני השכר של עובדי בנק ישראל - כך העריכו אתמול אנשים מהחוגים הבכירים בירושלים ,  הנמצאים בלב המשא ומתן בנוגע לחוק בנק ישראל החדש .  
מנכ"ל משרד ראש הממשלה ,  איל גבאי ,  ימשיך השבוע במאמצי הגישור בין האוצר לבנק ישראל בעניין החוק החדש .  גבאי אמור להגיש בקרוב את המלצותיו לראש הממשלה .  בשבועיים האחרונים מנהל גבאי מגעים אינטנסיוויים עם מנכ"ל האוצר ירום אריאב ,  הממונה על השכר באוצר אילן לוין ומנכ"ל בנק ישראל חזי כאלו - בניסיון לפתור את המחלוקות בין שני הצדדים על החוק המתגבש .  המחלוקת העיקרית בין הצדדים נסובה סביב השאלה אם הממונה על השכר באוצר יהיה הפוסק האחרון והקובע במחלוקות על שכר העובדים בבנק ישראל ,  כפי שהיה נהוג בעשרות השנים האחרונות וכפי שדורש שר האוצר יובל שטייניץ .  הנגיד מעוניין להעביר סמכות זו לראש הממשלה .  
במקביל לשיחות שמנהל גבאי ,  מתנהלים מגעים ישירים בין האוצר לבנק ישראל ,  בהשתתפות בכירים באגף הממונה על השכר באוצר ובאגף משאבי אנוש בבנק ישראל .  באוצר החליטו אתמול להוריד פרופיל ,  ונמנעו מלהגיב להתקפות הנגיד על האוצר במסיבת העיתונאים שכינס אתמול .  
פישר :  המלחמה מיותרת  
" בנק ישראל מנסה לגבש חוק חדש לבנק שיהיה טוב למדינה ולכלכלתה - לא צריכה להיות מלחמה בין הבנק לאוצר .  בעולם הבינו כבר לפני 30 שנה שמלחמות כאלו מיותרות ;  הן טובות לתקשורת ורעות למשק "  - כך אמר אתמול פישר ,  במסיבת העיתונאים ,  שהוקדשה כולה לחוק בנק ישראל החדש .  הנגיד ציין כי החוק החדש אמור להחליף את חוק בנק ישראל מ-1954 ,  שנת יסוד הבנק ,  ואמר כי לדעתו כל חילוקי הדעות בין האוצר לבנק ניתנים לפתרון בישיבה של כמה שעות ,  למעט מחלוקת השכר .  
פישר טען כי בניגוד לטענות האוצר ,  בנק ישראל אינו סבור שהוא עצמו צריך לקבוע את שכר עובדיו .  עם זאת ,  הוא סבור כי האוצר אינו יכול להיות הפוסק האחרון בנוגע לשכר העובדים בבנק .  זאת מכיוון שהאוצר והממשלה עוסקים בתחומים המשיקים לתחום פעילותו של בנק ישראל ,  והאוצר עלול לתרגם מחלוקות מקצועיות עם הבנק למחלוקות שכר ,  כאמצעי להפעלת לחץ על הבנק .  כתוצאה מכך ,  הסביר פישר ,  ייפגע השכר של עובדי הבנק . 
" יש עימות מובנה בין הבנק המרכזי למשרד האוצר ",  אמר הנגיד . " אצלנו המתח בין גופים אלה חריג בהשוואה למדינות אחרות .  לא רצוי שבידי האוצר יהיה כלי שבו יוכל להשתמש כל אימת שיתגלע ויכוח מקצועי בינו לבין בנק ישראל ".  
עוד אמר פישר ,  כי לפי חוק בנק ישראל החדש יקומו שני גופים חדשים :  ועדה מוניטרית ומועצה מינהלית .  בוועדה המוניטרית יהיו חמישה חברים - הנגיד  ( שישמש יו"ר הוועדה )  ,  המשנה לנגיד ,  חבר הנהלת בנק ישראל ושני נציגים חיצוניים בעלי מעמד וניסיון בתחום המוניטרי ,  הפיננסי או המקרו-כלכלי .  הנציגים החיצוניים ייבחרו על סמך המלצה של ועדה ציבורית שתמנה הממשלה ,  בהתייעצות עם הנגיד .  הוועדה המוניטרית תנהל את כל העניינים המקצועיים של הבנק .  
במועצה המינהלית יהיו שבעה חברים - בהם הנגיד והמשנה לנגיד ,  ועוד חמישה חברים חיצוניים לבנק ישראל ,  שאחד מהם ישמש יו"ר המועצה .  לדברי פישר ,  הקמת שני הגופים החדשים תפגע בסמכויות הנגיד כפוסק יחיד בכל העניינים הנדונים בבנק ישראל ,  ודבר זה נעשה לטובת המדינה והמשק .
" בנק ישראל מנסה לגבש חוק חדש לבנק שיהיה טוב למדינה ולכלכלתה - לא צריכה להיות מלחמה בין הבנק לאוצר .  בעולם הבינו כבר לפני 30 שנה שמלחמות כאלו מיותרות ;  הן טובות לתקשורת ורעות למשק "  - כך אמר אתמול פישר ,  במסיבת העיתונאים ,  שהוקדשה כולה לחוק בנק ישראל החדש .  הנגיד ציין כי החוק החדש אמור להחליף את חוק בנק ישראל מ-1954 ,  שנת יסוד הבנק ,  ואמר כי לדעתו כל חילוקי הדעות בין האוצר לבנק ניתנים לפתרון בישיבה של כמה שעות ,  למעט מחלוקת השכר .  
פישר טען כי בניגוד לטענות האוצר ,  בנק ישראל אינו סבור שהוא עצמו צריך לקבוע את שכר עובדיו .  עם זאת ,  הוא סבור כי האוצר אינו יכול להיות הפוסק האחרון בנוגע לשכר העובדים בבנק .  זאת מכיוון שהאוצר והממשלה עוסקים בתחומים המשיקים לתחום פעילותו של בנק ישראל ,  והאוצר עלול לתרגם מחלוקות מקצועיות עם הבנק למחלוקות שכר ,  כאמצעי להפעלת לחץ על הבנק .  כתוצאה מכך ,  הסביר פישר ,  ייפגע השכר של עובדי הבנק . 
" יש עימות מובנה בין הבנק המרכזי למשרד האוצר ",  אמר הנגיד . " אצלנו המתח בין גופים אלה חריג בהשוואה למדינות אחרות .  לא רצוי שבידי האוצר יהיה כלי שבו יוכל להשתמש כל אימת שיתגלע ויכוח מקצועי בינו לבין בנק ישראל ".  
עוד אמר פישר ,  כי לפי חוק בנק ישראל החדש יקומו שני גופים חדשים :  ועדה מוניטרית ומועצה מינהלית .  בוועדה המוניטרית יהיו חמישה חברים - הנגיד  ( שישמש יו"ר הוועדה )  ,  המשנה לנגיד ,  חבר הנהלת בנק ישראל ושני נציגים חיצוניים בעלי מעמד וניסיון בתחום המוניטרי ,  הפיננסי או המקרו-כלכלי .  הנציגים החיצוניים ייבחרו על סמך המלצה של ועדה ציבורית שתמנה הממשלה ,  בהתייעצות עם הנגיד .  הוועדה המוניטרית תנהל את כל העניינים המקצועיים של הבנק .  
במועצה המינהלית יהיו שבעה חברים - בהם הנגיד והמשנה לנגיד ,  ועוד חמישה חברים חיצוניים לבנק ישראל ,  שאחד מהם ישמש יו"ר המועצה .  לדברי פישר ,  הקמת שני הגופים החדשים תפגע בסמכויות הנגיד כפוסק יחיד בכל העניינים הנדונים בבנק ישראל ,  ודבר זה נעשה לטובת המדינה והמשק .  
פישר ,  שיסיים את הקדנציה הראשונה שלו כנגיד בנק ישראל בסוף אפריל 2010 ,  נשאל אם יבקש להמשיך לקדנציה שנייה בתפקיד . " לא עוברים את הגשר עד שמגיעים אליו ,  ובכל מקרה לא אודיע על החלטתי החודש או בחודשים הבאים ",  השיב .  
הנגיד סירב להתייחס לטענות האוצר בעניין חוק בנק ישראל .  הוא הביע את ביטחונו כי מנכ"ל משרד ראש הממשלה ימצא דרך לפתור את המחלוקות והפערים בין הצדדים .  
פישר ביקר את הדלפות האוצר בכל הנוגע לתנאי השכר בבנק ישראל .  לדבריו ,  ב-2007 נחתם הסכם שכר בבנק ,  לאחר שלוש שנים של משא ומתן מייגע ,  שבמהלכן נסוג האוצר כמה פעמים מסיכומים שהושגו .  ואולם לדבריו ,  לבסוף חתם האוצר על ההסכם ,  והוא אושר בידי בית הדין לעבודה .  לפיכך לא ברורה לו טענת האוצר נגד השכר שמקבלים עובדי בנק ישראל . 
" הנה אתמול פירסם משרד האוצר נתונים בתקשורת על השכר בבנק ישראל ,  ובהם לדבריו חריגות שכר ",  אמר פישר . " אלה לא חריגות .  מדובר בהסכם שהאוצר חתם עליו ".  הנגיד ציין עוד כי בהסכם השכר החדש מ-2007 ,  יש נסיגה משמעותית בשכרם של עובדי הבנק החדשים .  דבר זה ,  טען ,  מקשה על הבנק למצוא עובדים מתאימים .  

פישר הזכיר כי כבר ב-1997 מינה נתניהו - ראש הממשלה אז וכיום - ועדת מומחים בראשות שופט בית המשפט העליון בדימוס דב לוין ,  לצורך חקיקת חוק חדש לבנק ישראל .  לאחר ראיונות עם מומחים מישראל ומחו"ל פירסמה הוועדה ב-1998 את המלצותיה לחוק החדש .  ואולם המלצות אלה לא הגיעו מעולם לידי חקיקה .  החוק שהציעה ועדת לוין כלל שינויים משמעותיים בהגדרת יעדי בנק ישראל ובתהליכי קבלת ההחלטות בבנק ,  בין היתר על ידי הקמה של ועדה מוניטרית .  
לדברי הנגיד ,  במובנים מסוימים ,  בעיקר בכל הקשור להחלטות הריבית ,  מתפקד כיום בנק ישראל כבנק מודרני ויעיל - אך במובנים אחרים ,  בעיקר בכל הנוגע לניהול הבנק ,  המצב אינו כזה . " חקיקת חוק חדש לבנק ישראל היא הכרחית ",  הדגיש פישר . " החוק יגדיר במדויק את המטרות ואת דרכי הפעולה של הבנק המרכזי ,  יעניק לבנק את הגיבוי החוקי הדרוש ויאפשר לו לפעול בעצמאות ,  ללא לחצים פוליטיים ושיקולים זרים העלולים לפגוע בהתנהלותו ".  
הנגיד הבטיח כי יעדי בנק ישראל יוגדרו בחוק החדש באופן ברור ושקוף ,  וכי ייווצר מדרג ביניהם .  לדבריו ,  המטרה המרכזית של הבנק תהיה שמירה על יציבות מחירים .  יעדים אחרים יהיו תמיכה במטרות המדיניות הכלכלית של הממשלה ,  ובמיוחד בצמיחה ובתעסוקה ,  תמיכה בפעילות הסדירה של המערכת הפיננסית ושמירה על יציבותה

חוק בנק ישראל :  נתניהו יתנגד לדרישת פישר 

כך העריכו גורמים המעורים במו"מ על חוק בנק ישראל .  הנגיד אתמול :  אסור שמחלוקות השכר ישמשו להפעלת לחץ על הבנק 

