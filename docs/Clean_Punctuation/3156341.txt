נתניהו אחרי נאום טראמפ : " ההסכם היה מאפשר לאיראן נשק גרעיני "
 בנאום שנשא זמן קצר לאחר נאומו של נשיא ארצות הברית דונלד טראמפ ,  הודה לו ראש הממשלה על החלטתו לפרוש מהסכם הגרעין . " לו ההסכם היה נשאר על כנו ,  תוך כמה שנים הוא היה מאפשר לאיראן להעשיר מספיק אורניום כדי לייצר ארסנל שלם של פצצות ",  אמר נתניהו
ראש הממשלה בנימין נתניהו בירך הערב  ( שלישי )  על החלטת נשיא ארצות הברית דונלד טראמפ לפרוש מהסכם הגרעין עם איראן . " לו ההסכם היה נשאר על כנו ,  תוך כמה שנים הוא היה מאפשר לאיראן להעשיר מספיק אורניום כדי לייצר ארסנל שלם של פצצות ",  אמר נתניהו . " על עם ישראל להעריך את הנשיא טראמפ על החלטתו ". 
נתניהו הסביר כי מלבד יצירת ארסנל נשק גרעיני ,  ההסכם ממנו פרשה ארצות הברית כבר הזרים לאיראן מליארדי דולרים  " כדי למממן את מכונת המלחמה של איראן ברחבי המזרת התיכון בכלל ,  ובסוריה בפרט ".  נתניהו הוסיף : " זה מה שהיא עושה היום כשאין לה ארסנל גרעיני .  אני מבקש מכם לחשוב מה היא תעשה כשיהיה ברשותה הארסנל| .  



 .  
נתניהו אף קרא למעצמות העולם לפעול על מנת לעצור את החימוש האיראני . " הקהילה הבילאומית שאומרת שרוצה שלום וביטחון ,  צריכה לפעול במהלכים מקבילים למנוע מאיראן להשיג את הגרעין,להפסיק את הזרמת הכסף למכונת המלחמה ,  ולבלום אותה במזרח התיכון ",  אמר . " הסרת הסנקציות את איראן למתונה יותר ,  אלא לתוקפנית שבעתיים ". 
מלבד נתניהו ,  גם שרי הממשלה ביקשו להודות לנשיא טראמפ על החלטתו . " הנשיא טראמפ ,  מנהיג העולם החופשי ,  אמר הערב למשטר האייתולות בקול ברור ונחרץ :  'עד כאן' ",  אמר שר הביטחון אביגדור ליברמן . " איראן היא דיקטטורה התומכת ומממנת טרור ומוות כל העולם .  איראן בעצמה היא יישות טרוריסטית השואפת לנשק גרעיני .  זהו צעד מנהיגותי אמיץ שבסופו נפול ייפול המשטר האיום והאכזר הזה ".  
שר האוצר משה כחלון אמר כי  " הסכם רע שמבוסס על שקרים - סופו להתבטל *  .  הוסיף כי  " הפרישה מהסכם הגרעין ,  עליה הצהיר הערב הנשיא טראמפ ,  תפיק תועלת לא רק למדינת ישראל ולמזרח התיכון אלא לעולם כולו .  אני מברך את הנשיא טראמפ על ההחלטה האמיצה ועל הנחישות שהפגין לאורך כל הדרך ". 
שר התיירות יריב לוין ציין כי  " הנשיא טראמפ השכיל להבין כי איראן ומנהיגיה שיקרו לאורך כל הדרך ,  וכי מטרתם הייתה ועודנה התחמשות גרעינית לצרכי מלחמה ".  הוא הוסיף : " זהו ניצחון ענק של המדיניות שהוביל ראש הממשלה נתניהו בעקביות ובנחישות לאורך כל הדרך ,  אל מול קוצר הראיה של לפיד ושאר ראשי האופוזיציה ". 
שרת המשפטים הביעה תמיכה בנשיא טראמפ ,  וכינתה אותו  " אדם אמיץ ".   " טראמפ הוא מנהיג שאי אפשר לעבוד עליו .  ההסכם היה רע לעולם החופשי ,  הפתרון בידיים של העם האיראני ",  הוסיפה .  
יו"ר הכנסת יולי אדלשטיין כי ביטול ההסכם מהווה הוכחה נוספת לכך ש"האיראנים מעולם לא זנחו את תוכניתם להשגת נשק להשמדה המונית .  עתה ,  על כל המדינות השותפות להסכם להבין זאת ולפרוש מיידית .  אני גם מברך על הטלת הסנקציות הקשות ,  כי רק הן יביאו למכה ניצחת וחניקת תוכנית הגרעין והשלטון האיראני ". 
גם נשיא המדינה ראובן ריבלין הצטרף לשורת המברכים . " ההחלטה שקיבל נשיא ארצות הברית מהווה צעד חשוב ומשמעותי להבטחת ביטחונה של מדינת ישראל ,  לביטחונו של האזור ולביטחונו של העולם החופשי כולו ",  הצהיר נשיא המדינה . " לצד האיום הגרעיני ,  איננו שוכחים לרגע את מרוץ החימוש שמובילה איראן בגבולותינו ואנו עוקבים אחר ההתפתחויות באופן הדוק ואחראי ,  על מנת לשמור על בטחון אזרחינו .  איום ההתבססות האיראנית אינו מוצב לפתחה של מדינת ישראל בלבד ועל כן לחץ בינלאומי הכרחי למאבק בסכנה זו ". 
מחר ימריא ראש הממשלה לביקור בן יממה ברוסיה במהלכו ייפגש עם נשיא רוסיה ולדימיר פוטין וידון עמו בהתפתחויות האזוריות האחרונות .  בלשכת ראש הממשלה אומרים כי אין כל שינוי בתוכניות .  לדברי גורמים מדיניים במוקד סדר היום של בפגישה המאמץ הישראלי למנוע את התבססות איראן בסוריה ,  ובמיוחד שמירה על חופש הפעולה האווירי של צה"ל באזור ,  על רקע הדיווחים שמוסקבה מתכוונת להעביר לידי הסורים את מערכת ההגנה האווירית S300 .  

נתניהו אחרי נאום טראמפ : " ההסכם היה מאפשר לאיראן נשק גרעיני "
 בנאום שנשא זמן קצר לאחר נאומו של נשיא ארצות הברית דונלד טראמפ ,  הודה לו ראש הממשלה על החלטתו לפרוש מהסכם הגרעין . " לו ההסכם היה נשאר על כנו ,  תוך כמה שנים הוא היה מאפשר לאיראן להעשיר מספיק אורניום כדי לייצר ארסנל שלם של פצצות ",  אמר נתניהו

