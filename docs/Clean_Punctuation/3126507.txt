בלעדי :  חשדות למרמה באגף הביטחון במשרד רה"מ - נבדק הקשר למשפחת נתניהו
מידע שהגיע לידי וואלה !  NEWS מעלה כי בדצמבר האחרון נפתחה חקירה נגד עובדים בכירים במשרד ,  החשודים בעבירות מרמה והפרת אמונים .  החוקרים בודקים האם משפחת נתניהו נהנתה מהעבירות שבוצעו לכאורה - ואם הן בוצעו בשליחותה
משטרת ישראל חוקרת מאז סוף דצמבר 2017 חשדות שלפיהם באגף הביטחון במשרד ראש הממשלה בוצעו לכאורה עבירות מרמה והפרת אמונים .  לפי מידע שהגיע לידי וואלה !  NEWS ,  החשדות מתמקדים תחילה במנהלים ובעובדים מסוימים שפעלו לכאורה לטובת עצמם ,  ואולם החוקרים בודקים בנוסף אם משפחת נתניהו נהנתה מהפעולות ואם מקצתן בוצעו בשליחותה .  החקירה נפתחה בעקבות מידע פנימי שמסרו עובדים במשרד ושהועבר בידי גורם מקצועי אמין ליועץ המשפטי לממשלה ,  אביחי מנדלבליט .  
אגף הביטחון ,  בראשות הסמנכ"ל לחירום ולביטחון אלון אפני ,  מופקד על אבטחת רעיית ראש הממשלה ,  שרה נתניהו ,  ובניו ,  באמצעות יחידת  " מגן "  הכפופה לו ופועלת בהנחיה מקצועית של השב"כ .  אנשי  " מגן "  הם המלווים בין השאר את יאיר נתניהו ,  במסעות הבילוי שלו .  החקירה באגף הביטחון קדמה לפירסום קלטת יאיר נתניהו וככל הידוע אינה קשורה באירוע שתועד בה .  בשבוע שעבר פורסם בערוץ 10 ,  כי מתקיימת חקירת חשדות לעבירות מרמה במשרד ראש הממשלה .
 לקריאה נוספת :" בגלל נסיעה חשובה ":  יאיר נתניהו ביקש לא להתייצב בבית המשפטנתניהו על הקלטת בנו : " הסתלבט על חבר ,  חינכנו לכבד נשים"הקשר בין מקורבו של נתניהו - לתלונה נגד ההסכם עם מני נפתלי 
החקירה המשטרתית עוסקת גם בפעולות המיוחסות לסמנכ"ל המושעה במשרד ראש הממשלה ,  עזרא סיידוף ,  ולעובדים אחרים במשרד ,  שלהם זיקה הדוקה לנעשה במעון ראש הממשלה .  סיידוף עומד בפני שימוע שבעקבותיו יחליט מנדלבליט אם לממש את כוונתו המוצהרת להעמידו לדין בפרשת המעונות .  הליך דומה מצפה גם לשרה נתניהו .
 גורמים המעורים בפרשה העריכו היום כי כיוון החקירה יוביל בהכרח מעובדי המשרד החשודים בעבירות לכאורה אל משפחת נתניהו ,  שנהנתה מפעולותיהם ושתיבדק מידת מודעותה לאופי הפלילי של פעולות העובדים - הכול ,  כמובן ,  לכאורה .  
מטעמה של משפחת נתניהו נמסר : " מספיק עם הניסיונות לשרבב את שמה של משפחת נתניהו לכל ידיעה על חקירה ."  .
 ממשטרת ישראל נמסר בתגובה בתשובה לשאלה על חקירת אגף הביטחון : " איננו מנהלים תכתובות ,  חקירות או כל הליך משטרתי אחר באמצעי התקשורת ,  אלא בחדרי החקירות בלבד ואין בכך כדי לאשר או להכחיש את תוכן הפניה ". 
בתשובה לשאלות שהופנו למשרד ראש הממשלה נמסר כי  " לא מוכרת במשרד חקירה פלילית זו ,  ולא הושעה בגינה אף עובד ".  באשר לשאלה על יחסי הכפיפות בין אפני לבין ראש  " מגן ",  שלום שמיר ,  נאמר כי  " ראש אגף מגן וראש אגף ביטחון הם תפקידים נפרדים ". 
פרקליטו של סיידוף ,  עו"ד יהושע רזניק ,  אמר כי לא ידוע לו על חקירה נוספת ,  המתנהלת לאחר החלטת מנדלבליט בספטמבר אשתקד על העמדת סיידוף ושרה נתניהו לדין ,  בכפוף לשימועים .  

בלעדי :  חשדות למרמה באגף הביטחון במשרד רה"מ - נבדק הקשר למשפחת נתניהו
מידע שהגיע לידי וואלה !  NEWS מעלה כי בדצמבר האחרון נפתחה חקירה נגד עובדים בכירים במשרד ,  החשודים בעבירות מרמה והפרת אמונים .  החוקרים בודקים האם משפחת נתניהו נהנתה מהעבירות שבוצעו לכאורה - ואם הן בוצעו בשליחותה

