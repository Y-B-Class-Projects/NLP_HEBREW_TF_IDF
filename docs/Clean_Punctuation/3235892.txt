לאחר הסדר על התשלום :  פרקליטו של נתניהו קיבל את חומרי החקירה
ראש הממשלה נתניהו ופרקליטו עמית חדד הגיעו להסדר זמני על תשלום מקדמה לשכר טרחתו ,  זאת לאחר שלטענתו הדבר הוביל לעיכובים באיסוף חומרי החקירה ובחינתם לקראת שימוע בתיקיו .  משהושג ההסדר ,  צוות ההגנה פנה אל הפרקליטות ואסף את חומרי החקירה
נתניהו ופרקליטו עמית חדד הגיעו להסדר זמני על תשלום מקדמה לשכר טרחתםעורך הדין של נתניהו אספו את חומרי החקירה בתיקיו לקראת השימועפרקליטי נתניהו צפויים לפנות למשרד היועץ המשפטי לממשלה לתיאום מועד חדש לשימוע 
ראש הממשלה ופרקליטו עמית חדד הגיעו היום  ( שלישי )  להסדר זמני על תשלום מקדמה לשכר טרחתו ,  זאת לאחר שהדבר הוביל לעיכובים בבחינת חומרי החקירה לקראת השימוע בתיקיו .  משהושג ההסדר בין הצדדים ,  פנו עורך הדין לפרקליטות לקבלת חומרי החקירה ואסף אותם ,  לשם קידום הליך השימוע וקביעת מועד מול לשכת היועץ המשפטי לממשלה אביחי מנדלבליט .  נתניהו מצדו ממשיך לדבוק בעמדתו ,  לפיה הוא זכאי לקבלת סיוע כספי להגנתו המשפטית .  
איסוף החומרים בא לאחר שרשרת התנצחויות בין היועץ המשפטי לממשלה ואנשי משרד המשפטים לעורך דינו של נתניהו נבות תל צור ,  זאת בעקבות בקשת הפרקליטים לדחות את מועד השימוע בשל היקף החומר והזמן שיידרש לטענתם לבחינתו .  לפני יומיים ,  השיב מנדלבליט לבקשת הפרקליטים ואמר  " קיים קושי רב בטענה בדבר היקף חומרים גדול או בדבר הזמן הרב הדרוש ללימודו ,  שעה שהיא נטענת ממי שבחר משך תקופה כל כך ארוכה שלא לקבל את חומר החקירה ולהתחיל לעיין בו ".  עם זאת ,  הוסיף מנדלבליט כי  " מובן שהסנגורים רשאים לבקש בקשות שונות בקשר להליך השימוע ,  והדברים יישקלו לגופם בשים לב למכלול הנסיבות ,  כפי שנעשה על ידי התביעה הכללית כדבר שבשגרה ".  
לקריאה נוספת:בליכוד מבקשים לא לקדם חקיקה נגד היועמ"ש במשא ומתן הקואליציוניתובע בורח מבשורה :  מנדלבליט מחפש אליבי כדי לחמוק מנתניהוהיועמ"ש :  שלחנו את חומר החקירה לסנגורי רה"מ - שסירבו לקבלו 
מנדלבליט אף ציין אז כי עיקר החומר ,  שכבר הועבר לשאר החשודים ,  צורף למכתב התשובה שנמסר גם לפרקליטי ראש הממשלה .  הוא ציין כי במהלך היום הגיע שליח מטעם משרד היועץ המשפטי לממשלה לעורך הדין תל צור ,  אך במשרד סרבו לקבל את מכתבו של היועמ"ש ואת חומר החקירה שצורף לו . " לאור כל האמור ,  ומשהועברה ליבת חומר החקירה לעיון באי כח ראש הממשלה כאמור ,  נתבקשו האחרונים לתאם מועד לקיום השימוע עד ליום 20.5.19 ",  כתב היועץ המשפטי לממשלה במכתבו .
 פרקליטיו של ראש הממשלה נתניהו השיבו במכתב ליועמ"ש כי לא קיבלו לידיהם את חומרי החקירה . " היום התייצב שליח שהתיימר למסור את חומרי החקירה באופן חד-צדדי ",  אמרו .  בהודעה שפרסמו הפרקליטים נטען כי בהעדרו של עו"ד תל צור מהמשרד ,  החליט השליח שלא להשאיר במקום את המדיה הדיגיטלית עם חומרי החקירה .  עוד כתב עו"ד תל צור כי  " הניסיון למסור חד-צדדית את חומרי החקירה למרות שמשרדו לא קיבל על עצמו את האחריות להליך שימוע ,  איננו במקום ". 
מנגד ,  גורמים במשרד המשפטים הכחישו את טענת עו"ד תל צור ,  לפיה השליח מהפרקליטות הונחה למסור את החומרים אליו בלבד ,  ומכיוון שלא היה במשרד ,  סירב להשאירם שם .  לדברי אותם גורמים ,  השליח הונחה למסור את החומר לתל צור או למזכירתו .  הוא הגיע למזכירה ,  שהתקשרה בפניו לעורך דין תל צור - והוא הנחה אותה לסרב לקבל לידיה את החומרים .  על פי אותם גורמים ,  בשיחת הטלפון המזכירה הקריאה לתל צור את המכתב מהיועמ"ש ,  ולאחר מכן הוא סירב לקבל את חומרי החקירה .  
במקביל להתכתשויות ,  בליכוד ביקשו שלא לקדם במסגרת ההסכמים הקואליציונים חקיקה נגד היועץ המשפטי לממשלה - כך נודע לוואלה !  NEWS לפני יומיים .  באחת השיחות הציגו נציגי הליכוד שתי סיבות :  הראשונה היא המהלך לקידום פסקת ההתגברות והשנייה היא כי המהלך עלול להתפרש כ"נקמה "  נגד מנדלבליט בשל חקירות ראש הממשלה .
 את הדרישה העיקרית נגד מעמד היועץ המשפטי לממשלה הציגה איחוד מפלגות הימין ,  בראשותם של חברי הכנסת הרב רפי פרץ ובצלאל סמוטריץ' .  הרפורמה בתפקיד היועמ"ש כללה בין היתר ביטול סמכותו להופיע בבג"ץ נגד הממשלה אך בעיקר תכנית לפיצול תפקידו .  בליכוד הבהירו כי הם מעדיפים להימנע מיוזמה כזו .
  ( עדכון ראשון :  10:27 )  

לאחר הסדר על התשלום :  פרקליטו של נתניהו קיבל את חומרי החקירה
ראש הממשלה נתניהו ופרקליטו עמית חדד הגיעו להסדר זמני על תשלום מקדמה לשכר טרחתו ,  זאת לאחר שלטענתו הדבר הוביל לעיכובים באיסוף חומרי החקירה ובחינתם לקראת שימוע בתיקיו .  משהושג ההסדר ,  צוות ההגנה פנה אל הפרקליטות ואסף את חומרי החקירה

