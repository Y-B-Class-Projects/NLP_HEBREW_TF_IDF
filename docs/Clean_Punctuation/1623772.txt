נעם שליט :  ההחלטות יתקבלו בקרוב מאוד
אביו של החייל החטוף סיפר אודות פגישתו עם ראש הממשלה בנימין נתניהו והעריך כי ההכרעה תתקבל תוך 24 שעות : " מניח שזה עניין של היום ,  אולי מחר בבוקר ".  הפגישה התקיימה על רקע הדיונים הקדחתניים של פורום השביעייה על אישור עסקת שליט .  שרי השביעייה צפויים לשוב ולהתכנס
 ( צילום :  גדעון צנטנר ,  עריכת וידאו :  גדי וינסטוק ,  קריינות :  אילן שניג ) 
נעם שליט ,  אביו של החייל החטוף גלעד שליט ,  הביע את תקוותו שקבלת ההחלטות בנוגע לעסקה במסגרתה עשוי להשתחרר בנו יסתיים בתוך 24 שעות .  שליט אמר בצהרים  ( שני )  לאחר פגישתו עם ראש הממשלה בנימין נתניהו כי  " ראש הממשלה דיבר איתנו ועדכן אותנו במה שאפשר לעדכן .  התהליך לא הסתיים ,  התהליך נמשך ,  וצפוי להסתיים בקרוב .  זה מה שאנחנו יכולים לספר .  אני לא במצב שאני אופטימי ולא פסימי .  בשיחה נכחו ראש הממשלה והשליח חגי הדס .  בשלב הזה אנחנו לא צפויים לעוד פגישה .  באנו בעיקר לשמוע ,  לא אמרנו דברים שלא אמרנו בעבר ".  
שליט הוסיף כי  " אנחנו ממשיכים במלוא הקיטור על מנת לסיים מאוד בקרוב .  קשה להעריך מתי תתקבל ההחלטה .  אני מניח שזה עניין של היום ,  אולי מחר בבוקר .  הנושא היום שונה מבעבר והוא יותר אקטואלי ויותר חם ".  גם אמו של גלעד ,  אביבה דיברה לאחר הפגישה ואמרה כי  " אני מקווה שיגיעו להחלטה כמה שיותר מהר ". 
לשכת ראש הממשלה זימנה בצהרים את נעם ואביבה שליט לשיחה עם ראש הממשלה .  הפגישה בין הוריו של שליט לבין ראש הממשלה התקיימה במהלך הפסקה בדיוני שרי השביעייה על העסקה לשחרור גלעד שליט .  
הבוקר התכנס פורום שרי השביעייה בפעם הרביעית בתוך 24 שעות כדי לדון בעסקת שליט .  בדיון שהתקיים בלשכת ראש הממשלה בירושלים ,  משתתפת בנוסף לשרים גם כל הצמרת הביטחונית הכוללת את הרמטכ"ל ,  ראש השב"כ וראש המוסד .  הדיון של שרי השביעייה יתחדש בשעה 20:00 ,  לאחר הפגישה עם הורי שליט .
 מאז כניסתו של נתניהו לתפקידו כראש ממשלה ,  העביר לו סבו של גלעד ,  צבי ,  מספר מכתבים ,  בהם התחנן על חייו .  צבי סיפר לגלי צה"ל כי  " כתבתי לנתניהו מספר מכתבים והתחננתי בפניו שיציל את הנכד שלי .  המכתב האחרון נשלח לפני חודש .  אני מתחנן בפניו שיגמור את הפרשה האומללה הזאת ". 
עם תחילת הדיון ,  אמר נעם שליט ,  אביו של החייל החטוף גלעד כי  " אין שום דבר חדש .  אנחנו ממתינים לסיום הדיונים .  גם מנהיגי חמאס צריכים להחליט לאחר שהם מחזיקים מאות אלפי פלסטינים בני ערובה ורעבים בעזה שסובלים כמה שנים טובות מאז חטיפת גלעד מהסיפור הזה וחיים שם בתנאים קשים ,  בעוני מחפיר ,  במצור וברעב .  גם הם צריכים לחשוב ולדאוג לאוכלוסייה שלהם שמשלמת מחיר כבד בגלל ההרפתקה של חמאס .  אנחנו מחכים לגלעד בבית ,  לא לדמויות שלו ". 
בתוך כך ,  אמו של החייל החטוף אביבה ,  אמרה הבוקר כי היא מקווה ששרי השביעייה יקבלו החלטה לתמוך בהשלמת העסקה להשבת בנה .  בראיון לגלי צה"ל אמרה אביבה שליט כי  " גלעד יושב בשבי 1,275 ימים ובמשך התקופה הזאת נעשו כל הטעויות ולא ייתכן שאחרי כל כך הרבה ימים ,  לא הביאו שום חלופה לשחרר את גלעד .  המצב שלו הפיך והוא יכול לחזור לחיים .  כרגע הוא נמצא שם בסוג של מוות במרתפי עזה ואפשר להחזיר אותו .  אני מקווה שכל אחד מהשרים שמצביעים יבין שהאצבע שלו תכריע בין גזר דין מוות לגלעד או לשחרורו של גלעד ". 
הדיונים האינטנסיביים על עסקת שליט בפורום  " השביעייה "  הסתיימו אמש ללא הכרעה .  אחד הנושאים המרכזיים שבהם דנו השרים ,  הוא שאלת המקום שאליו יועברו האסירים שרצחו ישראלים במו ידיהם .  זוהי אחת מהמחלוקות בין ישראל לחמאס ,  שדורש כי אותם מחבלים יחזרו לבתיהם בשטחי הגדה .
 לוואלה !  חדשות נודע שראש הממשלה נתניהו מסרב לשחרר אסירים עם דם על הידיים לשטחי הגדה מנימוקים ביטחוניים :  שטחי הגדה לא מוקפים גדר כמו זו העוטפת את רצועת עזה ,  ולתושביה יש נגישות גדולה לשטחי ישראל ולאזרחיה .  לפיכך ,  נתניהו עומד על כך שאותם מחבלים יועברו לעזה ,  לאירופה או לכל מקום אחר ,  ובלבד שלא ישובו לגדה .
 אתמול מסרו הוריו של שליט ,  לנתניהו מכתב ,  בעקבות הדיווחים האחרונים על הכרעה אפשרית בעסקה לשחרור בנם .  במכתב כתבו ההורים נעם ואביבה כי  " אנו חשים כי הימים הקרובים הם הרי גורל לבננו האהוב גלעד ". 
עוד כתבו בני הזוג שליט לנתניהו כי  " אנחנו עוקבים בדאגה עמוקה ובתקווה גדולה אחרי מהלכיה של ממשלת ישראל ושלך במאמציכם הכנים להחזיר את גלעד הביתה .  אנו פונים אליך לפני שיהיה מאוחר מדי .  אנא אל תפילו על כתפיו הצרות של בננו את כל בעיות המזרח התיכון .  אנא ראו את בננו כחייל היושב במרתפי החמאס כבר 1,274 ימים ולילות קשים מנשוא .  במהלך השנים הללו נעשו טעויות ומשגים שלא ניתן לתקנם או לשנותם  ( הכוונה לממשלת אולמרט .  פ.ו )  .  על כל הללו ,  בננו גלעד לא צריך להיות הקורבן ולשלם את מחיר חייו ". 
עדכון ראשון :  8:55

נעם שליט :  ההחלטות יתקבלו בקרוב מאוד
אביו של החייל החטוף סיפר אודות פגישתו עם ראש הממשלה בנימין נתניהו והעריך כי ההכרעה תתקבל תוך 24 שעות : " מניח שזה עניין של היום ,  אולי מחר בבוקר ".  הפגישה התקיימה על רקע הדיונים הקדחתניים של פורום השביעייה על אישור עסקת שליט .  שרי השביעייה צפויים לשוב ולהתכנס

