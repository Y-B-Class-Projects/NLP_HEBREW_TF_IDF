בשר פצמ"רים דורש שלום
רבים מבין 18 הקיבוצים בעוטף עזה הרגישו את נחת זרועו של חמאס ב-50 ימי  " צוק איתן "  ולכל אורך הדרך קראו להידברות .  להיות שמאלני תחת אש ?  זה לא יוצר סתירה
גילה טרגרמן מנחל עוז ,  ששכלה את בנה דניאל בן הארבע שנהרג מפצמ"ר ,  קיוותה שיהיה המנהיג הצעיר ביותר שיוביל לשלום ,  ואיחלה ,  בגדלות נפש ,  שבמותו יקדם את השלום .  דניאל נקבר בישוב  " אבשלום "  שבחבל שלום ,  לא רחוק מקיבוץ  " כרם שלום ".  דווקא כאן השלום כל כך פופולרי .
 בגבול רצועת עזה יש מושב אחד ,  נתיב העשרה ,  ו-18 קיבוצים .  יש בהם רוב גדול למצביעי מרצ ו"העבודה "  שרוצים שלום ושכנות טובה ,  ולא מלחמה ואויבים .  יש גם חברים שמאמינים שאם יתנו לצה"ל לנצח ולשטח את עזה ,  החמאס יוכרע ,  יורתע וייכנע .  אך דווקא במהלך מבצע  " צוק איתן "  התברר לרבים שניצחון מוחץ הוא אשליה ,  וההתלהמות הכוחנית דעכה .  
חיים ילין ,  ראש המועצה האזורית אשכול ,  שיאנית הפצמ"רים והרקטות ,  אמר שהפתרון הוא מדיני והציע לתת לעזתים נמל ;  ענת חפץ מקיבוץ נירים החתימה לפני כחודש מאות מתושבי האזור על עצומת שלום .  ביום שלישי האחרון ,  שעה לפני הפסקת האש נהרגו שם מפצמ"ר שני חברים ,  זאביק עציון ושחר מלמד ,  ואחרים נפצעו .
 חברי ניר-עוז ,  שבו פצמ"ר פצע אבא בגן ילדים ,  הפיצו גילוי דעת בו הודו לצה"ל על הרס המנהרות והפגיעה במצבורי הטילים ובמחבלים ,  והצהירו שרק שלום יביא ביטחון .  קבוצת  " קול אחר ",  שפועלת באזור הגבול עם עזה ,  מקיימת קשר עם פלסטינים שוחרי שלום בעזה ;  סער אלטמן מקיבוץ ניר יצחק יזם מחאה טלוויזיונית נגד נתניהו ויעלון ש"האכילו אותנו בח ..  .  ולא הביאו שלום ".  טרקטור עם כף ענקית שפך עליו מבול של זבל פרות נוזלי ,  מהביל ומצחין .  
אין ספק ,  שנתניהו הוא שרדן גמדי בתקופה רבת סיכון וסיכוי שבה דרוש מנהיג גדול .  למנהיג אמיתי יש חזון ואומץ לשנות מסלול כדי להוביל ליעד היסטורי .  ובתולדות ישראל היו כמה כאלה :  לפני מלחמת יום הכיפורים בגין הצהיר שיפרוש ל"נאות סיני "  ודיין הכריז שעדיף שארם א-שייח בלי שלום .  ב-1977 בגין עלה לשלטון ומינה את דיין לשר חוץ ,  ביחד הם ויתרו על כל סיני וזכינו בשלום בן 36 שנים ;  יצחק שמיר הימני תמך בוועידת מדריד בהשתתפות אש"ף ופרץ נתיב לשלום שבו יצחק רבין הוביל להסכמי אוסלו ;  אריק שרון היה ממקימי גוש קטיף ופינה אותו בהינתקות .
 לעומתם ,  נתניהו הוא אנטי-מנהיג שמקובע בדרכו הכושלת .  הוא פוצץ את המשא ומתן עם אבו-מאזן וקרי והחרים את ממשלת האחדות הפלסטינית .  במקום לסיים את העימות כשהמנהרות נהרסו ,  גם היום ,  בתום 50 ימי לחימה ,  נתניהו אינו מוביל מהלך עתיר חזון ,  כמו ועידת שלום עם מנהיגי הרשות הפלסטינית ,  מצרים ,  ירדן וסעודיה .  אלא ,  מנהל משא ומתן תגרני וקטנוני עם חמאס הטרוריסט ,  ובמקום לחתור לאופק של תקווה הוא מתקוטט עם ליברמן ובנט .
 בכל יום בשבועות שבוזבזו לריק ב"צוק איתן ",  אנחנו ,  בקיבוצי הגדר ,  חטפנו אש כבדה והחמאס הוסיף פיסה לתמונת הניצחון שלו :  הוא לחם בנחישות בצבא הכי חזק ,  שיתק את נתב"ג ,  זרע פחד וחרדה ,  שיבש את חייהם של מיליוני ישראלים ,  רוקן ישובים וגרם נזקים כלכליים אדירים .  
ובצד הישראלי ,  בעוד שבתחילת  " צוק איתן "  נתניהו ויעלון זכו לשבחים על התנהלותם המאופקת ,  בהמשך התברר שבעצם מדובר בשיתוק אימפוטנטי וסרבני שמוליך לשום מקום .  ובאין חזון ייפרע עם :  שלטון הגולם הישראלי ,  התקוע והמתוסכל ,  הרס באכזריות אווילית מוסדות ציבור ומגדלי דירות בעזה וחצה את הגבול שבין הגנה עצמית ולחימה לגיטימית לטרור מדינתי פסול .  עוד נשלם על כך מחיר כבד .  נתניהו מסוכן ליישובי הגדר .  נתניהו מסוכן לכולם .  
הכותב הוא חבר קיבוץ ניר-עוז בעוטף עזה וחבר ועידה במפלגת מרצ
מעוניינים לפרסם מאמר במדור הדעות ?  כתבו לנו למייל op-ed@walla.net.il
המאמרים המתפרסמים במדור הדעות משקפים את עמדת הכותבים בלבד 

בשר פצמ"רים דורש שלום
רבים מבין 18 הקיבוצים בעוטף עזה הרגישו את נחת זרועו של חמאס ב-50 ימי  " צוק איתן "  ולכל אורך הדרך קראו להידברות .  להיות שמאלני תחת אש ?  זה לא יוצר סתירה

