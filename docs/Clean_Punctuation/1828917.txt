צרפת תזמן את ישראל והרשות לוועידת שלום בפריס
שר החוץ הצרפתי ,  אלן ז'ופה ,  שהגיע לביקור בישראל ,  ייפגש עם ראש הממשלה ,  בנימין נתניהו ומקבילו הפלסטיני ,  סלאם פיאד ,  ויזמנם לוועידת שלום בפריס .  ז'ופה ייפגש עם משפחת שליט
שר החוץ של צרפת ,  אלן ז'ופה ,  הגיע אמש  ( רביעי )  לירושלים ונפגש עם שר החוץ ,  אביגדור ליברמן .  מחר צפוי שר החוץ הצרפתי להיפגש עם ראש הממשלה ,  בנימין נתניהו ועם מקבילו הפלסטיני ,  סלאם פיאד ולזמן אותם לוועידת שלום שתיערך בפריס בסוף החודש .  סוכנות הידיעות הצרפתית מדווחת ,  כי ז'ופה צפוי להיפגש גם עם הוריו של החייל החטוף ,  גלעד שליט ,  שמחזיק באזרחות צרפתית .  
בצרפת מכנים את ביקורו של ז'ופה בישראל  " משימת גישוש "  שמטרתו להביא לחידוש שיחות השלום בין ישראל לפלסטינים . " אנחנו משוכנעים ששמירה על הסטטוס קוו במזרח התיכון תהיה טעות רצינית .  הכל משתנה באזור הזה ,  במצרים ,  בסוריה ,  לכן אנחנו חייבים לכוון לחידוש המשא ומתן ",  אמר ז'ופה לאחר פגישתו עם יו"ר הרשות הפלסטינית ,  אבו מאזן ,  ברומא ,  בירת איטליה ,  לפני צאתו לביקורו הראשון בישראל .  
לפי כחודשיים אמר ז'ופה כי הוא אינו פוסל אפשרות לפיה צרפת תכיר במדינה פלסטינית עצמאית .  בדבריו בפני הוועדה לקשרי חוץ בפרלמנט הצרפתי ,  ציין ז'ופה כי מצב זה הוא תוצאה של הקיפאון המתמשך במשא ומתן הישראלי-פלסטיני .  הוא הוסיף כי  " אין טעם להביע תמיכה במהלך זה לבדנו ,  זהו דבר שצריך להתבצע יחדיו על ידי כל האיחוד האירופי .  אנחנו עוד לא שם אמנם ,  אך זו אפשרות שצריך להביא בחשבון ",  הדגיש ז'ופה .
 
צרפת תזמן את ישראל והרשות לוועידת שלום בפריס
שר החוץ הצרפתי ,  אלן ז'ופה ,  שהגיע לביקור בישראל ,  ייפגש עם ראש הממשלה ,  בנימין נתניהו ומקבילו הפלסטיני ,  סלאם פיאד ,  ויזמנם לוועידת שלום בפריס .  ז'ופה ייפגש עם משפחת שליט

