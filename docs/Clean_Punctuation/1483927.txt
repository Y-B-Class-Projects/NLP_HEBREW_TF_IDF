בלינקוב למזוז על עיסקת החבילה : " זה שוחד "
 הממונה על התקציבים באוצר אמר הערב ליועמ"ש לממשלה : " ראש ממשלה הלך הביתה על דברים פחותים בהרבה "
" זה לא יכול להתנהל ככה .  ראש ממשלה הלך הביתה על דברים פחותים בהרבה - זה שוחד ",  כך אמר הערב הממונה על התקציבים באוצר ,  רם בלינקוב ,  ליועץ המשפטי לממשלה ,  מני מזוז . " גורמים מסויימים עשו מהלך מאחורי גבינו .  הוויכוח שלי הוא לא עם ראש הממשלה ,  אינני מאשים אותו ",  לשון דבריו של בלינקוב הערב בראיון לחדשות ערוץ 10 .  
מוקדם יותר הערב ,  משרד האוצר העביר לבדיקת היועץ המשפטי לממשלה את עסקת החבילה המתגבשת עם ההסתדרות והמעסיקים ,  שהמשא ומתן עלייה מנוהל בידי משרד ראש הממשלה .  בדיקת היועץ נדרשת כדי לוודא האם חלק מהסעיפים בחבילה עומדים בהליכי חקיקה מקובלים - האם ניתן לחוקק אותם ,  והאם ניתן לעשות זאת בלוח זמנים מזורז .  אולם ,  הבדיקה גולשת גם לשאלות של יכולת המשילות של הממשלה ,  לאור הסעיפים מרחיקי הלכת שנכללו בדרישות של הסתדרות והמעסיקים .  
השאלות בנוגע להליכי חקיקה מתייחסות לשורת התיקונים בחוקי עבודה שביקשה ההסתדרות להעביר ,  חלקם שינויים מהפכניים ,  ושאת כולם מבקשת ההסתדרות לכלול בחוק ההסדרים .  משמע ,  שהם יעברו בלוח זמנים מזורז ,  ובלי תהליכי בדיקה מסודרים של הממשלה ,  האוצר ,  ומשרד המשפטים .  
מדובר ב-18 תיקונים שההסתדרות ביקשה .  לכמה מהם ,  כמו התארגנות של שוטרים וסוהרים ,  או החלשה של יכולת הפיקוח של הממונה על השכר על חריגות שכר ברשויות המקומיות ,  באוניברסטאות ובחברת החשמל ,  התנגד משרד אוצר בתוקף .  חלק מהדרישות האחרות ,  כמו תיקונים ביכולת ההתארגנות של עובדים ,  נבחנים - גם לאור הצורך להעביר אותם בלוח זמנים מזורז .  
ברקע ,  עם זאת ,  השאלות שהופנו ליועץ המשפטי לממשלה נוגעות גם בשאלות של משילות ,  ושל הליכי קבלת החלטות בממשלה דמוקרטית - זאת לנוכח ניהול המשא ומתן עם ההסתדרות בידי יועץ של ראש הממשלה  ( אורי יוגב )  ,  וכן לנוכח ריבוי הדרישות שנכללו במסגרת עסקת החבילה ואשר עלולות להטיל ספק על יכולת המשילות של הממשלה .  
מדובר בעיקר בדרישות שהעלו נציגי המעסיקים .  כך ,  רשימת הדרישות - דרישות לביטול הסעיף לגמרי ,  או להכנסת שינוים בו - של ההסתדרות והמעסיקים ,  שנכללו בעסקת החבילה עם משרד רה"מ ,  כללה את הנושאים הבאים :  תוכנית האוצר לשנות את מיסוי האלכוהול ,  תוכנית האוצר למלחמה בחשבוניות הפיקטיביות ,  שינוי מודל הארנונה ברשויות המקומיות ,  שינוי בבלו על דלקים ,  פקדון על מיכלי משקה ,  החמרת התקנות להעסקת עובדים זרים ,  החמרת התקנות להעסקת עובדים זרים במסעדות אתניות ,  שינוי כללים לרשיון עסק ,  שינוי בחוק חובת המכרזים ,  רפורמה בתעריפי הנמלים ,  הסרת מגבלות על שכר מנכ"ל במפעלי פריפריה המקבלים סיוע מהמדינה ,  ועוד .  
מדובר ברשימת שינויים החורגת מרחק רב מגבולות יחסי עבודה במשק ,  והעובדה שמשרד ראש ממשלה דן על הכנסת שינויים בסעיפים אלו לפי דרישת ההסתדרות והמעסיקים מעלה שאלות של גבולות המשילות של הממשלה ,  מול שני גופים אלה .
 
בלינקוב למזוז על עיסקת החבילה : " זה שוחד "
 הממונה על התקציבים באוצר אמר הערב ליועמ"ש לממשלה : " ראש ממשלה הלך הביתה על דברים פחותים בהרבה "
 
