כשאסי עזר הציע ליאיר נתניהו לצאת לדייט
בזמן שיאיר נתניהו נכנס באסי עזר וקיבל כתגובה הזמנה לדייט ,  עינת ארליך וג'וזי זירה אשכרה יצאו לדייט אמיתי - כל האירועים שעשו לכם את השבוע האחרון .  וואלה !  סלבס רושמת בהקפה
את הרשימה נפתח עם קים קרדשיאן שברגע האחרון החליטה שעם כל הכבוד למדינת ישראל ולשיתוף הפעולה שלה עם בר רפאלי - טילים לחוד ומשקפיים לחוד וביטלה את הביקור שלה בארץ הקודש זאת בעקבות המצב הביטחוני ,  או זה לפחות התירוץ שהיא המציאה בשביל לבלות במסיבת יום הולדת של פריז הילטון .  
קדימה למקום הרביעי ,  שם נמצאים אנשים שלא פחדו מהטילים שעפו מעל תל אביב ,  אז תגידו שלום להורים של הארוס של שיר אלמליח שהגיעו כל הדרך מאיטליה רק בשביל לפגוש את הכלה מתל אביב ואת ההורים שלה .  החבורה העליזה יצאה לארוחת ערב ביום שישי ונראו מאוד מרוצים מהאיחוד .  
הגענו כבר למקום השלישי והמכובד מגיע עוד זוג שאם ירצה השם והאלוהי הריאליטי - הם גם יצעדו אל החופה .  אז נכון ,  לא ברור עדיין מה קורה ביניהם והאם מדובר בתחילתה של זוגיות רומנטית או בעיצומה של ידידות אמיצה ,  כך או כך - נראה שהעניינים בין עינת ארליך לג'וזי זירה מתחממים כך שמקורבים מספרים שהם לא ממש מצליחים להוריד את הידיים האחד מהשנייה .  
אל המקום השני והמכובד מגיע איש השעה ,  אסי עזר ,  שלמרות שלפני כחודש הכחיש בפני וואלה !  סלבס שהוא ובעלו ,  אלברט אסקולה ,  עובדים על ילד - השבוע הוא העלה תמונה לעמוד האינסטגרם שלו מבדיקת דם שהוא ואלברט עשו על מנת להתחיל את תהליך הפונדקאות . " זהו ,  החלטנו שאנחנו רוצים להיות אבא ואבא ",  כתב עזר , " שיהיה לנו בהצלחה וחג שמח ".  
ובמקום הראשון ,  איך לא ,  עדיין איש השעה ,  עזר ,  שהחליט להציע ליאיר נתניהו לצאת איתו לדייט .  אז לא ,  אסי לא ניסה להתחיל עם הבן של ראש הממשלה אלא בסך הכל ניסה להרגיע אותו לאחר שזה התעצבן מסרטון שאסי פרסם בו נראית ילדה בת 14 נכנסת בחבר הכנסת ההומופוב ,  בצלאל סמוטריץ' .  בזמן שנתניהו ניסה להשמיץ את תמר זנדברג ,  עזר ניסה לפייס אותו והזמין אותו לסרט .  

כשאסי עזר הציע ליאיר נתניהו לצאת לדייט
בזמן שיאיר נתניהו נכנס באסי עזר וקיבל כתגובה הזמנה לדייט ,  עינת ארליך וג'וזי זירה אשכרה יצאו לדייט אמיתי - כל האירועים שעשו לכם את השבוע האחרון .  וואלה !  סלבס רושמת בהקפה

