ראש המוסד הנכנס : " איום איראן משמעותי יותר בגלל הסכם הגרעין "
 בטקס כניסתו לתפקיד שהתקיים במטה הארגון אמר יוסי כהן כי  " איראן ממשיכה לקרוא להשמדת ישראל ומשכללת את יכולותיה הצבאיות ".  עוד התחייב  " להבטיח את שלום ישראל ".  נתניהו איחל לו הצלחה והביע אמון בכך  " שיצעיד את המוסד קדימה "
 טקס חילופי ראש המוסד התקיים היום  ( רביעי )  במטה הארגון ,  ובו נכנס לתפקיד יוסי כהן ,  שהחליף את תמיר פרדו בתום חמש שנים .  בטקס נכחו ראש הממשלה בנימין נתניהו ,  ראשי אגפים בארגון ועובדיו .  במהלך הטקס נשא כהן דברים ,  והדגיש כי  " אתגר מרכזי הוא האיום האיראני ,  שלמרות הסכם הגרעין - ולדעתי דווקא בגללו - הפך למשמעותי יותר ".  לטענתו ,  איראן ממשיכה לקרוא להשמדת ישראל ,  משכללת את יכולותיה הצבאיות ומעמיקה את אחיזתה באזורנו .  שלוחות הטרור שלה הן אמצעי להשגת מטרות אלו ". 
כהן המשיך בסקירה קצרה של האתגרים המרכזיים שיהיה על הארגון להתמודד איתם בהובלתו . " מדינת ישראל שוכנת במוקד הרעש שפוקד את המזרח התיכון בשנים האחרונות .  הקנאות של האיסלאם הקיצוני שוטפת מדינות וגורמת להן לקרוס ",  אמר והמשיך : " המלחמה הפנים-דתית בתוך האיסלאם והתעצמות ארגוני הטרור סביבנו ,  מחייבות את המוסד ללמוד לעומק את האיומים ,  לסכלם ,  ולתרום לביטחון הלאומי בחשאיות וביצירתיות ". 
עוד בוואלה !  NEWS:אינדיק לא חוזר בו מדבריו על ראש הממשלהקצין ישראלי בכיר לאתר סעודי : " תגובתנו לחיזבאללה תהיה קשה"בשל הניסוי :  מועצת הביטחון תטיל סנקציות חדשות על צפון קוריאה 
הוא התחייב  " לעשות הכל כדי להבטיח את קיומה ,  שלום אזרחיה ועתידה של המדינה ".  עוד הוסיף כי  " עבודתו של איש המבצעים במוסד עתירת אתגרים וסכנות .  עבודתו של איש המטה במוסד - בטכנולוגיה ,  בלוגיסטיקה ,  במודיעין - חיונית לא פחות ".  לכן ,  לטענתו  " כל אחד מאנשי הארגון חייב להיות חד ,  ממוקד ,  נחוש ומחויב למשימה ".  
כהן הבהיר כי  " ההצלחה של כל מבצע ,  ללא יוצא מהכלל ,  תלויה בשיתוף פעולה הדוק בין כל הגורמים במוסד .  תפיסת הפיקוד שלי מייחסת חשיבות לעובדים כולם - באשר הם ,  ובכל תפקיד .  רק יחד נגיע להישגים ,  נעצים את פעילותו של המוסד ונוביל אותו לפסגות חדשות ". 
הוא אף הביע אמון ביכולתם של אנשי המוסד  " לבנות את הכוח ולגבש מענה הולם לאתגרים שציינתי ".  לדבריו , " יוקרתו של הארגון בעולם הרחב מושתתת על מצוינות אנשיו ואיכות ביצועיו .  אני מכיר אתכם ויודע שיש בכם ציונות ,  שליחות ,  חוכמה ,  קולגיאליות וגם צניעות .  זהו סוד כוחו של הארגון והערובה להצלחתו גם בעתיד ".  
ראש הממשלה בנימין נתניהו נאם גם הוא בטקס ,  איחל לכהן הצלחה בתפקידו החדש והביע ביטחון בכך שביכולתו  " להצעיד קדימה את המוסד ,  להגביה עוד יותר את העשייה ואת איכות הפעולה .  האחריות שתפקיד ראש המוסד טומן בחובו היא אדירה ,  אבל זהו בתמצית סיפורו של עמנו לאורך הדורות ובפרט בשנות התקומה הלאומית .  אני סומך עליך ,  יוסי ,  כמו כל אזרחי ישראל .  דרך צלחה ". 
ראש המוסד היוצא ,  תמיר פרדו ,  הצטרף לאיחולי ההצלחה ואמר : " יוסי ,  התקרה שלי היא הרצפה שלך .  גם אתה התחלת כמוני ,  ברצפת הייצור ,  והמשכת עד תפקיד סגן ראש המוסד וראש מנהלת המבצעים .  יותר מכך ,  שמשת במשך שנתיים וחצי כראש המטה לביטחון לאומי  ( המל"ל )  .  יש לך את כל שדרוש כדי לקחת את המוסד למחוזות חדשים ,  להגביה את הרף ולהתאימו למציאות החדשה ,  ההולכת ונרקמת מול עינינו .  עלה והצלח !  ".  

ראש המוסד הנכנס : " איום איראן משמעותי יותר בגלל הסכם הגרעין "
 בטקס כניסתו לתפקיד שהתקיים במטה הארגון אמר יוסי כהן כי  " איראן ממשיכה לקרוא להשמדת ישראל ומשכללת את יכולותיה הצבאיות ".  עוד התחייב  " להבטיח את שלום ישראל ".  נתניהו איחל לו הצלחה והביע אמון בכך  " שיצעיד את המוסד קדימה "
 
