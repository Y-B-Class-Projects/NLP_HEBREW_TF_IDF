אוטובוס נוסף נרגם באבנים ביפו ;  הוסטו קווים מרחוב יפת .  צפו במהומות
על רקע האירועים בעיר הודיעה חברת דן כי קווים 10 ו-41 לא יעברו בלב יפו אלא ברחובות חלופיים .  זמן קצר לפני כן ,  נערים יידו אבנים לעבר אוטובוס שעבר ברחוב יפת וניפצו את אחת השמשות .  שלושה נעצרו .  נהג האוטובוס : " אחרי מה שהיה אתמול נוסעים פחדו לעלות "
 ציון מנשה ,  נהג אוטובוס דן בקו 41 שנרגם הערב באבנים ,  שחזר את רגע התקיפה לוואלה !  NEWS . " בסביבות 20:30 הייתי בדרך לתחנה המרכזית ,  הייתה התקהלות של נערים בפארק עם דגלי חמאס ,  רעולי פנים ,  היו גם לוחמי יס"מ לאורך כל הרחוב ",  סיפר . " פניתי לרחוב ארליך ואז ראיתי שזורקים על האוטובוס מלא אבנים ,  שמעתי חלונות מתנפצים ,  המשכתי הלאה .  למזלנו לא היו הרבה נוסעים באוטובוס כי אחרי מה שהיה אתמול נוסעים פחדו לעלות ".  
בהמשך ראה ניידת משטרה מתקרבת לעברו ,  אז גם הבין שלא קרה לו כלום . " עצרתי ברחוב ירושלים ודיווחתי על הנזק .  עצוב שזה קורה במקומות כאלו ,  בסך הכול אנחנו משרתי ציבור ,  אנחנו גם משרתים אותם .  מזל שזה קרה בשמשה האמצעית ולא בשמשה הקדמית .  המצב הזה לא יכול להימשך כי אנחנו בסך הכול נותני שירות ומשרתים גם אותם ".  
אלמונים השליכו אבן לעבר אוטובוס בעת שנסע ברחוב החצב בנצרת עילית .  לאוטובוס נגרם נזק קל ולא היו נפגעים .  שוטרי תחנת נצרת עורכים סריקות לחיפוש אחר חשודים ונפתחה בחקירה .  
שלושה נערים נעצרו בחשד שהשליכו אבנים לעבר אוטובוסים וכלי רכב שנסעו ברחוב יפת ביפו במהלך הפגנה שבה השתתפו בגן השניים .  בהפגנה השתתפו כ-50 צעירים ,  שהחלו להשליך אבנים וניסו לחסום את רחוב יפת .  לאוטובוס נגרם נזק ,  אך איש לא נפגע .  בעקבות האירוע התקיימה התייעצות בין המשטרה וחברת דן ,  שבה הוחלט כי  " עד יעבור זעם "  יוסטו מסלולי הקווים 10 ו-41 מרחוב יפת .  כוחות גדולים של יס"מ ,  מג"ב ויחידות מיוחדות נמצאים ביפו ,  בהן גם יחידות סמויות ,  בניסיון לתפוס מפרי סדר .  
כלי רכב הנהוג על ידי תושב מזרח ירושלים שנעצר לבדיקה בצומת מישור אדומים החל להימלט תוך כדי שהוא פוגע בכלי רכב אחר .  הבלשים החלו במרדף אחר הרכב תוך דיווח לשוטרים והלוחמים במחסום א-זעיים הסמוך .  לוחם מג"ב ניגש לעבר הרכב החשוד והנהג שהבחין בלוחם ניסה להימלט ,  שילב להילוך אחורי ופגע ברכב שעמד אחריו בנסיון להיחלץ מהפקק והחל בנסיעה לעבר לוחם מג"ב .  הלוחם דרך את נשקו ירה בו ופצע אותו .  נפתחה חקירה לנסיבות בריחת הרכב מבדיקת המשטרה וגם של נסיון הדריסה .  
שבעה בני אדם נעצרו בסיום הפגנה שהתקיימה באום אל-פחם ,  בחשד שהשליכו בקבוק תבערה לעבר שדה קוצים בסמוך לעיר בעת ההפגנה .  
שוטר נפצע באורח קל עד בינוני מאבן שהושלכה לעברו במהלך הפגנה שבה השתתפו כ-80 מתושבי העיר על רקע אירועי הר הבית .  הוא פונה לקבלת טיפול רפואי בבית החולים אסף הרופא שבצריפין .  במהלך ההפגנה החלו כמה מהתושבים להתעמת עם כוחות המשטרה ולהשליך לעברם אבנים ובקבוקים .  כמה מפגינים נעצרו .  ראש העיר ,  יאיר רביבו ,  אמר לוואלה !  NEWS כי ההפגנה התקיימה ללא רישיון ,  כאשר רוב המפגינים אינם תושבי העיר .  במקביל ,  לטענתו ,  התקהלו במקום עשרות חברי הגרעין התורני עם דגלי ישראל . " המצב ממילא נפיץ והנפת דגלי פלסטין בשטחי ישראל עלולה להבעיר את השטח ",  אמר רביבו .  
המחבל אמג'ד אל-גונדי ,  שביצע את הפיגוע הערב בקריית גת ,  היה פעיל חמאס - כך פורסם בהודעה רשמית של אחד מסניפי התנועה .  בהודעה ,  שפורסמה בכלי התקשורת הפלסטיניים ,  הכריזו רשמית על מותו של  " השהיד "  אל-ג'ונדי ,  אך לא לקחו אחריות על הפיגוע . 
" הבוקר צעדתי עם חבר ברחובות העיר העתיקה כשלפתע הרגשתי כאב חד בראשי ,  ולאחר מכן בגבי ",  שחזר דניאל ,  בן 35 ,  שנפצע בינוני בפיגוע הדקירה הבוקר בשער האריות בבירה . " הסטתי את ראשי וראיתי מחבלת אוחזת סכין בידה אחוזת אמוק ומנסה לרצוח אותי תוך כדי שהיא צועקת .  חברי דחף אותה לפני שדקרה אותי בפעם השלישית .  פעלתי כפי שחונכתי ואומנתי כקצין בצנחנים ,  שלפתי את נשקי ויריתי לעברה וניטרלתי אותה .  מיד אחר כך הגיעו כוחות משטרה ,  סייעו לי ונתנו לי טיפול רפואי מידי ".  הדוקרת פונתה לבית החולים הדסה עין כרם בעיר ומצבה מוגדר קשה .  
המחבל שביצע את פיגוע הדקירה בפתח תקווה הוא תאמר יונס אחמד ורידאת ,  בן 25 ,  תושב דהריה שבאזור חברון . 
" שדולת ארץ ישראל "  הכריזה על הקמתה מול בית ראש הממשלה .  ח"כ בצלאל סמוטריץ'  ( הבית היהודי )  וח"כ יואב קיש  ( הליכוד )  הקדימו את ההכרזה על השדולה כדי להצטרף למאבק ראשי המועצות ביהודה ושומרון להשבת הביטחון והבנייה בהן ובירושלים . " לצערנו לא קיבלנו מראש הממשלה מענה לפנייתנו ,  ועל כן אנחנו ממשיכים את המאבק .  נמשיך לשבת במאהל המחאה וביום שלישי הקרוב נקיים הפגנת ענק במקום ",  מסרו .  
פלסטינים יידו בקבוק תבערה לעבר כלי רכב בסמוך לכפר אל-חאדר וההתנחלות בית"ר עילית שבגוש עציון .  באירוע לא דווח על נפגעים .  
במפלגת המחנה הציוני הגיבו לדבריו של ראש הממשלה בנימין נתניהו שאמר הערב כי בגל הטרור הנוכחי גם אזרחי ישראל נמצאים בחזית . " ראש ממשלת החדלון הבטחוני אמר הערב את מה שכל אזרחי ישראל מרגישים שהם או ילדיהם הולכים ברחוב - כל הארץ חזית ",  מסרו . " אין אזרח בישראל שלא מבין שנתניהו ,  שנמצא בראשות הממשלה כבר שש שנים ,  איבד כל יכולת להתמודד עם גל הטרור ".  
משטרת ישראל עצרה הבוקר כמה בעלי חנויות שלא סייעו לאודל בנט שנפצעה אנושות בעת שבעלה נרצח בפיגוע בעיר העתיקה במוצאי שבת .  כך אמר השר לביטחון הפנים גלעד ארדן במסגרת הערכת מצב שהתקיימה בירושלים .  
כוח לוחמי יס"מ חוף ולוחמי מג"ב ירושלים סיכלו פיגוע דקירה בעת שפעלו באבו טור שבמזרח ירושלים .  הלוחמים הבחינו בנער שעורר את חשדם וברגע שניגשו לבדוק אותו הוא שלף סכין מכיס מכנסיו .  תוך שניות זינקו לעברו הלוחמים ,  השתלטו עליו ,  תפסו את הסכין ועצרו אותו .  הנער הועבר לחקירה .  
לפחות אדם נפצע באורח בינוני בפיגוע דקירה ברחוב ז'בוטינסקי בפתח תקווה ,  בסמוך לקניון הגדול .  הדוקר נוטרל בידי כוחות הביטחון .  הפצוע פונה על ידי צוות מד"א לבית החולים בילינסון בעיר .  
מוקדנית :  משטרה שלום אפשר לעזור .
 נוסע באוטובוס :  שלום ,  אני במלכי ישראל בקריית גת ויש פה מישהו באוטובוס ,  של מטרופולין ,  שניסה לחטוף לחייל נשק .
 מוקדנית :  איפה אתה עוד פעם ? 
נוסע באוטובוס :  בקריית גת בשדרות לכיש .
 מוקדנית :  תמתין איתי רגע על הקו - אל תנתק לי .  
שוטר :  מה קרה בדיוק ? 
נוסע באוטובוס :  ישבנו באוטובוס בקו 369 ופתאום היה מאבק מאחורה ,  ערבי עם חייל ,  והוא הצליח לחטוף לחייל את הנשק .  הוא כיוון אלינו אבל לא הצליח לירות .  
שוטר משמר הגבול נפצע באורח קל כתוצאה מיידוי אבן לפניו בסמוך לאוגדת איו"ש .  השוטר סבל מפציעה בלסת ומתחת לעין וטופל במקום האירוע .  
מעדויות בעקבות הפיגוע בקריית גת ,  מתברר כי המחבל השתולל בקו 369 של מטרופולין ,  שהיה בדרכו מבאר שבע לתל אביב .  בזמן שאוטובוס הגיע לתחנה בקריית גת הנהג שמע צעקה מהחלק האחורי של האוטובוס ,  כשהנוסעים הבינו שמדובר במחבל .  בהתאם להנחיות הביטחוניות הוא פתח את שתי הדלתות של האוטובוס על מנת לאפשר לנוסעים לרדת .  המחבל התקרב לכיוון הנהג והתיז גז מדמיע לפניו .  הנהג נאבק במחבל ,  בעט בו בחזהו והצליח בתושייה רבה להפילו אל מחוץ לאוטובוס .  הנהג נפגע מהגז ופונה לבית החולים ברזילי באשקלון .  בלית ברירה ,  כך לפי העדויות בשטח ,  פנה המחבל החל להיאבק עם חייל מחוץ לאוטובוס . " אנו משבחים את הנהג שפעל בתושייה רבה ובקור רוח על פי הנהלים ומאחלים לו החלמה מהירה ",  נמסר מ"מטרופולין ".  
פלסטינים יידו אבנים לפני זמן קצר לעבר כוחות המשטרה ומשמר הגבול בצומת ההוספיס שבעיר העתיקה בירושלים .  שוטר נפצע קל בראשו וטופל במקום .  שני חשודים נעצרו במקום בחשד למעורבות באירוע .  
שני פלסטינים נורו היום  ( רביעי )  מאש צה"ל במהלך הפרות סדר ליד אוגדת יהודה ושומרון ,  שבסמוך להתנחלות בית אל ,  שבהן השתתפו מאות פלסטינים .  אחד הפלסטינים נפצע בראשו באורח קשה והשני נפצע קל ברגלו .  הם פונו לבית החולים שערי צדק שבירושלים .  
חייל צה"ל נדקר באוטובוס ציבורי של חברת מטרופולין בקריית גת בידי מחבל ,  שוהה בלתי חוקי .  המחבל חטף את נשקו והתבצר בבניין מגורים בעיר .  כוח משטרה ממרחב לכיש שהגיע לזירת האירוע חיסל את המחבל במקום .  החייל פונה לבית החולים ברזילי באשקלון במצב קל .  על פי כלי תקשורת פלסטיניים ,  המחבל הוא אמג'ד חאתם אל-ג'ונדי בן 17 מיטא שליד חברון .  
עימותים פרצו היום  ( רביעי )  בין בני משפחת המחבלת שדקרה צעיר בשער האריות שבעיר העתיקה מוקדם יותר היום לשוטרי מג"ב ,  בבית החולים הדסה עין כרם בירושלים ,  שם היא מאושפזת .  לטענת בני המשפחה ,  כוח מג"ב שהוצב במקום מנע מבני המשפחה לבקר את המחבלת ,  שנפצעה באורח קשה לאחר שנורתה .  אחד מבני משפחתה עוכב לחקירה .  
ראש הממשלה בנימין נתניהו ביטל היום את ביקורו בגרמניה ,  שתוכנן להתקיים מחר .  נתניהו אמר לקנצלרית גרמניה אנגלה מקרל כי האירועים הביטחוניים בישראל אינם מאפשרים לו להגיע לביקור כמתוכנן .  
ח"כ אופיר אקוניס הגיע היום לאוהל המחאה מול ביתו של ראש הממשלה בנימין נתניהו ואמר : " באתי לכאן לחזק את המתיישבים ואת הממשלה במאבקה בטרור הפלסטיני ".  לדבריו , " הבנייה בארצנו היא בזכות ,  לא בחסד ".  אקוניס קרא לחדש את הבנייה בגדה  " בלי קשר להתגברות הטרור ".  
כוחות צה"ל ומג"ב עצרו הלילה 22 מבוקשים בשטחי הגדה המערבית והועברו לחקירת כוחות הביטחון .  15 מהמבוקשים שנעצרו חשודים במעורבות בפעילות טרור ,  בהפרות סדר ובאלימות נגד אזרחים וכוחות הביטחון .  
בנוסף לכך ,  עצרו לוחמי צה"ל עוד תשעה מבוקשים בפעילות באזור חלחול ובית אומר .  כמו כן ,  עם קבלת מידע מודיעיני ,  בפעולה משותפת של צה"ל ושב"כ ,  נעצרו שלושה חשודים במעורבות באירוע יידוי האבנים לעבר ציר 60 ,  מהן נפצעה תינוקת ישראלית אמש .  
פלסטינית דקרה גבר כבן 35 בשער האריות בירושלים ופצעה אותו באורח בינוני .  הפצוע ירה בה עם נשקו האישי ונטרל אותה .  היא פונתה לבית החולים הדסה עין כרם בעיר ומצבה מוגדר קשה .  
בשעה 10:46 נמסר למד"א מרחב ירושלים על פיגוע דקירה בוויה דולורוזה סמוך לשער האריות בירושלים ,  האזור שבו אירע פיגוע הדקירה בסוף השבוע ,  אז נדקרו למוות אהרון בנט ונחמיה לביא לוי .  מהמשטרה נמסר כי המחבלת דקרה את הגבר ולאחר מכן הוא הצליח לדרוך את נשקו האישי ולירות בה .  במשטרה מעריכים כי הגיחה מאחוריו ודקרה אותו בפלג הגוף העליון .  בעקבות הפיגוע הוחלט לסגור את שער שכם .  
אישה בת 38 נפצעה באורח קל לאחר שנפגעה מיידוי אבנים בכביש תקוע לכיוון מזמוריה שבגוש עציון .  היא פונתה לבית החולים שערי צדק .  לטענתה ,  היא נקלעה למארב של כמה פלסטינים ,  שניסו להוציא אותה בכוח ממכוניתה ,  אך היא הצליחה להימלט .  

אוטובוס נוסף נרגם באבנים ביפו ;  הוסטו קווים מרחוב יפת .  צפו במהומות
על רקע האירועים בעיר הודיעה חברת דן כי קווים 10 ו-41 לא יעברו בלב יפו אלא ברחובות חלופיים .  זמן קצר לפני כן ,  נערים יידו אבנים לעבר אוטובוס שעבר ברחוב יפת וניפצו את אחת השמשות .  שלושה נעצרו .  נהג האוטובוס : " אחרי מה שהיה אתמול נוסעים פחדו לעלות "
 
