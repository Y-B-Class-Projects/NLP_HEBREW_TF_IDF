הקבינט אישר :  חיילי צה"ל יאבטחו את התחבורה הציבורית בירושלים
בתום שעות של דיונים הסמיך הקבינט המדיני-ביטחוני את המשטרה להטיל סגר או כתר על מוקדי חיכוך והסתה בירושלים .  בנוסף ,  הוחלט לגייס 300 מאבטחים נוספים לתחבורה הציבורית בבירה וצה"ל יתגבר את המשטרה בערים
הקבינט המדיני-ביטחוני אישר הלילה  ( רביעי )  שורה של צעדים להתמודדות עם גל הטרור ובין היתר הסמיך את משטרת ישראל להטיל סגר או כתר על מוקדי חיכוך והסתה בירושלים ,  זאת על פי שיקולי הביטחון .  ישיבת הקבינט הסתיימה בתום שעות של דיונים והוא צפוי להתכנס שוב בשעות הצהריים כדי לדון בנושאים נוספים ובהם ההסתה .
 במהלך הדיון אישר הקבינט כי בנוסף להריסת בתי מחבלים לא תתאפשר בנייה מחודשת במקום שבו נהרס בית מחבל .  כמו כן הוחלט להחרים את רכושם של מחבלים שביצעו פיגועים ולשלול תושבות קבע למפגעים .
 בנוסף ,  אושר להגדיל ולהרחיב הכוח המבצעי של משטרת ישראל ,  לתגבר את המשטרה בחיילים בכבישים ובערים ולגייס 300 מאבטחים נוספים למערך התחבורה הציבורית בירושלים בעלות של 80 מיליון שקל .  הקבינט אף הנחה את צה"ל לפרוס כוחות במקומות רגישים על גדר הביטחון באופן מידי וראש הממשלה ,  בנימין נתניהו ,  הנחה להכין עבודת מטה להשלמת בניית גדר הביטחון ,  לרבות בדרום הר חברון .  
גל טרור - עוד כותרות :" ברוח ובדם נפדה את אל-אקצה ":  אלפים מפגינים בסכניןתיעוד קשה :  המחבל מי-ם דוהר ומעיף אזרחים ,  יוצא ודוקר בפראותהשר אקוניס : " להגביל יציאת צעירים משכונות מזרח ירושלים "  
אמש החליט הקבינט על  " סגר נושם "  סביב שכונות מסוימות במזרח ירושלים ,  הכולל הצבת מחסומים ביציאה ובכניסה לשכונות אלה במטרה לזהות מראש כלי רכב חשודים .  כמו כן ,  הוחלט על שימוש משמעותי ביחידות צה"ל לצורך תגבור האבטחה במרכזי הערים ,  כסיוע למשטרה ולמשמר הגבול .  
כמו כן ,  הקבינט אישר את המלצת שר התחבורה ישראל כץ להקמת מערך אבטחה בתחבורה הציבורית בירושלים .  בשלב הראשון ,  חיילי צה"ל יאבטחו את התחבורה הציבורית ,  עד לגיוס והכשרה של מאבטחים מקצועיים .  
בפתח הישיבה אתמול אחר הצהריים הציג נתניהו כמה צעדים שהוא דורש לקדם כחלק מהמאבק בגל הפיגועים של הימים האחרונים .  הצעדים הללו כוללים שלילת תושבות למחבלים ממזרח ירושלים ולמשפחותיהם ,  שלילת אזרחות למחבלים אזרחי ישראל וזירוז משמעותי של הליך הריסת בתיהם של מחבלים .  
שלילת אזרחות ושלילת תושבות טעונות אישור של היועץ המשפטי לממשלה יהודה וינשטיין ועשוי להגיע גם לפתחו של בית המשפט העליון .  עם זאת ,  נתניהו אמר בישיבת הקבינט כי הוא נחוש לקדם את הצעדים הללו גם אם יהיו קשיים משפטיים בדרך .  דרישה נוספת שהעלה נתניהו היא לזירוז תהליך הריסת בתי מחבלים ,  שכיום אורך חודשים ,  לתקופת זמן קצרה יותר ,  עד כדי יומיים או שלושה בלבד מרגע ביצוע הפיגוע .  גם בנושא זה צפויים קשיים משפטיים באישור התכנית ,  במיוחד לאור ההסתייגות של חלק מגורמי הביטחון בנוגע למידת יעילותה של מדיניות הריסת בתי מחבלים .  
גורמי ביטחון מסרו אתמול כי טרם הוחלט מה יהיה היקף כוחות צה"ל שיתגבר את משטרת ישראל במרכזי הערים ,  אך כבר עכשיו ברור שלא יהיה מדובר בלוחמים מיחידות קרביות ,  אלא חיילים מיחידות עורפיות וחיילים מקורסים והכשרות שיסיירו ברחובות עם נשק .  הגורם ציין כי הכוונה היא ש"רק לוחמי מג"ב יבואו במגע עם תושבי מזרח ירושלים ".  חטיבת המבצעים של צה"ל תדון בנושא ביממה הקרובה .
 מוקדם יותר נאם נתניהו בכנסת ,  והתייחס לגל הפיגועים של הימים האחרונים .  לדברי נתניהו , " לפני שעה כינסתי את הקבינט ומכאן אשוב לדיוניו .  נחליט על שורה של אמצעים תקיפים נוספים במלחמתנו בגורמי ההסתה והטרור .  הם ייושמו בשטח במהירות .  ישראל תבוא חשבון עם המרצחים ,  עם המנסים לרצוח ועם המסייעים .  לא רק שלא יהנו מזכויות ,  נגבה מהם את המחיר .  מי שיאיים לפגוע בנו ,  ידו תיגדע .  נשתמש ולא נהסס בכל האמצעים שעומדים לנו להחזיר את השקט לאזרחי ישראל .
" אנו במאבק ,  זהו מאבק של כולנו ונעמוד בו יחד .  עמדנו בגלי טרור ויכולנו להם ,  הם לא עמדו במשימתם .  אנו ממוקדים במשימתנו להילחם במרצחים ובמסיתים .  אנו בטוח שהפעולות שננקוט יביאו להבנה בצד השני שישראל תהיה כאן לנצח ".  
ראש הממשלה פנה בנאומו ליו"ר הרשות הפלסטינית אבו מאזן ואמר : " הפסק את גל ההסתה .  עליך להילחם בקיצוניים שגורמים לחפים פשע לגבות מחיר יקר .  אני אומר ליו"ר הרשות :  אל תהפוך רוצחים לגיבורים .  וגם תהיה הידרדרות כתוצאה מההסתה של החמאס ,  התנועה האיסלאמית והרשות ,  תישאו באחריות לכך .  כדי לעצור את הרעל ולהחזיר את השקט והיציבות אתה חייב לעשות את מה שמוטל עליףך ואנו נעשה את מה שמוטל עלינו ". 
לערביי ישראל אמר נתניהו : " אל תלכו שולל אחרי מסיתים .  אנו חיים ויחד ומאמינים בדו קיום .  קל לפרום את החוטים שמחברים בינינו .  יש מנהיגי ציבור בקרב האזרחים הערבים שמבינים את מה שאני אומר ,  והם צריכים למצוא את העוז להגיד את הדברים ולהתייצב מול הקנאים והקיצוניים ".  
בסיום דבריו של נתניהו ,  אמר יו"ר האופוזיציה יצחק הרצוג : " אל לנו לאבד צלם אנוש ולזנוח את עקרונותינו כדמוקרטיה .  אני יכול לומר לראש הממשלה שנגבה כל צעד ביטחוני שתיזום וממשלתך תאשר ,  כדי להשיב את הביטחון במדינה ולאזרחיה ,  ובכלל זה סגר במזרח ירושלים ,  פריסת כוחות נרחבת ומלחמה חסרת פשרות באתרי ההסתה האיסלאמיים ,  כולל צעדים מדיניים מרגיעי מצב ". 
עוד אמר הרצוג : " הטרור שרצח את גנדי עוד כאן ,  פוצע את אזרחי ישראל .  ידענו גלי טרור וגם הפעם נוכל לו ".  
את הישיבה אתמול פתח יו"ר הכנסת יואל אדלשטיין בדקת דומיה לזכרו של רחבעם זאבי ,  ולאחר מכן אמר : " הטרוריסטים צמאי הדם ,  שונאינו ,  אינם יודעים מנוח .  באחרונה ,  גם היום ,  הם השתוללו ברחובותינו ,  פצעו ורצחו ללא הבחנה .  אזרחים רבים זועקים כבר ימים ושבועות מאז החל גל הטרור הזה ,  שהגיעה השעה לעשות מעשה .  זוהי שעת מבחן לישראל ". 
לדברי אדלשטיין , " זו השעה להניח את המחלוקות בצד .  זוהי השעה להתאחד כולנו אל מול הטרור .  זוהי השעה לעמוד כחזית אחת .  חזקה ואיתנה .  לכן ,  אני קורא לכולכם בבית הזה ולהנהגה בישראל ,  ולכל מי שגורלה ,  עתידה וחוסנה של ישראל חשוב ויקר לו ,  לקום ולהצטרף לממשלה .  זוהי השעה לממשלת אחדות .  אין זו שעה של חשבונות קטנים ,  אין זה הזמן למשחקי כבוד או כסאות ". 
לפניות לכתב עמרי נחמיאס :  omri_n@walla.net.ilלפניות לכתב אמיר תיבון :  amir.tibon@walla.co.il
 ( עדכון ראשון :  18:20 )  

הקבינט אישר :  חיילי צה"ל יאבטחו את התחבורה הציבורית בירושלים
בתום שעות של דיונים הסמיך הקבינט המדיני-ביטחוני את המשטרה להטיל סגר או כתר על מוקדי חיכוך והסתה בירושלים .  בנוסף ,  הוחלט לגייס 300 מאבטחים נוספים לתחבורה הציבורית בבירה וצה"ל יתגבר את המשטרה בערים

