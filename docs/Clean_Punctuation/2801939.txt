הרצוג :  הפתרון - ירושלים מאוחדת עם בירה פלסטינית במזרחה
יו"ר האופוזיציה באירוע  " שבתרבות "  בבאר שבע : " יש 350 אלף פלסטינים במזרח ירושלים שזכאים לקבל תעודת זהות אם רק היו רוצים ".  הוא האשים את נתניהו בחלוקתה האמיתית של העיר : " במקומו ,  הייתי אוסר לעלות להר הבית "
 יו"ר האופוזיציה ,  חבר הכנסת יצחק הרצוג ,  התייחס היום  ( שבת )  באירוע  " שבתרבות "  שנערך במשכן אמנויות הבמה בבאר שבע לאפשרות של ריבונות משותפת בירושלים .  כמו כן ,  הוא התייחס למצב הביטחוני ולהפרות הסדר סביב הר הבית בבירה ואמר כי הוא סבור שעל ירושלים להישאר מאוחדת , " אבל יכול להיות שיהיו בה שתי בירות - אחת באחת משכונות מזרח העיר הפלסטיניות ".   " לא תוכל לחלק את העיר ,  אבל תוכל למצוא פתרון פוליטי ",  הוא הדגיש .
 הרצוג הוסיף כי  " יש 350 אלף פלסטינים במזרח ירושלים שזכאים לקבל תעודת זהות אם רק היו רוצים .  מתוכם רק 12 אלף עשו זאת ,  והם יכולים לקבוע אם ירצו מי יהיה ראש עיר ".  
עוד ידיעות בנושא פוליטיקה וממשל:קרי בירדן :  להפחית המתיחות בהר הבית לפני חידוש המו"מפרשנות | כשליברמן וטיבי התאחדו נגד נתניהו וגלאוןבשיאו של גל הטרור :  ליברמן נעדר מישיבות הקבינט 
יו"ר האופוזיציה העביר ביקורת על ראש הממשלה ,  בנימין נתניהו ,  ואמר כי מי שמחלק את ירושלים , " זה נתניהו .  בפזיזות שלו ובחוסר רצון להסדר מדיני ".   " דה פקטו ,  היום אנחנו מבינים שאנשים לא מדברים על ירושלים בצורה כנה ",  הוא הוסיף ואמר כי  " נתניהו הוא שפוט של נפתלי אבו עלי ,  שמכתיב לו מה לעשות ",  בהתייחסותו לשר נפתלי בנט . " הימין הקיצוני בליכוד ובבית היהודי מכתיב את הטון לאסון לאומי ".  לדבריו , " אם הייתי ראש הממשלה הייתי אוסר לעלות להר הבית ". 
בהמשך דבריו התייחס יו"ר האופוזיציה לעימות בין צה"ל לשב"כ ,  שהסתיים אתמול לאחר שהרמטכ"ל בני גנץ וראש השב"כ יורם כהן נפגשו בביתו של גנץ על מנת לפתור את המחלוקות ביניהם וליישר את ההדורים . " כיו"ר האופוזיציה אני מקבל עדכונים מודיעיניים .  אני יודע שהייתה התראה על פיגוע גדול ,  סימן לפיגוע גדול אך לא למלחמה מול חמאס ",  אמר הרצוג . " העימות בין בני גנץ ליורם כהן הוא סימפטום לווירוס שחוצה את המערכת ההנהגתית בישראל .  ראש הממשלה היה צריך למנוע את זה מבעוד מועד ".  
שלשום פרסם השב"כ הודעת הבהרה בצל העימות הפומבי עם צה"ל סביב הטענה שהארגון סיפק מראש התרעה על עימות אפשרי עם חמאס ,  כמה חודשים לפני פרוץ מבצע  " צוק איתן ".   " ידיעות שהופצו על ידי שב"כ ,  החל מינואר 2014 ,  הצביעו על תחילת היערכות ואימונים של חמאס לקראת עימות אפשרי עם ישראל ",  נכתב בהבהרה . " ראוי להדגיש כי בשום שלב לא טענו אנשי השב"כ ,  כי שב"כ העביר לאור ידיעות אלו ,  התרעה למלחמה מול חמאס ביולי ". 
לפניות לכתב :  Yanir9310@walla.com 

הרצוג :  הפתרון - ירושלים מאוחדת עם בירה פלסטינית במזרחה
יו"ר האופוזיציה באירוע  " שבתרבות "  בבאר שבע : " יש 350 אלף פלסטינים במזרח ירושלים שזכאים לקבל תעודת זהות אם רק היו רוצים ".  הוא האשים את נתניהו בחלוקתה האמיתית של העיר : " במקומו ,  הייתי אוסר לעלות להר הבית "
 
