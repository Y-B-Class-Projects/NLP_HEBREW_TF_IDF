בגל ההפגנות :  200 איש הפגינו אמש למען שחרור שליט
המפגינים חיכו מול מעונו של ראש הממשלה בקיסריה וחסמו את הכביש בניגוד להוראות השב"כ .  אחד הפעילים נעצר .  השופט בדימוס ,  עודד אליגון ,  שהשתתף במחאה : " נתניהו - אוטיסט שחי בבועה "
 ערב של הפגנות :  בזמן שבתל אביב הפגינו למען הרפואה הציבורית ובקריאה להורדת מחירי הדיור כ-200 בני אדם הפגינו אמש  ( שבת )  גם בקיסריה ,  מול ביתו של ראש הממשלה ,  בנימין נתניהו ,  בקריאה לשחרורו המיידי של החייל החטוף ,  גלעד שליט .
 לראש הממשלה ציפתה הפתעה כשיצא מביתו והמפגינים חסמו את הכביש בניגוד להוראות השב"כ .  השופט בדימוס ,  עודד אליגון ,  המשתתף במחאה אמר באירוע כי  " נתניהו הוא אוטיסט החי בתוך בועה ". 
יוזם ההפגנה מגן דהרי שאף נעצר במהלכה מסר לוואלה !  חדשות כי  " ראש הממשלה פחדן הוא לא רוצה להתמודד עם מה שקורה עם גלעד שליט בשבי ,  הרפואה קורסת ויש מחדל בדיור בישראל .  נתניהו לא יכול ומפחד להתמודד עם הבעיות בחברה ".  לדברי דהרי ,  ראש הממשלה נמנע מלהגיע באחרונה לביתו . " כבר 11 שבועות שהוא לא הגיע למעונו הפרטי בקיסריה ",  סיפר , " הוא מפחד להתמודד עם המציאות הקשה שיש בישראל ובמיוחד עם המציאות שיש חייל בשבי והוא לא עושה שום דבר בנושא .  השבת הוא כן הגיע ומיד ברח בערב ". 
פעילים במטה לשחרור שליט טענו בשבוע שעבר כי נהגו של השר הממונה על העורף ,  מתן וילנאי ,  פגע עם רכבו של השר בכעשרה פעילים שהפגינו מחוץ לישיבת הממשלה בירושלים .  לדברי הפעילים ,  המשטרה והשב"כ אישרו להם לעמוד במקום ולהפגין .
 עוד כותרות על גלעד שליט:מפגינים למען שליט : " נהגו של וילנאי דרס אותנו"דעה :  קשר הדוק בין האוהלים של משפחת שליט לאוהלים בשדרות רוטשילדחמאס חושף :  כך פוצץ המשא ומתן לשחרור גלעד שליט

בגל ההפגנות :  200 איש הפגינו אמש למען שחרור שליט
המפגינים חיכו מול מעונו של ראש הממשלה בקיסריה וחסמו את הכביש בניגוד להוראות השב"כ .  אחד הפעילים נעצר .  השופט בדימוס ,  עודד אליגון ,  שהשתתף במחאה : " נתניהו - אוטיסט שחי בבועה "
 
