אושר :  מיליונים יוקצו להצלת התרבות בקריית שמונה
לאחר ביקורת ציבורית נרחבת ,  אישרה הממשלה את התכנית להצלת הספרייה ,  המתנ"ס והיכל התרבות בעיר הצפונית .  ע"פ ההחלטה ,  יוקצו 6 מיליון שקל לטובת סיוע ממשלתי למתנ"סים באזורים מאוימים
הממשלה אישרה בצהריים  ( ראשון )  את התכנית שתאפשר את המשך פעילותם של המתנ"ס ,  הספרייה והיכל התרבות בקריית שמונה .  זאת לאחר מחאה ציבורית שהתעוררה לאחרונה בעקבות הכוונה לסגור מוסדות אלו בשל היעדר תקציב .
 על פי ההחלטה ,  יוקצו שישה מיליון שקלים לטובת סיוע ממשלתי למרכזים קהילתיים באזורים סמוכי גבול וביישובים מאוימים ,  אשר נקלעו למצוקה כלכלית קשה .  ההצעה גובשה בשיתוף משרדי החינוך ,  האוצר ,  הפנים ,  פיתוח הנגב והגליל והתרבות והספורט .
 ראש הממשלה ,  בנימין נתניהו ,  אמר כי  " כפי שהבטחנו ,  הממשלה תקצה היום את הכסף הדרוש למוסדות התרבות והפנאי ,  לרבות הספרייה בקריית שמונה .  אני רוצה להודות לשר האוצר ,  שר החינוך ושר הפנים ,  לשר סילבן שלום וכמובן גם לשרת התרבות ,  לימור לבנת ,  שעשו יד אחת על מנת שאנחנו נוכל לפתור את הבעיה הזאת ". 
להחלטת הממשלה קדמה ביקורת ציבורית בעקבות הודעתו של איש העסקים נוחי דנקנר ,  כי יציל את מוסדות התרבות בעיר .  המבקרים טענו כי מוסדות התרבות בקריית שמונה נמצאים באחריות הממשלה וכי עליה לפעול על מנת למצוא פתרון בולם לבעיה ולא להסתמך על תרומות .
 עוד על משבר מוסדות התרבות בקריית שמונה:רה"מ :  נקצה מיליונים להצלת המתנ"סים בקריית שמונהדווקא בשבוע הספר :  הספרייה בקריית שמונה נסגרהצעירי קריית שמונה הפגינו : " אין טעם להישאר בעיר"שבוע הספר עצוב :  הספרן בקריית שמונה כבר מתגעגע

אושר :  מיליונים יוקצו להצלת התרבות בקריית שמונה
לאחר ביקורת ציבורית נרחבת ,  אישרה הממשלה את התכנית להצלת הספרייה ,  המתנ"ס והיכל התרבות בעיר הצפונית .  ע"פ ההחלטה ,  יוקצו 6 מיליון שקל לטובת סיוע ממשלתי למתנ"סים באזורים מאוימים

