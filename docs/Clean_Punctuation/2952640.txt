שרה נתניהו ערערה על החלטת השופטת שלא לפסול עצמה : " דעתה נעולה "
 רעיית ראש הממשלה הגישה לבית הדין הארצי לעבודה ערעור על החלטת נשיאת בית הדין האזורי לעבודה שלא לפסול את עצמה מלדון בתביעה של עובד מעון ראש הממשלה ,  גיא אליהו .  בערעור נטען כי בשל פסיקתה של השופטת בעניין מני נפתלי  " המשחק מכור "
 רעיית ראש הממשלה שרה נתניהו הגישה היום  ( רביעי )  לבית הדין הארצי לעבודה ערעור על החלטת נשיאת בית הדין האזורי לעבודה דיתה פרוז'ינין שלא לפסול את עצמה מלדון בתביעה של עובד מעון ראש הממשלה ,  גיא אליהו .  הערעור הוגש לאחר שהשופטת וכן שני שופטי צד נוספים הודיעו כי בניגוד לבקשתה של נתניהו ,  אין בכוונתם לפסול את עצמם מלדון בתביעתו של אליהו .  זאת לאחר שכבר פסקו בעניינו של אב הבית במעון מני נפתלי .  נתניהו טענה כי בשל דומו ? ת שתי התביעות ,  דעתה של פרוז'ינין  " נעולה "  ועל כן אינה יכולה לקבל החלטה בתיק של אליהו . 
" החלטת השופטת שלא לפסול עצמה שגויה ",  נכתב בערעור , " מרגע שקבעה בפסק הדין בעניינו של נפתלי כי אליהו הועסק במעון בהעסקה פוגענית וזאת מבלי שנתבקשה לעשות כן ,  דעתה נעולה .  המשחק מכור .  במצב דברים זה ,  התפקיד היחיד שנותר לה הוא טכני .  נימוקי השופטים שלא לפסול את עצמם שגויים ועומדים בניגוד לפסק דין של בג"ץ שקבע כי מרגע ששופט הכריע בטענה עובדתית ,  הוא וכל חברי המותב פסולים ".  
בקשתה של נתניהו חריגה שכן היא עצמה אינה צד בתיק והנתבע הוא משרד ראש הממשלה .  כזכור ,  נפתלי עצמו ניצח בתביעתו בבית הדין האזורי לעבודה .  לאחר פרסום פסק הדין ,  הגישה נתניהו ערעור ובקשה להצטרף כצד לתיק .  כמו כן ,  המדינה הגישה ערעור בעצמה שבו טענה נגד הקביעות המשפטיות שנפסקו על ידי בית הדין האזורי לעבודה .  
בכתב הערעור נכתב עוד : " קביעות בית הדין בפסק הדין ביחס לנתניהו מחייבות את פסילתו והימנעות מהכרעה בתיק אליהו ,  שכן למעשה הוא הכריע גם בתובע נפתלי .  שתי התביעות זהות .  קביעותיו של בית הדין האזורי בקשר לטענת ההעסקה הפוגענית חרגו מגדרי התביעות ,  בהיותן קביעות כלליות ו'רוחביות' ,  ה'נועלות' למעשה את דעתו ומחייבות אותו לקביעות זהות בעניין אליהו בכל הקשור לטענת ההעסקה הפוגענית .  סוף מעשה זה ,  לא ניתן היה לצפות אותו ולא ניתן היה להפנות כלפי נתניהו שכן בית הדין חרג מסמכותו וקבע קביעות בנוגע לתובענת אליהו ,  אף על פי שלא התבקש לעשות כן ,  בעוד תובענה זו תלויה ועומדת ".  
עוד הוסיפו עורכי הדין של נתניהו כי למעשה  " אין ולא יכולה להיות מחלוקת כי בפסק הדין התעוררה והוכרעה אותה שאלה בדיוק שבה על בית הדין להכריע בתיק אליהו ;  אין מחלוקת כי מדובר בהליך דומה אם לא זהה ;  אין מחלוקת כי הרכב בית הדין הקודם קבע ממצאים שבעובדה לגוף העניין בשאלת ההעסקה הפוגענית ,  על בסיס אותן טענות .  מכאן שלא יכולה להיות מחלוקת כי החלטת הרכב בית הדין הקודם שלא לפסול את עצמו היא שגויה ".  

שרה נתניהו ערערה על החלטת השופטת שלא לפסול עצמה : " דעתה נעולה "
 רעיית ראש הממשלה הגישה לבית הדין הארצי לעבודה ערעור על החלטת נשיאת בית הדין האזורי לעבודה שלא לפסול את עצמה מלדון בתביעה של עובד מעון ראש הממשלה ,  גיא אליהו .  בערעור נטען כי בשל פסיקתה של השופטת בעניין מני נפתלי  " המשחק מכור "
 
