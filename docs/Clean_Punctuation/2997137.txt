 " אוהבים אותך ,  שמעון ":  במערכת הפוליטית מאחלים החלמה לפרס
במערכת הפוליטית עוקבים בדאגה אחר מצב הנשיא לשעבר שמעון פרס .  נתניהו שוחח עם מנהל בית החולים שיבא ואיחל החלמה לנשיא לשעבר .  הרצוג איחל : " שתשוב להשמיע את קולך החכם והמפוכח "
  ( סרטון שפרס פרסם אחר הצהריים : " גאה בתעשייה הישראלית ")  
במערכת הפוליטית איחלו לנשיא שמעון פרס ,  שאושפז אמש  ( שלישי )  בבית החולים שיבא שבתל השומר ,  החלמה מהירה .  נשיא המדינה ראובן ריבלין אמר כי הוא עוקב בדאגה אחרי הדיווחים מבית החולים  " ומתפלל יחד עם העם כולו להחלמתו של שמעון ידידי ". 
ראש הממשלה בנימין נתניהו כתב בחשבון הטוויטר שלו : " אני מאחל לנשיא לשעבר שמעון פרס החלמה מהירה .  שמעון ,  אנחנו אוהבים אותך והעם כולו מייחל להחלמתך ".  ראש הממשלה שוחח עם מנהל בית החולים שיבא וקיבל עדכון על מצבו הרפואי של הנשיא לשעבר .  מלשכת נתניהו נמסר כי נתניהו  " מסר את תפילותיו של העם כולו להחלמה מהירה ". 
יו"ר האופוזיציה יצחק הרצוג איחל גם הוא לרפואת הנשיא לשעבר . " מאחל לך נשיאנו לשעבר ויקירנו לתמיד שמעון פרס שתחלים במהרה ותשוב להשמיע את קולך החכם ,  הצלול והמפוכח .  רפואה שלמה !  ",  אמר הרצוג .  שר החינוך כתב בחשבון הטוויטר שלו בפשטות : " מתפלל לרפואתו של שמעון פרס ". 
עוד בוואלה !  NEWS:הנשיא לשעבר שמעון פרס לקה באירוע מוחי ;  מצבו קשהפרסום ראשון :  משרד החינוך מוריד את הדרישות להוראת מתמטיקהפשיטה על כת חרדית בגוואטמלה :  קטינים הוצאו מחזקת  " לב טהור "  
דני גילרמן ,  לשעבר שגריר ישראל באו"ם וחבר המשפחה ,  אמר הלילה בשיחה עם וואלה !  NEWS כי הוא אופטימי באשר למצבו של פרס . " שמעון היה אומר 'רוב האנשים אוהבים לזכור ואני מעדיף לחלום' .  אז אני גם הערב עדיין מעדיף לחלום ",  אמר גילרמן .  הוא כינה את פרס  " איש מאוד מיוחד .  ענק אמיתי ,  חלק מדור שכמעט ולא קיים כבר יותר ".  לדברי גילרמן ,  בעבר פרס הפתיע את סביבתו פעמים רבות ונשאר אופטימי . " למרות שהמצב נשמע לא טוב אני עדיין אופטימי .  אני אוהב אותו ומתפלל בשבילו ",  הוסיף .  
שר הביטחון אביגדור ליברמן כתב בעמוד הפייסבוק הרשמי שלו : " כולנו מתפללים לשלומו של הנשיא לשעבר שמעון פרס ומקווים שיוכיח שוב שהוא יודע לחזור גם ממצבים קשים ".  שר האוצר משה כחלון אמר כי  " מתפללים לשלומו של הנשיא לשעבר ומחזקים את המשפחה ברגעים מותחים וקשים אלו ".  שר החינוך נפתלי בנט כתב בחשבון הטוויטר שלו בפשטות : " מתפלל לרפואתו של שמעון פרס ". 
הרב הראשי לישראל הרב דוד לאו קרא לציבור להתפלל לרפואתו של פרס . " לפרס יש זכויות רבות בפעילותו רבת השנים למען עם ישראל ובחיזוק ביטחונה של מדינת ישראל מאז היווסדה ",  אמר הרב לאו , " ראוי שכולם יצטרפו בעת הזאת בתפילה להחלמתו ".  הרב הראשי הספרדי לישראל הרב יצחק יוסף אמר כי  " צריך להתפלל לרפואתו של שמעון פרס .  לזכותו עומדת הצלת עולם התורה - הוא ייסד את הפטור לבני ישיבות והיתה לו הערכה רבה לתורת ישראל ".  
בניגוד לקו הממלכתי והמכבד ,  יש גם מי שבחר לנצל את ההזדמנות לעקוץ את הנשיא לשעבר .  פעיל הימין ויו"ר ארגון להב"ה בנצי גופשטיין צייץ בחשבון הטוויטר שלו : " 23 שנים אחרי אוסלו - פרס נובל ". 
הנשיא לשעבר פרס לקה באירוע מוחי ופונה לבית החולים שיבא בתל השומר כשהוא במצב קשה .  לפי דובריו ,  הוא אושפז והחל לקבל טיפול תרופתי כשהוא בהכרה מלאה .
  ( עדכון ראשון :  21:04 )   

" אוהבים אותך ,  שמעון ":  במערכת הפוליטית מאחלים החלמה לפרס
במערכת הפוליטית עוקבים בדאגה אחר מצב הנשיא לשעבר שמעון פרס .  נתניהו שוחח עם מנהל בית החולים שיבא ואיחל החלמה לנשיא לשעבר .  הרצוג איחל : " שתשוב להשמיע את קולך החכם והמפוכח "
 
