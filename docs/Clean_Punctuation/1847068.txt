נתניהו על המחאה : " גל פופוליסטי סוחף את המדינה "
 שעות לאחר אישור חוק הווד"לים ,  הזהיר ראש הממשלה כי מענה לכל דרישות המפגינים עלול להביא לעצירת הצמיחה וש"אבוי לנו אם נגדע את הכלכלה "
  ( באדיבות ערוץ הכנסת ) 
ראש הממשלה ,  בנימין נתניהו ,  התייחס היום  ( רביעי )  בדיון 40 חתימות בכנסת למחאת האוהלים המתפשטת בישראל אותה כינה  " גל פופוליסטי שסוחף את המדינה ".  לדברי נתניהו ,  מתן מענה לכל דרישות המפגינים עלול להביא לעצירת הצמיחה הכלכלית , " אבוי לנו אם נגדע את הכלכלה ",  אמר ,  והוסיף כי  " במקרה כזה נהיה במצוקה גדולה ".  
ראש הממשלה התייחס לדרישות המפגינים ולמצבה של ישראל על דרך המשל : " העץ מניב פירות ,  אפשר לקטוף ולקטוף .  אחרי זמן ,  סיימת לקטוף ולא השקית ולא גזמת את הענפים ,  העץ קמל ובסוף לא יהיו עוד פירות .  האפשרות הגרועה יותר היא לא רק שאתה לא משקה את העץ אלא שאתה כורת את העץ .  אם אתה כורת את העץ אתה מגיע למפולת מידית .  יש אמירה רצינית ביחס למצוקות שהן אמיתיות ,  אבל הרבה פחות רצינית לגבי פתרונות .  אני חושב שהפתרונות חייבים להינתן תוך כדי שמירה על העץ ,  שהוא הכלכלה החופשית והדינמית שלנו ,  ותוך כדי מתן פתרונות לבעיות חברתיות ". 
ראש הממשלה תיאר בפני חברי הכנסת את פעולות ממשלתו בתחום הכלכלי :  שבירת הקרטלים והמונופלים ,  שינוי התמהיל במסים הישירים והעקיפים ותחום הדיור . " אני שמח שפתחנו את הפלומבה של מינהל מקרקעי ישראל שזה 'ברז' בשיווק דיור והיום פתחנו את הפלומבה השנייה בווד"לים ".  לדברי נתניהו ,  הממשלה בראשותו דואגת לפתרון מצוקת הדיור שהיא לדבריו  " מצוקה אמיתית ",  אולם הוא הוסיף כי  " הפתרונות צריכים להיות רציניים ". 
עוד על מחאת הדיור:חוק הווד"לים אושר בכנסת :  57 תמכו ,  45 התנגדוהמאבק נגד חוק הווד"לים :  הכנסת נחסמה בשקי חוללשכת נתניהו :  המוחים יצטרכו לסגת מחלק מהדרישותמסמך דרישות המוחים : " חינוך חינם והפחתת מע"מ "
 יו"ר האופוזיציה ציפי לבני השיבה לראש הממשלה ואמר כי  " אתם מנסים ללעוג לגל המחאה ולמפגינים ,  מנסים לגמד את עוצמת הכאב של הציבור .  הם פופוליסטים ?  אתה פופוליסט !  התוצאה של הצבעת אי האמון השבוע הייתה 150 אלף נגד הממשלה ,  65 בעד .  נכון ,  זו לא הייתה התוצאה על לוח התוצאות האלקטרוני במליאה ,  תמיד לוקח זמן עד שהקולות במחוץ מתורגמים ללוח ההצבעה ,  אבל זה רק עניין של זמן .  ההכרעה המוסרית כבר נפלה  ממשלה שהעם נגדה איננה ממשלה לגיטימית .  ממשלת נתניהו נפחה את נשימתה ,  גם אם תעודת הפטירה טרם נרשמה סופית ". 

נתניהו על המחאה : " גל פופוליסטי סוחף את המדינה "
 שעות לאחר אישור חוק הווד"לים ,  הזהיר ראש הממשלה כי מענה לכל דרישות המפגינים עלול להביא לעצירת הצמיחה וש"אבוי לנו אם נגדע את הכלכלה "
 
