אישור מינוי האלוף נוה לרמטכ"ל נדחה ליום ראשון
רה"מ מצא נימוק טכני והודיע על דחיית ההצבעה בממשלה על אישור המינוי ,  והביע תקווה שעד יום ראשון תגובש רשימת המועמדים הסופיים לרמטכ"לות .  במערכת הביטחון עמלים על הכשרת מינוי נוה
סאגת מינוי הרמטכ"ל מסרבת להרגע .  אישור מינויו של האלוף ,  יאיר נוה ,  לרמטכ"ל זמני לתקופה של חודשיים נדחה לישיבת הממשלה השבועית שתערך ביום ראשון .  זאת למרות שהממשלה אמורה הייתה להתכנס היום  ( חמישי )  לישיבה מיוחדת כדי לאשר את מינויו של נוה ולבטל את המינוי של האלוף יואב גלנט .
 בהודעה שנמסרה מלשכת ראש הממשלה בנימין נתניהו ,  נמסר כי  " לאור העובדה שהחלטת הממשלה ונספחיה הופצו רק היום אחר הצהריים ,  ועל פי תקנון הממשלה הדורש 48 שעות להפצתם ,  הוחלט לקיים את הדיון בממשלה ביום ראשון ,  כדי למנוע בעיות טכניות ,  ולהבטיח את תקינות הישיבה ".  
הצעת ההחלטה אותה יתבקשו השרים לאשר מורכבת מארבעה סעיפים .  בסעיף הראשון נכתב כי , " מחליטים למנות את סגן הרמטכ"ל ,  האלוף יאיר נווה ,  לתפקיד ראש המטה הכללי של צבא ההגנה לישראל ,  החל מיום י' באדר א' תש"ע  ( 14/2/2011 )  וזאת למשך 60 ימים או עד למינוי רמטכ"ל קבוע ,  לפי המוקדם ".  הסעיף השני מבקש לתת פטור לנוה מלעבור את מסוכת ועדת טירקל למינוי בכירים . " בשל הדחיפות שבקבלת החלטה על המינוי ,  ובהתחשב בעובדה כי האלוף יאיר נוה משמש כסגן הרמטכ"ל ,  ועתיד לשמש כרמטכ"ל במשך תקופה קצרה ביותר ",  נכתב בהצעת המחליטים , " לא יחולו על החלטה זו הוראות החלטת הממשלה שהקימה את הוועדה לבדיקת מינויים בכירים  ( ועדת טירקל - פ"ו )  ".  בשני הסעיפים הבאים הממשלה מחליטה לבטל את מינוי האלוף יואב גלנט ולהודיע כי הרמטכ"ל גבי אשכנזי יסיים את תפקידו עם כניסתו של נווה לתפקיד .
 במערכת הביטחון עמלים גם על הכשרת עצם המינוי של רמטכ"ל זמני .  הערב נתן היועץ המשפטי של מערכת הביטחון ,  אחז בן ארי , " הכשר "  למהלך .  בן ארי אמר ,  כי  " הממשלה רשאית להחליט על הארכה קצרה של כהונת אשכנזי ,  ואולם ,  למרבה הצער ,  הגיעו הדברים לידי כך ששר הביטחון אינו רואה אפשרות זו כמתאימה ".  בן ארי אמר כי אין מניעה במינוי נוה לתפקיד ,  שכן על פי הנוהל שהשתרש ,  סגן הרמטכ"ל ממלא את מקום הרמטכ"ל כל אימת שהאחרון אינו שוהה בארץ .  
היועץ הוסיף כי בשל העובדה שמינוי נוה לא יעבור את אישור ועדת טירקל ,  נוה נדרש למלא את השאלון הנבחן לרוב ע"י הוועדה ,  ובן ארי בחן אותו בעצמו ולא מצא בו ניגוד עניינים הפוסל את נוה למינוי .  עם זאת ,  ציין היועץ כי לפני מספר שנים עמד האלוף נוה לדין משמעתי בגין תלונה על הטרדה מינית שהוגשה בשנת 2000 ,  אך ההליך הסתיים בזיכויו המוחלט .
 על פי ההודעה שיצאה מלשכת נתניהו החליט לעשות מאמצים ולהגיש לשרי הממשלה את רשימת המועמדים המלאה לתפקיד הרמטכ"ל כבר ביום ראשון .  הצעד הזה והדחייה של אישור מינוי נוה מגיעים לאחר לחץ כבד שהופעל על נתניהו מצדם של שרים וחברי כנסת ,  שדרשו לבחון את המשך כהונתו של גבי אשכנזי בתפקיד .
 שר הביטחון ,  אהוד ברק ,  שלל מכל וכל אפשרות של הארכת כהונתו של אשכנזי ואמר בראיונות מיוחדים שהעניק לערוצי הטלוויזיה כי  " כהונת אשכנזי לא הוארכה בשל  " עניינים אתיים-נורמטיביים ומקצועיים ".  לדבריו , " ההחלטה שהכהונה לא תוארך לא היתה קלה ואולי לחלק מהאנשים היא לא נראית טבעית ,  אולם היא התקבלה לאחר שיקול דעת מעמיק ומתוך רצון לשמור על כבוד צה"ל ".  הוא הוסיף וטען כי המהלך נבע  " מתוך שמירה על כבוד הרמטכ"ל ". 
 ( עדכון ראשון :  23:20 ) 

אישור מינוי האלוף נוה לרמטכ"ל נדחה ליום ראשון
רה"מ מצא נימוק טכני והודיע על דחיית ההצבעה בממשלה על אישור המינוי ,  והביע תקווה שעד יום ראשון תגובש רשימת המועמדים הסופיים לרמטכ"לות .  במערכת הביטחון עמלים על הכשרת מינוי נוה

