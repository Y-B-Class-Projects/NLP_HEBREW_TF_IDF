כשיועץ התקשורת ניר חפץ תקף עד מדינה : " עבריין - ושקרן סדרתי "
 עד המדינה הטרי ,  שיעיד בפרשות נתניהו ,  התבטא בחריפות נגד מני נפתלי ,  לאחר שהוכרז שמעמדו הוא כשל עד מדינה . " נפתלי טופל האשמות שווא על רעיית ראש הממשלה ",  כתב אז בתגובה מטעם משפחת נתניהו
יועץ התקשורת לשעבר של בני הזוג נתניהו ,  ניר חפץ ,  שחתם אמש  ( ראשון )  על הסכם עד מדינה ,  התבטא בחריפות לפני כחצי שנה נגד עד מדינה אחר .  כשמעמדו של אב הבית לשעבר במעון ראש הממשלה מני נפתלי הוכרז כשל עד מדינה ,  אמר עליו חפץ : " עד מדינה עבריין ושקרן סדרתי ".  בהודעה שפרסם מטעם משפחת נתניהו נכתב אז כי  " נפתלי טופל האשמות שווא על רעיית ראש הממשלה כדי למלט את עצמו מאחריות לעבירות שביצע ". 
חפץ חתם אמש על ההסכם עם הרשות לניירות ערך ועם היחידה הארצית למאבק בפשיעה הכלכלית  ( יאל"כ )  בלהב 433 ,  כך נמסר היום מהמשטרה .  אתמול שוחרר חפץ למעצר בית ,  לאחר כשבועיים שבהם היה עצור בחשד למעורבות בתיק 4000 המכונה גם פרשת בזק .  חפץ צפוי למסור בתקופה הקרובה עדות בפרשות השונות בעניינו של ראש הממשלה ,  בהם תיק 1000 .  המגעים לחתימה על ההסכם החלו כבר לפני כמה שבועות ,  לאחר מעצרו של חפץ .
 עוד בוואלה !  NEWS:נתניהו לפני המראתו לארה"ב :  עם רצון טוב ,  לא נלך לבחירותהיועמ"ש בדיונים סגורים :  חקירות נתניהו יימשכו גם אם יהיו בחירותב-5 חדרים במקביל :  הזוג נתניהו ,  חפץ ,  אלוביץ' ובכיר נוסף נחקרו 
בימים האחרונים גייס חפץ עורך דין נוסף ,  שפועל במקביל לעורך דינו ירון קוסטליץ ,  שהתייחס לחתימה על הסכם עד מדינה ואמר  " איני מייצג עדי מדינה ,  ולא ידוע לי שניר הוא כזה .  ככל שיתברר אחרת ,  לא אייצג אותו ".  מסביבת נתניהו נמסר בתגובה לחתימת ההסכם כי  " כשיש משהו ,  לא צריך אפילו עד מדינה אחת .  וכשאין ,  גם אלף עדי מדינה לא יעזרו .  המרוץ הבלתי פוסק אחרי עדי מדינה הוא ההוכחה הטובה ביותר שאין כלום ולא יהיה כלום ". 
בנוסף לחפץ ,  שוחרר אתמול למעצר בית בתנאים מגבילים גם בעל השליטה בבזק ,  שאול אלוביץ' .  על השניים נאסר ליצור קשר עם מעורבים בפרשה ,  לרבות ראש הממשלה בנימין נתניהו ורעייתו שרה ,  למשך 90 יום .  בנוסף ביקשו נציגי המשטרה כי השניים יפקידו את דרכונם וכי יוצא להם צו עיכוב יציאה מהארץ למשך 80 ימים .  

כשיועץ התקשורת ניר חפץ תקף עד מדינה : " עבריין - ושקרן סדרתי "
 עד המדינה הטרי ,  שיעיד בפרשות נתניהו ,  התבטא בחריפות נגד מני נפתלי ,  לאחר שהוכרז שמעמדו הוא כשל עד מדינה . " נפתלי טופל האשמות שווא על רעיית ראש הממשלה ",  כתב אז בתגובה מטעם משפחת נתניהו

