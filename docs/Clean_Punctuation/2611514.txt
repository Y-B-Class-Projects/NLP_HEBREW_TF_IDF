הבחירות עברו :  נתניהו מכין קיצוץ והעלאת מסים
צוות חשאי שהקים נתניהו מכין  " חבילה פיסקלית "  להתמודדות עם הגירעון .  המלצות הצוות צפויות לגרום להתנגשות חריפה עם ההסתדרות עקב הקפאת השכר במגזר הציבורי
אורי יוגב ,  מי שנחשב לאחד האנשים המקורבים ביותר לראש הממשלה בנימין נתניהו ,  הצטרף לצוות המצומצם של גיבוש תקציב המדינה לשנים 2014-2013 .  הצוות מגבש תוכנית פיסקלית לקיצוץ עמוק בתקציב והעלאות מסים על מנת להתמודד עם הגירעון הענק בתקציב .
 בצוות נמצאים גם הממונה על התקציבים במשרד האוצר גל הרשקוביץ ומנכ''ל משרד ראש הממשלה הראל לוקר .  יוגב ,  שכיהן בעבר כממונה על אגף התקציבים באוצר ,  היה ציר מרכזי בגיבוש תקציב המדינה לשנים 2010-2009 ,  והתערבותו גרמה להתפטרותו של הממונה על התקציבים דאז ,  רם בלניקוב ,  שהתפטר בהפגנתיות והלין על תפקידו  " הסודי "  של יוגב ,  שלא נשא באף תפקיד רשמי וגם לא נבחר על ידי הציבור .  נזכיר כי מיד אחרי גיבוש התקציב ,  הציע נתניהו ליוגב את תפקיד מנכ"ל האוצר ,  תפקיד שיוגב סירב לקבל עקב פעילותו בחברת המים שלו ,  ווייטווטר .
 במסגרת השיחות בין השלושה ,  אחת היוזמות שצוברת תאוצה לצורך ההתמודדות עם הקיצוצים בסך 15 מיליארד שקל הנדרשים על מנת לעמוד בתקרת ההוצאה ,  הינה הפגיעה בשכר ובתנאי העבודה של עובדי המגזר הציבורי שקיבלו במהלך השנים האחרונות תוספות שכר נדיבות ,  וזאת לעומת השכר במגזר הפרטי הקפוא מזה כ-4 שנים לפחות .
 לפי ההצעה המתגבשת ,  התקציב יכלול את ביטול הפעימה האחרונה של ההסכם הקיבוצי שנחתם בין המדינה לבין יו"ר ההסתדרות עופר עיני בשנת 2009 ,  תוספת של 1% שנאמדת בתוספת תקציבית של כמיליארד שקל .  כמו כן ,  השלושה מתכננים גם לבטל את הפטור על תשלום מס על קרנות ההשתלמות ,  פטור שגורם לאובדן הכנסות של כ-2.4 מיליארד שקל בשנה .  הפטור הזה נחשב לאחד המעוותים ביותר שכן הוא ניתן לעובדים הכי חזקים במשק לרבות אלו של המגזר הציבורי ובעיקר לוועדים החזקים .
 שתי ההצעות ביחד ,  אשר צלפויות חולל מלחמת חורמה מצד ההסתדרות ,  יניבו לקופת המדינה כ-3.4 מיליארד שקל .  ההערכות הן כי בסופו של דבר הממשלה תצטרך לוותר על אחת הדרישות .
 יוגב ניהל במהלך תפקידו כממונה על התקציבים וכיו''ר רכבת ישראל מלחמה קשה מול ועדי העובדים של הרכבת וגם של נמלי ישראל .  בראיון שהעניק למגזין G בשבוע שעבר הוא תקף את ועד עובדי הנמל ואמר כי הם קיבלו תוספת אך הביאו לממשלה  " צ'ק חוזר ". 
בתוך כך ,  הצוות מתכנן להמליץ גם על העלאות מסים בהיקף של כמה מיליארדי שקלים ,  חרף הבטחותיהם של נתניהו ושטייניץ לפני הבחירות כי המסים לא יעלו .
 גורם במשרד רה"מ אמר ל"גלובס "  כי  " מנכ"ל משרד רה"מ הראל לוקר מנהל זה 3 חודשים עבודת מטה אינטנסיבית לצורך גיבוש תקציב המדינה בתיאום מוחלט עם אגף התקציבים באוצר .  לצורך כך ,  ולעתים ,  הוא מוצא לנכון להתייעץ עם יועצים חיצוניים .  לא התקבלה כל החלטה בעניין כל עוד אין ממשלה ,  אך מחובתו של משרד רה"מ להתחיל לבחון את החלופות ולהיות ערוכים להגשת תקציב ".  

הבחירות עברו :  נתניהו מכין קיצוץ והעלאת מסים
צוות חשאי שהקים נתניהו מכין  " חבילה פיסקלית "  להתמודדות עם הגירעון .  המלצות הצוות צפויות לגרום להתנגשות חריפה עם ההסתדרות עקב הקפאת השכר במגזר הציבורי

