בכיר בבית הלבן : " נתניהו פחדן ,  ומבלף בנושא איראן "
 בריאיון למגזין  " אטלנטיק "  צוטט גורם בכיר בממשל אובמה ,  שהוסיף : " אין לראש הממשלה אומץ לפעול צבאית נגד הגרעין ".  הפרשן הבכיר ג'פרי גולדברג הוסיף : " גורמים בממשל תיארו אותו כשחצן ,  אטום ,  לוקה באספרגר "
" נתניהו מבלף בנושא איראן ואין לו את האומץ לפעול צבאית נגד תכנית הגרעין שלה "  - כך לפי גורמים בכירים בבית הלבן .  בריאיון לפרשן הבכיר ג'פרי גולדברג במגזין  " אטלנטיק ",  הסביר אמש  ( שלישי )  אחד הבכירים כי  " הדבר הטוב בנתניהו ,  זה שהוא מפחד לפתוח במלחמות .  הדבר הרע ,  זה שהוא לא יעשה דבר כדי להגיע להסכם עם הפלסטינים או עם מדינות ערב ".  
הגורם הוסיף כי נתניהו  " מעוניין אך ורק לשמור על הישרדותו הפוליטית .  הוא לא רבין ,  הוא לא שרון ,  הוא בוודאי לא מנחם בגין .  אין לו אומץ ".  פקיד בכיר אחר בבית הלבן אמר דברים דומים ,  תיאר את נתניהו כ"פחדן "   ( 'chickenshit' במקור )  בכל מה שנוגע לאיראן ואמר כי בבית הלבן לא מאמינים לאיומיו לגבי תקיפה באיראן . " גורמים בממשל אובמה תיארו באוזניי את נתניהו כסרבן ,  קצר ראייה ,  ריאקציונר ,  אטום ,  רברבן ,  שחצן ולוקה באספרגר ",  כתב גולדברג מפי גורמים שדיברו עמו במהלך השנים .
 גולדברג מסביר בכתבה כי בשנים 2012-2010 האמריקנים חששו שנתניהו עשוי לממש את איומיו להפציץ באיראן ,  בין השאר בגלל העובדה שלצדו כיהן  " שר הביטחון הקאובוי ,  בוגר הקומנדו אהוד ברק ".  אולם כיום ,  לדבריו ,  בכירי הממשל סבורים כי  " ביבי מבלף .  הוא לא בגין ב-1981 "   ( השנה בה הופצץ הכור הגרעיני בעיראק )  .   עוד על יחסי ישראל-ארה"ב:נתניהו על הביקורת האמריקנית : " בנינו כמו כל ממשלות ישראל הקודמות"דעה :  הבעיה האמיתית של האמריקנים היא לא עם יעלוןהבית הלבן : " הרחבת ההתנחלויות אינה תואמת את המאמצים לשלום "  
הדברים הקשים של בכירי הממשל מגיעים ימים בלבד לאחר סערה קודמת ביחסי ישראל-ארה"ב ,  על רקע סירובם של בכירי ממשל אובמה להיפגש עם שר הביטחון ,  משה יעלון ,  במהלך ביקורו הממלכתי בוושינגטון בשבוע שעבר .  בכירי הממשל  " התקשו למצוא זמן "  לפגוש את שר הביטחון ,  וזאת בשל התבטאויותיו החריפות והמעליבות כנגד ארה"ב בתחילת השנה .   בין הבכירים שנמנעו מפגישה עם יעלון היה סגן הנשיא ג'ו ביידן ,  שדווקא מצא זמן להיפגש לפני כמה חודשים עם קודמו של יעלון ,  השר לשעבר אהוד ברק ,  שהגיע לוושינגטון לרגל עסקים .  
גורמים בלשכת ראש הממשלה הגיבו להתבטאויות של הבכירים בבית הלבן ,  ומסרו כי הוא  " ימשיך לעמוד על האינטרסים הביטחוניים של אזרחי ישראל ועל זכויותיו ההיסטוריות של העם היהודי בירושלים ".  הם הוסיפו כי  " שום לחץ לא ישנה זאת ".  אתמול בשעות הבוקר התייחס נתניהו לביקורת כלפי ההחלטה האחרונה לבנות בשכונות בירושלים שמעבר לקו הירוק . " אנחנו נמשיך לבנות בירושלים בירתנו הנצחית ",  הצהיר בטקס הנחת אבן הפינה לנמל החדש באשדוד . " שמעתי טענה שהבנייה שלנו בירושלים בשכונות היהודיות מרחיקה את השלום ,  הביקורת הזאת היא שמרחיקה את השלום .  האמירות הללו מרחיקות את הפלסטינים מהשלום ". 
 ( פרסום ראשון :  28/10/2014 ,  22:04 ) 
לפניות לכתב אמיר תיבון :  amir.tibon@walla.co.il 

בכיר בבית הלבן : " נתניהו פחדן ,  ומבלף בנושא איראן "
 בריאיון למגזין  " אטלנטיק "  צוטט גורם בכיר בממשל אובמה ,  שהוסיף : " אין לראש הממשלה אומץ לפעול צבאית נגד הגרעין ".  הפרשן הבכיר ג'פרי גולדברג הוסיף : " גורמים בממשל תיארו אותו כשחצן ,  אטום ,  לוקה באספרגר "
 
