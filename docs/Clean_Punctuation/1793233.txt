נתניהו : " נשמר את קבר בן צבי כאתר מורשת "
 ראש הממשלה התייחס לפגיעה בקברו של הנשיא השני יצחק בן צבי ,  ואמר כי הנחה את שר הדתות יעקב מרגי להשיב את מצב הקבר לקדמותו . " נדאג לשמר את המקום כאתר מורשת "
 ראש הממשלה בנימין נתניהו התייחס הערב  ( שני )  לפגיעה בקברו של נשיא המדינה השני יצחק בן צבי .  בישיבה לזכרו של יו"ר הכנסת ה-12 ,  דב שילנסקי ,  אמר נתניהו כי  " הנחתי את שר הדתות יעקב מרגי לעצור מיד את הפגיעה הזאת ,  ולהשיב את המצב לקדמותו .  הוא עשה זאת מיידית ,  ונדאג לשמר את האתר כחלק מהמורשת שלנו ". 
נתניהו הדגיש את חשיבותו ההיסטורית של אתר קברו של בן צבי ,  ואמר : " מורשת של עם היא סיפור תולדותיו ,  אבל גם סיפור דמויות המופת שעולות מההיסטוריה שלנו ".  נתניהו הוסיף כי  " עד לאחרונה שיקמנו את הצריף של בן צבי ברחביה כאתר מורשת .  אנשים באים לרחבה שלו בהר המנוחות ומתייחדים עם דמות מופת בעמנו ". 
קברו של הנשיא השני יצחק בן צבי הושחת אתמול בבוקר .  בן צבי נקבר בהר המנוחות בירושלים בחלקת קבר רגילה ,  ולא בחלקת גדולי האומה בהר הרצל .  מבדיקה התברר כי הקבר נהרס בידי אנשי  " חברה קדישא "  בכדי להכשיר מקומות קבורה נוספים בבית הקברות .
 
נתניהו : " נשמר את קבר בן צבי כאתר מורשת "
 ראש הממשלה התייחס לפגיעה בקברו של הנשיא השני יצחק בן צבי ,  ואמר כי הנחה את שר הדתות יעקב מרגי להשיב את מצב הקבר לקדמותו . " נדאג לשמר את המקום כאתר מורשת "
 
