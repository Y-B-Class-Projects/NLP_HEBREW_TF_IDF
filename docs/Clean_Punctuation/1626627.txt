נתניהו : " הגיע הזמן להניע התהליך המדיני "
 מרכז הליכוד מתכנס בתל אביב כדי לדון בדחיית הבחירות למוסדות המפלגה .  ראש הממשלה תקף את הימנעות קדימה מכניסה לקואליציה והדגיש את הצורך בהנעת התהליך המדיני
ראש הממשלה בנימין נתניהו נאם הערב  ( שלישי )  בכנס מרכז הליכוד בתל אביב .  על פגישתו היום עם נשיא מצרים חוסני מובארק ,  אמר נתניהו כי הוא  " מעודד ממחויבות הנשיא מובארק לקדם את השלום בינינו לבין הפלסטינים .  אני מקווה לראות נכונות כזו גם מצד הרשות הפלסטינית .  הגיע הזמן להניע את התהילך המדיני .  הגיע הזמן שכולם יתנו כתף ונעשה זאת ".  
בנאומו התייחס נתניהו להצעתו למפלגת קדימה להצטרף לממשלת אחדות בראשותו .  נתניהו אמר כי  " לצערי ,  אף על פי שהצעתי ליו"ר קדימה הצעה נדיבה ביותר ,  היא לא נענתה .  היא סירבה משיקוליה .  זה לא מנע מאיתנו להקים ממשלת אחדות רחבה חזקה ,  יציבה וטובה למען מדינת ישראל ". 
ראש הממשלה התייחס למדיניות הממשלה בנושא הביטחוני ואמר כי  " המדיניות שלנו בביטחון היא ברורה :  איננו מוכנים לקבל בשיוויון נפש ירי על שטחנו .  כל ירי נענה מיד בתקיפות ,  לא חשוב היכן הוא נופל ".  נתניהו אף הביע שמחה על השקט היחסי השורר כעת ביישובי הדרום ,  ואמר כי  " אין ספק  עופרת יצוקה תרם לכך ".  
על המצב הכלכלי אמר נתניהו כי  " מצבה של כלכלת ישראל טוב יותר ממצבם של כמעט כל המדינות המפותחות .  שר האוצר הביא תקציב דו שנתי .  היום באים מכל העולם ללמוד את התקדים הזה .  זה תקדים כי נעשה זאת שוב .  זה דבר חשוב .  הנהגנו רפורמות חשובות ועוד ידנו נטויה .  כתוצאה מכך ,  המשק הישראלי צולח את המשבר טוב יותר .  והמשמעות זה ביטחון וחינוך טוב יותר ". 
כינוס המרכז נערך על רקע ביקורת שנשמעה על ידי ח"כים מהליכוד על הקפאת הבנייה בגדה המערבית .  כמו כן ,  דנים חברי מרכז הליכוד בהצעתו של מקורבי נתניהו לדחות את הבחירות למוסדות הליכוד ,  שאמורות להתקיים בחודשים הקרובים ,  ל-2011 .  
הצעת מקורבי נתניהו נועדה למנוע מאנשיו של משה פייגלין ,  ראש חטיבת מנהיגות יהודית בליכוד ,  להתפקד לתפקידים בכירים במוסדות המפלגה .  אם תתקבל ההצעתו של נתניהו ,  בשנת 2011 יוכלו פעילים שהיו לשעבר חברים בליכוד להתפקד מחדש למפלגה ויוכלו להצביע שוב בבחירות למוסדות .  פייגלין מתנגד להצעה כי הוא רוצה שאנשיו ייבחרו .  
ח"כ ציפי חוטובלי אמרה בכנס כי  " נבחרנו כדי לבנות ביהודה ושומרון ולא כדי להקפיא את הבנייה ביהודה ושומרון .  לא נקבל את ההחלטה להקפיא את הבנייה .  היא לא תיפסק אחרי עשרה חודשים .  עלינו לדבר על העקרונות ,  שבגללם בחר העם בליכוד .  המטרה לומר לכל אנשי קדימה :  מקומכם אינו בליכוד .  אנשים שהצביעו בעד גירוש גוש קטיף ,  אנשים שאין בינם ובין ערכי הליכוד דבר .  מקומכם אנשי קדימה ,  באופוזיציה .  אתם תתפרקו שם ,  בספסלים האחוריים של הקואליציה .  אנו נקרא לאנשים להתפקד לתנועה ,  אך לא נחזיר את מתפקדי עמרי שרון והארגזים .  נביא רק אנשים שיהיו מוכנים להיות נאמנים לערכי התנועה ". 

נתניהו : " הגיע הזמן להניע התהליך המדיני "
 מרכז הליכוד מתכנס בתל אביב כדי לדון בדחיית הבחירות למוסדות המפלגה .  ראש הממשלה תקף את הימנעות קדימה מכניסה לקואליציה והדגיש את הצורך בהנעת התהליך המדיני

