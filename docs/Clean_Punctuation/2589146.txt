היעד הבא של נתניהו :  אקורד סיום מנצח לקראת הבחירות
כל העולם ניסה לעזור ,  אבל בסוף ארה"ב היא שניצחה על הפסקת האש - ואובמה הוכיח שבשעת אמת הוא עדיין החבר הכי טוב .  האם ראש הממשלה יצליח להציג זאת כהישג ?  פרשנות מדינית
זה היה אחד מאותם אירועים שבהם העיניים אומרות הכל .  ראש הממשלה הכריז על הפסקת אש במלחמה הראשונה אליה יצא בחייו ;  זה היה שבוע ארוך וקשה ,  בו ניהל במקביל אינספור התייעצויות ביטחוניות ,  שיחות טלפון מדיניות והערכות מצב אזרחיות ,  שהסתיימו באופן קבוע בשעות הקטנטנות של הלילה .  נתניהו הציג לציבור את הישגי המבצע ,  שיבח את המחיר הכבד שנגבה מהחמאס והודה לשורה ארוכה של נוגעים בדבר ,  בניסיון להצטייר כמנצח במערכה שרבים יטענו שיצא ממנה כמפסיד .  אך בעוד המילים שיצאו מפיו של דיברו על מנהיגות ,  אחריות ושיקול דעת ,  המבט בעיניו אותת על מי שבעיקר מייחל שהכל ייגמר והוא יוכל לזכות לשנת לילה הגונה .  
הקרב הבא כבר מעבר לפינה - פריימריז בליכוד ביום ראשון
סיום  " עמוד ענן "  - כותרות אחרונות:13 רקטות אחרי הפסקת האש ,  הלימודים בדרום לא מתחדשיםמשעל :  חמאס לא ביצע הפיגוע - נתניהו אחראי לופרשנות :  במילה אחת החמצה / אמיר בוחבוטפרשנות :  המציאות החדשה בעזה / ניר יהבפרשנות :  הישג אסטרטגי לחמאס ומצרים / יוסי מלמן 
הלילות הלבנים של נתניהו לא עברו לבד ,  אלא בלוויית שני חבריו ,  שר הביטחון אהוד ברק ושר החוץ אביגדור ליברמן ,  שעמדו אמש לצדו טרוטי עיניים ושיבחו את ההרמוניה המחודשת בצוות  " השלישייה ".  שנים של יחסים עכורים ותככים נעלמו כלא היו בשבוע האחרון ,  מאז הסמיך הקבינט את הפורום המשולש לנהל את המבצע .
 פעם נהג ברק להתהדר בתואר  " שר חוץ בפועל ",  אך הפעם הוא פשוט היה שר ביטחון וניהל את המערכה הצבאית ,  בעוד נתניהו וליברמן מנצחים על המגעים המדיניים .  מדי ערב נפגשו השלושה בלשכת ראש הממשלה בירושלים או בקריה בתל אביב ,  קיבלו דיווחים מהשטח והתחבטו עד איפה ,  מתי ולאן לוקחים את המבצע ,  כשהשיחות הבינלאומיות הולכות וגוברות עם התארכות המבצע .  שלשום בלילה ,  בעוד הימים נוקפים ,  פעילות צה"ל מתרחבת ,  חיילי המילואים ממתינים על הגבול ,  ישבו עד השעה 2:00 בלילה עם שרת החוץ קלינטון ,  שהגיעה במיוחד בשליחותו של אובמה כדי לעזור להוריד את השלישייה מהעץ .  
בידוד בינלאומי ?  גיחך אתמול ליברמן במסיבת העיתונאים ,  בבחינת  " הצחקתם אותי "  פנימי ,  לנוכח הגיבוי הנרחב והברור שישראל קיבלה מידידותיה - ובראשן ארה"ב - לזכותה לפעול בעזה והפניית האצבע המאשימה של הקהילה הבינלאומית כלפי החמאס .  אך בעוד שלתקשורת זורמות הצהרות תמיכה של שורת מנהיגים בעולם ,  הקהילה הבינלאומית נזעקה במהרה להרגיע את הרוחות .  כבר מתחילת המבצע הזהירו את ישראל מהסכנה שבהסלמה ,  שעשויה להוביל לעימות אזורי ,  והבהירו כי עדיף להימנע מכניסה קרקעית .  ארה"ב הובילה את המגעים מול ישראל ומצרים ,  אבל עוד הרבה מדינות בחשו בקלחת ויזמו ערוצי הידברות - גרמניה ,  בריטניה וצרפת שלחו שליחים ותיווכו מול מצרים ,  קטאר וטורקיה בניסיון להגיע להסכמות .  מזכ"ל האו"ם קיפץ בין קהיר וירושלים ולחץ על כולם להתגמש .  בסוף ,  הערוץ האמריקאי ניצח את כולם ,  והגעתה של קלינטון היא שהכריעה את הכף .  
נתניהו ייחד לשליחותה של קלינטון מקום מיוחד אמש במסיבת העיתונאים ,  כמו גם למילות התודה לנשיא אובמה .  כל מי שהזהיר ממשברים ונקמות של הממשל האמריקאי אחרי עימות  " הקווים האדומים "  בספטמבר האחרון התבדה ,  וכניסתו של אובמה לכהונה שנייה מלווה כעת בהוכחה ניצחת שבשעת מבחן הוא החבר הכי טוב של ישראל .  אובמה העניק גיבוי פומבי חד-משמעי לישראל ,  והצהרותיו נגד ירי הטילים מעזה נשמעו כמעט כמו דף מסרים ישראלי .
 במקביל ,  במעורבות אינטנסיבית במיוחד ,  תיווך אובמה בין נתניהו למורסי ,  ולחץ על שני הצדדים להגיע להסכמות .  בסופו של דבר ,  גם ארה"ב וגם ישראל הדגישו כי נתניהו  " נענה להמלצתו "  של אובמה לתת סיכוי להפסקת האש המצרית ,  בתמורה לערבויות ביטחוניות וסוללות כיפת ברזל נוספות .  מוקדם עדיין לשלוף טבעות נישואים ,  אך לפחות הוסרו הספקות מעל עוצמת היחסים האסטרטגיים בין ישראל וארה"ב ,  וייתכן שגם הענן המעיב על היחסים האישיים בין השניים עשוי להתפוגג קמעה .  
במניין ההישגים והכישלונות של מבצע  " עמוד ענן "  הערים תל אביב וירושלים צפויות לככב ,  אך בירושלים התמקדו אתמול דווקא ב-1,300 מטרות אוויריות ובחיסולי בכירים ,  והודו לרשימה ארוכה של גורמים שנטלו חלק בגיבוש ההסכם ,  ובראשם השכנה הגדולה מדרום .  הנשיא מורסי ,  אומרים בירושלים ,  הוכיח עד כה שיש מקום לשיתוף פעולה מוצלח עם ישראל כדי לשמור על יציבות אזורית .  אחר כך חלק נתניהו שבחים גם לרמטכ"ל בני גנץ ,  לראש המוסד ,  לאנשי מערכת הביטחון ,  למפתחי ומשגרי  " כיפת ברזל "  ולראשי הרשויות המקומיות ,  והקפיד לברך אפילו חברים באופוזיציה שנצרו את התקפותיהם הפוליטיות בעת המבצע והתייצבו מאחוריו .
 חודשיים לפני הבחירות ,  נתניהו דאג לסיים את המבצע בהצדעה לאזרחי ישראל על עמידתם האיתנה . " אני גאה להיות ראש הממשלה שלכם ",  סיים נתניהו את נאום הסיכום של המערכה ההתקפית הראשונה בחייו .  לא בשורת ניצחון הושמעה בירושלים ,  שם מפקפקים ברצון החמאס באמת לשמור על השקט .  אחרי שבוע לחימה בשלוש חזיתות נתניהו הכריז על הישגים צבאיים ומדיניים ,  אך למעשה הוא רק החל את הקרב התודעתי הבא ,  זה שיגדיר אם ניצח או הפסיד ,  וכמה מנדטים יראה מזה .  

היעד הבא של נתניהו :  אקורד סיום מנצח לקראת הבחירות
כל העולם ניסה לעזור ,  אבל בסוף ארה"ב היא שניצחה על הפסקת האש - ואובמה הוכיח שבשעת אמת הוא עדיין החבר הכי טוב .  האם ראש הממשלה יצליח להציג זאת כהישג ?  פרשנות מדינית

