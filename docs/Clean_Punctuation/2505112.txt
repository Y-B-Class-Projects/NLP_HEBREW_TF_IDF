14% הצבעה בפריימריז ;  רה"מ ישא  " נאום המרצה "
 במטה נתניהו לא מרוצים מנתוני ההצבעה הנמוכים שנרשמו עד כה כאשר 17,500 איש בלבד הצביעו .  בשל כך ,  יישא נתניהו  " נאום המרצה "  לפעיליו בו יפציר בהם לצאת לקלפיות
 ( צילום :  גדעון צנטנר ,  שלומי גבאי ,  עריכה :  יאיר דניאל )  
במטהו של ראש הממשלה ,  בנימין נתניהו ,  מאוכזבים מאחוזי ההצבעה הנמוכים שנרשמו עד כה  ( שלישי )  בבחירות לראשות המפלגה ,  שעומדים על 14% בלבד .  ראש הממשלה לשאת  " נאום המרצה "  בשעה 17:00 בתל אביב ,  על מנת להמריץ את תומכיו בליכוד לצאת להצביע .  
במטה הבחירות של משה פייגלין ביקשו מיו"ר ועדת הבחירות בליכוד להאריך את מועד סגירת הקלפיות ביהודה ושומרון ,  בין היתר בשל טענות על אי-הגעת חוברות הצבעה .
 במטה נתניהו התייחסו לטענות נוספות ,  לפיהן שיבושים שאירעו בקלפיות ביהודה ושומרון נועדו להכשיל את פייגלין .  ממטה נתניהו נמסר כי השיבושים בקלפיות היו דווקא במעוזים הנחשבים לתומכים בנתניהו ולא בפייגלין ,  כמו למשל בהתנחלות אפרת .  לטענתם ,  היו שיבושים במקומות נוספים הנחשבים כמעוזים של ראש הממשלה מחוץ ליהודה ושומרון .  יצוין כי בסופו של דבר ,  הקלפיות נפתחו כסדרן .  
נתניהו בא בבוקר להצביע עם רעייתו ,  שרה ,  בקלפי בבנייני האומה בירושלים .  הוא אמר כי הוא מצפה  " שאנשי הליכוד יביאו לידי ביטוי את התמיכה הקיימת בשטח אצל מצביעי הליכוד ".  נתניהו אמר עוד כי הוא מקווה שהמצביעים יבואו לקלפיות כדי לבחור בו  " גם בגשם סוחף ",  ולדבריו ,  ככל שיצביעו יותר ויותר מבעלי זכות הבחירה ,  תוצאות הבחירות לראשות המפלגה ישקפו בצורה נאמנה את התמיכה בשטח .  
משה פייגלין הגיע מוקדם יותר לקלפי בקרני שומרון ,  והבהיר כי אם יזכה בבחירות לראשות המפלגה ,  לא יהפוך את הליכוד למפלגה לאומנית קיצונית . " ההיפך הוא הנכון ",  אמר , " אנו נושאים בגאון את ערכי החירות ,  ואיננו מדברים על שלילית זכויות הפרט ,  אלא על גיבושה של המדינה סביב זהותה המדינית ". 
נכון לשעה 14:45 ,  הצביעו בפריימריז כ-17,500 חברי ליכוד ,  שהם כ-14%מסך בעלי זכות ההצבעה בבחירות לראשות המפלגות .  בליכוד חברים 125 אלף מצביעים ,  שרשומים ב-500 קלפיות ברחבי הארץ .
 עוד על הפריימריז בליכודהפריימריז בליכוד :  נתניהו הצביע - והזהיר משאננותפרשנות :  אחרי שנתניהו ינצח ,  כולם יתחנפו לפייגלין 

14% הצבעה בפריימריז ;  רה"מ ישא  " נאום המרצה "
 במטה נתניהו לא מרוצים מנתוני ההצבעה הנמוכים שנרשמו עד כה כאשר 17,500 איש בלבד הצביעו .  בשל כך ,  יישא נתניהו  " נאום המרצה "  לפעיליו בו יפציר בהם לצאת לקלפיות

