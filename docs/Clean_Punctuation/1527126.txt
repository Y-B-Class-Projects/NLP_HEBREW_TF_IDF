חוק מופז עבר בקריאה ראשונה בכנסת
החוק המאפשר ל-7 ח"כים להתפלג מסיעה מבלי שיהיו שליש ממנה עבר בקריאה ראשונה .  במהלך ההצבעה פרצה מהומה באולם .  לפני ההצבעה יצא מופז נגד החוק הקרוי על שמו : " נתניהו מתנהג כאחרון העסקנים "
  ( באדיבות ערוץ הכנסת ,  עריכת וידאו :  גדי וינסטוק ) 
החוק הקובע כי שבעה חברי כנסת יכולים להתפלג מסיעה ללא צורך להיות שליש מחבריה ,  עבר הערב  ( שני )  בקריאה ראשונה ברוב של 62 מול 47 .  במהלך ההצבעה על החוק שכונה  " חוק מופז "  חבשו ח"כים מקדימה מסכות על פניהם כמחאה .  חברי הכנסת רוברט טיבייב ,  שיזם את המהלך ,  שלמה מולה ,  יוחנן פלסטר ויואל חסון הוצאו מן האולם .  את הישיבה ניהל ח"כ אלכס מילר  ( ישראל ביתנו )  מאחר ויו"ר הכנסת ראובן ריבלין נעדר מן האולם .  חבר הכנסת טיבייב אמר : " עשינו זאת כדי להציל את עצמנו אות הדמוקרטיה מהמחלה הזו שביבי מוביל ". 
בליכוד תקפו את התנהלות חברי הכנסת מקדימה ואמרו : " התנהלות גנון קדימה ,  ולבני בראשו ,  היא התנהלות של מפלגה מפוחדת ,  המבזה את משכן הכנסת ופוגעת בדמוקרטיה הישראלית .  חבל שדרך המחאה אינה מכבדת את הציבור ששלח את קדימה לאופוזיציה ". 
ח"כ יואל חסון  ( קדימה )  נימק את ההחלטה לחבוש מסיכות בעת הדיון ,  ואמר כי  " נכון שמדובר באקט שאינו בבחינת כלי פרלמנטרי רגיל ,  אבל הסירחון שנודף מחוקי ההישרדות של נתניהו חייב צעד קיצוני שכזה ".  לדבריו , " צריך שהציבור כולו יידע איזה ריח רע עולה היום מהכנסת ".  
ח"כ שאול מופז  ( קדימה )  תקף אחר הצהרים בחריפות את ראש הממשלה בנימין נתניהו ,  בעקבות הכוונה להצביע במהלך הערב על החוק הקרוי על שמו .  החוק מאפשר לשבעה חברי כנסת להתפצל מסיעה גם אם הם לא מהווים שליש מחבריה .  בדיון על הצעת אי אמון של קדימה ,  אמר מופז כי  " אדוני ראש הממשלה ,  אני רוצה להזכיר לך משהו שכנראה שכחת :  ישראל היא מדינה דמוקרטית .  אדוני לא חי בקובה ,  אזרחי ישראל הם אינם אזרחי צפון קוריאה ". 
עוד אמר מופז בהתייחסו לנתניהו כי  " אצלנו ראש הממשלה ,  מכבד את הכנסת ,  מכבד את חוקי המדינה ומכבד את הציבור .  אתה ראש ממשלת ישראל .  הגיע הזמן שתתחיל להתנהג כמו ראש ממשלה ולא כמו אחרון העסקנים .  אני מנסה להבין איך אדם כמוך ,  אינטיליגנטי ,  משכיל ,  שלמד במדינה המקדשת ערכי הדמוקרטיה ,  מרשה לעצמו להביא להצבעה חוק שכזה .  אין לי תשובה .  אולי זה מפני שאתה חש שהכל מותר לך .  אולי זה מפני שהגעת למסקנה שאתה חייב לשרוד בכל מחיר ". 
בהמשך נאומו אמר ח"כ מופז : " בהתחלה המצאת משרדי ממשלה וחילקת כיבודים על חשבון האזרחים והצלחת להקים קואליציה .  אבל לא חשבת שקואליציה צריך לשמר .  וגם לא חשבת שכל אחד בקואליציה ירשה לעצמו לעשות מה שהוא רוצה .  אז אחרי שהבנת שאין לך אפשרות לשמר קואליציה החלטת לכופף את הדמוקרטיה .  הבנת שיהיו מספיק אנשים מסיעתך ושלא מסיעתך שחוק כזה שיקבל שם כזה בתקשורת ישרת אותם .  שרבוב שמי לחוק האנטי-דמוקרטי הזה נעשה על ידי גורמים פוליטיים שחוששים מכוחי ". 
השר המקשר בין הממשלה לכנסת ,  גלעד ארדן ,  השיב מעל דוכן הכנסת על טענות מופז וקדימה באשר לחוק מופז ויתר חוקי המשילות .  לדבריו , " יכול להיות שמופז נזכר בפסוק 'ישועת השם כהרף עין' ,  וחשב שאם הוא יביע את נאמנותו לסיעת קדימה הציבור ישכח את מעלליו בעבר ,  או שמא התקנון הדרקוני של קדימה הכריח אותו להישבע אמונים לסיעת קדימה לדורותיה .  זו זכותו ". 
יו"ר האופוזיציה ציפי לבני התקשרה למופז ובירכה אותו על נאומו . " אני מעריכה את הדברים שאמרת ,  הם היו נכונים וחדים לגופם .  הם מצטרפים לאמירה הברורה של קדימה והם חשובים לקדימה ",  אמרה לו .
 יו"ר האופוזיציה ציפי לבני תקפה היום את חוק מופז שיעלה להצבעה בכנסת .  בישיבת סיעת קדימה אמרה לבני ,  כי  " שבוע שעבר היה שבוע טוב מאחר שמנענו את העברת חוק הספסרות בקרקעות הלאום ,  בלי יכולת לקדם את האינטרסים הלאומיים בעתיד .  השבוע אנו עומדים מול חוקים נוספים שהמכנה המשותף לחוקים אלה הוא שהמציע שלהם זה בנימין נתניהו ". 
לדברי לבני , " המניע של חוקים אלה הוא הישרדות והתוצאה זה רמיסת כל כלל דמוקרטי .  בשבוע שעבר שתי מפלגות התהדרו במורשת ז'בוטינסקי .  הליכוד של היום שמנסה לקדם את החוקים הללו בכל מחיר אין בינו לבין מורשת ז'בוטינסקי כלום .  אלו חוקים אישיים עם מניע של הישרדות שרוצים להחיל אותם מעכשיו לעכשיו בניגוד למקובל .  זה ליקוי מאורות של הליכוד וזה ההבדל בין קדימה לליכוד וביני לבין נתניהו .  הפער בינינו הוא מזמן לא רק שאלה של סוגיות כלכליות ומדיניות ".  לבני הוסיפה ,  כי  " המונח שהכנסת יכולה להחיל מהיום הוא 'ביביזם' ".  
בנוגע לחשש שחברים במפלגתה יצביעו בעד החוק אמרה לבני ,  כי  " אני לא מוטרדת מהחוק כל מי שתקף את החוק עשה זאת משום שהוא לא ערכי ולא מוסרי .  ההתנגדות היא לא מסיבות פוליטיות .  קדימה חזקה יותר מכל זה .  יש לי ביטחון מלא בערכיה ואנשיה שנמצאים בה מתוך בחירה .  הבענו שאט נפש מהחוק ומהסיבה המהותית אצביע נגד ,  אבל לא אכריח אף אחד להצביע נגד .  מי שחושב שזה טוב למדינת ישראל יכול לתמוך בחוק הזה .  כפי שיש לי ביטחון בקדימה ,  אני מציע שנתניהו ייתן חופש הצבעה גם בקואליציה ויאפשר לאנשי הליכוד שיש להם יושרה להשתמש בה ". 
עדכון ראשון :  15:40

חוק מופז עבר בקריאה ראשונה בכנסת
החוק המאפשר ל-7 ח"כים להתפלג מסיעה מבלי שיהיו שליש ממנה עבר בקריאה ראשונה .  במהלך ההצבעה פרצה מהומה באולם .  לפני ההצבעה יצא מופז נגד החוק הקרוי על שמו : " נתניהו מתנהג כאחרון העסקנים "
 
