לא הולכים לבחירות :  הושג הסכם לפתרון המשבר בקואליציה
לפי המתווה ,  יינתן חופש הצבעה לקואליציה בחוק הגיוס ,  שיאפשר לישראל ביתנו להתנגד בהצבעה ,  בלי שהשרה לנדבר תפוטר .  עוד במתווה :  העברת התקציב השבוע ,  ותיאום חוק הגיוס עם משרד הביטחון | עדכונים שוטפים
- סיעות הקואליציה הכריעו :  חופש הצבעה על חוק הגיוס- ישראל ביתנו תוכל להצביע נגד החוק מבלי להביא לפיטורי השרה לנדבר- התקציב יאושר עוד השבוע- חוק הגיוס יוצמד להצעת החוק הממשלתית שתגובש במשרד הביטחון 
היום הדרמטי במערכת הפוליטית הגיע הערב  ( שלישי )  לסיומו ,  עם הסכמת סיעות הקואליציה על מתווה לפתרון משבר הגיוס .  לפי המתווה ,  שפורסם לראשונה בוואלה !  NEWS ,  לחברי הקואליציה יוענק חופש הצבעה על החוק ,  כל מפלגה בהתאם להחלטת העומד בראשה .  כך ,  תוכל ישראל ביתנו להצביע נגד החוק מבלי להביא לפיטוריה של השרה סופה לנדבר .  עוד הוסכם כי חוק התקציב יועבר השבוע ,  וכי חוק הגיוס יתואם עם משרד הביטחון .  בכך הביאו ראשי הסיעות לביטול הקדמת הבחירות ולמניעת פיזור הכנסת .  
גורם בקואליציה העריך מוקדם יותר כי ראש הממשלה בנימין נתניהו החליט  " לרדת מהעץ "  ולא להקדים את הבחירות ,  אך ממקורבי נתניהו נמסר כי  " עדיין אין פתרון "  וכי  " ראש הממשלה עדיין עובד על זה ".  
הערב דחתה מליאת הכנסת שבע הצעות חוק לפיזור הכנסת ,  שהוגשו על ידי חברי הכנסת אילן גילאון ,  מיקי רוזנטל ,  יאיר לפיד ,  אחמד טיבי ,  איימן עודה ,  יצחק הרצוג ועמיר פרץ .  ההצעות ביקשו לפזר את הכנסת ה-20 ולקיים בחירות לכנסת ה-21 בתוך 90 ימים מיום פרסום החוק .  47 חברי כנסת תמכו בהצעות ,  ו-65 התנגדו להן .  
עוד בנושא:מחפשים סימנים בסקרים :  נתניהו הוא באמת האחרון שמפחד מבחירותהדרך לבחירות :  איך משבר חוק הגיוס יכול להוביל לפיזור הכנסת ? נתניהו לראשי הסיעות : " הישארו בממשלה ";  ליברמן : " נצביע נגד "  
22:00 - ח"כ אורי מקלב  ( יהדות התורה )  : " החלטה שלא ללכת לבחירות והפעילות הרבה שנעשתה בתקופה האחרונה יחד עם אישור החוק נותנת סיכוי טוב ואופק חיובי להמשך אישור החוק כמתכונת של חוק זה ואשר הכנתו תחל כבר כעת ויובא לידי ביטוי והסכמה עם פתיחת מושב הקיץ .
 21:59 - השר אריה דרעי ברך על אישור חוק הגיוס ופתרון המשבר ,  ואמר כי  " אני שמח שהתיקון שהבאנו לחוק תורתו אומנותו אושר ברוב גדול .  כפי שאמרתי מתחילת הדרך ,  מדובר בהמשך ההסדר הקיים בו אנו מאפשרים לבני הישיבות לשקוד על תלמודם .  צר לי שגורמים מסוימים ניסו לעשות על גביו הון פוליטי ולחולל משבר מיותר .  אני מברך את שותפיי לקואליציה שגילו אחריות ברגע האמת כדי לאפשר לממשלה החברתית הטובה הזו להמשיך ולפעול למען כלל הציבור ".  
21:30 - הח"כים הערבים נמנעו בהצבעה על חוק הגיוס בתמורה להבטחה מצד המפלגות החרדיות לא לתמוך בחוק המואזין בכל שלב בכנסת הנוכחית .
 21:06 - לאחר שנמנע מהצבעה על חוק הגיוס ,  החל תהליך הדחתו של ח"כ יואב קיש מתפקידו כיו"ר ועדת הפנים
21:00 - חוק הגיוס אושר בקריאה טרומית ברוב של 59 בעד ו-38 נגד
20:59 - ח"כ לפיד : " איפה כתוב בתורה שמותר לשלוח אנשים להיהרג בשבילך ?  תתביישו לכם .  אתם זורקים את החיילים מתחת לגלגלי האוטובוס הפוליטי שלכם ". 
20:31 - השרה איילת שקד בירכה על ההסכם ואמרה כי  " אמרתי לאורך כל הדרך שהמשבר פתיר .  מנענו ביחד בחירות מיותרות .  הקואליציה הזו יציבה ותמשיך לתפקד היטב עד 2019 ".  
20:15 - ליברמן : " מילה זו מילה ,  המתווה עלינו עמדנו לכל אורך הדרך התקבל במלואו .  ישראל ביתנו תצביע נגד חוק ההשתמטות ,  עד לתחילת מושב הקיץ יגבש הצוות המקצועי במשרד הביטחון את הצעת החוק ,  שעל בסיסה תגובש הצעת חוק ממשלתית והחקיקה בנושא דת ומדינה תוקפא .  נמשיך לעמוד על שמירת הסטטוס קוו ". 
20:05 - ראש הממשלה בנימין נתניהו הודה לראשי סיעות הקואליציה על ההגעה למתווה פתרון משבר הגיוס ועל מניעת הקדמת הבחירות . " גיליתם אחריות כדי להמשיך להוביל בנחישות ובהצלחה את מדינת ישראל ",  אמר נתניהו .  בנאום במליאת הכנסת פנה ראש הממשלה גם לאופוזיציה ואמר : " זה היה מפחיד ,  נכון ?  אני יודעת שחסכתי לכם מפח נפש גדול ,  כי אם היו בחירות הייתי חוזר לעמוד כאן ".  
19:29 - אחרי ההסכמה על חופש הצבעה סיעתי איים ח"כ יואב קיש  ( הליכוד )  להצביע נגד חוק הגיוס ,  חרף החלטת סיעתו לתמוך בו .  בלשכת נתניהו מפעילים עליו לחצים כבדים כדי שיהפוך את החלטתו ויתמוך גם הוא בחוק ,  ובין היתר הועברו לו מסרים שלפיהם הוא עלול לאבד בעקבות כך את תפקידו כיו"ר ועדת הפנים .  גם חברות הכנסת רחל עזריה ומרב בן ארי  ( כולנו )  העדיפו להתקזז או להימנע בהצבעה ולא ברור איך יצביעו בסוף .
 19:12 - סיעות הקואליציה סיכמו על מתווה לפתרון המשבר :  לחברי הקואליציה יוענק חופש הצבעה על חוק הגיוס ,  וחוק התקציב יועבר עוד השבוע .  
18:39 - סגן שר הבריאות ,  יעקב ליצמן ,  ערך התייעצויות עם שאר חברי הכנסת החרדים בעקבות כוונת נתניהו להעניק חופש הצבעה בחוק הגיוס .  בסיעות החרדיות זועמים .  עם זאת ,  גורם ביהדות התורה אמר כי  " למרות שיינתן חופש הצבעה ,  ניתנה התחייבות מצד הקואליציה שיושג רוב בהצבעה ".  
18:02 - בכירים בקואליציה העריכו כי לא יינתן חופש הצבעה בחוק הגיוס ,  מחשש שלא יושג רוב . " עדיין אין פתרון למשבר ,  נתניהו עוד לא שוכנע לא לפטר את לנדבר ,  והכל עדיין פתוח ",  אמרו .
 17:33 - נתניהו אישר עם השרים כחלון ,  דרעי ובנט את המתווה שלפיו ככל הנראה יינתן לכל סיעות הקואליציה חופש הצבעה על חוק הגיוס בקריאה טרומית ,  ובכך תימנע הסיטואציה שבה צריך לפטר את השרה לנדבר אם תצביע נגד החוק .  חוק הגיוס יוצמד בהמשך להצעת החוק הממשלתית שתגובש במשרד הביטחון .  בנוסף ,  לפי ההסכמות ,  מסתמן כי חוק הלאום יאושר בקריאה ראשונה אחרי אישור התקציב עוד במושב הנוכחי .  בשעות הקרובות צפוי נתניהו להציג את המתווה בפני ליצמן ,  גפני וליברמן .
 17:24- נתניהו הגיע ללשכתו בכנסת וסירב לענות על השאלה אם יהיו בחירות .
 17:18 - לבקשת ראש הממשלה ,  דיון ועדת השרים לחקיקה בערר על חוק הגיוס נדחה ל-18:45 .
 16:29 - לפי בכירים בקואליציה ,  המתווה המסתמן לפתרון הוא :  הקואליציה תצביע נגד הצעות החוק לפיזור הכנסת של האופוזיציה ;  חוק הגיוס יעלה להצבעה בקריאה טרומית וישראל ביתנו תצביע נגד  ( כולל השרה לנדבר )  ;  נתניהו לא יפטר את לנדבר ;  התקציב יאושר עד סוף השבוע ;  חוק הגיוס יקודם בתיאום עם הממשלה ובהידברות עם משרד הביטחון ונציגי צה"ל .
 16:25 - גורמים בסביבת נתניהו : " עדיין אין פתרון ,  ראש הממשלה עדיין עובד על זה ". 
16:13 - גורמים בקואליציה הביעו  " אופטימיות זהירה "  בנוגע לפתרון משבר הגיוס והעריכו כי ראש הממשלה החליט שלא ללכת לבחירות מוקדמות . " זה ככל הנראה נבלם .  נתניהו יורד מהעץ ",  אמר גורם .  בעמדתו של שר הביטחון אביגדור ליברמן לא חל כל שינוי ,  השרה סופה לנדבר וחברי הכנסת של ישראל ביתנו יצביעו נגד חוק הגיוס ,  אך לפי ההערכה ,  נתניהו עשוי לא לפטר את לנדבר אחרי ההצבעה .
 15:08 - השר נפתלי בנט אמר בריאיון לערוץ 7 כי  " אמרתי את זה פעמים רבות ואני אגיד שוב - אני בהחלט אעמוד מאחוריו .  לא המלצות ולא שימוע הם רגעי החלטות .  צומת החלטה ראשון הוא רק אם יש כתב אישום סופי ואז נתלבט לפי הסיטואציה ".  הוא הוסיף כי הוא מתחייב שהוא מוכן להישאר בממשלה גם אחרי שימוע ,  ומאריך את פרק הזמן שבו הוא יקבל החלטה עד להחלטה סופית .  
14:04 - נתניהו הגיע למשרד ראש הממשלה וממשיך בהתייעצויות בניסיון לפתור את המשבר .  לטענת גורמים בליכוד , " יש מגעים כל הזמן ,  עדיין מנסים להגיע להסכמות עם ליברמן ". 
13:11 - על רקע ההערכות כי נתניהו וליברמן משתפים פעולה ,  קבוצה של חברי מרכז ליכוד פרסמה הצהרה : " לא נסכים לשריון ליברמן בליכוד !  ".  בהצהרה ,  אותה מפיץ נתן אנגלסמן ,  פעיל בכיר בקרב המתנחלים בליכוד ,  נכתב כי  " כי מי שפירק ממשלת ימין - לא ישוריין !  לזה לא נסכים בשום אופן .  אנו חברי מרכז הליכוד לא נאפשר לו להיכנס לשורותינו ,  ונוודא שמי שהביא להפלת הממשלה הטובה בתולדות המדינה - יימחק סופית מהפוליטיקה הישראלית ".  
12:56 - נתניהו צפוי להגיע בקרוב למשרד ראש הממשלה אחרי שאת הבוקר העביר בהתייעצויות במעונו .
 12:50 - בקואליציה הוחלט להפוך את סדר היום של מליאת הכנסת .  קודם יובאו הצעות חוק לפיזור הכנסת ורק בערב חוק הגיוס .  המליאה תפתח בשעה ארבע אחה"צ .
 11:19 - שר הביטחון ליברמן צייץ בטוויטר : " נצביע כאיש אחד נגד הצעת החוק בנוסח מועצת גדולי התורה .  האם בכל זאת ניתן למנוע בחירות ?  בהחלט כן .  במידה והשרה לנדבר לא תפוטר מהממשלה ולמערכת הביטחון תנתן אפשרות לגבש חוק חדש שיובא לאישור הכנסת במושב הקיץ ,  ניתן למנוע בחירות חדשות ". 
11:14 - ישיבת ועדת השרים לחקיקה לדיון בערר של השרה סופה לנדבר על חוק הגיוס נדחתה לשעה 18:00 לבקשת ראש הממשלה .  
9:53 - ליברמן : " הכדור נמצא בידיים של ראש הממשלה נתניהו ". 
9:46 - שר הביטחון ליברמן : " אם רוצים למנוע בחירות זה הכי פשוט - ואם לא רוצים זה גם הכי פשוט .  לראש הממשלה יש את כל הכלים לא לפטר את השרה לנדבר .  אי אפשר לצפות מישראל ביתנו שתתמוך בהצעת החוק הזאת .  כולנו נצביע נגד .  אם ראש הממשלה לא רוצה בחירות - הוא יכול לא לפטר את השרה לנדבר ,  יש לכך תקדימים .  הבחירות הן דבר לא נכון עבור המדינה ועבור ישרל ביתנו ". 
9:33 - הוועדה המשותפת לחוק הלאום מתכנסת הבוקר כדי לאשר נוסח חדש ומרוכך לחוק בניסיון להצביע עליו בקריאה ראשונה השבוע .  הוועדה צפויה להצביע בשעה הקרובה על הצעת החוק .
 9:26 - בכירים בקואליציה : " אפשר עדיין למנוע בחירות ,  ולא לפטר את סופה לנדבר אחרי שתצביע נגד חוק הגיוס .  אם נתניהו לא רוצה בחירות - יש דרך פשוטה ,  לא לפטר את סופה ,  אבל הוא לא השאיר הרבה ברירות ,  כי הוא רוצה בחירות ". 
9:21 - ברקע ההצבעה הצפויה על חוק הגיוס ופיזור הכנסת ,  ישיבת הקבינט המדיני ביטחוני שתוכננה אחר הצהריים בקריה בתל אביב בוטלה .
 9:08 - שרת המשפטים איילת שקד בטוויטר :  ‏"מדובר במשבר מדומה .  ראש הממשלה ,  להפיל ממשלת ימין על כלום ושום דבר זו תהיה טעות הסטורית דומה במימדיה להפלת ממשלת שמיר ב-92' ". 
23:57 - ראש הממשלה בנימין נתניהו שוחח אמש עם שר הביטחון אביגדור ליברמן כדי לגשר על הפערים ,  לאחר שהאחרון סירב להתגמש בעמדותיו ותקף את מתווה הפשרה .  גורם בקואליציה אמר לוואלה !  NEWS זמן קצר לאחר השיחה כי ישנם  " סיכויים קטנים לשינוי ".  

לא הולכים לבחירות :  הושג הסכם לפתרון המשבר בקואליציה
לפי המתווה ,  יינתן חופש הצבעה לקואליציה בחוק הגיוס ,  שיאפשר לישראל ביתנו להתנגד בהצבעה ,  בלי שהשרה לנדבר תפוטר .  עוד במתווה :  העברת התקציב השבוע ,  ותיאום חוק הגיוס עם משרד הביטחון | עדכונים שוטפים

