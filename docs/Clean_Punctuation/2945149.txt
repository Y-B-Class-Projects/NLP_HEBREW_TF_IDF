ראש המוסד ספד לדגן : " לימד אותנו לשלב עורמה ,  אומץ לב ותחבולה "
 בני משפחה ,  חברים ,  פוליטיקאים וראשי מערכת הביטחון בעבר ובהווה משתתפים בהלוויה של האלוף במילואים בראש פינה .  נתניהו ספד : " הוא היה מודע לסכנת האסלאם הקיצוני ".  פרס : " דגן לא נכנע לעולם ,  לא לחרב שלופה ,  לא לאמת כואבת ולא במאבקו לשלום "
 אלוף  ( במיל' )  וראש המוסד לשעבר מאיר דגן מובא היום  ( ראשון )  לקבורה בראש פינה שבגליל העליון .  בהלוויה משתתפים פוליטיקאים בכירים וראשי מערכת הביטחון בעבר ובהווה .  לדגן נערך טקס צבאי מלא בליווי מטחי כבוד ,  ואת ארונו נשאו שישה אלופי צה"ל . " מאיר לימד אותנו ,  אנשי המוסד ,  לשלב תעוזה ועורמה ,  אומץ לב ותחבולה ",  ספד לו ראש המוסד יוסי כהן . " הוא לימד אותנו דבר חשוב במיוחד :  לפעול באופטימיות ובביטחון עצמי ". 
ראש הממשלה בנימין נתניהו ספד לו וציין כי  " דגן היה מודע לסכנת האסלאם הקיצוני .  הוא היה שקוע כל כולו במשימה לחזק את כוח ההרתעה ואת כוח המודיעין גם בדרכים פורצות דרך ".  נתניהו הוסיף : " אני אומר את בנוכחות לוחמים עלומים שנמצאים כאן היום כדי שעם ישראל ישן טוב בלילה .  כשהוא חלה ,  הייתי בין אלה שחיפשו דרך עוד קודם איך לסייע לו ,  אבל לצערי כוחו של מאיר תש .  הוא נלקח מאיתנו מוקדם מידי ואבדתו גדולה .  תודה לך מאיר .  תודה לך על שרותך המסור לארצנו למולדתנו לעמנו ". 
עוד באותו נושא : " בזכות מאיר ישנו בשקט ":  הילד שנולד ברכבת סובייטית וגדל להנהיג את המוסדשב"ס :  אולמרט לא עומד בקריטריונים כדי לצאת להלוויית מאיר דגן 
הנשיא לשעבר שמעון פרס ספד לדגן : " בכל פעם ששוחחנו ,  מאיר ,  נדמה היה לי שבפיך אותה שאלה :  מה אתן לך היום ישראל ?  לא עלה על דעתך לשאול לעולם מה תקבל בחזרה .  הרי נולדת לתת ,  מאיר ".  פרס הוסיף כי דגן לא נכנע לעולם , " לא לחרב שלופה ,  לא לאמת כואבת ולא במאבקו לשלום ".  הנשיא לשעבר ציין כי דגן היה מנהיג מלידה וכי לא לשווא לוחמים הלכו אחריו אל הקרב במקומות גלויים ונסתרים . " העם בטח בו והפקיד בידיו גורל של קרב ועוצמתו של חזון .  תחת פיקודו ,  שהיה מורכב משילוב של חוכמה ,  תעוזה ,  יצירתיות ותבלין של חוצפה מנצחת ,  היה המוסד לארגון הטוב ביותר בעולם ". 
פרס התייחס לשנים שבהן עבד לצד דגן ,  ואמר כי חש שהאחרון ראה לנגד עיניו רק את ביטחון ישראל ואת חזונו של העם היהודי .  כמו כן הוא הוסיף : " מאיר היה מהדורה מיוחדת של לוחם וחולם .  הוא לא נטה לקרב מיותר ולא איבד את שיקול הדעת .  הוא ידע שביטחונה של ישראל הוא שילוב של אומץ לב צבאי ותבונה מדינית ואין האחד מבטל את רעהו ".  
גם הרמטכ"ל רב-אלוף גדי איזנקוט ספד לדגן . " עם ישראל איבד מפקד גיבור ולוחם ",  אמר . " משפחת דגן איבדה אב וסב שהקדיש את חייו למען המשפחה ולביטחון המדינה .  אולי אזרחי ישראל לעולם לא ידעו את גודל התרומה .  מורשת הגבורה שמאיר מותיר לצה"ל היא אדירה .  אני מצדיע לך ".  
מאות בני אדם הגיעו לבית העלמין ,  בהם הרמטכ"ל לשעבר גבי אשכנזי ,  ראש השב"כ לשעבר תמיר פרדו ,  אלוף במיל' עמירם לוין ,  וכן בני משפחת דגן .  הבוקר הוצב ארונו של דגן במוסד ועובדים במוסד עברו על פני ארונו בטרם הוטס לראש פינה .  במקום נערך טקס עם כל עובדי המוסד ,  שאליו הוזמנו גם גמלאי הארגון וראשי מוסד לשעבר .  בטקס נשאו דברים ראש המוסד יוסי כהן ,  קודמו בתפקיד תמיר פרדו ונציג העובדים .  השר לביטחון הפנים לשעבר יצחק אהרונוביץ' הגיע לבית העלמין וספד לדגן : " הוא היה אדם עם הרבה לב ומהגדולים שהיו ". 
לקראת הלווייתו ,  נחסם לתנועה כביש מספר 8900 ,  המוביל מראש פינה לכיוון צפת .  לטובת המשתתפים בהלוויה הופעל שירות הסעות מחניון מחנה פילון .  לבאים מכיוון קריית שמונה המעוניינים להגיע לצפת ,  ניתן לנסוע דרך כביש מספר 89 ,  ולעלות במחלף אליפלט על כביש 90 .
 שוטרי משטרת ישראל פועלים בדרכים להכוונת התנועה בכבישים הבין-עירוניים המובילים לחניון ולבית העלמין .  באגף התנועה מבקשים מהציבור להישמע להנחיות המשטרה .
  ( עדכון ראשון :  14:30 )  
 ( עדכון ראשון :  15:06 )  

ראש המוסד ספד לדגן : " לימד אותנו לשלב עורמה ,  אומץ לב ותחבולה "
 בני משפחה ,  חברים ,  פוליטיקאים וראשי מערכת הביטחון בעבר ובהווה משתתפים בהלוויה של האלוף במילואים בראש פינה .  נתניהו ספד : " הוא היה מודע לסכנת האסלאם הקיצוני ".  פרס : " דגן לא נכנע לעולם ,  לא לחרב שלופה ,  לא לאמת כואבת ולא במאבקו לשלום "
 
