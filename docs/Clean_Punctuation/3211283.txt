נתניהו :  לא ייתכן לפתוח בשימוע אם אי אפשר לסיימו עד הבחירות
ראש הממשלה אמר כי  " מנסים לכפות על היועץ להתערב התערבות גסה בבחירות "  על ידי הזמנתו לשימוע שלא יהיה ניתן לסיים עד לבחירות . " הם יודעים שהקבוצה שלנו תמיד מנצחת ,  אז הם מנסים ללחוץ על השופט להוציא את מסי מהמשחק "
 ראש הממשלה בנימין נתניהו אמר היום  ( חמישי )  כי לא ייתכן שייפתח נגדו שימוע לפני הבחירות אם אי אפשר לסיים אותו עד הבחירות . " במשך שנים מפעילים לחץ על היועץ המשפטי לממשלה כדי שיגיש נגדי כתב אישום ",  טען . " הלחץ הזה מגיע לשיאו בימים אלה .  מנסים לכפות על היועץ להתערב התערבות גסה בבחירות ,  על ידי הזמנתי לשימוע ,  שידוע מראש שלא ניתן לסיים את השימוע עד הבחירות ".  
" לא ייתכן לפתוח בשימוע לפני הבחירות ,  אם לא ניתן לסיים את השימוע עד הבחירות .  לא יעלה על הדעת שהציבור ישמע רק צד אחד ",  אמר נתניהו .
 נתניהו הוסיף כי  " זאת הסיבה שאף פעם לא פתחו בשימוע לפני הבחירות אם לא יכלו לסיים אותו עד הבחירות .  וזו בדיוק הסיבה שהשמאל מנסה לעשות עכשיו את ההיפך ,  והמטרה שלו ברורה .  לנסות להדיח ראש ממשלה באמצעות משפט שדה ,  וגניבת הבחירות מכם ,  אזרחי ישראל .  הם יודעים שהקבוצה שלנו תמיד מנצחת ,  אז הם מנסים ללחוץ על השופט להוציא את מסי מהמשחק ".  
יו"ר האופוזיציה שלי יחימוביץ' הגיבה לסרטון של נתניהו ואמרה כי  " דבריו האלימים המצווים על רשויות החוק להרפות ממנו ,  אינם שונים מדברים של כל אדם המסובך קשות בפלילים והמשטרה והפרקליטות מצאו ראיות כדי להעמידו לדין .  הסכנה החמורה והקשה לגורלה של מדינת ישראל היא שהחשוד הוא ראש הממשלה ,  ומחזיק בכוח למוטט יחד איתו את מוסדות שלטון החוק ". 
גם יו"ר יש עתיד יאיר לפיד הגיב לדברים ואמר כי  " ראש ממשלה שבטוח שאין כלום כי לא היה כלום ,  היה צריך לדרוש מהיועץ המשפטי לממשלה את המסקנות מהר ככל שניתן ". 
היועץ המשפטי לממשלה אביחי מנדלבליט התייחס היום לתיקי נתניהו בכנס השנתי של העמותה למשפט ציבורי בחיפה ואמר כי  " אנו מודעים לכובד האחריות המוטלת עלינו - אחריותנו לחתור לחקר האמת ולקבל החלטות צודקות ונכונות בתיקי החקירה שכרגע מעסיקים את כולנו .  רק הראיות ידברו .  אנו נמשיך לעשות זאת באופן סדור ענייני ומקצועי ,  ובמהירות האפשרית ,  מבלי להתפשר על איכות התהליך וההחלטה ".  
מנדלבליט גם דחה את הביקורת על התנהלות מערכת אכיפת החוק ואת הטענה שמיליונים בציבור לא יקבלו העמדה של נתניהו לדין ואמר כי מדובר באמירות  " חסרות אחריות "  ש"מבקשות לפגוע ביסודות העמוקים ביותר של שלטון החוק ". 
ביום שני נתניהו אמר במסיבת עיתונאים בברזיל כי הוא לא מתכוון להתפטר מתפקידו אם יזומן לשימוע . " יש לכך שלוש סיבות ",  הסביר . " אני מאמין שלא יצא מזה כלום .  שנית ,  ישראל היא מדינת חוק ולפי החוק ראש הממשלה לא צריך להתפטר בתהליך של שימוע .  שלישית ,  השימוע הרי לא מסתיים עד שלא שומעים את הצד שלי לכן לא הגיוני לפתוח בתהליך של שימוע עד הבחירות אם אתה לא יכול לסיים אותו עד הבחירות ". 
 ( עדכון ראשון 20:42 )  

נתניהו :  לא ייתכן לפתוח בשימוע אם אי אפשר לסיימו עד הבחירות
ראש הממשלה אמר כי  " מנסים לכפות על היועץ להתערב התערבות גסה בבחירות "  על ידי הזמנתו לשימוע שלא יהיה ניתן לסיים עד לבחירות . " הם יודעים שהקבוצה שלנו תמיד מנצחת ,  אז הם מנסים ללחוץ על השופט להוציא את מסי מהמשחק "
 
