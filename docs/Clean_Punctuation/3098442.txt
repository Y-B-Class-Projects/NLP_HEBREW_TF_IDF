נתניהו על איראן באו"ם : " מי שמאיים עלינו בהשמדה נמצא בסכנה מידית "
 ראש הממשלה אמר בעצרת הכללית כי  " איראן מתחייבת להשמיד את ארצי בכל יום .  כשיוסרו המגבלות צל כבד יוטל על המזרח התיכון ".  בפנייה לחמינאי בעברית ,  אמר : " נצח ישראל לא ישקר ",  ובפנייה בפרסית לעם באיראן ,  אמר : " אתם לא האויב "
 - נתניהו פתח את נאומו במתקפה על האו"ם : " דברים אבסורדיים .  הוא מזייף את ההיסטוריה "  - חלק ניכר מנאום נתניהו הוקדש להסכם הגרעין עם איראן : " תקנו אותו ,  או בטלו אותו "-   " אנו מחויבים לשלום עם כל שכנינו ,  כולל הפלסטינים ",  אמר ראש הממשלה מעל בימת האו"ם - נתניהו פנה לחמינאי בעברית : " נצח ישראל לא ישקר "   - ראש הממשלה פנה לעם האיראני בפרסית : " אתם חברים שלנו ,  יום יבוא ותשחררו מהעריצות "  
ראש הממשלה בנימין נתניהו אמר הערב  ( שלישי )  בעצרת הכללית של האו"ם כי איראן קוראת להשמדת ישראל מדי יום ,  וכי הוא מחזק את דבריו של נשיא ארצות הברית דונלד טראמפ ,  שכינה את הסכם הגרעין  " מביך ".   " הנשיא טראמפ ,  בצדק ,  קרא להסכם הגרעין עם איראן ,  'מבוכה' .  לא יכולתי לא להסכים איתו יותר .  איראן מתחייבת להשמיד את ארצי כל יום ,  איראן עורכת קמפיין כיבוש ברחבי המזרח התיכון ומפתחת נשק גרעיני כי לאיים על כל העולם ",  אמר נתניהו .
" לפני שנתיים הסברתי למה הסכם הגרעין לא רק שאינו בולם את המסלול לקראת פצצה ,  אלא למעשה סולל אותה ,  כי להגבלות על תוכנית הגרעין יש סעיף תפוגה .  זה אומר שבעוד כמה שנים ההגבלות יוסרו ,  עם השינוי בלוח השנה ,  ואני הזהרתי שכשזה יקרה ,  צל כבד יוטל על המזרח התיכון ועל העולם - כי איראן תהיה רשאית להעשיר אורניום בממדים תעשייתיים ". 
נתניהו פנה למנהיג העליון באיראן עלי חמינאי ,  ואמר : " יש לי מסר לחמינאי ,  הדיקטטור של איראן :  האור של ישראל לעולם לא ייכבה ".  הוא הוסיף ,  בעברית : " נצח ישראל לא ישקר ".  לאחר מכן ,  פנה לעם באיראן ואמר ,  בפרסית : " אתם לא האויבים שלנו ,  אתם ידידינו ".   
" מי שמאיים עלינו בהשמדה ,  שם את עצמו בסכנה תמידית ",  המשיך נתניהו . " אנחנו נפעל למנוע מאיראן נוכחות צבאית בסוריה ,  בים ,  באוויר וביבשה ,  והצגה של נשק קטלני שישמש נגדנו .  נפעל כדי למנוע מאיראן לפתוח חזיתות טרור חדשות נגדנו בגבולנו הצפוני .  ככל שאיראן תמשיך ,  היא תמצא אויבת גדולה בישראל .  אבל המסר שלי לאנשים באיראן הוא שאתם לא האויבים שלנו ,  אתם החברים שלנו .
" ישראל יודעת שבהתמודדות עם המשטר האיראני ,  אנחנו לא לבד .  אנחנו עומדים כתף אל כתף עם כאלה בעולם הערבי שחולקים את התקווה שלנו לעתיד טוב יותר .  עשינו שלום עם ירדן ומצרים ,  ופגשתי אתמול את הנשיא האמיץ סיסי ,  אני מצפה לעבוד איתו ועם אחראים לקראת שלום ". 
נתניהו המשיך והתייחס לסוגיה הפלסטינית . " ישראל מחויבת להשגת שלום עם כל שכנותיה ,  כולל הפלסטינים .  אתמול שוחחתי על זה עם הנשיא טראמפ .  אני מעריך את מחויבותו לנושא ,  ביחד נוכל להתמודד עם האפשרויות של שלום ונוכל להתמודד עם הסכנות של איראן ".  
על האו"ם ,  אמר נתניהו כי הארגון עדין לא מבין ש"יש שחור ולבן "  בעניין ישראל . " עדיין לא ביקרתי באנטרקטיקה ,  אבל אני רוצה לבקר גם שם ,  כי שמעתי שפינגווינים הם גם תומכי ישראל נלהבים .  פינגווינים מכירים בכך שיש דברים שהם שחור ולבן ,  ולצערנו באו"ם ,  אין הבנה כזו והיא נעדרת ". 
נתניהו הבטיח לקראת הנאום ,  בחשבון הטוויטר שלו ,  כי יגיד דברים ש"איראן תזכור תמיד ".   " אזרחי ישראל ,  אני תמיד מתרגש כשאני מביא את דבריכם בפני אומות העולם כאן באו"ם .  היום אגיד כאן דברים ששליט איראן והעם באיראן יזכרו תמיד ",  אמר .
 איראן הוזכרה מוקדם יותר בנאומו של נשיא ארצות הברית דונלד טראמפ .  בנאומו ,  אמר טראמפ כי  " הסכם הגרעין עם איראן הוא מבוכה לארצות הברית ".  לדבריו , " במקום להשתמש ברווחים כדי לייצר שגשוג לאנשיה ,  איראן נותנת את הרווחים לחיזבאללה כדי שישמשו למתקפות טרור נגד ישראל .  אנחנו לא יכולים לתת למשטרים רצחניים להמשיך לערער את היציבות באזור ".  
ראש הממשלה בנימין נתניהו ישב בקהל בזמן הנאום ,  ובאופן חריג שרה רעייתו ישבה גם היא באולם - ולא ביציע כמו כל בני ובנות הזוג של המנהיגים שנשאו דברים .  גם רעייתו של שגריר ישראל בארצות הברית רון דרמר ,  רודה פגאנו ,  ישבה באולם .
" בלמעלה מ-30 שנות היכרותי עם האו"ם ,  לא שמעתי נאום יותר אמיץ ויותר חד ",  צייץ נתניהו לאחר נאום טראמפ . " הנשיא טראמפ אמר את האמת על הסכנות האורבות לעולם ,  וקרא להתייצב מולן בעצמה כדי להבטיח את עתיד האנושות ". 
לפני נתניהו ,  נשא דברים נשיא טורקיה רג'פ טייפ ארדואן ,  שאמר כי  " פלסטין היא הפצע הפתוח של העולם ".  לדבריו , " המשך תהליך השלום אפשרי רק אם ישראל תפסיק את הבנייה בהתנחלויות באופן מידי ,  ותנקוט צעדים לפתרון שתי המדינות .  אני קורא לקהילה הבינלאומית לתמוך באחינו הפלסטינים בגדה ובעזה במאבקם למדינה פלסטינית מאוחדת ".  
העצרת הכללית ה-72 נפתחה היום בניו יורק שבארצות הברית ,  והיא החלה בנאומו של המזכ"ל אנטוניו גוטרש ובנאום נוסף של נשיא האסיפה הכללית ,  מירוסלב לייצ'ק .  בהמשך ,  נאם טראמפ לראשונה על במת הארגון ,  לאחר שביקר אותו לא פעם ואף תהה על הצורך במימונו .
 לצד שורת הנואמים המרכזיים בכינוס ,  בולטים בהיעדרם שורת מנהיגים בכירים ,  ובראשם נשיאי רוסיה וסין .  ולדימיר פוטין ושי ג'ינפינג שומרים על יחסים קרובים ,  בעוד שהם מצויים במחלוקות עמוקות עם הממשל האמריקני ,  בין היתר סביב המלחמה בסוריה ותכנית הגרעין של קוריאה הצפונית .  

נתניהו על איראן באו"ם : " מי שמאיים עלינו בהשמדה נמצא בסכנה מידית "
 ראש הממשלה אמר בעצרת הכללית כי  " איראן מתחייבת להשמיד את ארצי בכל יום .  כשיוסרו המגבלות צל כבד יוטל על המזרח התיכון ".  בפנייה לחמינאי בעברית ,  אמר : " נצח ישראל לא ישקר ",  ובפנייה בפרסית לעם באיראן ,  אמר : " אתם לא האויב "
 
