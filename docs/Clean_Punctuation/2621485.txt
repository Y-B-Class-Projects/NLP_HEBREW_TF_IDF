בנט משיב אש : " הליכוד החרים אותנו אחרי הבחירות "
 יו"ר הבית היהודי הדף את טענת הליכוד כי החרים את החרדים וציין כי דווקא  " הציונות הדתית נשארה מוחרמת .  לא ניכנס לממשלה ללא יש עתיד ".  נתניהו ובנט צפויים להיפגש היום
 ( נתניהו קיבל מהנשיא ארכה בת שבועיים לסיים את מלאכת הרכבת הממשלה )  
יו"ר הבית היהודי ,  ח"כ נפתלי בנט ,  הגיב אמש  ( שבת )  לדבריו של ראש הממשלה ,  בנימין נתניהו ,  שאמר כי לא הצליח להקים ממשלה עד כה  " בשל חרמות "  - כשהוא מתכוון לסירוב הבית היהודי ויש עתיד להיכנס לקואליציה יחד עם החרדים .  בנט כתב בעמוד הפייסבוק שלו כי דווקא אנשי הליכוד החרימו את מפלגתו לאחר הבחירות וסירבו לדבר עם נציגיה . " אנו ציפינו להיות השותף הטבעי והראשון שנכנס לממשלת נתניהו .  למרות החרם נגדנו המלצנו על נתניהו לנשיא ,  ללא העמדת תנאים ,  כפי שהבטחנו בבחירות .  אך המסר מהליכוד היה פשוט - בשום מחיר הציונות הדתית לא תהיה בממשלה ",  כתב בנט בעמוד .  עם זאת ,  מהליכוד נמסר כי היום צפויה להתקיים פגישה בין נתניהו לבין בנט .  
מוקדם אמש יותר קיבל נתניהו ארכה בת שבועיים מנשיא המדינה ,  שמעון פרס ,  כדי לסיים את מלאכת הרכבת הממשלה השלישית בראשותו .  נתניהו טען כי כשל עד כה  " כיוון שיש חרמות על ציבור בישראל  וזה לא מתאים להשקפתי ".  בדבריו מתח כאמור ראש הממשלה ביקורת מרומזת על התנהלותו של יו"ר הבית היהודי שלא מעוניין לשבת עם אנשי המפלגות החרדיות בממשלה .  נתניהו קרא לשאר מנהיגי המפלגות  " לגלות אחריות ".  
בנט מצדו טען כי נתניהו ואנשיו בחרו להתעלם ממפלגתו והם העדיפו לפנות קודם לשאר מנהיגי המפלגות . " רק הציונות הדתית נשארה מוחרמת ,  מחוץ לממשלה ",  כתב בנט ,  והוסיף כי בליכוד הודיעו להם שבכוונתם להקים ממשלת שמאל-חרדים בטענה ש"אי אפשר יהיה להתקדם במשא ומתן המדיני עם הבית היהודי ".  בנט מנה את ההתקפות האישיות על חברי מפלגתו ,  מוטי יוגב ,  אורית סטרוק והרב אלי בן דהן ,  את  " הפרסומות האפלות שבהן השתמשו ברוצח יגאל עמיר כדי להשניא את הכיפות הסרוגות "  וכן את  " ההתקפות הפרועות על מנהיגי הציונות הדתית ורבניה ".  בנט יצא במתקפה גם נגד מפלגת ש"ס ,  וטען כי ראשיה יזמו  " מתקפת דה-לגיטימציה נגד הציונות הדתית ",  אם בכינויים  " בית של גויים "  או בתקיפת ציבור העולים מברית המועצות בתשדיר  " כוכבית-גיור ".  
בנוסף לכך ,  בנט התייחס לברית עם יו"ר יש עתיד ,  יאיר לפיד ,  ואמר כי השניים סיכמו כי אף מפלגה לא תיכנס לממשלת נתניהו אם אחת מהן תישאר בחוץ . " יאיר לפיד עמד במילתו כלפיי וכלפי הציבור שאני מייצג .  עכשיו זה התהפך ,  לפתע הליכוד רוצה אותנו ללא יש עתיד ותורנו לעמוד במילה - אעמוד בה ",  אמר בנט ,  והדגיש כי הוא ואנשיו לא מחרימים אף מפלגה : " לא את ש"ס ,  לא את יהדות התורה ,  לא אף אחד ".  בנט אף פנה לנתניהו ואמר כי מרגע שראש הממשלה יחליט להקים ממשלה , " היא תקום תוך יממה ".  
במקביל ,  בעל בריתו של בנט ,  לפיד ,  התייחס גם כן למבוי הסתום במשא ומתן הקואליציוני ולאפשרות כי מפלגתו תשב בממשלה עם המפלגות החרדיות . " איני מאמין שש"ס ויהדות התורה יכולות לשבת בממשלה שתעשה את השינוי שעליו הלכנו לבחירות - השינוי בקריטריונים לדיור ,  לימודי ליבה לכל ,  השוויון בנטל הגיוס והקיצוץ המתבקש בתקציבי הישיבות ",  כתב לפיד בפייסבוק .  
ח"כ משה גפני  ( יהדות התורה )  הגיב לדבריו של לפיד ואמר כי  " קל לומר 'איננו שונאים חרדים' ,  ובפועל לעשות הכל כדי לפגוע בכל דרך באורחות חייו ,  באמונתו ,  בהשקפתו ובמצפונו של הציבור החרדי ".  גפני הוסיף כי  " ראוי שלפיד ילמד מעט היסטוריה ויידע שיהדות התורה ישבה יותר שנים באופוזיציה מאשר בקואליציה .  אך הטענה שלנו איננה כלפי 'יש עתיד' ,  שמניפה ללא בושה את הדגל של החרמת החרדים ,  אלא כלפי שותפיו שסובלים מהחרמה קבועה וכעת הצטרפו לחרם של לפיד נגד הציבור החרדי ".  
השר אלי ישי  ( ש"ס )  תקף אף הוא את דברי יו"ר יש עתיד וכתב בעמוד הפייסבוק שלו כי  " ללפיד אין ולא הייתה כוונה להיטיב עם מעמד הביניים והסטודנטים ".  לדבריו , " הוא גייס את יכולת הכתיבה ,  ההגשה והרטוריקה שלו למטרה אחת בלבד - הוצאת החרדים מחוץ לממשלה ,  אל מחוץ לחברה הישראלית .  הוא לא הפנים שאיננו קבוצה לצד האוכלוסייה הישראלית - אנחנו חלק ממנה .  הדרת החרדים הפכה עבורו לערך מקודש ".  
ישי תקף בנוסף את חבירתו של בנט ללפיד ,  וטען כי  " בנט אולי מנצח בקרב - אבל יפסיד במלחמה .  הבית היהודי מכרו את נשמתם ,  את דגלם ,  את עתיד ההתיישבות ".  לדבריו , " בימים הקרובים ייקבע סופית הרכב הממשלה ללא חרדים ומה שייקבע עוד באותו היום - יהיה עתיד ההתיישבות .  הפרחים לבנט ,  הוא הקריב את עתיד ההתיישבות על מזבח שנאת החרדים .  בנט שילם מחיר יקר ,  יקר מדי ,  לספק גחמות לפיד ".  
לקריאה נוספת:נתניהו קיבל ארכה להקים ממשלה : " טרם הורכבה בגלל חרמות"לפיד :  לא מאמין שהחרדים יוכלו לשבת איתנו בממשלה
 ( עדכון ראשון :  22:51 )  

בנט משיב אש : " הליכוד החרים אותנו אחרי הבחירות "
 יו"ר הבית היהודי הדף את טענת הליכוד כי החרים את החרדים וציין כי דווקא  " הציונות הדתית נשארה מוחרמת .  לא ניכנס לממשלה ללא יש עתיד ".  נתניהו ובנט צפויים להיפגש היום

