יוון היא לא איום - היא כבר כאן
בין האיום האירני והסורי ,  האיום הגרעיני והכימי משחיל ראש הממשלה גם את האיום היווני ,  הספרדי והאמריקאי .  אפרים דוידי סבור שיוון היא לא איום תיאורטי בלבד - אלא כזה המתמ
אין רגע דל בממלכה של ממשלת ה"פליק-פלאק "  הימנית .  בלילה הולכים לישון עם  " האיום הכימי והביולוגי הסורי ",  כדי להתעורר עם  " האיום הגרעיני האירני ".  בצהריים זהו  " איום החיזבאללה הלבנוני "  המתפרץ ביומני החדשות ולפנות ערב אנו צופים ב"איום האחים המוסלמים במצרים "  במשדרי החדשות של הטלוויזיה .  העיסוק הממשלתי האובססיבי באיומים מהחוץ ,  מדומים ומדומיינים ,  אמור להשכיח מאתנו איום אמיתי וממשי :  יוון כבר כאן ,  יוון זה כאן .  
אמנם ראש ממשלת ה"פליק-פלאק ",  בנימין נתניהו ,  שב והזכיר שקיים ה"איום היווני ",  יחד עם ה"איום הספרדי ";  ושר האוצר ,  יובל שטייניץ' ,  אף הרחיק והזכיר את  " האיום האמריקאי "   ( לדבריו : " אין לנו את בן ברננקי שיזרים לנו דולרים בעת משבר ")  ,  אבל לדידם זהו איום העומד בפתחנו .  עוד מנה גדושה של מדיניות כלכלית וחברתית פליק-פלאקית ניאו-ליברלית ,  ולדידם ,  נתגבר על האיום .  כי זו ממשלה המבינה רק את שפת הכוח .  וכפי שהיא מנתחת את התהליכים במזרח התיכון רק דרך הכוונת ,  היא סבורה שרק בדרך הניאו-ליברלית ,  קרי :  מכה בראש של השכירים ,  הגמלאים ,  העניים ובני משפחותיהם ,  ניתן  " להציל את המשק ".  
אבל ,  כאמור ,  יוון כבר כאן .  במילים אחרות :  נתניהו וממשלתו צועדים בדרך בה צעדו ממשלות יוון עוד בטרם המדינה נכנסה למעגל הקטלני של המשבר הקפיטליסטי העולמי .  ומהי הדרך היוונית ,  הרצופה כוונות-לא-טובות ?  קודם כל ,  עמדה נחושה כלפי השכירים .  הם אמורים לשלם את מחיר המשבר .  שנית ,  קיצוץ כואב עד מאוד ברווחה ,  ברפואה הציבורית והחינוך .  קיצוצים אלה אמורים  " להציל את הכלכלה ".  שלישית ,  לא פוגעים בהוצאות הביטחון .  יתר-כל-כן ,  בעתות משבר צריך לחזק את הצבא .  כידוע ,  איש לא יודע מה יילד יום .  רביעית :  העשירים והתאגידים הגדולים  בייחוד החברות הרב-לאומיות  פטורים מכל הצרות האלה .  הסיסמא  " נשיאה בנטל "  אינה נוגעת להם .  הם הרוויחו היטב בעת גאות והממשלה צריכה להבטיח שהם ימשיכו להרוויח היטב בעת שפל .  
השילוב הקטלני הזה :  פגיעה נמשכת ברמת השכר והרווחה של העם ,  המשך הוצאות הביטחון מופרזות ושאינן יודעות גבול יחד עם עשירים החוגגים כאשר היתר משלמים את מחיר החינגה ;  הביא את יוון למשבר הכלכלי הקשה בתולדותיה .  ממשלות יוון של השנתיים האחרונות  ( והיו ארבע כאלה ..  .)  מתעקשות להמשיך ולצעוד באותה דרך .  ממשלת ה"פליק-פלאק "  הישראלית צועקת וזועקת  " יוון-יוון !  ",  אבל ,  יוון כבר כאן .  
 *  ד"ר אפרים דוידי ,  המכללה חברתית-כלכלית 

יוון היא לא איום - היא כבר כאן
בין האיום האירני והסורי ,  האיום הגרעיני והכימי משחיל ראש הממשלה גם את האיום היווני ,  הספרדי והאמריקאי .  אפרים דוידי סבור שיוון היא לא איום תיאורטי בלבד - אלא כזה המתמ

