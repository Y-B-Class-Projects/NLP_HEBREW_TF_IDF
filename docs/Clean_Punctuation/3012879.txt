בנט : " הרצוג מנסה להאשים חצי מהמדינה ברצח רבין "
 שר החינוך עורר סערה בישיבה לזכר ראש הממשלה לשעבר ,  וח"כים נוספים יצאו מהמליאה בטענה כי יו"ר האופוזיציה  " מטיח האשמות במחנה הלאומי ".  הרצוג הגיב : " מוטב לשר לעשות חשבון נפש עם עצמו .  מי שלא מסכים עם בנטניהו - מסומן כבוגד "
 יו"ר הבית היהודי השר נפתלי בנט אמר היום  ( ראשון )  בפתח נאומו בישיבה מיוחדת של מליאת הכנסת לזכרו של ראש הממשלה לשעבר יצחק רבין כי  " התכוונתי לשאת נאום אחר ",  ופנה ליו"ר האופוזיציה יצחק הרצוג . " מה שעשית ,  זה בדיוק הפוך ממנהיגות ",  טען . " אנחנו פה ,  בבית הזה ,  יכולים לחלוק ,  וראוי שנחלוק ,  אבל מה שאתה מנסה לעשות זה להפיל על חצי ממדינת ישראל את האשמה ".  
" אנחנו נתווכח ,  אתה סבור שהדרך שלי מביאה לסוף המדינה ,  אני סבור שהדרך שלך תציף את ישראל בפליטים ,  אבל החוכמה היא גבולות גזרה ",  הוסיף בנט . " לפני כמה דקות אתה עמדת פה ,  ומה שעשיתם 21 שנה ,  המשכת לעשות ".  חברי מפלגת הבית היהודי השר אורי אריאל וח"כ בצלאל סמוטריץ' יצאו מהמליאה במהלך נאומו של הרצוג ,  בטענה כי  " הוא מנצל את הבמה להטיח האשמות שווא במחנה הלאומי כולו ". 
עוד בוואלה !  NEWS :  גורל ההסכם עם איראן והסיוע הביטחוני :  במערכת הביטחון מחכים לטראמפרעידת אדמה עזה הכתה באי הדרומי של ניו זילנדשרה אנג'ל : " החשוד ברצח בתאילנד התבקש לרצוח אותי ?  דמיון מפותח "  
הרצוג מסר בתגובה לדברי בנט כי  " מוטב לשר החינוך לעשות חשבון נפש עמוק עם עצמו .  ההסתה והשנאה כבר מזמן לא מופנים כלפי השמאל ,  אלא ביתר שאת כלפי מנהיגי הימין ,  שאינם מסכימים עם אידאולוגיית השנאה וההסתה של בנט ונתניהו ".   לדבריו , " כך קרה לבכירי מנהיגי הימין ,  ביניהם רובי ריבלין שהפך לנשיא עם כפייה וצלב קרס ,  ישראל כץ ,  בני בגין וגדעון סער ".  הרצוג הוסיף : " זה כבר מזמן לא עניין של ימין ושמאל .  מי שלא מסכים עם בנטניהו - מסומן כבוגד ". 
מוקדם יותר אמר הרצוג בנאומו כי  " את שיש לומר בכיכר ,  אמרתי בכיכר במילים ברורות ואת שיש לומר בכנסת בית הנבחרים שלנו ,  אומר כאן .  לא בתאונת דרכים מצא יצחק רבין את מותו ,  גם לא מחלה ארורה לקחה את יצחק ,  כוח האלימות ,  רעל הגזענות ,  שנאה והסתה מעורבים בשתיקה ,  הם הם שהיו ערוגת הרצח ".  לטענתו , " לא התכוונתם ,  אבל גם לא מנעתם ".   
" אנחנו כאן היום כי ב-1995 על המרפסת הארורה ההיא באותה כיכר ,  באותן צעדות עם אותה הסתה והתלהמות ,  נורו אותן מילים שנמצא הרוצח שהפך אותן לכדורים בגבו של ראש ממשלת ישראל ובגב הדמוקרטיה שלנו ",  הוסיף הרצוג . " חודשים שנמשך גל הסתה נוראי בכל פינות הארץ ".  לטענתו , " ייתכן שהרוצחים הבאים כבר מסתובבים בקרבנו והאחריות לעצור אותם ולעשות הכול כדי למנוע את הרצח הבא מוטלת בראש ובראשונה מתוקף תפקידך עליך אדוני ראש הממשלה ".  
ראש הממשלה בנימין נתניהו טען בנאומו כי הוא ממשיך שלושה עקרונות ביטחוניים מרכזיים שהתווה רבין   " חיזוק הברית עם ארצות הברית ,  הבטחת השליטה הביטחונית ממערב לירדן והתייצבות נחרצת מול הגרעין האיראני ".  לדבריו , " דווקא כאן ,  בכנסת שרגילה למחלוקות נוקבות ,  לוויכוחים קולניים ,  אני מבקש לדבר היום על המאחד ,  אני רוצה לדבר על הנושא המרכזי שהיה מזוהה עם יצחק רבין במהלך כל חייו ,  ומאחד לטעמי את רוב שדרות העם ,  וזה כמובן הביטחון ".   
" לרבין הייתה תרומה משמעותית לחיזוק קיר הברזל שמגן עלינו מאויבינו ",  הוסיף נתניהו . " הוא ייצג מכנה משותף גדול מאוד בעם .  רבין חתר בכל מאודו לשלום ,  אבל ידע שהשלום יתקיים רק אם יובטח ביטחוננו .  הוא לא היה איש ימין ,  אבל הוא גם לא היה ההפך הגמור הזה ".  לדבריו , " כמו רבין ,  גם אנחנו מושיטים להם פעם אחר פעם יד לשלום ,  יד למשא ומתן ללא תנאים מוקדמים .  פעם אחר פעם ,  גם אנחנו מתייצבים איתן נגד ניסיונות לכפות עלינו הסדרים בינלאומיים ,  שרק ירחיקו את השלום ". 
הוא אמר כי  " שורש הסערה ששוטפת את אזורנו היום נעוץ בהתחזקות האסלאם הקיצוני .  רבין נקב בשמה המפורש של איראן ,  הזהיר משאיפתה לפתח נשק גרעיני ;  שאיפה שעד היום במאמצים מגוונים קודם כל מדינת ישראל הצלחנו למנוע את מימושה .  המדיניות שלנו ברורה .  נמשיך להילחם בטרור של איראן ושל גרורותיה ובטרור של דאעש .  לא נאפשר את התבססותן של מיליציות בשם איראן בסוריה ".  
יו"ר מרצ זהבה גלאון פנתה בדבריה לנתניהו ,  וקראה : " עם כל הכבוד ,  לא אתה הקורבן של רצח רבין !  אתה יכול לספר עד מחר כמה היית נגד הרצח ,  וכמובן שלא אתה לחצת על ההדק ,  אבל אין אף אחד בעולם שהרוויח מרצח רבין כמוך ".  לדבריה , " זה היה רצח מושלם ומשתלם .  אתה חייב את הקיום הפוליטי שלך לרצח .  כל אזרח במדינה יודע את זה .  יסודותיו של השלטון שלך נטועים בדם רבין המנוח ".  
" שכללת לאמנות את הלגיטימציה שבהעלמת עין ,  וזה לצערנו הסתיים ברצח ",  הוסיפה גלאון . " אין לי ספק שלא רצית ברצח ,  אדוני ראש הממשלה ,  אבל אתה אחראי לשדים ששחררת מהבקבוק .  21 שנים אחרי הרצח ,  הוכחת שאין לך שום בעיה לשחרר את הכוחות האלה שוב .  ההסתה ממשיכה גם היום במשמרת שלך ". 
לדבריה , " הישר ממסדרונות הממשלה מסיתים נגד שלטון החוק ,  שופטי העליון ,  ארגוני החברה האזרחית שמותחים ביקורת על מדיניות הכיבוש וההתנחלויות ,  נגד עיתונאים ונגד אזרחים ערבים ונגד השמאל ".  היא אמרה כי  " מי שמסמן עיתונאית כ'רודפת חיילים' ,  מי שטוען שעיתון הארץ פועל 'ממניעים נאצים' ,  למד מהרצח רק איך לשכלל את ההסתה .  עברו 21 שנים ,  אדוני ראש הממשלה .  תפסיק להתקרבן ותתחיל לקחת אחריות על מה שיוצא לך מהפה ".  
יו"ר הכנסת יולי אדלשטיין אמר כי הזמן שחלף מאז הרצח בשנת 1994  " לא הקהה את האיבה ואת הטלת הרפש ההדדית ,  אלא שהאמצעים הפכו זמינים יותר ,  התוכן הפך לבוטה יותר ולכן ,  לטעמי ,  למסוכן יותר .  הכול נאמר 'מהבטן' ,  כבר לא שוקלים מילים וגם לא את השפעתן ".  
" מעבר לטרגדיה הלאומית ,  האישית והמשפחתית ,  רצח יצחק רבין ,  שהתבצע על רקע פוליטי-אידיאולוגי ,  הפריד בין ציבורים והקים חומות גבוהות ובצורות ",  הוסיף אדלשטיין . " אני מצרף מכאן ,  היום ,  את קריאתי שלי ,  לחבריי בציבור הלאומי והדתי :  אל תחרימו !  אל תשמרו טינה לנצח !  מנגד ,  אני קורא לחבריי במחנה השמאל :  אל תכתימו לעד ציבור גדול ,  יקר ומסור .  אל תהפכו את הרצח הזה למחנאי ,  ואל תדירו חלק כה גדול בעם הזה מלהיות חלק מהזיכרון ,  חלק מהפנמת הלקחים ,  חלק מעיבוד המשמעות הטראגית והלאומית של הרצח הפוליטי המזעזע הזה ".  
מוקדם יותר היום נערכה האזכרה השנתית לזכר רבין בהר הרצל שבירושלים .  בטקס ,  הנערך מול קברו של רבין ורעייתו לאה בחלקת גדולי האומה ,  נאמו ראש הממשלה בנימין נתניהו ונשיא המדינה ראובן ריבלין ,  שגם הניח זר במקום .  בטקס נכחו דליה רבין ,  בתו של ראש הממשלה לשעבר ,  מפכ"ל המשטרה רוני אלשיך ויו"ר הכנסת יולי אדלשטיין .  לטקס הגיעו רק שניים משרי הממשלה - שרת המשפטים איילת שקד ושר המדע אופיר אקוניס .  
הנשיא ריבלין פתח את דבריו בהתייחסות לשיח סביב זיכרון רצח רבין בימים האחרונים : " מאז אותו ערב מר ונמהר ,  שאלה אחת צריכה להעסיק אותנו כעם וכחברה :  כיצד נבטיח שרצח רבין היה אירוע חד-פעמי .  כיצד נבטיח שלעולם לא תקום יד ולא תונף המאכלת על אף אחד יהיה זה ראש ממשלה שר חבר כנסת עיתונאי או אזרח מן השורה ",  אמר .  
ריבלין הוסיף כי  " הטקס השנה קשה יותר משום שהלך מאיתנו מנהיג ורע נוסף שמעון פרס שטמון כאן בחלקת גדולי האומה ".  לדבריו , " שמעון היה בכיכר בעת שנורו היריות השנה לראשונה זוכרים את יצחק ולאה בלעדיו .  מסע הזיכרון נעשה כבד יותר כי נושאו ונושאיו גדולים יותר ".  
לאחר הנשיא ,  עלה ראש הממשלה לנאום וסיפר על פגישתו עם משפחת רבין היום . " אמרתי לכם מתוך ידיעה שהפצע יישאר תמיד פעור אצלכם כל חייכם והפצע בחיי האומה יגליד לגלד לצלקת .  אומות ,  כמו בני אדם ,  נושאים צלקות והצלקת מהירצחו של רבין תישאר לדורות .  היא לא תימחק ". 
נתניהו הוסיף כי  " אין ולא היה רצח נפשע יותר בעמנו מאז הירצחו של גדליהו בן אחיקם .  הסיפור כולו חייב להיות מסופר במלואו .  כל צעיר וצעירה שטרם נולדו בזמן הרצח חייבים להכיר את דמותו של רבין  לוחם ההגנה והפלמ"ח ,  עלם יפה תואר .  סיפור חייו של לוחם ומפקד שצמח להיות ראש ממשלה ".  לדבריו ,  רבין  " חתר בכל מאודו לשלום ,  אבל לרגע לא העלים עין מהסכנות סביבנו .  ראוי לומר היום שהוא התייחס פעמים רבות לאיום האסלאם הקיצוני ,  וכבר אז איראן מילאה מרכיב מרכזי בהתהוות האיומים האלה ".  
בתו של רבין ,  דליה ,  פנתה בנאומה למנהיגים מולה ואמרה : " עם גילויי השנאה ופריעת החוק והרוחות הרעות - לא רק עלינו מוטלת האחריות להתמודד .  לא אנחנו צריכים להקריא את הכותבת שעל הקיר .  זאת האחריות שלכם של היושבים כאן בשורות הראשונות .  מכם צריכה לצאת אמירה ברורה .  אתם המופקדים על כך שממשלת ישראל שוב לא תודיע בתדהמה ".  לדבריה , " המילים דחוקות והגרון ניחר .  הכול מרגיש חלול המשא כבד והמועקה מתגברת משנה לשנה .  הפצע שלנו לא יגליד לעולם ".  
אתמול התייחס נתניהו לטענות המושמעות נגדו ,  לפיהן הוא היה שותף להסתה שקדמה לרצח . " רצח רבין היה רצח פוליטי מזעזע שכולנו מוקיעים אותו ",  כתב נתניהו בעמוד הפייסבוק שלו ,  כרמז לדבריו של חבר מפלגתו דוד ביטן ,  לפיהם ההתנקשות ברבין לא מהווה רצח פוליטי . " מאז הרצח ישנם ניסיונות מתמשכים לעוות את האמת ההיסטורית ולייחס לי את ההסתה שקדמה לרצח ",  ציין נתניהו .  
לדברים הוא הוסיף סרטון המקבץ כמה קטעי וידאו שצולמו טרם הרצח ,  ובהם הוא נראה מגנה את הקריאות החריפות שהושמעו אז נגד רבין . " הנה כמה דוגמאות מהדברים החד-משמעיים שאמרתי בגנות דברי הנאצה שכוונו נגד ראש הממשלה .  תשפטו בעצמכם ",  כתב והפנה לצפייה בסרטון .
 בין היתר מוצג נאום שנשא נתניהו באפריל 1995 ,  שבעה חודשים לפני הרצח ,  שבהם הבהיר לקהל כי רבין איננו בוגד . " הוא לא בוגד ,  הוא טועה בגדול ,  והוא גם יפנה את דרכו ,  אבל הוא איננו בוגד ",  אמר אז נתניהו . " יש לנו עסק עם יריבים פוליטיים לא עם אויבים ,  אנחנו בני עם אחד ". 
בהמשך מוצג ריאיון עם נתניהו מאוגוסט של אותה השנה ,  שלושה חודשים לפני הרצח ,  שבו הוא יוצא נגד הקריאות שהופנו לרבין . " זה לא ראוי ,  זה לא במקום ,  זה לא מוסרי ,  ואני אומר לאנשים האלה  תחדלו עם זה ,  כי כולנו נוקיע אתכם ".  בסרטון אף מובא קטע שצולם חודש לאחר הרצח בתכנית  " פופוליטיקה ",  שבה אומר טומי לפיד כי לא ניתן להאשים את נתניהו בהסתה .
  ( עדכון ראשון :  15:35 )  

בנט : " הרצוג מנסה להאשים חצי מהמדינה ברצח רבין "
 שר החינוך עורר סערה בישיבה לזכר ראש הממשלה לשעבר ,  וח"כים נוספים יצאו מהמליאה בטענה כי יו"ר האופוזיציה  " מטיח האשמות במחנה הלאומי ".  הרצוג הגיב : " מוטב לשר לעשות חשבון נפש עם עצמו .  מי שלא מסכים עם בנטניהו - מסומן כבוגד "
 
