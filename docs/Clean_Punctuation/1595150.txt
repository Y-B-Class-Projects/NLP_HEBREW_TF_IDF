ברק נגד נתניהו :  מתנגד להקמת ועדת חקירה
מתיחות בין נתניהו לברק :  שר הביטחון יצא כנגד הצהרת ראש הממשלה לפיה יש להקים ועדת חקירה פנימית לבדיקת אירועי עופרת יצוקה .  לשכת רה"מ מסרה כי נתניהו לא אמר זאת בתגובה לדו"ח גולדסטון
חילוקי דעות בממשלה סביב הדרישה הבינלאומית להקמת ועדת חקירה פנימית לאירועי עופרת יצוקה :  שר הביטחון אהוד ברק התייחס היום  ( שבת )  לראיון שהעניק ראש הממשלה לעיתון הוושינגטון פוסט בו אמר נתניהו כי ישראל שוקלת הקמת ועדת חקירה פנימית שתבדוק את אירועי עופרת יצוקה .  ברק ,  שמתנגד להקמת ועדת חקירה אמר כי הוא סומך באופן מלא על התחקירים המבצעיים והחקירות שנעשו ונעשים בצה"ל . " אין צבא בעולם שחוקר כך את עצמו ",  אמר .
 בלשכת נתניהו מיהרו לפרסם תגובה לדברי ברק לפיה נתניהו אמר בראיון כי ישראל כבר ניהלה חקירה בנושא עוד בטרם שדו"ח גולדסטון אומץ על ידי המועצה לזכויות אדם של האו"ם בג'נבה .
 ראש הממשלה בנימין נתניהו אמר בראיון שהתפרסם בעיתון  " וושינגטון פוסט "  כי ישראל שוקלת להקים ועדת חקירה שתחקור את טענות דו"ח גולדסטון לגבי פשעי מלחמה שביצע צה"ל במבצע  " עופרת יצוקה ".  נתניהו הדגיש בראיון שהקמת הוועדה נשקלת כתוצאה מצרכיה הפנימיים של ישראל ולא כתגובה לדו"ח . " הדרך הטובה לנטרל את הנושא היא לומר את האמת  ישראל הגנה על עצמה באמצעים צודקים נגד מתקפה לא צודקת ",  אמר נתניהו .
 נתניהו אמר כי הופתע לנוכח צביעותה של ועדת זכויות האדם . " חשבתי שיש גבולות לצביעות ,  אבל כעת ברור שטעיתי ",  אמר נתניהו . " הוועדה המכנה את עצמה הוועדה לזכויות אדם האשימה את ישראל על כך שהגנה על עצמה מפני פשעי המלחמה שביצע חמאס ".  נתניהו הדגיש שישראל שלחה אלפי הודעות טקסט לתושבי עזה וביצעה עשרות אלפי שיחות טלפון על מנת להזהיר את התושבים ולקרוא להם להתפנות .
 גם נשיא המדינה שמעון פרס התראיין לעיתון ואמר כי באו"ם יש רוב מובנה נגד ישראל . " לישראל אין סיכוי לנצח בנושא כלשהוא בגלל שהאומות הערביות והמוסלמיות ועושי דיבריהן מהוות את הרוב ",  אמר פרס .  לדברי הנשיא דו"ח גולדסטון מהווה פרס לטרור . " מעולם לא קיבל ארגון טרור לגיטימיות בצורה כזו ",  אמר פרס .
 פרס יצא גם נגד הצגת ההנהגה הישראלית כקיצונית בתקשורת העולמית . " נתניהו אמר כי הוא מוכן לפיתרון שתי המדינות .  הוא הגיע מהימין ,  אבל הוא כבר לא ימני ".  פרס אמר גם כי נתניהו הסכים להקפיא את ההתנחלויות .
 שלשום פנה שר החוץ אביגדור ליברמן למזכ"ל האו"ם באן קי מון וביקש ממנו לפעול למניעת דיון בדו"ח במועצת הביטחון של האו"ם ליברמן אמר כי  " נוצרה מציאות בינלאומית מעוותת שבה בכל פורום בינלאומי יש רוב אוטומטי למדינות הרחוקות מרחק רב מאוד מדאגה לנושא זכויות אדם כמו קובה ,  בנגלדש ,  פקיסטן וערב הסעודית והן הופכות את המערכת הבינלאומית לכזו המאופיינת בצביעות ופועלת לפי דעות קדומות ". 
ביום שלישי דן הקבינט המדיני ביטחוני במאבקה של ישראל בדו"ח .  בעקבות דרישתו של שר הביטחון אהוד ברק ,  הקבינט לא העלה לסדר היום את נושא הקמת ועדת החקירה לאירועי עופרת יצוקה כפי שדרשו גורמים בינלאומים בעקבות דו"ח גולדסטון .
 פרסום ראשון :  11:19

ברק נגד נתניהו :  מתנגד להקמת ועדת חקירה
מתיחות בין נתניהו לברק :  שר הביטחון יצא כנגד הצהרת ראש הממשלה לפיה יש להקים ועדת חקירה פנימית לבדיקת אירועי עופרת יצוקה .  לשכת רה"מ מסרה כי נתניהו לא אמר זאת בתגובה לדו"ח גולדסטון

