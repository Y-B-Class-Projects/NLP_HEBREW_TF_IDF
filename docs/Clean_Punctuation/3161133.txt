נתניהו באיום מפורש על לבנון :  פועלים נגד ייצור נשק במדינה
ההתייחסות של ראש הממשלה לייצור טילים בלבנון היא מסר לביירות ,  שכן עד כה הפעולות המיוחסות לצה"ל בשבועות האחרונים בוצעו בסוריה ,  ולא בשטח לבנון . " המערכה נגד התוקפנות של טהראן לא הסתיימה ",  אמר
ראש הממשלה בנימין נתניהו אמר היום  ( ראשון )  כי  " אנו פועלים כדי למנוע מאיראן השגת נשק גרעיני .  במקביל אנו פועלים נגד התבססות צבאית איראנית בסוריה נגדנו ,  וכן אנחנו גם פועלים נגד העברת נשק קטלני מסוריה ללבנון או ייצורו בלבנון .  כל הנשק הזה מיועד נגד מדינת ישראל וזכותנו ,  מתוקף הזכות להגנה עצמית ,  למנוע את ייצורו או העברתו ".  
ההתייחסות המפורשת של נתניהו לייצור טילים בלבנון היא מסר לביירות ,  שכן עד כה כל הפעולות המיוחסות לצה"ל בשבועות האחרונים בוצעו בשטח סוריה ,  ולא בשטח לבנון .  נתניהו אמר את הדברים בישיבת הממשלה והוסיף כי  " המשטר בטהראן הוא הגורם המרכזי שמערער את היציבות במזרח התיכון .  המערכה נגד התוקפנות שלו לא הסתיימה ,  אנחנו עדיין בתוכה ".  
ראש הממשלה הוסיף כי  " בסוף השבוע שוחחתי עם שר החוץ האמריקני מייק פומפאו .  אמרתי לו שאני מעריך מאוד את העמדה הנחושה שהממשל האמריקני מגלה נגד הסכם הגרעין עם איראן ,  ונגד התוקפנות האיראנית באזורנו ". 
נתניהו התייחס למתיחות בגבול הדרום ,  שם נהרגו היום שני אנשי הג'יהאד האסלאמי מירי צה"ל לאחר שמטען חבלה הונח על גדר הגבול . " לא נסבול תקיפות נגדנו מרצועת עזה .  חיל האוויר תקף אמש מטרות טרור בעומק הרצועה .  והיום ,  לאחר שכוחותינו נטרלו מטען חבלה על הגדר ,  שוב הם פעלו נגד מטרות חמאס בקו המגע .  צה"ל וכוחות הביטחון פועלים סביב השעון כדי להגן על מדינת ישראל ,  להגן על אזרחי ישראל ,  ולהגן על גבולות ישראל ".  
מזכ"ל חיזבאללה חסן נסראללה אמר ביום שישי כי ארגונו לא חותר למלחמה עם ישראל ,  אך כי אם תהיה כזו - הוא ינצח .  נסראללה התייחס לתקיפה בסוריה בשדה התעופה חומס שיוחסה לישראל ואמר כי  " ישראל תקפה מהמרחב האווירי של לבנון בסוריה ".  
התקיפה שבוצעה בשדה התעופה א-דבעה שבאזור חומס יוחסה היום לארגון זכויות אדם סורי העוקב אחרי הנעשה במדינה .  לטענת הארגון ,  התקיפה כוונה לשדה ,  המשמש גם כבסיס של חיזבאללה בסוריה .  טרם התברר אם היו נפגעים בעקבות התקיפה בבסיס ,  שממוקדם מצפון לעיירה אל-קאסיר ,  שנכבשה בידי חיזבאללה ב-2013 לאחר שנשלטה בידי המורדים .
 כלי התקשורת הממלכתיים בסוריה דיווחו ביום חמישי שעבר על פיצוצים שנשמעו בשדה התעופה הצבאי א-דבעה .  לטענת גורם צבאי סורי ,  נמל התעופה הצבאי הותקף ,  אך הטילים שנורו לעבר נמל התעופה יורטו על ידי מערכות ההגנה האוויריות הסוריות לפני שנפגע .  עוד דווח כי ארבעה טילים גרמו לשריפה באזור הבסיס ,  ובדיווח אחר נטען כי מטוסי חיל האוויר מסוג F-35 ביצעו את התקיפה .  

נתניהו באיום מפורש על לבנון :  פועלים נגד ייצור נשק במדינה
ההתייחסות של ראש הממשלה לייצור טילים בלבנון היא מסר לביירות ,  שכן עד כה הפעולות המיוחסות לצה"ל בשבועות האחרונים בוצעו בסוריה ,  ולא בשטח לבנון . " המערכה נגד התוקפנות של טהראן לא הסתיימה ",  אמר

