כאן יסתיימו שידורינו ? 
ראש הממשלה נתניהו הודיע כי הרפורמה ברשות השידור לא תמומן על ידי הלוואות מהאוצר והעלאת תשלומי האגרה ,  אלא רק על ידי מכירת נכסי הרשות ,  שעל פי ההערכות אינם מספיקים למימון
האם הגיע קיצה של הרפורמה ברשות השידור ?  ראש הממשלה בנימין נתניהו הודיע היום למנכ"ל משרדו אייל גבאי ,  לנציגי משרד האוצר וליו"ר רשות השידור אמיר גילת כי הוא אינו מוכן לממן את הרפורמה ברשות השידור באמצעות אפשרויות המימון שהציע האוצר ובניהם מתן הלוואות ומענקים לרשות השידור ושינוי במבנה גביית האגרה .  נתניהו אמנם הורה לממן את הרפורמה באמצעות מכירת נכסים של רשות השידור ,  אולם ההערכה של גורמים ברשות היא שסך כל הנכסים של הרשות אינם מספיקים למימון הרפורמה ,  מה גם שתהליך המכירה שלהם עלול לקחת זמן רב .  
בתגובה הודיעה אגודת העיתונאים בירושלים ,  בשיתוף עם נציגי העובדים האחרים ברשות השידור ,  כי תצא למאבק חריף להשגת המימון ,  כולל צעדים ארגונים ,  שיחלו בשבוע הבא עם כניסת סכסוך העבודה לתוקף .
 יו"ר אגודת העיתונאים בירושלים ,  דני זקן מסר בתגובה : " ראש הממשלה מפר את ההתחייבויות הממשלה ,  שלו עצמו ושל שר האוצר ושלו שניתנו במפגשים עם רשות השידור כי הממשלה תממן את הרפורמה ברשות השידור .  עצירת המימון תוביל לקריסת השידור הציבורי ".  
מתקשורת ראש הממשלה נמסר : " ראש הממשלה מתנגד להעלאת אגרת רשות השידור ועל כן החליט כי הרפורמה ברשות תמומן באמצעות מימוש נכסיה ".  ברשות השידור סרבו להגיב לדברים .
 
כאן יסתיימו שידורינו ? 
ראש הממשלה נתניהו הודיע כי הרפורמה ברשות השידור לא תמומן על ידי הלוואות מהאוצר והעלאת תשלומי האגרה ,  אלא רק על ידי מכירת נכסי הרשות ,  שעל פי ההערכות אינם מספיקים למימון

