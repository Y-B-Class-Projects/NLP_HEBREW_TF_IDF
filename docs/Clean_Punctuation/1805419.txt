אירן מכחישה קשר לספינת הנשק : " ישראל משקרת "
 מפקד צבא אירן התייחס לראשונה ללכידת ספינת הנשק  " ויקטוריה "  על ידי ישראל .  לדבריו ,  טהרן אינה מעורבת בהברחת הנשק ,  ו"המשטר הציוני יטבע במי הים התיכון ,  בעזרת אללה "
  ( צילום :  דובר צה"ל ,  עריכה :  אמיר קוטיגרו ) 
בהתייחסות ראשונה לתפיסת ספינת הנשק  " ויקטוריה "  על ידי ישראל ,  הכחיש היום  ( רביעי )  מפקד צבא אירן ,  הגנרל עטאללה סלחי ,  כי אירן הייתה מעורבת במשלוח הנשק ,  כפי שטוענת ישראל . " ישראל היא משטר העשוי משקרים ועלילות ",  אמר סלחי בראיון לסוכנות הידיעות הרשמית IRNA . " המשטר הציוני יטבע במי הים התיכון ,  בעזרת אללה ,  לאחר התמוטטותו של פרעה המצרי ". 
ספינת הנשק  " ויקטוריה ",  שנתפסה על ידי לוחמי חיל הים בדרכה למצרים ויועדה לעזה ,  עגנה הלילה בנמל אשדוד .  כוחות צה"ל יערכו בדיקה יסודית לספינה ולתכולתה ,  ובהמשך היא תוצג לתקשורת .  אמש חשף צה"ל נתונים חדשים על אמצעי הלחימה שנמצאו על כלי השיט :  בין השאר ,  אותרו בספינה מספר טילי חוף-ים סיניים מדגם C-704 בעלי יכולות מתקדמות ,  ולצדם נמצאה חוברת הפעלה בפרסית ,  שלטענת צה"ל סיפקה הוכחה לכך שאירן עמדה מאחורי משלוח אמצעי הלחימה .  בנוסף ,  על הספינה אותרה כמות גדולה של פצצות מרגמה ,  בקוטר של 60 ו-120 מ"מ .  
הספינה יצאה מנמל לטקיה שבסוריה ,  עגנה בנמל מרסין בטורקיה ונעצרה אתמול בשעות הבוקר על ידי לוחמי שייטת 13 בדרכה לנמל אלכסנדריה שבמצרים .  בצה"ל מעריכים כי אמצעי הלחימה היו מיועדים להגיע לארגוני הטרור בעזה .
 ראש הממשלה ,  בנימין נתניהו ,  התייחס להשתלטות על הספינה ואמר כי  " אנחנו מברכים כולנו את חיילי צה"ל ,  חיילי שייטת 13 ,  על ביצוע מושלם ונקי .  ההנחיה שלי הייתה לתפוס את הספינה הזו ,  כפי שמתחייב מאיתנו לעשות על פי החוק הבינלאומי .  זו גם זכותנו להגנה עצמית ".  נתניהו האשים את אירן במשלוח הנשק ,  ואמר כי  " מקורם של הנשקים באירן ,  המנסה לחמש את הרצועה .  אירן העבירה מכאן תחנת ממסר ". 

אירן מכחישה קשר לספינת הנשק : " ישראל משקרת "
 מפקד צבא אירן התייחס לראשונה ללכידת ספינת הנשק  " ויקטוריה "  על ידי ישראל .  לדבריו ,  טהרן אינה מעורבת בהברחת הנשק ,  ו"המשטר הציוני יטבע במי הים התיכון ,  בעזרת אללה "
 
