שוברים ימינה :  מרכז הליכוד מתכנס לאשר הצעה לסיפוח יהודה ושומרון
ההצעה להחיל את החוק הישראלי מעבר לקו הירוק זוכה לתמיכה נרחבת של חברי המפלגה ,  וגם ראש הממשלה לא הביע את התנגדותו לכינוס .  בכנס צפוי לנאום גם יריבו של נתניהו ,  השר לשעבר גדעון סער
על רקע הכרזת ממשל טראמפ על הכרה בירושלים כבירת ישראל ,  גם בליכוד מתכוננים להכרזה משל עצמם :  חברי מרכז הליכוד צפויים להצביע מחר  ( ראשון )  על הצעת החלטה הקוראת לכל חברי המפלגה לפעול לסיפוח יהודה שומרון ולפעול להחלת הריבונות הישראלית ביהודה ,  שומרון ובקעת הירדן .  לפי הצעת ההחלטה ,  שהגיש וקידם חבר המרכז שבח שטרן ושזכתה לתמיכה פומבית של שרים ובכירים בליכוד וצפויה לעבור ברוב גדול , " במלאת יובל לשחרור חבלי יהודה ושומרון ובתוכם ירושלים בירתנו הנצחית ,  מרכז הליכוד קורא לנבחרי הליכוד לפעול כדי לאפשר בניה חופשית וכדי להחיל את חוקי ישראל וריבונותה על כל מרחבי ההתיישבות המשוחררים ביהודה ושומרון ". 
מדובר בכינוס ראשון של מרכז הליכוד מאז ההתנתקות שמתכנס בעקבות איסוף של 900 חתימות של חברי מרכז .  בעבר ,  ראש הממשלה בנימין נתניהו ניסה למנוע קידום החלטות מדיניות אידיאולוגיות במרכז הליכוד ,  אך הפעם הוא לא הביע עמדה ,  ולפי ההערכה השינוי בממשל האמריקני הידידותי מאפשר לנתניהו גמישות פוליטית גדולה יותר בנושא .  בכיר בליכוד אמר לוואלה !  NEWS כי  " עצם העובדה שנתניהו אישר להציב את הצעת ההחלטה על סדר היום ,  זה מסר כלפי חוגי ההתיישבות בליכוד ".  הוא העריך כי ראש הממשלה מתואם בנושא מול הממשל האמריקני .  
עוד בוואלה !  NEWS:נתן אשל תקף במסרונים את כחלון : " הפחדן מאולגה יהיה מסוגל להנהיג ? "תושבים דרשו להסיר פרסומות בערבית לסדרה פאודה : " מפחידות אותנו"תינוקת נחנקה למוות משקית בלכיש ;  בן ארבע נהרג מפגיעת טרקטור בנגב 
נתניהו עצמו אינו צפוי להשתתף בכינוס ,  אך גורמים בליכוד העריכו כי בהתחשב בתמיכה הנרחבת שהמהלך זוכה לו בקרב בכירי הליכוד נתניהו עשוי להוציא הודעת תמיכה משל עצמו .  בישיבת המרכז - שתהיה סגורה לסיקור תקשורתי - צפוי לנאום גם בכיר הליכוד ,  השר לשעבר גדעון סער ,  שנחשב ליריבו של נתניהו ,  ומאז בחירת דונלד טראמפ ,  מתבטא וכותב מאמרים בהם הוא קןרא להחיל את הריבונות על הישובים ביהודה ושומרון .  גורמים בליכוד העריכו כי נתניהו לא ירצה לאפשר לסער לחשק אותו מימין .  
בישיבת המרכז ,  אותה מוביל יו"ר מרכז הליכוד חיים כץ ,  צפויים להשתתף כ-3,000 חברי מרכז שיצביעו גם על הקמה של ועדת היגוי לקראת הבחירות לרשויות המקומיות בשנה הבאה ,  שבראשה יעמוד חיים ביבס ,  ראש עיריית מודיעין ויו"ר השלטון המקומי .  

שוברים ימינה :  מרכז הליכוד מתכנס לאשר הצעה לסיפוח יהודה ושומרון
ההצעה להחיל את החוק הישראלי מעבר לקו הירוק זוכה לתמיכה נרחבת של חברי המפלגה ,  וגם ראש הממשלה לא הביע את התנגדותו לכינוס .  בכנס צפוי לנאום גם יריבו של נתניהו ,  השר לשעבר גדעון סער

