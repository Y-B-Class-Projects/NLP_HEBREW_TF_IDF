חרף התנגדות שרים :  הממשלה תצביע על דו"ח טרכטנברג
למרות התנגדותם של שרי ישראל ביתנו וש"ס ,  הודיע ראש הממשלה כי הממשלה תצביע על עיקרי מסקנות ועדת טרכטנברג ולא רק תדון בהן . " היום אנו משנים את סדר העדיפויות הלאומי ",  אמר נתניהו
 ( צילום :  גדעון צנטנר ,  עריכה :  יאיר דניאל ) 
שינוי בעמדתו של ראש הממשלה בנימין נתניהו :  למרות התנגדות שרי ישראל ביתנו וש"ס ולמרות הודעתה הראשונית ,  תצביע היום  ( שני )  הממשלה על דו"ח ועדת טרכטנברג לשינוי חברתי-כלכלי ולא רק תדון בו כפי שנאמר בתחילה .
 נתניהו אמר בפתח ישיבת הממשלה כי  " לוועדת טרכטנברג הייתה עבודה מאומצת ,  רצינית ועמוקה כדי להביא בשורה לאזרחי ישראל ".  הוא פנה לפרופ' טרכטנברג שנכח אף הוא בישיבה ואמר ,  כי  " השקעת בזה רבות תוך תנאים לא פשוטים .  עשית עבודה מאוד חשובה .  נייחד את רוב הישיבה לדיון בדו"ח החשוב .  היום אנו משנים את סדר העדיפויות הלאומי ,  עושים תיקונים שייטיבו עם אזרחי ישראל .  אנחנו עושים זאת באחריות ,  אנו באים לתקן את יוקר המחיה כולל סיוע לילדים בגיל הרך ותיקוני מסים ,  הגברת התחרות ,  הגדלת מס הכנסה שלילי והקלות בדיור .  נדון בישיבה הזאת ובדיוני ההמשך .  נעשה את הדברים באחריות בלי לפתוח את האוברדראפט של המדינה ,  ואם לא ננהג באחריות נוכל להגיע למצב של מדינות רבות שהגיעו לקריסה כלכלית .  אנו ננהג אחרת ,  נלך קדימה להמלצות פרטניות כאשר הכוונה היא לעשות תיקונים חברתיים תוך אחריות ".  
דו"ח ועדת טרכטנברג - כותרות אחרונותהסטודנטים לנתניהו : " לא לאשר את דו"ח טרכטנברג"עיני תוקף : " המלצת טרכטנברג - קפיטליזם קניבלי"טרכטנברג משיב אש : " המוחים לא קראו את הדו"ח "
 שר האוצר יובל שטייניץ אמר בפתח הישיבה כי  " דו"ח טרכטנברג הוא דו"ח טוב שמביא סיפורים מאוד משמעותיים בחיי משפחות עם ילדים קטנים ומצמצם פערים .  אני משוכנע שלעיקרי ההמלצות יהיה היום רוב ובעוד חודש נביא להצבעה את כולו ". 
שרי ישראל ביתנו וש"ס הביעו התנגדות לקיום הצבעה על מסקנות הדו"ח וביקשו כי הממשלה רק תדון בו .  שר התיירות סטס מיסז'ניקוב תקף את הכוונה להביא את הדו"ח להצבעה ואמר : " 'הפליק-פלאק' של היממה האחרונה - מצער .  תמוהה בעיני שמזכיר הממשלה לא כל כך מגיב למכתב שחתומים עליו חמישה שרים .  לא יאה להצביע היום על דו"ח של מאות עמודים ,  לא יאה לתת לשרים זמן אפס להתכונן לזה .  אני מתפלא על אנשי ש"ס והבית היהודי שלא מתרעמים ולא מבקשים עוד זמן ללמוד ". 
התנגדות נרשמה כאמור גם מכיוון ש"ס . " דו"ח ועדת טרכטנברג ,  גם על פי הודעת חלק מחבריו ,  הוא דו"ח חלקי ",  אמר אתמול יו"ר ש"ס אלי ישי . " אין בו התייחסות לשכבות החלשות ,  לאלו שלא מסוגלים להתחיל את החודש ואף אין התייחסות לנושא הדיון הציבורי .  לאור זאת ,  אבקש שלא להביא את מסקנות הדו"ח להצבעה מחר בממשלה .  אם יהיה מי שיתעקש להביא את הדו"ח להצבעה ,  לא יוכלו שרי ש"ס לתמוך בו ". 
הדיון וההצבעה על הדו"ח בממשלה לא צפויים לעבור בשקט .  תנועת  " דרור ישראל "  ותנועת  " הנוער העובד והלומד - הפורום לצדק חברתי "  יקיימו בעת ישיבת הממשלה משמרת מחאה נגד קבלת המלצות ועדת טרכטנברג .  המפגינים יקראו לשרים לרחם על הציבור לקראת יום הסליחות ולהתנגד להמלצות המצומקות שמתעלמות מדרישות המחאה ומשרתות את עמדת האוצר ועמדת ראש הממשלה ,  לדבריהם .
 לפניות לכתב :  pinhas_wolf@walla.co.il

חרף התנגדות שרים :  הממשלה תצביע על דו"ח טרכטנברג
למרות התנגדותם של שרי ישראל ביתנו וש"ס ,  הודיע ראש הממשלה כי הממשלה תצביע על עיקרי מסקנות ועדת טרכטנברג ולא רק תדון בהן . " היום אנו משנים את סדר העדיפויות הלאומי ",  אמר נתניהו

