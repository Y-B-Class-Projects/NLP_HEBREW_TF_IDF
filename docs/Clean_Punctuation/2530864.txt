נתניהו הצהיר רשמית : " הבחירות יתקיימו ב-4 בספטמבר "
 בפתח ישיבת הממשלה אמר נתניהו כי  " הכוונה שלי היא לכונן ממשלה רחבה ,  יציבה ככל האפשר ".  הממשלה הסמיכה את ועדת השרים להכין חוק ממשלתי בנושא .  בני בגין :  אתמודד בפריימריז
 ( צילום :  גדעון צנטנר ,  עריכה :  יאיר דניאל )  
ראש הממשלה ,  בנימין נתניהו ,  הכריז היום  ( שני )  רשמית בפתח ישיבת הממשלה כי הבחירות ייערכו ,  כצפוי ,  ב-4 בספטמבר . " נראה לי שהדבר הנכון לעשות הוא ללכת למערכת בחירות קצרה .  נציע את ה-4 בספטמבר ולאחריהן ,  אם הבוחר יתן לנו את קולו ,  הכוונה שלי היא לכונן ממשלה רחבה ,  יציבה ככל האפשר על מנת לייצר יציבות אל מול האתגרים הגדולים שנעמוד מולם ",  אמר נתניהו .  בישיבה אישרו שרי הממשלה להסמיך את ועדת השרים לחקיקה להגיש חוק ממשלתי להקדמת הבחירות לתאריך המתוכנן .  
נתניהו הודה בדבריו לשרי הממשלה על העבודה המשותפת בשלוש השנים האחרונות . " אני חושב שמזה עשרות שנים לא הייתה ממשלה כל כך יציבה .  אבל זה לא סוד שבשנה האחרונה ישנו חוסר יציבות מסוים שתמיד מביא לסחטנות ואלו פוגעים במרכיבים העקיריים של ביטחון ,  כלכלה וחברה .  אני הייתי שמח מאוד אם היינו יכולים להשלים את הקדנציה עד תומה ". 
ההכרזה הגיעה לאחר המבוכה אתמול בוועידת הליכוד ,  כאשר החברים דרשו לקיים הצבעה חשאית על בחירת יו"ר הוועידה .  מלבד נתניהו ,  מתמודדים על התפקיד ח"כ דני דנון והשר מיכאל איתן .  לאחר המחאה הוחלט לדחות את ההצבעה בנושא .
 מוקדם יותר הודיע השר בני בגין על כוונתו לקחת חלק בפריימריז בליכוד . " בחודשים הקרובים אפעל כמיטב יכולתי לחזק את כוחו של הליכוד בכנסת ה-19 בשבועות הבאים אבקש את אמונם של חברי הליכוד להמשך שליחות הציבורית ",  אמר השר בגין ,  בפתח ישיבת הממשלה ,  על רקע דיווחים לפיהם הוא מתכוון לעזוב את תפקידו .
 בישיבת הממשלה התייחס נתניהו גם למקרי האלימות והרצח האחרונים במדינה : " אני ביקשתי מהשר לביטחון פנים ומפכ"ל המשטרה למסור דיווח על המקרים המזעזעים שגבו את חייהם של אזרחי ישראל .  ראינו מחזות מאוד קשים ואנו יודעים שצריך לעשות הכל כדי למגר אותם .  יש לי ביטחון מלא שניתן לעשות את זה .  אנו נשמע את הדיווחים על הפעולות שנעשו ושיעשו .  אנו יודעים שיש ירידה של 30% במקרי הרצח אבל המקרים האלה ,  הכל כך אכזריים ,  מחדדים את ההכרה שאנו צריכים לפעול בכל העוצמה כנגד אירועים אלו ". 
בחירות 2012 - כותרות אחרונותמליאת הכנסת תצביע היום על פיזורה : " הושגה הסכמה"מבוכה לנתניהו :  נדחתה ההצבעה על נשיאות ועידת הליכודפרשנות :  נתניהו לא יכול לעשות ככל העולה על רוחו
לפניות לכתבת :  tal_sh@walla.net.il 

נתניהו הצהיר רשמית : " הבחירות יתקיימו ב-4 בספטמבר "
 בפתח ישיבת הממשלה אמר נתניהו כי  " הכוונה שלי היא לכונן ממשלה רחבה ,  יציבה ככל האפשר ".  הממשלה הסמיכה את ועדת השרים להכין חוק ממשלתי בנושא .  בני בגין :  אתמודד בפריימריז

