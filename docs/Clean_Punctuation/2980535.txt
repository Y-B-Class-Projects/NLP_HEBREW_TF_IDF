נתניהו בטקס לזכר חללי לבנון השנייה : " המלחמה הייתה מוצדקת "
 טקסים ממלכתיים במלאת עשר שנים למלחמה נערכו בהר הרצל ובמליאת הכנסת .  ריבלין : " המלחמה פקחה את עינינו ,  צה"ל שיפר ותיקן ".  ליברמן : " השקט היחסי רחוק מלשקף את הלך הרוח בקרב אויבינו .  אנו נחושים למנוע את המלחמה הבאה "
 לציון עשור לתאריך העברי שבו החלה מלחמת לבנון השנייה נערך היום  ( שלישי )  טקס אזכרה ממלכתי לחללי המלחמה בכנסת .  הטקס בכנסת נערך לאחר הטקס שהתקיים בהר הרצל ,  בהשתתפות מאות בני אדם .  בין הנוכחים ,  היו ראש הממשלה בנימין נתניהו ,  הנשיא ראובן ריבלין ,  יו"ר הכנסת יולי אדלשטיין ,  שר הביטחון אביגדור ליברמן והרמטכ"ל רב-אלוף גדי איזנקוט .  במקביל ,  ועדת החוץ והביטחון של הכנסת תדון היום בהפקת הלקחים מהמלחמה והמוכנות של העורף למערכה נוספת .  אחר הצהריים התכנסה המליאה לישיבה מיוחדת בנושא .
 ראש הממשלה נשא דברים במהלך הטקס בהר הרצל ואמר כי רק בזכות הקרבתם ומסירות הנפש של הלוחמים אנו יכולים  " לקיים את ביתנו הלאומי ".  לדבריו , " גם במלחמת לבנון השנייה לפני עשור ,  הלוחמים יצאו להגן על עמם מפני אויב אכזר שפתח במתקפה אכזרית על ערי ישראל .  חזית ועורף עמדו יחד ב-34 ימי הלחימה .  מלחמת לבנון הייתה מוצדקת במטרותיה ,  למרות הליקויים והכשלים שהתגלו בה .  השקענו ואנו עדיין משקיעים מאמצים אדירים כדי להפיק מהם כל לקח אפשרי ". 
עוד בוואלה !  NEWS:חלוץ על מלחמת לבנון השנייה :  אולמרט ידע שחלק מהצבא חלודלשתק את משגרי חיזבאללה ולחמוק מעיניו :  מבצע  " נערי החוף "  של מגלן נחשף"מטוסים שלנו הצניחו אוכל לחיזבאללה ":  טראומת המחדל במלחמה עוד כואבת 
הוא הוסיף כי המלחמה לא הייתה על טריטוריה או מלחמה בין מדינות ,  אלא בין דמוקרטיה שוחרת שלום לבין ארגון אסלאמיסטי קיצוני . " מה שקורה מאז במזרח התיכון הוא המשך של אותה מגמה  טרור אסלאמי שמאיים באיבחת חרב על מרכזים של חופש ותרבות .  הטרור לא מכה רק בשרונה ובעתניאל ,  אלא גם בפריז ובאורלנדו .  אנו נמצאים במערכה עולמית ",  אמר .
 גם נשיא המדינה ריבלין נשא דברים במהלך הטקס ואמר כי  " אנחנו נאנחים ,  נושכים שפתיים וכואבים את לכתם של 121 מבנינו ובנותינו ,  חיילי צבא ההגנה לישראל ,  אהובים ויקרים כל כך שלא שבו מהמערכה בקיץ - שנת 2006 ".   " כאן ,  בהר הגעגועים של ירושלים אנו זוכרים ומזכירים אותם .  ומתגעגעים עוד יותר .  מלחמה שבה הדבקות במטרה ,  הרעות ,  הנחישות ,  ההקרבה ומסירות הנפש של לוחמים ומפקדים חיפו על הכשלים והליקויים שנחשפו - במוכנות ובכשירות .  מלחמה שבה מעשי הגבורה ועוז הרוח - הביסו את החסר שהתגלה במלאי החירום ובציוד ",  אמר ריבלין .  
הנשיא הוסיף כי  " במובנים רבים ,  המלחמה הזו פקחה את עינינו .  הייתה זו קריאת השכמה .  בעל כורחנו ,  עיננו נפקחו ,  כמו גם עיניהם של מפקדי ולוחמי צבא ההגנה לישראל .  מאז ועד לרגעים אלה ,  נעשו תחקירים והופקו לקחים בתחומים רבים .  צה"ל שיפר ,  צה"ל תיקן ,  זרועות הביטחון השונות הפיקו לקחים ואף יישמו חלק מהמסקנות ,  במערכות שנכפו עלינו ,  בחזית הדרום ". 
בטקס שנערך בכנסת ,  אמר שר הביטחון ליברמן כי  " מבט מפוכח באזורים שלאורך גבול הצפון ,  מהם נפתחה הרעה ,  מלמד כי השקט היחסי המאפיין את האזור רחוק מלשקף את הלך הרוח בקרב אויבינו ".  הוא הוסיף כי  " אנו נחושים למנוע את המלחמה הבאה ,  ולבנות כאן חברה ראויה לבנים שנפלו ".  
בישיבה שנערכה בנושא במליאת הכנסת התייחס נתניהו לטרור בעולם ,  ואמר כי  " תופעת המחבלים המתאבדים מוכרת כיום בארצות רבות ומחוללת שמות בערים מרכזיות .  גם טרור מאורגן ,  גם טרור יחידים מוסתים ,  גם אירועי דריסה ,  דקירה וירי חסר הבחנה באזרחים .  בפתח המאה ה-21 מסתמן שעלינו להירתם למאבק ברודנות ובטרור של האסלאם הקיצוני .  ייתכן שיש בעולמנו כאלה הבוחרים לעצום עיניים ,  אני אומר להם הגיע הזמן להתפכח .  טרור הוא טרור ,  אי אפשר לגנות שם ולשבח כאן ,  רק אם נשלב ידיים נכריע את הטרור ".  
בהתייחס למלחמה אמר  " חיזבאללה בתמיכת איראן הפך את לבנון למצבור נשק עצום .  הפצת החתרנות והטרור של איראן נמשכת באמצעות רשת טרור עולמי פיתוח טילים בליסטיים .  התוקפנות מגובה בתעשייה איראנית מתוחכמת ובשאיפה מתמשכת לפתח יכולת גרעינית .  הסכנות הללו מובנות מעליהן לנו ולמדינות מתונות בעולם הערבי שניצבות איתנו באותה חזית .  ישראל לא תשלים עם נשק גרעיני בידי איראן ואנחנו לא מבליגים על ניסיונות איראן לאתגר אותנו .  הקווים האדומים שלנו ברורים .  מי שחושב שיקיז את דמנו ללא תגובה ,  טועה טעות קשה ביותר .  אלה לא רק מילים ,  אלה פעולות חוזרות ונשנות ,  לגיבוי הקווים האדומים שלנו ".  
יו"ר האופוזיציה יצחק הרצוג  ( המחנה הציוני )  קרא במליאה לחזק את ידי צה"ל ולפוליטיקאים להפסיק את ההשתלחות בקצונה הבכירה של הצבא . " צבא ההגנה לישראל יודע להתמודד מול כל אויב ,  בכל זירה .  אך צה"ל אינו יכול ואסור שיתמודד עם אלו הפוגעים בו מבית .  צה"ל הוא צבא העם ולא אויב העם .  הוא אינו יריב של דרג מקבלי ההחלטות ,  אינו מאיים על השלטון אלא מגן על המדינה ואל למקבלי ההחלטות להחלישו ,  לציירו ככזה או להופכו לכזה ".  לדבריו , " כאשר גורמים מתוך ההנהגה מסיתים נגד הקצונה הבכירה בצה"ל ,  הם פוגעים בכוח ההרתעה של ישראל .  כאשר גורמים בהנהגה שותקים נוכח הסתה הם נותנים לה יד .  גיבוי מפקדי הצבא והגנה על הקוד האתי ופקודות הצבא אינו יכול להינתן בקריצה ,  בפלפולי לשון או במדיניות של דלת מסתובבת ". 
 ( עדכון ראשון :  11:30 )  

נתניהו בטקס לזכר חללי לבנון השנייה : " המלחמה הייתה מוצדקת "
 טקסים ממלכתיים במלאת עשר שנים למלחמה נערכו בהר הרצל ובמליאת הכנסת .  ריבלין : " המלחמה פקחה את עינינו ,  צה"ל שיפר ותיקן ".  ליברמן : " השקט היחסי רחוק מלשקף את הלך הרוח בקרב אויבינו .  אנו נחושים למנוע את המלחמה הבאה "
 
