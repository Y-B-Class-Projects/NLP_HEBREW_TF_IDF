התקדמות משמעותית בחקירת הפיגוע בשומרון ;  נעצרו חשודים
גורמים בסביבתו של ראש הממשלה מסרו כי כוחות צה"ל ביצעו מעצרים בשכם והתקדמו בחקירת הפיגוע שבו נרצחו נעמה ואיתם הנקין .  צה"ל תגבר את כוחותיו בשטח ונתניהו הנחה את שר הביטחון ואת שר התחבורה לקדם סלילה של כבישים עוקפים בשומרון .  צפו בתיעוד המעצרים
כוחות ימ"מ ,  דובדבן ושב"כ ביצעו בלילה שבין שישי לשבת מעצרים של מבוקשים בשכם באזור השומרון והתקדמו באופן משמעותי בחקירת הפיגוע שאירע השבוע בין איתמר לאלון מורה שבשומרון ,  ובו נרצחו בני הזוג נעמה ואיתם הנקין - כך נמסר אמש  ( שבת )  מגורמים בסביבת ראש הממשלה בנימין נתניהו .  
עוד נמסר כי צה"ל תגבר את כוחותיו בשטח ,  וכי נתניהו הורה לשר הביטחון משה יעלון ולשר התחבורה ישראל כץ לקדם סלילה של כבישים עוקפים בשומרון ,  על מנת להימנע מיידויי אבנים ומאיומי הירי ולהגביר את תחושת הביטחון .  לפיכך ,  סלילת הכביש העוקף באזור נבי אליאס ,  שתכנונה הושלם ,  תחל כבר בימים הקרובים .
 קריאה נוספת:כשפתח יחזור לבצע פיגועים  הגדה המערבית תבעראחרי ההלוויה :  סוכת מחאה הוקמה מחוץ למעון ראש הממשלה בירושלים הפיגוע בשומרון :  עמדה צבאית סמוכה לא הייתה מאוישת 
הפיגוע ,  אירע בערב יום חמישי .  השניים ,  הורים לארבעה בשנות ה-30 לחייהם מההתנחלות נריה שבבנימין ,  נורו למוות בשומרון .  איתם ונעמה הנקין נסעו בכלי רכב מאלון מורה יחד עם ארבעה מילדיהם ,  בני תשע ,  שבע ,  ארבע ותינוק בן חצי שנה ,  שלא נפגעו באירוע .  לפי הערכה ראשונית ,  המתבססת על ממצאי הזירה ,  לפחות שני מחבלים עצרו את המכונית ,  פתחו את הדלת וירו מטווח קרוב בזוג ההורים .  לא ברור אם היה רכב שחיכה להם או שהם נמלטו רגלית מהמקום .  כמו כן ,  כוחות רבים ביצעו סריקות אחרי הרכב שנמלט וארבעה גדודים של צה"ל הוקפצו לתגבור בשטחי הגדה המערבית .  
גדודי השהיד עבד אל-קאדר אל-חוסיני ,  יחידות השייכות לזרוע הצבאית של פתח ,  לקחו אחריות על הפיגוע .  בהודעה שפרסמו היחידות נמסר כי  " אנו מזהירים את האויב מפעולות נגד האזרחים הפלסטיניים ,  מפני שכוחותינו יגיבו על התוקפנות באותו המטבע .  אנו רואים בפעולות אלה פשעי מלחמה ".  
ביום שישי ליוו אלפים למנוחות את בני הזוג הנקין בהר המנוחות שבירושלים .  הילד הבכור מתן בן התשע ,  שהיה עד לרצח הוריו ,  אמר עליהם קדיש .  בין המשתתפים ,  נשיא המדינה ראובן ריבלין ,  ראש עיריית ירושלים ניר ברקת ,  הרב הראשי לשעבר ישראל לאו ,  אלוף פיקוד המרכז אלוף רוני נומה ,  פוליטיקאים ואנשי צבא .
 זמן קצר לאחר הפיגוע ,  ראש הממשלה בנימין נתניהו הגיב ואמר כי  " זהו יום קשה למדינת ישראל .  אנחנו עדים למעשה רצח אכזרי במיוחד ,  מזעזע ,  שבו נרצחו זוג הורים ונותרו ארבעה יתומים קטנים .  לבי עם הילדים ,  הלב של כולנו עם הילדים ועם המשפחה ".  לדבריו , " הרוצחים ידעו שהם רוצחים אבא ואמא ,  הילדים היו שם .  ושוב הוכח שההסתה הפלסטינית הפרועה מביאה למעשי טרור ולמעשי רצח כמו זה שראינו הערב .  אני עומד לשוחח עכשיו עם שר הביטחון ,  עם הרמטכ"ל ועם ראש השב"כ על הצעדים שננקוט ,  לא רק כדי לתפוס את הרוצחים ,  אלא גם כדי להגביר את הביטחון לכל אזרחי ישראל ". 
 ( עדכון ראשון :  19:15 )  

התקדמות משמעותית בחקירת הפיגוע בשומרון ;  נעצרו חשודים
גורמים בסביבתו של ראש הממשלה מסרו כי כוחות צה"ל ביצעו מעצרים בשכם והתקדמו בחקירת הפיגוע שבו נרצחו נעמה ואיתם הנקין .  צה"ל תגבר את כוחותיו בשטח ונתניהו הנחה את שר הביטחון ואת שר התחבורה לקדם סלילה של כבישים עוקפים בשומרון .  צפו בתיעוד המעצרים

