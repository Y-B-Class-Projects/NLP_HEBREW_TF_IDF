שליח טראמפ נפגש לראשונה עם נציגי ההתנחלויות : " שמחים שיש ממשל אוהד "
 לאחר שנפגש עם שורת בכירים ישראלים ,  ירדנים ופלסטינים ,  נועד ג'ייסון גרינבלט עם ראשי המועצות אפרת ושומרון ,  ודן איתם בנושא המדיני .  בהמשך ייפגש פעם נוספת עם נתניהו ,  שהבהיר כי ישוחח עם האמריקני על עמונה : " נתתי התחייבות לתושבים ,  ואעמוד בה "
 ג'ייסון גרינבלט ,  שליחו של נשיא ארצות הברית דונלד טראמפ למזרח התיכון ,  נועד היום  ( חמישי )  לראשונה עם נציגי המתנחלים .  גרינבלט נועד עם יו"ר מועצת אפרת עודד רביבי ויו"ר המועצה האזורית שומרון יוסי דגן במלון  " המלך דוד "  בירושלים ודן עמם בנושא המדיני .
 מדובר בפגישה הרשמית הראשונה של נציג הממשל האמריקני עם נציג המתנחלים .  לאחר מכן נפגש גרינבלט עם יו"ר האופוזיציה ח"כ יצחק הרצוג ועם ח"כ ציפי לבני  ( המחנה הציוני )  ובהמשך ייפגש גם עם ראש הממשלה בנימין נתניהו ,  עמו נפגש לפני יומיים .  
לדברי דגן ,  הפגישה התקיימה ברוח טובה . " גרינבלט היה קשוב והשיחה הייתה מעניינת ונעימה .  התרשמתי כי הוא מנהיג ואדם חושב וחכם .  אני מעריך שנמשיך להיות בקשר גם בהמשך ",  אמר . 
" השיחה הזו היא בהחלט צעד חשוב .  אנחנו מאוד מכבדים את טראמפ ואת הממשל החדש ושמחים שיש ממשל אוהד ופתוח .  באותה מידה חשוב לי להדגיש שהבקשות ואף הדרישות שלנו הן בראש ובראשונה מהממשלה שלנו ". 
עוד בוואלה !  NEWS:שליח טראמפ נועד עם ריבלין ומלך ירדן : " השלום יועיל לאזור כולו"שליח טראמפ לאבו מאזן : " הבנייה בהתנחלויות לא תוקפא ,  אלא רק תואט"נתניהו אחרי פגישתו עם גרינבלט : " מנסים לגבש נוסחה לבנייה בהתנחלויות "  
בישיבת השרים שנערכה היום הודיע נתניהו על פגישתו המתוכננת עם גרינבלט ואמר כי ידון עמו ,  בין היתר ,  גם בנושא המאחז עמונה . " ננסה להגיע למסקנות ,  נתתי התחייבות לאנשי עמונה ואעמוד בה ",  אמר .  לדבריו של נתניהו ,  פגישותיו עם שליחו של טראמפ הן חלק מתהליך הידברות עם הבית הלבן ,  שמטרתו להגיע למדיניות מוסכמת לגבי הבנייה מעבר לקו הירוק . " מדיניות שמוסכמת גם עלינו ,  לא רק על הצד האמריקני ",  הבהיר .  בתגובה לדבריו ,  אמר שר החינוך נפתלי בנט כי  " לא חשבנו אחרת ". 
בפגישתו של יו"ר האופוזיציה עם גרינבלט ,  דנו השניים באפשרות להסכם מדיני עם הפלסטינים . " התרשמתי מעומק המחויבות שהביע גרינבלט בשמו של הנשיא טראמפ לצורך להגיע להסדר ומהיקף המגעים שלו עם כל הגורמים המעורבים בסכסוך משני הצדדים ",  אמר הרצוג לאחר הפגישה .
" תיארתי בפני גרינבלט את מאמצי אשתקד ללכת למהלך אזורי אמיץ כדי להגיע לשלום ,  מאמצים שנכשלו לצערי ",  הוסיף .  בסיום הפגישה אמר הרצוג לגרינבלט כי יש להמשיך לנסות להגיע להסכם והוסיף כי : " למרות כישלונות העבר אני מברך על הניסיון המחודש של ממשל טראמפ לנסות להגיע להסכם שלום ביננו לבין הפלסטינים ".  
אמש נועד גרינבלט עם מלך ירדן עבדאללה השני ,  עם הנשיא ראובן ריבלין ועם מתאם פעולות הממשלה בשטחים אלוף יואב מרדכי .  בנוסף לכך ,  ערך שורת פגישות עם אזרחים וגורמים ביטחוניים ישראלים ופלסטיניים בירושלים ,  ביריחו וברמאללה .  במהלך פגישתו עם המלך עבדאללה ,  על פי סוכנות הידיעות הממלכתית  " פטרה ",  עבדאללה הדגיש בפני גרינבלט את חשיבות המעורבות האמריקנית ב"שבירת המבוי הסתום בתהליך השלום ",  וקרא לקידום פתרון שתי המדינות ולהסכם כולל וסופי .  גרינבלט אמר בפגישה ,  על פי ההודעה הירדנית ,  כי לשלום בין ישראל לפלסטינים תהיה  " השפעה חיובית "  על האזור כולו ,  והדגיש את חשיבות מעורבותו של המלך עבדאללה בקידום המגעים .
 לאחר הפגישה ,  גרינבלט נפגש גם עם פלסטינים מרצועת עזה . " נפגשתי עם מגוון אנשים מעזה ",  כתב בחשבון הטוויטר שלו . " זה נתן לי תקווה שאפשר למצוא פתרונות לאתגרים הומניטריים ולענות על צרכי הביטחון של ישראל ".  בהמשך ,  לאחר ביקור בישיבת הכותל בעיר העתיקה בירושלים ו"בביתו של חבר פלסטיני חדש במרחק חמש דקות הליכה ",  צייץ גרינבלט : " שלום ודו-קיום אינם רק אפשריים בעיר יוצאת הדופן הזאת ,  אלא כבר קיימים מאות שנים ".  
השליח המיוחד של נשיא ארצות הברית נפגש גם עם יו"ר הרשות הפלסטינית אבו מאזן ,  והבהיר לו כי הבניה בהתנחלויות לא תוקפא אם יחודש המשא ומתן עם ישראל .  לפי דיווח פלסטיני ,  שציטט גורמים דיפלומטיים ערביים ,  גרינבלט אמר בפגישה בין השניים שהתקיימה ברמאללה ,  כי במקום זאת תחול  " האטה "  ולא יפורסמו מכרזים חדשים .  

שליח טראמפ נפגש לראשונה עם נציגי ההתנחלויות : " שמחים שיש ממשל אוהד "
 לאחר שנפגש עם שורת בכירים ישראלים ,  ירדנים ופלסטינים ,  נועד ג'ייסון גרינבלט עם ראשי המועצות אפרת ושומרון ,  ודן איתם בנושא המדיני .  בהמשך ייפגש פעם נוספת עם נתניהו ,  שהבהיר כי ישוחח עם האמריקני על עמונה : " נתתי התחייבות לתושבים ,  ואעמוד בה "
 
