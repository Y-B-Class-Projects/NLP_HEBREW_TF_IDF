 " מלחמת קרדיטים "  על התקיפה בסוריה ;  ליברמן : " חוסר אחריות "
 שר הביטחון הגיב לדברי בכירים לשעבר במערכת הביטחון בעקבות פרסום פרטי מבצע  " מחוץ לקופסה ",  שבו השמיד חיל האוויר את הכור הגרעיני בדיר א-זור ב-2007 .  לדבריו , " גל ההשמצות מבייש את ההחלטה לתקוף ועושה עוול לטייסים ולאנשי המודיעין "
 - שר הביטחון ליברמן התייחס לדברי בכירים לשעבר על תקיפת הכור בסוריה ואמר כי  " ההשמצות ההדדיות חסרות אחריות ומביישות את המבצע "-  מוקדם יותר התייחס ראש המוסד לשעבר למבצע ,  ואמר כי היעדר המודיעין על הקמת הכור היה  " כישלון מהדהד "-  ראש הממשלה נתניהו התייחס לראשונה למבצע ,  12 שעות מאז הוסר החיסיון מעליו- ידלין : " נראה מבצעים דומים במדינות נוספות "  
שר הביטחון אביגדור ליברמן התייחס היום  ( רביעי )  לדבריהם של בכירי מערכת הביטחון לשעבר בעקבות הסרת החיסיון מעל השמדת הכור הגרעיני שהקימה סוריה . " החלטת הצנזורה שהובאה לאישורי הסתמכה על חוות דעת של גורמי הביטחון הבכירים ביותר בצה"ל ובמוסד ",  אמר ליברמן . " לעומת זאת ,  מחול השדים וגל ההשמצות ההדדיות שמתחולל מאז הבוקר ,  בין גנרלים לשעבר ,  הוא חסר אחריות ,  מבייש את ההחלטה שהתקבלה בספטמבר 2007 ועושה עוול לטייסים ולאנשי המודיעין שהשתתפו בה .  אילולא פעילות הצנזורה ,  שמנעה גם היום חשיפת מידע סודי ,  היה נגרם נזק חמור לביטחון המדינה .  אני קורא לכולם לגלות אחריות .  קרדיטים זה לא הכל בחיים ". 
מוקדם יותר ראש המוסד לשעבר תמיר פרדו מתח ביקורת נגד אמ"ן על עצם הסרת החיסיון מהשמדת הכור . " אני לא בטוח שהיה חיוני לצאת עם פרסום המבצע כעת ",  אמר פרדו בכנס דגן לביטחון ואסטרטגיה במכללה האקדמית נתניה . " כל אחד מנסה לגמד את חלקו של השני ",  טען פרדו .  
פרדו התייחס להעידר המודיעין לפני המבצע ,  ולעובדה כי המוסד היה זה שהצליח בסופו של דבר להביא את המודיעין שהוביל להשמדת הכור . " צוות של לוחמים של המוסד הצליח להביא מודיעין .  ובזכות המידע הזה ורק בזכותו מדינת ישראל היה לה את הידע שאפשר לה והידע שיש בכלל כור בסוריה .  היה פה כישלון מהדהד מצד אחד .  מזל שאותו קומץ לוחמים הצליח להביא את המידע הזה ומזל לחלוטין שאותו קומץ לוחמים לא ידע גם לאחר ששב הביתה שהביא למשהו ",  אמר .
 התקיפה בסוריה נחשפת | סיקור מיוחד בוואלה !  NEWSפתאום עכשיו ,  פתאום היום :  מה גרם לצנזורה להתיר לפרסם את התקיפהברק :  התעקשתי על תכנית תקיפה שלא תוביל למלחמה 
מבצע  " מחוץ לקופסה "  יצא לדרך בלילה שבין 5 ל-6 בספטמבר 2007 ,  ומטרתו הייתה להשמיד את הכור שהקים בחשאי משטרו של בשאר אסד במחוז דיר א-זור המדברי .  בתקיפה השתתפו שמונה מטוסי קרב - ארבעה מטייסת 69 ,  שניים מטייסת 119 ושניים מטייסת 253 ,  שהמריאו מבסיסי חצרים ורמון שבדרום .
 גם ראש הממשלה בנימין נתניהו התייחס לראשונה היום לפרסום כי חיל האוויר הוא האחראי לתקיפה ,  שיוחסה עד כה לישראל על ידי כלי תקשורת זרים ,  ועד היום נשמרה בעמימות בשל רגישותה . " ממשלת ישראל ,  צה"ל והמוסד מנעו מסוריה לפתח יכולת גרעינית .  הם ראויים לכל הערכה על כך .  המדיניות של ישראל הייתה ונשארה עקבית - למנוע מאויבנו להתחמש בנשק גרעיני ",  מסר נתניהו ,  יותר מ-12 שעות לאחר הפרסום וללא התייחסות לראש הממשלה לשעבר אהוד אולמרט .  
נשיא המדינה ראובן ריבלין התייחס גם הוא לחשיפת המבצע היום במהלך כנס מאיר דגן שהתקיים במכללה האקדמית נתניה . " היום הוסר הלוט מעל נדבך נוסף בתרומתו של מאיר דגן לביטחון ישראל ולקיום העם היהודי .  תרומה שגם כיום ,  עדיין רב בה הנסתר על הגלוי ואני בטוח שעוד יסופר על אודותיה בתולדות ישראל ",  אמר ריבלין . " בשם העם בישראל אני רוצה להוקיר תודה למאיר ,  לחייליו האלמוניים ולכל מקבלי ההחלטות שמילאו באותם ימים את משימת דורם - בתורם ,  בכל צמתי ההנהגה והפיקוד .  תודה לכל מי שהיה שותף להחלטה לגדוע את איום הכור הגרעיני הסורי בעודו באיבו ,  והוציא אותה לפועל ".   
" זה יום מיוחד היום .  עם ישראל יכול להיות מאוד גאה בתהליך ובביצוע יוצאי דופן שהתחיל בגילוי המודיעיני של הכור הזה ,  והמשיך בתכנון מבצעי ומדיני והחלטה נועזת ליישם פעם שנייה את דוקטרינת בגין שנקראת 'לא נתן לדיקטטור אכזרי לפתח יכולת לאיום קיומי על מדינת ישראל' ",  אמר ראש אמ"ן לשעבר עמוס ידלין . " זו דילמת הפצצה או הפצצה .  בגין קיבל החלטה מול עיראק ,  אולמרט קיבל החלטה ב-2007 ועוד לא סיימנו .  נראה את זה מול מדינות נוספות ". 

ח"כ אבי דיכטר ,  יו"ר ועדת החוץ והביטחון וחבר הקבינט המצומצם בזמן תקיפת הכור בסוריה  : " למען הסר ספק :  תמכתי בהשמדת הכור מהרגע הראשון שהסתבר שסוריה נמצאת בשלב מתקדם של בנייתו ועד לרגע האחרון  !  "
" עודכנתי בזמנו שלמערכת הביטחון יש דרך פעולה נוספת ,  שענתה על הצורך להשמיד את הכור ולמנוע הדרדרות למלחמה ,  אלא שראהמ דאז ,  אהוד אולמרט ,  סרב להביאה בפני הקבינט המצומצם .  
גם ח"כ אבי דיכטר  ( הליכוד )  ,  יו"ר ועדת החוץ והביטחון וחבר הקבינט בזמן תקיפת הכור ,  סיפר כי הצביע נגד ההחלטה לצאת למבצע ,  שכן לא התקבלה בקשתו להצביע על השמדת הכור ועל דרך הפעולה בנפרד . " אם חס וחלילה המציאות לאחר השמדת הכור היתה מתפתחת אחרת ,  כלומר מידרדרת למלחמה ,  חברי הקבינט היו מתקשים להסתכל במראה ",  אמר ." במבחן התוצאה אין ספק שהפעולה הצליחה ואני מברך את כלל המערכות ,  הביטחונית והמדינית ,  שהובילו להשגת התוצאה המבוקשת - וכל זאת ,  בלי נפגעים לכוחותינו ". 
 ( עדכון ראשון :  17:04 )   

" מלחמת קרדיטים "  על התקיפה בסוריה ;  ליברמן : " חוסר אחריות "
 שר הביטחון הגיב לדברי בכירים לשעבר במערכת הביטחון בעקבות פרסום פרטי מבצע  " מחוץ לקופסה ",  שבו השמיד חיל האוויר את הכור הגרעיני בדיר א-זור ב-2007 .  לדבריו , " גל ההשמצות מבייש את ההחלטה לתקוף ועושה עוול לטייסים ולאנשי המודיעין "
 
