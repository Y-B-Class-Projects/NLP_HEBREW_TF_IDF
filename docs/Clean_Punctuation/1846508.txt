החוק אושר :  פטור ממס שבח לדירה שתוסב למגורים
אמש אישרה מליאת הכנסת את הצעת החוק ,  לפיה מי שמוכר דירת משרדים שתוסב למגורים יהנה מפטור ממס שבח .  נתניהו : " במשק יש בעיה של מונופולים וקרטלים ולכן המחירים יקרים יותר "
 מליאת הכנסת אישרה אמש בקריאה השנייה והשלישית הצעת חוק שלפיה מי שמוכר דירת משרדים שתהפוך למגורים יהנה מפטור ממס שבח בתנאי שהדירה תמכר עד סוף 2012 .  עם זאת ,  לפי סיכום בין שר האוצר יובל שטייניץ ליו"ר ועדת הכספים ,ח"כ משה גפני ,  רוכש דירה ששימשה כמשרד שלא הפך אותה למגורים בתום שנתיים מיום הרכישה ישלם מס רכישה של 15% .
 קודם לכן אישרה המליאה בקריאה השנייה והשלישית הצעת חוק מינהל מקרקעי ישראל המקדם את הפיכת המינהל לרשות ופותח אפשרות להזרים קרקעות להזרים קרקעות לבנייה מואצת בישראל .  בעד החוק הצביעו 47 ח"כים ו-3 התנגדו .
 נתניהו אמר כי  " הבטחנו לחוקק את חוק הרפורמה במינהל מקרקעי ישראל ואנו מקיימים .  ביום רביעי יחוקק חוק הודל"ים שינהיג מסלול ירוק לאישור מהיר של תוכניות דיור .  שני חוקים אלה הם לב הפתרון לבניית רבבות דירות בישראל בזמן הקרוב ". 
בתוך כך אמר נתניהו , " במשק יש בעיה של מונופולים וקרטלים ולכן המחירים יקרים יותר .  יש בעיה והיא אמיתית .  אנו מטפלים בה ונפתור אותה ,  אסור לנו להיות בולשביקים .  הבעיה היא הקרטלים ואנו נטפל בה באופן המיידי.יש לנו בעיה של יוקר מחיה .  אנחנו אומנם צומחים ,  אבל יוקר המחיה בפער שלילי .  כדי להוזיל מחירים צריך להיפתח ליבוא ולהגדיל את התחרות ,  ונעשה את זה דרך ועדת הריכוזיות ",  כך אמר אחר הצהריים רה"מ בנימין נתניהו בסיעת הליכוד .
" אנו נפעל בשני מישורים :  האחד פתיחת קרטלים ומונופולים ממשלתיים ופרטיים ,  והשני שינוי בהרכב המסים ",  הוסיף נתניהו . " טוב שזה קורה כעת .  צריך ללכת על הדברים העיקרים שיוצרים את יוקר המחיה .  אנו חייבים לטפל בטענות המוצדקות העולות מהשטח אך בלי לפגוע במגזר העסקי .  אנו עושים בממשלה דברים שלא נעשו במשך עשרות שנים ". 
יצויין שבישיבתה של סיעת הליכוד נכחו עשרות ראשי רשויות שהביעו תמיכה בנתניהו .  ראש העיר נשר דוד עמר ,  קרא לנתניהו שלא להכנע ללחץ הציבורי : " אין מחאה .  משקרים אותך .  כולם ברוטשילד עם נרגילות וסושי .  אין עגלה פנויה בשדה התעופה ".  לעומתו ,  ראש עיריית בית שאן ג'קי לוי הזהיר  " אתם יכולים לחשוב שאין בעיה ותתעוררו באופוזיציה ". 
נושא המחאה הציבורית נדון גם בסיעת עצמאות .  שר הביטחון אהוד ברק  ( עצמאות )  אמר ,  כי  " מה שמתבקש כרגע זו עסקת חבילה רחבה במשק ,  שתבחן מחדש את סדרי העדיפויות העיקריים ותהיה מוכנה במקרה הצורך להיות מוכנה להכניס שינויים גם בתוך התקציב ". 
נתניהו יפגש עם חברי ועדת הכספים ביום חמישי בתל אביב

החוק אושר :  פטור ממס שבח לדירה שתוסב למגורים
אמש אישרה מליאת הכנסת את הצעת החוק ,  לפיה מי שמוכר דירת משרדים שתוסב למגורים יהנה מפטור ממס שבח .  נתניהו : " במשק יש בעיה של מונופולים וקרטלים ולכן המחירים יקרים יותר "
 
