נשיא נובל אנרג'י ייפגש עם ראש הממשלה נתניהו
עדיין לא ברור מה יהיו הנושאים עליהם ידונו צ'ארלס דוידסון ונתניהו .  נובל אנרג'י היא השחקנית המרכזית בשוק הגז הטבעי בישראל
נשיא ומנכ"ל נובל אנרג'י צ'ארלס  ( צ'אק )  דוידסון צפוי להיפגש מחר עם ראש הממשלה בנימין נתניהו .  מטרת הפגישה אינה ברורה עדיין ,  אך יש לשער כי לנובל ,  השותפה בכל תגליות הגז הטבעי בישראל ,  נושאי שיחה רבים שהיא מעוניינת להעלות בפני ראש הממשלה ,  כמו הרגולציה המתגברת בתחום ,  שיתוף הפעולה עם קפריסין או זירוז התשתיות .  
בשנים האחרונות הפכו ביקוריו של דוידסון בישראל לתכופים יותר ויותר עם הפיכתה של ישראל למרכזית בפורטפוליו החברה האמריקאית .  בינואר 2011 פגש דוידסון את ראש הממשלה במסגרת פגישת של ראשי חברות הגז עם נתניהו ,  בנוגע להמלצותיה הסופיות של ועדת ששינסקי להעלאת נתח המדינה בהכנסות הגז הטבעי הישראלי .  קודם לכן נפגש דוידסון עם שר האנרגיה והמים עוזי לנדאו ועם שר האוצר יובל שטייניץ .  
נובל אנרג'י היא השחקנית המרכזית בשוק הגז הטבעי בישראל ,  יחד עם קבוצת דלק של יצחק תשובה .  היא שותפה ומשמשת כמפעילה של כל תגליות הגז הטבעי בישראל - מאגרי ים תטיס המשמשים את ישראל כיום והולכים ואוזלים במהירות  ( 47% )  ,  תגלית תמר שאמורה להתחיל לספק את צרכי ישראל מ-2013 למשך 15 שנים לפחות  ( 36% )  ,  תגלית לוויתן הענקית  ( 40% )  שהשותפות מתכננות לייצא ותגליות קטנות נוספות אחרות .  בנוסף ,  היא מחזיקה גם ברישיונות חיפוש בקפריסין ומצאה שם את מאגר אפרודיטה לפני מספר חודשים .  
נובל אנרג'י סרבו להגיב לידיעה .  

נשיא נובל אנרג'י ייפגש עם ראש הממשלה נתניהו
עדיין לא ברור מה יהיו הנושאים עליהם ידונו צ'ארלס דוידסון ונתניהו .  נובל אנרג'י היא השחקנית המרכזית בשוק הגז הטבעי בישראל

