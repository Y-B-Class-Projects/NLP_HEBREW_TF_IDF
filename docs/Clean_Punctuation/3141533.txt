התנאים של רה"מ - והתנגדות השותפים לקואליציה :  יום גורלי בממשלה
לאחר שפגישת נתניהו עם נציגי הסיעות החרדיות הסתיימה ללא התקדמות משמעותית ,  ינסו היום גורמים בממשלה לפתור את משבר חוק הגיוס .  למרות הצהרות הצדדים על רצון להימנע מפירוק הממשלה ,  לא בטוח שהתנאים שהציג רה"מ לפתרון יהיו ברי השגה .  בנט : " משבר מדומה שיכול להיפתר "
 - אחרי הפגישה עם החרדים :  הבוקר ייפגש נתניהו עם ראשי הקואליציה- התנאים של נתניהו :  התחייבות פומבית של נתניהו וכחלון להמשיך בממשלה- בנט : " משבר מדומה "-  גורם חרדי : " אין התקדמות משמעותית "  
ראשי הקואליציה ייפגשו היום  ( ראשון )  לישיבת הממשלה ומיד לאחר מכן יתכנסו לישיבת ראשי הקואליציה ,  בניסיון אחרון למנוע בחירות ולמצוא פתרון למשבר הגיוס .  אמש ,  נתניהו נועד עם ראשי הסיעות החרדיות ולדברי גורם חרדי שנכח בפגישה  " יש רצון לפתור את המשבר ,  אך ההתקדמות אינה משמעותית ".  
ראש הממשלה הבהיר לחרדים כי חייבים להתקיים שלושה תנאים לפתרון המשבר - טיוטה לחוק הגיוס שתזכה להסכמת היועץ המשפטי לממשלה וכל המפלגות החרדיות ;  הסכמה של שר האוצר משה כחלון וכל סיעתו לתמוך בחוק זה בשלוש קריאות - וכן התחייבות פומבית של שר הביטחון אביגדור ליברמן ,  כמו של שאר הסיעות ,  לאפשר את המהלך הזה ולהמשיך בשותפות בממשלה לאורך זמן .  
עוד בנושא:חוק שירות חובה אם החרדים לא יעמדו ביעדים :  מתווה פשרת הגיוס נחשף"נמות ולא נתגייס ":  הפלג הירושלמי הפגין לראשונה מאז מות הרב אוירבךבכירים בקואליציה :  ליברמן הוא המכשול העיקרי לפתרון משבר הגיוס 
שרת המשפטים איילת שקד הודיעה הלילה כי ישיבת ועדת השרים לחקיקה תידחה מהיום למחר בבוקר מתוך מטרה להגיע להסכמות בנושא חוק הגיוס במהלך היום .  ליברמן החריף את האווירה במהלך סוף השבוע כשהבהיר שהוא אינו חוזר בו מכוונתו להצביע נגד חוק הגיוס שעליו יוסכם עם החרדים ,  אל מול האולטימטום שהציב ראש הממשלה - לפיו כדי להימנע מבחירות ,  עליהם להתחייב להמשך עבודת הממשלה עד 2019 .
 בריאיון לאריה גולן ברשת ב' אמר הבוקר השר נפתלי בנט כי מדובר ב"משבר מדומה שיכול להיפתר ".  לדבריו , " הכול תלוי ברצונו של נתניהו .  הציבור לא יסלח למי שייקח אותו לבחירות מיותרות ". 
במקביל ,  הודיע השר בנט כי ייתכן שירוץ לראשות הממשלה מול נתניהו אם יתברר שרה"מ  " משחק במדינה ומקדים בחירות לצורך אישי ".  בריאיון לגל"צ הוסיף כי  " אנחנו לא מדינת עולם שלישית שבה יש כל שנתיים בחירות .  אני רוצה לומר לציבור ,  זה סתם .  ללכת לבחירות בגלל מאוויים אישיים זה לא בסדר .  אם נגיע לשם ניאלץ לשקול מחדש את הגיבוי ברה"מ ".  
בימים האחרונים מקורביו של ראש הממשלה הכחישו כי הדרישה של נתניהו להתחייבות להמשך עבודת הממשלה הינה  " דרישה אבסולוטית "  ואמרו כי היא נוגעת בעיקר לסוגיות של דת ומדינה .  כך או אחרת ,  כמעט כל השותפים בקואליציה הבהירו כי הם לא מוכנים לתת לנתניהו  " חסינות "  ולהתחייב על צעדיהם במקרה והיועץ המשפטי לממשלה ימליץ על הגשת כתב אישום .
 ליברמן אף דוחה בשלב זה את דרישתו של ראש הממשלה לשנות את עמדתו בנוגע לחוק הגיוס ,  ואפילו אינו מוכן להימנע בהצבעה ולהבטיח שהיא תעבור ברוב .  אם ליברמן לא יסכים להימנע ,  נתניהו יתקשה לגייס רוב לאישור חוק הגיוס בקריאה טרומית ,  שכן ח"כים נוספים בקואליציה - בעיקר בליכוד ובכולנו - עשויים למרוד ולאיים כי יצביעו נגד ההצעה .  

למרות הכחשות נמרצות משני הצדדים ,  בקואליציה נפוצו אתמול הערכות שליברמן ונתניהו מתואמים ,  ובכירים בקואליציה אף אמרו שיש בין השניים  " דיל "  על ריצה משותפת בבחירות ומינויו של ליברמן לשר הביטחון גם בממשלה הבאה .  בסביבתו של נתניהו אמרו אתמול שמדובר ב"שקר "  וגם מקורבי ליברמן אמרו שמדובר ב"קשקוש ". 
לטענת מקורבי ליברמן , " ישראל ביתנו תרוץ לבד .  אין סרט אחר ".  מקורביו של שר הביטחון אף הגדירו את הטענות כ"ספינים של אנשים שנדבקים לכיסא ועסוקים בהורדות ידיים והפרחת אולטימטומים .  אנחנו לא חלק מזה .  כמו שלא מצפים מהחרדים לתמוך בתחבורה ציבורית בשבת ,  כך שלא יצפו מאיתנו ". 
השר כחלון ,  שמתנגד לפתרון שאינו כולל את הסכמת כל חלקי הקואליציה ,  הוא הצלע השלישית במשבר ,  ולא צפוי לקבל סיטואציה שבה ליברמן מצביע נגד החוק ,  אפילו בקריאה טרומית .  
שרי הבית היהודי ,  נפתלי בנט ואיילת שקד ,  פעלו בשבוע שעבר בניסיון למצוא מתווה פשרה לסיום המשבר ,  והבהירו כי הם אינם מעוניינים בבחירות מוקדמות .  בנט ושקד אף קיימו שיחות עם ראש האופוזיציה יצחק הרצוג ,  בהם נבחנה האפשרות של הקמת ממשלה חלופית .  
במקביל ,  בקואליציה מתנגדים מאוד לכוונה של נתניהו לערוך בחירות בזק כבר ביוני הקרוב ,  ולדברי בכירים בקואליציה בנט וכחלון ידרשו שהבחירות ייערכו רק בעוד כחצי שנה ,  כדי לאפשר זמן להערכת היועץ המשפטי לממשלה על הגשת כתב אישום בחקירותיו של ראש הממשלה .
 לפני ישיבת הממשלה ופגישת ראשי הקואליציה ,  נתניהו יפגוש הבוקר את שרי הליכוד לישיבתם השבועית .  על רקע הסקרים המחמיאים ,  שמנבאים ניצחון סוחף של נתניהו אם הבחירות היו נערכות עתה ,  בליכוד לא נרשמת התנגדות לבחירות מוקדמות .  לפי ההערכה בליכוד ,  במידה והפור ייפול על בחירות מוקדמות ,  הפריימריז לרשימת הליכוד ייערכו מיד לאחר חג הפסח .
  ( עדכון ראשון :  7:20 )  

התנאים של רה"מ - והתנגדות השותפים לקואליציה :  יום גורלי בממשלה
לאחר שפגישת נתניהו עם נציגי הסיעות החרדיות הסתיימה ללא התקדמות משמעותית ,  ינסו היום גורמים בממשלה לפתור את משבר חוק הגיוס .  למרות הצהרות הצדדים על רצון להימנע מפירוק הממשלה ,  לא בטוח שהתנאים שהציג רה"מ לפתרון יהיו ברי השגה .  בנט : " משבר מדומה שיכול להיפתר "
 
