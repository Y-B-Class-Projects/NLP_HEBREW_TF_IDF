כך נראית מפת פלסטין על פי הצעת נתניהו
לפי הצעת ראש הממשלה ,  שפורסמה בוואלה !  חדשות ,  ישראל תוותר על כ-90% מהגדה ,  ותספח את קרני שומרון ואריאל .  בימין תקפו ,  אך לא סביר שהפלסטינים יקבלו הההצעה .  צפו במהדורה
בימין זועמים בעקבות הפרסום הבוקר  ( חמישי )  בוואלה !  חדשות על כך שישראל דורשת במסגרת המשא ומתן עם הפלסטינים לספח כ-10% משטחי הגדה המערבית - ומוכנה באופן עקרוני לוותר על כל שאר השטח .  חברי כנסת בליכוד ובבית היהודי תקפו את ההצעה וקראו לראש הממשלה נתניהו להתנער ממנה .  עם זאת ,  המבקרים מימין מפספסים את העובדה שההצעה הטריטוריאלית של נתניהו - שתותיר בידי הפלסטינים כ-90% מהגדה המערבית - נמוכה משמעותית מהצעות קודמות שקיבלו מראשי ממשלות ישראל ,  ולכן הסיכוי שהם יסכימו לה נמוך מאוד .
 יו"ר מועצת יש"ע לשעבר ,  דני דיין ,  סיכם את הדברים בציוץ שהעלה לחשבון הטוויטר שלו בעקבות הפירסום בוואלה : " אם זו אכן הצעה הטריטוריאלית ,  זו שגיאה ערכית ואסטרטגית ,  אבל אין סיכוי שהפלסטינים יקבלו אותה ".  ההצעה הישראלית כוללת סיפוח של גושי ההתנחלויות הבאים :  גוש עציון ,  מעלה אדומים ,  אריאל ,  קרני שומרון ,  גבעת זאב והתנחלויות רבות הסמוכות לקו הירוק .  כמו כן ,  ישראל הציעה לפלסטינים לחכור לטווח ארוך את בית אל ועופרה ,  והיא דורשת גם לשמור על נוכחות ישראלית בחברון .  
ההצעה הזו אולי נראית מרחיקת לכת לחוגי הימין בליכוד ,  אבל בהשוואה להצעות שהעבירו לפלסטינים אהוד אולמרט ואהוד ברק ,  היא לא  " נדיבה "  במיוחד .  ברק הגיע במשא ומתן מול הפלסטינים בשנים 2000-2001 עד להצעה לספח כ-6-8 אחוז בלבד משטח הגדה .  אולמרט הציע לאבו מאזן בשנת 2008 לספח כ-6.5% מהשטח .  אם ההצעה של נתניהו לספח כ-10% הינה  " הצעה סופית ",  לימין אין סיבה לדאוג - הפלסטינים לא יסכימו .  הדאגה מוצדקת רק אם יתברר שמדובר בהצעת ביניים ,  שעשויה להשתנות במידה ואבו מאזן יסכים לדרישות נתניהו בתחומי הביטחון וההכרה במדינה היהודית
ובכל זאת ,  בליכוד מיהרו לתקוף את ההצעה של נתניהו .  חברת הכנסת מירי רגב אמרה כי  " אסור לוותר על אף שעל מיהודה ושומרון ".  היא הוסיפה : " ועדת השרים צריכה להחליט ביום ראשון הקרוב את ההחלטה הנכונה והסבירה ביותר  החלת ריבונות על שטחי יהודה ושומרון ". 
סגן שר הביטחון ,  דני דנון ,  עקץ את נתניהו והבטיח כי המהלך לא יצא לפועל . " עם כל הכבוד לתדרוכים מבית ומחוץ ,  בליכוד יש מאה אחוז תמיכה בהתיישבות ביהודה ושומרון .  כבר ראינו בעבר מה קורה כשמוסרים שטחים ומפנים ישראלים .  ממשלה בראשות הליכוד לא תאפשר לטעות אסטרטגית כזו לקרות שוב ",  אמר .  ח"כ משה פייגלין  ( הליכוד ביתנו )  קרא לראש הממשלה  " ללכת כבר עכשיו למשאל עם על הקווים האדומים של ההסכם המתגבש ". 
תהליך השלום - כותרות נוספות :" ניו יורק טיימס ":  אירופה מובילה את האינתיפאדה החדשההפלסטינים ביקשו לדון במניעת הסתה  ישראל סירבהאבו מאזן : " צה"ל יוכל להישאר 5 שנים ,  נאט"ו יסייר "  
אך לא רק במפלגת השלטון תקפו את ההצעה .  יו"ר ועדת הכספים ,  ח"כ ניסן סלומינסקי  ( הבית היהודי )  ,  התייחס גם הוא להצעה ואיים בפרישה מהממשלה . " קשה לי להאמין שנתניהו ,  איש שמאמין שארץ ישראל היא הבית של העם היהודי ,  יסכים להצעה כזו .  אין שום אפשרות לאבטח את מדינת ישראל כשמדינה פלסטינית לצדה .  אם חלילה זה אכן יקרה ,  הבית היהודי תצא מהממשלה ,  ולדעתי גם רובה המוחלט של מפלגת הליכוד ביתנו תעשה כך ",  אמר .  עמיתו לסיעה ,  סגן שר החינוך אבי וורצמן ,  הוסיף : " מהלך כזה מסכן את ביטחון מדינת ישראל ועומד בניגוד מוחלט לעמדת המחנה הלאומי .  מוטב שרעיונות כאלו ייגנזו כבר עכשיו ולא יעלו כלל על שולחן הדיונים ".  
גם משמאל תקפו את נתניהו .  ראשת מרצ ח"כ זהבה גלאון אמרה בתגובה : " לאיזה נתניהו להאמין ?  לד"ר ביבי ,  שבריטוריקה שלו מול האמריקנים הוא מבקש לספח כ-10% משטח הגדה ,  או למיסטר נתניהו ,  שבפרקטיקה מול סיעת הליכוד ,  מבקש להשאיר את חברון ובית אל ?  ".  בעקבות הפרסום ,  ח"כ גלאון דורשת מנתניהו שידווח לכנסת לגבי המתווה המתגבש בהסכם המסגרת .
 במסגרת השיחות שנערכות מאז תחילת יולי ,  ישראל דורשת לספח את גושי ההתנחלויות הבאים :  גוש עציון ,  מעלה אדומים ,  גבעת זאב ,  אריאל ,  התנחלויות הצמודות לקו הירוק ובנוסף את ההתנחלויות קדומים ,  קרני שומרון ומעלה שומרון .  גורם אמריקני אמר לוואלה !  חדשות כי  " בחדר המשא ומתן לא מדברים באחוזים ,  אבל כאשר מחברים את הדרישות של ישראל ,  מגיעים בערך ל-11-10% משטח הגדה המערבית ,  תלוי בפרשנות ".  לדבריו , " לא ידוע לי שהונחו מפות מדויקות על השולחן ,  אבל התמונה הטריטוריאלית יחסית ברורה ". 
על פי גורמים ישראלים ופלסטינים ,  קיימת מחלוקת בין הצדדים על הגדרת הגושים .  כך ,  למשל ,  הפלסטינים מסכימים לסיפוח גוש עציון לישראל ,  אך קיימת מחלוקת לגבי ההתנחלויות אפרת ומגדל עוז שנמצאות ממזרח לכביש 60 .  בנוגע למעלה אדומים ,  ישראל דורשת לצרף להתנחלות הגדולה גם התנחלויות קטנות הסמוכות אליה ,  אך הפלסטינים מתנגדים לכך בתוקף .  עם זאת ,  הפלסטינים אינם מתנגדים לסיפוח ההתנחלות גבעת זאב שמצפון לירושלים ולסיפוח התנחלויות הצמודות לקו הירוק .
 לפניות לכתב אמיר תיבון :  amir.tibon@walla.co.ilלפניות לכתב עמרי נחמיאס :  omri_n@walla.net.il 
עוד במהדורה :  
סכנות בילקוט :  נזק בלתי הפיך לראייתו של תלמיד מירושלים ,  אחרי שעט לייזר כוון ישירות לעיניו .  מספריי לפורים ועד לסטיקלייטס  אילו חפצים תמימים למראה ,  עולים לסכן את הילדים שלכם בית הספר ?  
פניני יניף את הגביע ?  הילה קובו מחפשת שקית הקאה .  אחרי שתפס את הביצים של שחקן אחר וייחל סרטן ליריבו ,  הילה קובו חושבת שפניני אינו ראוי להניף את הגביע אם מכבי תל אביב תיקח את התואר .  
השבוע בדקה :  מהתאונה המבצעית בצה"ל דרך הסערה סביבי פרס אקו"ם לאריאל זילבר ועד לחגיגות העשור לפייסבוק .  כל הכותרות שעשו את השבוע בחדשות .  
איש השבוע :  אחרי שהסעיר את כל כלי התקשורת כשחשף רומן בין ביל קלינטון לשחקנית אליזבת' הארלי ,  טום סייזמור הרס את הסיפור הלוהט של השבוע כשסיפר שהיה תחת השפעת סמים .  מהדורת וואלה !  דווקא מאמינה לסייזמור המסטול ולא לסייזמור הסחי .  
התחזית :  הלילה בהיר וקר ,  מחר דומה ובשבת נאה עם עלייה קלה בטמפרטורות .  

כך נראית מפת פלסטין על פי הצעת נתניהו
לפי הצעת ראש הממשלה ,  שפורסמה בוואלה !  חדשות ,  ישראל תוותר על כ-90% מהגדה ,  ותספח את קרני שומרון ואריאל .  בימין תקפו ,  אך לא סביר שהפלסטינים יקבלו הההצעה .  צפו במהדורה

