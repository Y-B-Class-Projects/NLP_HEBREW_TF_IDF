האתגר הגדול של הנגיד המיועד :  לשרוד את המינוי
הקשרים שטווה עם בכירים בקרן המטבע ובארה"ב רק תרמו למעמדו של פרופ' מריו בלכר בעיני נתניהו ,  כמי שראוי לרשת את הנגיד פישר .  עתה נותר לראות כיצד יצלח את ועדת טירקל
הפארסה שהתחוללה סביב מינוי נגיד חדש לבנק ישראל הביאה את ראש הממשלה ,  בנימין נתניהו ,  להכריז על ארבעה מועמדים חדשים לתפקיד האחראי ליישום המדיניות המוניטרית של הממשלה .  הרשימה המכובדת ,  שכוללת שני פרופסורים לכלכלה ,  מנכ"ל משרד אוצר לשעבר וחשבת כללית מכהנת ,  הובאה לבחינתם של חברי ועדת טירקל ,  או בשמה הרשמי   " הוועדה המייעצת למנויי בכירים בשירות המדינה ".  כיוון ששני המועמדים הקודמים של נתניהו לתפקיד ,  הפרופסורים יעקב פרנקל וליאו ליידרמן ,  הסירו את מועמדותם בגלל שלדים בארון שהוסתרו לכאורה מפני חברי הוועדה ,  נתניהו מקווה שהפעם המועמד המועדף עליו מבין הארבעה  פרופ' בלכר ,  לא יאכזב וייכנס לתפקיד בהקדם .
 הקשרים שטווה בלכר ,  לשעבר נגיד הבנק המרכזי של ארגנטינה ,  במהלך שנות פעילותו בקרן המטבע הבינלאומית  ( IMF )  בשנות ה-80 וה-90 ,  וכן עם בכירים בכלכלה האמריקנית ,  רק חיזקו את מעמדו של הפרופסור בעיני ראש הממשלה נתניהו ,  ככלכלן הראוי לרשת את הנגיד הפורש סטנלי פישר .  עד כה לא התגלה אף שלד בארון של בלכר ,  העלול לסכן את מועמדותו לתפקיד - כפי שאירע לפרופ' פרנקל ,  שהסיר את מועמדותו על רקע פרשת הגניבה לכאורה מחנות דיוטי פרי בהונג קונג ,  או לפרופ' ליידרמן ,  שהסיר גם כן את מועמדותו לתפקיד כשבועיים לאחר פרנקל .  ליידרמן חשש למעשה מבליץ תקשורתי נגדו בעקבות טענה שהועלתה בפני השופט בדימוס יעקב טירקל ,  לפיה הוא הטריד מינית לכאורה בזמן עבודתו ב"דויטשה בנק ",  והחליט להמשיך בתפקידו הבכיר בבנק הפועלים .  
התקרית היחידה שנקשרה בשמו של בלכר עד כה ,  קשורה ליתר דיוק בעברה של בת זוגו לשעבר ,  הכלכלנית פירוסקה נאג'י .  הרעיה לשעבר ,  ממנה נפרד ב-2004 ,  ניהלה רומן עם הבוס שלה לשעבר ,  דומיניק שטראוס-קאהן בעת ששימש כיו"ר קרן המטבע הבינלאומית .  שטראוס-קאהן הואשם כי בשנת 2011 אנס חדרנית במלון בניו יורק ,  אך כמה חודשים לאחר מכן - בחודש אוגוסט באותה שנה ,  ביקשה התביעה לבטל את האישומים נגדו בשל בעיות אמינות קשות שהתגלו אצל המתלוננת .  במסגרת הפרשה שהסעירה את כלי התקשורת ברחבי העולם נחשף מכתב ששיגרה נאג'י לקרן המטבע הבינלאומית ב-2008 ,  שבה טענה כי יו"ר הקרן ,  שנחשב לפני התפוצצות הפרשה לאחד המועמדים המובילים לתפקיד נשיא צרפת ,  למעשה ניצל אותה - ולא ניהל עמה רומן . " הוא אדם עם בעיה שעלולה לפסול אותו מלהוביל מוסד שבו נשים עובדות תחתיו ",  ציטט אתר הפיננסים  " ביזנס אינסיידר "  חלק ממכתבה ,  שבו גוללה הכלכלנית כיצד שכנע אותה שטראוס-קאהן להתמסר לו .  נאג'י מתחה ביקורת על התנהלות קרן המטבע וציינה כי סירבה לשתף פעולה עם אנשיה ,  כיוון שאינה בוטחת בשקיפות החקירה הפנימית שנפתחה .  
פרופ' בלכר ,  יליד 1948 שעלה בגיל 20 לישראל ,  נוהג להתראיין בכלי תקשורת מרכזיים בעולם בנושאים כלכליים ,  והוא מרבה לציין את העובדה ששימש כנגיד הבנק המרכזי של ארגנטינה ,  אך תקופת כהונתו של הפרופסור הישראלי-ארגנטינאי בבנק המרכזי בתחילת העשור הקודם הייתה קצרה למדי ,  ונמשכה חמישה חודשים בלבד .  כמה חודשים קודם לכן הוא מונה לסגן הנגיד בעקבות משבר שעוררה החלטת הממשלה להקטין את המשכורות ותשלומי הפנסיה בסקטור הציבורי .  בינואר 2002 הוחלט למנות אותו לנגיד הבנק המרכזי כיוון שקודמו בתפקיד נאלץ להתפטר עקב האשמות כי הוא נגוע בשחיתות .  פרופ' בלכר נכנס לתפקיד במהלך משבר קשה שבו הייתה נתונה כלכלת ארגנטינה .  במהלך חודשי פעילותו ניסה הפרופסור ,  הנמנה עם אסכולת שיקגו הדוגלת בשימוש במדיניות מוניטרית על חשבון מדיניות פיסקלית ,  לייצב את הכלכלה המקומית תוך התנגדות לתכנית של שר האוצר המקומי ,  רוברט לוואניה ,  לאפשר לחוסכים להמיר פקדונות בבנקים באגרות חוב .  
הנגיד טען כי המהלך יאיץ את האינפלציה ויפגע עוד יותר בערכו של הפסו הארגנטיני .  יוזמה נוספת שהגבירה את המתיחות בין השניים הייתה הצעתו של בלכר להחליף את המטבע המקורי במטבע האמריקני - מהלך שניסה לקדם אחד מקודמיו בתפקיד שלוש שנים קודם לכן .  היוזמה התקבלה בהתנגדות חריפה של שר האוצר ,  ובין השניים התגלעה מחלוקת שהובילה להתפטרותו .  הפרישה של בלכר באה על רקע מאמציה של ממשלת ארגנטינה לקבל מענק בסך 20 מיליארד דולרים מקרן המטבע הבינלאומית ,  כדי לחלץ את הכלכלה המקומית מהמשבר הקשה שבו הייתה נתונה .  מאז הספיק בלכר לעבור לבריטניה ולמצוא פרנסה בבנק המרכזי באנגליה .  ב-2008 - בעקבות המשבר העולמי ,  הוא שב לארגנטינה לבקשת הנשיאה כריסטינה קירשנר ,  הנחשבת למקורבת שלו ,  וייעץ לממשלה במגוון נושאים .  עתה הוא נקרא לדגל בישראל ,  ורבים מצפים כי לכל הפחות יעמוד במשימה הראשונה שניצבת בפניו  לעבור בשלום את ועדת טירקל .  
לקריאה נוספת:פורסמו המועמדים החדשים לתפקיד נגיד בנק ישראלהפרשה שחיסלה את שטראוס-קאהן הסתיימה בהסדר חשאיליידרמן : " לא רציתי לעבור את הסיוט שעבר פרנקל"יעקב פרנקל הסיר מועמדותו לתפקיד נגיד בנק ישראל 

האתגר הגדול של הנגיד המיועד :  לשרוד את המינוי
הקשרים שטווה עם בכירים בקרן המטבע ובארה"ב רק תרמו למעמדו של פרופ' מריו בלכר בעיני נתניהו ,  כמי שראוי לרשת את הנגיד פישר .  עתה נותר לראות כיצד יצלח את ועדת טירקל

