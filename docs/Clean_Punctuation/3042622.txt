מזכיר הממשלה :  לחקור את ח"כ חסון על זיוף מכתב התפטרות של רה"מ
במכתב ליועץ המשפטי לממשלה קרא צחי ברוורמן לבחון אם ח"כ יואל חסון עבר עבירה פלילית של זיוף מסמך כשפרסם מכתב התפטרות לכאורה של נתניהו מראשות הממשלה .  חסון : " בדיחת טוויטר "
 מזכיר הממשלה צחי ברוורמן פנה היום  ( שלישי )  ליועץ המשפטי לממשלה אביחי מנדלבליט בבקשה לבחון אפשרות לביצוע עבירה פלילית בידי ח"כ יואל חסון  ( המחנה הציוני )  של זיוף מסמך לכאורה .  ביממה האחרונה פרסם חסון בעמודי הפייסבוק והטוויטר שלו מכתב ההתפטרות מזויף של ראש הממשלה בנימין נתניהו מתפקיד שר התקשורת ,  שהחליף את הנוסח  " הנני מודיע על התפטרותי מתפקיד שר התקשורת "  למלים  " הנני מודיע על התפטרותי מראשות הממשלה ". 
לטענת ברוורמן ,  מדובר ב"הטעיה מכוונת של הציבור שאין לה תכלית מלבד פגיעה במעמדו של ראש הממשלה ".  לדבריו ,  אין ספק ש"עריכת מניפולציה מכוונת במכתב של ראש הממשלה תוך שימוש בחתימתו על מסמך אחר "  הוא עבירה פלילית לפי חוק העונשין .
 עוד בוואלה !  NEWS:כלא אזרחי ,  הקלה בעונש או פנייה לנשיא :  מה הצעד הבא של אזריה ? כהן ולוי בראש הרשימה :  מהם שמות המשפחה הכי נפוצים בישראל ? שופטי אזריה ביקרו את התבטאויות יעלון ואיזנקוט : " ראוי היה שימתינו " 
" חבר הכנסת חסון לא הסתפק בזיוף לכאורה של המסמך אלא הגדיל והוסיף למסמך הודעה מטעמו ולפיה :  'למה רק מתיק התקשורת ?  הנה נתניהו ,  סידרתי לך את זה ,  כל מה שנשאר זה רק לשלוח' ",  כתב ברוורמן בפנייתו . " העובדה כי המכתב האמור זויף ,  לכאורה ,  ואף פורסם על ידי איש ציבור  חבר כנסת ,  מעצימה את חומרת המעשה ועל כן אודה על הנחייתך לבדיקת ביצוע עבירה פלילית של זיוף בידי חבר הכנסת חסון ".  
למה רק מתיק התקשורת  ?  הנה @netanyahu סידרתי לך את זה ,  כל מה שנשאר זה רק לשלוח .  pic.twitter.com/EDwmufo5ep
חסון אמר בתגובה כי מדובר ב"בדיחת טוויטר ".   " כבוד הוא לי לקבל ביקורת ממאסטר ה'פייק ניוז' והזיופים נתניהו .  טוב לגלות שראש הממשלה שאמור לעמוד ,  להתמודד עם איומים בסדר גודל של איראן ,  חיזבאללה או חמאס ,  מעדיף להתמודד ראש בראש מול בדיחת טוויטר מחאתית מטעמי ",  מסר חסון .
" ברור שנתניהו מבין שסופו הפוליטי קרוב מתמיד ולכן כל הלצת טוויטר נהפכת לאיום קיומי עבורו ",  הוסיף . " גם מהלך אלים וברוטאלי זה מצדו של נתניהו ,  לא יעצור אותי מלפעול להחלפתו ".  

מזכיר הממשלה :  לחקור את ח"כ חסון על זיוף מכתב התפטרות של רה"מ
במכתב ליועץ המשפטי לממשלה קרא צחי ברוורמן לבחון אם ח"כ יואל חסון עבר עבירה פלילית של זיוף מסמך כשפרסם מכתב התפטרות לכאורה של נתניהו מראשות הממשלה .  חסון : " בדיחת טוויטר "
 
