העימות עם כחלון מחריף :  רגב מאיימת לבטל את חגיגות ה-70
פרסום ראשון :  שרת התרבות שלחה מכתב לנתניהו ,  ובו הזהירה כי טקסי יום העצמאות בשנה הבאה נמצאים בסכנה בשל סירובו של שר האוצר לממן את החגיגות . " הוא מנהל את התקציב כבשלו ",  כתבה במכתב שהגיע לידי וואלה !  NEWS .  בינה לבין כחלון שורר נתק מוחלט
שרת התרבות והספורט מירי רגב מאיימת לבטל את חגיגות יום העצמאות ה-70 אם ראש הממשלה בנימין נתניהו לא יתערב בסוגיית תקצוב החגיגות .  במכתב דחוף ששיגרה רגב לראש הממשלה והגיע לידי וואלה !  NEWS ,  התריעה רגב כי ישנו  " חשש ממשי לקיום אירועי ה-70 ",  לאור התנגדותו של שר האוצר משה כחלון למימון החגיגות מתקציב המדינה . 
" נכון לרגע זה טרם אושר תקציב למימון וקיום האירועים .  בנסיבות הללו ,  ואם עד סוף חודש זה ,  אוגוסט 2017 ,  לא יימצא פתרון תקציבי איאלץ להקפיא את המכרז ואולי אף לבטלו ",  כתבה רגב ,  המשמשת גם יו"ר הוועדה לסמלים וטקסים האחראית על החגיגות ,  תוך מתקפה חריפה על כחלון , " שמתוך גחמה פרטית מנהל את תקציב המדינה כבשלו ובכך מונע מכלל ציבור אזרחי המדינה לציין את הישגי מדינת ישראל לאורך כל 70 שנות קיומה ".  
במכתב מבקשת את התערבותו המידית של ראש הממשלה בנושא , " בטרם ידובר במהלך בלתי הפיך לאור לוח הזמנים הקצר שעומד לרשותנו לקיום האירועים ". 
נושא תקצוב חגיגות השבעים שבוי מזה חודשים בעימות חריף בין רגב לשר האוצר משה כחלון ,  והממשלה טרם הקצתה תקציב לחגיגות השבעים ,  למרות שהן עתידות להתקיים בעוד פחות משנה .  כחלון מסרב להקצות תקציב מיוחד לחגיגות ודורש שרגב תממן את האירועים ,  שעלותם מוערכת בין 100-200 מיליון שקלים ,  מתקציב משרד התרבות והספורט .  
עוד בוואלה !  NEWS :" מנהיג צריך אומץ ":  התיעוד האחרון של דודי זהר שנהרג בהתרסקותמהומות במהלך ביקור ליברמן במאה שערים ;  ילדה נפצעה קל מאבן בראשהאחרי 16 שנה :  זוהה הרוג נוסף מהפיגוע במגדלי התאומים 
העימות החל כבר בדצמבר ,  על רקע דיוני התקציב הדו-שנתי בכנסת .  רגב דרשה אז תקציב מיוחד לחגיגות .  עם זאת ,  כחלון סירב ,  בטענה שרגב הייתה צריכה לכלול את הדרישה כשהתקציב הדו-שנתי אושר בממשלה ,  שבמסגרתו רגב השיגה תוספת דרמטית של 455 מיליון שקל למשרדה - ובכך הביאה את תקציב המשרד לסכום הגדול ביותר אי פעם . 
" אם חגיגות ה-70 כל כך חשובות לרגב ,  קצת מפתיע שהיא לא דרשה לזה תקציב במסגרת דיוני התקציב ,  אבל כנראה שהיא לא ידעה שאחרי 69 מגיע 70 ",  אמרו אז בסביבת כחלון .  
ראש הממשלה התערב אז והעלה יוזמה שלפיה התקציב יגויס מתרומות מיהדות התפוצות ,  אך בחודשים האחרונים התברר כי היוזמה הזו נתקלת בקשיים ורגב פנתה שוב לראש הממשלה ולשר האוצר במטרה לגייס תקציב .  מזכיר הממשלה ,  צחי ברוורמן ,  גיבש מתווה מימון חלופי - מאה מיליון שקל יועברו על ידי קק"ל ,  ועוד כ-50 מיליון מגיוס תרומות .  
עם זאת ,  באוצר לא מוכנים לאשר גם את הסדר המימון החלופי - עד שקק"ל לא תסדיר את החוב למדינה ,  שגובהו יותר ממיליארד שקל .  גורמים באוצר אמרו לוואלה !  NEWS כי  " לקק"ל יש חוב למדינה של מעל מיליארד שקל ,  שהיא מסרבת להעביר ,  ולכן אנחנו מתנגדים שהם יעבירו את הכסף באופן סלקטיבי לחגיגות - לפני שהם משלמים את החוב שהם מחויבים לו לפי החלטת הממשלה ".  
בינתיים ,  כחלון עומד בסירובו להקצות תקציב מיוחד לחגיגות או לאשר את הסדר המימון עם קק"ל ,  ובינו לבין רגב יש נתק מוחלט .  לוואלה !  NEWS נודע כי בשבוע שעבר השניים טסו באותה טיסה לארצות הברית ובחזרה ממנה ,  ובמהלך הטיסות ,  השניים כמעט שלא החליפו מילה .
 בפנייתה לראש הממשלה מגוללת רגב את השתלשלות הענינים בשמונת החודשים האחרונים ומציינת כי  " מאז ומתמיד דאגו ממשלות ישראל למימון אירועי הדגל לציון עשור לעצמאות המדינה .  כך נעשה ,  בחגיגות ה-60 למדינה הועמד תקציב בסך כולל של כ-140 מיליוני שקלים ובחגיגות היובל הועמד תקציב של כ- 120 מיליוני שקלים ".  לדבריה ,  אי-תקצוב האירועים על ידי המדינה הוא  " דבר בלתי סביר "  שמחייב את התערבותו כראש הממשלה .  
במכתב היא מתייחסת גם לדיווח בנושא שפורסם אמש על ידי מוטי גילת במהדורת החדשות בתאגיד השידור הציבורי  " כאן ",  לפיו כחלון מסרב להעביר את התקציב כי הוא רוצה להפנות אותו לנכים ונזקקים . " צר לי לאכזב את  " מקורבי כחלון ",  אבל היה מצופה מהאוצר שיפתור את המצוקות החברתיות ללא קשר לאירועי ה-70 .  הרי ברור לכולם ש-100 מיליוני שקלים אינם הפתרון למצוקות החברתיות .  כידוע ,  המצוקות החברתיות עמדו מול עיניהם של מקבלי ההחלטות גם בעשורים הקודמים ,  אך הם לא ויתרו על ציון אירועי העצמאות באופן מכובד וחגיגי ",  כותבת ואף מפנה את ראש הממשלה לרזרבות תקציביות באוצר  " ומענין מאוד למה הן מיועדות ".  
בכיר באוצר אמר בתגובה כי  " כפי ששר האוצר כבר התחייב הרזרבה התקציבית נשמרה לטובת העלאת קצבאות הנכות ותוכנית נטו משפחה ".  
מקורבים לרגב אישרו כי המכתב נשלח לראש הממשלה היום ,  ואמרו כי  " כחלון צריך להבין שמשרד האוצר צריך לסייע לשרים לבצע את תפקידם ושמשרד האוצר הוא לא מדינת האוצר .  מצופה ממנו לנהוג בממלכתיות שאפיינה את שרי האוצר הקודמים ".  
לטענתם ,  כחלון אמר בשיחות סגורות כי הוא אינו מתכוון לממן את מה שהגדיר כ"חגיגות הליכוד ",  אך לדבריהם , " כחלון הוא זה שמככב בצורה ראוותנית על שלטי החוצות בכל רחבי המדינה ,  ואם כבר מככב ,  ראוי שיככב בנטו ממלכתיות ובנטו ענייניות ולא נטו פוליטיקה ".  

העימות עם כחלון מחריף :  רגב מאיימת לבטל את חגיגות ה-70
פרסום ראשון :  שרת התרבות שלחה מכתב לנתניהו ,  ובו הזהירה כי טקסי יום העצמאות בשנה הבאה נמצאים בסכנה בשל סירובו של שר האוצר לממן את החגיגות . " הוא מנהל את התקציב כבשלו ",  כתבה במכתב שהגיע לידי וואלה !  NEWS .  בינה לבין כחלון שורר נתק מוחלט

