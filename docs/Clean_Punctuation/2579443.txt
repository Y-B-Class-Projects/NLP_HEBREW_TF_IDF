האיחוד של נתניהו וליברמן :  כך גובש ההסכם הפוליטי
התכנית גובשה כבר בשנה שעברה ,  בין היתר על ידי מקורבו של נתניהו ,  נתן אשל .  האיחוד אמור היה לצאת לפועל בקיץ ,  אולם אז מופז נכנס לתמונה .  המניע :  חשש מהפתעה שתגיע מהשמאל
נתניהו וליברמן הודיעו הערב  ( חמישי )  על ריצה משותפת בבחירות הבאות - אולם כעת מתברר כי למעשה ,  הרעיון למהלך כלל לא היה חדש .  לוואלה !  חדשות נודע כי כבר לפני שנה היתה מונחת תכנית מגירה לאיחוד שכזה ,  תכנית שאחד מאדריכליה היה ,  ככל הנראה ,  מקורבו של נתניהו - נתן אשל .  
אז ,  זה היה נשמע כמעט מופרך ;  איחוד בין השניים שהיו ידידים והפכו לשונאים ,  בין היו"ר לבין המנכ"ל ששם לו למטרה להוכיח ליו"ר שהוא עוד יצטרך אותו .  אבל בשקט בשקט ,  הרחק מאור הזרקורים ,  שיתוף הפעולה קרם עור וגידים ,  עד שהתוכנית כמעט יצאה אל הפועל בערב מערכת הבחירות שהיתה אמורה להיערך בקיץ .  צירוף קדימה לממשלת אחדות גרם להקפאת הנושא .  כעת ,  העניין חזר לשולחן .  
נתניהו סיפר לשומעיו על החשיבות במשילות .  היה גם הסקר הפנימי שנתניהו הזמין בשבוע שעבר ,  שהראה על מספר בלתי נתפס של מנדטים בסך 50-56 ברשימה משותפת .  אך הסיבה האמיתית למהלך היא החשש הגדול שמישהו אחר יפתיע אותו ,  שמהצד השני ינסו ליצור גוש שמאל חוסם .  נתניהו זיהה סיכוי של איחוד בין יו"ר העבודה שלי יחימוביץ' ויו"ר קדימה לשעבר ציפי לבני ,  כפי שנכתב לראשונה בוואלה !  חדשות ,  וכפי שיחימוביץ' סירבה עד כה לשלול .  
איחוד שכזה בין שתי הפוליטיקאיות היה מוביל למספר רב יותר של מנדטים מאשר לליכוד ,  עם סיכוי ליצירת גוש חוסם .  גורמים בליכוד סיפרו הערב כי  " הופתענו אבל לא הרבה ,  כי ידענו על כוונה כזאת שתוכננה בעבר ".  
מספר גורמים במפלגות צפויים להינזק כתוצאה מהאיחוד .  בין היתר צפויים להינזק הסמן הימני במפלגה משה פייגלין ,  וגם השר יולי אדלשטיין ויו"ר הקואליציה זאב אלקין - שהיו הקול שדיבר לציבור של יוצאי חבר העמים בליכוד .  כעת ,  אותו ציבור יכול לומר להם :  'יש לנו כבר 15 ח"כים עם אוריינטציה שכזו' .
 בקרב גורמים בליכוד כבר ניתן לחוש בתרעומת על כך שכפו עליהם מצב שהם לאו דווקא מזדהים איתו ברמה הערכית .  יהיה מעניין לראות כיצד יגיבו השרים דן מרידור ובני בגין ,  אשר הייתה להם מחלוקת קשה עם ליברמן בנושאים רבים .  גם נתניהו וגם ליברמן הצהירו בעבר על תמיכה בהקמת מדינה פלסטינית .  
במערכת הפוליטית סיכמו הערב כי  " כעת זה ייראה כמו מפא"י ההיסטורית .  הם יוכלו לעשות מה בראש שלהם .  זה מאוד מפחיד אנשים עם אידיאולוגיה צרופה ".  
לקריאה נוספתנתניהו : " רשימה מאוחדת תחזק את הממשלה והמדינה"השר איתן :  האיחוד שלנו עם ליברמן - חיסול הליכודיחימוביץ' : " אין סיכוי שנחבור לנתניהו וליברמן"מתאחדים :  הליכוד וישראל ביתנו ירוצו ברשימה משותפת 

האיחוד של נתניהו וליברמן :  כך גובש ההסכם הפוליטי
התכנית גובשה כבר בשנה שעברה ,  בין היתר על ידי מקורבו של נתניהו ,  נתן אשל .  האיחוד אמור היה לצאת לפועל בקיץ ,  אולם אז מופז נכנס לתמונה .  המניע :  חשש מהפתעה שתגיע מהשמאל

