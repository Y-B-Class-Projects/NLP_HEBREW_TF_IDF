מקורבי ישי : " הוא מתנגד לפשרה בחוק הגיור "
 מקורבי שר הפנים טוענים כי ההסכם בין ראש הממשלה נתניהו לשר החוץ ליברמן בדבר דחיית ההצבעה על חוק הגיור בחצי שנה ,  לא נעשתה על דעתו של ישי .  לדבריהם ,  ישי יקדם את ההצבעה עם פתיחת מושב החורף בכנסת ,  בעוד כשלושה חודשים
גורמים בסביבתו של יו"ר ש"ס השר אלי ישי ,  הבהירו הבוקר כי ההסכם שהושג בין ראש הממשלה בנימין נתניהו לשר החוץ אביגדור ליברמן בדבר דחיית ההצבעה על חוק הגיור בחצי שנה ,  לא נעשה על דעתו של ישי ועל דעתה של ש"ס .  בשיחה עם וואלה !  חדשות אמרו הגורמים בסביבתו של שר הפנים ,  כי בכוונתו להביא את ההצעה להצבעה במליאת הכנסת ,  כבר בפתיחת מושב החורף בעוד כשלושה חודשים .
 אמש הנחה כאמור ראש הממשלה נתניהו לדחות את ההצבעה על חוק הגיור בחצי שנה .  במקביל הסכימו התנועה ליהדות מתקדמת והתנועה המסורתית בישראל להקפיא את עתירותיהן בעניין לבג"ץ .  גורמים בלשכת ראש הממשלה מסרו אמש כי שר החוץ ליברמן הסכים לסידור זה .  
לפי ההסכם ,  במהלך חצי השנה הקרובה יוקם צוות בראשות יו"ר הסוכנות היהודית נתן שרנסקי ובו ייטלו חלק נציגי התנועות ונציגי הממשלה לצורך גיבוש הסכמות שיאפשרו את השלמת חקיקת חוק הגיור .  
לאחר גיבוש ההסכם אמר נתניהו אמש כי  " השינוי בחוקי הגיור בישראל צריך להיעשות בהסכמה רחבה בשל הצורך למנוע פילוג בעם היהודי .  האחדות היא אינטרס לאומי ראשון במעלה של מדינת ישראל ושל העם היהודי ואני מתכוון לשמור על עיקרון זה בנחישות ".  מזכיר הממשלה צבי האוזר נפגש ביום שני בלילה עם הרב הראשי הספרדי לישראל שלמה עמאר ופירט בפניו את ההצעה ,  אולם כפי הנראה הרב עמאר לא קיבל את הפשרה .  
הצעת חוק הגיור שיזם ח"כ דוד רותם  ( ישראל ביתנו )  ,  קובעת כי הרבנות הראשית האורתודוקסית תהפוך לגוף הבלעדי שבסמכותו לאשר גיורים בישראל .  מדובר בצעד העשוי לשלול את ההכרה בגיורים שאינם אורתודוקסים המבוצעים בחו"ל .  כמו כן ,  במהלך הנגשת תהליכי הגיור לציבור ,  יוכלו גם רבני הערים לבצע גיורים ,  דבר שעד כה הופקד בידי בתי דין מיוחדים לגיור .
 
מקורבי ישי : " הוא מתנגד לפשרה בחוק הגיור "
 מקורבי שר הפנים טוענים כי ההסכם בין ראש הממשלה נתניהו לשר החוץ ליברמן בדבר דחיית ההצבעה על חוק הגיור בחצי שנה ,  לא נעשתה על דעתו של ישי .  לדבריהם ,  ישי יקדם את ההצבעה עם פתיחת מושב החורף בכנסת ,  בעוד כשלושה חודשים

