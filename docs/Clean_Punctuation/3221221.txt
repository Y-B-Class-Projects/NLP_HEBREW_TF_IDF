בצל החשש מהסלמה : " נתניהו ביקש לאתר מקור למימון משכורות חמאס בעזה "
 לפי גורמים מדיניים ,  רה"מ מעוניין להיערך לאיומי אבו מאזן ,  לפיהם יקצץ קיצוץ נוסף בתקציב שמועבר לרצועה ובכך יצית את השטח .  במקביל ,  הרשות תכנס השבוע את נציגי המדינות התורמות שבו ידונו בהשלכות החלטת הקבינט על קיזוז משכורות המחבלים מכספי המסים הנגבים בידי ישראל
בצל החשש מהסלמה ברצועת עזה ובגדה המערבית ,  ראש הממשלה בנימין נתניהו ביקש למצוא מקור תקציבי שיאפשר להעביר כספים לתשלום משכורות חמאס ברצועת עזה - כך אמרו גורמים מדיניים לוואלה !  NEWS .  הכוונה היא להיערך לקראת מימוש איומיו של אבו מאזן לקצץ בכספים שהרשות הפלסטינית מעבירה לרצועה ,  בתגובה להחלטת הקבינט על קיזוז כספי משכורות המחבלים מהרשות הפלסטינית .  
נתניהו ,  כמו גם מערכת הביטחון ,  חוששים שאבו מאזן יקצץ את הסכום שישראל קיזזה מהתקציבים שהרשות מעבירה לתשלום משכורות פקידי החמאס ברצועת עזה ,  ויוביל להסלמה מחודשת בגבול הדרום . " החשש הוא שעזה תתפוצץ תחת לחץ המשכורות שלא יגיעו ",  אמר אחד הגורמים ,  שהוסיף כי נתניהו ביקש לבחון דרכים להשלמת הפער והעברת הכספים - בין אם לרשות הפלסטינית או דרך גורמים בינלאומיים מתווכים לרצועת עזה .  מלשכת ראש הממשלה נמסר בתגובה : " ישראל לא בונה שום מנגנון עוקף ". 
עוד בנושא:בהר הבית ,  ברמאללה ובעזה :  הקמפיין של נתניהו קנה הישגים לפלסטיניםבגלל המכה לתקציב הרשות ?  פקידי חמאס הוצבו במעבר כרם שלוםבעקבות חוק נגד טרור :  ארה"ב מפסיקה את הסיוע הביטחוני לפלסטינים 
במקביל ,  לוואלה !  NEWS נודע כי ראש הממשלה הפלסטיני ראמי חמדאללה צפוי לכנס ברמאללה ביום חמישי מפגש מיוחד של נציגי המדינות התורמות לרשות הפלסטינית שבו ידונו בהשלכות החלטת הקבינט על קיזוז כספי המסים .  גורם דיפלומטי אמר לוואלה !  NEWS כי גם שליח האו"ם ניקולאי מלדנוב צפוי להשתתף במפגש ,  וכן לכנס ישיבה מיוחדת של כל סוכנויות האו"ם הפועלות בעזה כדי לדון בתוכניות הסיוע והשיקום ההומניטרי .  
ח"כ עודד פורר  ( ישראל ביתנו )  אמר בתגובה לפרסום בוואלה !  NEWS  " ‏פארסה .  שרי הקבינט שמדברים בכל מקום אפשרי נגד הטרור ,  יושבים צמודים חזק מאוד לכיסאות שלהם ובמקום להכריע את חמאס .  משקשקים מפחד ומחפשים כל דרך להעביר מימון בנוסף ל 90 מיליון הדולר במזומן שכבר אישרו להעביר לטרוריסטים ". 
בשבוע שעבר הקבינט הביטחוני אישר את יישום חוק קיזוז משכורות מחבלים שאושר בכנסת ביולי האחרון ,  והוחלט לקזז כ-500 מיליון שקלים מכספי המסים שישראל גובה עבור הרשות הפלסטינית ,  כעונש על הסיוע הכלכלי שמעבירה הרשות למחבלים ובני משפחותיהם .  החוק קודם ואושר בכנסת למרות התנגדות גורפת של מערכת הביטחון ,  שהזהירה כי קיזוז הכספים יוביל להסלמה ולפגיעה במנגנוני הביטחון בגדה ובעזה ,  ובשל כך ,  נתניהו ניסה לעכב את יישומו .  
ואולם ,  בתחילת החודש ,  בעקבות רצח הנערה אורי אנסבכר בירושלים ולחץ פוליטי שהצטבר בימין ליישום החוק ,  נתניהו הודיע על כוונתו ליישם את החוק וכינס את הקבינט ,  שאישר את יישום החוק למרות אזהרות מערכת הביטחון .  בהודעה שפורסמה אחרי ישיבת הקבינט נמסר כי ראש הממשלה הנחה את גורמי הביטחון להעמיק את הבדיקות לגבי תשלומים למחבלים ולבני משפחותיהם ולעדכן את סכום ההקפאה בהתאם ,  אך במקביל ,  כך לדברי גורמים מדיניים ,  ביקש לבחון את הדרכים החלופית להעברת חלק מהכספים לתשלום המשכורות ברצועת עזה כדי למנוע הידרדרות להסלמה .
 בתגובה להחלטת הקבינט ,  אבו מאזן הודיע כי הרשות לא תקבל כסף מישראל כל עוד תנכה מכספי המסים שלה ,  ולפי ההערכה אחד הצעדים הראשונים יהיה קיצוץ נוסף בכספים שמעבירה הרשות לרצועת עזה . " השהידים ,  האסירים והפצועים הם המכובדים שבעמנו ,  לא נקבל מהכספים המקוזזים אפילו מטבע אחד .  כל סכום שיש לנו יוקצה לשהידים ולאסירים ".  החלטת הקבינט על קיזוז משכורות המחבלים מצטרפת לשורה של מכות כלכליות שניחתו על הרשות הפלסטינית בשנה האחרונה מכיוון ארצות הברית - חוק טיילור פורס שעבר בקונגרס בשנה שעברה צמצם משמעותית את הסיוע לרשות כעונש על הסיוע הכספי למחבלים ותמיכה באסירים ביטחוניים ובני משפחותיהם .  
במקביל ,  וושינגטון קיצצה סיוע של מאות מיליוני דולרים לארגוני סיוע ולסוכנויות של האו"ם כדי ללחוץ על הפלסטינים לשוב לשולחן המשא ומתן עם ישראל ,  ובחודש שעבר הפלסטינים הודיעו כי הם דוחים סכום שנתי של כ-60 מיליון דולר עבור כוחות הביטחון ,  בחשש שהרשות תהיה חשופה לתביעות במסגרת חוקים חדשים למלחמה בטרור שעברו לאחרונה בארצות הברית .
 ב-2015 ,  אחרי שהרשות הפלסטינית הצטרפה ל"אמנת רומא "  ולבית הדין הבינלאומי ,  החליטה ממשלת ישראל להפסיק לחלוטין את העברת כספי המסים של הרשות .  כעבור חודשיים -הממשלה חזרה בה והודיעה שתחזיר את הכסף ,  אולם תנכה ממנו כשליש כדי לשלם על חובות ישנים של הרשות לישראל .  

בצל החשש מהסלמה : " נתניהו ביקש לאתר מקור למימון משכורות חמאס בעזה "
 לפי גורמים מדיניים ,  רה"מ מעוניין להיערך לאיומי אבו מאזן ,  לפיהם יקצץ קיצוץ נוסף בתקציב שמועבר לרצועה ובכך יצית את השטח .  במקביל ,  הרשות תכנס השבוע את נציגי המדינות התורמות שבו ידונו בהשלכות החלטת הקבינט על קיזוז משכורות המחבלים מכספי המסים הנגבים בידי ישראל

