חוק גדעון סער :  ועדת השרים לענייני חקיקה אישרה את הנוסח המרוכך
הנוסח קובע כי הנשיא יטיל את הרכבת הממשלה על ראש מפלגה ,  ולא על אחד מהח"כים ,  כפי שהיה .  ההצעה אינה כוללת את הסעיף בו הוצע להפקיע מהנשיא את הסמכות לבחור את מרכיב הממשלה .  נתניהו :  אם לא אוכל להיות ראש ממשלה ,  גם כחלון ובנט יכולים
ועדת השרים לענייני חקיקה אישרה היום  ( ראשון )  את נוסח המרוכך ל"חוק גדעון סער "  שנועד להגביל את סמכות נשיא המדינה להחליט על מי להטיל את הרכבת הממשלה .  הנוסח שגיבש יו"ר הקואליציה ח"כ דודי אמסלם  ( הליכוד )  קובע כי הנשיא יטיל את תפקיד הרכבת הממשלה  " על אחד מחברי הכנסת שהוא ראש מפלגה ".  
הצעת החוק שאושרה אינה כוללת את הסעיף המקורי לפיו הוצע להפקיע מהנשיא את הסמכות לבחור את זהות המועמד להרכבת הממשלה ,  ולחייב אותו לבחור במי שמרבית הח"כים בכנסת הנבחרת תומכים במועמדותו .  לסעיף זה התנגדו בכולנו ובבית היהודי ,  וראש הממשלה בנימין נתניהו ,  שדחף לקידום החוק ,  נאלץ לוותר עליו .
 מוקדם יותר היום בישיבת שרי הליכוד אמר נתניהו כי  " יש לקונה בחוק שצריכים לתקן ,  זה ברור ,  אבל ראיתי דיווח על כך שנשיא המדינה מתכוון להטיל את הרכבת הממשלה בכל מקרה על מי שיקבל את רוב הממליצים .  אני מברך על כך ,  ובכל מקרה מבהיר שהליכוד לא מתנה את תיקון החוק בעד קידום כל חוק אחר ". 
עוד בוואלה !  NEWS:נתניהו :  מנצלים את הזמן להיערכות למבצע בעזה ;  הקבינט עודכן"אי מינוי מפכ"ל - פגיעה קשה בארגון ":  ביקורת במשטרה על ארדן"היה אהוב על כולם ":  אריה יצא לבלות עם נכדתו בחנוכה ונהרג בתאונה 
נתניהו החליט לוותר על הכינוי  " חוק גדעון סער ",  ועבר לכנות את הצעת החוק בישיבה בשם  " חוק הנשיא ".  ההצעה נולדה לאחר שנתניהו טען כי גילה שהנשיא ראובן ריבלין עשוי שלא להטיל עליו את הרכבת הממשלה ,  גם אם ינצח בבחירות הקרובות .  נתניהו טען כי השר לשעבר גדעון סער ממפלגתו רקח  " מזימה חתרנית "  נגדו יחד עם נשיא המדינה כדי להרכיב את הממשלה הבאה .  סער ובית הנשיא הכחישו את הטענות .
 שרת המשפטים איילת שקד אמרה בדיון כי מפלגת הבית היהודי תתמוך בחוק רק אם ילך לוועדת החוקה , " צריך לוודא שיהיה וטו לסיעות הקואליציה לכל אורך תהליך החקיקה ",  ואכן כך החליטו ראשי הקואליציה .  המשנה ליועמ"ש ",  רז נזרי ,  הדגיש בדיון כי קיימת בעיה עם ההגדרה של  " ראש מפלגה ".  לדבריו , " כל עוד ההגדרה של ראשי מפלגות נשארת כמו היום ,  יש בעייתיות ".   
" אם מסיבה כזאת או אחרת ראש מפלגה הוחלף ,  אז לפי ההגדרה בחוק הקיים אין ראש מפלגה .  כמו למשל לבני-אולמרט בזמנו ",  אמר נזרי .  במהלך הישיבה העלה ח"כ אמסלם את הבעייתיות המשפטית בהגדרה של ראש מפלגה ,  ופנה לנתניהו : " אם לא תוכל להיות ראש ממשלה ,  אף אחד אחר מהליכוד לא יוכל ".  נתניהו הגיב כי  " כחלון יכול ,  בנט יכול ,  לא חסר ". 
נוסח החוק כיום קובע שהנשיא מטיל את מלאכת הרכבת הממשלה ,  לאחר שהתייעץ עם נציגי הסיעות בכנסת , " על אחד מחברי הכנסת שהסכים לכך ".  עם זאת ,  במשך שנים נוהג נשיא המדינה להטיל את מלאכת הרכבת הממשלה על ראש המפלגה עם מספר ההמלצות הגדול ביותר ,  אולם נתניהו ואנשיו טענו כי החוק כיום מאפשר מרחב משמעותי יותר בהחלטתו והצעת החוק נועדה לצמצם סמכויות אלה .  

חוק גדעון סער :  ועדת השרים לענייני חקיקה אישרה את הנוסח המרוכך
הנוסח קובע כי הנשיא יטיל את הרכבת הממשלה על ראש מפלגה ,  ולא על אחד מהח"כים ,  כפי שהיה .  ההצעה אינה כוללת את הסעיף בו הוצע להפקיע מהנשיא את הסמכות לבחור את מרכיב הממשלה .  נתניהו :  אם לא אוכל להיות ראש ממשלה ,  גם כחלון ובנט יכולים

