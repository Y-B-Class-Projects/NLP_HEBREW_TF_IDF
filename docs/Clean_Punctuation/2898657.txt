ישראל דחתה הצעה ירדנית להחזרת שליטת הווקף המוסלמי בהר הבית
מקורות ערביים מסרו לוואלה !  NEWS כי גורמים בבית המלוכה הירדני הציעו ללשכת נתניהו להחזיר אליהם את השליטה בהר ,  כפי שהיה עד פרוץ האינתיפאדה השנייה בשנת 2000 .  נתניהו ביקש להיפגש עם עבדאללה מלך ירדן ,  אולם זה עומד בסירובו להיפגש איתו
ישראל דחתה הצעה ירדנית להחזרת שליטת הווקף המוסלמי בהר הבית ,  צעד שלטענתם יביא להרגעת הרוחות - כך נודע היום  ( שני )  לוואלה !  NEWS מפי מקורות ערביים .  במהלך המגעים שהתנהלו באחרונה בין לשכת ראש הממשלה בנימין נתניהו לארמון המלוכה הירדני ,  הציעו בעמאן להחזיר את שליטת הווקף המוסלמי בהנהלה ירדנית להר הבית ,  כפי שהיה עד ספטמבר 2000 ,  אז עלה ראש האופוזיציה אריאל שרון למקום .  
באותה התקופה ,  היה זה הווקף שקבע מי ומתי יוכל להיכנס למתחם .  בעקבות פרוץ האירועים ואינתיפאדת אל-אקצא ,  השתנה המצב ולא הייתה שליטה מוגדרת ,  עד שבשנת 2003 קבעו השלטונות בישראל כעובדה מוגמרת את נוהלי הביקור בהר למבקרים שאינם מוסלמים .  
עוד בוואלה NEWS:הותר לפרסום :  המחבל בפיגוע בבאר שבע - בדואי תושב הנגבהמחבל בן ה-13 שינה את גרסתו : " לא דקרתי ,  זה בן דוד שלי"ישראל נגד ההצעה הצרפתית :  השגריר זומן לבירור במשרד החוץ 
הגורמים מסרו לוואלה !  NEWS כי ישראל דחתה את ההצעה .  נתניהו ביקש להיפגש עם עבדאללה מלך ירדן ,  אולם זה עומד בסירובו להיפגש עם ראש הממשלה הישראלי .  ייתכן כי סירובו נובע מדחיית המהלך על ידי נתניהו .  
לשכתו של של נשיא מצרים ,  עבד אל-פתאח א-סיסי ,  מפעילים לחץ כבד על יו"ר הרשות הפלסטינית ,  אבו מאזן .  המצרים קוראים להרגעת הרוחות ללא כל שינוי במצב הנוכחי וללא צעדים חדשים ,  ובכך למעשה פועלים בניגוד לעמדת ירדן ,  שדורשת את החזרת המצב לזה שהיה לפני שנת 2000 .
 הירדנים טוענים בתוקף ,  כמו גם הרשות הפלסטינית ,  כי ישראל שינתה את הסטטוס קוו בהר בשנים האחרונות ומאפשרת ליותר ויותר יהודים דתיים לבקר במתחם .  על פי נתוני הווקף ,  בעוד שב-2010 פקדו את הר הבית 5,790 מבקרים לא מוסלמים ,  ארבע שנים לאחר מכן ,  ב-2014 ,  כבר ביקרו במקום 12,569 מבקרים לא מוסלמים .  מספרים דומים נרשמו גם השנה  כלומר ,  עלייה של יותר מ-100% בתוך חמש שנים בלבד .  
בתוך כך ,  שגריר צרפת בישראל ,  פטריק מזונאב ,  זומן היום לבירור במשרד החוץ בירושלים ,  בתגובה להצעת צרפת להצבת נוכחות בינלאומית במתחם הר הבית - כך מסרו מקורות דיפלומטיים לסוכנות הידיעות הצרפתית .  במהלך הפגישה ,  הבהירו בכירי משרד החוץ כי ישראל  " מתנגדת נחרצות "  להצעה הצרפתית .
" ישראל מתנגדת לכל מהלך שלא תואם עמה ואשר נוסח ללא שיתופה ונוגע לאינטרסים החיוניים שלה ",  נמסר ממשרד החוץ .  במהלך הפגישה ,  הבהיר מזונאב כי צרפת  " בוחנת רעיונות שונים בעקבות הקיפאון המתמשך בתהליך השלום ". 
בעקבות גל האלימות האחרון והמתיחות ההולכת ומחריפה באזור העיר העתיקה בירושלים ,  גורמים בפריז הצהירו על כוונתם לפעול דרך מוסדות האו"ם להקמת כוח בינלאומי שיוצב במתחם .  זאת כחלק מהמאמצים הדיפלומטיים להביא לרגיעה .  

ישראל דחתה הצעה ירדנית להחזרת שליטת הווקף המוסלמי בהר הבית
מקורות ערביים מסרו לוואלה !  NEWS כי גורמים בבית המלוכה הירדני הציעו ללשכת נתניהו להחזיר אליהם את השליטה בהר ,  כפי שהיה עד פרוץ האינתיפאדה השנייה בשנת 2000 .  נתניהו ביקש להיפגש עם עבדאללה מלך ירדן ,  אולם זה עומד בסירובו להיפגש איתו

