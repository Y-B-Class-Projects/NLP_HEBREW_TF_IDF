דנון רמז שנתניהו ייאלץ לעזוב את הליכוד - וננזף
לאחר שהוקלט אומר בכנס סגור כי מי שייקדם הסכם ביניים עם הפלסטינים מקומו לא בליכוד ,  זומן סגן שר הביטחון לשיחת נזיפה במשרד ראש הממשלה .  דנון טען כי דבריו הוצאו מהקשרם
האיום ,  הנזיפה ,  וההתנצלות :  ראש הממשלה ,  בנימין נתניהו ,  זימן אליו בראשית השבוע את סגן שר הביטחון ,  דני דנון ,  לשיחת נזיפה בעקבות דברים שאמר בכנס סגור ואשר כוונו לנתניהו ,  לפיהם מי שמקדם הסדר ביניים - מקומו לא בליכוד .  
בשבוע שעבר פורסם בערוץ 2 כי בכנס סגור של תנועת הליכוד הביע דנון חשש מסיטואציה שבה יבקש נתניהו להביא לאישור הממשלה הסדר ביניים עם הפלסטינים .  בהקלטה של הכינוס שהגיעה לעיתונאי עמית סגל נראה דנון אומר : " מה יקרה אם חס ושלום המשא ומתן יגיע להסכם וראש הממשלה יביא את ההסכם הזה לממשלה ?  האם גם אז נגיד שלא נעים להביך את ראש הממשלה .  מדברים על הסדר ביניים .  אם נושא כזה יבוא ,  תנועת הליכוד צריכה לבוא ולומר :  מי שמקדם הסכם כזה מקומו לא בליכוד ",  כאשר הכוונה היא לראש הממשלה .  
נתניהו ,  שזעם על הדברים ,  זימן בראשית השבוע את דנון לשיחת נזיפה במשרד ראש הממשלה בירושלים ,  והבהיר לדנון כי הדברים אינם מקובלים עליו .  גורמים שעודכנו בפרטי השיחה מסרו לוואלה !  חדשות כי דנון התנצל בפני נתניהו ואמר כי דבריו הוצאו מהקשרם .  עם זאת ,  בלשכת דנון טוענים כי אכן אמר שדבריו הוצאו מהקשרם ,  אך לא התנצל .
 בימים אלה גובר החשש בליכוד מכך שבהיעדר אפשרות לקדם הסדר קבע עם הפלסטינים ,  יפנה נתניהו למסלול של הסדר ביניים ארוך טווח .  בשבוע שעבר אמרה סגנית שר התחבורה ,  ציפי חוטובלי לוואלה !  חדשות כי  " הסדר ביניים יוביל בהכרח לפיצול הליכוד ".  בשבועות האחרונים גם התרבו הדיווחים על נאום מדיני משמעותי שצפוי נתניהו לשאת עם שובו מוושינגטון ,  ככל הנראה באוניברסיטת בר אילן .  החשש בימין הוא מפני  " נאום בר אילן 2 ",  וחברי הפלג הניצי בליכוד מבקשים לאותת בשבועות האחרונים לנתניהו כי לא יאפשרו לו לקדם מהלך מדיני .  
מלשכתו של סגן השר דנון נמסר בתגובה : " במסגרת העבודה השוטפת בין סגן שר הביטחון וראש הממשלה התקיימה פגישה במהלכה גם הובהרו פרשנויות שונות של דברי סגן שר הביטחון בנוגע לעמדת הליכוד בתהליך המדיני ".  
בלשכת ראש הממשלה סירבו להתייחס לדברים .
  ( עדכון ראשון 22:25 ) 
לקריאה נוספת:נתניהו נעדר מהוועידה : " הליכוד לא מעניין אותו"השקט בימין הופר : " קווי 67' מסכנים את ביטחון ישראל"דני דנון בראיון מיוחד : " אני לא מדיח את נתניהו "
 לפניות לכתב עמרי נחמיאס - omri_n@walla.net.il 

דנון רמז שנתניהו ייאלץ לעזוב את הליכוד - וננזף
לאחר שהוקלט אומר בכנס סגור כי מי שייקדם הסכם ביניים עם הפלסטינים מקומו לא בליכוד ,  זומן סגן שר הביטחון לשיחת נזיפה במשרד ראש הממשלה .  דנון טען כי דבריו הוצאו מהקשרם

