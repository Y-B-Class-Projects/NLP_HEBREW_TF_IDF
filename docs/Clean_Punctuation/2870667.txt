בעקבות בג"ץ :  נתניהו יעדיף לפעול לשינוי החוק מאשר למנות שרים
בעקבות הביקורת שהשמיע בית המשפט על כך שנתניהו מחזיק בארבעה משרדי ממשלה ,  התחדשה המתיחות בשורות מפלגת השלטון סביב תפקידי השרים .  עם זאת ,  ההערכה שראש הממשלה יפעל רק אם בג"ץ ידרוש מינוי שרים חדשים
הביקורת שהשמיעו הבוקר  ( שלישי )  שופטי בג"ץ חנן מלצר ואליקים רובינשטיין על העובדה שראש הממשלה בנימין נתניהו מכהן בנוסף לתפקידו גם שר בארבעה משרדים - חוץ ,  תקשורת ,  בריאות ושיתוף פעולה אזורי - עוררה מחדש את המתיחות בליכוד סביב תפקידי השרים שבהם מחזיק נתניהו .  כעת ,  מעריכים במפלגת השלטון כי הפיתרון שאותו יעדיף נתניהו לקדם הוא שינוי חקיקה ,  אשר יאפשר לראש הממשלה להמשיך ולכהן כשר במקום ,  למנות שרים לאותם המשרדים שבהם הוא מחזיק .
 כבר אחרי שהמשא ומתן הקואליציוני הסתיים ,  ניכרה תחושת חמיצות בקרב לא מעט שרים אשר ציפו לשדרוג ,  ובסופו של דבר נאלצו לשמור על אותו המשרד או אף לקבל משרד נחשב פחות .  כל זאת בזמן שמשרד החוץ היוקרתי נותר ללא שר .  בנוסף ,  נאלץ השר אופיר אקוניס להתמנות לשר במשרד התקשורת מבלי לקבל את מלוא האחריות על המשרד .
 בלשכת ראש הממשלה סירבו להתייחס היום לפסיקה ,  וחברים בסיעתו שפנו ללשכה בבקשה לקבל תדרוך כיצד להשיב לתקשורת בנושא נענו כי אין ללשכה מה למסור בעניין .  
עוד ידיעות פוליטיות בוואלה ! NEWSשפיר על הפסנתר ,  הנגבי במגבעת :  מאחורי הקלעים של ליל הפיג'מות בכנסתדרעי משך זמן ,  שטייניץ בא מהבית - ואישור התקציב נדחההממשלה קברה את רפורמת הגיור ,  בנט ושקד התנגדו 
בינתיים ,  בסביבת נתניהו שוקלים את הצעדים האפשריים .  מינוי של שרים לאותם תפקידים שבהם החזיק נתניהו נראית כאפשרות שסיכוייה נמוכים מאוד .  הסיבה הראשונה היא חוסר ההסכמה מצד סיעת כולנו למנות למעלה מ-20 שרים .  רק לפני חודש וחצי נאלץ השר בני בגין לפנות את כיסאו סביב שולחן הממשלה מאותה סיבה ,  וזאת לאחר שגלעד ארדן החליט בסופו של דבר להיעתר להצעתו של נתניהו ולהתמנות לשר לביטחון פנים .  אם אכן יחליט נתניהו למנות שרים למשרדי הבריאות ,  החוץ והתקשורת ,  המשמעות המיידית תהיה שיעקב ליצמן יהיה השר ה-21 ,  דבר שכאמור בכולנו הבהירו שלא ייתנו לו יד ,  מה שעלול לאלץ את ראש הממשלה לבקש שוב מאחד משריו לפרוש .  
מכשול בעייתי וגדול אף יותר הוא השיבוץ של שר במשרד החוץ .  על התפקיד נאבקו רק לפני חודשיים השרים ארדן ,  כץ ,  שלום ושטייניץ .  נתניהו כאמור בחר שלא להכריע בקרב ביניהם ,  ולא מינה שר למשרד .  במקביל ,  הוא הבטיח לסגנית שר החוץ ציפי חוטובלי ,  כי לא ימונה שר מעליה ,  כך שהיא זו שתהיה ממונה על המשרד .  מינוי שר מתוך שורות הליכוד לתפקיד היוקרתי יעורר באופן טבעי מתיחות גם מול השרים שרואים עצמם מועמדים טבעיים לתפקיד ולא יזכו בו ,  וגם מתיחות מול סגנית השר חוטובלי .  
מכל הסיבות הללו ,  צפוי נתניהו לנסות ולשנות את חוק היסוד ,  באופן שיאפשר לו לשמר את המצב הקיים .  על פניו ,  לשותפות הקואליציוניות לא אמורה להיות בעיה עם שינוי החוק כיוון שכך מתנהלת בפועל הממשלה כיום .  עם זאת ,  לאור ניסיון העבר ,  בקואליציית 61 חברי הכנסת של נתניהו כל אישור של סעיף ,  טכני ככל שיהיה ,  הופכת לעניין של מקח וממכר מול הסיעות השונות שלא ממהרות לתמוך בבקשותיו של ראש הממשלה .  גורמים בכולנו ,  לדוגמה ,  סירבו להתייחס לשאלה מה יעשו אם הנושא יובא להצבעה ,  ואמרו כי הם  " עוקבים אחר ההתפתחויות ".  
גורמים משפטיים בכירים העריכו כי גם אם נתניהו יחלט לשנות את החוק הדבר לא יקרה בקרוב ,  וכי הוא יעדיף להמתין עד פסק דין של בית המשפט בעניין מינוי השרים במקומו .  אותם גורמים העריכו שנתניהו ימתין לפסיקה הסופית ורק אז יחליט איך לפעול .
 לפניות לכתב עמרי נחמיאס :  omri_n@walla.net.il 

בעקבות בג"ץ :  נתניהו יעדיף לפעול לשינוי החוק מאשר למנות שרים
בעקבות הביקורת שהשמיע בית המשפט על כך שנתניהו מחזיק בארבעה משרדי ממשלה ,  התחדשה המתיחות בשורות מפלגת השלטון סביב תפקידי השרים .  עם זאת ,  ההערכה שראש הממשלה יפעל רק אם בג"ץ ידרוש מינוי שרים חדשים

