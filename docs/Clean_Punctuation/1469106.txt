 " שתי כלכלות ולא שתי מדינות "
 לקראת הפגישה הצפויה היום בין מיטשל לנתניהו ,  אמר השר אלי ישי כי  " לחץ לשיח מדיני וירטואלי יוליד תוצאות הפוכות ".  שר התחבורה : " ישראל לא תקבל את חזון שתי המדינות ,  אנאפוליס נכשל "
 הלחץ מצד ארצות הברית צפוי להתגבר היום  ( חמישי )  בפגישתו של השליח האמריקאי ג'ורג' מיטשל עם ראש הממשלה בנימין נתניהו ועם שר החוץ אביגדור ליברמן .  לקראת הפגישה החלו שרי הממשלה להכריז כי הבנות אנאפוליס אינן מחייבות וכי ישראל לא תמשיך לפעול לפיהן .
 השר אלי ישי אמר הבוקר כי  " הנוסחה המדינית שעל פיה יש לפעול בעת הזו היא שתי כלכלות לשני עמים ולא שתי מדינות לשני עמים .  גם השליח האמריקאי מיטשל יודע שלאלץ את האזור לשיח מדיני וירטואלי יוליד תוצאות הפוכות .  זה יותר נכון לבנות אמון דרך שיח כלכלי שהוא בעיקרו אינטרס פלסטיני .  גיוס כלכלי עולמי להבראת המשק הפלסטיני יועיל להבראת החברה הפלסטינית ולנטישת הטרור ". 
שר התחבורה ישראל כץ אמר אף הוא כי ממשלת ישראל לא תקבל את חזון שתי המדינות ותתנער ממתווה אנאפוליס .  בראיון לקול ישראל ,  הוסיף כץ כי  " מתווה אנאפוליס נכשל ואינו הסכם מחייב ".  לדבריו , " נתניהו יגבש קו מדיני שייקח בחשבון את כל הגורמים ובראשם את ביטחונה של ישראל ".  כץ גם התייחס לדבריו של שר החוץ המצרי אחמד אבו אל-ריט ,  לפיהם עמיתו הישראל אביגדור ליברמן  " לא ידרוך על אדמת מצרים ".  כץ ציין כי  " הממשלה תעשה כל שיידרש כדי לשמר את הקשרים עם קהיר ואת הסכם השלום עמה ".  כץ אף הודה כי התבטאויותיו של ליברמן בעבר בנוגע למצרים  " לא היו מוצלחות ". 
ח"כ יולי תמיר  ( עבודה )  הגיבה הבוקר לדבריהם של כץ וישי של כץ ואמרה כי  " מהר מאוד מתברר שהממשלה לא מבינה את ההקשר הבינלאומי בו אנו נמצאים והיא מעמידה אותנו בעימות עם אירופה וארה"ב .  כל העולם תומך באנאפוליס ורק ישראל מעמידה את עצמה כסרבנית ". 
בתוך כך ,  אמש הגיע לישראל השליח המיוחד של ארה"ב ג'ורג' מיטשל .  זהו ביקורו הראשון של מיטשל באזור מאז נכנס לתפקידו ראש הממשלה בנימין נתניהו .  מיטשל נועד אמש עם שר הביטחון אהוד ברק .  במהלך הפגישה אמר ברק למיטשל ,  כי  " יחסי ישראל-ארה"ב עמוקים וקרובים .  ניתן וגם צריך להגיע לתיאום והבנה בכל הנושאים שעומדים על הפרק ". 
במהלך היום ,  צפוי מיטשל להיפגש עם נתניהו ועם ליברמן .  גורם בכיר בלשכת ראש הממשלה אמר כי  " קשרי הידידות בין ישראל לארצות הברית עמוקים מאוד וכך גם האינטרסים המשותפים לשתי המדינות ".  הוא הוסיף כי גיבוש המדיניות של ממשלת נתניהו ייארך עוד כמה שבועות .  בשבוע שעבר הודיעה מחלקת המדינה האמריקאית ,  כי מיטשל ילחץ על ישראל ,  במהלך ביקורו באזור ,  לחדש ולקדם את המו"מ בין ישראל והפלסטינים .

" שתי כלכלות ולא שתי מדינות "
 לקראת הפגישה הצפויה היום בין מיטשל לנתניהו ,  אמר השר אלי ישי כי  " לחץ לשיח מדיני וירטואלי יוליד תוצאות הפוכות ".  שר התחבורה : " ישראל לא תקבל את חזון שתי המדינות ,  אנאפוליס נכשל "
 
