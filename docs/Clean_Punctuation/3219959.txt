רה"מ הונגריה לבנימין נתניהו :  על ישראל ופולין לפתור את המשבר
אורבן נועד עם ראש הממשלה בירושלים ,  יחד עם מנהיגי צ'כיה וסלובקיה ,  אחרי שהפסגה המרובעת עם פולין בוטלה .  נתניהו כינה אותו  " דיפלומט מצוין ",  אך בוורשה דורשים התנצלות מדברי כץ על השואה
ראש ממשלת הונגריה ויקטור אורבן קרא היום  ( שלישי )  לישראל ולפולין לסיים את המשבר ביניהן ,  לאחר פגישתו עם ראש הממשלה בנימין נתניהו בירושלים .  יחד עם מקביליו מסלובקיה ומצ'כיה ,  הוא נפגש לשיחות ישירות עם נתניהו ,  במקום פסגת וישגרד  ( V4 )  שהייתה אמורה להתקיים בישראל יחד עם פולין .  ורשה הבהירה היום כי היא דורשת התנצלות מצדו של כץ . 
" אני חושב שהיה טוב יותר אילו הם היו שם ,  ויש לנו יחסים טובים עם פולין ויחסים טובים עם ישראל ",  אמר אורבן בתשובה לכתב ששאל אם הוא מאוכזב מחסרונה של פולין . " אני מקווה שהם ידברו אחד עם השני וישפרו את המצב .  זאת תקוותי ".  
נתניהו ,  שעמד לצדו של אורבן כשהשאלה נשאלה ,  לא השיב ישירות ,  אלא אמר שראש ממשלת הונגריה ,  שמואשם על ידי מבקריו ועל ידי האיחוד האירופי בפגיעה בדמוקרטיה ,  הוא  " דיפלומט מצוין ".   " לעולם לא נשכח את הטרגדיות שפקדו את העם היהודי על אדמת הונגריה ",  אמר נתניהו ,  שהוסיף : " אנחנו גם חולקים את ההווה .  שתינו מדינות קטנות ,  דמוקרטיות ,  שחולקות ערכים משותפים ואינטרסים משותפים ושפניהן לעתיד .  שנינו רוצים לבנות עתיד המבוסס על שלום ,  חירות ושגשוג .  זהו קשר עמוק מאוד ". 
בנוסף לכך ,  נתניהו בירך את ראש ממשלת הונגריה על ההחלטה להרחיב את שגרירות המדינה בישראל ולפתוח נציגות סחר בירושלים בעלת מעמד דיפלומטי .  מהלך דומה עשתה גם סלובקיה ,  שראש ממשלתה הזמין את נתניהו לביקור .  פתיחת מרכזי התרבות והסחר בירושלים היא במקום העברת השגרירות עצמה ,  מהלך המנוגד לעמדת האיחוד האירופי .
 לקריאה נוספתבעקבות פולין :  צ'כיה הודיעה כי פסגת וישגרד בישראל מבוטלת 
ראש ממשלת פולין מתאוש מורביצקי הודיע אתמול כי ורשה לא תשלח נציגות לפסגה ,  בעקבות דבריו של ממלא מקום שר החוץ ישראל כץ ,  שאמר כי פולנים רבים  " יונקים אנטישמיות מחלב אמם ".  זה היה בהמשך לדבריו של נתניהו מיום שישי ,  כשבתחילה דווח שהוא האשים את פולין בשיתוף פעולה עם הנאצים בשואה ,  אולם בהמשך הוא הבהיר כי הוא התייחס רק לחלק מהתושבים .  
המשבר הנוכחי פרץ כמה חודשים אחרי תום המשבר הקודם ,  שהחל אחרי שפולין העבירה חוק ,  שכונה  " חוק השואה ",  וקבע עונשי מאסר למי שישתמש בביטויים כמו  " מחנות מוות פולניים ".  אחרי לחץ של ארצות הברית ושל ישראל ,  הממשלה הלאומנית בוורשה ריככה את החוק שאינו כולל עוד עונשי מאסר .  
רבים בפולין מסרבים לקבל את המחקרים שמראים כי חלק מאזרחי המדינה היו מעורבים ברצח יהודים בשואה ,  לצד אלפים אחרים שסיכנו את חייהם כדי להצילם ומוכרים כחסידי אומות עולם .  חלק ניכר מששת מיליון הנרצחים בשואה נספו במחנות על אדמת פולין הכבושה .  

רה"מ הונגריה לבנימין נתניהו :  על ישראל ופולין לפתור את המשבר
אורבן נועד עם ראש הממשלה בירושלים ,  יחד עם מנהיגי צ'כיה וסלובקיה ,  אחרי שהפסגה המרובעת עם פולין בוטלה .  נתניהו כינה אותו  " דיפלומט מצוין ",  אך בוורשה דורשים התנצלות מדברי כץ על השואה

