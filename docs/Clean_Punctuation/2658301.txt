אחרי הסערה :  נחום היימן יעבוד עבור נתניהו ולבנת
ראש הממשלה ושרת התרבות פנו אל המלחין הוותיק בעקבות כתבה ששודרה ב"אולפן שישי ",  בה נחשף כי הוא חי בעוני .  היימן ישמש יועץ בפרויקט של אגף המורשת במשרד ראש הממשלה
הכתבה על המלחין נחום  ( נחצ'ה )  היימן ב"אולפן שישי ",  ששודרה ביום שישי האחרון ,  עוררה אמנם סערה ,  אך כעת נראה כי היו לה השלכות חיוביות :  ראש הממשלה בנימין נתניהו ושרת התרבות לימור לבנת נפגשו היום  ( ראשון )  בצהריים עם היימן  פגישה שנקבעה בעקבות שידור הכתבה  וסיכמו כי ישמש יועץ בפרויקט מיוחד .  הפרויקט הינו פרי יוזמה משותפת של אגף המורשת במשרד ראש הממשלה והמדור לזמר עברי של המועצה הישראלית לתרבות ואמנות .  
היימן ,  חתן פרס ישראל ,  צפוי לתרום לפרויקט מניסיונו כיוצר ומלחין ,  שבשנים האחרונות עוסק גם בתיעוד דיגיטלי של שיריו .  עבור הייעוץ לפרויקט ,  שיכלול בין השאר הנגשה ותיעוד דיגיטלי של שירים עבריים ,  צפוי היימן לקבל מדי שנה כ-50 אלף שקלים .  על ביצוע הפרויקט יהיו אחראים אגף המורשת במשרד ראש הממשלה ,  האחראי על יישום תכנית המורשת הלאומית  ( תמ"ר )  ,  משרד התרבות והמדור לזמר עברי של המועצה הישראלית לתרבות ואמנות שהוקם לאחרונה ביוזמת שרת התרבות לימור לבנת  ובראשו עומד היוצר והמלחין קובי אושרת .
" אתה בפנתיאון היוצרים שלנו ",  אמר נתניהו להיימן . " יצרת כל כך הרבה שירים נפלאים שאני ומשפחתי גדלנו איתם .  אחי יוני ז"ל אהב את שיריך במיוחד ".  לבנת הוסיפה כי  " נשמח אם תסייע לנו במפעל החשוב לשימור ותיעוד השירים ,  המהווים חלק בלתי נפרד מהפסיפס ההיסטורי של מדינת ישראל .  אני משוכנעת שהידע הרב שלך ורצונך לשמר ולתעד את השירים ,  בהווה ולמען הדורות הבאים ,  יהיו בעל ערך מוסף משמעותי ויתרמו רבות לפרויקט חשוב זה ". 
אתמול פרסמה סי היימן ,  בתו של היימן וזמרת ידועה בפני עצמה שבימים אלה מקיימת הופעות ביחד עם אביה ,  סטטוס זועם בחשבון הפייסבוק שלה ,  הטוען שהכתבה ב"אולפן שישי "  עיוותה את המציאות .  לטענת סי היימן ,  הכתבה הסתירה מהצופים את תמיכתה ואת תמיכת בני משפחה וחברים נוספים בו ,  והציגה מצג שווא שלו כאדם בודד .  

אחרי הסערה :  נחום היימן יעבוד עבור נתניהו ולבנת
ראש הממשלה ושרת התרבות פנו אל המלחין הוותיק בעקבות כתבה ששודרה ב"אולפן שישי ",  בה נחשף כי הוא חי בעוני .  היימן ישמש יועץ בפרויקט של אגף המורשת במשרד ראש הממשלה

