המספרים נחשפים :  כמה עלה טקס הגעת מטוסי האדיר לישראל ? 
ממידע שהגיע לידי וואלה !  NEWS עולה כי האירוע בבסיס נבטים שבו נכחו אלפים ,  עלה לצה"ל 685 אלף שקלים .  מלבד הוצאות אבטחה יקרות ,  הוקצו עשרות אלפים ל"רכש חד-פעמי "  ולכיבוד האורחים המכובדים
אלפי בני אדם הגיעו באמצע החודש שעבר לטקס חגיגי בבסיס חיל האוויר בנבטים לרגל הגעתם של שני מטוסי ה"אדיר "  לישראל .  עם זאת ,  ממידע שהגיע לידי וואלה !  NEWS עולה כי האירוע ,  שבו השתתפו בכירים רבים ובהם ראש הממשלה בנימין נתניהו ,  עלה לצה"ל 685 אלף שקל .  מהנתונים ,  שהגיעו בעקבות בקשה מצה"ל לפרסומם על בסיס חופש המידע ,  עולה כי 270 אלף שקלים הוקצו להשכרת ציוד מולטימדיה ,  כיסאות ישיבה ובניית במה ואוהל ,  ו-200 אלף שקלים נדרשו למימון הפעלתו של גנרטור גיבוי ותשתית החשמל .  
120 אלף שקלים הוקדשו לאבטחת ראש הממשלה - כמו גם להסעות עבור האורחים הרבים שהגיעו לטקס ,  בהם שגרירים ,  נספחים צבאיים ,  אלופים לשעבר ,  ראשי התעשיות הביטחוניות ובכירי צה"ל .  מלבד זאת ,  55 אלף שקלים הוצאו על  " ציוד חד-פעמי "  ו"רכש לתפעול "   סכום הכולל מדבקות מיוחדות שהונפקו לרגל המאורע ועליהן תמונתו של המטוס .  עלות הכיבוד והמזון הגיעה ל-40 אלף שקלים .  
עוד כתבות בנושא : " פורצת דרך בלחימה העתידית ":  כך כבשה מהפכת הרובוטים את צה"להיסטוריה :  תיעוד ראשון מטיסת הבכורה הישראלית ב-F-35 .  צפומטוסי ה-F-35 נחתו בישראל ;  נתניהו : " רק עוצמה מעוררת כבוד "  
במהלך הטקס ,  לאחר שמאות האורחים כבר הגיעו לבסיס שבנגב ,  חל עיכוב בלתי מתוכנן בהגעת שני מטוסי הקרב המיוצרים על ידי חברת לוקהיד מרטין ,  בשל תנאי מזג האוויר הקשים באזור נמל התעופה שבו חנו באיטליה .  החשש היה כי הצבא ייאלץ לדחות את הטקס שעלה מאות אלפי שקלים ,  וככל שעבר הזמן חלק מהנכבדים שהוזמנו לאירוע עזבו את המקום .  ואולם ,  בסופו של דבר נערך הטקס כמתוכנן .  
מדובר צה"ל נמסר כי  " מטוס ה'אדיר' הוא כלי טיס מהמתקדמים בעולם ,  בעל יכולות גבוהות ,  ולפיכך מהווה מכפיל כוח אסטרטגי לצה"ל .  לאור החשיבות הלאומית שבקבלתו ,  נערך טקס ממלכתי בבסיס 'נבטים' ,  שנפתח לציבור הרחב ובו השתתפו כ-5,000 אורחים ,  ובהם שר ההגנה של ארצות הברית אשטון קרטר ,  שגריר ארצות הברית דן שפירו ,  נשיא המדינה ראובן ריבלין ,  ראש הממשלה בנימין נתניהו ,  שר הביטחון אביגדור ליברמן ,  ראש המטה הכללי רב-אלוף גדי איזנקוט ,  מפקד חיל האוויר אלוף אמיר אשל ,  נציגי התעשיות הביטחוניות ומגוון שותפים אסטרטגיים נוספים ".  

המספרים נחשפים :  כמה עלה טקס הגעת מטוסי האדיר לישראל ? 
ממידע שהגיע לידי וואלה !  NEWS עולה כי האירוע בבסיס נבטים שבו נכחו אלפים ,  עלה לצה"ל 685 אלף שקלים .  מלבד הוצאות אבטחה יקרות ,  הוקצו עשרות אלפים ל"רכש חד-פעמי "  ולכיבוד האורחים המכובדים

