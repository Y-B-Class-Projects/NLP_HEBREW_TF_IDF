אולמרט :  כששלטון נוהג בהפקרות - מישהו צריך לדבר
ראש הממשלה לשעבר לא נרתע מהביקורת נוכח דבריו אודות בזבוז עתק בהכנות לתקיפה באירן ,  ואף מגביר את הטון : " צריך להפסיק את ההתחסדויות ,  דמוקרטיה זה לא שיר הלל לשלטון "
 ראש הממשלה לשעבר ,  אהוד אולמרט ,  ממשיך לצאת נגד ראש הממשלה המכהן ,  בנימין נתניהו ,  ומגן על דבריו מיום שישי - לפיהם הוצאו 11 מיליארד שקל מיותרים בהכנות לתקיפה באירן .  אולמרט גם מגיב למתקפה נגדו מימין ואף מצדו של ראש הממשלה ואומר : " חשבתי שהליכוד ונתניהו התגברו מההסתה ומהלשון המופקרת ". 
בכנס שהתקיים היום במכללה האקדמית כנרת שבעמק הירדן בחר אולמרט לעקוץ את מפלגת השלטון ,  וטען בהתייחס לפעולה שהתרחשה על פי מקורות זרים בסוריה  כי מי שהוציא את הדבר לאור היה דווקא נתניהו . " על מה שקרה שבסוריה לא שמעתם ממני מילה .  שקט .  דממה .  אף אחד לא דיבר - רק מי שהיה אז ראש האופוזיציה ואמר 'כן אני יודע ,  כי ראש הממשלה התייעץ איתי' ".  
הוא בחר גם להגן על עמדתם של ראש המוסד לשעבר ,  מאיר דגן ,  שאמר כי  " נתניהו וברק ניסו לגנוב מלחמה "  ושל ראש השב"כ לשעבר ,  יובל דיסקין ,  שהאשים כי  " נתניהו פוחד ,  מזגזג ,  לא לוקח אחריות "   ואמר : " דיסקין ניצל את זכותו להגיד מה הוא חושב ללא היסוס או ניסיון לייפות .  זו חוצפה לטעון שדיסקין היה צריך להתפטר .  דיסקין ודגן הם מהאנשים הישרים והאמיצים שהכרתי ותרומתם למדינה הייתה גדולה ".   
" כשדיסקין ,  שממעיט בדיבור ,  אומר דברים באומץ  הוא הופך לאדם מופקר .  כשמאיר דגן ,  בעל התרומה ההיסטורית לביטחון ישראל ,  מדבר  הוא מתוסכל .  ועכשיו כשאני אומר  אני תוקע סכין בגב האומה .  ועם זאת ,  עכשיו יודעים כולם על 11 המיליארד ,  אני אומר ולא נסוג מדברי ".  הוא הדגים את האופן בו הוצאו כספים מיותרים בין היתר ברכישה אמל"ח שעשוי לסייע בתקיפה פוטנציאלית . " לאחרונה נרכשה צוללת מגרמניה ב-500 מיליון יורו ,  למרות המלצות בכתב של מפקד חיל הים  ( ובכירים נוספים )  שאין בכך צורך .  מדובר בבזבוז מגלומני מגחמות ,  ושלא יגידו שאני פוגע בביטחון המדינה - הייתי שם .  מישהו צריך להגיד את הדברים האלו ".  
הוא הסביר מדוע נקט במהלך של חשיפת המידע הרגיש הזה ,  והבהיר כי מדובר בפרטים שצריכים להגיע לידיעת הציבור  במיוחד בזמן בחירות . " הגיע הזמן להפסיק עם ההתחסדויות .  לא יכול להיות שדמוקרטיה היא שיר הלל לשלטון .  כאשר שלטון מתנהג בצורה מופקרת כשיש בחירות רק כדי לא להעביר תקציב ,  וכאשר ולא אומרים לציבור על מה בוזבז הכסף - מישהו צריך לדבר .  ידעתי שיגידו עלי שעשיתי מלחמות לא אחראיות ".  עם זאת לדבריו , " יש בקריית שמונה ילדים שלא יודעים מה זה מקלט ". 
הוא פסל את השיח בנוגע לאיום האירני ואמר כי  " יותר מהפצצה האירנית שלא תהיה - הדבר הקריטי הוא מו"מ עם הרשות הפלסטינית ".  לדבריו ,  הממשלה מתחמקת מדיונים עם הפלסטינים ובכך מביאה להפסד קריטי לביטחון המדינה ומעמדה . " אם אין סיכוי לדבר עם אף אחד ,  אז מה העתיד  ( שבליכוד )  מציעים לישראל ",  אמר .  לטענתו יש דרך ויש סיכוי להסכם  אך  " זה כרוך בוויתורים ".   " לא כל איפה שאנחנו יושבים ,  ואיפה שנרצה שנשב יהיו כדי להבטיח מדינה דמוקרטית ".  
לקריאה נוספת:דברי דיסקין - ביקורת לגיטימית או תעמולת בחירות ? מקורבי נתניהו על אולמרט :  ביקורת חלולה ממנהיג שכשליחימוביץ :  אפעל לביטול הצינון לבכירי הביטחון 

אולמרט :  כששלטון נוהג בהפקרות - מישהו צריך לדבר
ראש הממשלה לשעבר לא נרתע מהביקורת נוכח דבריו אודות בזבוז עתק בהכנות לתקיפה באירן ,  ואף מגביר את הטון : " צריך להפסיק את ההתחסדויות ,  דמוקרטיה זה לא שיר הלל לשלטון "
 
