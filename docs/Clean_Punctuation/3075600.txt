בלחץ החרדים :  נתניהו וראשי הסיעות סיכמו לבטל עבודות הרכבת בשבת
בישיבה ,  שבה נכחו ראש הממשלה ,  שרי התחבורה והרווחה וראשי הסיעות החרדיות ,  נטען כי עבודות הרכבת שתוכננו בדרום  " מרחיבות את חילול השם ",  והוחלט כי  " יישמר הסטטוס קוו ".  העבודות בוטלו על ידי אנשי המקצוע במשרד העבודה והרווחה
 ( תיעוד עבודות תחזוקה בתחנת רכבת  " השלום "  בתל אביב בשנה שעברה )  
בלחץ ראשי הסיעות החרדיות ,  הוחלט היום  ( חמישי )  לבטל את עבודות הרכבת בדרום הארץ בשבת .  בישיבה שהתקיימה בהשתתפות ראש הממשלה בנימין נתניהו ,  שר התחבורה ישראל כץ ,  שר העבודה והרווחה חיים כץ וראשי הסיעות החרדיות שר הפנים אריה דרעי ,  שר הבריאות יעקב ליצמן ויו"ר ועדת הכספים ח"כ משה גפני ,  סוכם כי יישמר הסטטוס קוו בנושא שמירת השבת וכי הגורמים  " יפעלו למנוע את ההתרחבות שהייתה לאחרונה בחילולי השבת בתחום התחבורה והעבודות בשבת ". 
בישיבה טענו הנציגים החרדים להתרחבות חילולי השבת ברחבי הארץ ודרשו להפסיקם .  לפיכך ,  העבודות בדרום הארץ שתכננו לשבת הקרובה בוטלו על ידי אנשי המקצוע במשרד העבודה והרווחה .  השר ישראל כץ הודיע כי הנחה את אנשי המקצוע במשרדו שלא לבצע עבודות בשבת שלא לצורך .
 כמו כן ,  השר חיים כץ אמר כי מדי יום חמישי ישבו הגורמים המקצועיים לדון בנושאים הרלוונטיים ויבחנו כל בקשה להיתר עבודה על מנת למנוע עבודות לא חיוניות .  מטעם הסיעות החרדיות הוקם צוות של ארבעה חברי כנסת שיעקוב אחר הפעילויות הללו ,  ובו יהיו חברים ח"כ אורי מקלב ,  ח"כ יואב בן צור ,  ח"כ מיכאל מלכיאלי וח"כ ישראל אייכלר .
 עוד בוואלה !  NEWS:היסטוריה בדרום :  מאות משתתפים במצעד הגאווה הראשון בבאר שבעניצחון להורי הדסה :  משרד הבריאות הסכים לכל דרישותיהם"בושה ":  מנתחים מארה"ב טוענים כי המדינה לא מאפשרת להם לעלות 
ראשי הסיעות החרדיות קיימו בתחילת השבוע ישיבה משותפת בכנסת לאור טענות כי בשבועות האחרונים קיימים חילול שבת ברחבי הארץ בעבודות תשתית של רכבת ישראל ותחבורה ציבורית של חברות פרטיות .  שר הבריאות יעקב ליצמן טען כי  " מדובר בהפרה של ההסכם הקואליציוני ולא בטוח שנוכל להמשיך לשבת בממשלה .  ראש הממשלה חייב להתערב ".  גפני הוסיף כי  " בתקופה האחרונה שבת הפכה ליום שבו רכבת ישראל משדרגת את המסילה ואותו דבר עם חברות פיראטיות שמפעילות באופן לא חוקי תחבורה ציבורית בשבת ".  יו"ר ש"ס אריה דרעי הוסיף כי  " השבת חשובה מעל כל שיקול ". 
במהלך הישיבה העלו חברי הכנסת החרדיים רעיונות לבלימת חילולי השבת לטענתם .  ח"כ אייכלר הציע להצביע נגד חקיקה ממשלתית עד לטיפול בעניין וח"כ מקלב אמר כי בינתיים אין סיבה לפרוש מהממשלה  " אנחנו צריכים להשפיע מבפנים ".  
ראשי המפלגות החרדיות נפגשו אתמול עם נתניהו ובסוף הפגישה החליטו להמשיך את הפגישה היום ,  שכאמור בסופה הגיעו להחלטה לבטל את העבודות של הרכבת בשבת הקרובה ולבחון מעתה ואילך עבודות של כל שבת בנפרד .  במקביל ,  הודיעו היום החרדים כי יקדמו את הצעת החוק בנושא המרכולים בתל אביב ,  הצעה שנועדה לבטל החלטה של בג"ץ לפיה המרכולים יישארו פתוחים בשבת .
" בעקבות העובדה כי היועמ"ש לממשלה גורר רגליים בנושא הדיון הנוסף שביקשו בעלי המרכולים בתל אביב ,  ולא נותן גיבוי לשר הפנים אריה דרעי בבקשה לדיון הנוסף ,  אנו מתכוונים בימים הקרובים להביא את הצעת החוק הפרטית למניעת חילולי השבת מינואר 2014 והקואליציה תהיה מחויבת בענין הזה בהתאם להסכם הקואלציוני בשמירה על הסטטוס קוו .  לא נאפשר את המשך גרירת הרגליים בעניין ונדרוש טיפול מידי בנושא החשוב ".  

בלחץ החרדים :  נתניהו וראשי הסיעות סיכמו לבטל עבודות הרכבת בשבת
בישיבה ,  שבה נכחו ראש הממשלה ,  שרי התחבורה והרווחה וראשי הסיעות החרדיות ,  נטען כי עבודות הרכבת שתוכננו בדרום  " מרחיבות את חילול השם ",  והוחלט כי  " יישמר הסטטוס קוו ".  העבודות בוטלו על ידי אנשי המקצוע במשרד העבודה והרווחה

