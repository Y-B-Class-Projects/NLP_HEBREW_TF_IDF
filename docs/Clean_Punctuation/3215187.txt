נתניהו אישר העברת הכסף הקטארי לרצועת עזה ;  חמאס :  מסרבים לקבלו
גורם מדיני מסר כי ראש הממשלה נתניהו הסכים להעביר לשטח רצועת עזה את הכסף הקטארי .  עם זאת ,  בכיר חמאס הודיע לשליח הקטארי כי בארגון מסרבים לקבל את מיליוני הדולרים והטיל על ישראל את האחריות להתחמקות מההבנות .  יחימוביץ' : " שגיאה ביטחונית ומדינית קשה "
 ראש הממשלה בנימין נתניהו קיבל את המלצת ראשי מערכת הביטחון ואישר את העברת הכסף הקטארי לרצועת עזה - כך מסר היום  ( חמישי )  גורם מדיני .  הקבינט המדיני ביטחוני דן אמש בעיכוב העברת 15 מיליון דולר ,  עליו הוחלט שלשום ,  בעקבות שורה של תקריות וחיכוכים על הגדר .  לדברי גורמים שהשתתפו בישיבה ,  עמדת צה"ל ושב"כ שהוצגה לשרים הייתה שיש לחדש את העברת הכסף הקטארי בימים הקרובים אם יישמר השקט בגבול .  במערכת הביטחון תומכים בהעברת הכסף הקטארי כחלק ממאמצי ההסדרה וסבורים כי העברת הכסף משמרת יציבות ומסייעת בהשגת שקט ברצועה .
 במקביל ,  בכיר חמאס חליל אל-חיה ,  אמר כי הודיע לשליח הקטארי שאחראי על שיקום הרצועה ,  מוחמד אל-עמאדי ,  שבארגון מסרבים לקבל את מיליוני הדולרים .  לדבריו , " אנו מטילים על הכיבוש את האחריות להתחמקות מההבנות ,  ומדגישים כי תהלוכות השיבה יימשכו עד שיושגו הזכויות הלאומיות הפלסטינית ועד שיושגו המטרות למענן החלו ".  אל-חיה הדגיש כי  " עמנו ועזה לא יהיו חלק מהסחטנות ומערכת הבחירות ". 
לקריאה נוספת בנושאקצין נפצע קל ברצועת עזה ;  נתניהו לא יאפשר את העברת הכסף הקטאריקטאר :  15 מיליון דולר יועברו לרצועת עזה ברביעי באישור ישראלרוצים את הכסף הקטארי :  המבחן הראשון של הרמטכ"ל אביב כוכבי 
בחזית הדמוקרטית לשחרור פלסטין חיזקו את החלטת חמאס לדחות את הפעימה השלישית של הכסף הקטארי . " ההחלטה היא צעד הכרחי וחשוב והיא מסר לכיבוש הישראלי לפיו העם הפלסטיני לא יקבל את תנאי הכיבוש ",  אמרו בפלג . " אם הכיבוש לא ידבוק בהבנות עליהן הוסכם עם מצרים ,  הרי שכל האופציות פתוחות בפני ההנהגה העליונה ועמנו ועליו לשאת בתוצאות ". 
בחזית העממית תיארו את ההחלטה כ"צעד בכיוון הנכון ".  לדבריהם , " האופן בו נהג הכיבוש כלפי הכסף אינו מקובל כלל .  אין לקשר את הפעימה להפסקת תהלוכות השיבה ".  בג'יהאד האסלאמי הביעו תמיכה בהתנגדות חמאס לקבלת הכסף ,  והדגישו את המשכיות תהלוכות השיבה עד להשגת המטרות .  
הקבינט המדיני ביטחוני התכנס אמש לדון במתיחות ברצועת עזה ובגבול הצפון .  מדובר בהתכנסות ראשונה של הקבינט לאחר כחודש בהן לא התקיימו ישיבות בשל אילוצי ראש הממשלה וישיבה ראשונה עם הרמטכ"ל החדש אביב כוכבי .  ראשי מערכת הביטחון אמרו לשרים כי הג'יהאד האסלאמי הוא שאחראי לירי האחרון כלפי ישראל ,  ולא חמאס ,  שדווקא הפגין איפוק ,  גם לאחר שאחד מאנשיו נהרג בתקיפות צה"ל .
 רוב שרי הקבינט וראש הממשלה קיבלו את עמדת ראשי מערכת הביטחון שיש לחדש את העברת הכסף הקטארי .  במהלך הדיון לא התקיימה הצבעה ,  אך הקבינט הסמיך את נתניהו להחליט ,  וכאמור ,  על פי גורם מדיני ,  הוא אישר היום את העברת הכסף .  בתוך כך ,  השליח הקטארי הגיע אתמול לעזה דרך מעבר ארז כדי לקדם ולפקח אחר הכנסת מיליוני הדולרים .
 יו"ר האופוזיציה ,  ח"כ שלי יחימוביץ' ,  אמרה בתגובה להחלטת נתניהו כי  " העברת הכסף ישירות לחמאס וליחיא סינוואר ,  תוך זניחה מוחלטת של הרשות הפלסטינית ,  היא שגיאה ביטחונית ומדינית קשה .  מופרך שאנו מתגמלים את הגרועים שבאויבינו ובועטים שוב ושוב ברשות ,  שעמה יש לנו שיתוף פעולה ביטחוני יום יומי הדוק ופורה המונע פיגועים ומציל חיי אדם ".  לדבריה , " כך קורה לממשלה שיש באמתחתה אפס מעשה מדיני והיא משאירה את הצבא כמגן יחיד על מדינת ישראל ".  
מטוסי קרב של צה"ל תקפו שלשום יעדי טרור חמאס בצפון רצועת עזה .  התקיפה בוצעה בהמשך לתקיפות צה"ל במהלך היום ובתגובה לתקרית הירי סמוך לגדר המערכת בדרום הרצועה ,  ממנה נפצע קל בראשו קצין צה"ל .
 גורם מדיני הודיע שלשום כי בעקבות האירועים ובהתייעצות עם גופי הביטחון ,  נתניהו החליט שלא לאפשר את העברת הכסף הקטארי לרצועת עזה שאמור היה לעבור היום .  המענק השלישי של הכסף הקטארי עומד על 15 מיליון דולר ,  והוא תוכנן להגיע לפני כשבוע ,  אך עוכב מטעם ישראל בשל הסלמה במצב הביטחוני .
  ( עדכון ראשון :  16:04 )  

נתניהו אישר העברת הכסף הקטארי לרצועת עזה ;  חמאס :  מסרבים לקבלו
גורם מדיני מסר כי ראש הממשלה נתניהו הסכים להעביר לשטח רצועת עזה את הכסף הקטארי .  עם זאת ,  בכיר חמאס הודיע לשליח הקטארי כי בארגון מסרבים לקבל את מיליוני הדולרים והטיל על ישראל את האחריות להתחמקות מההבנות .  יחימוביץ' : " שגיאה ביטחונית ומדינית קשה "
 
