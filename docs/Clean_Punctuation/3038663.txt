גרסת נתניהו בפרשת המתנות : " לא ידעתי ששרה קיבלה שמפניות ממילצ'ן "
 לפי פרסום בחדשות 2 ,  ראש הממשלה הכחיש בפני חוקרי המשטרה כי ידע על אספקת המתנות הסדירה מצד איש העסקים ארנון מילצ'ן לרעייתו : " לא צריך לצפות שאדע כל דבר בנושאים כאלה ".  על הסיגרים : " לא בדקתי כמה הם עולים "
 ראש הממשלה בנימין נתניהו מכחיש כי ידע על המתנות שניתנו לרעייתו שרה מאיש העסקים ארנון מילצ'ן  כך דווח אמש  ( שלישי )  בחדשות ערוץ 2 .  זו הפעם הראשונה שנשמעת גרסתו לחשד לקבלת טובות הנאה בשווי מאות אלפי שקלים בתיק 1000 .
 לדברי נתניהו ,  לא סביר שידע על מתנות שניתנו לרעייתו . " לא ידעתי על אספקת השמפניות ומתנות אחרות ,  אם היו ,  של מילצ'ן לרעייתי .  היא אדם עצמאי ואני אדם עצמאי ,  לא צריך לצפות שבנושאים כאלה אדע כל דבר ". 
הוא הוסיף כי כלל לא ידע מה שווי המתנות ,  שאותן כינו בבית ראש הממשלה  " ורודים "  ו"עלים "   שמות קוד לבקבוקי שמפניה ורודה וסיגרים יקרי ערך . " לא בדקתי כמה עולה כל סיגר ,  ובוודאי את הסכום המצטבר לאורך שנים רבות ",  אמר נתניהו .  לדבריו ,  הוא קנה על חשבונו סיגרים רבים לאורך השנים .
 לקריאה נוספת:דיווח :  חשד כי ארבעה אנשי עסקים נוספים סיפקו מתנות לשרה ויאיר נתניהונתניהו בכנסת : " מותר לקבל מתנות מחברים"חקירות נתניהו :  אחרי האיום בתביעה - ח"כ אמסלם מתנצל בפני מילצ'ן 
לטענת מילצ'ן ,  שעדותו פורסמה בשבוע שעבר בחדשות 2 ,  הוא העניק למשפחת נתניהו שמפניות ,  סיגרים ותכשיטים במשך תקופה ארוכה ועל פי דרישה ספציפית ומפורטת ,  שאף כללה בקשה לחידוש מלאי .  לדבריו ,  לא ציפה לקבל תמורה בעבור המתנות .  
בנוסף לכך ,  פורסם בשבוע שעבר בחדשות 10 כי המשטרה חושדת שלפחות עוד ארבעה אנשי עסקים סיפקו באופן שיטתי מתנות לשרה נתניהו ולבנה יאיר .  
מלשכת נתניהו נמסר אז בתגובה : " אנו עדים לשיטפון של הדלפות שקריות ומגמתיות ,  שמטרתן להכפיש את ראש הממשלה ומשפחתו ,  ולבצע הפיכה שלטונית לא בקלפי .  בניגוד לנטען בהדלפה השקרית שפרסמתם ,  מעולם לא הייתה אספקה קבועה של שום דבר ,  ולא היו תכתיבים או דרישה מצדה של משפחת נתניהו .  מה שכן היה זה מתנות הדדיות בין חברים טובים ".  
לפני כשבועיים התייחס נתניהו במליאת הכנסת לפרשות שנקשרו בשמו ,  אולם סירב להשיב עניינית לטענות ולשאלות שהעלו חברי הכנסת . " בעניין פרשת המתנות .  מותר ,  על פי החוק ,  לקבל מתנות מחברים .  אז מעוותים את החוק .  חוק אחד לכולם ,  ועכשיו אומרים - אסור לקבל מתנות מחברים .  יש פה קמפיין חסר תקדים של ציד ורדיפה ,  של צביעות והפעלת לחץ ",  אמר .
 בחקירה הנוספת שמתנהלת נגד נתניהו ,  חשוד ראש הממשלה כי רקם תכנית עם מו"ל ידיעות אחרונות ,  נוני מוזס ,  במסגרתה יצמצם את הפצת החינמון של המיליארדר המקורב לו ,  שלדון אדלסון ,  בעבור סיקור אוהד .  על פי החשד ,  השניים נפגשו לפחות 12 פעמים על פני כמה שנים .
 המפכ"ל רוני אלשיך אמר בחודש שעבר כי חקירות נתניהו לקראת סיום ,  ואף רמז כי הכיוון הוא העמדה לדין . " אנחנו יודעים מה היה שם ,  אנחנו נותנים פוש כדי שזה לא יימתח יותר מדי זמן ,  אנחנו יודעים את הרגישויות הציבוריות סביב העניין הזה ואני מעריך שתוך כמה שבועות נהיה אחרי הכול .  אין לנו מחלוקות מהותיות עם הפרקליטות ,  הדיון הוא בעיקר בפרשנות ",  אמר בשיחה עם עיתונאים .
  ( עדכון ראשון :  20:15 )  

גרסת נתניהו בפרשת המתנות : " לא ידעתי ששרה קיבלה שמפניות ממילצ'ן "
 לפי פרסום בחדשות 2 ,  ראש הממשלה הכחיש בפני חוקרי המשטרה כי ידע על אספקת המתנות הסדירה מצד איש העסקים ארנון מילצ'ן לרעייתו : " לא צריך לצפות שאדע כל דבר בנושאים כאלה ".  על הסיגרים : " לא בדקתי כמה הם עולים "
 
