אחרי ההתנגדות :  הליכוד מקדם גרסה חדשה ל"חוק גדעון סער "
 יו"ר הקואליציה הניח הצעה חדשה ומרוככת לחוק על פיה נשיא המדינה יטיל את תפקיד הרכבת הממשלה  " על אחד מחברי הכנסת שהוא ראש מפלגה ".  בסביבת ראש הממשלה אמרו כי הוא אישר לקדם את החוק בנוסח זה ,  ובשבוע הבא ועדת השרים לענייני חקיקה צפויה לאשר את ההצעה
יו"ר הקואליציה דודי אמסלם  ( הליכוד )  הניח אתמול  ( שני )  על שולחן הכנסת גרסה חדשה ומרוככת משמעותית ל"חוק גדעון סער "  - כך נודע לוואלה !  NEWS .  ועדת השרים לענייני חקיקה שתתכנס ביום ראשון הקרוב צפויה לאשר את ההצעה ,  זאת בצל ההסכמות על גרסה זו בקואליציה .  הנוסח החדש של הצעת החוק קובע כי נשיא המדינה יטיל את תפקיד הרכבת הממשלה  " על אחד מחברי הכנסת שהוא ראש מפלגה ".  
ההצעה החדשה אינה כוללת את  " סעיף המריבה "  שהופיע בנוסח המקורי של ח"כ אמסלם ,  לפיו הוצע להפקיע מהנשיא את הסמכות לבחור את זהות המועמד להרכבת הממשלה ולחייב אותו לבחור במי שמרבית הח"כים בכנסת הנבחרת תומכים במועמדותו .  לסעיף זה התנגדו סיעות כולנו ,  הבית היהודי וש"ס .
 אם השרים יאשרו את ההצעה ,  היא תעלה ביום רביעי לאישור בקריאה טרומית במליאת הכנסת ,  וההצבעה עליה תהווה מבחן נוסף לקואליציה המונה 61 ח"כים .  מבחן זה יהפוך קשה יותר ,  זאת ,  לאחר שיו"ר מפלגת ישראל ביתנו ח"כ אביגדור ליברמן הודיע כי מפלגתו תתנגד לכל הצעות החוק של הקואליציה אלא אם יקדמו את הצעות מפלגתו ,  בהן עונש מוות למחבלים . 
" הבעיה שלנו היא שבאו לסיעת ישראל ביתנו עם דיל ,  שהוא כולל גם את חוק גדעון סער ",  אמר ליברמן . " כלומר ,  יש ארבעה חוקים שאנחנו מוכנים לתמוך בכולם :  נאמנות בתרבות ,  חוק היועמ"שים וכמובן עונש מוות ולמחבלים וביטול קיצור שליש למחבלים שהורשעו ברצח .  אבל התנו אותנו שנתמוך בחוק גדעון סער שהוא לא קשור לשום אידאולוגיה ,  זה כיסאלוגיה נטו ,  ובזה אנחנו לא מוכנים לתמוך ",  הוסיף ליברמן .  
ח"כ אמסלם מסר בתגובה לפרסום בוואלה !  NEWS :  ‏"לוקחים חוק מצוין מדביקים לו את השם 'גדעון סער' ומנסים להפוך אותו למוקצה מחמת מיאוס .  החוק אומר דבר אחד פשוט :  נשיא המדינה יטיל את הרכבת הממשלה על ראש המפלגה שיש לו את התמיכה הגדולה ביותר בקרב חברי הכנסת .  אני לא מוצא סיבה אחת הגיונית למה יש מישהו אחד שמתנגד לחוק כזה ". 
בישיבת ראשי הקואליציה שהתקיימה אתמול ,  הוחלט על קידומו של  " חוק גדעון סער "  המרוכך ,  ובסביבת ראש הממשלה בנימין נתניהו אמרו כי הוא אישר לקדם אותו בנוסח זה .
 הצעת החוק גובשה בחודש האחרון על ידי ח"כ אמסלם ,  יחד עם בכירים בליכוד ,  והיא צפויה לקבל את תמיכת סיעות הקואליציה .  אמסלם הגיש אותה למזכירות הכנסת לאחר שנתניהו טען כי גילה שהנשיא ראובן ריבלין עשוי שלא להטיל עליו את הרכבת הממשלה גם אם ינצח בבחירות הקרובות .  
לטענת נתניהו ,  השר לשעבר גדעון סער רקח  " מזימה חתרנית "  נגדו יחד עם נשיא המדינה כדי להרכיב את הממשלה הבאה .  נתניהו אמר אז כי המזימה לכאורה חשפה  " פרצה בחוק ואנחנו נחשוב מה לעשות עם זה ".  סער הכחיש את המיוחס לו ,  ובבית הנשיא טענו כי מדובר  " בפרנויה ". 
נוסח החוק כיום קובע שהנשיא מטיל את מלאכת הרכבת הממשלה ,  לאחר שהתייעץ עם נציגי הסיעות בכנסת , " על אחד מחברי הכנסת שהסכים לכך ".  עם זאת ,  במשך שנים נוהג נשיא המדינה להטיל את מלאכת הרכבת הממשלה על ראש המפלגה עם מספר ההמלצות הגדול ביותר ,  אולם נתניהו ואנשיו טענו כי החוק כיום מאפשר מרחב משמעותי יותר בהחלטתו והצעת החוק נועדה לצמצם סמכויות אלה .
  ( עדכון ראשון :  8:02 )  

אחרי ההתנגדות :  הליכוד מקדם גרסה חדשה ל"חוק גדעון סער "
 יו"ר הקואליציה הניח הצעה חדשה ומרוככת לחוק על פיה נשיא המדינה יטיל את תפקיד הרכבת הממשלה  " על אחד מחברי הכנסת שהוא ראש מפלגה ".  בסביבת ראש הממשלה אמרו כי הוא אישר לקדם את החוק בנוסח זה ,  ובשבוע הבא ועדת השרים לענייני חקיקה צפויה לאשר את ההצעה

