הפעם נתניהו לא הולך על כל הקופה
נתניהו של הקדנציה הזאת הוא לא נתניהו שהכרנו :  מתפשר יותר ,  מוותר ,  פתוח למו"מ .  אבל האם הדרך הזאת לא מחלישה אותו בעיני הפרטנרים ? 
בנימין נתניהו סיכם הפעם את סאגת המע"מ על הפירות וירקות באמירה  " אנחנו קשובים לרחשי הציבור ".  אבל האמירה הזו נראית בעייתית על רקע שורה של החלטות והצעות ,  שהוצגו בנחישות משכנעת וננטשו לאחר לחצים פנימיים וחוץ קואליציוניים .  העניין נראה מטריד במיוחד כשהלחצים האלה באים מכיוונים חלשים יותר מהממשלה  כאלה שאין בכוחם לעשות הרבה מעבר לרשרושים תקשורתיים והכרזות מתלהמות ,  כמו אלה שהוצגו על ידי ש"ס .  אז מה קרה לנתניהו ?  האם הוא פשוט מזגזג ?  האם הוא יורה לעצמו ברגליים ומחליש את עצמו בעיני חבריו לקואליציה והפרטנרים שלו למשא ומתן בכלל ?  ייתכן מאוד שכן ,  אבל מה שבטוח שאכן מדובר בנתניהו שונה משהכרנו .  
נתניהו מציג עצמו לאחרונה כפתוח למשא ומתן ,  כניתן לשכנוע ,  כגמיש .  הוא הולך עם האמת שלו ,  אבל לא נכנס עם הראש בקיר .  הפעם נראה שהוא לא בא לתת מכה וללכת ,  הוא מתכוון להשלים קדנציה ,  לחרוק שיניים ולנצח בסדרה של שינויים קטנים יותר .  הפעם הוא לא הולך על כל הקופה .
 בפוליטיקה הישראלית נראה שזוהי הדרך היחידה להישרדות .  אנחנו כביכול לא אוהבים מנהיגים כאלה ..  .  אבל אם נבדוק את ההנחה הזו ,  נגלה ש"אנחנו "  זה בסך הכל שורה של פרשנים פוליטיים ואחרים  זה לא הציבור .  כמו מבקרי תיאטרון ,  אנחנו מצפים למהלכים מבריקים ,  לאינטגריטי ,  למנהיג שיש לו דרך ברורה שקל לנו להגדיר ולזהות ,  לעבודה נקייה .  אבל כמו בתיאטרון ,  הציבור הגדול בוחר בהצגות שהמבקרים סקפטיים לגביהן .  המבקרים יגידו שהקהל לא מבין ,  שההצלחה המסחרית היא הוכחה נוספת לצדקת הביקורת שלהם ,  לפיה ההצגה מכוונת למכנה המשותף הנמוך .  אז אולי נתניהו הבוגר החליט להעלות הצגות מסחריות ולוותר מראש על המבקרים  אסטרטגיה שתוכיח את עצמה בטווח הארוך .
 אך עדיין נותרה בעיה אחת :  האם המדיניות הפשרנית הזו ,  שלא לומר מזגזגת ,  אינה מחלישה את ראש ממשלתנו בעיני פרטנרים עתידיים ?  זו לא שאלה שנוכל לענות עליה  זה חשש שנתניהו צריך לקחת בחשבון ,  כי בהחלט ייתכן שמדובר במלכודת שהוא מכניס עצמו אליה .  במקרים קיצוניים התיקון של התדמית הזו עלול להיות התעקשות ראוותנית בעתיד  כזו שתשיב את הדימוי של  " ייקוב הדין את ההר ". 

הפעם נתניהו לא הולך על כל הקופה
נתניהו של הקדנציה הזאת הוא לא נתניהו שהכרנו :  מתפשר יותר ,  מוותר ,  פתוח למו"מ .  אבל האם הדרך הזאת לא מחלישה אותו בעיני הפרטנרים ? 

