מסתמן :  היועמ"ש לא יכריע בתיקי נתניהו עד סגירת הרשימות לכנסת
למרות הניסיון להגיע להכרעות מהירות ככל האפשר ביחס לתיקי נתניהו כדי להימנע מפרסומן בסמוך לבחירות ,  ההערכות כעת הן כי ההחלטה הסופית של אביחי מנדלבליט לא תפורסם עד מועד סגירת הרשימות ועשויה אף להידחות לחודש מרץ
מסתמן שהיועץ המשפטי לממשלה ,  אביחי מנדלבליט ,  לא יציג את החלטתו בנוגע לשימוע של ראש הממשלה בנימין נתניהו עד לסגירת הרשימות לכנסת בשבוע הבא .  מנדלבליט עושה מאמצים להגיע להכרעה מהר ככל האפשר ,  כדי לא לפרסמה קרוב מאוד לבחירות ,  אולם ההערכה כרגע היא שההחלטה הסופית עשויה להידחות אף עד חודש מרץ .  
לקריאה נוספתלמרות בקשת נתניהו :  היועמ"ש ימסור את החלטתו לפני הבחירותלאחר החלטת היועמ"ש :  רה"מ מבקש השלמות חקירה ושוקל לעתור לבג"ץפרקליט המדינה לשעבר :  היועמ"ש - לא היועץ של רה"מ אלא של הציבור 
לפני כשבועיים שלח מנדלבליט מכתב לפרקליטיו של ראש הממשלה בנימין נתניהו ,  ובו הודיע כי דחה את בקשתם להמתין עם החלטתו בעניין תיקי נתניהו עד לסיום הבחירות .  בתגובה שנשלחה מטעמו של מנדלבליט נכתב כי  " אם תתגבש בשבועות הקרובים החלטה כי היועץ המשפטי לממשלה שוקל להגיש כתב אישום נגד ראש הממשלה ,  בכפוף לשימוע ,  לא תהיה כל מניעה לקבל החלטה זו ,  או לפרסמה ברבים ".  
במכתב התייחס מנדלבליט לטענות השונות שהעלו סנגורי ראש הממשלה ,  ודחה אותן בזו אחר זו .  כך ,  בהתייחס לטענה כי הזימון לשימוע עלול להיתפס בציבור  " כאילו הגשת כתב אישום הינה עניין מנוי וגמור ,  באופן אשר עשוי להשפיע על תוצאות הבחירות ",  השיב עוזרו של היועמ"ש ד"ר גיל לימון כי גם אם יוחלט לזמן את ראש הממשלה לשימוע ,  יודגש כי אין מדובר בהחלטה סופית ,  וכי  " הליכי השימוע ייערכו בלב פתוח ובנפש חפצה ".  בסיום מכתבו הבהיר עוזרו של מנדלבליט כי אין בעמדתו לגבי מועד ההחלטה כדי לרמוז לגבי תוכן ההחלטה שתתקבל לבסוף .  
לאחר הודעתו של מנדלבליט ,  פורסם מכתב נוסף ששלחו פרקליטי נתניהו ליועמ"ש ובו שורה של השלמות חקירה שלדבריהם יש לבצע בתיקים .  במכתב הביעו הסנגורים חשש מהחמצת ראיות שלא זכו למשקל הולם או שלא נאספו כלל . " השילוב של היקפי חומר גדולים מזה ושל לחץ זמן כבד מזה ,  מקים חשש יתר לטעויות במישורים שונים ",  כתבו .  בנוסף לכך ,  לוואלה !  NEWS נודע כי אחת האפשרויות שנשקלו בסביבת נתניהו היא עתירה לבג"ץ ,  כדי לאלץ את היועץ לדחות בכל זאת את פרסום החלטתו .
 בתחילת חודש דצמבר האחרון המשטרה המליצה להעמיד לדין את נתניהו בגין עבירות שוחד במסגרת תיק 4000 ,  המכונה פרשת בזק ועוסק במתן הטבות רגולטוריות לכאורה בתמורה לסיקור חיובי באתר וואלה !  NEWS .  כעשרה חודשים לפני כן המליצה המשטרה להעמיד אותו לדין בגין שוחד בתיק 1000 ,  המכונה פרשת המתנות ועוסק בקבלת טובות הנאה מאנשי העסקים ארנון מילצ'ן וג'יימס פאקר ,  ובתיק 2000 ,  המכונה פרשת נתניהו-מוזס ועוסק בקידום מהלך לפגיעה ב"ישראל היום "  בתמורה לסיקור אוהד ב"ידיעות אחרונות ".  

מסתמן :  היועמ"ש לא יכריע בתיקי נתניהו עד סגירת הרשימות לכנסת
למרות הניסיון להגיע להכרעות מהירות ככל האפשר ביחס לתיקי נתניהו כדי להימנע מפרסומן בסמוך לבחירות ,  ההערכות כעת הן כי ההחלטה הסופית של אביחי מנדלבליט לא תפורסם עד מועד סגירת הרשימות ועשויה אף להידחות לחודש מרץ

