נתניהו הורה להגביר את האבטחה באתרים ישראליים ויהודיים בצרפת
לאחר גל הפיגועים שפקד את פריז ,  אמר ראש הממשלה כי  " ישראל עומדת לצד צרפת במלחמה המשותפת בטרור "  ושלח תנחומיו למשפחות הנפגעים .  בניו יורק ובבוסטון הוגברה הערנות המשטרתית ברחובות
ראש הממשלה בנימין נתניהו הנחה הלילה  ( שבת )  את משרד החוץ לפנות לגורמי הביטחון בצרפת בבקשה להגביר את האבטחה סביב שגרירות ישראל ,  סביב שליחים ישראליים בצרפת וכן בסמוך למוסדות יהודיים .  בקשת ראש הממשלה באה על רקע סדרת פיגוע הטרור הקטלניים שאירעה בפריז ,  בירת צרפת ,  שגבתה את חייהם של 153 בני אדם במספר מוקדים בעיר .  האירוע המרכזי והקשה ביותר היה טבח בהופעת רוק באולם הקונצרטים  " בטקלן ",  שבה נרצחו 112 בני אדם לאחר שנלקחו כבני ערובה בידי לפחות ארבעה מחבלים ,  שלושה מהם מתאבדים .  
בתוך כך ,  אמר נתניהו כי ישראל עומדת לצד צרפת נוכח גל הטרור שפקד את בירתה .  מלשכתו של ראש הממשלה נמסר : " ישראל עומדת כתף אל כתף עם נשיא צרפת פרנסואה הולנד והעם הצרפתי ,  במלחמה המשותפת נגד הטרור .  אני שולח תנחומים בשם העם בישראל למשפחות הנרצחים ומאחל החלמה מהירה לפצועים ". 
לקריאה נוספת:צרפת :  המצוד אחר המחבלים והסייעים נמשך ;  חלק מהחמושים טרם נלכדו כ-150 הרוגים בסדרת פיגועים בפריז :  יותר ממאה נרצחו באולם מופעיםבני ערובה שהוחזקו בפריז : " עזרו לנו ,  הם הורגים אנשים אחד-אחד "  
מתקפת הטרור המשולבת בבירה הצרפתית הביאה מדינות וגופים נוספים לשקול את צעדיהם הביטחוניים .  הראשונה לעשות כן הייתה בלגיה ,  שהנהיגה ביקורת גבולות בדרכים ,  במסילות הרכבת ובנתיבים האוויריים המגיעים לשטחה מצרפת .  דובר ראש הממשלה שארל מישל אמר כי השלטון בבריסל יכנס את הקבינט בשעות הבוקר כדי לבדוק כיצד יגיב לגל האלימות שהכה במדינה השכנה .  
בארצות הברית ,  הערים ניו יורק ובוסטון החליטו להגביר את האבטחה בשטחן לאור הפיגועים המחרידים בפריז .  על פי גורמים בערים אלו ,  הגברת נוכחות המשטרה ברחובות תהווה הפגנת זהירות בלבד ,  ולא מתן מענה לאיום קונקרטי .  בניו יורק בפרט ,  הוצבו שוטרים מהיחידה ללוחמה בטרור במקומות מרובי תיירים וכן בקונסוליה הצרפתית במנהטן .  
בנוסף ,  חברת הרכבות האירופית  " יורוסטאר "  הודיעה כי לא תבטל את תנועת הרכבות שלה בצרפת ,  אך תאפשר לנוסעים להחליף את נסיעתם למסלול שונה אם לא יחושו בטוחים לנוע דרך פריז .  

נתניהו הורה להגביר את האבטחה באתרים ישראליים ויהודיים בצרפת
לאחר גל הפיגועים שפקד את פריז ,  אמר ראש הממשלה כי  " ישראל עומדת לצד צרפת במלחמה המשותפת בטרור "  ושלח תנחומיו למשפחות הנפגעים .  בניו יורק ובבוסטון הוגברה הערנות המשטרתית ברחובות

