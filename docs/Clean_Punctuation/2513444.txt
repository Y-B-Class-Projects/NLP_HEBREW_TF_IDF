 " נתניהו נחקר על ידי המבקר בפרשת ביבי-טורס "
 לפי פרסום עיתון הארץ ,  נתניהו הגיע ביום שני בחשאי למשרד מבקר המדינה ,  מיכה לינדנשטראוס ,  ונחקר במשך שעתיים וחצי לגבי אופן המימון של נסיעותיהם היקרות שלו ושל רעייתו
ראש הממשלה ,  בנימין נתניהו ,  נחקר השבוע על ידי צוות בכיר ביותר של משרד מבקר המדינה ,  בנוגע לפרשת שזכתה לכינוי  " ביבי-טורס ",  כך פורסם הבוקר  ( שישי )  בעיתון הארץ .  החקירה נערכה ביום שני בלשכת ראש הממשלה בירושלים ונמשכה כשעתיים וחצי .  לא נמסרה כל הודעה לתקשורת ,  לא מטעם לשכת ראש הממשלה ולא מטעם משרד המבקר .  
זו הפעם הראשונה שנתניהו נחקר בפרשה שהתפרסמה באפריל אשתקד .  בחודשים האחרונים הגיעו למשרדי המבקר רבים מיועציו ועוזריו לשעבר של נתניהו ,  שעבדו איתו בעשור האחרון .  היועצים והעוזרים מסרו עדויות מפורטות על אופן מימון מסעותיהם של בני הזוג בנימין ושרה נתניהו בחו"ל ,  זהותם של התורמים ,  ואופן העברת הכספים וכיסוי הוצאות הטיסה והשהות של בני הזוג במלונות פאר .  במקביל ,  העבירו בחודשים האחרונים פרקליטיו של נתניהו למשרד המבקר קבלות ,  מסמכים וחשבוניות הקשורים לנסיעותיהם של בני הזוג לחו"ל בשש השנים האחרונות ,  על מנת לנסות ולהוכיח שלא היה פסול בהתנהלותו של נתניהו .  
לפי הדיווח ,  גורמים משפטיים העריכו כי חקירתו של נתניהו מסמלת את השלב הסופי של חקירת הפרשה וכי טיוטה ראשונה של הדו"ח תועבר לנתניהו כבר בעוד כחודש עד חודשיים .  לא ברור עדיין האם הממצאים שנאספו עד כה מספקים עילה לחשוד כי נתניהו ביצע עבירות פליליות .  במידה וכן ,  המבקר יעביר את ממצאיו ליועץ המשפטי לממשלה ,  יהודה וינשטיין ,  שיחליט האם לפתוח בחקירה פלילית .  
במהדורת החדשות המרכזית של ערוץ 10 ,  חשף לפני כמעט כשנה העיתונאי רביב דרוקר שני מקרים שונים בהם שילמו מספר גופים על אותו כרטיס טיסה של ראש הממשלה .  דרוקר אף רמז כי ייתכן שהעודף שנוצר נוצל למימון הטיסה של רעיית ראש הממשלה ,  שרה נתניהו .  על פי הדיווח בערוץ 10 ,  אחד מהגופים מימן את טיסת ראש הממשלה והגוף השני שילם עבור רעייתו שרה וזאת למרות ששתי החשבוניות הוצאו על שמו של ראש הממשלה עצמו .
 בשתי נסיעות שונות התבקשו שני ארגונים שונים לשלם עבור אותו כרטיס טיסה של נתניהו .  שלושה מתוך ארבעת הארגונים אישרו כי הם שילמו עבור כרטיס הטיסה ואף נקבו בסכום שנמצא בחשבונית ,  כאשר הארגון הרביעי סירב לחשוף את תשלומיו .
 עוד עלה מהפרסום ,  כי באחת מהנסיעות - בספטמבר 2006 ,  כאשר טס נתניהו לארצות הברית בכדי להופיע בכנס של המרכז הרפואי אשדוד ,  הוא דיווח על האירוע לוועדת האתיקה וקיבל אישור לנסיעה ואכן הוצאה חשבונית אחת עבור המרכז הרפואי ,  על סך של 8,237 דולרים .  אולם ,  בחשבונית אחרת שהוצאה על כרטיס טיסה באותו הסכום ,  זהות הגורם המשלם היה ארגון  " HERITAGE ",  המקדם תכנים של זהות יהודית .  על פי הדיווח ,  נתניהו לא קיבל אישור מוועדת האתיקה לקבל מימון מאותו ארגון עבוד הנסיעה .  
עוד באותו נושא"ביבי-טורס ":  נתניהו תובע 3.5 מיליון ש' מערוץ 10דיווח :  שני גופים מימנו נסיעה אחת של נתניהו לחו"לבדיקת המבקר תורחב לנסיעות שרים וסגניהם מ-2006  

" נתניהו נחקר על ידי המבקר בפרשת ביבי-טורס "
 לפי פרסום עיתון הארץ ,  נתניהו הגיע ביום שני בחשאי למשרד מבקר המדינה ,  מיכה לינדנשטראוס ,  ונחקר במשך שעתיים וחצי לגבי אופן המימון של נסיעותיהם היקרות שלו ושל רעייתו

