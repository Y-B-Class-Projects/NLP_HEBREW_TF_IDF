נתניהו : " הבעיות של עזה מתחילות מרצון חמאס להשמיד את ישראל "
 לקראת פגישתו עם ראשת ממשלת בריטניה תרזה מיי ,  האשים נתניהו את חמאס בהסלמה בגבול הרצועה .  מיי : " מכירים בזכותה של ישראל להגן על עצמה ,  אך יש אובדן חיים ברצועה .  מעוניינים לשוחח על האפשרות לשוב לפתרון שתי המדינות "
  ( בווידאו :  מקרון ונתניהו במסיבת עיתונאים במהלך ביקורו באירופה )  
ראש הממשלה בנימין נתניהו נפגש היום  ( רביעי )  עם ראשת ממשלת בריטניה תרזה מיי בדאונינג 10 שבלונדון ,  זאת במסגרת ביקורו המדיני באירופה .  בהצהרות שמסרו השניים טרם פגישתם ,  התייחס נתניהו לאירועים בגבול רצועת עזה ,  והאשים את הנהגת חמאס בהידרדרות באזור . " הבעיות ברצועה מתחילות ברצון הבסיסי של חמאס להשמיד את ישראל ",  אמר נתניהו . " הם שורפים את שדותינו ,  מנסים לפרוץ את הגדרות ,  לחטוף חיילים ולפגוע באזרחים .  אנחנו עושים כל מה שאנחנו יכולים כדי למנוע אובדן חיים ".   
" הסיבה שעזה במשבר הומניטרי היא בגלל שהחמאס מפנה הרבה משאבים מצרכים אזרחיים למנהרות טרור ומשום שהרשות הפלסטינית מקצצת בכספים וחונקת אותה ",  המשיך נתניהו .  מיי מצדה ,  ציינה כי בריטניה מכירה בזכותה של ישראל להגן על עצמה אך אמרה כי  " בעזה יש פלסטינים הרוגים והסלמה ,  ואני מעוניינת שנקל על המצב וגם לשוחח על האפשרות לשוב לפתרון שתי המדינות ".  
בהצהרות שנמסרו לפני הפגישה התייחסו השניים גם לנושא האיראני . " אשמח לשוחח איתך  ( עם נתניהו )  על היחסים הטובים בין בריטניה וישראל וגם על יציבות אזורית וביטחון ",  אמרה . " זה יכלול את איראן ואת הסכם הגרעין .  יש בינינו חילוקי דעות :  אנחנו נישאר מחויבים להסכם כל עוד איראן תהיה מחויבת לו .  יש הרבה נושאים שצריך לדבר עליהם ואיך לעבוד יחד כמו התוקפנות האיראנית והפעילות הבליסטית שלה ".  
נתניהו ציין בנושא כי הוא מעוניין להתמקד בשתי מטרות ששתי המדינות חולקות : " איך להבטיח שלאיראן לא יהיה נשק גרעיני ואיך לה להתמודד עם תוקפנות של איראן באזור - במיוחד בסוריה .  אני בטוח שנוכל למצוא דרכים לעבוד יחדיו ".  הוא הוסיף כי  " אנחנו דמוקרטיות שיש להן אתגרים ופרובוקציות דומות - אנחנו יכולים לעשות זאת ביחד ".  
בזמן ששני המנהיגים נפגשו ,  מחוץ לבית ראשת ממשלת בריטניה ברחוב דאונינג 10 התאספו עשרות מפגינים פרו פלסטינים שנשאו את דגלי הרשות .  לידם התכנסו גם כמה מפגינים פרו ישראלים עם דגלי ישראל .  עם זאת ,  לא מדובר בתופעה חריגה ,  והמפגינים מגיעים למעון ראש ממשלת בריטניה בכל פעם שנתניהו מבקר במקום .  

נתניהו : " הבעיות של עזה מתחילות מרצון חמאס להשמיד את ישראל "
 לקראת פגישתו עם ראשת ממשלת בריטניה תרזה מיי ,  האשים נתניהו את חמאס בהסלמה בגבול הרצועה .  מיי : " מכירים בזכותה של ישראל להגן על עצמה ,  אך יש אובדן חיים ברצועה .  מעוניינים לשוחח על האפשרות לשוב לפתרון שתי המדינות "
 
