בג"ץ יכריע :  האם התקציב פוגע בדמוקרטיה ? 
בג"ץ ידון הבוקר בעתירת קדימה נגד הממשלה ,  לפיה ההליך במסגרתו אושר התקציב הדו-שנתי פוגע באיזון בין הממשלה לכנסת .  ח"כ בר און : " מנסים לעשות קיצורי דרך פוליטיים "
 בית המשפט העליון ידון הבוקר  ( שלישי )  בעתירת שר האוצר לשעבר ,  חבר הכנסת רוני בר-און ,  וסיעת קדימה ,  נגד הממשלה ,  ראש הממשלה בנימין נתניהו ,  שר האוצר יובל שטייניץ ויו"ר הכנסת .  העותרים מבקשים להורות על ביטול הוראת השעה לתיקון חוק יסוד משק המדינה המאפשרת הגשת תקציב דו שנתי ,  בנימוק שמדובר בהליך בלתי-דמוקרטי .  הדיון בעתירה ייערך בפני הרכב מורחב של תשעה שופטים בראשות נשיאת בית המשפט העליון ,  דורית ביניש .  כזכור ,  התקציב הדו שנתי לשנים 2011-2012 אושר סופית במליאת הכנסת לפני כשבועיים .  אם בית המשפט ייעתר לעתירה ,  לא ברור מה יעלה בגורלו של התקציב שאושר .
 בר-און וקדימה הגישו את העתירה בסוף חודש יוני 2010 ,  לאחר שאושר העיקרון של תקציב דו שנתי .  מדובר בצעד חריג ולא שגרתי ,  בו מפלגה עותרת לבג"ץ בנושא התקציב .  קדימה נימקה אז את הגשת העתירה ,  ואמר כי היא מגיעה לנוכח  " ניסיונה הבוטה של ממשלת נתניהו לפגוע בדמוקרטיה הישראלית ובעקרונות היסוד של השיטה הפרלמנטרית ".  העותרים ביקשו מבית המשפט לדון בנושא לפני השלמת החקיקה ,  אם כי הדבר לא התרחש במועד שהם דרשו .
 בר-און אמר בעת הגשת העתירה כי  " מדובר בעתירה שנועדה להציל את הדמוקרטיה הישראלית מידי ממשלת ישראל .  הממשלה מבקשת לעשות קיצורי דרך פוליטיים - תקציב לחמש שנים באמצעות שני דיוני תקציב בלבד ". 
בקדימה טענו בעתירה כי התקציב הדו שנתי  " לא נועד אלא להפר את האיזון העדין שבין הממשלה לכנסת ולחזק את הממשלה על חשבון הכנסת .  דברים אלה חמורים במיוחד ,  בהתחשב בכך שהממשלה בחרה לעשות שינוי זה תוך כדי כהונתה ובאופן שיחול אך ורק על כהונתה שלה ולא על קדנציות עתידיות ,  בבחינת 'שינוי של כללי המשחק  ( הדמוקרטי )  ,  תוך כדי המשחק עצמו' ". 

בג"ץ יכריע :  האם התקציב פוגע בדמוקרטיה ? 
בג"ץ ידון הבוקר בעתירת קדימה נגד הממשלה ,  לפיה ההליך במסגרתו אושר התקציב הדו-שנתי פוגע באיזון בין הממשלה לכנסת .  ח"כ בר און : " מנסים לעשות קיצורי דרך פוליטיים "
 
