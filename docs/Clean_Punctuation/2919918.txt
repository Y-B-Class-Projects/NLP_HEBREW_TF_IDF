היום :  חברי מרכז הליכוד בוחרים יו"ר חדש מבין ארבעה מועמדים
המתמודדים לתפקיד הנכסף הם יו"ר הקואליציה צחי הנגבי - שנבחר בעבר פעמיים לתפקיד ,  שר הרווחה חיים כץ שזוכה לתמיכת גורמים במפלגה ,  ח"כ דודי אמסלם ,  שנחשב אופוזיציונר לנתניהו ,  וסגן שר הפנים ירון מזוז .  בנוסף יצביעו החברים על הצעת נתניהו להקדים את הפריימריז
 ( השר שטייניץ ,  בשבוע שעבר : " תומך ביוזמה להקדמת הפריימריז בליכוד ")  
3,700 חברי מרכז הליכוד בוחרים היום  ( שלישי )  את יו"ר המרכז החדש ,  שיחליף בתפקידו את דני דנון ,  שמונה לפני ארבעה חודשים לשמש כשגריר ישראל באו"ם .  על התפקיד מתמודדים יו"ר הקואליציה ,  צחי הנגבי ,  שר הרווחה ,  חיים כץ ,  יו"ר ועדת הפנים ,  דודי אמסלם וסגן שר הפנים ,  ירון מזוז .  
לצד בחירה זו ,  צריכים חברי המרכז גם להצביע על הצעתו של ראש הממשלה בנימין נתניהו להקדים את הפריימריז לראשות המפלגה ,  ולקיימן בעוד חודשיים .  בשעה עשר בבוקר נפתחו הקלפיות בחמישה מוקדים :  ירושלים ,  תל אביב ,  באר שבע ,  חיפה וטבריה .  בשעה 22:00 יינעלו הקלפיות ,  וזמן קצר לאחר מכן צפויות להתקבל התוצאות .  
לקריאה נוספת:נתניהו בירך את ח"כ אוחנה עם כניסתו לתפקיד : " מקבל אותו בגאווה"הקשר בין מובילי מחאת חיילי המילואים נגד  " שוברים שתיקה "  לארגוני הימיןאחרי שהתפקד לליכוד ,  ניר ברקת מבהיר :  לא אתמודד מול נתניהו 
עבור הנגבי ,  מדובר בהזדמנות לחזור לקדמת הבמה לאחר שהקריירה הפוליטית שלו דשדשה בשנים האחרונות ,  מאז שהורשע בשנת 2010 בעדות שקר והתפטר מן הכנסת .  בכירים בליכוד העריכו כי הנגבי לא זכה לתמיכה פומבית של מי משרי הליכוד או בכירי התנועה ,  מחשש שבחירתו לתפקיד יו"ר המרכז ,  שאותו מילא בין 1997 ל-2005 ,  אז עזב למפלגת קדימה ,  תסמן את חזרתו לשורה הראשונה של בכירי הליכוד .  דבר זה ,  הם חוששים ,  עשוי להציב אותו בעמדת זינוק בקרב על תיק הכלכלה ,  שאותו מצפים לקבל כמה מהם לקבל .
 הוא נחשב למקורב לראש הממשלה נתניהו ,  אולם זה בחר שלא להביע תמיכה במי מהמועמדים .  אמש מסר הנגבי לוואלה !  NEWS : " נולדתי לתנועת הליכוד ,  גדלתי בדרכה ויש לי הזכות להיות אחד ממוביליה .  המרכז הוא חוד החנית לפעילות ציבורית המחזקת את עקרונות הליכוד .  פעמיים רצופות קיבלתי את אמון חבריי למוסד העליון של התנועה במערכות הבחירות לראשות המרכז .  אני מאמין שכך יהיה גם בבחירות הללו ".  
מול הנגבי ניצב מי שמסתמן כיריבו העיקרי ,  שר הרווחה חיים כץ .  מאחורי כץ שורה ארוכה של תומכים במפלגה :  השר לשעבר גדעון סער ,  השר ישראל כץ ,  יו"ר הכנסת יולי אדלשטיין והשרים רגב ,  אלקין ואקוניס .  העובדה שהוא נתמך על ידי סער וכץ ,  שני אופוזיציונריים בולטים לנתניהו ,  עוררה קמפיין נגדו שבו נטען כי שיתוף הפעולה בין השניים נועד להציב את כץ כסוס טרויאני שינצל את המעמד כדי להתעמת עם ראש הממשלה .  כץ דחה על הסף את ההאשמות הללו ,  והודיע כי הוא תומך בהקדמת הפריימריז ובמועמדותו של נתניהו לכהונה נוספת כיו"ר הליכוד .
" יש לנו הזדמנות ליצור מרכז חדש ,  חזק ופעיל יותר .  תנועת הליכוד חייבת יציבות לצד שינויים המתבקשים בחוקה ",  כתב אתמול בהודעה שהפיץ לחברי המרכז . " מרכז הליכוד הוא לב לבה של התנועה וחברי המרכז הם הכוח שמוביל את התנועה להצלחות .  חברי המרכז חייבים להמשיך להוביל את התנועה ולהיות חלק מרכזי בתהליך קבלת ההחלטות .  אני אעיר את מוסדות התנועה ואלכד את הסניפים ". 
מועמד נוסף לתפקיד הוא סגן שר הפנים ירון מזוז ,  שיקווה להפתיע את המועמדים האחרים .  
המועמד הרביעי ,  ח"כ דודי אמסלם ,  נהנה גם הוא מתמיכה מסוימת בסיעה ובקרב פעילי השטח במפלגה .  אמסלם מיצב עצמו תחילה כאופוזיציונר הראשי לנתניהו ,  ואמר כי יקדם הצעה לפיה ראש המפלגה יצטרך לזכות ברוב של 60% כדי להיבחר בפעם השלישית .  הוא גם נאבק מול נתניהו לפני מספר חודשים סביב ההצעה לאפשר לחברי המרכז לקבוע את הרכב הרשימה לכנסת .  אלא שלאחרונה חישב מסלול מחדש ,  והודיע גם הוא כי הוא תומך בהצעת נתניהו לקיים פריימריז כעת ,  בשל מה שהוא הגדיר כ"חיבורים בלתי סבירים שנחשפו בין גדעון סער וישראל כץ ".  
אחד התפקידים המשמעותיים ביותר של יו"ר המרכז הוא קביעת סדר היום של ישיבות המרכז .  בידיו גם כוח רב בכל הנוגע לתהליכים הפנימיים במפלגה ,  וקביעת מועדים לתהליכים אלה .
 מסיבה זו ,  החלטתו של נתניהו מלפני כמה ימים להקדים את הפריימריז טרפה למעשה את הקלפים במרוץ ,  שכן היא אילצה את שלושת המועמדים להודיע מראש ,  ועוד בטרם נבחרו ,  כי יסכימו להצעת נתניהו לקיים את הבחירות כעת .  מהבחינה הזו ,  יהיה יו"ר המרכז החדש מי שיהיה ,  נקודת הפתיחה בה הוא יתחיל את תפקידו תהיה כזו שבה לא תהיה לו יותר ההשפעה לגבי אחד מאירועי השיא של המפלגה מדי כמה שנים - בחירות לתפקיד היו"ר .
 לפניות לכתב עמרי נחמיאס :  omri_n@walla.net.il 

היום :  חברי מרכז הליכוד בוחרים יו"ר חדש מבין ארבעה מועמדים
המתמודדים לתפקיד הנכסף הם יו"ר הקואליציה צחי הנגבי - שנבחר בעבר פעמיים לתפקיד ,  שר הרווחה חיים כץ שזוכה לתמיכת גורמים במפלגה ,  ח"כ דודי אמסלם ,  שנחשב אופוזיציונר לנתניהו ,  וסגן שר הפנים ירון מזוז .  בנוסף יצביעו החברים על הצעת נתניהו להקדים את הפריימריז

