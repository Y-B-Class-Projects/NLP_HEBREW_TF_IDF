מנהיגי העולם בדרכם לעצרת הגינוי לפיגועים בפריז
גם משלחת מישראל ,  ובה ראש הממשלה ,  יצאה לארמון האליזה לקראת הצעדה שבה צפויים להשתתף כמיליון בני אדם לזכר 17 הנרצחים במתקפת הטרור בעיר .  נתניהו : " הטרור האיסלאמי מאיים על האנושות כולה "
 מנהיגים מכל העולם עושים הבוקר  ( ראשון )  את דרכם לצרפת כדי להשתתף בעצרת לזכר הנרצחים במתקפת הטרור בשבוע שעבר בבירה פריז .  מישראל צפויים להשתתף בעצרת ראש הממשלה בנימין נתניהו ,  שר החוץ אביגדור ליברמן ושר הכלכלה נפתלי בנט .  לפני המראתו ,  אמר נתניהו כי הוא נוסע להשתתף בעצרת לגינוי פיגועי הטרור בשם המאבק המחודש בטרור האיסלאמי  " שמאיים על האנושות כולה ". 
בשעה 9:00 ,  שעון פריז  ( 10:00 שעון ישראל )  ,  ייפגש נשיא צרפת פרנסואה הולנד עם ראשי הקהילה היהודית בצרפת בארמון האליזה ,  ובשעות הצהריים יתכנסו שם המנהיגים המגיעים להשתתף בעצרת .  בין היתר ,  צפוי להגיע למקום יו"ר הרשות הפלסטינית אבו מאזן ,  כך על פי הדיווח בסוכנות הידיעות הצרפתית .  עוד ישתתפו בעצרת מנהיגים רבים ממדינות אירופה ,  ובהם ראש ממשלת בריטניה דייוויד קמרון ,  קנצלרית גרמניה אנגלה מרקל ושר החוץ של רוסיה סרגיי לברוב ;  התובע הכללי של ארצות הברית אריק הולדר ,  כמה ראשי מדינות מאפריקה ומנהיגים ממדינות ערב  עבדאללה מלך ירדן ,  ראש ממשלת תוניסיה מהדי ג'ומעה ושר החוץ של איחוד האמירויות הערביות ,  שייח עבדאללה בן זיד א-נהיאן .
 עוד על מתקפת הטרור בפריז:פורסמו שמות ההרוגים במרכול היהודי : " נרצחו ללא רחמים"נחשפה הקלטה מהמרכול : " תפסיקו לתקוף את דאעש"הפיגוע במרכול : " האישה המבוקשת בצרפת "  עזבה את המדינה 
בסביבות השעה 16:00 תצא לדרך צעדה בשני מסלולים מכיכר הרפובליקה שבשדרות וולטר ותגיע עד לכיכר נסיון .  על פי ההערכות ,  בצעדה ישתתפו כמיליון בני אדם .  מאוחר יותר ,  ב-19:00 ,  יתקיים טקס מיוחד של הקהילה היהודית בצרפת בבית הכנסת הגדול בפריז במעמד הנשיא הולנד ,  ובה ישתתף גם ראש הממשלה נתניהו . " אני אומר שם שכל יהודי שרוצה לעלות לארץ יתקבל כאן בזרועות פתוחות ",  הדגיש ראש הממשלה טרם המראתו .  
נסיעתו של נתניהו לפריז באה אחרי בלבול מסוים ומסרים סותרים למארגני העצרת בדבר הייצוג הישראלי הצפוי בה .  תחילה דווח כי ראש הממשלה לא ישתתף בעצרת משיקולים ביטחוניים ,  ובהמשך הוא אף הודיע רשמית כי לא ישתתף .  אולם לאחר ההודעה מלשכתו של ליברמן על כוונתו להשתתף באירוע ,  שינה ראש הממשלה את עמדתו וביקש לבחון מחדש את הנסיעה .  לבסוף יצאה אמש הודעה על כך שבכוונתו להשתתף בעצרת .  בסביבת נתניהו דחו את הטענות שלפיהן הוא החליט לנסוע בגלל ליברמן .  לדברי הגורמים ,  נתניהו ביקש למצוא פתרון שיאפשר לו לטוס ולאורך כל הזמן הזה נעשו מאמצים על מנת שהוא יוכל להשתתף בעצרת .  
אמש התקיים בתל אביב טקס הזדהות לזכר הנרצחים בפיגוע בסופרמרקט היהודי  " היפר כשר ".  עשרות בני אדם השתתפו בטקס ,  ברובם חברי הקהילה הצרפתית בישראל ,  יוצאי המדינה ,  וכן אנשי דיפלומטיה ואנשי ציבור .  סגן שר הדתות אלי בן דהן השתתף אף הוא באירוע ,  ונשא תפילה לזכר ההרוגים .
 מתקפת הטרור שהכתה את פריז בשבוע שעבר ,  והתפרסה על פני שלושה ימים ,  גבתה את חייהם של 17 בני אדם .  ביום רביעי נכנסו שני מחבלים ,  האחים סעיד ושריף קואשי ,  למערכת המגזין  " שרלי הבדו "  וירו למוות ב-12 בני אדם .  ביום חמישי רצח מחבל נוסף ,  אמדי קוליבאלי ,  שוטרת בדרום העיר ,  ויום לאחר מכן הוא התבצר במרכול כשר במזרח העיר ושם רצח ארבעה בני אדם נוספים .  שלושת המחבלים חוסלו בידי כוחות הביטחון .
 עמרי נחמיאס השתתף בהכנת הידיעה .  

מנהיגי העולם בדרכם לעצרת הגינוי לפיגועים בפריז
גם משלחת מישראל ,  ובה ראש הממשלה ,  יצאה לארמון האליזה לקראת הצעדה שבה צפויים להשתתף כמיליון בני אדם לזכר 17 הנרצחים במתקפת הטרור בעיר .  נתניהו : " הטרור האיסלאמי מאיים על האנושות כולה "
 
