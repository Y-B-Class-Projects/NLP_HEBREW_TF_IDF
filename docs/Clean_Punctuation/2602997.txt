גנרל פלסטיני : " ממשלת נתניהו דוחפת לפיצוץ "
 דובר מנגנוני הביטחון הפלסטינים טען בראיון כי ישראל  " רוצה אנרכיה שתביא לקריסת הרשות ".  לדבריו ,  הבנייה בהתנחלויות סוגרת כל אופק מדיני ומחסלת את פתרון שתי המדינות
יממה לאחר המהומות שפרצו בכפר טמון שבצפון השומרון בין כוחות צה"ל לבין צעירים פלסטינים ,  טוען היום  ( רביעי )  דובר מנגנוני הביטחון הפלסטינים ,  הגנרל עדנאן דמירי ,  כי ישראל  " משתוקקת לכך שתשרור אנרכיה בשטחי הרשות ,  אשר תוביל לקריסה של הרשות הפלסטינית ".  דמירי אמר עוד כי ממשלת הימין בישראל  " דוחפת את האזור לפיצוץ בכך שהיא ממשיכה לבנות בהתנחלויות ,  סוגרת כל אופק מדיני ומחסלת את פתרון שתי המדינות ". 
בשיחה עם סוכנות הידיעות הפלסטינית  " מען ",  התייחס דמירי לאזהרות של ההנהגה הישראלית מפני קריסה של הרשות הפלסטינית בגדה ומפני התפרצות של אינתיפאדה שלישית . " אני חושב שהישראלים מבטאים את השאיפות שלהם ",  אמר . " הם רוצים שתשרור אנרכיה בשטחי הרשות וכך לומר לעולם שהרשות אינה שולטת במצב בשטח ".  הוא הבהיר כי כוחות הביטחון  " שולטים בצורה מלאה בגדה המערבית ".  
עוד טען כי בתקופה האחרונה הגבירו המתנחלים את מתקפותיהם על הפלסטינים ,  וכן ישראל הגבירה את כמות המעצרים והפשיטות על הערים הפלסטיניות : " זה הוביל לכך שכל מה שעשוי להוביל לשלום בעתיד  משותק ".  לדבריו , " ישראל פועלת כדי להצר את צעדי הרשות ולחפש אחר דרכים שיובילו לקריסתה ,  ובמקביל להעניש את העם הפלסטיני והנהגתו בשל פנייתם לאו"ם ".  
בכפר טמון שליד שכם פרצו אמש עימותים לאחר שכוח מסתערבים ,  שפעל באופן סמוי בכפר ,  עצר מבוקש מהג'יהאד האיסלמי .  במקום התאסף המון זועם שהחל ליידות לעברם אבנים .  ארבעה מסתערבים נפצעו קל מיידוי האבנים .  מתחקור ראשוני של האירוע עולה כי במהלך הפעולה הצליח מבוקש נוסף להימלט .  במהלך המרדף אחריו התפתחו מהומות שבמהלכן נפצעו ארבעה מסתערבים .  כתוצאה מיידוי האבנים ,  הכוח השתמש בגז מדמיע וירה כדורי גומי לעבר המפגינים .  הפלסטינים דיווחו על יותר ממאה נפגעים .  
אחד ממנהיגי פתח במחוז טובאס ,  אחמד אבו אסעד ,  אשר כפר טמון נמצא בתחום שיפוטו ,  אמר לוואלה !  חדשות : " אנו לא מעוניינים להסלים את המצב מול ישראל ,  אך מה שקרה בכפר טמון הוא הוכחה לכך שאנו מתקשים לשלוט בשטח ולא מן הנמנע שהכול יתפוצץ .  אנחנו כמנהיגי פתח לא מעוניינים להסלים את המצב מול ישראל ,  אולם צריך לקחת בחשבון שהאזרחים נמצאים תחת מכבש של לחצים .  קשה להם מאד :  הם לא יכולים להיכנס לישראל כדי להתפרנס ,  הם לא מוצאים עבודה ברשות הפלסטינית ,  העתיד שלהם לוט בערפל ,  וכשאנשים רעבים  קשה לשלוט בהם ,  ולכן אי אפשר לדעת מה יקרה .  הכול יכול לקרות ואני מודאג מכך מאד ". 
הלילה פרצו גם עימותים קשים בין כוחות הביטחון הפלסטינים לבין צעירים פלסטינים משכם ,  שהפגינו נגד מדיניות הממשלה הפלסטינית  דבר המהווה עדות נוספת לתסכול הרב שחשים צעירי הגדה .  כ-200 מפגינים שמחו על החלטת הממשלה לא להכליל את העיר העתיקה בשכם ביישובים שיזכו להנחה בתשלום חובות לחברת החשמל ,  הציתו צמיגים בכיכר השוהדא בעיר והתעמתו עם אנשי הביטחון .  אלו ירו לעברם אש חיה ,  גז מדמיע ורימוני הלם .  עשרות נפגעו והועברו להמשך טיפול בבית החולים .  
לקריאה נוספתמסתערבים עצרו מבוקש בכפר ליד שכם ;  מאה פצועים במהומותאחרי המהומות ,  בפתח מזהירים :  מתקשים לשלוט בשטח 

גנרל פלסטיני : " ממשלת נתניהו דוחפת לפיצוץ "
 דובר מנגנוני הביטחון הפלסטינים טען בראיון כי ישראל  " רוצה אנרכיה שתביא לקריסת הרשות ".  לדבריו ,  הבנייה בהתנחלויות סוגרת כל אופק מדיני ומחסלת את פתרון שתי המדינות

