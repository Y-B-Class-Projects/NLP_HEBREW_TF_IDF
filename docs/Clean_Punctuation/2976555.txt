בזמן שנתניהו באפריקה :  בכירי הליכוד יתכנסו לדון ביחסים עם הרשות
הכנס יתקיים היום וישתתפו בו אנשי לשכת הליכוד ,  גוף אידאולוגי שחידש את פעילותו .  נוסף על אלקין ,  ישאו דברים גם השר ישראל כץ ,  בני בגין ואבי דיכטר .  הכינוס מגיע ימים לאחר שאלקין מתח ביקורת חריפה על התנהלות נתניהו מול הפלסטינים
 ( בווידאו :  נתניהו נושא דברים באנטבה ,  אתמול )  
בזמן שראש הממשלה בנימין נתניהו נמצא בביקור במדינות מזרח אפריקה ,  יתכנסו הערב  ( רביעי )  בכירי הליכוד בכפר המכביה לדיון מיוחד על יחסי ישראל והרשות הפלסטינית .  השר זאב אלקין הודיע על כינוס לשכת הליכוד - גוף אידיאולוגי במפלגת השלטון שפעילותו חודשה בשנה האחרונה - לדיון מדיני על ההתפתחויות האחרונות בזירה הפלסטינית ,  ובכלל זה יוזמת השלום הערבית ויוזמת השלום הצרפתית .  
בנוסף לאלקין צפויים לשאת דברים גם השר ישראל כץ  ,  ח"כ והשר לשעבר בני בגין ,  ויו"ר ועדת חוץ וביטחון אבי דיכטר .  בלשכת אלקין אמרו כי הדיון ,  שבו צפויים להשתתף שרים וח"כים נוספים מהליכוד ,  תואם עם לשכת ראש הממשלה .
 לשכת הליכוד היא מוסד האמון על דיון בנושאים המדיניים ,  הכלכליים והחברתיים על סדר יומה של המפלגה .  יושבים בה ח"כים ,  ראשי ערים ופעילים .  עם זאת ,  הלשכה היא גוף אידיאולוגי ללא סמכויות .
 עוד בוואלה !  NEWS:לפיד הצהיר שהשוויון בנטל ירד מהפרק ועורר זעם : " מתחנף לחרדים"נתניהו על הדיווחים לגבי חקירה חדשה נגדו : " שטויות גמורות"האו"ם :  תכנית ישראל לבנות במזרח ירושלים מעלה שאלות לגבי כוונותיה 
מוקדם יותר השבוע מתח אלקין ביקורת על החלטת ראש הממשלה ושר הביטחון לאשר 600 יחידות דיור לפלסטינים בבית צפאפא במזרח ירושלים ,  וקרא לקדם במקביל תוכניות לבנייה יהודית בגבעת המטוס .  השר נחשב לאחד הימניים מבין שרי הליכוד ,  ואומר בראש הלשכה . " מי שרוצה לדאוג לרוב יהודי בבירת ישראל לא יכול לקדם בה בנייה לאוכלוסייה הערבית בלבד ",  אמר .  כמו כן ,  בתחילת החודש שעבר ,  אחרי שנתניהו התייחס בחיוב ליוזמת השלום הערבית בכפוף לשינויים ,  אלקין אמר לסוכנות הידיעות הרוסית כי  " היוזמה כוללת דברים שישראל אינה יכולה לקבל ,  במיוחד בכל הנוגע לחלק שמדבר על נסיגה לגבולות 67 ". 
במסגרת משאל שנערך על ידי וואלה !  NEWS בחודש שעבר בין כל שרי הממשלה ,  עלה כי רק שר אחד בליכוד ,  צחי הנגבי ,  הביע תמיכה בפתרון שתי המדינות ,  לו הצהיר נתניהו מחויבות לכך בנאום בר אילן .  שישה שרים בליכוד - אלקין ,  יריב לוין ,  גילה גמליאל ,  אופיר אקוניס ,  מירי רגב וחיים כץ - השיבו בשלילה לשאלה אם הם תומכים בפתרון שתי המדינות .  שלושה שרים - גלעד ארדן ,  ישראל כץ ,  ויובל שטייניץ - סירבו להשיב למשאל .
  ( עדכון ראשון :  20:00 )  

בזמן שנתניהו באפריקה :  בכירי הליכוד יתכנסו לדון ביחסים עם הרשות
הכנס יתקיים היום וישתתפו בו אנשי לשכת הליכוד ,  גוף אידאולוגי שחידש את פעילותו .  נוסף על אלקין ,  ישאו דברים גם השר ישראל כץ ,  בני בגין ואבי דיכטר .  הכינוס מגיע ימים לאחר שאלקין מתח ביקורת חריפה על התנהלות נתניהו מול הפלסטינים

