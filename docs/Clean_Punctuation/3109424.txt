נתניהו עונה לג'יהאד האיסלמי : " נחזיר את הבנים ,  אין מתנות חינם "
 על רקע הודעת צה"ל כי ישראל מחזיקה בגופות חמשת המחבלים שנעדרו מאז פיצוץ מנהרת הטרור סמוך לקיבוץ כיסופים ,  אמר ראש הממשלה באירוע במגדל העמק כי  " מי שמנסה לתקוף אותנו - אנחנו תוקפים אותו "
 ראש הממשלה בנימין נתניהו אמר הבוקר  ( שני )  במהלך אירוע לרגל חתימת הסכם גג במגדל העמק כי  " אין מתנות חינם ,  אנחנו נחזיר את בנינו הביתה .  מי שמנסה לתקוף אותנו ,  אנחנו תוקפים אותו ".   " לממשלה יש שתי משימות גדולות ",  אמר נתניהו , " הראשונה להגן על הארץ והשנייה לבנות את הארץ .  אנו עושים את שני הדברים גם יחד ".  
אל-מדלל ,  בכיר בג'יהאד האסלאמי ,  אמר כי שחרור האסירים הוא בראש סדר העדיפויות של הארגון וכי הוא ימשיך לחפור מנהרות .
 בצה"ל הודיעו אתמול כי ישראל מחזיקה בחמש גופות של מחבלים מארגון הג'יהאד האסלאמי ,  שנעדרו מאז פיצוץ המנהרה בסמוך לכיסופים בשבוע שעבר .  בישראל הבהירו כי הן ישוחררו רק בתמורה להתקדמות בסוגיית חללים ולאזרחים המוחזקים ברצועת עזה ,  אך בג'יהאד האסלאמי ובחמאס דחו זאת בתוקף .  
עוד בוואלה !  NEWS:פרשת הצוללות :  מתגבש חשד להפרת אמונים נגד מקורבו של נתניהו שנחקרחברי מבקש המקלט שהוכה בידי שוטר דורשים תשובות : " חשבנו שהוא מת"הרשות לניירות ערך :  תשתית ראייתית נגד החשודים בפרשת בזק 
הג'יהאד האסלאמי העביר מסר מאיים לאחר ההודעה . " השהידים לא יוחזקו זמן רב בידי האויב ",  הזהירו בארגון .  אחמד אל-מודלל ,  בכיר בג'יהאד ,  אמר כי  " מלחמתנו עם הכיבוש לא תיגמר בקרוב .  המנהרה הזו היא לא היחידה ,  ויש לנו המון אופציות לפעול .  ישראל מכירה את כוח הג'יהאד ". 
בחמאס ,  שלפי דיווחים ריסן עד כה את הג'יהאד האסלאמי מפני תגובה ברקע מאמציו להשלים את הסכם הפיוס עם פתח ,  אמרו דברים דומים . " זהו ניסיון נואש של הכיבוש לקבוע משוואה חדשה ",  אמר דובר הארגון פווזי ברהום .  הוא הוסיף כי חמאס  " יידע איך לשחרר אותם ,  כמו ששחרר בעבר אסירים "  בעסקת שליט .  
בני משפחתו של הדר גולדין ,  שנהרג במבצע  " צוק איתן "  וגופתו מוחזקת בידי חמאס ברצועת עזה ,  הודיעו אתמול כי יעתו לבג"ץ כדי שיכפה על הממשלה ליישם את החלטות הקבינט המדיני-ביטחוני בעקבות המבצע ,  מינואר 2017 . " מאז קבלת ההחלטה בקבינט היו כבר מספר צמתים בהם חמאס כופף את ממשלת ישראל פעם אחר פעם בכל מה שנוגע להחזרת בנינו ",  אמר שמחה גולדין ,  אביו של הדר .  משפחתו של החלל אורון שאול ,  הודיעה כי לא תיקח חלק בעתירה .
" אנחנו קוראים לראש הממשלה נתניהו לעמוד בהבטחתו להיות חזק מול חמאס .  נתניהו ,  תהיה צוק איתן מול חמאס .  שחרור גופות אנשי חמאס או מחבלים שמזוהים איתו ,  הכניעה הישראלית לכל הדרישות ההומניטאריות והמשך הקייטנה בבתי הכלא בישראל  הם אבסורד גדול והנפת דגל לבן מול הטרור ,  וגם הפקרת הדר ואורון בשדה הקרב בעזה ". 
החלטת הקבינט מינואר 2017 קבעה קידום תכנית פעולה לקידום השבתם של שני האזרחים וגופות שני חיילי צה"ל המוחזקים ברצועת עזה .  במסגרת זו נקבע כי גופות מחבלים ייקברו ולא יוחזרו לחמאס .  עם זאת ,  על חלק מהצעדים ישנן מגבלות משפטיות מתוקף החקיקה הישראלית או הדין הבינלאומי .  במערכת הביטחון הביעו התנגדות למהלך ,  והציגו עמדה הסוברת כי החמרת היחס כלפי האסירים לא תוביל להתגמשות חמאס בעניין הגופות .  על כן ,  השרים הסכימו על יישום מדורג ומבוקר של הצעדים נגד אסירי חמאס .  

נתניהו עונה לג'יהאד האיסלמי : " נחזיר את הבנים ,  אין מתנות חינם "
 על רקע הודעת צה"ל כי ישראל מחזיקה בגופות חמשת המחבלים שנעדרו מאז פיצוץ מנהרת הטרור סמוך לקיבוץ כיסופים ,  אמר ראש הממשלה באירוע במגדל העמק כי  " מי שמנסה לתקוף אותנו - אנחנו תוקפים אותו "
 
