נתניהו :  להמשיך בצעדים תקיפים נגד אירן
בישראל הגיבו בסיפוק על החלטת הסנקציות נגד אירן באו"ם ,  אך הבהירו שיש לעשות יותר .  ראש הממשלה נתניהו : " להמשיך בצעדים תקיפים ,  כולל סנקציות על משק האנרגיה האירני "
 בירושלים מרוצים מההחלטה שקיבלה אמש  ( רביעי )  מועצת הביטחון להחריף את הסנקציות על אירן ,  אך טוענים כי יש להחמיר את הסנקציות .  
ראש הממשלה בנימין נתניהו אמר כי  " ההחלטה היום במועצת הביטחון של האו"ם ,  שהוביל בנחישות הנשיא אובמה ,  היא צעד חיובי .  ארצות הברית גייסה רוב מרשים במועצת הביטחון מול סרבנותה של אירן .  החלטה זו מבהירה לאירן שהמעצמות המובילות בעולם מתנגדות לתוכנית הגרעין שלה ".   
" הסכנה הגדולה ביותר לשלום היא שהמשטרים המסוכנים ביותר בעולם יתחמשו בנשק המסוכן מכל ",  הוסיף נתניהו . " הקהילה הבינלאומית חייבת להמשיך להציב בראש סדר העדיפויות שלה את מניעת האיום הזה .  אנו מקווים שהצעד החיובי היום יימשך בצעדים תקיפים על ידי מדינות שונות ,  כולל סנקציות על משק האנרגיה האירני ". 
במשרד החוץ הדגישו כי יש ללות את ההחלטה  " בצעדים משמעותיים במסגרות בינ"ל נוספות ,  וברמה הלאומית .  רק סנקציות מסוג זה ,  שתתמקדנה במגוון סקטורים באירן ,  עשויות להשפיע על מערך השיקולים האירני ".   
" פעולה בינ"ל רחבה ונחושה ,  שתחדד בפני המשטר האירני את המחיר הנלווה להמשך הפרת הדרישות הבינ"ל ,  נחוצה כדי להבהיר לאירן את דרישותיה של הקהילה הבינ"ל ",  אמרו במשרד החוץ .
 ואילו נשיא אירן מחמוד אחמדינג'ד הגיב אמש לסנקציות החדשות שהוטלו על מדינתו ואמר ,  כי  " הסנקציות חסרות כל ערך ויש להשליך אותן לפח הזבל כמו ממחטה משומשת ".  לדבריו , " מי שמחזיקים בעצמם בפצצות גרעיניות ,  השתמשו בהן ,  ומאיימים באמצעותן על אחרים ,  מחליטים כעת נגדנו ,  בתירוץ שייתכן שאירן תייצר בעתיד פצצה גרעינית .  הם לא מסוגלים לפגוע באירן ". 
בארה"ב הביעו שביעות רצון מההחלטה החדשה על הסנקציות .  נשיא ארה"ב ברק אובמה אמר לאחר ההחלטה כי הסנקציות שאושרו  " הן הקשות ביותר שהוטלו על המשטר האירני .  לדבריו ,  הן שולחות מסר שאין לטעות בו בדבר מחויבות הקהילה הבינלאומית למנוע הפצת נשק גרעיני בעולם ".   
" הבהרנו שאנחנו מכבדים את זכותה של אירן לאנרגיה לצרכי שלום ",  אמר אובמה . " אנו מכירים בזכויות של אירן אבל עם זכויות מגיעה גם אחריות ",  אמר אובמה . 
" אירן חייבת להבין שביטחון לא יגיע דרך נשק גרעיני ,  אלא דרך ציות לחוק הבינלאומי ",  הוסיף הנשיא האמריקאי . " ברצוני להיות ברור :  הסנקציות לא סוגרות את הדלת על דיפלומטיה .  אירן יכולה לבחור בדרך טובה יותר .  ממשלת אירן ממשיכה להראות שהיא פועלת נגד הצדק .  אני מעוניין שהממשלה תבחר אחרת לטובת העם האירני .  אם אירן תזלזל באמנה למניעת הפצת נשק גרעיני ,  היא תהיה מבודדת ,  פחות בטוחה ופחות משגשגת ". 
עדכון ראשון :  20:45

נתניהו :  להמשיך בצעדים תקיפים נגד אירן
בישראל הגיבו בסיפוק על החלטת הסנקציות נגד אירן באו"ם ,  אך הבהירו שיש לעשות יותר .  ראש הממשלה נתניהו : " להמשיך בצעדים תקיפים ,  כולל סנקציות על משק האנרגיה האירני "
 
