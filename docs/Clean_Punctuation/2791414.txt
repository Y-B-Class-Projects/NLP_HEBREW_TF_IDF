ארה"ב עונה לנתניהו : " ערכינו הובילו אותנו לממן את כיפת ברזל "
 דובר הבית הלבן השיב לראש הממשלה שגינה את תגובת ארה"ב למכרז לבניית 2,600 יחידות דיור בשכונת גבעת המטוס בירושלים . " תמיד התנגדנו לכל פעולה חד צדדית שמנסה לקבוע את מעמד ירושלים "
 הידרדרות נוספת ביחסים בין ישראל לארצות הברית ?  הבית הלבן גינה הערב  ( שני )  את תגובתו של ראש הממשלה בנימין נתניהו להצהרת ארה"ב בנוגע להחלטת ישראל לבנות יחידות דיור נוספות בשכונת גבעת המטוס בירושלים .  לדברי הבית הלבן ,  נתניהו מסרב להכיר בתרומתה הרבה של ארה"ב לישראל במהלך השנים .
 ביום רביעי פרסמה עיריית ירושלים מכרז לבניית 2,600 יחידות דיור בגבעת המטוס שמעבר לקו הירוק בבירה .  דוברת מחלקת המדינה האמריקנית ג'ן סאקי גינתה את ההחלטה ואמרה : " התפתחות זו רק תגרור גינויים מהקהילה הבינלאומית ,  תרחיק את ישראל מבעלות בריתה הקרובות ביותר ותרעיל את האווירה לא רק עם הפלסטינים ,  אלא גם עם הממשלים הערביים עמם אמר ראש הממשלה נתניהו שהוא מעוניין לבנות יחסים ". 
עוד על יחסי ישראל-ארה"ב:התגרות בארה"ב ?  מכרז לבנייה מסיבית במזרח ירושליםמחלקת המדינה : " בנייה במזרח ירושלים תרחיק את ישראל מארה"ב"נתניהו :  אין מתיחות עם אובמה ,  אנחנו כמו זוג נשוי 
בראיונות שהעניק לתקשורת האמריקנית התייחס נתניהו לדברים ואמר כי בינו לבין נשיא ארה"ב ברק אובמה שוררת מערכת יחסים  " של זוג נשוי ".  הוא טען כי גילה שהמכרז אושר  " רק לפני הפגישה עם אובמה ורק דרך פרסומי העיתונות ".  בראיון שנערך אחרי הפגישה ,  הוא ציין כי  " זו סוגיה שמעבר לזכות הקניין .  הדבר נוגע לזכותו של כל אדם לגור היכן שיבחר ,  כל עוד הוא רוכש את הדירה באופן חוקי ולא משתלט על נכס .  אני לא מבין את המדיניות הזאת ,  שמנוגדת לערכים האמריקנים ולהגיון הפשוט ". 
הערב ,  התייחס דובר הבית הלבן ג'וש ארנסט לדברים ואמר : " זה נראה מוזר שהוא  ( נתניהו )  מנסה להגן על פעולות ממשלתו על ידי אמירה שתגובתנו אינה הולמת את ערכי ארה"ב ".  הוא הוסיף ש"ערכי ארה"ב "  הם שהובילו לסיוע האמריקני במימון סוללות מערכת ההגנה האווירית , " כיפת ברזל ".  לדבריו ,  ארה"ב תמיד התנגדה לכל פעולה חד צדדית שמנסה לקבוע את מעמדה של ירושלים .  
גם שר הביטחון משה  ( בוגי )  יעלון הבהיר כי הממשלה עומדת מאחורי מכרז הבנייה .  יממה לאחר פרסום המכרז ,  השתתף יעלון בטקס זיכון לחללי  " עוצבת האש "  באנדרטה לנופלי חטיבת הצנחנים בסמוך לצומת ביל"ו ואמר : " הצנחנים הם אלו ששחררו את ירושלים ,  אותה ירושלים שגם היום יש מי שמפקפק בזכותנו עליה .  היא תישאר ביתו של העם היהודי ,  העיר שנמשיך לפתח בלי להתנצל ".  

ארה"ב עונה לנתניהו : " ערכינו הובילו אותנו לממן את כיפת ברזל "
 דובר הבית הלבן השיב לראש הממשלה שגינה את תגובת ארה"ב למכרז לבניית 2,600 יחידות דיור בשכונת גבעת המטוס בירושלים . " תמיד התנגדנו לכל פעולה חד צדדית שמנסה לקבוע את מעמד ירושלים "
 
