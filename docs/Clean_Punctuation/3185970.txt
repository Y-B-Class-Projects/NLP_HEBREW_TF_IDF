בעקבות מחאת גמלאי המשטרה :  נתניהו הורה לאוצר לקיים מו"מ
נתניה דחה את ההצבעה על הצעת ההחלטה בנוגע לשכר אנשי הקבע והורה על פתיחה במגעים בנושא .  תחילה ,  ארדן קרא לשרים להצביע נגד ההחלטה ,  אך לאחר שנתניהו גילה כי לא התקיים כל משא ומתן עם גמלאי המשטרה החליט לדחות את ההצבעה ב-45 יום
בעקבות מחאת השוטרים הגמלאים והתנגדות השר לביטחון פנים ,  ראש הממשלה החליט היום  ( רביעי )  לדחות את ההצבעה על הצעת המחליטים בדבר תוספות שכר לאנשי קבע ,  והורה לאוצר לפתוח במשא ומתן עם הגמלאים על פיצוי מתאים .  השר גלעד ארדן פנה אתמול לכל שרי הממשלה וביקש מהם להצביע נגד ההחלטה ,  שהייתה אמורה להיות מאושרת היום בממשלה ,  ולאחר שנתניהו גילה בישיבה כי לא התקיים כל משא ומתן עם גמלאי המשטרה החליט לדחות את ההצבעה ב-45 יום . 
" ‏אני שמח מאד שהממשלה קיבלה את עמדתי והחליטה שינוהל מו"מ ב-45 ימים הבאים בין המשרד לביטחון פנים ,  המשטרה ושירות בתי הסוהר למשרד האוצר ",  אמר השר ארדן . " אסור לאפשר להפלות לרעה ולפגוע בשוטרים ובסוהרים שנמצאים בחזית המאבק בטרור והפשיעה ".  
גיל רוטר ,  איש מז"פ לשעבר ומראשי מאבק גמלאי המשטרה ,  השובת כבר 65 יום מול ביתו של השר משה כחלון ,  מתוכם 30 יום בשביתת רעב ,  בירך על החלטת נתניהו בנושא . " לנהל משא ומתן זה כבר טוב וזו כבר התקדמות ,  ובוודאי אם זה רק ל-45 יום ".  אמר  " עם זאת ,  נשקול את צעדינו .  בעבר ראינו שכל ההחלטות נועדו למשוך זמן ולא כובדו ".  הוא אמר כי מהפגנת המחאה בירושלים הוא ישוב כעת למאהל שמול בית שר האוצר בחיפה והפגנתו שם תימשך .
 מנגד אושרה אסף ,  יו"ר ארגון זכויות השוטרים והסוהרים ומובילת המאבק הציבורי לקבלת תוספת ביטחון תעסוקתי לשוטרים ,  טוענת כי נתניהו ממשיך בסחבת לאחר שנה שלמה של מחאה . " אני קוראת לכל מי שחבר בליכוד לבטל היום את תעודת החבר שלו בליכוד כמחאה על המעשה של נתניהו ",  אמרה . " אני קוראת לכל השוטרים והסוהרים ובני משפחותיהם שלא להצביע בבחירות הקרובות לליכוד ולנתניהו ".   
" אני ,  כאשת שוטר ,  המומה מהעובדה הבלתי נתפסת שבה ראש ממשלה שנחקר על ידי המשטרה מרשה לעצמו לקבל החלטות הנוגעות לתנאי העסקה של השוטרים שחלקם החוקרים שלו ",  הוסיפה . " נתניהו היה צריך שלא לטפל בעניין זה בכל דרך .  איפה נשמע דבר שכזה שהנחקר עוסק באופן ישיר בתנאי השכר והתעסוקה של החוקרים שלו במשטרה ".  
במהלך היום כמה עשרות מגמלאי כוחות הביטחון - משטרת ישראל ,  שב"כ ,  המוסד ושירות בתי הסוהר - הפגינו בצהריים מול הכניסה למשרד ראש הממשלה ,  בטענות על אי כיבוד הסיכומים עמם על השוואת תנאיהם לאלו של גמלאי צה"ל .  מוקדם יותר חסמו המפגינים את הכניסה לירושלים בצומת גינות סחרוב .
 המפגינים חסמו את כל הכניסות למבנה ,  והשרים הונחו שלא להגיע לישיבת הממשלה שהייתה אמורה להיערך במקום .  שר החקלאות אורי אריאל שהגיע למשרד ראש הממשלה ,  תיאר את המצב כ"מעין מצור ".  לבסוף ישיבת הממשלה התקיימה כסדרה .  
הגמלאים מוחים מזה כשנה ויותר בשל אי מימוש הסכם עימהם להצמיד את תנאיהם לתנאי גימלאי משרד הביטחון .  למעלה מחודשיים הם מקיימים משמרת מחאה מול ביתו בחיפה של שר האוצר משה כחלון .  גם זה לא הועיל ובשבוע האחרון הם החלו להחריף את המאבק ויצאו לכבישי הארץ.הם מתכוונים להמשיך בצעדים אלה ואף להחריפם עוד ,  זאת על רקע ניסיון חקיקה שיביא לביטול אותה החלטה רטרואקטיבית ,  למעלה מעשור לאחר שניתנה .  

בעקבות מחאת גמלאי המשטרה :  נתניהו הורה לאוצר לקיים מו"מ
נתניה דחה את ההצבעה על הצעת ההחלטה בנוגע לשכר אנשי הקבע והורה על פתיחה במגעים בנושא .  תחילה ,  ארדן קרא לשרים להצביע נגד ההחלטה ,  אך לאחר שנתניהו גילה כי לא התקיים כל משא ומתן עם גמלאי המשטרה החליט לדחות את ההצבעה ב-45 יום

