הפלסטינים :  המפגש בשארם התעכב בשל מחלוקת
לאחר עיכוב של יותר משעה ,  שגרר גל שמועות על פיצוץ במשא ומתן ,  החלה בשארם א-שייח' פגישתו של רה"מ עם יו"ר הרשות הפלסטינית ומזכירת המדינה האמריקאית .  מובארק דרש מנתניהו להפסיק את הבנייה בהתנחלויות
 ( צילום :  רויטרס ,  עורך וידאו :  דורון שטיין ,  קריינות :  אביב אברמוביץ' ) 
ראש הממשלה בנימין נתניהו נפגש היום  ( שלישי )  במצרים עם יו"ר הרשות הפלסטינית אבו מאזן ,  במסגרת הסבב השני של המו"מ הישיר בין ישראל לפלסטינים .  יום עמוס של פגישות עובר על נתניהו באתר התיירות שארם א-שייח' שבדרום סיני .  בשעה 9:00  ( שעון ישראל )  נפגש נתניהו עם נשיא מצרים חוסני מובארק ,  ולאחר מכן הוא נועד עם מזכירת המדינה האמריקאית קלינטון .  מובארק נפגש גם עם הנשיא הפלסטיני ,  אבו-מאזן .  על פי הדיווחים בתקשורת הערבית ,  מובארק דרש מנתניהו להפסיק את הבנייה בהתנחלויות והציג בפניו את תפיסתה של מצרים בכל הנוגע למהלכים שיובילו להצלחת המשא ומתן וליישום פתרון שתי המדינות .
 בשעה 11:00 הייתה צפוייה להיערך פגישה משולשת בין קלינטון ,  נתניהו ויו"ר הרשות הפלסטינית אבו מאזן ,  אולם הפגישה התעכבה ביותר משעה ,  לטענת גורמים בישראל בשל התארכות השיחות האישיות .  העיכוב בפגישה המשולשת הוביל לחרושת שמועות על פיצוץ במשא ומתן .  
חבר צוות המשא ומתן הפלסטיני ,  ד"ר מוחמד אשתיה ,  טען כי העיכוב נגרם כתוצאה מחילוקי דעות בין ישראל לפלסטינים ,  ובעיקר סביב נושא הקפאת הבנייה בהתנחלויות . " הבהרנו גם בעבר כי המשך הבנייה בהתנחלויות משמעו סיום המשא ומתן ",  אמר .  בראיון לסוכנות הידיעות  " מען "  אמר עוד כי בכוונת הפלסטינים להעלות את סוגיות הביטחון והגבולות בשיחות עם המשלחת הישראלית .  רשת הטלוויזיה  " אל-ג'זירה "  דיווחה אף היא כי בין המשלחות פרצו חילוקי דעות סביב סוגיית הגבולות של המדינה הפלסטינית העתידית .  בנוסף דווח כי נושא הארכת ההקפאה של ההתנחלויות גרם אף הוא לעיכוב בשיחות .
 בהמשך היום צפוי השליח האמריקאי המיוחד למזרח התיכון ,  ג'ורג' מיטשל ,  לקיים מסיבת עיתונאים .  בשעה 14:00 תיערך ארוחת צהריים משותפת של ראשי המשלחות .  לא יינתנו הצהרות משותפות בתום סבב השיחות הנוכחי.בין הפגישות ,  תיערך ככל הנראה פגישה בארבע עיניים בין נתניהו לאבו מאזן .
 עם המראת מטוסו של נתניהו מנמל התעופה בן גוריון ,  התייחס גורם בכיר בלשכתו לאיומים מפי בכירים פלסטינים ,  לפיהם הפסקת הקפאת הבנייה בהתנחלויות תביא לפיצוץ המשא ומתן . " אנחנו נוסעים כדי לחפש גישה אחרת ,  לא של הכל או לא כלום ",  אמר הבכיר . " גישה כזו הביאה לכך שבמשך תשעה חודשים וחצי של הקפאת בנייה - הפלסטינים לא ישבו למשא ומתן ".  
הבכיר גם תהה בקול רם : " אם על נקודה כזו לא יצליחו להגיע להבנה ,  איך נגיע להבנות בנושאים יותר מהותיים בהמשך הדרך ?  ",  והסביר כי  " גישתו של ראש הממשלה היא בדיוק הפוכה - לא לצאת בהכרזות שיפוצצו את השיחות ,  אלא לבדוק כיצד ניתן למצוא פתרונות ".  באחרונה חזרו גם נשיא ארצות הברית ברק אובמה והן מזכירת המדינה הילרי קלינטון על העמדה לפיה טוב יהיה למשא ומתן אם הקפאת הבנייה תימשך מעבר למועדה המתוכנן ב-26 בספטמבר .
 חבר צוות המשא ומתן הפלסטיני ,  ד"ר נביל שעת' ,  אמר הבוקר כי בסבב המשא ומתן בשארם א-שייח' ידונו הצדדים בשלושה נושאים :  שטחים ,  גבולות וביטחון .  זאת בניגוד לטענה הישראלית כי הצדדים ידונו בנושא הביטחון בלבד . " אין ביטחון ללא שטחים וגבולות .  כולם יודעים זאת ",  אמר שעת' לעיתון 'א-שרק אל-אווסט' .  
עדיין קיימים חילוקי דעות בין ישראל והפלסטינים על הנושאים שיידונו בתחילת השיחות .  בעוד נתניהו דורש לדון תחילה בנושאי הביטחון ,  ההכרה בישראל כמדינת העם היהודי וקץ התביעות ,  שמהם לדבריו ייגזר נושא הגבולות ,  הפלסטינים דורשים לפתוח בנושא הגבולות .  מזכירת המדינה הילרי קלינטון תכריע לגבי נושא הדיון שיפתח את השיחות .
 עדכון ראשון - 8:47

הפלסטינים :  המפגש בשארם התעכב בשל מחלוקת
לאחר עיכוב של יותר משעה ,  שגרר גל שמועות על פיצוץ במשא ומתן ,  החלה בשארם א-שייח' פגישתו של רה"מ עם יו"ר הרשות הפלסטינית ומזכירת המדינה האמריקאית .  מובארק דרש מנתניהו להפסיק את הבנייה בהתנחלויות

