נתניהו החליט לדחות את ההודעה על ההקלות למחר
על רקע המחאה הציבורית ,  צפוי רה"מ נתניהו להודיע מחר על חבילת הטבות כלכליות .  מסיבת העיתונאים בנושא אמורה היתה להתקיים הערב ,  אך נדחתה בשל אשפוז שטייניץ
ראש הממשלה ,  בנימין נתניהו ,  ביקר היום  ( רביעי )  את שר האוצר יובל שטייניץ בבית החולים הדסה עין כרם .  השניים סיכמו כי לנוכח אשפוזו של שר האוצר ,  מסיבת העיתונאים בנושא חבילת ההקלות לציבור תידחה למחר .
 במסיבת העיתונאים צפוי נתניהו לפרט את ההחלטות שיתקבלו במהלך היום בנוגע להתייקרות מחירי הלחם ,  המים והדלק .  על פי ההערכות ,  נתניהו יציג מתווה שגיבש להורדת המחירים .
 עם זאת ,  הפגישה שערכו הבוקר ראשי המאבק בעליות המחירים במוצרי היסוד עם נתניהו הסתיימה ללא תוצאות ,  כך נמסר מהסתדרות העובדים .  לדברי ההסתדרות ,  ראש הממשלה שמע ראשי מטה המאבק ,  אך לא הציג פעולות קונקרטיות לטיפול בנושא שכר המינימום והקלה על הגזירות .  
עקב כך ,  יתכנס בשעות אחר הצהריים מטה המאבק בראשות יו"ר ההסתדרות עופר עיני ,  יו"ר התאחדות התעשיינים ,  שרגא ברוש ויו"ר מרכז השלטון המקומי ,  שלמה בוחבוט ,  יחד עם נציג הסטודנטים איציק שמולי ,  להחלטה על המשך הפעולות .
 נתניהו צפוי להציג חבילת הטבות שתכלול את ביטול התוספת הנוכחית למס הבלו על הדלק וביטול תוספת נוספת המתוכננת ב-2012 .  כמו כן ,  על פי ההערכות יבוטל המע"מ על המים ,  שכר המינימום יעלה במאות שקלים כבר באפריל הקרוב ויורחבו הקריטריונים למס הכנסה שלילי ,  ינתן סבסוד ממשלתי של מוצרי היסוד ופיצוי מיוחד למעוטי יכולת שנפגעו מגל ההתייקרויות .  כן יגדל הסבסוד לנסיעה בתחבורה ציבורית וידווח על השקעה של מאות מיליונים בתחבורה ציבורית .
 אמש ,  אמרו מקורבי נתניהו לוואלה !  חדשות כי  " ראש הממשלה יקבל החלטה שתהיה אחראית ותכלול מרכיבים שיעזרו למעמד הביניים ולשכבות החלשות .  ראש הממשלה קשוב ומודע לקשיים של הציבור נוכח עליית מחירי הסחורות בעולם ,  אך יקבל החלטה אחראית ושקולה ולא החלטה שתכניס את המשק לסחרור כלכלי .  חשוב לציין שלכל החלטה יהיה מחיר ". 

נתניהו החליט לדחות את ההודעה על ההקלות למחר
על רקע המחאה הציבורית ,  צפוי רה"מ נתניהו להודיע מחר על חבילת הטבות כלכליות .  מסיבת העיתונאים בנושא אמורה היתה להתקיים הערב ,  אך נדחתה בשל אשפוז שטייניץ

