שגריר רוסיה לוואלה !  NEWS :  נתניהו לא היה היסטרי מול פוטין  זה שקר
השגריר בישראל אלכסנדר שיין אמר עוד כי ארצו לא תאפשר לאיראן להשיג נשק גרעיני וכי על צפון קוריאה לחדול מהניסויים שהיא עורכת בתחום .  לדבריו ,  מוסקבה מעריכה את ישראל על שלא הצטרפה לסנקציות של המערב נגדה על אף יחסיה עם ארה"ב 
" התמונה שיצאה מהפגישה בין פוטין לנתניהו היא מעוותת ואינה נכונה "   כך אמר אתמול  ( חמישי )  בריאיון מיוחד לוואלה !  NEWS שגריר רוסיה בישראל אלכסנדר פטרוביץ' שיין .  לדבריו השיחה בין שני המנהיגים בשבוע שעבר התנהלה  " באווירה חברית ,  עם אמון ,  באווירה של הבנה הדדית ".  הוא הוסיף כי  " מופצות שמועות על אווירה לא נוחה - זו לא אמת .  הייתה הודעה בנושא של דוברו של הנשיא .  אני יודע את זה לא רק מההודעה הזו ,  יש לי מידע מקצועי ואני יודע איך הכל התרחש שם במדוייק ".  בדיווח שפורסם בעיתון  " פראבדה "  לאחר הפגישה תואר ראש ממשלת ישראל כנסער וציין שתביעותיו מהנשיא לא נענו .
" שני המנהיגים כבר מכירים היטב ומבינים אחד את השני ",  הוסיף שיין את אבחנתו לגבי היחסים האישיים בין נתניהו ופוטין . " מתקיימים ביניהם יחסים באווירה של אמון ,  יחסים שחשובים ויקרים להם .  זה מאוד בריא לשתי המדינות ,  לדרגים הפוליטיים שלהן ,  במיוחד במצב המורכב כיום באזור הזה ".  שיין מכיר היטב את  " המצב המורכב ",  בלשונו הדיפלומטית ,  באזור .  הוא דיפלומט מקצועי ,  בן 65 ,  שהתמחותו בעולם הערבי  בין היתר ,  שירת שיין בתוניסיה ,  באלג'יריה ,  בסוריה ,  בעיראק ובירדן .  לפני שהיה שגריר בישראל כיהן בתפקיד גם בעיראק ,  בירדן ובתוניסיה . " אני יכול להגיד שיש ביניהם חיבה הדדית ",  סיכם שיין את אבחנתו לגבי נתניהו ופוטין .  
שיין הדגיש את היחסים החמים ,  מלאי החיבה והאמון בין שני המנהיגים .  נשים בצד את נושא האמון  לא בטוח שמי שצמח בקג"ב כמו פוטין הוא אדם שאמון בזולת הוא הצד החזק שלו .  אבל עם כל הכבוד לידידות האישית - מעבר לכך ישנם היחסים בין המדינות .  פעם אחר פעם ,  לאורך כל מלחמות ישראל ועד עתה רוסיה חוברת לאויבי ישראל ,  מספקת נשק ,  גיבוי דיפלומטי וסיוע כלכלי . 
"  מאז שברית המועצות התפרקה ולזירה הפוליטית הגיעה רוסיה הדמוקרטית ,  המדינה שלי מבצעת מדיניות המתמקדת באיזון היחסים עם כל המדינות באזור ,  כולל מדינות ערב ,  ישראל ואיראן .  יחסים מאוזנים ",  הדגיש השגריר .  באופן טבעי הוא מבקש להתחמק מנושא ברית המועצות ,  המדינה שלמעשה לחמה דרך שליחיה ולעתים ישירות נגד ישראל לאורך עשרות שנים ובמיוחד במלחמת ששת הימים ומלחמת יום הכיפורים .  ובאשר לרוסיה בזירת המזרח התיכון כיום  רוסיה בהחלט רוצה ביחסים טובים עם ישראל ;  אבל האינטרס ,  כתמיד ,  גובר - והאינטרסים הרוסים מושקעים בשימור המשטר הסורי ,  ועל כן בברית עם איראן .  
מה שמעלה את נושא הנשק הגרעיני .  השגריר התחייב בשם ארצו שרוסיה לא תאפשר לאיראן להשיג נשק גרעיני . " רוסיה מתנגדת להתפשטות הנשק הגרעיני בעולם .  זה אחד מעקרונות היסוד שלנו במדיניות החוץ ",  אמר . " באשר לקוריאה הצפונית ,  אין לנו ויכוח עם אף אחד בנושא - רוסיה יחד עם מועצת הביטחון גינו פה אחד את הניסוי הגרעיני שערכה ".  אולם לדבריו ,  רוסיה וסין דוגלות בעמדה כי יש לפעול להרגעת המצב .  
זאת ,  על ידי הפחתת כמות האימונים הצבאיים שעורכות יחדיו ארצות הברית וקוריאה הדרומית בקרבת הגבול עם הצפון . " בתמורה פיונגיאנג צריכה להפסיק את הניסויים הגרעיניים והבליסטיים שלה ",  הוסיף . " באשר לאיראן ,  אנחנו היינו חלק מההסכם הכולל שמאפשר לסוכנות הגרעין העולמית לפקח על איראן ועל תכניתה הגרעינית למטרות שלום כדי שלא תהפוך למעצמה גרעינית צבאית ",  ציין . " אנחנו מתנגדים בתוקף למצב של איראן גרעינית ולא נאפשר לאיראן להשיג נשק גרעיני ".  
היחסים בין רוסיה לבין המערב ובינה לבין שכנותיה ידועים והמושג  " המלחמה הקרה השנייה "  כבר הפך לחלק מהשיח סביב הנושא .  בימים אלה מבצעת רוסיה תמרון צבאי תחת השם  " מערב ",  והמדינות השכנות ממערב לה  בהן ,  פולין ,  אוקראינה והמדינות הבלטיות - עצבניות .  בראייה רוסית ,  ולא בפעם הראשונה ,  רוסיה היא הצד המתגונן ,  הצד המאויים על ידי המערב המתפשט אל תוך אזורי השפעה רוסים מסורתיים .
" האם ברית המועצות תקפה מישהו ?  האם היא תקפה את ארצות הברית או את מערב אירופה ?  ",  שאל שיין . " לברית המועצות הייתה את ברית וורשה ,  ברית צבאית מול ברית נאט"ו .  ברית וורשה התפרקה אבל נאט"ו רק מתרחבת ,  גם בכמות וגם בשטח .  איזה קו של ברית המועצות רוסיה ממשיכה ?  רוסיה לא יוזמת הסכם וורשה חדש ".  לדבריו ,  רוסיה רוצה להתקיים  " בשלום ובשיתוף פעולה עם שכניה ".  
שיין הוסיף כי מוסקבה  " אינה מבינה "  למה כוחות אמריקנים וכוחות נאט"ו מרוכזים קרוב לגבולה של רוסיה ,  במדינות הבלטיות ובמזרח אירופה . " אנחנו לא מבינים למה הם עושים זאת .  אם הם רוצים להפחיד את רוסיה אז הם לא ישיגו את המטרה הזו .  למה הם עושים זאת ?  ",  אמר ,  כשהוא מדגיש כי הוא מתייחס להנהגה הפוליטית והצבאית של ארצו . " אנחנו לא יודעים .  אנחנו צריכים לתחזק את הכוחות שלנו ברמה גבוהה כדי להבטיח ביטחון למדינה שלנו ". 
שיין הדגיש את רצונה של רוסיה בשלום ובשיתוף פעולה עם שכנותיה  אך לא בטוח עד כמה הדברים מקובלים על השכנות בהווה .  כך למשל ,  גיאורגיה שאליה פלשה רוסיה בשנת 2008 או אוקראינה ,  שממנה כבשה את חצי האי קרים ב-2014 וכעת נאבקת על השלטון במזרחה מול בדלנים פרו-רוסיים הנעזרים ברוסיה .  בהתאם למעמדה החדש ישן של רוסיה בעולם כמעצמה ,  יש שיאמרו תוקפנית ,  הוסיף שיין כי  " אם שכנינו במערב רוצים להחיות מצב של מלחמה קרה ,  זו בחירה שלהם ,  רוסיה לא תשב בחיבוק ידיים במצב כזה ,  גם לה יש אינטרסים .  רוסיה היא מעצמה עולמית ולא מעצמה אזורית ".  
באשר ליחסי רוסיה וישראל הרי שמאז ומעולם היו יחסים מורכבים בין המדינות ובין ישראל לברית המועצות .  הצבא האדום הוא זה ששפך את דמו כדי להביס את הנאצים ,  וחייליו הם ששיחררו את מחנות המוות .  ברית המועצות של סטלין הצביעה בעד הקמת מדינת ישראל באו"ם  ומיד הייתה ישראל לאויב ,  או בת ברית של האויב .  האם מכיוון שישראל היא בת ברית של המערב ,  של ארצות הברית היא מתוייגת במוסקבה בעמודת היריבים ,  שלא לומר אויבים ?  
" קודם כל הדוקטרינה ביחסי החוץ והדוקטרינה הצבאית לא מגדירה את ארצות הברית ואת אירופה המערבית כאויב ",  אמר שיין . " אם יש ראייה כזו בצד השני ,  זה לא אומר שיש לנו את אותה העמדה .  אנחנו מנסים להתגבר על המשבר שיש ביחסינו עם ארצות הברית ואירופה ויחסינו לישראל קיימים גם בלא ההקשר האמריקני ".  לדבריו , " אנחנו מאוד מעריכים את העובדה שישראל ,  שהיא בעלת ברית של ארצות הברית ,  הרי זה לא סוד שאתם בעלי ברית ,  לא הצטרפה לסנקציות המערביות נגד רוסיה ומנהלת מדיניות עצמאית כלפי רוסיה ונשארת נייטרלית בכל מה שקשור ליחסים בין רוסיה לאוקראינה "   ( מדינות האיחוד האירופי וארצות הברית מטילות סנקציות על רוסיה מסיבות שונות ,  המרכזית שבהן היא כיבוש חצי האי קרים מידי אוקראינה וסיפוחו לרוסיה ,  א"נ )  .  
ולבסוף  האנטישמיות .  במאה ה-19 רוב מוחלט של העם היהודי חי תחת הצאר ,  ששלט גם במרבית פולין .  היהודים הופלו לרעה בגלוי .  פוגרומי  " סופות בנגב ",   " פוגרום קישינב ",  זיוף הפרוטוקולים של זקני ציון על ידי האוכראנה ,  המשטרה החשאית של הצאר זכורים לרעה גם הם .  בברית המועצות ,  שלכאורה היתה שיוויונית לחלוטין ברוח הקומוניזם אכן הגיעו יהודים לבולטות מרשימה  בהנהגה הקומוניסטית  ( טרוצקי ,  זינובייב ,  קגנוביץ' )  ,  במדע  ( לנדאו )  ,  בתקשורת  ( לויטן ,  ארנבורג ,  גרוסמן )  בספרות ובשירה  ( פסטרנק ,  מנדלשטאם ,  ויסוצקי )  .  
אחרי נפילת ברית המועצות קמה רוסיה החדשה ,  וסמלה האוליגרכים  וגם כאן נוכחות יהודית מעוררת אי נוחות :  ברזובסקי ,  גוסינסקי ,  חודורקובסקי ,  אברמוביץ' ,  פרידמן ,  וקסלברג ואחרים .  האם יש עלייה באנטישמיות בעקבות כך ?   " לא "  השיב השגריר . " יש מאבק חסר פשרות באנטישמיות .  רוסיה היא המדינה הבטוחה ביותר ליהודים באירופה .  אמנם יש עימותים עם זרים  ( שפה נקייה בעיקר למוסלמים ,  א"נ )  אבל באופן חד-משמעי כיום השלטון נאבק באנטישמיות ואין לה ביטוי ברוסיה ".  
בשנה הבאה יתקיימו בחירות לנשיאות רוסיה ,  והפוליטיקאי הפופולרי ביותר במדינה ,  ולדימיר פוטין ,  טרם הודיע אם יתמודד .  אם יעשה זאת ,  אין כלל ספק שייבחר בקלות .  בתשובה לשאלה אם לדעתו פוטין יתמודד ,  לא סיפק השגריר תשובה חד-משמעית .  כך גם לשאלות על הידרדרות אפשרית של הדמוקרטיה הרוסית .  ואולי הדמוקרטיה במדינה כבר אינה קיימת - אמצעי התקשורת כולם למעשה בשליטת הקרמלין ,  ורבים ממתנגדי פוטין מצאו את מותם בדרכים מסתוריות .
" אתה מתכוון לרצח נמצוב ?  ",  הגיב שיין בשאלה ,  כשהוא מתייחס לבוריס נמצוב ,  שהיה סגן ראש ממשלת רוסיה ,  מבקרו של פוטין ושל שלטונו ,  ונרצח ביריות במרכז מוסקבה בשנת 2015 . " הרוצחים נעצרו ,  אך לא גילו מי הזמין את הרצח וזה לא אומר שהוא נרצח בגלל שהיה באופוזיציה .  ורציחות העיתונאים היו לפני זמן רב ",  השיב . 
" דמוקרטיה ?  אני לא יודע מה זו דמוקרטיה ,  אני יודע שבשם הדמוקרטיה הפציצו אזרחים ביוגסלביה ,  בלוב ",  הוסיף השגריר את תשובתו . " יש דמוקרטיה ליברלית יותר ויש פחות .  אני לא יודע למה אתה מתכוון .  ואם פוטין יתמודד או לא ,  מה הקשר לדמוקרטיה ?  אתה רומז שהוא הרבה זמן בשלטון ?  אנגלה מרקל נמצאת זמן רב יותר ממנו בשלטון בגרמניה ואף אחד לא מתלונן על הפגיעה בדמוקרטיה שם ",  הוסיף .  
למעשה ,  פוטין מכהן כנשיא מאז שנת 2000 אך בשל ההגבלה על כהונות רצופות כיהן כראש ממשלה תחת דמיטרי מדבדב בשנים 2008-2012 . " האם פוטין יתמודד ?  אני לא יודע .  זה שהוא פופולרי ,  זה הישגו .  זה שאין אלטרנטיבה ,  זו בעיה של האופוזיציה ",  סיכם שיין .
" לגבי התקשורת ,  יש ערוצים שמתנגדים לפוטין ולקרמלין ",  אמר השגריר . " יש ערוץ מפורסם ,  'גשם' שבו כל התוכניות נגד פוטין ואני רואה אותו כדי לדעת מה חושבת האופוזיציה .  יש ערוץ רדיו 'אקו מוסקבה' ,  מאוד פופולרי ,  אני גם מקשיב לו .  יש לנו חופש אבל מה זו דמוקרטיה ,  אני לא יודע ",  מסיים השגריר .  לשאלתו הרטורית ניתן להוסיף את דבריו של דובר הקרמלין דמיטרי פסקוב שכנשאל על הדמוקרטיה בארצו השיב שברוסיה נהוגה  " דמוקרטיה ריבונית ".  

שגריר רוסיה לוואלה !  NEWS :  נתניהו לא היה היסטרי מול פוטין  זה שקר
השגריר בישראל אלכסנדר שיין אמר עוד כי ארצו לא תאפשר לאיראן להשיג נשק גרעיני וכי על צפון קוריאה לחדול מהניסויים שהיא עורכת בתחום .  לדבריו ,  מוסקבה מעריכה את ישראל על שלא הצטרפה לסנקציות של המערב נגדה על אף יחסיה עם ארה"ב

