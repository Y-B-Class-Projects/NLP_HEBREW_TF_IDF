נתניהו לשליחו של טראמפ :  הדרכים לשלום - בהישג ידינו
חתנו של טראמפ נחת יחד עם המשלחת האמריקנית בישראל ,  ונפגש עם ראש הממשלה בירושלים .  קושנר לנתניהו : " הנשיא מחויב למציאת פתרון שיביא לשגשוג ולשלום לכל העמים באזור "
 ראש הממשלה בנימין נתניהו נפגש היום  ( חמישי )  עם חתנו ויועצו של נשיא ארצות הברית ג'ארד קושנר בירושלים .  בפגישה נכחה משלחת אמריקנית הכוללת את השליח ג'ייסון גרינבלט ,  סגנית היועץ לביטחון לאומי ,  דינה פאוול ,  ושגריר ארצות הברית בישראל ,  דיוויד פרידמן .
" יש לנו דברים רבים לדון בהם ",  אמר נתניהו לקושנר . " בין השאר  כיצד לקדם שלום ,  יציבות ,  ביטחון ושגשוג באזורנו ,  ואני חושב שכולם בהישג ידינו ".  נתניהו אף הודה לקושנר ואמר כי הוא  " שמח לראות את המאמצים שאתה מוביל עם הנשיא ,  עם ג'ייסון וחברי הצוות ".  נתניהו הוסיף : " אני סבור שזה משקף את הברית החזקה בינינו והיעדים החשובים שמנחים אותנו ". 
נשיא ארצות הברית דונלד טראמפ התייחס לפגישתם של חתנו ויעצו ג'ארד קושנר וראש הממשלה בנימין נתניהו בעמוד האינסטגרם שלו ,  והאיץ בהם  " לקדם שלום ,  שגשוג וביטחון באזור ".  טראמפ הוסיף כי  " אין ספק שמערכת היחסים שלנו חזקה מאי פעם ". 
עוד בוואלה !  NEWS:שניות לפני שחוסל :  המחבל מהר הבית צעק  " אני מחבורת ראאד סלאח'"בהלה בקניון עזריאלי בת"א :  המוני מבלים נמלטו בגלל חשש מפיגוע .  צפובגלל טיפול פסיכולוגי :  משרד הרישוי מקשה בהוצאת רישיון לנערה  
" אנו מעריכים מאוד את הצוות שלך ואת ההתקדמות שהם השיגו ",  השיב קושנר לנתניהו . " הנשיא מחויב למציאת פתרון שיביא לשגשוג ולשלום לכל העמים באזור ,  ואנו מעריכים מאוד את מאמציו של ראש הממשלה ושל צוותו לעסוק בכך בצורה מחושבת ומתחשבת כפי שביקש הנשיא .  יחסי ישראל וארצות הברית חזקים מתמיד ואנו מודים לראש הממשלה נתניהו על מנהיגותו ועל השותפות ". 
בהמשך צפויה המשלחת להגיע גם לרמאללה ולהיפגש עם יו"ר הרשות הפלסטינית אבו מאזן .  המפגשים מתקיימים במסגרת מסע באזור,שבמהלכו הוא צפוי להיפגש גם עם מנהיגים מסעודיה ,  מדינות המפרץ ,  ירדן ומצרים .  
בבית הלבן מציגים את הביקור כחלק ממחויבותו של הנשיא טראמפ להשגת הסכם שלום בין ישראל והפלסטינים ,  וכניסיון לנצל את הרגיעה שאחרי משבר הר הבית להנעת המשא ומתן . " הנשיא ביקש כי הדיונים יתמקדו בהשגת שיחות שלום בין ישראל והפלסטינים ,  בלוחמה בקיצוניות ובמצב בעזה ",  אמר פקיד אמריקני בכיר בשבוע שעבר .
 עם זאת ,  הפגישה צפויה להתקיים על רקע ביקורת ברשות הפלסטינית על הממשל שלטענתם עד כה אימץ את עמדות ישראל בניסיון לחדש את המגעים בין ישראל והפלסטינים .  לקראת הביקור ,  בימים האחרונים בכירים פלסטינים החלו לדרוש כי הממשל יצהיר על מחויבותו לפתרון שתי המדינות ואת הפסקת הבנייה בהתנחלויות ושבו לאיים כי אם יחושו במבוי סתום  יחדשו את המאמץ להשגת הכרה בינלאומית במדינה פלסטינית במוסדות הבינלאומיים השונים .  

נתניהו לשליחו של טראמפ :  הדרכים לשלום - בהישג ידינו
חתנו של טראמפ נחת יחד עם המשלחת האמריקנית בישראל ,  ונפגש עם ראש הממשלה בירושלים .  קושנר לנתניהו : " הנשיא מחויב למציאת פתרון שיביא לשגשוג ולשלום לכל העמים באזור "
 
