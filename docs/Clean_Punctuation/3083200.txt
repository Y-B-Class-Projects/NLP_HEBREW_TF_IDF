לפיד על הר הבית : " אי אפשר להתקפל ,  לא נקבל תכתיבים מאף אחד "
 יו"ר יש עתיד טען במהדורה המרכזית של וואלה !  NEWS כי המשבר בעיר העתיקה  " הפך להיות שאלה של ריבונות ".  עם זאת ,  הוא קרא למצוא חלופות למגנומטרים ,  והבהיר : " לא דיברו על מלך ירדן ועם הווקף .  אנחנו לא לבד בעולם "
 יו"ר יש עתיד יאיר לפיד התייחס היום  ( ראשון )  במהדורה המרכזית של וואלה !  NEWS למשבר הר הבית ,  וטען כי  " עכשיו אנחנו כבר לא יכולים להתקפל "  בשאלת הצבת שערי הבידוק האלקטרוניים בכניסה למתחם הקדוש בעיר העתיקה בירושלים .  לדבריו , " זו הפכה להיות שאלה של ריבונות .  אנחנו הריבון בהר הבית ,  ולא נקבל תכתיבים מאף אחד ".  
עם זאת ,  לפיד גם אמר כי  " לא דיברו על מלך ירדן ועם הווקף "  לפני ההחלטה על הצבת אמצעי האבטחה החדשים במתחם , " אנחנו לא נמצאים לבד בעולם ".  הוא טען כי  " מה שצריך עכשיו ,  זה להגיד שהמגנומטרים נשארים .  לא נפעיל אותם בשלב ראשון ונתייעץ עם מלך ירדן .  אנחנו צריכים לחשוב על חלופות ".  
" מה שצריך זה תהליך עבודה מסודר ",  הוסיף לפיד .  בהתייחסות לאופן קבלת ההחלטות בנושא בקבינט המדיני-ביטחוני ,  אמר השר לשעבר כי  " פה לא ניהלו ,  עשו שיחת טלפון - כי ראש הממשלה אמר שאין לו זמן .  הם מנסים עכשיו להפיל את זה על השב"כ ועל צה"ל ,  ולא ניתן להם .  זה קו ההגנה האחרון על שלומם של האזרחים ". 
עוד בוואלה !  NEWS:ארדואן מזהיר : " העולם המוסלמי לא ישתוק לנוכח האירועים באל-אקצא"הקוורטט : " מודאגים עמוקות "  מהאלימות בהר הבית ;  מועצת הביטחון תתכנסלפני הדיון על הר הבית :  השרים הוחתמו באופן חריג על טופס סודיות 
מוקדם יותר היום ,  בפתח ישיבת שרי הליכוד ,  הסביר ראש הממשלה בנימין נתניהו כי  " מאז תחילת האירועים קיימתי סדרה של מפגשים והערכות מצב עם כל גורמי הביטחון ,  כולל הגורמים בשטח .  אנחנו מקבלים תמונת מצב עדכנית וגם המלצות לפעולה ואנחנו פועלים בהתאם ".  לדבריו , " אנחנו מנהלים את זה בקור רוח ,  בנחישות ובאחריות - וכך נמשיך לעשות כדי לשמור על הביטחון .  אני מצפה גם מכם לנהוג באחריות המתבקשת ".  
" למרות כל השמועות ,  שעשינו דיון בחטף על המגנומטרים ,  זה היה דיון אחראי ומסודר ",  הבהיר ראש הממשלה .  בישיבה הציגו ראש הממשלה והשר לביטחון הפנים גלעד ארדן לשרים סקירה ביטחונית ואת תהליך קבלת ההחלטות .  ארדן אמר שמיד לאחר הפיגוע שבו נהרגו השוטרים ביום שישי שעבר , " השאלה הייתה מדוע לא הותקנו בהר מגנומטרים מאז 2014 ,  עכשיו שואלים למה לא מורידים ".  
בהמשך היום יכונס הקבינט המדיני-ביטחוני לדיון נוסף בנוגע למשבר ולמתיחות הביטחונית והמדינית סביב הר הבית .  השר יובל שטייניץ ,  שהתנגד בקבינט להותרת המגנומטרים בהר הבית ,  הבהיר היום : " אני מגבה את החלטת הקבינט גם אם עמדתי הייתה שונה ,  אבל היא התקבלה בשיקול דעת .  אנחנו מקבלים החלטות בצורה מושכלת ורצינית ויש דעות לכאן ולכאן ". 
השר ארדן אמר היום בריאיון לאולפן וואלה !  NEWS כי הוא לא יודע אם המגנומטרים יורדו בשלב כלשהו . " מבחינתי כל עוד המשטרה אומרת שזהו האמצעי שיש ברשותה כדי להבטיח שפיגוע נוסף כפי שהיה ביום שישי שעבר שבו נהרגו שני שוטרים לא יחזור על עצמו ,  הם נשארים ".  לדבריו , " האמצעי הפשוט הזה של גלאי מתכות הוא לא העניין .  יש כאן מאבק על ריבונות ועל חוסר קבלת הריבונות שלנו בכלל ובפרט באזור הר הבית .  אי אפשר שמשטרת ישראל תצטרך לקבל אישור מהפלסטינים על כל אמצעי אבטחה ".  
בתוך כך ,  המשטרה הציבה הלילה שערים ועליהם מצלמות אבטחה בכניסה להר הבית ,  בנוסף לגלאי המתכות שהותקנו באתר הקדוש בשבוע שעבר .  ביום חמישי האחרון החליט הקבינט המדיני-ביטחוני להותיר על כנם את גלאי המתכות בכניסה להר הבית ,  חרף העימותים בעיר העתיקה בירושלים שעורר המהלך .
 הדיון בקבינט שהתקיים בחמישי בלילה נמשך כארבע שעות וחצי ובמרכזו עמדה שאלת הצבת גלאי המתכות בכניסה להר הבית .  רוב גורף של שרי הקבינט ,  כולל ראש הממשלה ,  תמכו בעמדת המשטרה והשר ארדן ,  שלפיה המגנומטרים הם אמצעי ביטחון חיוני והכרחי להשבת השקט והביטחון להר הבית .  מנגד ,  בעמדת צה"ל ושב"כ  שלפיה המשך הצבת המגנומטרים עשוי להוביל להתלקחות ביטחונית ולתסיסה פלסטינית  תמכו רק שני שרים ,  יובל שטייניץ ויואב גלנט .  
אולם אתמול נשמעו בצה"ל קולות ,  שלפיהם ישראל בוחנת חלופות למגנומטרים .  מתאם פעולות הממשלה בשטחים ,  אלוף יואב מרדכי ,  התראיין לרשת BBC בנושא הצבת גלאי המתכות בכניסה למתחם הקדוש ,  ואמר כי  " ישראל בוחנת חלופה שתבטיח את הביטחון בהר הבית ".  אלוף מרדכי הוסיף כי אין בכוונת ישראל לשנות את הסטטוס קוו בהר .
" הפתרון של המגנומטרים הוא פתרון ביטחוני ותו לא ",  אמר מרדכי . " בימים אלה אנחנו מחפשים אחר אופציות ופתרונות נוספים ,  שיביאו ביטחון ויבטיחו שלא יתבצע פיגוע נוסף .  אני רוצה לקרוא למדינות ערב השכנות ,  ולכל המוסלמים בכלל להציע רעיון איך למנוע פיגוע שעלול לקרות שוב ,  בצורה בטוחה שתערוב למתפללים ". 
ביום שישי הכריז יו"ר הרשות הפלסטינית אבו מאזן על הקפאת כל הקשרים עם ישראל בכל הדרגים ,  עד להסרת המגנומטרים בכניסה למסגד אל-אקצא ,  והיום דווח על הקפאת פגישות התיאום הביטחוני .  בנאום מיוחד שנשא בעקבות העימותים האלימים שהתרחשו במזרח ירושלים ובגדה ,  תקף אבו מאזן בסוף השבוע האחרון את פעולות ישראל בהר הבית והצהיר : " מזרח ירושלים היא בירתנו ,  ולנו הריבונות עליה .  נפעל לשחרורה מהכיבוש יחד עם שאר אדמותינו ".  

לפיד על הר הבית : " אי אפשר להתקפל ,  לא נקבל תכתיבים מאף אחד "
 יו"ר יש עתיד טען במהדורה המרכזית של וואלה !  NEWS כי המשבר בעיר העתיקה  " הפך להיות שאלה של ריבונות ".  עם זאת ,  הוא קרא למצוא חלופות למגנומטרים ,  והבהיר : " לא דיברו על מלך ירדן ועם הווקף .  אנחנו לא לבד בעולם "
 
