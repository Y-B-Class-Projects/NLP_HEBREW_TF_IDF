נתניהו התחרט ?  3 שבועות חלפו - אך מינוי ראש מערך ההסברה תקוע
בטרם יצא ראש הממשלה בתחילת החודש לארה"ב ,  הבטיח שעם שובו יטפל בסוגיית מינויו של ד"ר רן ברץ ,  שכינה את התנהגות אובמה אנטישמית ,  לתפקיד המסביר הלאומי .  אלא שגם הבוקר לא התקיימה בממשלה הצבעה בנושא .  בלשכתו מסרבים להתייחס .  דיווח מאולפן וואלה ! NEWS
לאן נעלם המינוי של רן ברץ ?  עם צאתו בתחילת החודש לביקור מדיני בארצות הברית התחייב ראש הממשלה ,  בנימין נתניהו ,  כי אין בכוונתו לבטל את מינויו של הד"ר לתפקיד ראש מערך ההסברה הלאומי .  זאת למרות הביקורת שנמתחה על התבטאויותיו החריפות של ברץ נגד נשיא ארצות הברית ,  ברק אובמה ,  ומקבילו בישראל ,  ראובן ריבלין . " אטפל בנושא עם שובי מארצות הברית ",  הבטיח אז ראש הממשלה .  
אלא שמאז חלפו שלושה שבועות ,  וחרף דברי נתניהו ,  נראה כי המינוי של ברץ לא מתקדם לשום מקום .  היום  ( ראשון )  מתקיימת ישיבת הממשלה השבועית ,  השלישית במספר מאז חזרתו של נתניהו מוושינגטון ,  וכמו בשתי ישיבות הקודמות - גם הפעם מינויו של ברץ אינו נכלל בסדר היום של הישיבה .  הממשלה דנה בשינוי שמו של משרד הכלכלה ל"משרד הכלכלה והתעשייה ",  כמו גם בסקירת איומי הסייבר הנשקפים לישראל ,  אבל לא מתקיימת הצבעה על המינוי של ראש מערך ההסברה - תפקיד שאינו מאויש מאז הקיץ .  
סערת ברץ - כתבות נוספות:ראש מערך ההסברה של נתניהו על התנהגות אובמה : " אנטישמיות מודרנית"נתניהו מתנער מדברי ברץ : " אינם ראויים ואינם משקפים את עמדותיי"ביידן על דברי ברץ : " אין סובלנות להתבטאויות משפילות נגד הנשיא "  
בתחילת החודש ,  זמן קצר לאחר ההודעה על מינויו של ברץ ,  נחשף כי בפוסט שפרסם בפייסבוק לאחר נאום נתניהו בקונגרס בנושא הסכם הגרעין האיראני ,  הוא האשים את הנשיא אובמה בהתנהגות אנטישמית . " כך נראית אנטישמיות מודרנית בארצות מערביות ליברליות ",  כתב . " היא  ( האנטישמיות המודרנית )  באה כמובן עם הרבה סובלנות והבנה לאנטישמיות האיסלאמית ;  כל כך הרבה סובלנות והבנה ,  עד שמוכנים אפילו לתת להם אטום ". 
ברץ פרסם השנה גם מאמר חריף נגד שר החוץ של ארצות הברית ,  ג'ון קרי ,  כאשר השווה את יכולותיו המנטליות לאלה של ילד בן 12 ואמר כי הוא בעל יכולות קומיות . " לזכותו של קרי יאמר כי אין בנמצא ולו מיס אמריקה אחת שהייתה יכולה לבטא זאת טוב יותר ",  כתב ב"מידה ",  אתר ימני של  " שמרנים קלאסיים "  שאותו ייסד ברץ ,  בתגובה לנאומו של קרי על שותפויות פוליטיות שיש לרקום לקידום תהליכים עולמיים ובו ציין את החשיבות בקיימות גלובלית . " זה הזמן ,  אם כן ,  לאחל למזכיר המדינה בהצלחה ,  וללכת לספור שנתיים בלוח השנה ,  בתקווה שאז מישהו יתעורר שם במחלקת המדינה ויתחיל לראות את העולם דרך עיני אדם שמניין שנותיו המנטליות עולה על תריסר ".  
כמה משרי הממשלה ,  בהם שני שרים מהליכוד ,  כבר הביעו באופן פומבי את התנגדותם למינוי ברץ לתפקיד .  גם הממשל האמריקני לא שמר על עמימות בנושא ,  כאשר ערב לפני המראתו של נתניהו לוושינגטון אמר סגן הנשיא ,  ג'ו ביידן ,  כי התבטאויות כמו אלה של ברץ הן  " דבר בלתי מקובל לחלוטין ".  
נתניהו ,  אגב ,  אמר בתדרוך לתקשורת הישראלית לאחר פגישתו עם הנשיא אובמה כי הנושא כלל לא עלה בשיחה ביניהם .  נתניהו לא התחייב באופן ברור שיוציא לפועל את המינוי ,  אך גם לא חזר בו מכוונתו למנות את ברץ - ולמעשה ,  החליט להותיר את הנושא תלוי ללא הכרעה .  
כאשר הוא נשאל ,  במהלך שהותו בוושינגטון ,  אם בכוונתו לקדם את המינוי או לא ,  נתניהו השיב רק באמירה ש"אני אטפל בזה עם חזרתי ארצה ".  עם זאת ,  בלשכתו לא השיבו אמש לשאלות בנושא ,  כגון כיצד נראה ה"טיפול "  בסוגיה עד כה או מדוע לא התקיימה עדיין הצבעת ממשלה על המינוי ,  למרות שחלף קרוב לחודש מאז ההודעה הרשמית שפרסמה הלשכה בנושא .  

נתניהו התחרט ?  3 שבועות חלפו - אך מינוי ראש מערך ההסברה תקוע
בטרם יצא ראש הממשלה בתחילת החודש לארה"ב ,  הבטיח שעם שובו יטפל בסוגיית מינויו של ד"ר רן ברץ ,  שכינה את התנהגות אובמה אנטישמית ,  לתפקיד המסביר הלאומי .  אלא שגם הבוקר לא התקיימה בממשלה הצבעה בנושא .  בלשכתו מסרבים להתייחס .  דיווח מאולפן וואלה ! NEWS

