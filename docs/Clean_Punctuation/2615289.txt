נתניהו על ביקור אובמה : " נדון באירן ,  סוריה והפלסטינים "
 בהתייחסות ראשונה לביקורו של נשיא ארה"ב בישראל אמר נתניהו כי הביקור  " מעיד על הברית האיתנה בין ישראל לארה"ב ".  לדבריו , " הנושאים מצריכים התייחסות רצינית של ישראל "
 לראשונה מאז נודע על ביקורו הצפוי של נשיא ארצות הברית ,  ברק אובמה ,  בישראל בחודש הבא ,  התייחס היום  ( ראשון )  ראש הממשלה ,  בנימין נתניהו ,  לביקור ואמר כי הוא  " מקבל בברכה את כוונתו של הנשיא אובמה לבקר בישראל .  זהו ביקור חשוב המדגיש את הברית האיתנה בין שתי המדינות ".  בעוד במערכת המדינית בירושלים ובוושינגטון נפוצה שורה של הערכות על מטרת הביקור והמסר העיקרי שצפוי לצאת ממנו ,  אמר נתניהו בפתח ישיבת הממשלה כי  " הנשיא ואני שוחחנו על הביקור והסכמנו כי נדון בשלושה נושאים מרכזיים :  בניסיון של אירן להתחמש בנשק גרעיני ,  במצב הבלתי יציב בסוריה והשלכותיו על הביטחון באזור וכן בניסיונות לקדם את התהליך המדיני בין ישראל לבין הפלסטינים ".  
נתניהו הוסיף שהנושאים שיידונו הם  " נושאים כבדי משקל שמחייבים התייחסות רציניות ביותר מצדה של ישראל ",  ולא שכח לכרוך את הביקור עם המגעים הקואליציוניים המתנהלים בימים אלה . " אני מאמין שהם מחייבים אחדות לאומית רחבה ככל האפשר ורתימת הכוחות בתוך מדינת ישראל .  זו מהות הניסיון שלנו כעת בהרכבת הממשלה ".  
ביקורו המפתיע של הנשיא אובמה מעורר בימים האחרונים תכונה רבה בירושלים ,  ושורה של הערכות ודיווחים על מטרות הביקור .  על רק הערכות שהביקור נועד לייצר לחץ משמעותי לחידוש המשא ומתן עם הפלסטינים עד כדי כינוס ועידת פסגה בהשתתפות נתניהו ואבו מאזן ,  דיווח היום ה"ניו יורק טיימס "  כי הביקור יכלול ניסיונות אמריקניים להפשיר את הקיפאון במשא ומתן בין ישראל לפלסטינים ,  כולל דרישה להקפאת הבנייה בהתנחלויות וביצוע מחוות כלפי הפלסטינים .  עם זאת ,  בבית הלבן ממשיכים להדגיש כי אובמה לא צפוי להביא אתו יוזמת שלום חדשה ,  וגם בירושלים העריכו חלק מהגורמים המדיניים כי הרקע לביקור הוא דווקא רצונו של אובמה לשאת מסר ברור בנושא האירני - הן כלפי נתניהו והן כלפי הציבור הישראלי - בנאום שאובמה צפוי לשאת במהלך ביקורו .  
ראש המועצה לביטחון לאומי לשעבר ,  עוזי ארד ,  אמר היום בגלי צה"ל כי  " אין כל צל של ספק שמבחינת הנושא האירני יש התמודדות מול סטופר .  גם הנושא הסורי תופס תאוצה בימים האחרונים ,  ולעומתם - הנושא הפלסטיני הוא פחות דחוף מכולם ".  לדברי ארד , " המדיניות האמריקנית אומרת דבר ברור - שקיבל תמיכה משר החוץ האמריקאי הנכנס :  כרגע העדיפות של ארצות הברית בסדר העניינים הוא המהלך המדיני ,  מבלי לגרוע מעצמה את היעד האסטרטגי הכולל שלאירן לא יהיה נשק גרעיני .  ארה"ב שבה והכריזה ,  וגם שר החוץ הנכנס קרי הכריז ,  כי ארצות הברית תעשה כל מה שצריך כדי שלאירן לא יהיה נשק גרעיני ". 
במהלך ישיבת הממשלה הבוקר התייחס נתניהו לגילויי האלימות והגזענות של חלק מאוהדי קבוצת הכדורגל בית"ר ירושלים ,  ואמר כי  " אנחנו רוצים אחדות ,  הידברות ולכידות .  הדבר האחרון שאנחנו רוצים ושאנחנו דוחים אותו על הסף ,  זאת אלימות ,  גזענות וחרמות - אלה דברים שאינם מקובלים עלינו .  נתניהו הוסיף כי לקבוצת הכדורגל שאותה הוא אוהד , " יש ציבור אוהדים יקר וטוב ,  ולאחרונה ראינו כאן גילוי של קיצוניות שאיננה מקובלת עלינו .  צריך לעקור אותה מהנוף הציבורי שלנו וכמובן מעולם הספורט .  לכן אני קורא לכל האוהדים ,  וגם מי שאינם אוהדים - להתנער מתופעות אלו ".  
לקריאה נוספת:דיווח : " אובמה ידחוף בביקורו להקפאת התנחלויות"אילון מעריך :  פסגה מרובעת בזמן ביקור אובמה באזור 

נתניהו על ביקור אובמה : " נדון באירן ,  סוריה והפלסטינים "
 בהתייחסות ראשונה לביקורו של נשיא ארה"ב בישראל אמר נתניהו כי הביקור  " מעיד על הברית האיתנה בין ישראל לארה"ב ".  לדבריו , " הנושאים מצריכים התייחסות רצינית של ישראל "
 
