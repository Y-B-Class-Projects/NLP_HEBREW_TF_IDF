הרו למקורביו : " אני לא שולה זקן ,  לא מחפש להפיל את נתניהו "
 בערוץ 2 פורסמו דברים שאמר ראש הסגל לשעבר של ראש הממשלה ,  שחתם על הסכם עד במדינה בפרשות שבהן הוא חשוד ,  כי  " מאשימים אותי בעבירה שלא קשורה אליו ".  לדבריו , " בנסיבות אחרות הייתי יוצא למאבק "
" אני לא שולה זקן ,  אני לא מחפש להפיל את נתניהו "  - כך אמר למקורביו ארו הרי ,  ראש הסגל לשעבר של ראש הממשלה ,  שחתם על הסכם עד מדינה בפרשות 1000 ו-2000 ,  שבהם חשוד נתניהו בשוחד ושעליהן הוא אמור למסור מידע תמורת עונש של עבודות שירות וקנס בלבד .  דבריו של הרו למקורביו פורסמו הערב  ( ראשון )  בחדשות 2 .  
לדבריו , " מאשימים אותי בעבירה שאיננה קשורה אליו ולדעתי לא עברתי אותה .  הברירה היא לא אם אני או הוא הולכים לכלא ,  אלא אם אני אלך לכלא ללא סיבה או לא .  ההגדרה של עד מדינה זה מישהו מבפנים שבא ומתהפך על הבוס שלו .  זה לא נכון .  תיק 2000 זה לא פרשיה שאני פתחתי .  זה משהו שבעל כורחי נפל עליי כשהייתי שם .  היכולת שלי לדבר או לדבר עם המשטרה זה לא רלוונטי ".  
ראש הסגל לשעבר אמר עוד כי  " לא חשבתי בזמן אמת שאלה עבירות פליליות וגם עכשיו אני לא מתיימר לקבוע זאת .  לכן הטענה שזה 'לפתוח על נתניהו' איננה נכונה .  זה לא עולם המושגים שלי בכלל .  בנסיבות אחרות הייתי יוצא למאבק ,  אבל במצב הנוכחי ולאור המשאבים שהושקעו אין בזה טעם .  אם הראיות נגדי היו כל כך חזקות הייתי הולך לחמש שנים בכלא ולא היו מסכימים בפרקליטות לרדת כל כך ". 
הרו ,  יליד ארצות הברית שכיהן פעמיים בתור ראש לשכתו של נתניהו ,  אמר כי  " עשה זאת מתוך ציונות ,  כי קראו לי .  זו הסיבה שעליתי לארץ ושאני מגדל פה את ילדיי .  אני גאה בתקופה ששירתתי בה את הציבור תחת נתניהו ואין לי על מה להתבייש בה ".  

הרו למקורביו : " אני לא שולה זקן ,  לא מחפש להפיל את נתניהו "
 בערוץ 2 פורסמו דברים שאמר ראש הסגל לשעבר של ראש הממשלה ,  שחתם על הסכם עד במדינה בפרשות שבהן הוא חשוד ,  כי  " מאשימים אותי בעבירה שלא קשורה אליו ".  לדבריו , " בנסיבות אחרות הייתי יוצא למאבק "
 
