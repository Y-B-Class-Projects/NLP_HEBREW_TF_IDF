ועד הטכנאים ברשות :  הצעת החוק - פגיעה בשידור העצמאי ובזכויות העובדים
ועד הטכנאים ברשות השידור פנה באמצעות עורך דינו לראש הממשלה ושר התקשורת ,  בנימין נתניהו ,  בדרישה למשוך את הצעת חוק תאגיד השידור הישראלי .  בוועד טוענים שהשינויים פוגעים במנגנוני הפיקוח שנועדו להבטיח שידור ציבורי עצמאי וא-פוליטי ובזכויות העובדים
ועד הטכנאים של הטלוויזיה ברשות השידור ,  פנה היום  ( שלישי ) לראש הממשלה ושר התקשורת ,  בנימין נתניהו ,  בעקבות אישור השינויים בחוק השידור הציבורי על ידי הממשלה ,  בבקשה למשוך את הצעת החוק .  בוועד טוענים כי השינויים בחוק פוגעים בעיקר בכוונה להקים תאגיד שידור נקי מפוליטיקה ובלתי תלוי .  
במכתב ששלח בשם הוועד עו"ד ברק בר-ורשבסקי ,  ממשרד כרמלי-ארנון ,  נטען כי הצעת החוק וגורמת לפגיעה  " במערכת האיזונים והבלמים אותם יצר החוק המקורי ,  אשר נועדה להבטיח שידור ציבורי עצמאי וא-פוליטי ,  והן בזכויותיהם של עובדי רשות השידור ",  כפי שצוין במכתב .
 בהמשך נטען כי  " במסגרת הצעת החוק הופר האיזון והוענקו סמכויות דרקוניות למנכ"ל הזמני של תאגיד השידור הציבורי  ( להלן :  התאגיד החדש )  .  זאת בעוד שעל פי החוק המקורי ,  אותו מנכ"ל נועד לבצע תפקיד תחום ומוגבל של הקמת התשתית הנדרשת לתחילת פעילותו של התאגיד החדש ". 
חברי הוועד מתייחסים גם להרחבת סמכויותיו של המנכ"ל בתחום התוכן : " על פי התיקון המוצע ,  עד למועד התחילה יוכל המנכ"ל הזמני לרכוש תוכן שידורים חדש ובכך ייעצב את מפת התוכניות אשר ישודרו בתאגיד החדש באופן אשר ישפיע לאורך שנים על לוח השידורים של התאגיד החדש שיוקם ,  גם לאחר סיום שלבי ההקמה .  יודגש ,  הפיכתו של המנכ"ל הזמני ,  אשר בשונה מהמנכ"ל הקבוע אינו ממונה ו/או כפוף למועצה הציבורית ,  לגורם הכל יכול בתאגיד החדש ,  ובפרט בתקופת הקמתו שהינה התקופה הקריטית והמשפיעה ביותר ,  מאיינת לגמרי את כל מנגנוני הפיקוח והבקרה שנכללו בחוק המקורי ואשר נועדו להבטיח שידור ציבורי בלתי תלוי ונקי מהשפעות פוליטיות ".  
ועד הטכנאים ,  אשר איים בשבוע שעבר לצאת למאבק ולהחשיך את המסך ,  חושש מפגיעה במעמד העובדים בעקבות השינויים בחוק .  על פי הצעת החוק שאושרה על ידי הממשלה ועברה אתמול בקריאה ראשונה ,  למנכ"ל הזמני של התאגיד ,  אלדד קובלנץ ,  תהיה הסמכות לגייס 400 עובדים לתאגיד ומנגד יוכל המפרק של רשות השידור לפטר עובדים .
 בעניין זה מצוין במכתב כי ההצעה פוגעת ומפרה את ההסכמות שגובשו בין נציגי האוצר לבין נציגי העובדים ,  כאשר היא מאפשרת קיצוצים ופיטורי עובדים . " לאור העובדה שגיוס 400 העובדים לתאגיד החדש ,  ייעשה טרם פירוק רשות השידור ,  הרי שקיים חשש ממשי כי עובדי רשות השידור כלל לא יוכלו לקחת חלק בהליך גיוס זה ,  שכן הם ישמשו באותה העת בתפקידים הנחוצים לרשות השידור ".  

ועד הטכנאים ברשות :  הצעת החוק - פגיעה בשידור העצמאי ובזכויות העובדים
ועד הטכנאים ברשות השידור פנה באמצעות עורך דינו לראש הממשלה ושר התקשורת ,  בנימין נתניהו ,  בדרישה למשוך את הצעת חוק תאגיד השידור הישראלי .  בוועד טוענים שהשינויים פוגעים במנגנוני הפיקוח שנועדו להבטיח שידור ציבורי עצמאי וא-פוליטי ובזכויות העובדים

