לראשונה מאז הפלת המטוס :  נתניהו יגיע לקרמלין לפגישה עם פוטין
השניים ייפגשו בעוד כשבועיים ,  בהמשך לפגישה שהתקיימה בפריז לפני כשלושה חודשים ולשיחות טלפון שהתקיימו ביניהם .  נתניהו ופוטין צפויים לדון בסוגיות אזוריות ,  במצב בסוריה ,  ובחיזוק מנגנון התיאום הביטחוני בין הצבאות
 ( בווידאו :  פגישת נתניהו ופוטין בחודש יולי האחרון )  
ראש הממשלה בנימין נתניהו הודיע היום  ( שלישי )  כי ייפגש עם נשיא רוסיה ולדימיר פוטין ב-21 בפברואר במוסקבה .  זאת בהמשך לפגישה שהתקיימה בפריז לפני כשלושה חודשים ,  ובהמשך לשיחות הטלפון שהתקיימו בין השניים ,  שצפויים לדון בסוגיות אזוריות ,  במצב בסוריה ,  ובחיזוק מנגנון התיאום הביטחוני בין הצבאות .
 זו תהיה פגישה רשמית ראשונה של נתניהו ופוטין מאז תקרית הפלת המטוס בספטמבר האחרון .  נתניהו ביקש להיפגש עם הנשיא פוטין מיד לאחר התקרית ,  אך בקרמלין הקשו על קביעת מועד לפגישה .  בנובמבר האחרון נפגשו השניים לשיחה קצרה בפריז בשולי הטקס לציון 100 שנים למלחמת העולם הראשונה .
 לקריאה נוספת בנושאנתניהו ופוטין דנו על נסיגת הכוחות האמריקניים מסוריהפוטין לנתניהו :  יש לשפר את היחסים הצבאיים בין רוסיה לישראלפוטין :  אין פגישה מתוכננת עם נתניהו בחודשים הקרובים 
לפני כחודש שוחחו שני המנהיגים על הרצון המשותף להביס את הטרור באזור ,  ולקדם את הסדר פוליטי בסוריה .  ראש הממשלה אמר לפוטין שישראל  " נחושה להמשיך במאמציה למנוע מאיראן להתבסס צבאית בסוריה ".  מהקרמלין נמסר כי שתי המדינות יחזקו את התיאום ביניהן באמצעות ערוצים צבאיים ודיפלומטיים .  
מדובר בשיחה ראשונה שהתקיימה בין השניים אחרי הכרזתו של נשיא ארצות הברית דונלד טראמפ על הסגת כוחות הצבא האמריקני מהאזור ,  וכן לאחר התקיפה שיוחסה לישראל בדמשק נגד מחסן נשק שבה נפצעו שלושה חיילים .  רוסיה מתחה ביקורת על אותה תקיפה ואמרה כי סיכנה שני מטוסים אזרחיים ואף כינתה אותה  " פרובוקציה ".  
היחסים בין ישראל לרוסיה נקלעו למשבר לאחר שבספטמבר הופל בשוגג מטוס רוסי בעת תקיפה בלטקיה .  מאז התקרית שלחה רוסיה סוללות מתקדמות מדגם S-300 כדי לעבות את מערכי ההגנה האווירית במדינה .  
לפני כשבועיים צה"ל אישר כי הוא תקף מטרות של כוח קודס האיראני וסוללות הגנה אוויריות בשטח סוריה .  מדובר צה"ל נמסר כי  " צה"ל מזהיר את צבא סוריה מפני ניסיונות פגיעה בשטח ישראל או בכוחותינו ".  התקיפה בוצעה בתגובה לירי לעבר רמת הגולן ,  שלדברי צה"ל בוצע על ידי כוח קודס .  רוסיה הודיעה כי ארבעה חיילים סוריים נהרגו במהלך התקיפה .  לפי הארגון הסורי לזכויות אדם ,  נהרגו 11 בני אדם .  

לראשונה מאז הפלת המטוס :  נתניהו יגיע לקרמלין לפגישה עם פוטין
השניים ייפגשו בעוד כשבועיים ,  בהמשך לפגישה שהתקיימה בפריז לפני כשלושה חודשים ולשיחות טלפון שהתקיימו ביניהם .  נתניהו ופוטין צפויים לדון בסוגיות אזוריות ,  במצב בסוריה ,  ובחיזוק מנגנון התיאום הביטחוני בין הצבאות

