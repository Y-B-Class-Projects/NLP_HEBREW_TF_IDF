אי אפשר לוותר על גדר ההפרדה
בראיון עם ג'פרי גולדברג מרשת בלומברג הזכיר בנימין נתניהו כי יותר ישראלים נוטים לתמוך במהלך חד ? צדדי - מי לספח שטחים ביהודה ובשומרון ,  ומי להסיג את ישראל לתחומי גושי ההתיישבות תוך השארת צה"ל בעמדותיו העכשוויות עד להסכם עם הפלסטינים .  
ראש הממשלה לא הביע תמיכה בצעדים אלה .  גם שרת המשפטים ציפי לבני ,  אשר דווח כי דם רע זורם ביחסיה עם נתניהו עקב פגישתה עם אבו מאזן בלונדון ,  אמרה דברים דומים . " לא יקום ולא יהיה ",  ציינה ,  כל עוד היא חברה בממשלה .  עד עתה עסקו המרכז הפוליטי והשמאל הציוני במהלך חד ? צדדי המצדד בהתבצרותה של ישראל בגושי ההתיישבות בלבד .  עתה פתח נפתלי בנט מהבית היהודי מהלך חדש לעקירת גדר ההפרדה ולסיפוח הגושים ואולי גם חלקים משטח C לישראל .  זאב אלקין מהליכוד הזדרז לומר כי יש להתחיל בהכנות למימוש צעד כזה .  שני סוגי המהלך החד ? צדדי ראויים לניתוח .
 לקראת השיחות המדיניות עם הפלסטינים הניחו הצדדים לג'ון קרי לדבר על הסדר קבע .  מומחים יעצו לו לדבר על הסדר קבע ,  אך לחתור להסכם ביניים לפיו ישראל תיסוג ותתמקד בגושי ההתיישבות .  צעד כזה היה מעניק לגיטימציה למקום מושבם של כ ? 80 אחוזים מהמתנחלים .  
קרי היה אפוף בתחושת שכינה כי בכוחו להביא בתוך שנה להסדר בעיית השטחים והגבולות וצאצאי הפליטים הפלסטינים מ ? 48' וזהותה היהודית של ישראל ,  וקרס .  נותרה האפשרות לממש זאת במהלך חד ? צדדי  ( בלי להוציא את צה"ל מהשטחים )  .  לצערי זה אינו מקובל על הממשלה ועל רוב האופוזיציה גם יחד .  החד ? צדדיות שמנגד - לפרק את הגדר ולספח חלק מיהודה ושומרון לישראל - היא הצעה פופוליסטית שבה משתעשעים בבית היהודי ובליכוד .  הם יכולים להרשות לעצמם את הפינוק ,  שמביא גם פירות בשנת בחירות פנימיות במפלגותיהם ,  מפני שהם רואים בנתניהו יתד איתן ,  שלא יניח למהלך כזה להתרחש .
 ראשית ,  מפני שגדר ההפרדה היא מרכיב חשוב במלחמה בטרור .  בימי האינתיפאדה השנייה היו לה ארבעה יזמים - אהוד ברק ,  אבי דיכטר ,  דן מרידור וחיים רמון - שכולם פרשו מהחיים הפוליטיים ,  ושאר הממסד התנגד .  אך הגדר נמתחה .  אמנם אינה האמצעי היחיד לסכל טרור ,  אבל מרכיב חשוב במלחמה בו .  הן ביהודה ובשומרון ,  הן בעזה .  עד כמה היא חשובה אובחן בגבול עם מצרים .  אהוד אולמרט סירב לבנותה ,  וישראל הוכתה בטרור ונמלאה במסתננים מאפריקה .  נתניהו נקט קו אחר ,  והפער בין שתי התוצאות חד ? משמעי ובולט לעין .  לפרקה ביהודה ובשומרון ?  זו פתיחת דלת בפני הטרור הפלסטיני .
 אך עיקר המחלוקת ממוקד ברעיון לספח שטחים ביהודה ובשומרון במהלך חד ? צדדי .  אם מדינות ידידותיות משלימות בקושי עם בנייה חד ? צדדית בהתנחלויות - מהלך של סיפוח יהיה הרה אסון .  לפני שהפוליטיקאים מימין גוזרים קופון בציבור בוחריהם המתלהם - ראוי שיבררו מה תהיה תגובת ממשלות ידידותיות .  הנה הנוסחה :  הן יקראו לשגריריהן לצאת מישראל להתייעצויות בבית .  זה הנוסח הדיפלומטי לניתוק יחסים בדרג הנמוך .  המציעים סיפוח חד ? צדדי אינם חכמים ואינם נזהרים בדבריהם .  

אי אפשר לוותר על גדר ההפרדה
nan
