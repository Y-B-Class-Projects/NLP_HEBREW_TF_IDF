נתניהו :  ישראל תהיה בקואליציה נגד איראן אם היא תחסום את הים האדום
ראש הממשלה התייחס בטקס סיום קורס חובלים לתקיפת מכליות סעודיות על ידי כוחות פרו-איראניים בתימן ,  ואמר : " הים מספק לנו הזדמנויות רבות ".  ברקע זאת ,  דווח כי איראן תחל בתרגיל ימי מאסיבי בתוך 48 שעות שידמה את סגירת מצרי הורמוז
ראש הממשלה בנימין נתניהו הזהיר היום  ( רביעי )  את איראן כי אם היא תנסה לסגור מצרים אסטרטגיים בים האדום ,  היא תהיה צפויה להיתקל בקואליציה בינלאומית שתכלול גם את ישראל .  זאת אחרי תקיפת מכליות נפט סעודיות במצרי באב אל-מנדב שלחופי תימן בשבוע שעבר על ידי המורדים השיעים בתימן . 
" אם איראן תנסה לחסום את מצרי באב אל-מנדב ,  אני משוכנע שהיא תמצא את עצמה מול קואליציה בינלאומית נחושה למנוע ממנה זאת ",  אמר נתניהו בטקס לסיום קורס חובלים בבסיס חיל הים בחיפה .  הוא אמר כי קואליציה זאת תכלול גם את מדינת ישראל על כל זרועותיה .  לדבריו , " בתחילת השבוע היינו עדים להתנגשות חריפה מול גרורותיה של איראן שניסו לחבל בשיט הבינלאומי במצרים בפתחו של ים סוף ".  
עוד הוסיף נתניהו כי  " הים מספק לנו הזדמנויות רבות ,  מעל הכול הים מגדיל את השטח הקטן של מדינת ישראל ומאפשר לנו לפרוס את כלי השיט שלנו מעל המים ומתחת למים במרחב עצום .  זה נותן למדינת ישראל כוח עצום ".  
עוד בוואלה !  NEWS:חשד לחיסול בקריית ים :  בן 30 נורה למוות ע"י רעולי פניםטראמפ מחריף את הטון נגד ארדואן :  ארה"ב הטילה סנקציות על טורקיהאסון בטיול בצפון :  בן 14 קפץ ראש לירדנית - וטבע למוות 
במקביל ,  בכלי תקשורת אמריקניים דווח כי איראן מתכננת תרגיל ימי גדול במפרץ הפרסי ב-48 השעות הקרובות .  התרגיל ,  כך על פי הערכות בארצות הברית ,  נועד לתרגל את יכולותיה של איראן בסגירת מצרי הורומוז וככל הנראה גם להעביר מסר לאמריקנים .  בתרגיל צפויים להשתתף כמאה כלי שיט . 
" אנו מודעים להרחבת הפעילות של חיל הים האיראני במפרץ הערבי ,  במצרי הורמוז ובמפרץ עומאן ",  אמרו בצבא ארצות הברית . " אנו עוקבים אחריהם מקרוב ,  ונמשיך לעבוד עם שותפינו על מנת להבטיח את חופש השיט ואת זרימת הסחר החופשית הבינלאומית בנתיבים הימיים ".  

נתניהו :  ישראל תהיה בקואליציה נגד איראן אם היא תחסום את הים האדום
ראש הממשלה התייחס בטקס סיום קורס חובלים לתקיפת מכליות סעודיות על ידי כוחות פרו-איראניים בתימן ,  ואמר : " הים מספק לנו הזדמנויות רבות ".  ברקע זאת ,  דווח כי איראן תחל בתרגיל ימי מאסיבי בתוך 48 שעות שידמה את סגירת מצרי הורמוז

