מדוע נאסר על נתניהו להיכנס למשרד החוץ בוושינגטון ? 
ג'יימס בייקר ,  שר החוץ בממשל בוש האב ,  סיפר שחסם את הגישה למחלקת המדינה בפני שר החוץ דאז בנימין נתניהו . " הוא טען שאנחנו שקרנים .  אפילו מבריה"מ לא היינו סובלים דיבורים כאלה "
 ג'יימס בייקר ,  שהיה שר החוץ בממשל ג'ורג' בוש האב ,  מספר כי הורה שלא להכניס את בנימין נתניהו למחלקת המדינה בוושינגטון .  בייקר ,  איש המפלגה הרפובליקנית ,  שירת תחת הנשיא בוש מתחילת 1989 ועד קיץ 1992 .  הוא הכיר את נתניהו שכיהן אז כסגן שר החוץ בממשלות שמיר ,  כסגנו של משה ארנס ואח"כ דוד לוי )  .  
בראיון לתכנית  " מצב האומה "  ברשת סי-אן-אן ,  התבקש בייקר להתראיין למאמר שהתפרסם בכתב העת  " אטלנטיק ",  ושבו בכירים בממשל אובמה כינו את נתניהו בשמות גנאי שונים ,  ובהם  " פחדן עלוב "   ( "צ'יקנשיט "  במקור )  .  המראיינת ,  קנדי קרולי ,  אמרה כי לדעתה ,  מדובר במילה שאינה מבטאת את חששם של האמריקנים ממלחמה ביוזמת ישראל ,  אלא במילה שמתארת בקווים כלליים את מערכת היחסים הרעועה שבין נתניהו לאובמה  ( "כזו שאין בה עודף אהבה ",  כלשונה )  .  
בייקר אמר כי  " מצב כזה לא יכול להיות חיובי .  אני מזכיר שכשאנחנו היינו בשלטון ,  עבדנו קשה מאוד עם ממשלת ישראל כדי להשיג כמה דברים - וזה קרה אחרי שראש הממשלה נתניהו - שהיה בזמנו סגן שר החוץ  נהג להסתובב ולומר :  'המדיניות האמריקנית במזרח התיכון מבוססת על שקרים וסילופים' ".  
עוד על יחסי ארה"ב-נתניהומהו מקור הקללה העסיסית שהוטחה בנתניהו ? יחסינו לאן :  המשברים הגדולים עם ארה"בהמאמר שעורר סערה :  נתניהו פחדן ומשקר בקשר לאיראן 
המדינאי האמריקני הבכיר סיפר : " ישבתי במשרדי במחלקת המדינה ,  ואמרתי לעצמי :  לא היינו סובלים דבר כזה אפילו מסגן שר החוץ של ברית המועצות .  בטח שלא נסבול את זה מסגן שר החוץ של מדינה שעבורה אנחנו עושים כל-כך הרבה .  ולכן ,  אסרתי עליו להיכנס למחלקת המדינה ". 
בייקר המשיך ואמר כי  " זה אולי לא ידוע לרבים ,  אבל התוצאה מכך הייתה שהספקנו להשיג הרבה עם הממשלה הישראלית ".  בין היתר ,  הוא ציין כי  " השגנו את ועידת מדריד ,  שבה כינסו את כל שכנותיה הערביות של ישראל לשולחן השלום בפעם הראשונה ,  כדי לדבר איתה ולהכיר בזכותה להתקיים ".  לדבריו , " דברים כאלה ,  אם כך ,  יכולים לקרות ".  
בסוף השבוע שוחח שר החוץ האמריקני ג'ון קרי עם נתניהו ,  בעקבות הפרסום ב"אטלנטיק "  שבו כונה ראש הממשלה  " סרבן ,  קצר ראיה ,  ראקציונר ,  אטום ,  רברבן ,  שחצן "  ואף  " נוטה לאספרגר ".  דוברת מחלקת המדינה ,  ג'ן סאקי אמרה כי קרי הבהיר שוב כי הדברים  " אינם משקפים את דעתו או את דעת ממשל אובמה ".  

מדוע נאסר על נתניהו להיכנס למשרד החוץ בוושינגטון ? 
ג'יימס בייקר ,  שר החוץ בממשל בוש האב ,  סיפר שחסם את הגישה למחלקת המדינה בפני שר החוץ דאז בנימין נתניהו . " הוא טען שאנחנו שקרנים .  אפילו מבריה"מ לא היינו סובלים דיבורים כאלה "
 
