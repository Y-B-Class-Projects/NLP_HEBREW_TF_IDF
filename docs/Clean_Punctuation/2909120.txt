נתניהו במסר מרגיע לבנט :  לא יתבצע שינוי ש"יפגע בשותפות בקואליציה "
 על רקע אישור תקציב המדינה ,  שסולל את האפשרות לחבירת המחנה הציוני לקואליציה ,  הבהיר ראש הממשלה שלא יקיים כל מהלך שיפגע במי מהשותפות - ברמזו לבית היהודי .  כמו כן ,  ינסה להעביר את תקציב 2018-2017 כבר באפריל ,  מהלך שיבטיח את יציבות ממשלתו עד 2019
 ( לבני :  מאמינה להרצוג שלא יחבור לממשלת נתניהו גם אחרי אישור התקציב )  
ראש הממשלה בנימין נתניהו התחייב אתמול  ( ראשון )  בפורום ראשי הקואליציה כי לא יעשה  " שום שינוי שיפגע באחת השותפות הנוכחיות בממשלה כרגע ".  גורמים שעודכנו בפרטי הפגישה ,  עליה פורסם אמש לראשונה בחדשות ערוץ 2 ,  ציינו כי הדברים נאמרו באופן כללי ועקרוני ,  אולם האיתות בדברים היה ברור ,  ונראה כי ראש הממשלה התכוון לשלוח מסר מרגיע ליו"ר הבית היהודי ,  נפתלי בנט .  זאת ,  על רקע ההערכות שנשמעו לאחר אישור תקציב המדינה ,  כי פניו של נתניהו להרחבת הממשלה ולצירוף המחנה הציוני ,  על חשבונו של בנט .  
ההערכות האלה הובילו למתיחות בין הליכוד והבית היהודי בשבועיים האחרונים ,  כאשר בין היתר תקף בנט את נתניהו מספר פעמים על הקפאת הבנייה בהתנחלויות ועל האפשרות שיינתנו מחוות לפלסטינים בזמן ביקורו בארצות הברית .  כמו כן ,  בנט אף אישר לשניים מחברי סיעתו להצביע נגד עמדת הקואליציה בהצבעות בכנסת ,  מהלך שגרם מבוכה רבה לקואליציה .  גורמים שעודכנו בפרטי הפגישה ,  ציינו כי השרים כחלון ודרעי החליפו ביניהם מסרים ברוח חיובית וציינו כי  " הקואליציה הזו יכולה להחזיק עוד זמן רב ". 

נתניהו במסר מרגיע לבנט :  לא יתבצע שינוי ש"יפגע בשותפות בקואליציה "
 על רקע אישור תקציב המדינה ,  שסולל את האפשרות לחבירת המחנה הציוני לקואליציה ,  הבהיר ראש הממשלה שלא יקיים כל מהלך שיפגע במי מהשותפות - ברמזו לבית היהודי .  כמו כן ,  ינסה להעביר את תקציב 2018-2017 כבר באפריל ,  מהלך שיבטיח את יציבות ממשלתו עד 2019

