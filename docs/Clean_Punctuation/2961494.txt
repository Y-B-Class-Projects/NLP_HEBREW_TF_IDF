נתניהו ויעלון בהודעה משותפת :  ליבנו בינינו את הדברים
בתום שיחה בין ראש הממשלה לשר הביטחון פורסמה הודעה משתי הלשכות ,  שלפיה , " אין ערעור על כך שהצבא כפוף לדרג המדיני ,  והקצינים חופשיים להביע את דעתם בפורומים הרלוונטיים ".  היום תקפו בסביבת יעלון את השרים שטייניץ ורגב
מקורביו של שר הביטחון משה יעלון תקפו היום  ( שני )  את שרת התרבות מירי רגב ואת שר התשתיות הלאומיות יובל שטייניץ לאחר שאלה יצאו נגד דבריו בנאום שנשא אתמול בבסיס הקריה בתל אביב ,  ובו קרא למפקדים להביע את דעתם גם אם היא מנוגדת לעמדת הדרג המדיני . " לדבריו של השר שטייניץ יהיה תוקף רק אם הם ייאמרו בשבתרבות ",  אמרו המקורבים לשר . " מירי רגב הייתה ונשארה פופוליסטית חסרת עקרונות ,  שמשנה את עורה ומחליפה את דעותיה לפי הרוח ". 
השרה רגב כתבה מוקדם יותר בפייסבוק כי  " שר הביטחון התבלבל ".  לדבריה ,  על מפקדי הצבא לומר את שעל לבם בפורומים המתאימים ובנושאים שעליהם הם אמונים . " לא ייתכן שקצין בתפקיד ייקח את המושכות מהדרג המדיני ויתנהל כאילו זה צבא שיש לו מדינה ",  כתבה רגב . " מפקדי הצבא אחראים לבניין ולהפעלת הכוח ובנושאים אלו ,  זו חובתם 'לדפוק על השולחן' ולהתווכח .  לשם כך הצבא מיטיב לקיים הערכות מצב ודיוני קבלת החלטות .  כתא"ל במילואים ,  נכחתי במאות דיונים כאלו ,  וזה המקום שבו המפקד יכול וצריך להשפיע ".  
שטייניץ כינה בריאיון לגלי צה"ל את דבריו של יעלון  " טעות אומללה ",  והוסיף כי אינו מבין את מניעיו . " אני חושב שתפקיד קלאסי של שר הביטחון זה להחדיר משמעת לצבא ולדאוג שמה שקורה עכשיו ,  שהוא לא טוב לצה"ל ,  ייפסק ",  אמר שטייניץ . " אני בטוח שהרמטכ"ל והאלופים מאוד מצטערים על זה ששוב אחרי השיחה אתמול - צה"ל נגרר ללב הוויכוח הפוליטי ".  
על המתיחות בין נתניהו ליעלון:נתניהו נגד יעלון :  כמה רחוק ילך ראש הממשלה בעימות עם שר הביטחון ? מתיחות ביחסים :  נתניהו זימן את יעלון לשיחה לאחר שגיבה קציני צה"ליעלון למפקדים : " הביעו דעה גם אם היא מנוגדת לדרג המדיני "  
אחרי תגובת מקורבי יעלון מיהר מקורב של שטייניץ להגיב . " רק אזכיר שכשהשר נתן גיבוי לשר הביטחון בפרשת החייל בחברון ,  היחיד בליכוד ,  אז זה כנראה היה בסדר .  אז זה התאים ",  מסר המקורב . " יעלון מפחד מדוח המבקר על 'צוק איתן' .  מהרגע שנודע על הדוח הוא השתולל ומחפש מלחמות ודם .  לא נרד לרמה הזו של ההתבטאויות חסרות הטעם ". 
הבוקר זומן יעלון לשיחה בבית ראש הממשלה בנימין נתניהו בירושלים בשל הנאום .  בהודעה משותפת שמסרו השניים בתום השיחה נכתב : " ראש הממשלה נתניהו ושר הביטחון יעלון נפגשו הבוקר וליבנו ביניהם את הדברים .  אין ערעור ,  ולא היה כזה ,  על כך שהצבא כפוף לדרג המדיני ,  והקצינים חופשיים להביע את דעתם בפורומים הרלוונטיים ". 
הבוקר מסרו בסביבה הקרובה של יעלון כי דבריו בנאום אמש לא נאמרו רק בעקבות המקרה של סגן הרמטכ"ל אלוף יאיר גולן ,  שספג ביקורת חריפה מצד נתניהו . " אנשים מנסים לצייר את זה כך .  יעלון התבטא בנושא מספר רב של פעמים ולא רק במקרה הזה ",  הסבירו בסביבתו של שר הביטחון . " גם לנוכח אירועים שקרו לדרגי ביניים בצה"ל ,  ולא רק לאלופים ".  
נאומו של יעלון הגיע על רקע שורה של חילוקי דעות קשים בינו לבין נתניהו ,  וכן בין הדרג המדיני לקצונה הבכירה בצה"ל ,  הן סביב נאומו של אלוף גולן והן סביב פרשת הירי בחברון ,  שבה ירה למוות החייל אלאור אזריה במחבל מנוטרל . " הוסיפו לפעול על פי מצפון אנושי ומצפן ,  ולא לנהות אחר כיוון הרוח ",  אמר יעלון בנאומו . " עשו זאת גם אם הדברים אינם חלק מהזרם המרכזי ,  ואף אם הם חולקים על רעיונות ועמדות שהפיקוד הבכיר או הדרג המדיני אימצו .  אל תחששו ,  אל תהססו ,  אל תירתעו .  הוסיפו להיות אמיצים לא רק בשדה הקרב ,  אלא גם סביב שולחן הדיונים ". 
דקות לאחר תחילת הנאום פרסמה לשכת ראש הממשלה תגובה חריפה ,  ובה נמסר כי  " צה"ל הוא צבא העם וצריך לשמור אותו מחוץ למחלוקות פוליטיות ".  בלשכת נתניהו דחו את דבריו של יעלון בתוקף והבהירו שראש הממשלה  " נותן גיבוי מלא לצה"ל ,  למפקדיו ולחייליו ",  וכי מפקדי צה"ל  " אומרים את דעתם בחופשיות ,  בפורומים הרלוונטיים ובנושאים שבאחריותם ".  עוד חידדו כי נתניהו עדיין סבור כי אמירתו של סגן הרמטכ"ל ערב יום השואה הייתה  " לא ראויה ".  זאת אף שבהרמת כוסית עם פורום מטכ"ל בשבוע שעבר הבהיר ראש הממשלה כי  " סערת הנאום מאחורינו ". 
ההחרפה ביחסים בין נתניהו ליעלון באה ברקע המגעים להרחבת הקואליציה וברקע ההשערות בנוגע לגורל תיק הביטחון ,  אם יו"ר ישראל ביתנו אביגדור ליברמן ייענה לבקשתו של נתניהו להצטרף לממשלה .  ליברמן הבהיר שוב ושוב בחודשים האחרונים כי תיק הביטחון הוא תנאי ראשון לכניסתו לממשלה .
  ( עדכון ראשון :  10:40 )  

נתניהו ויעלון בהודעה משותפת :  ליבנו בינינו את הדברים
בתום שיחה בין ראש הממשלה לשר הביטחון פורסמה הודעה משתי הלשכות ,  שלפיה , " אין ערעור על כך שהצבא כפוף לדרג המדיני ,  והקצינים חופשיים להביע את דעתם בפורומים הרלוונטיים ".  היום תקפו בסביבת יעלון את השרים שטייניץ ורגב

