נתניהו :  רב הנסתר על הגלוי ;  המבצע - חלק קטן מהתמונה הכוללת
ראש הממשלה אמר אחרי ישיבת הקבינט המדיני-ביטחוני כי מבצע  " מגן צפוני "  יימשך עד שיושגו יעדיו .  בהצהרתו הוסיף כי המנהרות של חיזבאללה הן  " איום ממשי בהיקף ,  בעוצמה ובתעוזה שלא ידענו ".  הרמטכ"ל : " תושבי הצפון יכולים להמשיך את שגרת חייהם "  | צפו בתיעוד ממנהרת הטרור
אחרי ישיבת הקבינט המדיני-ביטחוני והערכת מצב בקריה שבתל אביב ,  ראש הממשלה בנימין נתניהו אמר הערב  ( שלישי )  כי  " מי שיתקוף את ישראל ישלם מחיר כבד ".  בהצהרה לתקשורת שערך לצד הרמטכ"ל גדי איזנקוט בקריה שבתל אביב אמר נתניהו כי מבצע  " מגן צפוני ",  שנפתח הבוקר במטרה לחשוף ולנטרל מנהרות התקפיות של חיזבאללה משטח לבנון לשטח ישראל , " יימשך ככל שיידרש "  עד שיושגו יעדיו .
" זו לא פעולה נקודתית ,  אלא פעולה נרחבת ומתמשכת ",  הדגיש . " לצורך הפעולה גייסנו את מיטב היכולות של צה"ל ושל זרועות הביטחון .  היכולות הללו הן כבירות והטובות בעולם .  אין להן אח ורע בשום מדינה .  בזכות היכולת הללו כבר נטרלנו מנהרות טרור רבות מעזה ,  וגם כאן נשלים את המלאכה ". 
נתניהו האשים את חיזבאללה בהפרת הריבונות של ישראל ובהחלטה 1701 של האו"ם וציין כי הוא שוחח עם שר החוץ האמריקני מייק פומפאו בנושא .  בהצהרתו אמר נתניהו כי המנהרה שהושמדה  " לא תשיג את מטרתה - וכך גם יהיה עם שאר מנהרות הטרור ".  לדבריו ,  חיזבאללה רצה  " להחדיר באמצעות המנהרות הללו רכבים לשטחנו .  זו חלק ממערכה רחבה שתכננו לכיבוש חלקים מהגליל .  זה איום ממשי בהיקף ,  בעוצמה ובתעוזה שלא ידענו .  זו חלק מרשת הטרור והתוקפנות האזורית והעולמית בהכוונת איראן ובמימונה ". 
עוד בוואלה !  NEWS:מהחיישנים עד הקידוח לבטן האדמה :  כך הורסים את מנהרות חיזבאללהצבא בגולן-טילים מדויקים-מנהרות :  המלחמה עם חיזבאללה כבר כאןהמגן שלפני הסערה ?  המבצע בצפון עלול להסלים לחילופי אש עם חיזבאללה 
נתניהו הוסיף כי הוא הנחה את משלחת ישראל לאו"ם לדרוש כינוס דחוף של מועצת הביטחון כדי לדון בארגון הטרור . " לבנון נושאת באחריות כבדה בכך שמאפשרת פעולות טרור כאלה נגד מדינת ישראל ",  הוסיף .  הוא התייחס לנאומו עם כניסתו לתפקיד שר הביטחון כי  " כדי להבטיח את ביטחון ישראל דרושים אורך רוח וקור רוח "  וכי  " רב הנסתר על הגלוי ".  
" גם היום אני מבקש לומר שמה שנגלה לכם עכשיו הוא רק חלק קטן מהתמונה הכוללת של ההיערכות והפעולות שלנו ",  המשיך . " הכול נלקח בחשבון ונעשה בשיקול דעת מרבי .  גם היום אני שב ואומר לכם - רב הנסתר על הגלוי .  בזכות גבורת חיילנו ובזכות החוסן של אזרחינו ,  האור של ישראל גובר על החושך מסביב .  יחד נמשיך לפעול בגלוי ובסתר ,  בנחישות ובחשאיות ,  כדי להבטיח את ביטחון ישראל ".  
דובר צה"ל תת-אלוף רונן מנליס חשף כי המנהרה שנוטרלה הבוקר סמוך למטולה צולמה במסגרת פעילות חשאית שהתקיימה הבוקר במנהרת טרור שיצאה משטח לבנון לשטח ישראל .  בסרטון ,  שאותו הציג דובר צה"ל בהצהרה ,  ניתן לראות פעילי חיזבאללה מתקרבים אל המצלמה - ונפגעים מפיצוץ מטען שהוצמד אליה . " גם בשעות אלה כוחות צה"ל ממשיכים לפעול לחשיפה ונטרול של המנהרות ",  הוסיף מנליס .  
עוד אמר דובר צה"ל כי המנהרה יצאה ממבנה אזרחי ששימש כמפעל בלוקים אזרחי בכפר כילא , " מטרים ספורים מעמדת יוניפי"ל של האו"ם ".  לדבריו ,  החל משנת 2014 החלה לרדת הפעילות האזרחית ולהתחיל הפעילות הצבאית : " במסגרת הסממנים הצבאיים מתחילים לראות פעילות חריגה במסווה אזרחי של רכבים ושל משאיות שמפנות עפר מתוך המבנה לשטח קרוב לכילא .  חיזבאללה מנסה להקנות לפעילות חזות אזרחית ולהסתיר אותה מאיתנו ,  מתושבי לבנון ומיוניפי"ל ".  
הרמטכ"ל גדי איזנקוט אמר כי החל מסוף שנת 2014  " התקיים מאמץ מדיני ,  מבצעי ,  הנדסי וטכנולוגי לאיתור האיום התת-קרקעי מלבנון לישראל ".  הוא הדגיש כי המבצע יצא לדרך  " בטרם איום המנהרות הפך לאיום קיומי וישיר על יישובי הצפון ובסיסי צה"ל .  אנחנו מחזיקים בתכנית המנהרות ההתקפיות של ארגון חיזבאללה לשטחנו .  תושבי הצפון יכולים להמשיך את שגרת חייהם ולהרגיש בטוחים .  צה"ל מוכן לכל התפתחות עתידית ". 
הקבינט המדיני-ביטחוני התכנס אחרי התייעצויות ביטחוניות שקיים נתניהו בהשתתפות איזנקוט ,  ראש המל"ל מאיר בן שבת ובכירי צה"ל ומערכת הביטחון .  במקביל ,  צה"ל ממשיך לתגבר בכוחות את אזור הצפון החל מהבוקר .  כמה מרחבים הוכרזו כשטח צבאי סגור ,  אך אין הנחיות מיוחדות לתושבי הצפון ועד כה לא נרשמו תקריות חריגות בין צה"ל לחיזבאללה .
 שגריר ישראל לאו"ם דני דנון פנה למזכ"ל האו"ם ולמועצת הביטחון בדרישה שיגנו באמצעים הכי תקיפים את מנהרות הטרור של חיזבאללה ושיראו בממשלת לבנון  " אחראית על ערעור היציבות באזור ".  במכתבו כתב דנון כי  " חיזבאללה מנסה לקדם סדר יום איראני כדי להפוך את דרום לבנון לתחנת שיגור של התקפות המאיימות על חייהם של ישראלים חפים מפשע תוך סיכון לבנון ואזרחיה .  ישראל לא מעוניינת בהסלמה אך תנקוט בכל האמצעים הדרושים להגן על ריבונותה ואזרחיה ".  
נשיא המדינה ראובן ריבלין התייחס להתחממות הביטחונית בהדלקת נר שלישי של חנוכה על חיילי בסיס חיל האוויר ברמון ואמר כי  " אנו רואים בממשלת לבנון ,  את האחראית לכל הנעשה בלבנון ,  ואנו מזהירים את חיזבאללה לבל יכפיף את לבנון לאג'נדה איראנית ,  או ישתמש בלבנון ,  כבסיס לתקיפת ישראל .  חיזבאללה שמציג עצמו כ'מגן לבנון' יביא בסופו של דבר לחורבנה .  גילויים אלה רק ממחישים ,  את עומק המעורבות האיראנית בלבנון ,  הן במימון חיזבאללה והן בהכוונתו ". 
נתניהו אמר מוקדם יותר כי היו  " הצלחות מבצעיות כבר בשלבים הראשונים של המבצע ".  בהודעתו נכתב כי בפגישתו עם שר החוץ האמריקני מייק פומפאו הוא עדכן את שר החוץ האמריקני על פרטי המבצע .  בישראל פועלים גם בהיבט המדיני ,  כשמשרד החוץ הנחה את משלחת ישראל לאו"ם להגיש למזכ"ל ולנשיא התורן של מועצת הביטחון מחאה על הפעילות התוקפנית משטח לבנון .  
שרי הקבינט עודכנו במהלך הלילה על פתיחת המבצע והתבקשו להימנע מהתבטאויות וראיונות על הפעילות .  ההחלטה על היציאה למבצע התקבלה אחרי הערכת מצב שקיים הרמטכ"ל רב-אלוף גדי איזנקוט עם מפקד פיקוד הצפון ,  מפקד עוצבת הגליל ,  ראש אגף המצבעים וראש אגף המודיעין בצה"ל .  צה"ל מסר הבוקר כי  " חפירת המנהרות שאותרו בידי צה"ל מבעוד מועד ,  לפני שהיוו איום מידי על אזרחי ישראל ,  מהווה הפרה בוטה של הריבונות הישראלית והוכחה נוספת להפרות החמורות של ארגון הטרור חיזבאללה המתעלם ".  בנוסף לכך ,  בהודעתו עדכן צה"ל כי בשנים האחרונות פעלו בתכנית בגזרה שכללה פעולות שנועדו  " למנוע מהאויב לממש את יכולת ההתקפה שלו ".  נוהל הקרב למימוש המבצע שהחל היום מובל במטכ"ל זה כמה שנים , " באופן שהביא להבשלת התנאים המבצעיים בעת הזאת ". 
 ( עדכון ראשון :  17:53 )  

נתניהו :  רב הנסתר על הגלוי ;  המבצע - חלק קטן מהתמונה הכוללת
ראש הממשלה אמר אחרי ישיבת הקבינט המדיני-ביטחוני כי מבצע  " מגן צפוני "  יימשך עד שיושגו יעדיו .  בהצהרתו הוסיף כי המנהרות של חיזבאללה הן  " איום ממשי בהיקף ,  בעוצמה ובתעוזה שלא ידענו ".  הרמטכ"ל : " תושבי הצפון יכולים להמשיך את שגרת חייהם "  | צפו בתיעוד ממנהרת הטרור

