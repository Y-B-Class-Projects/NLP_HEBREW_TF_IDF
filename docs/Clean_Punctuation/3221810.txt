המחלוקות בדרך לשימוע של נתניהו :  הצצה לדיונים בצמרת משרד המשפטים
30 אנשים מנתה הקבוצה שהכריעה את גורל תיקי ראש הממשלה .  בחודשים האחרונים הם קיימו עשרות ישיבות לתוך הלילה וכמה פעמים בשבוע ,  שבהן היו מי שנקטו עמדה מחמירה ,  לעומת אחרים שהיו ספקנים יותר .  אולם בסופן ,  רק אדם אחד היה מוסמך לקבל את ההחלטה - מנדלבליט עצמו
את מירב תשומת הלב הציבורית תפס במשך היום  ( חמישי )  כתב החשדות החמור ששיגר היועץ המשפטי לממשלה ,  אביחי מנדלבליט ,  לראש הממשלה בנימין נתניהו .  השורה התחתונה :  ראש הממשלה יואשם ,  בכפוף לשימוע ,  בעבירות שוחד ,  מרמה והפרת אמונים .  אלא שלצד כתבי החשדות ,  פרסם היועמ"ש מסמך נוסף - שמספק הצצה מרתקת לדיונים ולמחלוקות בצמרת משרד המשפטים .  
החקירות בתיקי 1000 ו-2000 הסתיימו לפני כשנה ,  ובתיק 4000 לפני חודשים אחדים .  המשטרה סברה כי בכל שלושת התיקים התגבשה תשתית ראייתית מספיקה כדי להגיש נגד נתניהו כתב אישום בעבירות שוחד ,  וכך גם פרקליטות מחוז תל אביב  ( מיסוי וכלכלה )  ,  שליוותה את החקירות .  
לקריאה נוספת בנושאהיועמ"ש החליט :  נתניהו יואשם בשוחד בכפוף לשימוענתניהו הגיב להחלטת היועמ"ש : " רדיפה פוליטית שנועדה להתיש אותי"הליכוד : " מסע ציד נגד רה"מ ".  באופוזיציה תקפו : " נתניהו מבייש את המדינה "  
מלבד היועמ"ש ,  פרקליט המדינה שי ניצן ועוזריהם ,  השתתפו בדיונים גם פרקליטת מיסוי וכלכלה ,  ליאת בן ארי ,  המשנים ליועמ"ש רז נזרי ועמית מררי ,  המשנים לפרקליט המדינה מומי למברגר ונורית ליטמן ,  מנהל המחלקה הפלילית בפרקליטות ,  עו"ד ג'ואי אש וגורמים נוספים .  לא כולם השתתפו בכלל הדיונים .  למשל ,  מנהלת מחלקת ניירות ערך בפרקליטות מיסוי וכלכלה ,  יהודית תירוש ,  וסגנה אמיר טבנקין ,  השתתפו רק בדיונים שנגעו לתיק 4000 .  
בסך הכול מנתה קבוצת הצמרת שהכריעה בגורל התיקים כ-30 אנשים .  מאז דצמבר הם קיימו עשרות ישיבות ,  חלקן לתוך הלילה ,  כמה פעמים בשבוע ,  בהן ליבנו וחידדו סוגיות שונות הקשורות לתיקים .  באותן ישיבות החלו להתגלות גם הפערים והעמדות השונות .  
כאשר קוראים את כתב החשדות שנשלח לנתניהו ,  קשה שלא לתהות כיצד בתיק 1000 הואשם ראש הממשלה  " רק "  במרמה והפרת אמונים ,  ולא בשוחד ,  וכיצד הוחלט לסגור את תיק החקירה נגד ארנון מילצ'ן .  מתברר שגם בדיוני הצמרת הייתה מחלוקת דומה .  
פרקליטת המחוז בן ארי סברה כי הראיות מבססות סיכוי סביר להרשעת נתניהו ומילצ'ן בשוחד ,  והמשנה לפרקליט המדינה לתפקידים מיוחדים ,  ליטמן ,  הסכימה איתה .  מנגד ,  שני המשנים ליועמ"ש - נזרי ומררי - סברו כי החומר לא מספיק כדי להגיש כתב אישום בגין שוחד נגד נתניהו ,  ויש להסתפק בעבירת מרמה והפרת אמונים .  לדעתם הצטרפו כמה גורמים נוספים שהתמחותם בתחום הפלילי :  המשנה לפרקליט המדינה לעניינים פליליים ,  פרקליט מחוז חיפה  ( פלילי )  ומנהל המחלקה הפלילית בפרקליטות .  
פרקליט המדינה המליץ למנדלבליט לקבל את עמדתה המחמירה של בן ארי . " עמדתו היא שיש די ראיות להוכיח כי טובות ההנאה בהיקף הנרחב בו ניתנו ,  ובדרכים החריגות בהן ניתנו ,  נלקחו בעד פעולות במילוי תפקידו של נתניהו ",  כתב מנדלבליט . " לפיכך ,  המליץ בפניי פרקליט המדינה לשקול להעמיד את נתניהו ומילצ'ן לדין בעבירה של לקיחת ומתן שוחד ".  
אלא שמנדלבליט ,  לבסוף ,  החליט לקבל דווקא את עמדתם של המשנים שלו ,  נזרי ומררי ,  ולשקול את העמדתו לדין של נתניהו בעבירת מרמה והפרת אמונים .  במצב כזה ,  הסכימו כלל הגורמים כי יהיה נכון לסגור כליל את התיק נגד מילצ'ן .  
בתיק 2000 המחלוקת הייתה דומה ,  ושוב מצאו עצמם בן ארי ונזרי בשני הקצוות של החדר :  היא בזה המחמיר ,  והוא בזה המקל .  בן ארי סברה כי הראיות ,  ובמרכזן הקלטות שיחות נתניהו-מוזס שנמצאו על הטלפון הנייד של ארי הרו ,  מבססות סיכוי סביר להרשיע את ראש הממשלה ואת מו"ל ידיעות אחרונות נוני מוזס בשוחד .  נזרי ,  מנגד ,  סבר כי אין די ראיות כדי להעמיד לדין את נתניהו או את מוזס .
 הייתה גם עמדת ביניים :  פרקליט מחוז חיפה עמית אייסמן ,  שבעברו היה המשנה לפרקליט המדינה לעניינים מיוחדים ,  סבר שניתן להעמיד לדין את נתניהו בעבירת מרמה והפרת אמונים ,  אך לא בבקשת שוחד ,  וזאת אף שלגרסתו יש סיכוי סביר להרשעתו של מוזס בגין הצעת השוחד .  

פרקליט המדינה ניצן המליץ שוב לאמץ את עמדתה של בן ארי - ולהאשים גם את נתניהו וגם את מוזס בשוחד . " לעמדת פרקליט המדינה ,  מחומר הראיות בתיק זה ,  הכולל בראש ובראשונה את השיחות שהוקלטו - בהן משוחחים נתניהו ומוזס - וכן ראיות נוספות ,  עולה התמונה הבאה :  מוזס הציע לנתניהו שוחד בדמות הטיית סיקורו בקבוצת ידיעות אחרונות בתמורה לכך שנתניהו יפעל לקידום חוק שיגביל את ישראל היום בצורה שתיטיב באופן משמעותי מאד עם מוזס וידיעות אחרונות ".  
" נתניהו מצידו ביקש ממוזס את הטיית הסיקור בקבוצת ידיעות אחרונות לטובתו ולטובת בני משפחתו ולרעת יריביו הפוליטיים ,  והכל באופן שיסייע להצלחתו בבחירות הקרבות לכנסת ,  וזאת בתמורה לקידום החוק על ידו ".  גם בתיק 2000 העדיף מנדלבליט לא להכריע כדעתם של ניצן ובן ארי ,  והפעם העדיף את דרך הביניים שהציע אייסן - הפרת אמונים לנתניהו והצעת שוחד למוזס . 

" בתום הדיונים ",  כתב מנדלבליט , " דעת כל המשתתפים הייתה שממצאי חקירת התיק מלמדים כי מערכת היחסים בין נתניהו לאלוביץ' ורעייתו איריס אלוביץ' ,  מגבשת עבירת שוחד .  הכול סברו כי יש די ראיות להוכיח כי טובות ההנאה ניתנו לנתניהו על ידי אלוביץ' ורעייתו איריס ונלקחו על ידי נתניהו בעד פעולות במילוי תפקידו ,  ולפיכך יש לשקול להעמיד את שניהם לדין בגין עבירה זו ,  בכפוף לשימוע ". 
כל המשתתפים גם סברו כי אין די ראיות להעמדתו לדין של יאיר נתניהו ,  אף שנחקר כחשוד בפרשה .  הפעם צצה המחלוקת בעניינה של שרה נתניהו . " מוסכם על הכול כי גברת נתניהו הייתה מעורבת מאוד בדרישות הסיקור שהופנו לוואלה !  NEWS ",  נכתב . " עם זאת ,  לא הייתה הסכמה באשר למידת מודעותה לפעולות השלטוניות שביצע נתניהו בתמורה לסיקור ,  ולמידת מודעותה לעילה שבגינה ניתנו ונלקחו טובות ההנאה שפורטו לעיל .  ממילא עלתה שאלה אם ניתן לראות בנסיבות העניין את בני הזוג נתניהו כמי שאכן פעלו בצוותא ללקיחת שוחד ".  
הפעם גם בן ארי ,  גם נזרי וגם ניצן היו בדעה אחת - וסברו כי יש להגיש כתב אישום גם נגד אשת ראש הממשלה ,  כמי שלקחה שוחד יחד איתו . " קיימות ראיות רבות המלמדות כי אשת ראש הממשלה הייתה מעורבת מאוד בדרישות הסיקור שהופנו לוואלה !  NEWS ,  אם באופן ישיר ואם באמצעות מתווכים ",  טען ניצן .  עוד הוסיף כי  " שניהם פעלו למען מטרה משותפת ,  תוך מודעותה לכך שנתניהו מבצע במילוי תפקידו ,  בתמורה ,  פעולות שנועדו להיטיב עם בני הזוג אלוביץ' ". 
מי שסברו כי אין מקום להעמיד את רעיית ראש הממשלה לדין היו המשנים של יועמ"ש ושל פרקליט המדינה לעניינים פליליים ,  וכן פרקליט מחוז חיפה .  מנדלבליט החליט לאמץ דווקא את עמדתם - ולסגור את התיק נגד שרה נתניהו .  
במסמך שמסכם את העמדות השונות ,  כלל מנדלבליט ציטוט של בית המשפט העליון : " בהיות ניתוח הראיות לצורך העמדה לדין פרי הערכה של היגיון וחושים גם יחד ,  ייתכן שוני בהערכות אנשי המקצוע ,  מעולים ומיומנים ככל שיהיו ,  לגבי אותה תשתית ראייתית עצמה .  לא בהכרח ניתן לומר כי האחד שוגה והאחר צודק ".  
בסוף כל המחלוקות והדיונים ,  רק אדם אחד היה מוסמך לקבל את ההחלטה - מנדלבליט עצמו .  בעוד כשנה ,  לפי ההערכות ,  לאחר שייערכו השימועים ויישמעו הטיעונים ,  תעמוד בפניו ההחלטה הסופית :  אם להגיש לבית המשפט המחוזי בירושלים כתב אישום שיישא את הכותרת  " מדינת ישראל נגד בנימין נתניהו ".  
לקריאת כתב החשדות המלא 

המחלוקות בדרך לשימוע של נתניהו :  הצצה לדיונים בצמרת משרד המשפטים
30 אנשים מנתה הקבוצה שהכריעה את גורל תיקי ראש הממשלה .  בחודשים האחרונים הם קיימו עשרות ישיבות לתוך הלילה וכמה פעמים בשבוע ,  שבהן היו מי שנקטו עמדה מחמירה ,  לעומת אחרים שהיו ספקנים יותר .  אולם בסופן ,  רק אדם אחד היה מוסמך לקבל את ההחלטה - מנדלבליט עצמו

