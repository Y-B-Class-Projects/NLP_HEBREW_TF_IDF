נתניהו בטקס לחללי פעולות האיבה :  המערכה בעזה לא הסתיימה
באירוע לזכר 3,150 האזרחים שנהרגו בפעולות האיבה ,  במעמד נשיא המדינה והרמטכ"ל ,  אמר נתניהו כי צה"ל פעל בתקיפות בהסלמה האחרונה שבה נהרגו ארבעה ישראלים .  הוא הוסיף כי יש  " תהום מוסרית בינינו לבין המרצחים חדורי ההסתה ".  בשנה האחרונה נוספו 13 אזרחים למניין החללים 
" המערכה לא הסתיימה ,  אנחנו מחשבים את צעדינו "" אצלנו מתאבלים ואצלם הופכים מחבלים לגיבורים "" הטרור הרצחני לא נתקל בהתנגדות בינלאומית "  
טקס האזכרה הממלכתי לזכר נפגעי פעולות האיבה התקיים היום  ( רביעי )  ברחבת האנדרטה בהר הרצל .  אחרי מותם של ארבעה ישראלים בסבב ההסלמה האחרון ברצועת עזה ,  פתח ראש הממשלה בנימין נתניהו את נאומו בכך ש"לב כולנו נמלא השבוע ביגון עמוק כשארבעה שמות חדשים נוספו לרשימה ארוכה של נפגעי פעולות האיבה .  צה"ל פעל בתקיפות נגד הטרור מעזה .  אמרתי ואני אומר שוב ,  המערכה לא הסתיימה ,  אנחנו מחשבים את צעדינו בשיקול דעת כדי להבטיח את ביטחון ישראל ". 
הוא אמר למשפחות השכולות כי הוא  " יודע שתחושת החסר והגעגוע חורצים חריצים עמוקים בנשמותיכם .  איזה תהום מוסרית ביננו לבין המרצחים חדורי ההסתה .  אנחנו רוצים רק לבנות ,  והם רוצים רק להרוס .  הם מוכנים גם להרוס את הפרנסה והדו-קיום ,  כפי שקרה בפיגוע הנפשע באזור התעשייה בברקן .  אצלנו מתאבלים ואצלם הופכים מחבלים לגיבורים .  השיטה מלמדת על המטרה .  לו רק היה ניתן ,  הם היו משמידים את כולנו ". 
לקריאה נוספת בנושא"חלל ענק ":  משפחת הנרצח בפיגוע באריאל בוחרת בהמשכיות ,  למרות הכאב"למעטים יש את האומץ לדפוק בדלת ":  הבן ששכל את אביו והפך למודיע"חלק ממנו חי ":  המשפחות השכולות שהצילו חיים מתוך הכאב  
" כשהטרוריסטים האלה מגיעים לשלטון ,  האם יש שם חופש ?  פעם אחר פעם הם יוצרים משטרים עריצים שמדכאים את בני עמם .  הטרור הרצחני שלא נתקל בהתנגדות אחידה בינלאומית ומכה גם בעולם .  הגיע הזמן שכולם יפעלו נגד הקנאות הברברית הזו ",  הוסיף נתניהו .
 3,150 אזרחים נהרגו בפעולות האיבה מיום הקמת המדינה ועד היום ,  13 מהם בשנה האחרונה .  בין ההרוגים גם 120 אזרחים זרים שנהרגו בפיגועים בארץ ומאה ישראלים שנספו מחוץ לגבולות המדינה .  פיגועי האיבה הותירו 3,197 יתומים משני ההורים ,  819 אלמנים ואלמנות ו-897 הורים שכולים .
 האירוע נערך במעמד נשיא המדינה ראובן ריבלין ,  ראש הממשלה בנימין נתניהו ,  יו"ר הכנסת יולי אדלשטיין ,  שר העבודה והרווחה חיים כץ ,  נשיאת בית המשפט העליון השופטת אסתר חיות ,  הרמטכ"ל רב-אלוף אביב כוכבי ומנכ"ל הביטוח הלאומי מאיר שפיגלר . " נפגעי פעולות האיבה ובני משפחותיהם מתמודדים יום יום ,  שעה שעה ,  עם פגיעות גופניות ונפשיות קשות .  אנחנו משתדלים לתמוך בהם ולהקל ולו במעט על סבלם ,  ולסייע במירב ברגישות הזמנית ",  אמר שפיגלר .  עוד הוסיף כי בשנת 2018 אגף נפגעי האיבה שילם קצבאות ותמלוגים בסך 522 מיליון שקלים לאלפי נפגעי איבה ולמשפחות הנספים .  
ראש השב"כ נדב ארגמן אמר בנאומו בטקס כי  " המערכה על קיומה ובטחונה של מדינת ישראל הינה מורכבת ומתמשכת .  זו מערכה הדורשת עוז נפש ואורך רוח ,  יכולות גבוהות ובעיקר מסירות והקרבה .  אנו בשירות הביטחון הכללי ,  מכירים היטב את המערכה הזו .  אנו חיים אותה ביום-יום ". 
ארגמן התייחס אף הוא להסלמה בעזה ואמר כי  " זה עתה הגיעו לסיומם מספר ימי לחימה אינטנסיביים אשר במסגרתם נוספו לצערנו ארבע משפחות חדשות למשפחת השכול .  עובדי השירות עשו וימשיכו לעשות לילות כימים לשמירה על בטחון המולדת ".  
מוקדם יותר נערך בהר הרצל טקס האזכרה המרכזי לחללי מערכות ישראל .  נתניהו ,  שנאם באירוע ,  פתח את דבריו בפנייה ל"אחיי ואחיותיי למשפחת השכול ,  שהם משפחתי שלי מאז 4 ביולי 1976 ".  נתניהו אמר כי  " אירועי הימים האחרונים ממחישים בבהירות על מה נסוב מאבקנו .  על הניסיון של דורשי רעתנו להרחיב את מדינתנו לעקור אותנו מארצנו .  במאה השנים האחרונות אויבינו ניסו לעשות זאת פעם אחר פעם .  הם נכשלו ". 
הוא התייחס גם להודעתה של איראן הבוקר ,  שלפיה תחדש חלק מתכנית הגרעין שלה ,  ואמר : " בבוקר הזה בדרכי לכאן ,  שמעתי שאיראן מתכוונת להמשיך בתוכנית הגרעין שלה .  לא נאפשר לאיראן להשיג נשק גרעיני .  נוסיף להיאבק במבקש נפשנו .  וננעץ את שורשנו עמוק עוד יותר באדמות המולדת ". 
נתניהו התייחס גם להשבת גופתו של זכריה באומל ,  שנפל בקרב סוטלאן יעקוב ,  אחרי 37 שנים ,  ואמר כי  " אלפים הגיעו להלוויה המרגשת שנערכה על ההר הזה .  הם נתנו חיבוק עצום למשפחתו ,  והעם הנפלא שלנו שוב הוכיח שגם אחרי עשרות שנים הוא אינו שוכח את בניו .  כשהודיתי במוסקבה לנשיא פוטין על העזרה באיתורן של באומל אמרתי לו שעבורנו אחוות לוחמים היא ערך עליון ,  וראיתי את ההערכה בעיניהם .  זוהי המשמעות העמוקה ביותר ש להיום המקודש הזה .  יום של אובדן כבד ,  אבל גם של אחווה עילאית ,  בו כולנו חשים כמשפחה אחת ".  
" מצד אחד ,  היגון עמוק שגם אני יודע אותו היטב .  קשה לתאר אותו למי שלא נכנס למעגל השכול .  הגעגוע אף פעם לא פוסק ",  המשיך נתניהו . " מצד שני ,  האחווה .  אומה שלמה חובקת בליבה את משפחות הנופלים .  חברים לנשק מבקרים את האלמנות ואימהות גם אחרי עשרות שנים .  והיום העם כולו מחבק את משפחותיהם של 23,741 בנינו ובנותינו חללי מלחמות ישראל .  יהודים ,  דרוזים ,  מוסלמים ,  נוצרים ,  בדואים וצ'רקסים ".  הוא הוסיף כי הוא  " מתחייב שנמשיך לפעול להחזרת שבויינו ,  כפי שהחזרנו את זכריה באומל ".  
מוקדם יותר התקיים בחלקת המשטרה בהר הרצל גם טקס הזיכרון המשטרתי ,  לזכרם של 1,498 חללי משטרת ישראל שנפלו במהלך שירותם או בעקבותיו .  מאז יום הזיכרון בשנה שעברה נוספו למצבת השכול של משטרת ישראל עוד 11 חללים .  הטקס התקיים במעמד מ"מ מפכ"ל המשטרה ניצב מוטי כהן ,  המשפחות השכולות ,  נציג משרד הביטחון ,  חברי סגל הפיקוד הבכיר של משטרת ישראל ,  קצינים ושוטרים .
" אנו מצדיעים היום לרעינו ושותפנו לדרך ,  1,498 חללי המשטרה לדורותיהם ,  בנינו ובנותינו ,  שנפלו במהלך שירותם הפעיל ובהם - שוטרים ,  שוטרות ,  לוחמי מג"ב ומתנדבים ,  חברים ועמיתים עמם עבדנו ,  אותם אנו זוכרים תמיד ,  איתנו בלבנו לעד ",  אמר כהן במהלך הטקס . " לנגד עניינו עומדים ערכי המוסר והצדק ,  ערכי היושר ,  אומץ ואהבת המולדת ,  עליה הגנו הם בגופם .  נזכור כי ביסוד תקומתה ,  קיומה ובטחונה של מדינת ישראל עומד הציווי של חללינו הנופלים למסירות אין קץ ,  לגבורה ואהבת הארץ .  נזכור זאת ונמשיך בשליחותנו למענם ,  למעננו ולמען הדורות הבאים ". 
במקביל ,  בבתי העלמין ברחבי הארץ התקיימו טקסי אזכרה בהשתתפות שרים ,  חברי כנסת וחיילי צה"ל .  על פי ההערכה ,  יותר מ-1.5 מיליון איש פוקדים את בתי העלמין הצבאיים ואתרי ההנצחה .  לרשות הציבור הועמדו אוטובוסים והסעות לבתי העלמין הצבאיים בהר הרצל ובכל רחבי הארץ .  135 אלף זרי פרחים חולקו בכניסה לבתי הקברות ויונחו על קברי הנופלים ,  לצד עשרות אלפי נרות נשמה ודגלונים .
  ( עדכון ראשון :  12:52 )  

נתניהו בטקס לחללי פעולות האיבה :  המערכה בעזה לא הסתיימה
באירוע לזכר 3,150 האזרחים שנהרגו בפעולות האיבה ,  במעמד נשיא המדינה והרמטכ"ל ,  אמר נתניהו כי צה"ל פעל בתקיפות בהסלמה האחרונה שבה נהרגו ארבעה ישראלים .  הוא הוסיף כי יש  " תהום מוסרית בינינו לבין המרצחים חדורי ההסתה ".  בשנה האחרונה נוספו 13 אזרחים למניין החללים

