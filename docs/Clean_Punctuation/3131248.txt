 " גנור העיד ששמרון הבטיח לערב את נתניהו בעסקת הצוללות "
 עד המדינה בתיק 3000 טען כי עו"ד שמרון הבטיח לנצל את קשריו המשפחתיים עם ראש הממשלה במטרה לקדם את רכישת הצוללות מחברת  " טיסנקרופ ".  לפי הדיווח ב"ידיעות אחרונות ",  השניים השתמשו בשמות הקוד  - " הגיס "  לעו"ד יצחק מולכו ו"החבר "  לנתניהו .  משרד המשפטים : " אין לכך שחר "
 עד המדינה מיקי גנור טען כי עו"ד דוד שמרון הבטיח לנצל את קשריו עם ראש הממשלה נתניהו כדי לקדם את עסקת הצוללות - כך פורסם הבוקר  ( שלישי )  ב"ידיעות אחרונות ".  על פי הפרסום ,  גנור העיד כי שכר את שירותיו של שמרון ,  בן דודו של נתניהו ,  בגלל קשריו בהנהגת המדינה .  על פי העדויות שפורסמו ,  גנור השתמש בשמות קוד כדי לשמור על חשאיות ולהסתיר את זהות המעורבים .  נתניהו כונה  " החבר ",  ועו"ד יצחק מולכו ,  שותפו של שמרון וגיסו וששימש גם כשליחו של נתניהו כונה  " הגיס ". 
על פי הפרסומים ,  גנור טען כי באחת השיחות שאל את שמרון בנוגע לטיפולו בקידם עסקת טיסנקרופ מול משרד הביטחון ,  תוך בקשה שיערב בנושא את ראש הממשלה .  לדבריו - שמרון השיב תוך שימוש באותם שמות קוד : " אבקש מהגיס ,  הוא כבר ידבר עם החבר .  עוד עניין אותו החוקרים מבקשים לבדוק הוא עדות נוספת שהגיע לידיהם ,  לפיה התקיימה פגישה בקיסריה בין שמרון לנתניהו בנושא רכישת הצוללות ולאחר מכן שמרון דיווח עליה לגנור .  
מטעמו של ראש הממשלה נמסר בתגובה : " ידיעות אחרונות פנו לתגובה בשעה שראש הממשלה היה בטיסה חזרה ממוסקבה ,  מבלי שאפשר היה להשיג את תגובתו ,  ולא כי אין לנו תגובה כפי שנכתב .  עוד הדלפה מגמתית בניסיון לפגוע בראש הממשלה .  ראש הממשלה לא מכיר את גנור ולא ידע דבר על קשר כלשהו בין גנור לדוד שמרון וחברת טיסנקרופ .  שמרון ומלכו מעולם לא שוחח עם ראש הממשלה בנושא .  כל ההחלטות על הצוללות וכלי השייט התקבלו בתהליכים מוסדרים ומתועדים ,  והשיקולים היחידים שהנחו את ראש הממשלה בנושאים אלה ואחרים הם בטחון המדינה וטובתה ". 
משרד המשפטים ביקש להבהיר כי  " אין שחר לטענה כאילו חוקרי המשטרה העבירו ליועץ המשפטי לממשלה בקשה לגבות את עדותו של ראש הממשלה בפרשה 3000 והוא לא נתן אישור לכך ".  בנוסף נמסר כי בקשה כזו לא הועברה עד כה ליועץ המשפטי לממשלה מטעם המשטרה ,  וגם לא לפרקליט המדינה או לפרקליטות המלווה .
" בהקשר זה ,  הידיעה שפורסמה כוזבת  לחלוטין ",  הבהירו במשרד המשפטים . " לגבי יתר הפרטים שהתפרסמו - אנו מציעים להיזהר מפרסומים כאלה ואחרים על מהלך החקירה ,  שמטבע הדברים הם חלקיים ,  לעיתים גם מגמתיים ,  ולא בהכרח משקפים את המציאות .  נוכח העובדה שהחקירה מתנהלת ועל מנת שלא לפגוע בה ,  לא נוכל לפרט מעבר לכך ,  לעת הזו ".  הם הוסיפו כי כך  " באשר לחומרי חקירה למיניהם ,  וכך באשר לדברים המיוחסים ל'מקורבים' או 'גורמים בסביבתו' של בעל תפקיד כזה או אחר ,  וכיוצא באלה ,  היוצרים בציבור רושם שגוי כאילו מדובר במידע המתפרסם מטעם או על דעת הגורמים הנוגעים בדבר ,  בשעה שאין זה מצב הדברים ". 
מטעם עו"ד שמרון לא נמסרה תגובה .
  ( עדכון ראשון :  9:42 )   

" גנור העיד ששמרון הבטיח לערב את נתניהו בעסקת הצוללות "
 עד המדינה בתיק 3000 טען כי עו"ד שמרון הבטיח לנצל את קשריו המשפחתיים עם ראש הממשלה במטרה לקדם את רכישת הצוללות מחברת  " טיסנקרופ ".  לפי הדיווח ב"ידיעות אחרונות ",  השניים השתמשו בשמות הקוד  - " הגיס "  לעו"ד יצחק מולכו ו"החבר "  לנתניהו .  משרד המשפטים : " אין לכך שחר "
 
