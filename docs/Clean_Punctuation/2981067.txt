בתאגיד נערכים לקרב :  מחפשים יועץ לניהול משברים
לוואלה ברנז'ה נודע כי בישיבת המועצה של התאגיד הוחלט להסתייע ביועץ תקשורת חיצוני בעקבות המשבר שנוצר .  בתוך כך ,  אגודת העיתונאים בירושלים קוראת לחברי ועדת הכלכלה לתמוך בדחיית שידורי התאגיד החדש
תאגיד השידור הציבורי נערך לקרב על הקמתו ומחפש יועץ לניהול משברים .  לוואלה ברנז'ה נודע כי אתמול  ( שלישי )  בישיבת המועצה של התאגיד הוחלט להסתייע ביועץ תקשורת חיצוני בעקבות המשבר שנוצר השבוע עם דחיית שידורי התאגיד .
 בסיום הישיבה נמסר מהתאגיד : " תאגיד השידור הישראלי יהיה מוכן לשידור רציף בדיגיטל בטלוויזיה וברדיו ב-30.9 כפי שנקבע בחוק .  אנו ממשיכים לפעול באינטנסיביות להקמת שידור ציבורי נקי כפיים תוך שמירה קפדנית על כספי ציבור .  המועצה דוחה את הניסיונות להפעלת לחצים מתוך אינטרסים שמטרתם החלשת השידור הציבורי בישראל ". 
בתוך כך ,  לקראת הדיון בוועדת הכלכלה שיתקיים בתחילת שבוע הבא בנושא ,  אגודת העיתונאים בירושלים קוראת לחברי הוועדה לתמוך בדחיית שידורי התאגיד החדש .  לפי האגודה , " רשות השידור ומתקניה בירושלים הם המקום הנכון והראוי מבחינה מקצועית ,  תפעולית וערכית להמשך השידורים גם בעתיד ואין צורך במקומות חלופיים ועלויות כספיות מיותרות .  יש לדאוג בהגינות לעשרת העיתונאים שגויסו לתאגיד מחוץ לרשות ולקלוט אותם לעבודה ברשות השידור שסובלת ממחסור בכוח אדם מקצועי לנוכח הייבוש התקציבי ".  
עוד אומרים באגודה כי  " לנוכח ייבוש תקציבי מתמשך שסבלה ממנו רשות השידור בשנים האחרונות והעברת תקציבי עתק לתאגיד  יש צורך בהשלמת פערים והזרמת המשאבים הנחוצים לצורך המשך הפעלתה ומילוי הפערים שנפערו בתקופת הפירוק .  רשות השידור ,  רדיו וטלוויזיה ,  מתפקדת היטב בתקופת הפירוק הקשה גם במצב של חוסר קיצוני במשאבים ,  עם מחסור בכוח אדם עיתונאי ,  הפקתי וטכני ". 
ביום שני האחרון יו"ר ההסתדרות אבי ניסנקורן ומנכ"ל משרד התקשורת הודיעו כי סגירת רשות השידור תידחה מאוקטובר הקרוב ל-2018 ,  מכיוון שהתאגיד עדיין לא ערוך לתחילת השידורים .  זאת בהמשך לדבריו של ראש הממשלה ,  בנימין נתניהו ,  שאמר כי  " אנחנו רוצים לראות יכולת מלאה של שידור טלוויזיה לצד שידורי רדיו ,  וכרגע זה לא מתכנס .  אנחנו מנסים לברר למה זה לא מתכנס - אבל זה לא מתכנס ".  

בתאגיד נערכים לקרב :  מחפשים יועץ לניהול משברים
לוואלה ברנז'ה נודע כי בישיבת המועצה של התאגיד הוחלט להסתייע ביועץ תקשורת חיצוני בעקבות המשבר שנוצר .  בתוך כך ,  אגודת העיתונאים בירושלים קוראת לחברי ועדת הכלכלה לתמוך בדחיית שידורי התאגיד החדש

