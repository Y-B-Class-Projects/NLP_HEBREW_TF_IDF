לוין נגד יעלון : " העדיף את הכיסא והתפקיד על פני טובת המדינה "
 שר התיירות והאחראי על המשא ומתן הקואליציוני עם ישראל ביתנו אמר בריאיון לאולפן וואלה !  NEWS כי התנהגותו של שר הביטחון לשעבר  " בלתי מקובלת ".  על התכתשויות עם ראש הממשלה : " ליברמן עוד יחזור בו "
 שר התיירות יריב לוין ,  האחראי על המשא ומתן הקואליציוני עם ישראל ביתנו מטעם הליכוד ,  התייחס היום  ( ראשון )  בריאיון לאולפן וואלה !  NEWS להתפטרותו של שר הביטחון לשעבר משה יעלון ולהתקדמות המגעים . " אני תמה על התנהלותו של יעלון ומצטער עליה .  יעלון צבר זכויות במשך השנים ואיש לא ייקח לו את זה ,  אבל אדם שמדבר על ערכים צריך להתנהג אחרת ",  אמר לוין .
 לדבריו ,  על יעלון היה להישאר במפלגה ולא להתפטר בעקבות השינוי בתיקים . " זה דבר בלתי מקובל לחלוטין ,  כשמציבים את הכיסא והתפקיד מעל לטובת המדינה ומעל השליחות שלך מטעם מפלגה וציבור בוחרים ",  הוסיף . " נוצר שינוי בהרכב הקואליציה ,  שרים צריכים לעבור מתפקיד לתפקיד והוצע ליעלון לקבל את תיק החוץ - שזה תיק חשוב בהחלט .  אם לפני שבוע וחצי הוא שיבח את ראש הממשלה ,  אבל ברגע שהוא לא שר ביטחון הכול משתנה באחת ,  זה לא נראה רציני ואמין ,  זה נראה הרבה יותר עסקני מאשר ערכי ". 
לקריאה נוספת:נתניהו : " התיקים הפנויים לא יחולקו ;  ייתכן שהמחנה הציוני יצטרף"בצל המגעים הקואליציוניים :  בנט ביטל השתתפות בכנס בארה"בעם אפסנאי ואלוף אחד בלבד :  הקבינט החדש שבו נתניהו הגורם המרסן 
לדבריו ,  ייתכן שההסכם עם ישראל ביתנו עשוי להיחתם עוד היום וכי הסוגיה המשמעותית היחידה שנותרה היא רפורמת הפנסיות . " צוותים של משרד האוצר יושבים אתנו ואני מקווה שנשלים את זה במהלך היום ".  בנוגע לשינוי בחוק המתיר גזר דין מוות שדרש ליברמן ,  אמר : " בנושא הזה התעקשנו ועמדנו על הבנה ,  ושתהיה גרסה סבירה .  ההצעה לפיה גזר הדין יוטל ברוב רגיל של שופטים ולא רק פה אחד ,  הוא בהחלט הסדר סביר ". 
בנוגע להתכתשויות הקודמות בין ליברמן ונתניהו ,  אמר לוין כי הוא מעריך שיו"ר ישראל ביתנו עוד צפוי לחזור בו . " נאמרו הרבה מאוד דברים ששני הצדדים מצטערים עליהם .  אני מניח שליברמן עוד יחזור בו .  ראינו לא פעם בפוליטיקה שניים שאמרו אחד על השני דברים ואז עבדו יחד - רבין ופרס ,  שמיר ולוי ",  אמר . " אני חושב שהאחראיות מחייבת אותנו לשים את הדברים מאחור ולמצוא מכנה משותף .  בוחרי הימין ,  אזרחי ישראל שנתנו רוב ברור למפלגות הימין רצו לראות את ממשלת הימין רחבה ומתפקדת לטווח ארוך .  הישיבה של ישראל ביתנו באופוזיציה הייתה שגיאה מהיום הראשון .  טוב מאוחר מאשר לעולם לא ".  

לוין נגד יעלון : " העדיף את הכיסא והתפקיד על פני טובת המדינה "
 שר התיירות והאחראי על המשא ומתן הקואליציוני עם ישראל ביתנו אמר בריאיון לאולפן וואלה !  NEWS כי התנהגותו של שר הביטחון לשעבר  " בלתי מקובלת ".  על התכתשויות עם ראש הממשלה : " ליברמן עוד יחזור בו "
 
