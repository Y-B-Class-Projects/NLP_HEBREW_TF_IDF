נתניהו על מינוי מפקדת הטייסת : " לא אגנה את הרמטכ"ל - אני גאה "
 רה"מ בירך על מינוי רב-סרן ט' לתפקיד הבכיר בחיל ,  לאחר הביקורת שנמתחה בידי ח"כ סמוטריץ' שטען כי לנשים ולגברים צריכים להיות תפקידים נפרדים . " אני משבח את הרמטכ"ל ואת מפקד החיל ומצפה למינויים נוספים כאלה ",  אמר .  בנוסף הוא הצהיר שעסקת טילי ה"ספייק "  חזרה לשולחן
ראש הממשלה בנימין נתניהו בירך היום  ( רביעי )  על מינויה של רב-סרן ט' למפקדת טייסת התעופה הראשונה בחיל האוויר והעלאתה לדרגת סגן-אלוף ,  לאחר הביקורת החריפה שנשמעה מצדו של ח"כ בצלאל סמוטריץ'  ( הבית היהודי )  ומצד רבנים שגינו את התקדמותה של אישה לצמרת הפיקוד הצבאי . " גאה על כך שיש לנו מפקדת ראשונה של טייסת תעופה .  לא רק שאני לא אגנה את הרמטכ"ל ,  אני משבח אותו ואת מפקד חיל האוויר .  אני מצפה לעוד מינויים כאלה ",  אמר נתניהו .
 אתמול מונתה רב-סרן ט' ,  טייסת תובלה בהכשרתה ,  לתפקיד מפקדת טייסת תעופה .  ט' תועלה לדרגת סגן אלוף ותהיה האישה הראשונה בתפקיד ובדרגה הזו בחיל האוויר .  ט' בת 35 ,  מתגוררת במרכז עם בן זוגה ושני ילדיה ,  שירתה בטייסת תובלה 135 וסיימה את קורס הטיס מספר 154 . 
" אני לא מתלהב מהקמפיין ",  אמר סמוטריץ' היום בריאיון לרשת ב' . " יש מקצועות ותפקידים לגברים ויש מקצועות ותפקידים לנשים .  כך הקב"ה ברא את העולם וכך טוב .  אוי ואבוי אם נשים יהפכו לגברים .  העולם חייב את הדמויות הגבריות והנשיות ומי שמנסה לטשטש את ההבחנות הברורות האלה עושה עוול לעצמו ולעולם ".  
" צעירי הציונות הדתית מתגייסים בהמוניהם ",  הוסיף  " הצבא חייב לאפשר את התנאים לאורח החיים של החייל הדתי .  זו תכליתו ,  צה"ל צריך לנצח במלחמה ולא לקדם ערכים 'נאורים' וליברליים ,  ובשביל זה הוא צריך לאפשר ללוחמים ולצבא כולו להיות נאמן לתכליתו .  עסקנו הרבה בסוגיית השירות המשותף ,  היו גם הצלחות .  יש דברים שצריך לתקן ".  
דבריו מצטרפים לדברי הרב שמואל אליהו ,  שאמר בריאיון לגלצ כי  " הצבא נכנס לאג'נדה פמיניסטית מטורפת .  השרים וראש הממשלה צריכים להגיד לאיזנקוט תחזיר את המפתחות ולך הביתה ".  
בתוך כך ,  נתניהו התייחס היום לעסקת טילי ה"ספייק "  עם הודו ,  על רקע ביקורו במדינה .  סכנת הביטול שריחפה מעל העסקה בשבועות האחרונים ,  בעקבות התנגדויות במערכת הביטחון בהודו ,  הייתה אחד הנושאים המרכזיים בלב ביקורו של נתניהו . " בעקבות שיחות שהיו לי עם חברי ,  ראש הממשלה נרנדרה מודי ,  ממשלת הודו הודיעה לנו שהיא מחזירה את עסקת הספייק למסלול .  זה מאוד חשוב ויהיו עוד הרבה עסקאות ",  אמר נתניהו .
 נתניהו הוסיף : " זה מחמם את הלב לראות רבבות ,  אולי מאות אלפים של אזרחים ,  כולל ילדים ,  עומדים ברחובות ומריעים למדינת ישראל ".  מוקדם יותר היום הוא הודיע כי  " חוזרים להכשיר את העסקה "  וכי  " הכיוונים חיוביים מאוד ".  לדבריו , " הדברים ידונו תוך כדי ,  יש עוד תהליך .  לפני שבאנו זה ירד מהשולחן ובביקור הנוכחי החזרנו את זה לשולחן ". 
 ( עדכון ראשון :  15:22 )  

נתניהו על מינוי מפקדת הטייסת : " לא אגנה את הרמטכ"ל - אני גאה "
 רה"מ בירך על מינוי רב-סרן ט' לתפקיד הבכיר בחיל ,  לאחר הביקורת שנמתחה בידי ח"כ סמוטריץ' שטען כי לנשים ולגברים צריכים להיות תפקידים נפרדים . " אני משבח את הרמטכ"ל ואת מפקד החיל ומצפה למינויים נוספים כאלה ",  אמר .  בנוסף הוא הצהיר שעסקת טילי ה"ספייק "  חזרה לשולחן

