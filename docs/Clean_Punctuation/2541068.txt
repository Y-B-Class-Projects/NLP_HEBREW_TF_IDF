אלקין לנתניהו :  מצטער אם פגעתי בך על רקע חוק ההסדרה
ראש הממשלה ,  בנימין נתניהו ,  נפגש היום  ( שלישי )  עם יו"ר הקואליציה ,  זאב אלקין ,  על מנת ליישר את ההדורים ביניהם ,  לאחר המתיחות שהתפתחה בעקבות העובדה שאלקין הוביל את  " חוק ההסדרה "  למורת רוחו של נתניהו .  במהלך הפגישה אלקין התנצל אם דברים שאמר בימים האחרונים פגעו בנתניהו . " בשבוע האחרון נקלענו לדיון בינינו בסערת הרגשות .  נאמרו דברים שלא היו צריכים להיאמר ",  אמר אלקין לנתניהו . " מותר לחלוק איש על רעהו במהלך דיון ,  אך אסור לרדת לפסים אישיים .  אם דברים שאמרתי בשבוע האחרון התפרשו כפגיעה אישית בך ,  ראש הממשלה ,  אני מבקש להתנצל על כך ,  לא הייתה לי כוונה כזו ".  אלקין הבהיר כי התכוון להתנצל בפני נתניהו עוד בישיבת הסיעה שהייתה אמורה להתקיים אתמול , " אבל היות והסיעה בוטלה בגלל פציעתך ,  אני מבקש לנצל את המפגש הזה כדי להתנצל .  אני מקווה ובטוח שנמשיך כולנו לעבוד בשיתוף פעולה וכפי שעבדנו יחד בשלוש השנים האחרונות ".  

אלקין לנתניהו :  מצטער אם פגעתי בך על רקע חוק ההסדרה
nan
