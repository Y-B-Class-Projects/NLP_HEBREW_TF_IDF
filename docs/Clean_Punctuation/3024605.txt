הממשלה אישרה תכנית הטבות ליוצאי אתיופיה בתחום הדיור
במסגרת תכנית החומש לשנים 2017-2021 שהציג משרד הבינוי והשיכון ,  יזכו יוצאי אתיופיה להטבות משמעותיות בתחום ההלוואות לרכישת דירה ראשונה בכל רחבי הארץ ,  ובתחום ההתחדשות העירונית בחמש שכונות בערים נתניה ,  רחובות ,  וראשון לציון
ועדת השרים לשילוב יוצאי אתיופיה בראשות ראש הממשלה ,  בנימין נתניהו ,  אישרה היום  ( רביעי )  את הצעת המחליטים שהגיש שר הבינוי והשיכון ,  יואב גלנט ,  המבקשת לאפשר הלוואות לדיור ותמיכה בתחום התחדשות עירונית בקרב יוצאי העדה האתיופית בישראל .  במסגרת תכנית החומש לשנים 2017-2021 שהציג משרד הבינוי והשיכון ,  יזכו יוצאי אתיופיה להטבות משמעותיות בתחום ההלוואות לרכישת דירה ראשונה בכל רחבי הארץ ,  ובתחום ההתחדשות העירונית בחמש שכונות בערים נתניה ,  רחובות ,  וראשון לציון .  
לקריאה נוספת :
 תל אביב מובילה את זינוק המחירים :  איפה העלייה הגדולה ביותר ? תוספת של מאות דירות ליישובים הדרום :  קיבוץ גרופית יכפיל את עצמוגשם במעלית :  דליפה מאסיבית בפרויקט מגורים של דונה בראש העין 
במשרד השיכון ציינו כי נוכח לקחים שהופקו מתכניות שקודמו בשנים האחרונות בנושא ,  ולאחר ניתוח החסמים שמנעו מיוצאי העדה האתיופית לרכוש דירה ,  תוך ניצול ההטבות שהוצעו בעבר ,  גובשה תכנית במשותף עם נציגי העדה האתיופית ועם משרדי ראש הממשלה ,  האוצר והעלייה והקליטה שצפויה לאפשר ל-800 משפחות יוצאי אתיופיה להיות זכאיות להלוואת מדינה מוגדלת לדיור בסך של 600,000 שקלים - לתקופה של 25 שנה בתנאי ריבית מיוחדים .  
כך ,  בעשר השנים הראשונות תוחזר ההלוואה ללא ריבית ,  ואילו ב-15 השנים הבאות ההלוואה תוחזר בריבית של 2% בלבד .  במשרד השיכון ציינו כי היקף הסיוע הממשלתי הניתן במסגרת תכנית זו יאפשר לזכאים לרכוש דירה ראשונה בעזרת הון עצמי נמוך יותר מכפי שנדרש עד כה .  
על פי התוכנית ,  בשונה ממה שהיה נהוג עד כה ,  הזכאים לתכנית יהיו זוגות בכל רחבי הארץ ,  שאחד מהם לכל הפחות הינו יוצא אתיופיה ,  ללא הגבלת גיל .  לצורך מימוש התכנית יוקצו כ-120 מיליון שקלים מדי שנה .  בחודשים הקרובים ימנה מנכ"ל משרד הבינוי והשיכון ועדת מעקב מקצועית מייעצת לעניין ,  כאשר לפחות 50% מחברי הוועדה יהיו יוצאי הקהילה ,  שיש להם תרומה מקצועית רלוונטית .  
התוכנית החדשה כוללת קידום של תהליכי התחדשות עירונית בחמש שכונות ,  בתמיכת משרד הבינוי והשיכון .  המהלך כולל את השכונות  " קריית משה "  ברחובות , " רמת אליהו "  בראשון לציון והשכונות  " דורה ",   " נאות שקד "  ו"קרית נורדאו "  בנתניה . 
" תהליכים אלו יכללו בין היתר קידום תכניות הקמת מינהלות בשכונות וליווי חברתי ,  סיוע במתן יעוץ משפטי והכוונה למיצוי זכויות בעלי הדירות ,  וסיוע בהשלמת מימון או בהקצאת קרקע משלימה במקומות בהם אין כדאיות כלכלית .  היקף התקציב ליישום התכנית יעמוד על 120 מליון שקלים בסך הכל ,  במימון ופריסה שווים בין משרד הבינוי והשיכון ומשרד האוצר ,  במשך חמש השנים ",  נמסר .
 בנוסף ,  יוקם צוות בראשות נציג שר הבינוי והשיכון ,  ובהשתתפות נציג משרד ראש הממשלה ונציג משרד האוצר ,  אשר יגיש המלצותיו לממשלה בתום הרבעון השני של שנת 2018 בעניין מימון מרכיבים משלימים כמוסדות ציבור ותשתיות תומכות ,  מעבר לכלי הסיוע הרגילים העומדים בפני הממשלה והמקורות העומדים בפני העיריות .  זאת ,  לאחר שיבחן הצוות את הצרכים בכל אחת מהשכונות ,  את ההכנסות הצפויות מגביית אגרות והיטלים ואת הצפי לקצב המימוש של הפרויקטים .
 בפתח ישיבת ועדת השרים ,  אמר ראש הממשלה בנימין נתניהו : " כשהקמנו את הוועדה הבטחנו להתמקד בין השאר בנושא שמאוד מעסיק את קהילת עולי אתיופיה וזה נושא השיכון .  היום אנחנו מביאים תכנית שהיא בשורה גדולה .  אנחנו מדברים על הלוואות בתנאים מועדפים לזוגות צעירים כדי לסייע להם לרכוש דירה ואנחנו מתניעים תכנית של התחדשות עירונית ב-5 שכונות שיש בהן שיעור גדול של עולי אתיופיה .  אנחנו עושים שני דברים :  גם בונים דירות חדשות וגם מחדשים דירות ותיקות ,  שכונות ותיקות וזו תוספת של אלפי יחידות דיור .  אני רוצה להודות לך ,  השר גלנט ,  על היוזמה ועל ההירתמות שלך ."  
נתניהו הוסיף כי  " בדרך כלל יש ציניות גדולה שמלווה דיונים על פעילות הממשלה ,  אבל אם זוכרים איפה היינו לפני שנה וחצי ואיפה אנחנו היום זה מדהים .  זאת לרבות בנושא הדיור שמאוד הטריד את יוצאי אתיופיה .  אני חושב שכולנו רואים שיש כאן שינוי שהוא מבורך ,  לא רק ליוצאי אתיופיה ,  אלא לכל החברה הישראלית וזה מחמם את הלב ". 
שר הבינוי והשיכון ,  יואב גלנט : " מדינת ישראל קלטה גלי עליה רבים לאורך השנים ,  אשר תוך זמן קצר ,  הצליחו להמריא ולהגיע לעצמאות כלכלית ולרווחה .  האוכלוסייה האתיופית לא הצליחה להשתלב באופן מלא ,  גם לאחר 40 שנה ,  וזהו כישלון שלנו כחברה .  היעד הוא לדאוג לכך שכל בני הקהילה יקבלו את המגיע להם ככל אזרח במדינת ישראל .  לשם כך ,  עלינו לאפשר להם קידום בתחילת הדרך ,  בייחוד בתחום הדיור ,  שיניב פרי בהמשך .  כמי ששרת לאורך השנים בצה"ל עם בני הקהילה האתיופית ,  אשר היו ללוחמים הטובים ביותר ,  אני מאמין בהם ומשוכנע שאנחנו יכולים לצמצם את הפערים הכלכליים שנוצרו .  עלינו לדאוג לשילובם המלא של בני הקהילה בכל תחום ותחום ". 
מנכ"ל משרד ראש הממשלה ,  אלי גרונר התייחס להחלטות הוועדה ואמר : " היום השלמנו שנה וחצי של עבודה חוצת משרדים שתיגע בחייהם של יוצאי אתיופיה שאינם עולים חדשים באופן שיביא לצמצום פערים משמעותי בכל תחומי החיים .  זו תכנית משלבת בהשקעה ממשלתית תקציבית עצומה וראוייה ." 
מנכ"ל משרד הבינוי והשיכון ,  אשל ארמוני : " כמי שהיה מעורב אישית בהעלאת יהודי אתיופיה לארץ ,  אני סבור שלמדינת ישראל החובה לפעול נמרצות לשילובם של יוצאי אתיופיה בישראל .  היום אישרה ועדת השרים מהלך חשוב שיתפרס על פני השנים הקרובות ויקדם באופן משמעותי את בני העדה בתחום קבלת המשכנתאות ופרויקטים של התחדשות עירונית ".  

הממשלה אישרה תכנית הטבות ליוצאי אתיופיה בתחום הדיור
במסגרת תכנית החומש לשנים 2017-2021 שהציג משרד הבינוי והשיכון ,  יזכו יוצאי אתיופיה להטבות משמעותיות בתחום ההלוואות לרכישת דירה ראשונה בכל רחבי הארץ ,  ובתחום ההתחדשות העירונית בחמש שכונות בערים נתניה ,  רחובות ,  וראשון לציון

