פוטין בירך את נתניהו על ניצחונו בבחירות ;  דנו בשיחות הגרעין
נשיא רוסיה התקשר לראש הממשלה הנבחר ואיחל לו הצלחה במלאכת הרכבת הקואליציה .  השניים שוחחו על כמה סוגיות מפתח אזוריות ,  והביעו את דאגתם מהמצב הביטחוני בתימן
נשיא רוסיה ולדימין פוטין שוחח אתמול  ( שישי )  עם בנימין נתניהו ובירך אותו על היבחרו לראשות הממשלה בפעם השלישית .  בשיחה בין השניים איחל פוטין לנתניהו הצלחה במלאכת הרכבת הקואליציה .
 נתניהו ופוטין העלו בשיחתם כמה סוגיות מדיניות במזרח התיכון ,  בדגש על תהליך השלום ושיחות הגרעין בין איראן והמעצמות .  כמו כן ,  השניים דנו בכמה נושאי מפתח ביחסים בין רוסיה לישראל והביעו רצון להדק את שיתוף הפעולה בין המדינות .  בין היתר הם דיברו על הקשרים ההומניטריים המשותפים לירושלים ולמוסקבה והחגיגות הצפויות לציון 70 שנה לניצחון בעלות הברית על הנאצים .
 נוסף על כך ,  הביעו השניים את דאגתם מהמצב הביטחוני בתימן על רקע מבצע  " סופה נחרצת ".  פוטין הביע באוזני נתניהו את הצורך להגביר את מאמצי הקהילה הבינלאומית להשגת הסכם שלום ארוך-טווח בתימן .
 לקריאה נוספת:תימן :  ייתכן מאוד שהמבצע נגד החות'ים יכלול כוחות קרקעייםשר החוץ האיראני : " קיבלנו החלטה להגיע להסכם ,  אפשר להתקדם"אצבע בעין של המערב :  פוטין מוכיח שהוא כאן כדי להישאר 
בתוך כך ,  גורמים המעורים במשא ומתן בין איראן והמעצמות סיפרו היום כי הצדדים קרובים מאוד לסיכום .  שרת החוץ של האיחוד האירופי ,  פדריקה מוגריני ,  אמרה בפני עיתונאים בשוויץ כי  " מעולם לא היינו קרובים יותר להסכם עם איראן ".  אחד הבכירים ששותפים להערכה זו הוא שר החוץ של איראן ,  מוחמד ג'וואד זריף ,  שאמר כי טהראן מוכנה להתקדם להסכם .
 זריף הביע אופטימיות לאחר פגישתו עם שר החוץ של צרפת לורן פביוס ,  שמדינתו נוקטת בקו הניצי ביותר מבין ארצות המערב המשתתפות בשיחות הגרעין בשוויץ ,  ואמר כי טהראן מוכנה להתקדם הלאה . " לפי כל הסימנים אנו יכולים לנוע קדימה ,  איראן קיבלה החלטה מדינית ללכת להסכם  מתוך כבוד ",  אמר .  

פוטין בירך את נתניהו על ניצחונו בבחירות ;  דנו בשיחות הגרעין
נשיא רוסיה התקשר לראש הממשלה הנבחר ואיחל לו הצלחה במלאכת הרכבת הקואליציה .  השניים שוחחו על כמה סוגיות מפתח אזוריות ,  והביעו את דאגתם מהמצב הביטחוני בתימן

