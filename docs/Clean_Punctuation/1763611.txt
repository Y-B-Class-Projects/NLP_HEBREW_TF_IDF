נתניהו עמד במבחן האש 
שריפת הענק בכרמל הזניקה את ישראל למועדון הכואב של אסונות הטבע  בניגוד לבוש ב"קתרינה "  ולאובאמה בכתם הנפט - בנימין נתניהו פעל נכון ,  כשנטל לידיו את ניהול המשבר
את הפרשנות הטובה ביותר לעניין השריפה בכרמל אפשר היה לשמוע בבוקרו של יום שישי ברשת  " סי.אן.אן "  האמריקנית ,  מפי החזאית .  היא ניצבה הרחק הרחק מכאן ,  באולפן באטלנטה ,  והקרינה את תמונת הלוויין של שריפת הענק על הכרמל ,  עם פלומת העשן המסתלסלת אל מעל לים התיכון . " יש שם רוחות מזרחיות חזקות ",  אמרה , " ובימים הקרובים יגיע שקע ,  שיזרים רוחות מערביות עזות .  ובכלל ,  כשהאש באה על רקע בצורת ממושכת ,  קרקע חרבה ועצים יבשים - ובכן ,  יש להם בעיה אמיתית שם בישראל ",  אמרה . " יש שם אסון ". 
וזה בדיוק מה שקרה לנו ,  ביום חמישי .  לא משנה מי הצית את הגפרור שהתחיל את הכל - זו רשלנות .  אבל מרגע שהאש הוצתה ,  היא לובתה ברוחות העזות ,  והפכה לאסון לאומי .  שלא בטובתנו ,  שודרגנו למועדון המכובד ,  אך הכואב ,  של מדינות שחוו אסון טבע בקנה מידה גדול .  אסון בינלאומי .
 הראשון שהבין את קפיצת המדרגה הזו היה ראש הממשלה בנימין נתניהו .  במבט לאחור ,  זה אולי נראה מובן מאליו .  אבל ביום חמישי אחה"צ צריך היה קריאת קרב נכונה כדי להבין את המצב ,  ויכולת החלטה נכונה להתמקד בעיקר :  להציל חיים כאן ,  ולבקש סיוע משם ,  מן העולם .  להבין כי המלחמה באש ,  יותר משהיא נעשית על הקרקע - תוכרע מהאוויר ,  באמצעות מטוסי כיבוי .
 אין שום פחיתות כבוד לאומית בבקשת עזרה במצב של אסון טבע .  זה נהוג ,  זה מקובל ,  זה הומניטרי .  במשך 62 שנה נהנתה ישראל מזכות היתר של להתבקש לעזור לאחרים .  הפעם ,  האחרים באו לעזור לנו .  קשריו האישיים של רה"מ עם כמה ממנהיגי העולם ,  ובהם ראש ממשלת יוון ,  בוודאי לא הזיקו .  אבל תירשם לזכותו העובדה ,  כי ביום חמישי הוא פשוט עשה את הדבר הנכון :  תפס פיקוד ,  והראה את הכיוון .
 ביום שישי כבר ניתן היה לראות את התוצאה :  מטוסי כיבוי מיוון ומטורקיה ,  מרוסיה ומקפריסין צללו שוב ושוב על לשונות האש .  ובדרך ,  גם המטוס הגדול מסוגו ,  הג'מבו האמריקני האחד והיחיד בעולם שבנוי למלחמה באש גם בלילה .
 מן הראוי להציב את האסון שלנו בפרופורציה .  בקליפורניה פורצות דליקות ענק מדי קיץ ,  ושם ,  עם צי מטוסי כיבוי גדול ,  הן משתוללות שבועיים ? שלושה ,  ומגיעות ,  כמעט תמיד ,  לשכונות היוקרה הסמוכות לחוף .  באוסטרליה פורצות דליקות ענק מדי קיץ ,  וגם שם ,  עם מטוסי כיבוי וצוותי כיבוי מוצנחים - האש מגיעה שוב ושוב אל הערים .  אלו הם כוחות הטבע :  קשה להתמודד מולם ,  גם עם מיטב הטכנולוגיה .
 מטוסי הכיבוי הם תשובה טובה ,  אך לא מושלמת .  כאשר חיל האוויר רוכש מסוק ,  הוא יכול להשתמש בו להטסת לוחמים לשדה הקרב ,  לפינוי פצועים ,  לחילוץ מטייל מוואדי .  כאשר חיל האוויר רוכש מטוס קרב ,  אפשר להפעיל אותו להפלת מטוסי אויב ,  להפצצת מדינה רחוקה - או לתקיפת משגר קטיושה זעיר .  בכל מקרה ,  מדובר בכלי טיס רב ? שימושיים .  במטוס כיבוי אפשר לעשות רק דבר אחד :  לכבות אש .  לכן ,  כשאתה קונה מטוס כזה ,  נאמר ב ? 25 מיליון דולר  ( מחירו של מטוס חדש מדגם בומברדיר סי.אל .  415 ,  כזה ששלחו היוונים והטורקים )  - אתה קונה ביטוח .  וכדי שהביטוח יהיה יעיל ,  אתה צריך הרבה יותר ממטוס אחד .  מדינות מעטות בלבד רוכשות מטוסים כאלה ;  כאשר רוסיה הציעה למכירה את האיליושין-76 מדגם כיבוי האש ,  כזה שטס אתמול מעל ליערות הכרמל - איש לא היה מוכן לקנות אותו .  אפילו לא האו"ם .  יקר מדי לקנות ,  יקר מדי להחזיק בכוננות 24 שעות ,  365 ימים בשנה .  בסוף התרצו האמריקנים ולקחו אחד ,  לניסיון .  זה המצב .  ולכן ,  כשקורה משהו - כולם מאחדים כוחות .  בשריפות ביוון ובקליפורניה ,  ברוסיה ובבולגריה .  
האסון בכרמל חשף מחדל מתמשך של הזנחת שירות הכיבוי בארץ .  בכל זאת ,  אנחנו מדינה כמעט מדברית ,  חמה ,  וחשופה לדליקות .  היה מן הראוי שתקום פה רשות כיבוי אש לאומית ,  מן הראוי שיהיו לה תקציבים ,  וכוח אדם ,  וציוד ,  ואפילו צי של מטוסים .  כל זה לא קרה .  יש למה לצפות בדו"ח מבקר המדינה שיתפרסם השבוע .  חילופי ההאשמות שהחלו בין משרדי הממשלה בסוף השבוע מראים ,  עד כמה המצב עגום .  אבל האמת היא ,  שגם אם היו יותר כבאיות ,  ויותר ציוד - זה לא היה עוזר ,  מול אסון הטבע .
 לכן ,  ביום חמישי ,  צריך היה לעשות הערכת מצב מהירה ,  ולקבל את ההחלטות הנכונות .  וזה נעשה :  בלי קשר לטענות על בידודה המדיני של ישראל בעולם - העולם מתייצב לצידנו .  כאשר מתרחש אסון בסדר גודל כזה ,  לא מתעסקים בדקדוקי עניות .  בלי קשר למחסור בציוד כיבוי האש - הושלט סדר גם בנעשה על הקרקע .
 נזכור לרגע מה אירע כאן בתקופת מלחמת לבנון השנייה :  בעוד כוחות צה"ל מסובכים בלחימה לא מוצלחת במיוחד בין  " שמורות טבע "  של חיזבאללה ,  ספג העורף הישראלי מטחי רקטות - וידו של השלטון המרכזי התפוגגה . " ואקום שלטוני ",  קראה לזה ועדת חקירה של ועדת החוץ והביטחון .  אל מול האסון בכרמל ,  ולמרות נתוני הפתיחה הגרועים ,  ולמרות התחושה הקשה לנוכח מותם הטרגי של יותר מ ? 40 בני אדם - הושלט מהר סדר .  ניתנו הנחיות .  אלפים פונו מבתיהם .  שום דבר לא פסק מלפעול .  
קשה לדעת לאן ינשבו הרוחות בוואדיות של רכס הכרמל .  קשה לדעת אם הרע מכל מאחורינו .  יהיה צורך לעשות שידוד מערכות רציני במערך כיבוי האש .  אבל באשר לניהול המשבר מרגע שפרץ ,  לפעמים גם האמת היא אופציה ,  גם אם חלק מכלי התקשורת לא יאהבו אותה .  הנשיא לשעבר בוש שגה כאשר לא התייצב מיד במוצב הפיקוד באסון הסופה קתרינה ,  שהחריבה את ניו אורלינס .  הנשיא ברק אובאמה טעה כאשר לא נטל לידיו מיד את מושכות הטיפול באסון כתם הנפט .  ראש הממשלה נתניהו צדק כאשר עלה למסוק וטס היישר למוצב הפיקוד באוניברסיטת חיפה .  באסון הטבע החמור ביותר שאירע במדינת ישראל ,  דווקא על משמרתו ,  הוא נטל את הפיקוד ,  ועמד במבחן האש האמיתי הראשון שלו - בכבוד .
 מהלכו של נתניהו משתלב ברוח דעת הקהל .  אל מול אסון הטבע ,  שוב הוכיח הציבור הישראלי את בגרותו ,  ואת נכונותו לתרום ,  לעזור ,  לחבק .  אנחנו מורגלים בציניות ובציניקנים ,  בביקורת ובלעג .  אבל בימי מבחן אמיתיים ,  הציבור הישראלי מוכיח כי הוא מוכן להתמודד ,  יחד ,  מול הצרות הפוקדות אותנו .
 
נתניהו עמד במבחן האש 
שריפת הענק בכרמל הזניקה את ישראל למועדון הכואב של אסונות הטבע  בניגוד לבוש ב"קתרינה "  ולאובאמה בכתם הנפט - בנימין נתניהו פעל נכון ,  כשנטל לידיו את ניהול המשבר

