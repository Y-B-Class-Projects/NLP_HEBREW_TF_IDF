נתניהו : " התרגיל עם ארה"ב - שיא ביחסים "
 ראש הממשלה ביקר היום בבסיס חיל האוויר במרכז הארץ ,  בו נערך התרגיל המשותף לצבאות ישראל וארה"ב .  נתניהו התפעל מהתרגיל ואמר כי  " מיטב המוחות התגייסו להילחם באיום "
  ( צילום  :  דובר צה"ל ,  עריכת וידאו :  עידן גוראל ) 
ראש הממשלה בנימין נתניהו התייחס היום  ( שלישי )  לתרגיל המשותף בין צה"ל לצבא ארה"ב  " ג'וניפר קוברה ".  לדברי נתניהו , " תרגיל מיוחד ורחב היקף זה הוא ביטוי מוחשי לקשרים העמוקים בין ישראל לארצות הברית ובין שני הצבאות ,  ומהווה שיא בשיתוף הפעולה הצבאי בין שתי המדינות ".  הדברים נאמרו במהלך ביקור שערך היום נתניהו עם שר הביטחון והרמטכ"ל בבסיס חיל האוויר במרכז הארץ .
 נתניהו הוסיף כי  " הנשיא אובמה ראוי לכל הערכה על שיתוף הפעולה הגובר עמנו ,  שנועד לטפל בבעיה שמאיימת על מדינת ישראל ועל העולם כולו  איום על אוכלוסיות אזרחיות על ידי מערך טילים .  העובדה שארה"ב וישראל מתגייסות ומפנות את מיטב המוחות והלוחמים לפתרון הבעיות הללו ,  הוא חדש כשם שהאיום חדש .  התחלנו ברגל ימין ואני מאחל להמשך שותפות והצלחה ". 
בביקור היום נטלו חלק גם שגריר ארה"ב בישראל ג'יימס קנינגהאם ,  מנכ"ל משרד הביטחון פנחס בוכריס ומפקד חיל האוויר האלוף עידו נחושתן .  
צה"ל והצבא האמריקאי החלו בתרגיל הצבאי המשותף  " ג'וניפר קוברה "  לפני כשבועיים .  במסגרת התרגיל ,  שנמשך שבועיים ,  נבחנה פעילות משותפת של מערכות טילים נגד טילים וכן בוצעו הדמיות של נפילות טילים בשטח ישראל .  בנוסף ,  תירגל פיקוד העורף נפילות של טילים באזורים בהם התקיים התרגיל .
 
נתניהו : " התרגיל עם ארה"ב - שיא ביחסים "
 ראש הממשלה ביקר היום בבסיס חיל האוויר במרכז הארץ ,  בו נערך התרגיל המשותף לצבאות ישראל וארה"ב .  נתניהו התפעל מהתרגיל ואמר כי  " מיטב המוחות התגייסו להילחם באיום "
 
