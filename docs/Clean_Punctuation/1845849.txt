המוחים עונים לנתניהו : " רוצה לדבר ?  בוא למאהל "
 במאהל הביעו סיפוק מהודעת ראש הממשלה על הקמת צוות מיוחד שיפתח בדיאלוג עם המוחים ,  אך מבהירים כי טרם התקבלה פנייה רשמית בנושא . " להגיד שזה יקרה זה דבר אחד ,  להיפגש זה דבר אחר "
 הודעתו הבוקר  ( ראשון )  של ראש הממשלה בנימין נתניהו על הכוונה להקים צוות מיוחד שייפגש עם מובילי מחאת הדיור ,  התקבלה בתגובות מעורבות בקרב מארגני המחאה .  בעוד שחלק בירכו על ההודעה ,  אחרים היו יותר סקפטיים לגביה .  בכל מקרה ,  המפגינים מבהירים שעבורם חשובות התוצאות ,  ולא רק הפגישות .  
אסף לוי ,  שהיה אחד הנואמים בעצרת אמש בתל אביב ,  לא התרשם מההצהרה . " 16 שנה הציבור הישראלי לא נגע בראש הממשלה ,  לא חיבק אותו .  הגיע הזמן שראש הממשלה יבוא לאוהל בעצמו וידבר אתנו .  לא מענין אותנו צוותים ,  ועדות וביורוקרטיה ,  ודאי שלא ניפול לניסיונות למסמס את הניצחון האדיר של אתמול ",  אמר .  הוא הוסיף כי  " השליפות החפוזות של ראש הממשלה מעידות על כך שהוא ממש לא מבין מה קורה בחוץ והגיע הזמן שיתעורר ".  
לעומתו ,  עוד אחד ממנהיגי המאבק ,  אבי דהאן ,  אמר כי במאהל מברכים על דברי ראש הממשלה . " זה מבורך .  טוב מאוחר מאשר אף פעם לא .  רק באופן הזה ,  שבו ראש הממשלה רואה את המחאה כמקור למינוף ועבודה משותפת ,  נוכל להביא למימוש של הרצונות והשאיפות של המפגינים ".  
גם התאחדות הסטודנטים הודיעה כי חבריה היו שמחים לדון בדרישות המפגינים עם נתניהו ,  אך הבהירו כי לא קיבלו כל פנייה רשמית בנושא . " אנחנו לא מוחים לשם מחאה ,  אלא כדי לפתור בעיות - אם נקבל פנייה נשב ונדבר .  המאבק ממשיך בכל מקרה ". 
עוד על מחאת הדיור :  נתניהו הורה על פתיחה בהידברות עם ראשי מחאת הדיורכ-150 אלף הפגינו בעצרות ברחבי המדינהפירות המחאה :  הממשלה בוחנת הוזלת הדלק והמסים
ראש הממשלה אמר מוקדם יותר היום כי הוא ער לקשיים שמציב יוקר המחיה בישראל ,  וכי יש לבצע שינוי בסדרי העדיפויות ,  אלא שלדבריו  " חלק מהטענות מוצדקות וחלק לא ".  הוא הוסיף כי הממשלה מחויבת לטפל במצוקות  " האמתיות ",  שחלקן  " תולדת עיוותים במשק הישראלי ".  לדברי ראש הממשלה ,  הצוות המיוחד יציע  " תכנית אחראית ומעשית להקלת הנטל .  אבקש מהצוות להזמין נציגים מארגונים שונים לשמוע רעיונות ופתרונות ולהביא תכנית לביצוע שנוציא לפועל כדי להקל על הנטל הכלכלי על אזרחי ישראל ". 
אבי דובז'ינסקי ,  ששובת רעב מזה כשבועיים במאהל המחאה ברוטשילד ,  אמר כי מדובר בצעד בונה אמון ,  אולם הוסיף כי  " צריך לחכות לתוצאות הפגישה ולא רק לעצם קיומה ".  דובז'ינסקי אמר בשבוע שעבר כי יפסיק את שביתת הרעב שלו אם יתמלאו שני תנאים :  שנתניהו יסכים להיפגש עם המפגינים ושהכנסת תחוקק תקרה לשכר הדירה .  בעקבות הודעת נתניהו אמר : " נחכה שזה יתממש .  להגיד שזה יקרה זה דבר אחד ,  להיפגש בפועל זה דבר אחר .  אחרי שנקום מהפגישה נוכל לסמן 'וי' אחת על הדרישות שלי ". 

המוחים עונים לנתניהו : " רוצה לדבר ?  בוא למאהל "
 במאהל הביעו סיפוק מהודעת ראש הממשלה על הקמת צוות מיוחד שיפתח בדיאלוג עם המוחים ,  אך מבהירים כי טרם התקבלה פנייה רשמית בנושא . " להגיד שזה יקרה זה דבר אחד ,  להיפגש זה דבר אחר "
 
