נתניהו : " דבריו של יעלון אינם מקובלים "
 במהלך כינוס של תנועת  " מנהיגות יהודית ",  תקף יעלון את  " שלום עכשיו "  והאליטות וכינה אותם  " וירוס ".  בתגובה הודיע נתניהו שייזמן אותו לבירור : " דבריו לא מייצגים עמדת הממשלה "
 ראש הממשלה יזמן את השר משה  ( בוגי )  יעלון לשיחה בארבע עיניים לאחר שיעלון השתתף בכנס של מנהיגות יהודית ודיבר שם בחריפות נגד  " שלום עכשיו ".  מלשכת ראש הממשלה נמסר כי  " ראש הממשלה שוהה בחופשה פרטית ,  הוא אינו נוהג לשוחח עם שרים בממשלתו דרך כלי התקשורת .  מיד עם שובו מהחופשה יזמן את השר יעלון לשיחה בארבע עיניים ".  
עוד נמסר מלשכת נתניהו כי  " דבריו של השר יעלון אינם מקובלים על רה"מ ,  לא במהות ולא בסגנון ,  ואינם מייצגים את עמדת הממשלה .  אל מול פלורליזם הדעות בציבור הישראלי ,  רה"מ מאמין שצריך לשמור על כבוד הדדי ועל אחדות העם .  וזה נכון לכל עת ,  ובייחוד לעת וביחוד לעת הזו ". 
זימונו של יעלון לשיחה אישית בא בעקבות דבריו בתחילת השבוע בכינוס בירושלים של תנועת של משה פייגלין  " מנהיגות יהודית "   .  בכינוס ,  תקף המשנה לראש הממשלה והשר לעניינים אסטרטגיים בחריפות את ארגון  " שלום עכשיו ".  יעלון כינה את הארגון  " וירוס ",  השר אמר את הדברים בתשובה לשאלת אחד הנוכחים בכנס באשר לכוונה לפנות את המאחז  " בני אדם ".  יעלון השיב כי  " אנחנו עוסקים שוב בסוגיה שהווירוס ,  שהם שלום עכשיו ואם תרצו האליטות ,  הנזק שלהם גדול מאוד .  מבחינתי יהודים יכולים וצריכים לחיות בכל ארץ ישראל לנצח ". 
יעלון לא הסתפק בשלום עכשיו ותקף גם בחריפות את מה שהוא כינה  " האליטות ".  לדבריו , " התקשורת היום מוטה .  לצערי ,  עד היום גורמים ,  תקראו להם אליטות ,  משפיעים על השיח הציבורי הישראלי באופן מעוות ,  שקרי ,  מניפולטיבי ומטעה עד כדי כך שגם היום אנחנו צריכים להמשיך לדאוג .  אני עדיין מודאג .  יש להם כח .  השפעה אם תרצו על ראשי ממשלה .  נוצר מצב של מוקדי כח עם סמכות וללא אחריות .  אם תרצו ,  זה לא דמוקרטי .  בעלי הון הפכו למוקד כזה ,  התקשורת היא מוקד כזה ובית המשפט העליון הוא מוקד כזה ". 
לדברי יעלון , " גם קיבוץ להבות חביבה הוקם בשנת 49 ואתם יודעים מתי אושרה תוכנית המתאר שלו ?  בשנת 1980 .  אז מישהו חשב לפנות אותו ?  לכן יש פה עיוות גם בשיח שלנו .  תשובת המדינה בעניין המקומות האלו צריכה להיות 'אנחנו מתכוונים לאשר את זה וייקח לנו זמן' ". 
יעלון ניפק במהלך דבריו ,  שזכו למחיאות כפיים סוערות ,  לא מעט פנינים . " אני כבר מזמן הבנתי שזה לא Its not right or left its right or wrong  "  ,  הוא אמר לקול צחוקם של הנוכחים .  עוד אמר יעלון כי  " כל פעם שהפוליטיקאים הביאו את יונת השלום ,  אנחנו בצבא היינו צריכים לנקות אחריה ". 
לשכתו של המשנה לראש הממשלה משה יעלון ,  התייחסה לפרסום על פגישתו של השר עם אנשי  " מנהיגות יהודית "  ומסרה כי  " לאחר פניות רבות ,  ובמסגרת פגישותיו עם אנשי הליכוד במקומות שונים בארץ ,  נענה השר יעלון למפגש עם אנשי מנהיגות יהודית בירושלים .  המפגש התקיים בתחילת השבוע ולמשתתפים היה ברור כי הוא יתועד .  אשר לדברים שנאמרו  עמדותיו של השר ידועות ,  ברורות וכתובות באופן מפורט בספרו והוא עומד מאחוריהן ". 
מזכ"ל שלום עכשיו ,  יריב אופנהיימר ,  מסר בתגובה לדברים כי  " בוגי יעלון הוא האיום האסטרטגי האמיתי על הדמוקרטיה הישראלית .  דבריו החמורים מנותקים מהמציאות ונגועים בתחושת פארנויה .  מוטב ליעלון לעסוק בעינייני משרדו ,  אם יש כאלה ". 
מפלגת קדימה הגיבה בחריפות לדברי יעלון ומסרה כי  " זה פרצופו האמיתי של נתניהו .  המשנה לראש הממשלה ניפץ הערב לרסיסים את מדיניות אחיזת העיניים והאשליות שפיזר נתניהו והוכיח למי שעוד היה צריך לאן מועדות פניה האמיתיות של הממשלה הזו .  בוגי הוא נייר הלקמוס של ממשלת נתניהו .  כל עוד הוא חבר בממשלה ,  לא חשוב מה נתניהו אומר בחוץ  ברור מה הוא הבטיח לבוגי בפנים .  הציר ביבי-בוגי-פייגלין מסכן את האינטרסים של ישראל ". 
בתחילת השבוע ,  אמר יעלון אמר במהלך ביקור שערכו מספר שרים במאחזים באזור השומרון ,  כי  " על ממשלת ישראל לשקול לשוב לחומש ".  עוד אמר יעלון כי  " אין ספק שההתנתקות לא רק שנתנה גיבוי לטרור ,  אלא נתנה גיבוי לאיסלם הג'יהאדיסטי .  כשמדברים על עוד נסיגה ועוד ויתור ,  יוצא שב-16 השנים האחרונות ,  שיתפנו פעולה עם הפתח ולעיתים עם חמאס ליישום תורת השלבים של פתח ". 
עדכון ראשון :  20:54

נתניהו : " דבריו של יעלון אינם מקובלים "
 במהלך כינוס של תנועת  " מנהיגות יהודית ",  תקף יעלון את  " שלום עכשיו "  והאליטות וכינה אותם  " וירוס ".  בתגובה הודיע נתניהו שייזמן אותו לבירור : " דבריו לא מייצגים עמדת הממשלה "
 
