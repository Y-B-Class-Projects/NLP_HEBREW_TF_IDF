נסראללה : " לפלסטינים נותרה רק ההתנגדות החמושה "
 בנאום שנשא במסגרת  " יום השחרור "  לנסיגת צה"ל מדרום לבנון ,  קרא מזכ"ל חזבאללה כי על הליגה הערבית לסגת מיוזמתה לשלום במזרח התיכון . " רק ההתנגדות השיבה לנו אדמתנו וכבודנו ",  אמר
מזכ"ל חיזבאללה ,  חסן נסראללה ,  עודד היום  ( רביעי )  את הליגה הערבית לסגת מיוזמתה לשלום במזרח התיכון בעקבות הנאומים האחרונים של מנהיגים בארצות הברית ובישראל .  בנאום שנשא במסגרת חגיגות  " יום השחרור "  לנסיגת צה"ל מדרום לבנון קבע נסראללה כי ארצות הברית וישראל לא מעוניינות להציע לפלסטינים דבר ,  ולכן  " נותרה להם רק אופציה אחת - התנגדות חמושה ".  
" האזנה לנאומיהם של אובמה ונתניהו רק משכנעת אותנו יותר ויותר שהדרך שלנו ,  שבה בחרנו בהתחלה ,  היא הדרך הנכונה ",  אמר נסראללה . " אירועי שלושת העשורים אחרונים הוכיחה שהאופציה הנכונה ,  המציאותית וההגיונית ,  אשר יכולה להביא להשגת יעדינו ,  היא ההתנגדות העממית החמושה .  אופציית המשא ומתן היא אופציה אבסורדית ,  משוגעת ובלתי מציאותית ". 
לדבריו ,  אילו הייתה צריכה להמתין לעולם , " לבנון הייתה עדיין תחת כיבוש ישראלי ".  נסראללה הוסיף ואמר כי ההתנגדות ניצחה את ישראל  " והשיבה לנו את אדמתנו ואת כבודתנו ,  ללא כבלים וללא תנאים ".  עוד לגלג על נתניהו ש"הפחד היה בעיניו "  כשדיבר בקונגרס על טילי חיזבאללה וחמאס : " הוא אמר שלחיזבאללה יש 12 אלף טילים ואני אומר לו  המידע שברשותך ישן ".  
" מה בדיוק השאירו אובמה ונתניהו לאחר נאומיהם לרשות הפלסטינית ולפלגים הפלסטינים ?  ",  תהה מזכ"ל חיזבאללה . " אובמה חזר על מחויבותו כלפי ביטחונה של ישראל .  הוא דחף את הקשרים ושיתוף הפעולה בין ארה"ב לישראל לרמה חסרת-תקדים .  הוא דיבר על מדינה פלסטינית מפורזת ,  דיבר על גבולות 67' ,  ותוך יומיים נסוג בו ". 
נסראללה תקף גם את מחיאות הכפיים שזכה להן נתניהו בנאומו בקונגרס באמרו כי הן מעידות כי קיימת הסכמה בין הדמוקרטים לרפובליקנים . " הוא אמר שירושלים תהיה בירה נצחית של ישראל ,  ושהוא דורש נוכחות צבאית בנהר הירדן ,  ושהוא דורש מדינה מפורזת לא בגבולות 67' וביקש מאבו מאזן לחזור בו מההסכם עם חמאס .  אחרי כל הדברים האלה ,  על מה ידברו אתו הפלסטינים ?  !  ". 
לפניות לכתב :  nir_yah@walla.com

נסראללה : " לפלסטינים נותרה רק ההתנגדות החמושה "
 בנאום שנשא במסגרת  " יום השחרור "  לנסיגת צה"ל מדרום לבנון ,  קרא מזכ"ל חזבאללה כי על הליגה הערבית לסגת מיוזמתה לשלום במזרח התיכון . " רק ההתנגדות השיבה לנו אדמתנו וכבודנו ",  אמר

