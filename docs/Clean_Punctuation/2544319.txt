נשיא רוסיה פוטין יגיע היום לישראל לביקור מדיני
הסיבה הרשמית לביקור הנדיר היא חנוכת אנדרטה בנתניה .  בירושלים מקווים לשכנע את פוטין להקשיח את עמדותיו בנושא סוריה והגרעין האירני ,  ולא שוכחים מהטראומה של ביקור מדבדב
לאחר שבוע מתוח במיוחד במזרח התיכון ,  במהלכו ננעלו במוסקבה שיחות הגרעין הכושלות מול אירן ,  יגיע בצהריים  ( שני )  לישראל נשיא רוסיה ,  ולדימיר פוטין .  פוטין ישהה בישראל במשך 24 שעות בלבד .  מחר בבוקר ימשיך פוטין לבית לחם ,  שם יחנוך מרכז תרבות רוסי ,  וליריחו ,  שם ייפגש עם יו"ר הרשות הפלסטינית ,  אבו מאזן .  משם ימשיך לירדן .  
במהלך הביקור בישראל ,  ייפגש פוטין עם הנשיא שמעון פרס ,  עם ראש הממשלה בנימין נתניהו ועם כמה שרים בכירים בממשלה ,  בהם שר החוץ אביגדור ליברמן ושר הביטחון אהוד ברק .  
פוטין צפוי לנחות בצהריים בנמל התעופה בן גוריון ,  שם יקבל את פניו שר החוץ ליברמן ,  שילווה אותו לנתניה ,  לטקס חנוכת אנדרטה המנציחה את תרומתם של חיילי הצבא האדום לניצחון על גרמניה הנאצית .  בטקס החגיגי צפוי פוטין לפגוש את הנשיא פרס .  ראש הממשלה נתניהו ,  המגובס ברגלו ,  לא יבוא לנתניה ,  אך ימתין לפוטין בבית ראש הממשלה ,  וייפגש עמו פגישה מצומצמת ,  שאליה יצטרפו לאחר מכן השר ליברמן ושרים נוספים - בהם שר הביטחון ברק והמשנה לראש הממשלה ,  השר שאול מופז .  נתניהו והשרים יסבו עם פוטין לארוחת צהריים משותפת .
 למרות הביקור הקצר ,  פוטין מגיע לישראל בראש משלחת ענק ובה 300 בכירים ממוסקבה ועמם עשרות עיתונאים ,  שינחתו בנתב"ג בארבעה מטוסים .  שלוש לימוזינות משוריינות הוטסו במיוחד מרוסיה על מנת להוביל את השיירה של הנשיא הרוסי .  גודל המשלחת והסדרי הביטחון המחייבים את הגעתו של פוטין ,  צפויים ליצור שיבושי תנועה בשעות הצהריים בדרך שבין נתניה לירושלים ,  וכן במהלך היום בנסיעות בין בית ראש הממשלה ,  בית הנשיא ,  ומלון המלך הדוד בירושלים ,  שהוקצה כולו למשלחת הרוסית .  
בשעות הערב תעשה דרכה הפמליה המכובדת גם לבית הנשיא ,  שם יארח פרס את פוטין ,  את שר החוץ סרגיי לברוב ואת עמיתו ליברמן לפגישה מדינית .  אחר כך ,  תצטרף צמרת הדרג המדיני בישראל לקבלת פנים חגיגית ,  במהלכה תועלה בפני המשלחת הופעה מיוחדת של תיאטרון גשר ,  ששחקניו ישירו שירים רוסיים בעיבוד עברי .  
בדברים שיישאו בפתח פגישתם צפויים הנשיאים להתייחס לחשיבות הקשרים האסטרטגיים בין המדינות ולסוגיות אקטואליות מרכזיות העומדות על הפרק .  על רקע עמדות המפתח שרוסיה תופסת ,  הן בנושא הגרעין האירני והן בזירה הסורית ,  צפויות הפגישות הקצרות של נתניהו ופרס עם פוטין ,  לעסוק בעיקר בניסיון להשפיע על הקרמלין לנקוט עמדות תקיפות יותר מול עמיתיו במזרח התיכון . 
" מבחינת פוטין ,  גולת הכותרת של הביקור הוא טקס חניכת האנדרטה .  הוא משדר לקהל בבית ולקהל בישראל שהוא מחזק את המורשת הרוסית של הצבא האדום ",  הסביר גורם במשרד החוץ .  לדברי אותו גורם ,  במקביל לנושאים הבוערים על סדר היום ,  עומד ביקורו של פוטין גם בסימן חיזוק הקשרים הבילטרליים בין ישראל לרוסיה ,  בתחומי הכלכלה ,  התשתיות ,  הסחר והתיירות . " פוטין מאותת לאובמה שהוא מתכוון ,  לחלוטין ,  לשחק במגרש של המזרח התיכון גם בשנים הקרובות ".  
במשרד החוץ עסקו בשבועות האחרונים בהכנות קדחתניות לקראת הביקור ,  הן על רקע הקרבה הגדולה שחש השר ליברמן לנשיא הרוסי  ( שאף עוררה ביקורת בשנה האחרונה כאשר הביע תמיכה פומבית בהתנהלותו של פוטין לאחר הבחירות מעוררות המחלוקת לפרלמנט ברוסיה )  והן על רקע המבוכה הדיפלומטית שארעה בפעם הקודמת שנשיא רוסי ביקר להגיע לביקור בישראל ,  בינואר 2011 .  אז היה זה הנשיא מדבדב ,  שנאלץ לבטל את ביקורו בעקבות שביתה של עובדי משרד החוץ .  
אמש ערכו אנשי מחלקת הטקס במשרד החוץ את החזרה הגנרלית לטקס חנוכת האנדרטה ,  שהיא פרי הבטחה של נתניהו לפוטין ומדבדב בביקורו במוסקבה לפני למעלה משנתיים ,  כמחווה להערכה העצומה ללחימתו של העם הרוסי ותרומתו בניצחון בעלות הברית על גרמניה במלחמת העולם השנייה .  בתחילה תוכננה האנדרטה לקום בירושלים ,  אבל בסוף הוחלט להקימה בנתניה ,  בה חיים ותיקים רבים של הצבא האדום ,  שעלו לישראל ,  והיא הוקמה במימון משותף של הממשלה ,  קרן היסוד ,  ועיריית נתניה . " רבים מהלוחמים היהודים בצבא האדום חיים היום בקרבנו ",  הסביר נתניהו בעבר , " כאן בישראל האנדרטה שתקום לחוף הים של נתניה תסמל גם את התרומה והגבורה שלהם ".  
לקריאה נוספתרבבות הפגינו נגד פוטין :  לא ניכנע לדיכויקרב הנשיאים :  פוטין הבריז ,  אובמה משיב באותו מטבעאובמה ופוטין :  לעם הסורי יש זכות לבחור את גורלו
לפניות לכתבת :  tal_sh@walla.net.il 

נשיא רוסיה פוטין יגיע היום לישראל לביקור מדיני
הסיבה הרשמית לביקור הנדיר היא חנוכת אנדרטה בנתניה .  בירושלים מקווים לשכנע את פוטין להקשיח את עמדותיו בנושא סוריה והגרעין האירני ,  ולא שוכחים מהטראומה של ביקור מדבדב

