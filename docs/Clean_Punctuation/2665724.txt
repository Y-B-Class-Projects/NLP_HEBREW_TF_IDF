בירושלים מרוצים מהכרזת קרי :  ישראל הצליחה לקנות זמן
השיחות עם הפלסטינים יימשכו לפחות 9 חודשים ,  מה שעשוי לעכב מהלכים נגד ישראל בזירה הבינלאומית .  בוושינגטון ,  בינתיים ,  מאמינים שבתום התקופה הספקנים עוד יאכלו את הכובע
הנאום הנחרץ שנשא אמש  ( שלישי )  ג'ון קרי בסיומו של סבב השיחות הישראלי-פלסטיני הראשון זה שלוש שנים ,  כלל לא מעט קלישאות חבוטות שכבר הספקנו לשכוח - למשל ,  על זכותם של  " הילדים של שני העמים "  לא לסבול בעתיד ממוראות המלחמה .  שלשום דיברו קרי ושליחו החדש-ישן למזרח התיכון ,  מרטין אינדיק ,  על  " פשרות הגיוניות ".  היום שר החוץ האמריקני כבר דיבר על שלום ,  אחווה ועתיד טוב יותר .  אפשר לראות בזה ניסיון להפיח אופטימיות ותו לא ;  אפשר לפרש זאת כעדות להתקדמות .  נראה שהתשובה נמצאת איפשהו באמצע .  
מבחינה מעשית ,  נכללו בנאום הזה כמה שורות שבירושלים ודאי שמחו מאוד לשמוע ,  ובראשן חזרתו של קרי על כך שהמשא ומתן יהיה ממושך ויתפרש על פני תשעה חודשים לפחות .  במילים אחרות - בתשעת החודשים הקרובים לא נראה מהלכים חד-צדדיים של הפלסטינים נגד ישראל במוסדות הבינלאומיים ,  ויש סיכוי אפילו לרכך גם את ההחלטות של האיחוד האירופי נגד ההתנחלויות - לפחות כל עוד נמשך  " תהליך השלום "  האין-סופי .  
גם היעד שהציב קרי לסוף המשא ומתן   " קץ הסכסוך ,  קץ התביעות "   התקבל בברכה בישראל .  בעבר הסתייגו הפלסטינים מהתחייבות ברורה לכך שהסכם עם ישראל משמעותו תהיה  " קץ התביעות ההדדיות ",  כלומר ויתור מוחלט שלהם על כל השטחים שיישארו בריבונות ישראל לאחר ההסכם .  קרי שם את ההתחייבות הזו על השולחן כבר בתחילת הדרך .  מצד שני ,  הוא הדגיש את מה שכבר היה ברור לשני הצדדים - שכל הנושאים יעלו על השולחן במהלך המשא ומתן ,  ללא יוצא מן הכלל .  קרי לא מעוניין בהסדר ביניים שלא יכלול את הסוגיות הרגישות ביותר ,  למשל ירושלים והפליטים .  הוא מהמר על כל הקופה .  
ההפתעה הגדולה של היום הייתה החלטתו של נשיא ארה"ב ברק אובמה לזמן את נציגי שני הצדדים לפגישה בבית הלבן ,  שבה נכחו גם סגן הנשיא ג'ו ביידן והיועצת לביטחון לאומי סוזן רייס .  הררי מילים נשפכו בשבועות האחרונים על חוסר העניין של אובמה במשא ומתן וחוסר הרצון שלו להיות שותף לכישלון הצפוי של קרי .  כתבו על קרי שהוא נאיבי ,  מנותק ואובססיבי  וכמובן ,  שהוא אינו זוכה לגיבוי אפילו מהנשיא שלו .  גורם אמריקני אומר שאובמה הבין שהביקורת הזו פוגעת בקרי  וניצל את פגישתם של לבני ,  מולכו ועריקאת כדי לשדר שהוא עומד מאחורי השר שלו .  
זו הפעם השנייה בשבועיים האחרונים שאובמה מתערב במאמציו של קרי  בפעם הקודמת הייתה זו שיחת טלפון בינו לבין נתניהו ,  ערב הכרזתו של קרי על חידוש המשא ומתן ,  שסייעה לקרי לגשר על הפערים האחרונים בין רמאללה לירושלים .  בפגישה הפעם ,  בבית הלבן ,  אובמה לא ירד לפרטים  הוא בעיקר ביקש משני הצדדים להפגין רצון טוב ,  ושיבח כמובן את נתניהו ואבו מאזן על החלטתם ה"אמיצה ",  לדבריו ,  לשוב לשולחן המשא ומתן .  
כמו אובמה ,  גם קרי דאג להרעיף שבחים על שני המנהיגים ה"אמיצים ",  ששניהם קיבלו ביממה האחרונה יותר מחמאות מכפי שהם רגילים לקבל במשך שבועות וחודשים שלמים . " אנו כאן היום כי לישראלים ופלסטינים יש מנהיגים שמוכנים להאזין לקריאת ההיסטוריה ,  מנהיגים שיעמדו איתנים בפני ביקורת  ועושים זאת כבר כעת ",  אמר קרי .  הוא בוודאי עודכן בידי יועציו על הקשיים שבהם נתקל נתניהו ביום ראשון בהעברת ההחלטה על שחרור האסירים ,  אולי אפילו חזה בתמונות מההפגנה הסוערת שנערכה מחוץ למשרד ראש הממשלה בזמן ההצבעה .  אין ספק שקרא את הודעות הגינוי החריפות שהוציאו חמאס ,  חיזבאללה והג'יהאד האיסלאמי נגד החלטתו של אבו מאזן לחזור לשולחן הדיונים .  
המבקרים משני הצדדים מתעלמים ,  בנוחות ,  מההשלכות של אי-חזרה לשולחן המשא ומתן .  בצד הפלסטיני ,  המשמעות הייתה קיצוץ הסיוע האמריקני לרשות הפלסטינית .  בצד הישראלי ,  החרפת הבידוד המדיני של ישראל .  קרי ציין בנאומו ש"שני המנהיגים יכולים להגיע לשלום מסיבה אחת פשוטה  כי הם חייבים ".  למרות הרוח האופטימית ,  השאלה הגדולה נותרה בעינה  האם גם שני המנהיגים מבינים זאת ,  ובמקרה של נתניהו  האם גם שותפיו לממשלה שותפים להבנה ?  
עוד באותו נושא:אובמה על המומ :  השלום אפשרי ,  קושי רב לפנינוקרי :  כל נושאי הליבה יהיו על השולחן במומבזמן המומ :  גדודי אל-אקצא מציגים נשק שיכה בישראל
לפניות לכתב אמיר תיבון :  amir.tibon@walla.co.il
 ( עדכון ראשון :  23:02 )  

בירושלים מרוצים מהכרזת קרי :  ישראל הצליחה לקנות זמן
השיחות עם הפלסטינים יימשכו לפחות 9 חודשים ,  מה שעשוי לעכב מהלכים נגד ישראל בזירה הבינלאומית .  בוושינגטון ,  בינתיים ,  מאמינים שבתום התקופה הספקנים עוד יאכלו את הכובע

