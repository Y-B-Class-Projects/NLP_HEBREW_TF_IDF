הרכבת הקואליציה :  נתניהו וכחלון נפגשו ;   " מיזוג המפלגות לא עלה "
 השניים נפגשו לאחר זמן רב שלא התראו בבית ראש הממשלה בקיסריה ,  כחלק ממרתון המשא ומתן להקמת ממשלה חדשה .  לדברי מקורבים לשניים ,  הפגישה התקיימה ברוח טובה ועסקה בנושא כלכלה והם אף סיכמו להיפגש בשנית בשבוע הבא
ראש הממשלה בנימין נתניהו ושר האוצר משה כחלון נפגשו היום  ( חמישי )  זאת במסגרת המשא ומתן הקואליציוני לקראת הרכבת הממשלה הבאה .  הישיבה התקיימה בביתו של נתניהו בקיסיריה ,  ולדברי הצדדים הם דנו בנושאים הקשורים בכלכלת ישראל .  בנוסף ,  קבעו שר האוצר וראש הממשלה להיפגש פעם נוספת בשבוע הבא .  
פגישתם של השניים היא למעשה הראשונה זה זמן רב ,  ואחרונה בסדרת הפגישות שנתניהו קיים עם ראשי המפלגות שצפויים להיכנס לקואליציה העתידית בראשותו ,  ככל שיצליח להקימה .  עד למועד הפגישה ,  בכולנו טרם גיבשו רשימת תנאים להצטרפות לקואליציה ,  וההערכות בסביבה הפוליטית נעו סביב מיזוג המפלגה בליכוד .  עם זאת ,  לפי גורמים המקורבים לשני הצדדים ,  הנושא לא עלה בפגישת נתניהו וכחלון .
 לקריאה נוספת בנושא:ביהדות התורה מודים : " כמעט בלתי אפשרי לקדם את חוק לימוד תורה"הסתיימה פגישת הליכוד וישראל ביתנו : " חוק הגיוס נותר בעייתי"היועמ"ש הבהיר :  אין מניעה שנתן אשל יהיה בצוות המו"מ הקואליציוני 
עוד בטרם הפגישה בכולנו הכחישו כי אפשרות המיזוג תעלה לדיון בפגישה .  גורם במפלגה אמר בשיחה לוואלה !  NEWS כי  " הנושא לא אמור לעלות ",  ולדבריו , " המיזוג כלל לא על הפרק ".  הוא הוסיף כי  " כל מי שטוען אחרת ,  אומר זאת על אחריותו בלבד ". 
מנגד ,  בליכוד הפעילו בשבועות האחרונים לחצים גדולים על כחלון לוותר על העצמאות שלו ולחבור לסיעה משותפת ,  אבל הוא כנראה העדיף להמשיך לשחק עם הקלפים ולא מן הנמנע כי חבירה כזו תצא לפועל בסמוך לסוף תקופת המו"מ הקואליציוני או חודשים בודדים אחרי השבעת הממשלה החדשה .  עם זאת ,  כחלון הבהיר כי בקדנציה הבאה הוא מתכוון להתמקד בנושאים הכלכליים ולא לשמש מגן על מערכת המשפט ובית המשפט העליון .  הצהרת הכוונות הזו נכפתה עליו לאחר התוצאה שהשיג בבחירות .
 במסגרת הבחירות האחרונות הצליח כחלון להשיג ארבעה מנדטים בלבד ,  זאת לאחר קמפיין קשה במיוחד וסקרים שלא אחת ניבאו לו הישארות מחוץ לכנסת .
 זאת ועוד ,  במשא ומתן צפוי להתעורר עימות של כחלון עם יו"ר ש"ס אריה דרעי לאחר שהאחרון דורש להחזיר אליו את מנהל התכנון שעבר למשרד האוצר וכחלון לא מתכוון לוותר על כך .  דרישות אלה אינן תואמות לגמרי את מפתח התיקים הלא רשמי במשא ומתן הקואליציוני שעומד על 3-2.5 מנדטים לכל תפקיד שר .  

הרכבת הקואליציה :  נתניהו וכחלון נפגשו ;   " מיזוג המפלגות לא עלה "
 השניים נפגשו לאחר זמן רב שלא התראו בבית ראש הממשלה בקיסריה ,  כחלק ממרתון המשא ומתן להקמת ממשלה חדשה .  לדברי מקורבים לשניים ,  הפגישה התקיימה ברוח טובה ועסקה בנושא כלכלה והם אף סיכמו להיפגש בשנית בשבוע הבא

