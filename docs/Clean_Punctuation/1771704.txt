נתניהו הודיע :  טקס ממלכתי לזכר הנספים בכרמל
רה"מ בנימין נתניהו הודיע כי ב-5 בינואר יתקיים טקס ממלכתי בקיבוץ בית אורן  " להתייחדות עם הנספים בדליקה בכרמל והזדהות עם משפחותיהם ".  עוד הוחלט כי בתוך שנה תוקם אנדרטה במקום
ראש הממשלה בנימין נתניהו החליט לקיים בתאריך 5 בינואר 2011 ,  טקס ממלכתי בבית אורן  " להתייחדות עם הנספים בדליקה בכרמל והזדהות עם משפחותיהם ".  בנוסף ,  נתניהו החליט להקים בתוך שנה אנדרטה בקרבת מקום לזכר הנספים בשריפה .  ועדת השרים לטקסים וסמלים תתכנס ביום ראשון כדי לדון בתוכנית ולתקצבה .
 עם פרוץ השריפה ,  הודיע ראש הממשלה כי יכריז על יום אבל לאומי בעקבות האסון ,  אך חזר בו מהחלטתו והחליט כאמור ,  לקיים טקס ממלכתי לזכר הנספים .
 נתניהו נתקל לאחרונה בביקורת קשה מצד משפחות הנספים באסון .  בביקור שערכה רעייתו של ראש הממשלה ,  שרה נתניהו ,  בבית משפחתו של תנ"צ ליאור בוקר שנספה באסון ,  נשאלה נתניהו מדוע בעלה לא מגיע לנחם את המשפחות השכולות .  נתניהו השיבה כי ביקורה הוא ביקור פרטי והוא איננו קשור לבעלה .
 כמו כן ,  לפני מספר ימים מתח בן משפחתה של טופז אבן חן קליין שנספתה באסון ביקורת על התנהלותו של נתניהו בטיפול בנפגעי השריפה .  חיים קליין ,  אבי בעלה של טופז ,  אמר כי בישראל  " אין הנהגה ,  אלא רק פופולריות זולה ". 

נתניהו הודיע :  טקס ממלכתי לזכר הנספים בכרמל
רה"מ בנימין נתניהו הודיע כי ב-5 בינואר יתקיים טקס ממלכתי בקיבוץ בית אורן  " להתייחדות עם הנספים בדליקה בכרמל והזדהות עם משפחותיהם ".  עוד הוחלט כי בתוך שנה תוקם אנדרטה במקום

