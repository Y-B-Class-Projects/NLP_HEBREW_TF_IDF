בכיר רפובליקני :  הקונגרס אינו מחויב להסכם הסיוע הביטחוני עם ישראל
הסנאטור לינדזי גרהאם הגיב לפרסום בוואלה !  NEWS על תוספת המימון לסיוע האמריקני ,  המחייבת את ישראל להחזיר את הכסף : " לא מעריץ את ההסכם ".  גורמים בארץ הבהירו שהנשיא טראמפ חתם על התקציב ,  ולכן ישראל אינה מחויבת להסכם שנחתם בתקופת אובמה
 ( בווידאו :  חתימת הסכם הסיוע ,  בספטמבר האחרון )  
סנאטור לינדזי גרהאם ,  בכיר במפלגה הרפובליקנית בארצות הברית ,  אמר כי  " הקונגרס אינו מחויב להסכם הסיוע הביטחוני בין ישראל לארצות הברית ",  שנחתם בתקופת ממשל אובמה .  גרהאם אמר את הדברים בעקבות הפרסום בוואלה !  NEWS ,  לפיו הקונגרס אישר תקציב סיוע חוץ לחצי השנה הקרובה ,  הכולל תוספת של 75 מיליון דולר על 3.1 המיליארד הקבועים .
 בתגובה לפניית וואלה !  NEWS נמסר מלשכתו של הסנאטור גראהם ,  העומד בראש ועדת המשנה לעניין תקציב החוץ בסנאט ,  כי  " סנאטור גראהם אינו מעריץ את הסכם הסיוע הביטחוני .  הוא יצא נגדו באופן ברור ,  והבהיר ממזמן שהקונגרס לא מחויב להסכם ".  
לקריאה נוספת :" בגלל חתימת טראמפ :  ישראל לא צריכה להחזיר 75 מיליון דולר מתקציב הסיוע"התרגיל של הסנאטור שעלול לגרום לנתניהו להחזיר לטראמפ 75 מיליון דולר"ככל שישראל בטוחה ,  כך ארה"ב בטוחה ":  נחתם הסכם הסיוע הביטחוני 
גראהם ,  שגיבש את הצעת תקציב סיוע החוץ בסנאט ,  נחשב לאחד התומכים הגדולים של ישראל בגבעת הקפיטול .  הוא הוביל את ההתנגדות לדרישת ממשל אובמה מישראל להפסיק את הנוהג לבקש תוספות מימון ,  שהייתה תנאי אמריקני לחתימה על הסכם הסיוע בשנה שעברה .
 במשך חודשים הוא מנע את השלמת ההסכם ,  בטענה שהקונגרס אינו כפוף לו ,  והבית הלבן אינו יכול לחייב אותו במגבלות מימון כלשהן .  הוא מתח ביקורת בנושא על הנשיא דאז ברק אובמה ,  וגם על ראש הממשלה בנימין נתניהו שנעתר לתנאי שהציב הממשל .  לאחר חתימת ההסכם ,  הוא הבהיר כי אינו מייחס תוקף לסעיף הזה .
 הסכם הסיוע הביטחוני בין ארצות הברית לישראל ,  שנחתם בספטמבר האחרון אחרי משא ומתן ממושך ,  קבע סכום סיוע שנתי חסר תקדים  3.8 מיליארד דולר בשנה .  כחלק מההסכם ,  הסכימה ישראל שלא לבקש ,  או לקבל ,  תוספות עתידיות ,  והעבירה התחייבות כתובה נפרדת להחזיר כל כסף שהקונגרס יבחר להעביר באופן עצמאי בשנתיים הקרובות ,  עוד לפני כניסת ההסכם לתוקף בסוף שנת 2018 .  
גורמים ישראלים המעורבים בפרטי ההסכם אמרו אתמול  ( רביעי )  כי מאחר שהנשיא דונלד טראמפ כבר חתם על התקציב השנתי ,  ישראל אינה מחויבת להחזיר את הכספים .  לדבריהם ,  בנספח ההתחייבות שצורף להסכם נכתב באופן מפורש כי החזר התשלום יהיה  " רק במקרה שהממשל מתנגד לתוספת .  מאחר שטראמפ חתם על התקציב ,  הוא כנראה אינו מתנגד ,  ולכן ישראל לא צריכה להחזיר את הכסף ". 
גראהם ,  מצדו ,  הוכיח למעשה שלמגבלה שהטיל אובמה אין תוקף מעשי עבור הקונגרס . " גראהם מנסה להוכיח נקודה :  הוא מבקש להראות שיש איזונים ובלמים בדמוקרטיה האמריקנית ,  ולהראות שהממשל אינו יכול להגביל את שליטת הקונגרס בתקציב ",  אמר לוואלה !  NEWS גורם ישראלי .  גראהם הצביע נגד התקציב שגיבש בעצמו ,  בשל התנגדותו לשינויים מתוכננים בתחום האנרגיה שנכנסו כחלק מחוק ההסדרים ,  אך רק לאחר שווידא שיעבור ברוב גדול של סנאטורים משתי המפלגות .  

בכיר רפובליקני :  הקונגרס אינו מחויב להסכם הסיוע הביטחוני עם ישראל
הסנאטור לינדזי גרהאם הגיב לפרסום בוואלה !  NEWS על תוספת המימון לסיוע האמריקני ,  המחייבת את ישראל להחזיר את הכסף : " לא מעריץ את ההסכם ".  גורמים בארץ הבהירו שהנשיא טראמפ חתם על התקציב ,  ולכן ישראל אינה מחויבת להסכם שנחתם בתקופת אובמה

