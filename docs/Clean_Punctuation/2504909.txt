בצוות המאחזים :  שגריר לשעבר התומך בהכשרת מגרון
הצוות בראשות השופט אדמונד לוי יגיש מסקנותיו תוך 3 חודשים .  שני חבריו הנוספים מזוהים כבעלי דעות ימניות .  ד"ר בייקר ,  אחד מהחברים ,  גיבש חוות דעת עבור המתנחלים במגרון
ראש הממשלה ,  בנימין נתניהו ,  ושר המשפטים ,  יעקב נאמן ,  הודיעו היום  ( שני )  באופן רשמי כי ימנו את  " צוות המאחזים "  בראשותו של שופט העליון בדימוס אדמונד לוי .  על פי הודעת לשכת ראש הממשלה ,  תוקם ועדת ייעוץ לממשלה שתפקידה לבדוק  " סוגיות מקרקעין ביהודה ושומרון ",  אשר תגיש את המלצותיה לראש הממשלה בתוך שלושה חודשים .  חברי הוועדה לצדו של לוי יהיו השופטת תחיה שפירא ,  סגנית בית המשפט המחוזי בתל אביב לשעבר ,  וד"ר אלן בייקר ,  לשעבר היועץ המשפטי של משרד החוץ ושגריר ישראל בקנדה .  בניגוד לפרסומים קודמים ,  הפרקליט הצבאי הראשי לשעבר ,  אלוף אביחי מנדלבליט ,  לא יהיה בצוות .
 עם פרסום הרכב הוועדה ,  שהוקמה לדעת רבים במטרה להלבין את המאחזים ,  הסתבר כי אחד מחבריה כבר גיבש דעתו בנושא .  המשפטן ד"ר אלן בייקר ,  ששימש בעבר כבכיר במשרד החוץ ,  גיבש לבקשת המתנחלים דעה משפטית על פיה ניתן להימנע מהריסת המאחז מגרון על ידי מתן פיצוי לבעל הקרקע אם יימצא .  רק בשבוע שעבר הסתמכו על אותה חוות דעת שישה ראשי סיעות בכנסת בפנייתם לראש הממשלה ,  בנימין נתניהו ,  בדרישה להימנע מהריסת המאחז .  
מלבד בייקר ,  המתנחלים פנו בחודשים האחרונים למספר משפטנים על מנת שיכינו עבורם חוות דעת שתציג עמדה לפיה ניתן להימנע מהריסת המבנים במגרון חוות דעתו של בייקר המכונה  " דו"ח בייקר "  המונה 28 עמודים הוגשה להם לאחרונה . 
" על פי הדין החל כיום ביהודה ושומרון ,  בכל מקרה בו התבצעה בנייה או נטיעה במקרקעי הזולת בתום לב - קיים פתרון של פיצוי ולא רק של הריסה ",  קבע בייקר המתמחה במשפט בינלאומי .  עמדה משפטית זו עומדת בתוקף ,  כך נראה ,  לא רק עבור מגרון ,  אלא גם לכלל המאחזים ביהודה ושומרון ,  גם על כאלה שהוקמו על קרקע פלסטינית פרטית ,  כל עוד הוקמו ב"תום לב ".  אין ספק כי עמדה דומה לזו של בייקר יחבקו בחום המתנחלים אם תחול על כלל הבנייה הקיימת כיום .  
בייקר עצמו נחשב לימני בעמדותיו .  כך למשל חתם בעבר על פנייה של  " הפורום המשפטי למען ארץ ישראל "  למזכ"ל האו"ם ,  באן קי מון ,  בה קראו לו למנוע הצעת החלטה בעצרת הכללית להכרה במדינה פלסטינית בגבולות 67' . " מדובר במהלך המנוגד למשפט הבינלאומי ,  להחלטות האו"ם ולכל ההסכמים הקיימים ",  נכתב אז .  השופטת שפירא החברה גם היא בצוות היא הבת של הרב הצבאי הראשי המיתולוגי שלמה גורן ,  ועמדות משפחתה מוערכות כדומות יותר לעמדות הימין .  כעת אין זה מפתיע שהמתנחלים תולים תקוות גדולות בצוות החדש שהוקם ומאמינים שיוכלו לספק אלטרנטיבה משפטית לסוגיית המאחזים ואף יספקו מענה לדו"ח המאחזים של טליה ששון . 
" דו"ח בייקר נותן חוות דעת מעניינת שראוי שכל מי שעוסק בנושא הקרקעות ביהודה ושומרון יקרא אותו אך אינני חושבת שניתן לקבוע כבר מעתה מה תהיה חוות דעתם של הועדה ",  אמרה היום ח"כ ציפי חוטובלי  ( ליכוד )  שבירכה על צירופו של בייקר לצוות המאחזים .  לדבריה , " מדובר בשלושה משפטנים מכובדים שאני סומכת עליהם שייבצעו את מלאכתם נאמנה ". 
שרת התרבות והספורט ,  לימור לבנת ,  בירכה על ההחלטה להקים את צוות המאחזים . " אני מאמינה שחברי הוועדה יצליחו להביא להסדרת יישובים ושכונות ביהודה ושומרון שנטענו לגביהם טענות שונות ,  אף שתושביהם התיישבו בהם בשליחות הממשלות ומתוך אהבת ארץ ישראל ",  אמרה לבנת ,  שיזמה לפני כמה חודשים את הקמת הצוות מול ראש הממשלה .
 
עוד באותו נושא:בגין נגד החוק להסדרת מאחזים : " סחיטה באיומים"מסתמן :  שופט העליון אדמונד לוי בראש צוות המאחזים
לפניות לכתבים:טל - tal_sh@walla.net.il ,  יהושע - joshjosh@walla.com
 ( עדכון ראשון :  20:24 )  

בצוות המאחזים :  שגריר לשעבר התומך בהכשרת מגרון
הצוות בראשות השופט אדמונד לוי יגיש מסקנותיו תוך 3 חודשים .  שני חבריו הנוספים מזוהים כבעלי דעות ימניות .  ד"ר בייקר ,  אחד מהחברים ,  גיבש חוות דעת עבור המתנחלים במגרון

