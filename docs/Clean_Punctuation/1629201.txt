דיווח מצרי : " ישראל הסכימה לגבולות 67 "
 עיתון מצרי מדווח כי חלה התקדמות במגעים בין ישראל לרשות בתיווך מצרי .  על פי הדיווח ראש הממשלה בנימין נתניהו הסכים בין השאר להכיר במזרח ירושלים כבירת המדינה הפלסטינית
התקדמות משמעותית נרשמה בימים האחרונים במגעים בין ישראל לפלסטינים בערוץ התיווך המצרי ,  אשר עשויה להוביל לקיומה של ועידת שלום מזרח-תיכונית בחסות אמריקאית במצרים כבר בחודש מרץ או אפריל הקרוב  כך מדווח הבוקר  ( רביעי )  העיתון המצרי  " אל-גומהוריה ". 
על פי הדיווח ,  ראש הממשלה בנימין נתניהו הסכים באחרונה למספר הצעות שהועלו ואשר עשויות להשיב את הפלסטינים לשולחן המשא ומתן .  בעיתון נכתב כי בין ההצעות שיוגשו לפלסטינים נכללים סעיפים שונים המעגנים צעדים כגון הסרת מחסומים ,  הכרה ישראלית בגבולות 67 כגבולות רשמיים ,  הכרזה על מזרח ירושלים כבירת המדינה הפלסטינית חילופי שטחים בסדר גודל של בין אחוז אחד ל-3 אחוזים ,  וסעיפים נוספים .
 העיתון דיווח עוד כי בכוונת המצרים להשיק את המו"מ הישיר בין הצדדים על בסיס הסכמות אלה במסגרת ועידת שלום מזרח-תיכונית שתיערך בקהיר בחסות אמריקאית .  מקורות העיתון ציינו כי הוועידה תצליח רק באם נשיא ארה"ב ברק אובמה יצליח לפתור את המשבר הכלכלי בארצו בחודשים הקרובים . " אם הוא יצליח לפתור את הבעיות הפנימיות ,  הוא יוכל להשיג הישגים במדיניות החוץ ",  נכתב .
 בתוך כך ,  צפויים מחרתיים שר החוץ המצרי אחמד אבו אל-רייט וראש המודיעין עומאר סלימאן לטוס לוושינגטון על מנת לדון בפרטי התכנית המדינית החדשה שהוצגה השבוע ליו"ר הרשות הפלסטינית אבו מאזן במהלך פגישתו עם נשיא מצרים חוסני מובארק .  
בשבוע שעבר נועד מובארק בקהיר גם עם ראש הממשלה בנימין נתניהו ,  ודן עימו בקידום שיחות השלום בין ישראל לפלסטינים  זאת במטרה להבין לעומקן את עמדות הצדדים ולבסס את חזון השלום המצרי עליהן .
 
דיווח מצרי : " ישראל הסכימה לגבולות 67 "
 עיתון מצרי מדווח כי חלה התקדמות במגעים בין ישראל לרשות בתיווך מצרי .  על פי הדיווח ראש הממשלה בנימין נתניהו הסכים בין השאר להכיר במזרח ירושלים כבירת המדינה הפלסטינית

