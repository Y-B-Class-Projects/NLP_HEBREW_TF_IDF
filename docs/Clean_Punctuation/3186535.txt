דגלים ,  בורקסים וריח בחירות מהול בזיעה :  מסע בין הרמות הכוסית
מהמציאות הוורדרדה של יש עתיד ,  דרך הריקודים הלא אמינים של המחנה הציוני ועד המתנות שחולקו לפעילי הליכוד .  אלפים הגיעו השבוע לחגיגות פתיחת השנה המסורתיות של המפלגות הגדולות - שעבורן תשע"ט עומדת להיות שנה מכריעה
אלפי ישראלים מעורבים עשו את דרכם השבוע לצפון תל אביב ,  להרמות הכוסית המסורתיות של המפלגות הגדולות :  הליכוד ,  יש עתיד והמחנה הציוני .  כמקובל בחוגים פוליטיים בימים אלה ,  השאלה הנפוצה בשיחות הצד הייתה  " מתי בחירות ?  ",  כשלכולם די ברור שהשנה החדשה תביא אותנו אל הקלפיות במוקדם או במאוחר ,  וגם בנאומים ובברכות המנהיגים ניכר ריח בחירות חזק .  
ראש הממשלה בנימין נתניהו לא חזר על הבטחת 40 המנדטים של השבוע שעבר ,  אבל בקהל האוהדים היה מי שהכין חולצות עם היעד השאפתני ,  ואילו השניים שמתיימרים להחליף אותו - יאיר לפיד ואבי גבאי ,  גרפו שניהם תשואות כשקראו על המטרה השאפתנית הזו תיגר .  אצל כולם שרו התקווה בגאווה ונופפו בדגלים כחול לבן בתפאורה ,  ואצל כולם היה זיק של תקווה או הערצה בעיניים .  
עוד בוואלה !  NEWS :" טוב לחיות בישראל "  ו"מהפיכת הפריפריה ":  הנאום המפויס של נתניהו"נגמרו לי החמגשיות ":  נתניהו מאחל שנה טובה ושולף את הקלסריםהתמהונות ,  החסינות ,  הסילוק וההונאה :  תרחישי תיקי נתניהו 
אבל בין כת הגרופיז של לפיד למתפקדים הביטחוניסטים של גבאי והמעריצים השרופים של נתניהו בליכוד מפרידים פערים פוליטיים ואידיאולוגיים בעומק של אוקיינוס .  ובעיקר - מובחנים על ידי המרחק מהשלטון .  ביש עתיד והמחנה הציוני משתוקקים להגיע למשרד ראש הממשלה בירושלים ,  ובליכוד - ממש רוצים להישאר שם .  לפיד וגבאי שואפים בסוף השנה הזו להיות ראשי ממשלה ,  נתניהו שואף לא לעבור למעמד  " נאשם ".  
בפרוש השנה החדשה ,  כל המנהיגים איחלו שתכלה שנה וקללותיה ותחל שנה וברכותיה ,  ועבור כל אחד מהם - תשע"ט עשויה להיות שנה מכריעה .  

דגלים ,  בורקסים וריח בחירות מהול בזיעה :  מסע בין הרמות הכוסית
מהמציאות הוורדרדה של יש עתיד ,  דרך הריקודים הלא אמינים של המחנה הציוני ועד המתנות שחולקו לפעילי הליכוד .  אלפים הגיעו השבוע לחגיגות פתיחת השנה המסורתיות של המפלגות הגדולות - שעבורן תשע"ט עומדת להיות שנה מכריעה

