88 סנאטורים לאובמה :  התנגד להחלטות חד-צדדיות ביחס לישראל
רוב חברי הסנאט שלחו מכתב לנשיא ארה"ב והפצירו בו להטיל וטו על כל הצעה הנוגעת לסכסוך הישראלי-פלסטיני במועצת הביטחון .  המהלך נעשה ברקע החשש שיקדם החלטה כזאת ערב פגישתו עם נתניהו ולאחר הבחירות בנובמבר
קבוצה של 88 סנאטורים אמריקנים פנו אתמול  ( שני )  לנשיא ארצות הברית ברק אובמה ,  והפצירו בו להטיל וטו על כל ניסיון לקבל במועצת הביטחון של האו"ם החלטה חד-צדדית בנוגע לסכסוך הישראלי-פלסטיני .  המכתב נשלח ערב פגישתם של אובמה ושל ראש הממשלה בנימין נתניהו ,  שייוועדו מחר בניו יורק .  
בשנה האחרונה התגברו החששות בירושלים כי בתקופת המעבר - בין הבחירות שייערכו ב-8 בנובמבר השנה ובין 20 בינואר 2017 ,  אז יושבע הנשיא או הנשיאה ה-45 - יחליט אובמה לקדם החלטה בנוגע לסכסוך הישראלי-פלסטיני .  הוא עשוי לעשות זאת באופן אקטיבי ,  על ידי ניסוח הצעת החלטה במועצת הביטחון של האו"ם ,  או באופן פסיבי ,  על ידי הימנעות מהטלת וטו על החלטה שכזו ,  אם תובא בפני המועצה .
 במכתב ,  שעליו חתומים הרוב המוחלט של החברים בסנאט ,  קוראים הסנאטורים לאובמה להימנע מצעדים חד-צדדיים .  הם מציינים כי  " הדרך היחידה לפתור את הסכסוך בין הצדדים היא באמצעות משא ומתן ישיר שיוביל לפתרון שתי המדינות ,  שבמסגרתו המדינה הפלסטינית העתידית חיה בשלום ובביטחון לצד ישראל ".  לדברי קבוצת הסנאטורים , " אנחנו נותרים אופטימיים כי תחת הנסיבות הנכונות ,  הישראלים והפסלטינים יוכלו להמשיך בהצלחה במשא ומתן פרודוקטיבי למען מימוש מטרה זו ".  
בין החתומים על המכתב נמצאים שמות מוכרים מאוד ,  כמו המועמד לתפקיד סגן הנשיא מן הצד הדמוקרטי טים קיין והסנאטורית הליברלית אליזבת וורן ,  לצד המועמד הרפובליקני לנשיאות ארצות הברית משנת 2008 ,  ג'ון מקיין ,  וכן הסנאטורים הרפובליקנים לינדזי גרהאם ומיטש מקונל .  
בהמשך המכתב הזהירו הסנאטורים כי  " יוזמות באו"ם יוצרות סיכון שהצדדים יתבצרו בעמדתם ,  מה שיקשה על שובם לשולחן המשא ומתן ".  הם הזכירו לאובמה דברים שהוא עצמו אמר בעבר בעד משא ומתן ישיר ונגד החלטות חד-צדדיות ,  וסיכמו את מכתבם בכך שכתבו : " אנחנו מפצירים בך להמשיך במדיניותה של ארצות הברית ,  ולהבהיר כי תטיל וטו על כל החלטה חד-צדדית במועצת הביטחון שתעלה לדיון בחודשים הקרובים .  כל החלטה שכזו ,  בין אם תתמקד בהתנחלויות או בנושאים אחרים ,  תקשה בסופו של דבר על פתרון הסכסוך הישראלי פלסטיני ". 
מהשדולה הפרו-ישראלית אייפא"ק נמסר כי  " אייפא"ק משבחת את 88 הסנאטורים שחתמו על מכתב דו-מפלגתי המפציר בנשיא אובמה לדבוק במדיניות הממושכת של ארצות הברית ,  ולהטיל וטו בנוגע לכל החלטה חד-צדדית במועצת הביטחון של האו"ם ".  עוד ציינו כי  " המכתב מזהיר את הקהילה הבינלאומית ומאותת לה להימנע מלנקוט פעולות שיכולות להזיק להתקדמות ".  

88 סנאטורים לאובמה :  התנגד להחלטות חד-צדדיות ביחס לישראל
רוב חברי הסנאט שלחו מכתב לנשיא ארה"ב והפצירו בו להטיל וטו על כל הצעה הנוגעת לסכסוך הישראלי-פלסטיני במועצת הביטחון .  המהלך נעשה ברקע החשש שיקדם החלטה כזאת ערב פגישתו עם נתניהו ולאחר הבחירות בנובמבר

