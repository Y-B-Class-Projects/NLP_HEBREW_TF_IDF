 " לחצים פוליטיים ":  יו"ר ועדת ההיתרים שפסל את מימון נתניהו התפטר
השופט בדימוס עוני חבש ,  שעמד בראש הועדה שמנעה מראש הממשלה לקבל כספים מאנשי עסקים למימון הגנתו ,  הגיש את התפטרותו .  במכתבו כתב כי הסיבה היא  " פרסומים שגרמו לתחושה שמופעלים על הוועדה לחצים פוליטיים "
 יו"ר הוועדה למתן היתרים ,  השופט בדימוס עוני חבש ,  הגיש לפני עשרה ימים מכתב התפטרות .  חבש עמד בראש הוועדה שמנעה מראש הממשלה בנימין נתניהו לקבל כספים מאנשי עסקים למימון הגנתו .  במכתב ההתפטרות כתב חבש כי הסיבה היא פרסומים שונים שגרמו לתחושה שמופעלים על הוועדה לחצים פוליטיים .  
לפני חמישה ימים עתר נתניהו לבג"ץ בדרישה להפוך את החלטת הוועדה ולאפשר לו לקבל כספים ממקורביו לצורך מימון הגנתו המשפטית .  העתירה הוגשה באמצעות עורכי דינו של נתניהו - נבות תל צור ,  טל שפירא ועמית חדד .
 לקריאה נוספת בנושא :  נתניהו הגיב להחלטת היועמ"ש : " מסע ציד להפלת ממשלת הימין"היועמ"ש הכריע :  נתניהו נאשם בשוחד ,  מרמה והפרת אמונים | כתב החשדותהליכוד עתר נגד פרסום ההחלטה בתיקי נתניהו ;  העליון דחה את הבקשה 
נתניהו ,  שעומד בפני הגשת כתב אישום כפוף לשימוע בשלושה תיקים בגין שוחד ,  מרמה והפרת אמונים ,  ביקש לקבל עד שני מיליון דולר מבן דודו נתן מיליקובסקי ומאיש העסקים ספנסר פרטרידג' .  
ראש הממשלה נדרש להיתר מיוחד ,  שכן על פי כללי ועדת אשר למניעת ניגוד עניינים של חברי ממשלה ,  אסור לשר לקבל כל שכר או טובת הנאה מלבד משכורתו מהמדינה .
 ועדת ההיתרים דחתה את בקשתו וקבעה כי מימון הוצאות משפט הנובעות מחקירה פלילית ,  הכוללת חשש למעשים פליליים בקשר עם בעלי הון שונים ,  לא ראוי שייעשה בידי בעלי הון . " מימון זה עלול לפגוע באמון הציבור בשלטון בהקשר של טוהר המידות ",  נכתב .  עוד נקבע כי על נתניהו להחזיר למיליקובסקי 300 אלף דולר שכבר קיבל למטרה זו .  
יו"ר האופוזיציה ,  ח"כ שלי יחימוביץ ,   ( העבודה )  המשמשת כיו"ר הוועדה לביקורת המדינה ,  טיפלה בסוגיית מימון ההגנה המשפטית של ראש הממשלה .  לדבריה , " על מבקר המדינה יוסף שפירא לקיים בדחיפות בדיקה יסודית בדבר טיב הלחצים הפוליטיים שהופעלו על ראש הוועדה עוני חבש וגרמו להתפטרותו ".  
עוד אמרה כי  " נתניהו מתנהג בפרשה זו כמי שמסרב לקבל את התשובה 'לא' ולא בוחל בשום דרך כדי להביא לכך שבעלי הון יממנו את הגנתו ,  וכעת מתברר שבאורח מסתורי יו"ר הוועדה שעמד מול פרקליטי ראש הממשלה ,  מקבל רגליים קרות באופן שמזכיר התנהלות בארגוני פשיעה .  אין לחזור לסדר היום אחרי התפטרות מהדהדת זו ".   

" לחצים פוליטיים ":  יו"ר ועדת ההיתרים שפסל את מימון נתניהו התפטר
השופט בדימוס עוני חבש ,  שעמד בראש הועדה שמנעה מראש הממשלה לקבל כספים מאנשי עסקים למימון הגנתו ,  הגיש את התפטרותו .  במכתבו כתב כי הסיבה היא  " פרסומים שגרמו לתחושה שמופעלים על הוועדה לחצים פוליטיים "
 
