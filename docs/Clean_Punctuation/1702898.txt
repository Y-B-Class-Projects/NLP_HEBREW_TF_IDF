נתניהו לאבו מאזן :  בוא ניפגש בצורה ישירה
רה"מ ניצל אירוע שנערך בבית השגריר האמריקאי לכבוד יום העצמאות של ארה"ב ,  כדי לקרוא ליו"ר הרשות הפלסטינית להסכים למפגש ישיר . " הדרך היחידה להתקדם היא לפגוש אותי "
 ראש הממשלה בנימין נתניהו נאם הערב  ( חמישי )  באירוע לכבוד יום העצמאות של ארה"ב ,  שנערך בבית השגריר האמריקאי בישראל .  בהתייחסותו למשא ומתן המדיני עם הפלסטינים אמר נתניהו כי  " יש עוד דברים רבים שניתן לעשות כדי לקדם את השלום .  הדרך היחידה לקדם את התהליך זה להתחיל בו כך ששני הצדדים יישבו זה מול זה למשא ומתן .  אני קורא ליו"ר הרשות הפלסטינית מחמוד עבאס לפגוש אותי פנים מול פנים ולהתחיל בשיחות השלום .  הדרך היחידה להתקדם היא לפגוש אותי ,  ואני מוכן לעשות זאת בכל זמן ובכל מקום .  בוא לא נבזבז עוד 15 חודשים ". 
עוד אמר נתניהו כי  " אני מצר על כך שארה"ב הפכה להיות דומיננטית רק בחצי השנה של המאה ה-20 .  הטרגדיה של העם היהודי ,  שארה"ב לא הייתה דומיננטית בחצי הראשון של המאה .  המדינה היהודית חבה חוב גדול לאומה האמריקאית שסייעה לנו בהגנה ובנטילת סיכונים בדרך לשלום .  בתמורה ישראל היא בת ברית וחברה .  בעוד שעות אחדות נשיא ארה"ב יעסוק בהרחבה בסנקציות האמריקאיות על אירן אין לנו זמן לבזבז זמן ". 
שגריר ארה"ב בישראל ג'יימס קנינגהאם אמר כי  " שתי המדינות שלנו נאבקו על הדמוקרטיה והחופש מהרגע שנוצרו .  נותר עוד הרבה דברים לעשות כדי להגשים את חזון האבות המייסדים .  ארה"ב ניצבת מאחוריכם .  הקשרים בינינו בלתי נפרדים .  הם יוותרו ,  לא חשוב מול אלה אתגרים נעמוד ". 
נשיא המדינה שמעון פרס שהשתתף אף הוא באירוע ,  שיבח גם הוא את ארה"ב .  לדבריו , " אנו מודים לארה"ב שהיא כל כך חזקה ותומכת שהפכה את חיינו לבעלי משמעות .  גם אם פה ושם יש אי הבנות אסור לנו להתרגז .  אני בטוח בקשרנו עם ארה"ב ".  באירוע השתתפו גם רעיית ראש הממשלה שרה נתניהו ,  שר הביטחון אהוד ברק ורעייתו נילי ,  שר התמ"ת בנימין בן-אליעזר ,  השר לענייני מיעוטים אבישי ברוורמן ומספר חברי כנסת .  
בשבת האחרונה אמר יו"ר הרשות הפלסטינית אבו מאזן כי יסכים למשא ומתן ישיר עם ישראל אם המשא ומתן העקיף שמובילה ארצות הברית יוכיח את עצמו ותחול התקדמות בנושאים שנמצאים במחלוקת .  נראה כי אבו מאזן נסוג מדרישתו לעצור לחלוטין את הבנייה בהתנחלויות בטרם יחדש את המגעים הישירים עם ישראל . " התנאי הבסיסי שלנו היה שתהיה הפסקה מוחלטת בהתנחלויות ,  ולכן החלטנו ללכת על משא ומתן עקיף בלבד ",  אמר אבו מאזן לכתבים ברמאללה .
 עדכון ראשון - 21:41 1.7

נתניהו לאבו מאזן :  בוא ניפגש בצורה ישירה
רה"מ ניצל אירוע שנערך בבית השגריר האמריקאי לכבוד יום העצמאות של ארה"ב ,  כדי לקרוא ליו"ר הרשות הפלסטינית להסכים למפגש ישיר . " הדרך היחידה להתקדם היא לפגוש אותי "
 
