נתניהו לחיילים מתגיירים : " לא ניתן שתיפגעו "
 ראש הממשלה נועד עם חיילים העוברים תהליך גיור בצה"ל ,  לאחר שהכנסת אישרה את חוק הגיור בקריאה טרומית . " אתם צריכים להיות חלק מלא מהמדינה "
  ( באדיבות לשכת העיתונות הממשלתית ) 
ראש הממשלה ,  בנימין נתניהו ,  שוחח הערב  ( שלישי )  עם חיילים העוברים תהליך גיור בצה"ל .  במהלך הפגישה אמר נתניהו כי ימשיך לקדם את הגיור הצבאי : " דבר אחד בטוח :  אתם משרתים את המדינה ,  ואתם צריכים להיות חלק מלא מהמדינה .  אני חושב שיש הסכמה רחבה מאוד .  צריך לאפשר גיור כהלכה לכל מי שמשרתים אותנו ,  זוהי חובה מינימלית שלנו ".  
נתניהו הוסיף : " אני שמח על כך שהחלטנו היום בכנסת - או שפותרים את הבעיה או שנחוקק פיתרון לבעיה .  כרגע התחלנו לחוקק .  אני מקווה שהבעיה תיפתר ,  ללא צורך בהמשך חקיקה ,  אבל דבר אחד בטוח :  אנחנו לא ניתן שיפגעו בכם .  בצה"ל יש תהליך של גיור כהלכה מוצלח מאוד .  אנחנו נמשיך אותו ,  נשלים אותו ,  ואני מאחל לכם הצלחה מלאה ". 
מוקדם יותר היום אישרה הכנסת בקריאה טרומית את חוק הגיור בצה"ל של ח"כ דוד רותם  ( ישראל ביתנו )  .  בעד החוק הצביעו 74 חברי הכנסת ואילו 18 התנגדו .  הדיון על החוק התקיים על רקע חשש ממשבר קואליציוני עם ש"ס .  הנהלת הקואליציה החליטה להעניק חופש הצבעה בנושא וזאת על מנת למנוע משבר עם סיעת ש"ס שהביעה התנגדות לחוק .
 
נתניהו לחיילים מתגיירים : " לא ניתן שתיפגעו "
 ראש הממשלה נועד עם חיילים העוברים תהליך גיור בצה"ל ,  לאחר שהכנסת אישרה את חוק הגיור בקריאה טרומית . " אתם צריכים להיות חלק מלא מהמדינה "
 
