שרה נתניהו הגישה ערעור על ההחלטה שלא לאפשר לה לערער
רעיית רה"מ קבלה על החלטת רשם בית הדין הארצי לעבודה שקבע כי לא תוכל לערער על פסק הדין בעניין מני נפתלי .  לטענתה ,  השיח בתביעה  " מתמקד אך ורק בה ,  ולא במדינה ,  שנמצאה אחראית לתנאי העסקתו "
 בווידאו - הרב יוסף יוצא להגנת שרה נתניהו : " כל מי שקמים עליה לא יצליחו "  
שרה נתניהו ,  רעיית ראש הממשלה ,  הגישה ערעור נוסף לבית הדין הארצי לעבודה על החלטת רשם בית הדין לפיה ,  היא לא תוכל לערער על התביעה שהגיש אב הבית במעון ראש הממשלה לשעבר מני נפתלי .  בערעור שהוגש אתמול  ( שני )  לבית הדין הארצי לעבודה נכתב כי  " שמה ,  מעמדה ותדמיתה של נתניהו "  נפגעו קשות בעקבות פסיקתה של השופטת דיתה פרוז'ינין ,  ושעל בית הדין לאפשר לה לערער ולקחת בחשבון את  " מהומת האלוהים שקמה סביבה ".  
נתניהו מבקשת לערער על פסק הדין שניתן בתביעה שהגיש נפתלי ,  אב הבית לשעבר ,  אף שלא הייתה צד להליך .  בערעור היא טוענת כי בשל העובדה שפסק הדין הכיל קביעות עובדתיות קשות הנוגעות אליה ,  יש לאפשר לה להתמודד מול הראיות שהובאו בהליך . " המערערת הפכה למעשה לנתבעת העיקרית בתיק שלא בטובתה .  אחריותה האישית לתנאי העסקתו  ( של נפתלי  א"ס )  נקבעה באותיות של קידוש לבנה ",  נכתב בערעור שהגיש עו"ד יוסי כהן .  
נתניהו כבר ערערה לבית הדין הארצי לעבודה בנושא ,  ובקשתה נדחתה בפסק דינו של הרשם כאמל אבו קאעוד שניתן לפני כשבוע .  בערעור החדש שהגישה על החלטת הרשם טענה כי פסק דינו  " הושיב אותה על דוכן הנאשמים והמעוולים ",  וזאת משום שהשיח הציבורי בתביעת נפתלי  " מתמקד אך ורק בה ,  ולא במדינה ,  שנמצאה אחראית לתנאי העסקתו ".  
לקריאה נוספת:הרב יוסף יוצא להגנת שרה נתניהו : " כל מי שקמים עליה לא יצליחו"המפכ"ל :  לא היה ראוי לפרסם המלצה להעמיד לדין את שרה נתניהומשפחת נתניהו על ההמלצה להעמיד לדין : " הרשויות יתעלמו מהתקשורת "  
המדינה חויבה לשלם לנפתלי פיצויים בסך כ-160 אלף שקלים לאחר שנקבע כי משרד ראש הממשלה הפר את התחייבויותיו כלפיו ולאחר שקבע כי העסקתו הייתה  " העסקה פוגענית "  בשל היחס כלפיו במעון .  נתניהו הייתה העדה המרכזית בתיק ובית הדין מתח ביקורת על התנהלותה .
 הערעור הוא שלב נוסף בהליך המשפטי המתנהל בבית הדין לעבודה בירושלים .  במקביל לבקשתה לערער על פסק הדין הגישה נתניהו בקשה לפסילתה של השופטת פרוז'ינין מלדון בתביעתו של גיא אליהו ,  עובד נוסף במעון ראש הממשלה .  אך בקשה זו נדחתה אף היא והוצאות המשפט האישיות הוטלו על נתניהו .  
בשבוע שעבר עורר פרקליטה של נתניהו ,  עו"ד כהן ,  סערה לאחר שביקר בחריפות את השופטת פרוז'ינין .  בצעד חריג ,  גינתה מערכת בתי המשפט את דבריו של כהן ,  ואף הודיעה כי בעקבות כך תגיש נגדו תלונה ללשכת עורכי דין .  

שרה נתניהו הגישה ערעור על ההחלטה שלא לאפשר לה לערער
רעיית רה"מ קבלה על החלטת רשם בית הדין הארצי לעבודה שקבע כי לא תוכל לערער על פסק הדין בעניין מני נפתלי .  לטענתה ,  השיח בתביעה  " מתמקד אך ורק בה ,  ולא במדינה ,  שנמצאה אחראית לתנאי העסקתו "
 
