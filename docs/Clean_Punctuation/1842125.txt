פירות המחאה :  חוק הדיור יכלול גם דירות להשכרה
הצלחה למחאת האוהלים ?  חוק הדיור הלאומי יכלול גם ייעוד קרקעות לדיור להשכרה .  היום ייערך דיון בו ידונו גם בהוספת תוכניות לדיור בר השגה .  שאמה הכהן : " אין לי ספק שהשוק יגיב מהר "
 מחאת האוהלים מניבה תוצאות :  חוק הדיור הלאומי יכלול גם ייעוד קרקעות לדיור להשכרה  כך הודיע הבוקר  ( שלישי )  יו"ר הוועדה המשותפת לחוק הוועדות לדיור לאומי  ( חוק הוד"לים )  ,  ח"כ כרמל שאמה הכהן  ( ליכוד )  .  
מחאת האוהלים- כותרות אחרונות:מאבק הדיור מתרחב :  אוהלים בירושלים ובצפוןהמחאה שלי :  הכירו את הפעילים בעיר האוהליםהמחאה על מחירי הדיור :  גם המתנחלים מצטרפיםפעילי מחאת הדיור ניסו לגרש את הפוליטיקאיםאטיאס משיב למפגינים :  שיווק מאסיבי של יחידות דיור
על פי ההודעה ,  לראשונה ייקבע בחוק ייעוד קרקעות לדיור להשכרה ,  כך שהדבר יאפשר לוועדות התכנון והבנייה לקבוע כי קרקע של המדינה תשווק לדיור להשכרה בלבד ,  לרבות הוראות לגבי משך השכירות ומאפיינים נוספים .
" לא בטוח שמפגיני האוהלים ושאר הסובלים ממצוקת הדיור יבינו את משמעות הבשורה של חוק הוד"לים עבורם ",  אמר ח"כ שאמה הכהן , " אך אין לי ספק ששוק הדיור יבין ויגיב מהר ".  
הוא הדגיש עוד ,  כי התכנון צפוי להתבצע בקרוב . " חקיקת הוד"לים תסתיים עוד השבוע ,  וייתכן כי אפילו היום ".  הדרישה להוסיף לחוק גם תוכניות לדיור בר-השגה ,  נתקלה בעבר בהתנגדות מצד ראש הממשלה בנימין נתניהו ,  אולם על פי שאמה הכהן ,  אם יהיה לכך רוב בוועדה ,  נתניהו לא יכשיל זאת וגם דרישה זו תיכלל בחוק .
 במהלך ההצבעות הסופיות על החוק ,  הוסיפה ח"כ פאינה קירשנבאום  ( ישראל ביתנו )  סעיף הקובע כי בתכנון המחוזי תהיה העדפה לדירות קטנות עד 75 מ"ר ,  ולדירות המיועדות להשכרה ארוכת טווח .  לדבריה , " מכלל המחקרים והניסיון העולמי בתחום בעיית הנדל"ן עולה כי הפתרון הנכון ביותר הוא דיור בר השגה ,  בניית דירות קטנות ודירות מיועדות השכרה .  אין טעם בקיצור הליכים בירוקרטיים ללא יצירת סדר עדיפויות חברתי ברור לדירות שייבנו "
 ראש הממשלה נתניהו התייחס אתמול למחאה . " אנחנו עומדים בפני אתגר חשוב וגדול .  מדובר בהנעת הכלכלה .  כל הדברים שלא נעשו במשך שנים - אנחנו עושים ",  אמר נתניהו . " ישנה בעיה שלא טופלה שנים רבות .  אבל יש גם טווח ביניים .  לא רק שהממשלה הסירה החלטה שגויה של קודמתה ,  אלא יצאו גם 7,000 מכרזים ". 
ראש הממשלה המשיך ואמר ,  כי  " נביא לכנסת בימים הקרובים רפורמה במיסוי של אנשים המחזיקים בעשרות אלפי דירות כדי להוציאם לשוק ,  ואני מבקש שיתוף פעולה של הקואליציה ואם אפשר גם של האופוזיציה .  זה ייתן פתרון להרבה זוגות צעירים .  ויהיו עוד צעדים .  אנחנו עובדים על פתרונות נוספים .  צריך להשאיר כמה הפתעות גם כן .  אנחנו נפתור את מצוקת הדיור .  אנחנו יכולים להביא אלפי דירות לשוק עם החקיקה שנקדם בעזרתכם ". 
אתמול נערך דיון בוועדת הכלכלה על מצוקת הדיור ,  בו השתתפו גם נציגי מחאת האוהלים ,  שהגיבו לטענות על כך שהמחאה הינה  " מאבק של מפונקים ".   " במקום שבו לא ניתן להגיע באופן הגיוני ובאופן מהיר ,  מסודר ויעיל - אין מה לדבר על מגורים מחוץ למרכזיים העירוניים ",  אמרה סתו שפיר ,  אחת מנציגי מחאת האוהלים בדיון . " גם תושבי כפר שלם ויפו איתנו ,  וגם תושבי חולון ,  בת ים ונהריה .  זה לא סיפור של מפונקים ,  ואני לא מבינה מה הקשר לפינוק .  בעיית ההתייקרות והולכת והופכת חמורה יותר ". 

פירות המחאה :  חוק הדיור יכלול גם דירות להשכרה
הצלחה למחאת האוהלים ?  חוק הדיור הלאומי יכלול גם ייעוד קרקעות לדיור להשכרה .  היום ייערך דיון בו ידונו גם בהוספת תוכניות לדיור בר השגה .  שאמה הכהן : " אין לי ספק שהשוק יגיב מהר "
 
