נתניהו מתגונן : " המחירים עולים בכל העולם "
 ראש הממשלה ביקש להרגיע את הרוחות הסוערות בשל עליות המחירים במוצרי היסוד .  לפני ישיבת סיעתו אמר : " נחליט לגבי החלופה הדרושה .  ההחלטה שלי תהיה אחראית ,  לא פופוליסטית "
  ( צילום :  גדעון צנטנר ,  עריכת וידאו :  גדי וינסטוק ) 
ראש הממשלה בנימין נתניהו התייחס היום  ( שלישי )  לעליית המחירים במוצרי היסוד שאירעו לאחרונה ושעוד צפויים לעלות בהמשך הדרך .  נתניהו ביקש להרגיע את חברי הכנסת ,  כהכנה לכך שלפי הערכות תיערך ישיבת סיעה סוערת סביב הנושא הכלכלי .  ראש הממשלה העריך כי חברי הסיעה צפוים להטיח דברים קשים בשר האוצר יובל שטייניץ על רקע העלייה במחירים .  
לדברי ראש הממשלה , " בשבוע שעבר אמרתי שישראל היא אי של יציבות במזרח התיכון ,  ישראל היא גם אי של יציבות כלכלית .  הצלחנו לצלוח את המשבר העולמי הכלכלי על ידי התנהלות אחראית .  אנחנו עומדים בפני אתגר כלכלי נוסף ,  העלייה החריפה במחיר חומרי הגלם בעולם ,  זאת משום שישנו גידול בביקוש ".   
" מנגד ",  אמר נתניהו , " ישנם סימני שאלה לגבי ההיצע כאשר יש גם אי יציבות שמעלה את המחיר .  זה פוקד את העולם כולו וגם אותנו .  מדובר בקשיים אמיתיים הפוקדים משפחות רבות בישראל .  אנחנו מקיימים דיונים ונחליט לגבי החלופה הדרושה .  ההחלטה שלי תהיה אחראית ,  לא פופוליסטית ,  אין דבר קל יותר מלהיות פופוליסט ולא להיות אחראי .  רק במדיניות אחראית נצלח גם את המשבר הזה כפי שעשינו עד עכשיו ". 

נתניהו מתגונן : " המחירים עולים בכל העולם "
 ראש הממשלה ביקש להרגיע את הרוחות הסוערות בשל עליות המחירים במוצרי היסוד .  לפני ישיבת סיעתו אמר : " נחליט לגבי החלופה הדרושה .  ההחלטה שלי תהיה אחראית ,  לא פופוליסטית "
 
