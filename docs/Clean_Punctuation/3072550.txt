נתניהו על חוק עמותות חדש : " הזרמת כסף זר בלי הגבלה לא תקינה "
 ראש הממשלה הסביר בישיבת סיעת הליכוד על חוק השקיפות החדש שהוא מקדם שיאסור לחלוטין תרומות של מדינות זרות לעמותות ישראליות . " חוק העמותות הקודם לא מספיק ".  בנוסף לכך ,  אמר כי סיעתו תקדם את חוק הלאום להצבעה
ראש הממשלה בנימין נתניהו התייחס היום  ( שני )  בישיבת סיעת הליכוד לקידום חוק העמותות החדש שיאסור לחלוטין תרומות של מדינות זרות לעמותות ישראליות . " אין אצלנו מגבלה של הזרמת כסף לתוך כל מיני עמותות שבין השאר מכפישות את חיילי צה"ל על לא עוול בכפם ",  אמר . " אנחנו אמנם העברנו חוק עמותות שמגביר את השקיפות ,  אבל המצב שבו אפשר להזרים כסף זר-ממשלתי ללא הגבלה הוא מצב שלדעתי איננו תקין ". 
נתניהו הוסיף כי מדינות רבות חרדות מהתערבות חיצונית בענייניהן : " זה דבר שהוא מאוד עוצמתי בימים אלה ,  ומדינת ישראל בוודאי צריכה לבחון מחדש את הנושא הזה ".  לכן ,  הסביר כי ביקש מהשר יריב לוין קידום הצעת חוק חדשה  " שיטפל בשאלה הזאת בצורה מבוקרת ובצורה אחראית והוא יטפל בה .  כי עד היום חוק העמותות שהעברנו אותו נוגע לשאלה של שקיפות שהיא חשובה בפני עצמה אבל לדעתי היא לא מספיקה ".  
לקריאה נוספת :" נתניהו והרצוג נועדו בחשאי עם א-סיסי בקהיר בשנה שעברה"נתניהו לראשי הקואליציה :  בוחן הצעה שתגביל הזכות לעתור לבג"ץהשרים אישרו הצעה לקיזוז כספים מהרשות על  " משכורות למחבלים "  
חוק השקיפות ,  שכונה גם  " חוק העמותות ",  קובע כי עמותות שעיקר מימונן מתרומות של מדינות זרות יחויבו לציין זאת בפני רשם העמותות וכן בפרסומים ובדוחות שהן מעמידות לעיון הציבור .  עם אישורו של החוק בחודש יולי האחרון הוא עורר ביקורת קשה ,  בין היתר בגרמניה ובאיחוד האירופי ,  שהוציאו הודעות גינוי חריפות והזהירו כי החוק נועד להגביל את פעילות החברה האזרחית בישראל ו"מסכן את יסודות הדמוקרטיה ואת הערכים המשותפים "  עם אירופה .
 הצעתו של נתניהו עוררה ביקורת בקרב מפלגות האופוזיציה .  חברת הכנסת תמר זנדברג  ( מרצ )  טענה כי  " כנראה יש התקדמות בחקירות השחיתות אם ביבי מחליט ללכת לצעד כל כך ביזארי ולהחרים את כל מדינות העולם בשביל ספין תקשורתי ".  חברת סיעתה ,  ח"כ מיכל רוזין ,  כינתה את ההצעה  " רדיפה פוליטית "  ואמרה כי  " יצא המרצע מהשק .  אמירתו היא הוכחה ניצחת שכל הניסיונות להציג את חוק העמותות הבזוי כניסיון להגביר את השקיפות הם בלוף ".  
בנוסף לחוק העמותות ,  אמר נתניהו כי סיעתו מקדמת גם את חוק הלאום השנוי במחלוקת ,  לחקיקה בקריאה ראשונה ,  שנייה ושלישית במושב זה . " אנחנו כמובן נדון בזה עוד לפני שהוא יגיע לחקיקה הסופית ואני בטוח שזה יהיה דיון חשוב ומעניין .  לדעתי זה אחד החוקים החשובים ביותר שכנסת כלשהי העבירה ואני חושב שתהיה כאן גאווה גדולה כשאנחנו נעביר את זה ,  בהובלת הליכוד ",  הדגיש .  

נתניהו על חוק עמותות חדש : " הזרמת כסף זר בלי הגבלה לא תקינה "
 ראש הממשלה הסביר בישיבת סיעת הליכוד על חוק השקיפות החדש שהוא מקדם שיאסור לחלוטין תרומות של מדינות זרות לעמותות ישראליות . " חוק העמותות הקודם לא מספיק ".  בנוסף לכך ,  אמר כי סיעתו תקדם את חוק הלאום להצבעה

