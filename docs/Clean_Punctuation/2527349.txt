עסקת חנינת האסירים : " נתניהו היה מעורב בתהליך "
 גורם משפטי בכיר אמר היום כי ראש הממשלה היה מעורב בקידום העסקה מול האסיר ,  הטוען שיש לו מידע על גופתו של הנעדר מג'די חלבי .  לדבריו ,  אין השוואה למחיר ששולם בעסקת שליט
 ( צילום :  ערן גילווארג ;  עריכה :  יאיר דניאל )  
ראש הממשלה ,  בנימין נתניהו ,  היה מעורב בקידום העסקה שנחתמה בין המדינה לאסיר ,  הטוען כי בידו מידע ,  שעשוי להוביל לאיתור גופתו של החייל הנעדר מג'די חלבי .  
לדברי גורם משפטי בכיר ,  המחיר שהסכימה הפרקליטות לשלם תמורת איתור הגופה של החייל נעדר הוא סביר . " מדובר בתמורה סבירה ונמוכה ככל שניתן בנושא מסוג זה ",  אמר היום  ( שני )  אותו גורם ,  ברומזו לעסקת שליט ." לא צריך להזכיר מחירים ששולמו בעבר עבור שבויים או גופות נעדרים ".  לדבריו ,  מדובר בתמורה מינימלית בסוגיה  " שמעסיקה את המדינה שנים רבות ". 
גורמים בלשכת ראש הממשלה אישרו היום כי נתניהו היה מעודכן בפרטי עסקת החנינה תמורת מידע על הנעדר חלבי .
 האסיר דורש :  מאות אלפי שקלים תמורת מידע על הגופההצד האחר של העסקה : " נותנים כבוד למי שרצח את בננו"עסקאות עם אסירים - על ההבטחות שהתבררו כשקריות 
לדברי הגורם ,  המשא-ומתן החל לאחר שהאסיר עמוס נחום ,  שהורשע ברצח ,  וריצה 22 מ-33 השנים שנגזרו עליו ,  פנה לרשויות ,  וסיפר כי בידו מידע על חייל נעדר .  פרט לנתניהו ,  עודכנו בנושא וקידמו אותו גורמים בכירים ביותר ,  בהם שר המשפטים יעקב נאמן ובכירים בפרקליטות .  לדברי הגורם ,  לא נעשה כל משא-ומתן מול משה מרדכי ,  אסיר העולם שלטענתו היה עד לקבורת הגופה .  ההסכם עם נחום - שכולל מתן חנינה לסוחר סמים ,  אליאס דאלי ,  נחתם לפני חודש ,  והתנאי לביצועו הוא מציאת הגופה .
 הגורם ציין שהחשיפה התקשורתית של הסכם עלולה להוביל לפגיעה במאמצים למציאת הגופה . " מה שחשבנו עד אתמול בערב זה לא מה שאנו חושבים כרגע ",  אמר הגורם ,  שהוסיף כי בשעות האחרונות לא עסקו בקידום העסקה .  
מזה שלושה חודשים ,  מנהל מרדכי משא-מתן מול רשויות צה"ל ,  להשפיע על הפרקליטות לתת לו את דרישותיו ,  אותן העביר באמצעות עו"ד בועז קניג .  בין היתר ,  ביקש לבצע בדיקה בליסטית לשני אקדחים ששימשו לרצח שהורשע בו .  הוא דרש שאם יתגלה שהאקדחים לא שימשו לרצח ,  שהמדינה תקבל את ערעורו באופן אוטומטי ,  ותעניק לו מאות אלפי שקלים . 
" המשא ומתן התנהל מתוך הנחה שמדובר בנעדר צה"ל ",  אמר הגורם . " נראה היה שיש בסיס לפנייה ,  ונראה היה שהתמורה המתבקשת ,  שהייתה גבוהה יותר בשלבים הראשונים ,  ומורכבת מדברים נוספים ,  נראתה סבירה לכל אחד מהגורמים שהיה צריך לתת את הסכמתו להסדר ".    " העניין המרכזי הוא שהתגלה כי מדינת ישראל פועלת כל הזמן כדי לפענח את חידת הנעדרים ",  הוסיף .  עם זאת ,  סירב הגורם לומר כיצד בכוונת הפרקליטות לפעול כעת ,  לאחר שההסכם נחשף בתקשורת . " ההזדמנות שחשבנו שנוצרה במקרה הזה הצדיקה את חתימת ההסכם ,  כאשר מדובר בנעדר צה"ל ",  הבהיר . " אם היה מדובר בגופה אחרת ,  ייתכן שהיינו מגיעים להחלטה אחרת ". 
בהכנת הידיעה השתתפה טל שלו 

עסקת חנינת האסירים : " נתניהו היה מעורב בתהליך "
 גורם משפטי בכיר אמר היום כי ראש הממשלה היה מעורב בקידום העסקה מול האסיר ,  הטוען שיש לו מידע על גופתו של הנעדר מג'די חלבי .  לדבריו ,  אין השוואה למחיר ששולם בעסקת שליט

