הכל מתחיל ונגמר בתאורה :  רגעי הסטייל שעשו לנו את השבוע
קים קיי נקלעת לתקרית מתוכננת היטב הכוללת פלאש וחולצה שקופה ,  ג'יי לו דוהרת עם מגפיים ובלי מכנסיים ,  קווין בי עושה היסטוריה ,  ושרה וסנדרה עושות בושות
בשבועות האחרונים קים קרדשיאן מאוד משתדלת להראות לנו עד כמה אימוני הכושר שלה השתלמו ,  אז הנה אנחנו כאן בכדי להגיד לך - שאפו .  מלכת הטראש יצאה לדינר עם בעלה ,  קניה ווסט ,  בבגד גוף מטאלי שעליו מונחת חתיכת בד לה היא קוראת חצאית .  ובנות ,  מה קורה כשפלאש המצלמה פוגש בגד שקוף ללא חזייה ?  בדיוק !  
לאמריקאים יש את מלניה טראמפ ,  ולנו יש את הגברת הראשונה ,  שרה נתניהו ,  שעושה הכל בכדי להיראות במיטבה באירועים חברתיים .  אשת ראש הממשלה הגיעה להשקת אתר האופנה והתיירות החדש של הסטייליסטית שלה ,  סנדרה רינגלר ,  והשתיים נתנו משמעות חדשה למשפט הידוע  " ביץ' סטול מיי לוק ".  
המותגים מתחילים לחמם מנועים לקראת קולקציות סתיו-חורף 2019 ,  וג'ניפר לופז דיגמנה השבוע מגפי דנים חדשים מבית האופנה ורסצ'ה .  אם אתם תוהים מדוע היא בלי מכנסיים ומתהלכת בחולצה גברית לבנה בלבד - זה כי המכנסיים נפלו עד לנעליים .  עזבי את השוז ,  תתמקדי בבגדי ים .  
לאחר שפורסם השער החדש של ריהאנה למגזין ווג הבריטי ,  אתרי האופנה מעבר לים מדווחים כי הדיווה האחת והיחידה ,  ביונסה ,  עתידה להופיע על גיליון ספטמבר של מגזין ווג האמריקאי .  השמועות הן כי הצילומים עומדים להיכתב בדפי ההיסטוריה ,  ולקווין בי אף תהיה נגיעה בעריכה ,  במה שמסתמן כגיליון האחרון של העורכת אנה וינטור .  
ולטרנד השבועי שאנחנו לא ממש בטוחות שיש צורך לאמץ - הפלטפורמות .  העקב השנוי במחלוקת מגיע בשלל צבעים וטקסטורות ,  מחבלים ועד עור ,  ויש כאלה הבטוחות כי מדובר בנעל שמתאימה לכל לוק .  אז זהו ,  שלא .  ובסוגיית אם בכלל מדובר בטרנד יפה - ניתן לכן להחליט בעצמכן .  

הכל מתחיל ונגמר בתאורה :  רגעי הסטייל שעשו לנו את השבוע
קים קיי נקלעת לתקרית מתוכננת היטב הכוללת פלאש וחולצה שקופה ,  ג'יי לו דוהרת עם מגפיים ובלי מכנסיים ,  קווין בי עושה היסטוריה ,  ושרה וסנדרה עושות בושות

