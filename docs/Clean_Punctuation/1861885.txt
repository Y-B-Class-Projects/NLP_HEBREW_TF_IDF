אבו מאזן לנתניהו :  אין טעם להיפגש ללא הצעה מוחשית
יו"ר הרשות הפלסטינית השיב להצעת נתניהו להיפגש עמו בשולי עצרת האו"ם ,  אך סייג :  לא תהיה כל תועלת אם רה"מ לא יביא עמו בשורה ממשית .  אבו מאזן טען : " גם בוושינגטון התייאשו מנתניהו "
  ( צילום :  רויטרס ,  עריכה :  יאיר דניאל ,  קריינות :  אביב אברמוביץ' ) 
יו"ר הרשות הפלסטינית ,  אבו מאזן ,  השיב לפנות בוקר  ( שלישי )  להצעתו של ראש הממשלה בנימין נתניהו להיפגש עמו בניו יורק ,  בשולי העצרת הכללית של האו"ם . " אפגש עם כל גורם ישראלי בכל עת ",  אמר בראיון לרשת FOX , " אך אין בכך תועלת ,  אם לא יהיה שום דבר מוחשי על הפרק ".  
אבו מאזן הזכיר שוב בריאיון כי כל משא ומתן חייב יהיה לכלול את הכרתה של ישראל בגבולות 67' .  הוא סיפר ,  בנוגע לפנייתו לאו"ם ,  כי הוא הוא חש ש"אין דרך לקיים למשא ומתן ".  זאת ,  לדבריו , " מכיוון שהממשל האמריקאי ,  ובעיקר הנשיא אובמה ,  מותשים מהמאמצים להחזיר את נתניהו לשולחן הדיונים - הם פשוט לא מסוגלים לשכנע אותו לעצור את הבנייה בהתנחלויות ". 
בראיון לעיתון 'א-שרק אל-אווסט' הרואה אור בלונדון הדגיש שוב יו"ר הרשות כי  " בשום פנים ואופן לא נשוב לאינתיפאדה החמושה ולאלימות .  אנחנו לא נוקטים באלימות ,  הם אלה שנוקטים .  המתנחלים הם אלה שמפעילים כלבים וחזירים נגד פלסטינים כדי להפחיד ולהבהיל אותם ".  בעניין ההצבעה הצפויה במועצת הביטחון ,  אמר : " אנו יודעים שיש תשע מדינות שמכירות בנו .  איני יודע אם הן ישנו את עמדתן שם ". 
הפלסטינים הולכים לאו"ם - כותרות אחרונותנתניהו : " קורא לאבו מאזן לפתוח במו"מ ישיר בניו יורק"בגדה נערכים להכרה באו"ם :  עצרות ,  הפגנות ותהלוכותאבו מאזן לבאן :  ממשיך בתכנית לקבל הכרה מהאו"ם
אמש הודיע נתניהו כי הוא מעוניין להיפגש בניו יורק עם אבו מאזן ,  בניסיון למנוע מהפלסטינים להמשיך במאמצם לקבל הכרה חד-צדדית בעצמאותם במועצת הביטחון של האו"ם .  נתניהו אמר כי הוא קורא לאבו מאזן  " לפתוח במשא ומתן ישיר בניו יורק ,  שיימשך בירושלים וברמאללה ".  לדבריו ,  הוא  " מציע לאנשי אבו מאזן להתחיל במשא ומתן לשלום ,  במקום לבזבז זמן בצעדים חד-צדדיים ",  כלשונו .  עוד אמר נתניהו כי  " הדרך להשיג שלום היא באמצעות משא ומתן ישיר ולא על ידי הצהרות באו"ם ,  שלא יקדמו את השלום ". 
בנוסף ,  קראו הלילה מספר סנאטורים אמריקאים לברק אובמה  " לנסח מחדש "  בנאומו בעצרת האו"ם את תמיכתה הברורה של ארצות הברית בישראל ,  ברקע המשבר עם טורקיה ופנייתה של הרשות הפלסטינית לאו"ם . " העולם צריך לשמוע ממך באופן חד משמעי שישראל  ,  ידידתנו ,  בת בריתנו ושותפתנו האסטרטגית ,  אינה לבדה בהתמודדותה עם האיומים הללו ",  כתבו 14 המחוקקים במכתב לנשיא .
 ההצעה הפלסטינית לא צפויה לקבל את אישורה של מועצת הביטחון .  גם אם ארצות הברית לא תצליח לגבש שמונה מדינות שיתנגדו לה כדי להפיל את ההצעה ,  וושינגטון צפויה להטיל וטו על ההחלטה .  בינתיים ,  ממשיכים נציגי הקוורטט לנסות לגבש נוסחה שתאפשר את חידוש המשא ומתן בין ישראל לרשות הפלסטינית .
 פקיד בכיר בוושינגטון סיכם אמש את הפגישה האחרונה שערכו ביניהם נציגי הקוורטט ,  ואמר כי דיוני הרביעייה היו  " פוריים "  וכי יש להמשיכם .  בשיחות השתתפה גם מזכירת המדינה האמריקאית ,  הילרי קלינטון ,  שאמרה מוקדם יותר כי הנציגים עדיין מאמינים שניתן עדיין להגיע לפשרה .  היא חזרה על עמדת הבית הלבן ,  לפיה המדינה הפלסטינית צריכה לקום רק באמצעות משא ומתן .
 ניר יהב השתתף בהכנת הידיעה

אבו מאזן לנתניהו :  אין טעם להיפגש ללא הצעה מוחשית
יו"ר הרשות הפלסטינית השיב להצעת נתניהו להיפגש עמו בשולי עצרת האו"ם ,  אך סייג :  לא תהיה כל תועלת אם רה"מ לא יביא עמו בשורה ממשית .  אבו מאזן טען : " גם בוושינגטון התייאשו מנתניהו "
 
