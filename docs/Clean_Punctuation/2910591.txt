אחרי שהבטיח את שלטונו עד 2017 ,  נתניהו הפסיק לפחד מחזן
הנזיפה של ראש הממשלה בחבר הכנסת הסורר אינה מקרית - אישור התקציב הביא לכך שהוא הבטיח את יציבותו עד המועד האחרון להעברת התקציב הבא ,  שייתכן שיאושר עוד ארבעה חודשים בלבד .  וגם :  הזיכרון הקצר של יאיר לפיד
 ( חזן הכחיש בריאיון לאולפן וואלה !  NEWS כי לעג לאלהרר : " מכפישים את שמי ,  דמי מותר ")  
זה לא מקרי שדווקא השבוע ,  יותר משמונה חודשים אחרי הבחירות ואינספור תקריות מביכות ,  החליט ראש הממשלה ,  בנימין נתניהו ,  לנזוף בח"כ אורן חזן .  נכון ,  התקרית שבה לעג השבוע הח"כ מהליכוד לח"כ הנכה קארין אלהרר היא בהחלט נקודת שפל ,  אבל הסיבה שבגינה נשמעה סוף-סוף התייחסות מצדו של ראש הממשלה להתנהגותו הבעייתית של הח"כ מהמקום ה-30 בסיעתו קשורה ,  ככל הנראה ,  בהעברת תקציב המדינה .  
החל מיום חמישי שעבר ,  לראשונה בקדנציה הנוכחית ,  נתניהו לא תלוי יותר בחזן .  עם אישור התקציב ,  הממשלה הבטיחה את יציבותה עד מרץ 2017 לכל הפחות - המועד האחרון להעברת התקציב הבא ,  לאחריו הממשלה עלולה ליפול .  לחזן ,  גם אם יצביע פה ושם נגד עמדת הממשלה בהצעת חוק כלשהי במליאה ,  אין יותר את היכולת להביא להפלת הממשלה .  עושה רושם שזו הסיבה שבגללה עד כה השתדל נתניהו להעלים עין מהתנהלותו של חזן ,  גם אחרי פרסום התחקיר נגדו בחדשות 2 ,  גם אחרי שיו"ר הכנסת ,  יולי אדלשטיין ,  אמר כי הח"כ איים על עוזריו וגם לאחר תקריות מביכות אחרות ,  כמו העימות עם יו"ר הקואליציה ,  צחי הנגבי ,  בו אמר לו חזן : " אתה רק מחמיר את מצבך ".  
הנזיפה בחזן היא רק דוגמה קטנה הנגזרת מהעובדה שקואליציית ה-61 חסינה כעת מהדחה .  השבוע הזה ,  אחרי שבועות ארוכים של ספקולציות ,  היה השבוע הראשון של  " אחרי התקציב ",  ואם לשפוט לפי ההתנהלות שלו בימים אלה ,  הרי שנתניהו רוצה לשמר את המצב הקיים :  להישאר באותה המתכונת ,  ולהשיג שרשרת חסינות גם לשתי ההדחות הבאות .
 
אחרי שהבטיח את שלטונו עד 2017 ,  נתניהו הפסיק לפחד מחזן
הנזיפה של ראש הממשלה בחבר הכנסת הסורר אינה מקרית - אישור התקציב הביא לכך שהוא הבטיח את יציבותו עד המועד האחרון להעברת התקציב הבא ,  שייתכן שיאושר עוד ארבעה חודשים בלבד .  וגם :  הזיכרון הקצר של יאיר לפיד

