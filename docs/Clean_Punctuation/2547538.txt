מופז ישתתף בעצרת המחאה בתל אביב : " ביחד נוביל את השינוי "
 המשנה לרה"מ יבוא הערב לעצרת ברחבת מוזיאון תל אביב ,  שם  " מחנה הפראיירים "  ומטה המאבק יקראו לגיוס החרדים לצה"ל .  הנואם המרכזי - יובל דיסקין ,  מופז הבטיח להישאר בקהל
החרפה דרמתית ביחסים בין נתניהו למופז :  המשנה לראש הממשלה ,  יו"ר קדימה השר שאול מופז ,  הודיע אמש  ( שישי )  ,  בצעד חריג ,  כי ישתתף בעצרת המחאה שתיערך במוצאי שבת בתל אביב למען השוויון בנטל .  מופז אף קרא לתומכי קדימה להגיע להפגנה . " התמיכה שלכם במסקנות ובעקרונות הוועדה לשוויון בנטל חיונית כדי לתת לי את הכוח להוביל הסכם היסטורי ",  כתב מופז לתומכיו .  יודגש ,  כי מופז לא ינאם בעצרת . 
" חיילי וחיילות צה"ל הם בשר מבשרי ",  המשיך מופז . " זהו מאבק משותף על עתידה וצביונה של ישראל .  אגיע להפגנה כי המאבק צודק והשינוי מתבקש ,  ואני קורא לכל אזרחי ישראל להגיע ולקחת חלק במאבק .  יחד נוביל את השינוי ".  בסביבתו של מופז הדגישו הערב כי המשבר עם נתניהו נמצא בעיצומו ואמרו כי ראש הממשלה  " מסרב להודיע פומבית שהחוק ינוסח על פי המלצות ועדת פלסנר ,  בניגוד לדרישתו של מופז ". 
מטה המאבק בחוק טל בירך על הודעתו של מופז . " אנחנו מברכים את שאול מופז על בואו לעצרת .  מופז ,  יחד עם כל הפוליטיקאים ועם ישראל ,  מוזמנים להיות חלק מהקהל בעצרת ",  נמסר בהודעת המטה . " אנחנו מזכירים לכולם ,  שאנחנו לא פרייארים ולא יקנו אותנו בהצהרות ,  רק במעשים ".  במטה פנו למופז ואמרו : " אם לא תבוא רק לפוטו-אפ ,  ולא תזגזג  נכבד את המהלך .  אבל הקריאה החשובה היא לציבור- אתם רואים מה הלחץ הציבורי עושה ,  הסיכוי היחידי שלא יהיה 'חוק טל 2' הוא אם העצרת תהיה מלאה ".  
ראש השב"כ לשעבר ,  יובל דיסקין ,  שנענה לבקשת המארגנים ,  צפוי לנאום בהפגנה .  לדבריו , " פראיירים "  הם לא אלו שמשרתים את המדינה . " פראיירים "  הם אלו שלא מבינים את כוחו האמיתי של הציבור מול נבחריו ,  ומאפשרים לאלו בהם בחרנו להשתמט ממציאת פתרון לסוגיה מהותית ,  ערכית וקריטית זו .  ביחד ,  כולנו ,  לא נאפשר לזה לקרות ".  בשיחות סגורות אמר היום דיסקין : " חורה לי ההתנהגות של המנהיגים במדינה .  מי שמשתמט הם המנהיגים בעצמם בכך שאינם מקבלים החלטות .  הציבור חייב להבין זאת .  הפראיירים הם לא אלה שמשרתים אלא אלה שמאמינים למנהיגים ".  בנאומו מחר צפוי דיסקין למתוח ביקורת קשה על נתניהו וברק .  דיסקין טוען כי בכוחם של ברק ונתניהו לעצור את תופעת ההשתמטות ולהביא למפנה בנושא הכל כך חשוב מבחינתו .
 מוקדם יותר פורסם כי אמש שוחחו מופז ונתניהו ,  כחלק מהמאמצים לגבש בזמן חלופה לחוק טל ,  הפוטר משירות צבאי עשרות אלפי תלמידי ישיבה מדי שנה ,  ואשר תוקפו יפוג ב-1 באוגוסט בהוראת בג"ץ .  לטענת אנשי נתניהו ,  מופז פנה לראש הממשלה והציע לו להקים צוות פעולה ,  הכולל נציגים מטעם שניהם ,  שיעבוד על הכנת הצעת חוק חלופית לחוק טל ,  על בסיס המלצות ועדת פלסנר ,  שיוגשו לאישור הממשלה כבר בתוך שבוע .  נתניהו הציע למנות מטעמו את השרים יעלון ופלד ,  וכן את ראש המטה לביטחון לאומי ,  יעקב עמידרור ,  בטענה שהם מכירים את החוק היטב ,  ו"חושבים שניתן לעשות היסטוריה ".  מופז חשב על הדברים והשיב לנתניהו בהסכמה עקרונית ,  בהתניה שהשניים ינסחו הבוקר הודעה משותפת .  אלא שבינתיים החלו לצאת הדלפות מההסכמה בין השניים ,  וכעת נדמה שהקואליציה ,  שוב ,  במשבר .
 מופז ,  מצדו ,  המשיך לחדד עמדות בתגובה לרעיון הצוות המשותף ,  ואמר היום כי הוא דוחה על הסף את הודעת ראש הממשלה .  לדבריו , " לא יוקמו ועדות נוספות ,  והמלצות ועדת פלסנר הן המסקנות היחידות שעל בסיסן ניתן להתקדם לחקיקה בעניין השוויון בנטל .  לאחר יממה של משא ומתן התברר כי ראש הממשלה נתניהו לא מוכן לאמץ באופן פומבי את המלצות פלסנר ,  אלא להקים ועדה נוספת ". 
בראשית השבוע הודיע נתניהו על פירוק ועדת פלסנר ,  שהוקמה כדי לבחון חלופות לחוק טל ,  החוק המאפשר את אי גיוסם של צעירים חרדים לצה"ל ,  לאחר שפרשו ממנה כמה נציגים .  ח"כ יוחנן פלסנר  ( קדימה )  פרסם השבוע את המלצות הוועדה בראשותו בכל זאת ,  ובין היתר המליץ להטיל קנס התחלתי בגובה של 7,500 למשתמטים ,  שיגדל במאה שקלים על כל יום נוסף של השתמטות ,  ביטול מלגת  " כולל "  בגובה של 850 שקלים לחודש ,  ופתיחת מסלולי גיוס נוספים לחרדים .  ההמלצות הוצגו לציבור ,  לאחר חודש עבודה בו נערכו 14 ישיבות עומק בנושא .  שעות ספורות לאחר מכן ,  אמר ראש הממשלה נתניהו לגורמים בסביבתו כי בכוונתו להביא לכנסת הצעת חוק משולבת לגיוס ערבים וחרדים כאחד ,  שניתן יהיה ליישמה בפועל .  
עוד על המאבק בחוק טלנתניהו הודיע על צוות חלופי ;  מופז :  אין עוד ועדותדיסקין :  מי שמשתמט הם המנהיגים בעצמם ,  שלא מכריעיםדעה :  פירוק ועדת פלסנר - נתניהו השפיל את מופז
לפניות לכתבת :  tal_sh@walla.net.il
 ( עדכון קודם :  00:02 )  

מופז ישתתף בעצרת המחאה בתל אביב : " ביחד נוביל את השינוי "
 המשנה לרה"מ יבוא הערב לעצרת ברחבת מוזיאון תל אביב ,  שם  " מחנה הפראיירים "  ומטה המאבק יקראו לגיוס החרדים לצה"ל .  הנואם המרכזי - יובל דיסקין ,  מופז הבטיח להישאר בקהל

