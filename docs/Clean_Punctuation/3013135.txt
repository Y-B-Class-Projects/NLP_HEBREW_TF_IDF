הקרב שהסתיים בצעד היסטורי :  הניצחון של בנט בחוק ההסדרה
חוק ההסדרה אמנם אושר פה אחד בוועדת השרים ,  אך מאחורי הודעות האחדות של הליכוד והבית היהודי נשמעו צעקות שהרעידו את משרד ראש הממשלה .  בנט ,  שקידם את החוק ,  בצעד שכונה בידי נתניהו  " ילדותי ",  לא התקפל והוכרז מנצח ,  למורת רוחו של ראש הממשלה
לרגעים ,  המחזה שנגלה אמש  ( ראשון )  במשרד ראש הממשלה הזכיר את הסרט  " לקום אתמול בבוקר ",  שבמהלכו סופת שלגים קשה משבשת את חייו של הגיבור ובכל יום הוא קם לבוקר האתמול  כשקורים אותם אירועים בדיוק .  בדיוק לפני שבועיים ,  הונחה הצעת חוק ההסדרה על סדר יומה של ועדת שרים לחקיקה .  בחדר אחד התכנסו השרים החברים בוועדה ,  התכוננו להצבעה ,  ושמעו את התנגדות היועץ המשפטי לממשלה לחוק ,  ובחדר שני התכנסו ראשי הקואליציה לישיבה סוערת שבה ראש הממשלה ניסה לשכנע את שרי הבית היהודי להוריד את ההצעה מסדר היום .
 אתמול ,  בשעה קצת יותר מאוחרת ,  התכנסו בשני החדרים אותן הישיבות .  שוב נעשו ניסיונות לדחות את הדיון ,  ושוב נשמעו צעקות רמות .  לרגעים נדמה היה שהתוצאה תהיה דומה ,  ושהצעת חוק ההסדרה  שכבר עברה הרבה גלגולים בהיסטוריה של ממשלות נתניהו  שוב תורד מסדר היום .  אך הפעם ,  התסריט עבר ליום המחר :  הממשלה אישרה את ההצעה ,  שמכשירה בדיעבד אלפי בתים בגדה המערבית שהוקמו על קרקע פלסטינית פרטית ,  ובפרט  יכולה למנוע את פינוי עמונה .  
עוד בוואלה !  NEWS:ריבלין יצא לביקור ממלכתי בהודו : " עדות ליחסים האיתנים"בנט : " הרצוג מנסה להאשים חצי מהמדינה ברצח רבין"פרשת ילדי תימן :  הממשלה אישרה לחשוף את חומרי ועדת החקירה 
גם בליכוד וגם בבית היהודי בירכו אמש על המהלך ההיסטורי של הסדרת ההתיישבות ביהודה ושומרון ,  שאותו שתי המפלגות מנסות לקדם כבר שנים ,  כצעד דרמטי של ממשלת הימין להגשמת חזונה ומימוש מדיניותה .  אולם ,  אחוות הרעים ואחדות ההודעות לתקשורת לא טשטשו את קרב האימים שהתנהל בשבועות האחרונים בין ראשיהן ,  שהגיע אתמול לשיאו .  זה חודשים שנפתלי בנט ואיילת שקד מתייחסים בסקפטיות לניסיונות ההסדרה בחקיקה ולאפשרות למנוע את פינוי עמונה ,  ואף הגדירו אותם כ"מנוף "  בלבד למציאת פתרון לעמונה .  
עם שובה של הכנסת מפגרת הקיץ ,  כשהדד-ליין של הפינוי בסוף דצמבר ממשמש ובא ,  שינה בנט גישה והחליט לקדם את החוק בכל הכוח .  את הניסיון הראשון ,  לפני כשבועיים ,  נתניהו הצליח לסכל בגיבויו של היועץ המשפטי לממשלה ,  שהתריע כי החקיקה עשויה לפגוע בבקשת הדחייה של המדינה מבג"ץ לפינוי עמונה .  הפעם ,  למרות המחאה העזה של היועץ אביחי מנדלבליט  שאליה נלווה סיוע קולני משר הביטחון אביגדור ליברמן שהזהיר מתגובת ממשל אובמה  בנט לא התקפל והוכרז כמנצח הגדול של הערב .  
אפשר לנחש שאם יש מישהו שראש הממשלה שונא להפסיד לו ,  זה בנט ,  ובמיוחד במאבק על לב המתנחלים .  לכן ,  מיד בתום ההצבעה הבהירו אנשיו כי  " הליכוד היה בעד חוק ההסדרה והצביע בעד חוק ההסדרה ",  תוך ניסיון לטשטש את עכבות המחלוקת ולהציג את המהלך כהיסטורי בתולדות ממשלת הימין בראשות נתניהו .  כל שרי הליכוד ,  ללא יוצא מן הכלל ,  הצביעו בעד החוק ,  לאחר שהתחייבו לכך בפומבי בחודשים האחרונים .  ראש הממשלה עצמו ,  כך מתעקשים בלשכתו ,  מעולם לא התנגד לחוק ההסדרה לכשעצמו ,  אלא לחקיקתו בעיתוי הנוכחי .
 הבחירה המפתיעה של דונלד טראמפ לנשיאות ארצות הברית אמנם הציתה תקוות מחודשות בימין על תנופת בנייה המונית ביהודה ושומרון ,  אך בבית הלבן עדיין יושב אחד ,  הנשיא אובמה ,  שיש לו עוד קצת יותר מתשעה שבועות להגיב בכעס על חקיקת הנורמליזציה .  מעבר לכך ,  בתזמון ספציפי יותר ,  נתניהו היה קשוב להליך העומד בבג"ץ ,  וביקש משרי הליכוד  " לכבד את עמדתו "  של מנדלבליט בדבר מיצוי אפשרות הדחייה לפינוי עמונה .  ואולם ,  משיצאה הרכבת לדרך ,  נתניהו עכשיו מנסה לחזור להיות הקטר .  
מאחורי הקלעים צעקות הרעידו את משרד ראש הממשלה אתמול .  בישיבת הממשלה נתניהו נבח על בנט שהוא  " ילדותי וחסר אחריות ",  ולמקהלה הצטרף בערב ליברמן שהאשים בפורום ראשי הקואליציה את בנט ב"סיכון ההתיישבות לטובת גחמות אלקטורליות ".  ליברמן ובנט כבר עשו סולחה מיד בתום התקרית הקולנית ,  בסיועו של ראש הסגל של נתניהו יואב הורביץ ,  אך את רמת המתיחות בין בנט לבוס כנראה שיהיה קצת יותר קשה להוריד .  כדי להוסיף לאי-שקט ,  גם יו"ר הקואליציה הצטרף אתמול לקלחת כשפתח אתמול בקרב שרירים מול  " הבית היהודי "  ו"כולנו "  והודיע כי הוא מעכב להם את החקיקה .  כשברקע עדיין מרחפת סוגיית תאגיד השידור הציבורי ותקציב המדינה נכנס לדיונים קדחתניים בכנסת ,  היה מי שסיכם היום את התחושה בקואליציה במילה אחת : " בלגן ".  
גם לתושבי עמונה עוד מוקדם לברך  " שהחיינו ".  חוק ההסדרה צפוי לעלות לקריאה ראשונה כבר ביום רביעי ,  ואם תתעורר תרעומת בינלאומית קשה ,  יש בידיו של ראש הממשלה כלים שיכולים לעכב את קידומו של החוק ,  אף שאנשיו דחו אתמול בתוקף כל ספק בתמיכתו והתעקשו שהרכבת הפוליטית כבר יצאה מהתחנה .  אם החקיקה אכן תתקדם בזריזות ותושלם ביעילות ,  ארגוני שמאל כבר הודיעו כי יעתרו לבג"ץ ,  ולנוכח ההתנגדות הנחרצת של היועץ המשפטי לממשלה ,  דינו של החוק עשוי להיות מוכרע בבית המשפט ,  שגם צפוי ככל הנראה לדחות את בקשת הדחייה לפינוי עמונה .  בתרחיש שכזה ,  ביום שאחרי ,  נתניהו ,  בנט וכל אנשי הימין יוכלו להפנות את האש לשופטי בית המשפט העליון ,  כך שלא כל כך חשוב מי ניצח אמש ,  אלא די ברור מי הולך להפסיד .  

הקרב שהסתיים בצעד היסטורי :  הניצחון של בנט בחוק ההסדרה
חוק ההסדרה אמנם אושר פה אחד בוועדת השרים ,  אך מאחורי הודעות האחדות של הליכוד והבית היהודי נשמעו צעקות שהרעידו את משרד ראש הממשלה .  בנט ,  שקידם את החוק ,  בצעד שכונה בידי נתניהו  " ילדותי ",  לא התקפל והוכרז מנצח ,  למורת רוחו של ראש הממשלה

