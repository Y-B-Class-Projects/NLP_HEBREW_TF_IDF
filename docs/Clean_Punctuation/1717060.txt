משא ומתן :  להחליט לאן הולכים
יש בתוכנו חוגים המצפים שאבו מאזן ,  ראש הרשות הפלסטינית ,  יסרב נחרצות למשא ומתן ישיר .  יש המאמינים כי הפסוק  " ויחזק אלוהים את לב פרעה "  יחזור במהדורה מחודשת .  ככל שליבו של אויבנו חזק יותר ,  כך יהיה הרווח שלנו ברור יותר .  חוגים אלו מתייחסים בביטול לכל תהליך המשא ומתן .  למשנתם הוא איננו נחוץ ,  לא יביא להסדר ,  ומכאן שמשא ומתן הוא עניין טקטי בלבד .  האמירה ,  ולפיה  " לא חשוב מה יאמרו הגויים ,  חשוב מה יעשו היהודים ",  עוברת במחשבתם שוב ושוב בבחינת רק אנו ניטול גורלנו בידינו .
 ייתכן שראש ממשלת ישראל בנימין נתניהו השיג יתרון מדיני בהחלטת הליגה הערבית לאפשר לאבו מאזן ללכת למשא ומתן ישיר .  אבל ייתכן שאבו מאזן יסרב להיכנס למשא ומתן ישיר ,  ונימוקיו עימו .
 בכל מקרה ,  תנאי ההסדר האפשרי ברורים לכל .  גם נתניהו יודע זאת ,  גם ליברמן וגם ברק .  נכון שלהסדר כזה מתלווים תנאים ביטחוניים הכרחיים והכרה בלגיטימיות של שתי המדינות - אבל המתווה ברור ונחרץ .
 לרוח הגבית החיובית שאנו חשים עתה מאירופה וארה"ב ואפילו מירדן ומצרים יש פירוש אחד :  ראש ממשלת ישראל רוצה משא ומתן ישיר ,  והוא מצהיר שפניו להסדר .  היות שלמובארק ,  עבדאללה ,  אובמה ,  סרקוזי ,  מרקל וקמרון ברורים תנאי ההסדר ,  הם מאמצים את ידיו של נתניהו ולוחצים על אבו מאזן ללכת לשולחן המשא ומתן .
 נכון ,  יש סתירה בין עמדותיהן של רוב המפלגות המאכלסות את הקואליציה הנוכחית לבין ההסדר הצפוי ,  שכרוך בחלוקת ירושלים ובחזרה לגבולות 67' עם חילופי שטחים ,  אבל לא נתניהו ,  לא ליברמן ולא יעלון יצליחו לרבע את המעגל .  גם לשמר את עמדותיהם וגם להתקדם לעבר הסדר .
 מפלגת העבודה היא הבת החורגת של הממשלה הנוכחית .  היא חותרת למשא ומתן אמיתי יותר .  מפלגה זו שילמה ומשלמת תשלום אלקטורלי עמוק ורצוף על שותפותה בממשלות ישראל ,  תוך כדי מחיקת התווית הרעיונית ? פוליטית שייחדה אותה .  מפלגת העבודה ,  לפי נקודת מבטי ,  לא תוכל לשבת בממשלה שמנסה ליצור אווירת משא ומתן ולהמשיך לפתח את ההתנחלויות .
 הקמת ההתנחלויות היא הטעות ההיסטורית הגדולה ביותר של ממשלות ישראל ,  אבל מפלגת העבודה לא יכולה להתנער מאחריותה לטעות זו .  עברו שנים ,  פני העולם השתנו ,  פני האזור השתנו ,  וגם פניה של מדינת ישראל .  אם מפלגת העבודה תחליט לפרוש מהממשלה ,  היא לא תערער את קיומה מבחינה פרלמנטרית ,  אבל היא תאפשר לוויכוח הציבורי והפוליטי האמיתי בנוגע להסדר הרצוי לפרוץ במלוא עוזו .
 נתניהו מצדד במשא ומתן ישיר ,  והוא יעשה כל מאמץ לשמר את מפלגת העבודה בתוך הקואליציה .  אבל ספק אם הדבר יעלה בידו ,  אלא אם כן בכוונתו להגיע להסדר עם קואליציה אפשרית אחרת .
 ואגב ,  דבריו של חיים רמון לסאיב עריקאת זכו לביקורת בהיבט המוסרי ? אתי ,  אבל הם מבטאים הלכי רוח של ציבור הסבור שסיסמת המשא ומתן הישיר ריקה מכל תוכן של ממש אם אין לצידה מתווה מדיני שיכול להוביל להסכם שאנו כה מקווים לו .
 
משא ומתן :  להחליט לאן הולכים
nan
