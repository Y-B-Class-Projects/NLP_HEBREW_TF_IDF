דריכות במשטרה :  ועדת המעקב תבקר בהר הבית
חברי ועדת המעקב של ערביי ישראל הודיעו על כוונתם להגיע מחר להר הבית ולחברון .  כ-2,500 שוטרים נפרסו באזור ירושלים .  אבו-עלא : " אם ישראל תמשיך במעשיה - תגיע אינתיפאדה "
  ( צילום :  רויטרס ,  עריכה :  עידן גוראל ) 
חברי ועדת המעקב של ערביי ישראל יבקרו מחר  ( שלישי )  בהר הבית ובחברון במחאה על צעדי ישראל בירושלים ובשל המשך הבנייה בהתנחלויות .  חברי הוועדה צפויים להיפגש עם נציגי הוואקף האיסלמי בהר הבית .  
במקביל ,  ימשיכו אנשי הפלג הצפוני של התנועה האיסלמית לשגר באוטובוסים פעילים ערבים-ישראלים לבירה .  המשטרה תיערך באזור בכוחות מתוגברים ,  2,500 שוטרים יתפרשו ברחבי העיר .  בנוסף ,  יימשך הסגר המלא שהוטל על שטחי הרשות הפלסטינית עד מחר בערב .  
עדות נוספת למתיחות סיפקו הערב עשרות צעירים פלסטינים שהתקרבו למעבר קלנדיה והחלו ליידות אבנים לעבר המעבר ושוטרי מג"ב וחיילי צה"ל .  לא היו נפגעים והמעבר נסגר לתנועה .
 בתוך כך ,  ברשות כבר דיברו היום בגלוי על אפשרות של אינתיפאדה מחודשת .  חבר הוועד הפועל של אש"ף אבו-עלא אמר במסיבת עיתונאים באבו-דיס כי  " אינתיפאדה היא ביטוי של אי צדק ודיכוי ,  ממנו סובל העם .  אם המצב יישאר כמו שהוא ,  ללא קשר לשאלה האם נקבל את ההחלטה או לא - זה יגיע .  אם ישראל תמשיך במעשיה אלה - זה יגיע ". 
המתיחות באזור גברה עוד יותר ,  לאחר שראש הממשלה בנימין נתניהו הצהיר היום שהבנייה בירושלים תימשך על אף המשבר ביחסים עם ארה"ב . " הבנייה בירושלים תימשך בכל מקום כפי שהיה מקובל ב-42 השנים האחרונות ",  אמר נתניהו בישיבת סיעת הליכוד שנערכה במשכן הכנסת .  ראש הממשלה אף הוסיף שהחלטת הקבינט על סיום ההקפאה בתום עשרת החודשים מחייבת .  
שרת החוץ של האיחוד האירופי קתרין אשטון אמרה שההחלטות הישראליות  " סיכנו את ההסכמות להתחיל בשיחות הקרבה ואף חתרו תחתיהן .  עמדת האיחוד האירופי כלפי ההתנחלויות ברורה .  הן בלתי חוקיות מהוות מכשול לשלום ומאיימות על פתרון שתי המדינות ". 

דריכות במשטרה :  ועדת המעקב תבקר בהר הבית
חברי ועדת המעקב של ערביי ישראל הודיעו על כוונתם להגיע מחר להר הבית ולחברון .  כ-2,500 שוטרים נפרסו באזור ירושלים .  אבו-עלא : " אם ישראל תמשיך במעשיה - תגיע אינתיפאדה "
 
