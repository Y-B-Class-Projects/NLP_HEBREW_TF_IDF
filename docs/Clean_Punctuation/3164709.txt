המלצות חוק הגיוס הוצגו בפני נתניהו :  סנקציות כלכליות ולא פליליות
שר הביטחון ליברמן הציג לראש הממשלה את ההמלצות שגובשו במשרדו בנושא גיוס צעירים חרדים .  בש"ס וביהדות התורה צפויים לקבל בימים הקרובים את טיוטת החוק - ודורשים לאשרו במושב הכנסת הנוכחי .  נתניהו לשרי הליכוד : " ננסה להגיע להסכמה רחבה "
 בלי סנקציות פליליות ,  עם סנקציות כלכליות :  שר הביטחון אביגדור ליברמן הציג הבוקר  ( ראשון )  לראש הממשלה בנימין נתניהו את ההמלצות שגיבשו בחודשים האחרונים במשרד הביטחון בנושא חוק הגיוס .  נתניהו אמר היום לשרי הליכוד כי ינסה לחוקק את החוק בתוך זמן קצר . " ננסה להגיע להסכמה רחבה בקואליציה ולהביא את החוק למרות שסדר הזמנים הוא צר מאוד ",  הוסיף .  דרישת ש"ס ויהדות התורה לסיים את הליך החקיקה תוך חודש וחצי - עד לסוף מושב הקיץ של הכנסת .  
ראשי מפלגות הקואליציה צפויים לקבל במהלך השבוע את טיוטת חוק הגיוס .  הנוסח גובש בחודשים האחרונים במשרד הביטחון ,  ולפי גורמים בש"ס וביהדות התורה  " לא צפוי משבר קואליציוני "  סביבו .  גורמים בסביבתו של ליברמן העבירו בימים האחרונים מסרים לח"כים החרדים לפיהם אין לליברמן עניין להתנצח איתם ,  אך אלה שומרים על אופטימיות זהירה . " אנחנו מכירים פחות או יותר את פרטי החוק ",  אמר גורם ביהדות התורה לוואלה !  NEWS . " זה אמור להיות חוק סביר אבל אנחנו נחכה לקבל מסמך רשמי כי בסוף זה לא דומה לשיחות שהיו לנו בעל פה ".  
אחד הסעיפים הבעייתיים בחוק הוא הסעיף המכונה  " סנקציות כלכליות ",  לפיו יופחת תקציב הישיבות אם המדינה לא תעמוד ביעדי הגיוס .  ח"כ אורי מקלב מיהדות התורה אמר כי במפלגתו  " לא חוששים מסנקציות ",  היות ולדבריו גם  " בממשלה הקודמת קוצץ תקציב הישיבות באופן דרסטי ועולם הישיבות המשיך להתקיים ".  מקלב הגדיר זאת  " הרע במיעוטו ",  אולם גורמים אחרים בתוך המפלגה ,  מקרב סיעת אגודת ישראל טענו כי  " זה מכשול בעייתי שעלול לעורר התנגדות נחרצת מצד הרבנים ".  עם זאת ,  החרדים יוכלו להתנחם בכך שהסנקציות יחולו רק לאחר תקופת ההסתגלות שתקבע בחוק .
 סביב סעיפים אחרים בחוק ,  כמו יעדי גיוס והסרת סעיף הסנקציות הפליליות ,  כמעט ואין מחלוקת עם המפלגות החרדיות ,  ואף שליברמן הצהיר כי משרד הביטחון יגבש את החוק במטרה לתת מענה לצרכים של צה"ל מבלי שתהיה בכך מעורבות פוליטית ,  החרדים מכירים כבר את רוב סעיפי ההצעה .  
חוק הגיוס הוא אחד הנושאים הנפיצים ביותר בקואליציה הנוכחית .  בתום מושב החורף הקודם הוא כמעט הוביל לבחירות לאחר שהסיעות החרדיות ביקשו לקדמו בשלוש קריאות קודם שיאושר תקציב המדינה .  לפי הסיכום שהושג במסגרת פשרה פוליטית ,  החוק שהציעו החרדים עבר בקריאה טרומית בלבד ,  ושר הביטחון האיץ את החוק שהכין צוות מקצועי בתוך משרדו .
 ההמלצות של משרד הביטחון יגובשו לתוך תזכיר חוק ממשלתי ,  ולאחר הפצתו ,  יהיה על הממשלה להמתין 21 יום עד לתחילת החקיקה בכנסת .  המשמעות היא כי הליך החקיקה בכנסת ,  כולל את השינויים שידרשו החרדים לעשות בהצעת החוק ,  ייעשו בתוך מסגרת זמנים של כשבועיים בלבד .  

המלצות חוק הגיוס הוצגו בפני נתניהו :  סנקציות כלכליות ולא פליליות
שר הביטחון ליברמן הציג לראש הממשלה את ההמלצות שגובשו במשרדו בנושא גיוס צעירים חרדים .  בש"ס וביהדות התורה צפויים לקבל בימים הקרובים את טיוטת החוק - ודורשים לאשרו במושב הכנסת הנוכחי .  נתניהו לשרי הליכוד : " ננסה להגיע להסכמה רחבה "
 
