נעם שליט : " תזכרו שגלעד סובל ונמק בשבי "
 במשפחת שליט התייחסו לקלטת הוידאו בה נראה החייל החטוף ברגשות מעורבים .  האב נעם : " חרף ההתרשמות הראשונית כי מצבו טוב ,  הוא סובל כבר 1,200 ימים ולילות "
 נעם שליט הגיב אמש  ( שישי )  לעסקת הקלטת ולתמונות בהן ראה את בנו לאחר יותר משלוש שנים בשבי . " אביבה ואני מודאגים נוכח התמונות ,  למרות ההתרשמות הראשונית שמצבו טוב ,  אסור לשכוח כי גלעד סובל ונמק קרוב ל-1,200 ימים ולילות בשבי ומשלם למעלה משלוש שנים את מלוא המחיר על ההתנהלות הכושלת ומחדלי העבר ".  נעם הודה לצוות המשא ומתן בראשות חגי הדס ,  לפעילים ולתומכים , " המשפחה רואה בזאת צעד משמעותי אך אנו מצפים שהעושים במלאכה ימשיכו בנחישות עד אשר גלעד יחזור הביתה בקרוב ",  הדגיש .
 משפחתו ,  חבריו ,  מכריו ופעילים במאבק לשחרורו של גלעד שליט צפו בקלטת שפורסמה בתמורה לשחרור 18האסירות הפלסטיניות .  חברים של משפחת שליט מסרו בתגובה לפרסום הקלטת כי  " אנו מעודדים מאיך שהוא נראה .  כך אנחנו זוכרים אותו .  הוא אומנם יותר רזה ,  אבל טון הדיבור שלו נשמע טוב ". 
ראש מערך ההסברה הלאומי ,  ניר חפץ ,  העביר הודעה מטעם ראש הממשלה בנימין נתניהו .  חפץ מסר כי  " ראש הממשלה בנימין נתניהו צפה במשרדו בקלטת הוידאו ושוחח טלפונית עם נעם שליט .  ראש הממשלה סבור שחשיבות הקלטת היא באימות מצבו של שליט ובקיבוע אחריותו המוחלטת של החמאס לבריאותו של גלעד .  נתניהו בירך את משפחת שליט לרגל חג הסוכות ,  ומסר כי על אף שהדרך עדיין ארוכה ורצופת קשיים ,  הידיעה שהוא בריא ושלם מעודדת את כולנו ".  כשנשאל חפץ מתי ואיך תפורסם הקלטת אמר כי  " נעדכן בהמשך על מועד פרסום הקלטת ". 
שר הביטחון אהוד ברק שוחח עם משפחתו של גלעד שליט לאחר שצפתה בקלטת . " אני רוצה לחבק אתכם ",  אמר ברק . " גלעד נראה בריא וזה רק מגדיל את האחריות שלי להחזירו הביתה ". 
שמשון ליבמן ,  יו"ר המאבק למען שחרור גלעד שליט ,  אמר לאחר שחרור הקלטת כי  " בשבילי זה דבר חשוב מאוד שהיום ברור לכולם ,  שגלעד חי וההנחה הזו שהוא חי הייתה נכונה ומזל שהייתה נכונה .  עוד אמר כי  " העובדה שהוא נראה פחות או יותר בריא ברגע זה רק נותנת לי כוח להבין ,  שחייבים להמשיך להשלים את המלאכה ומהר ולהביא את גלעד הביתה ".  כמו כן אמר  " אני חושב שהעובדה שהמשפחה החליטה לקבל את הרצון של ראש הממשלה לפרסם את הקלטת מחזקת את הפעילים בהמשך המאבק ". 
טל פיט ,  ממטה הנוער של מקימי אוהל המחאה מול בית ראש הממשלה ,  הגיבה לפרסום הקלטת ואמרה כי  " מצד אחד זה ממש משמח כי אנחנו רואים שהוא חי וזה כיף ומצד שני הדאגה מתעצמת כי עכשיו המשא ומתן יכול להשתנות לרעה .  תחושה של אופטימיות זהירה .  מאוד מרגש וכיף לראות צילום שלו .  הלוואי שנראה אותו כאן ולא רק בקלטת ". 
מוקדם יותר היום שוחררו 18 אסירות פלסטיניות לגדה המערבית ואסירה אחד לרצועת עזה במסגרת העיסקה .  האסירות הפלסטיניות התקבלו בחיבוקים ובנשיקות מצד בני משפחה וחברים .  האזרחים במקום נשאו את דגלי פלסטין ואת דגלי הארגונים הפלסטינים .  בראיונות לכלי התקשורת הערבים הביעו האסירות תקווה כי כל האסירים הפלסטינים ישוחררו מהכלא במסגרת עסקה כוללת בין חמאס לישראל .
 עדכון ראשון :  20:10

נעם שליט : " תזכרו שגלעד סובל ונמק בשבי "
 במשפחת שליט התייחסו לקלטת הוידאו בה נראה החייל החטוף ברגשות מעורבים .  האב נעם : " חרף ההתרשמות הראשונית כי מצבו טוב ,  הוא סובל כבר 1,200 ימים ולילות "
 
