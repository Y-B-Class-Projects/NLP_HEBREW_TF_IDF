נתניהו לאיראנים בפרסית : " הגרעין ינציח את הרודנות "
 בראיון ראשון מסוגו ל-BBC בפרסית חזר ראש הממשלה על כך שישראל לא מתרשמת מהצהרות רוחאני ואף טען כי היא לא  " פראיירית ".  עם זאת אמר כי שני העמים יכולים להיות שוב ידידים
ראש הממשלה בנימין נתניהו עסוק בימים האחרונים במתן ראיונות לערוצי טלוויזיה וכלי תקשורת שונים ,  שנועדו להגביר את הלחץ על האיראנים - ואמש  ( חמישי )  הגיע ה"בליץ "  התקשורתי לשיא כשהעניק ראיון ל-BBC בפרסית .  במהלך הראיון ,  שמיועד לדוברי פרסית ולאזרחי איראן ,  השתמש נתניהו בין היתר גם בכמה משפטים בשפה הפרסית .  הוא ניצל את הבמה כדי לפנות ישירות לצופים ואמר : " אם יהיה למשטר האיראני נשק גרעיני ,  העם האיראני לעולם לא ישתחרר מהרודנות ויחיה בעבדות לנצח ". 
יומיים אחרי הנאום שלו בפני עצרת האו"ם ,  שזכה לגיבוי מסוים מצדה של וושינגטון ,  פינה נתניהו זמן על מנת להתראיין גם לערוץ ה-BBC בפרסית ,  שלמרות ניסיונות המשטר הוא נצפה גם באיראן ,  ושם הציג את ספרו של רוחאני  " ביטחון לאומי ודיפלומטיה גרעינית ".  מטרתו של ראש הממשלה הייתה להדגים ציטוטים המוכיחים כי רוחאני נקט בעבר מדיניות מכוונת של הטעיית המערב על מנת שיתאפשר לאיראן להמשיך בתכניתה הגרעינית הצבאית באווירה מדינית רגועה .
 בריאיון ראשון מסוגו של ראש ממשלה ישראלי לכלי תקשורת זה - שלפי הערכות צופים בו 12 מיליון איש בשבוע - חזר נתניהו על כך שבישראל לא מתרשמים מהמילים של נשיא איראן ,  אשר דיבר על מוכנות למשא ומתן מול המערב .  אנחנו לא  " פראיירים ",  אמר ראש הממשלה בשפה הפרסית והוסיף כי ישראל תקבל מאמץ אמיתי להפסקת תוכנית הגרעין לחלוטין ולא  " דברי הבל ".  
בהמשך ,  ובניסיון לזכות באהדה בקרב הצופים ,  הוא הדגיש כי משטר האייתולות הוא זה שאחראי לסנקציות הנוקשות ולמצב הכלכלי-חברתי בו שרויה איראן בשל מאמציו להשיג נשק גרעיני .  כמו כן ,  הדגיש את הידידות ההיסטורית הקיימת בין העם היהודי לעם הפרסי ,  כשני עמים עתיקים ,  אשר  " קיימו יחסים קרובים עד עליית משטר האייתולות ".   
" אם יהיה למשטר האיראני נשק גרעיני ,  העם האיראני לעולם לא ישתחרר מהרודנות ויחיה בעבדות לנצח .  העם האיראני משלם מחיר יקר על התכנית הגרעינית הצבאית שהמשטר טוען שאין לו .  ישראל רוצה בפתרון דיפלומטי ,  אבל הוא חייב להיות פתרון אמיתי ומלא .  ראיתי את רצון העם האיראני בשינוי ובדמוקרטיה .  העם היהודי והעם האיראני יכולים להיות ידידים שוב אם המשטר הזה ייפול ". 
לקריאה נוספת : אם נתניהו יחבל במאמצי אובמה - זה יהיה אסוןנתניהו ל-NBC :  חמינאי עומד בראש כת פראיתבמקביל למגעים עם איראן :  סנקציות חדשות עוכבו
 ( עדכון ראשון :  19:59 )  

נתניהו לאיראנים בפרסית : " הגרעין ינציח את הרודנות "
 בראיון ראשון מסוגו ל-BBC בפרסית חזר ראש הממשלה על כך שישראל לא מתרשמת מהצהרות רוחאני ואף טען כי היא לא  " פראיירית ".  עם זאת אמר כי שני העמים יכולים להיות שוב ידידים

