קלינטון מברכת :  התכנית להקפאת הבנייה  " מבטיחה "
 מזכירת המדינה האמריקאית הצטרפה לדברי אובמה ובירכה את ראש הממשלה על כוונתו לחדש את הקפאת הבנייה בהתנחלויות למשך 3 חודשים .  לדבריה ,  הדבר מעיד על  " מאמץ רציני מצד נתניהו "  
מזכירת המדינה האמריקאית הילרי קלינטון הצטרפה היום  ( שני )  לנשיא ארצות הברית ברק אובמה - ובירכה את ראש הממשלה בנימין נתניהו על כוונתו לחדש את הקפאת הבנייה בהתנחלויות למשך שלושה חודשים .  קלינטון אמרה שהיוזמה  " היא התפתחות מבטיחה ומהווה מאמץ אמיתי מצד נתניהו ".  עם זאת ,  סירבה קלינטון להתייחס להטבות ,  שלפי הדיווחים ארה"ב הבטיחה לישראל בתמורה לחידוש ההקפאה .
 אובמה בירך אמש גם הוא על היוזמה ,  אף שטרם התקבלה החלטה ישראלית רשמית לחדש את הקפאת הבנייה . " אני חושב שזה מבטיח ",  אמר אובמה ,  שנחת בארה"ב לאחר ביקור מדיני באסיה .  לדבריו , " זה מאותת שראש הממשלה בנימין נתניהו רציני בכוונותיו ". 
במוצאי השבת הציג נתניהו בפני פורום השביעייה את עקרונות ההצעה האמריקאית לחידוש התהליך המדיני עם הרשות הפלסטינית ,  כפי שמזכירת המדינה האמריקאית ,  הילרי קלינטון הציגה אותם בפני נתניהו בפגישתם ביום חמישי .
 ההצעה מונה חמישה סעיפים :  הראשון הוא שממשלת ישראל תכריז על השהיה נוספת של הבנייה החדשה ביהודה ושומרון למשך שלושה חודשים על כל בנייה שהחלה מתום צו ההקפאה הקודם ב-26 בספטמבר 2010 .  האמריקאים הסכימו כי הקפאת הבנייה לא תחול על מזרח ירושלים .  כמו כן ,  הם הבטיחו שהם לא יבקשו הארכה נוספת של ההקפאה .
 הממשל בוושינגטון התחייב גם להטיל וטו במשך שנה במועצת הביטחון של האו"ם ובפורומים בינלאומיים אחרים ,  על יוזמות אנטי ישראליות ,  כמו ניסיונות לכפות הסדר מדיני על ישראל ,  מתקפת דה לגיטימציה נגד ישראל וניסיונות לשלול מישראל את זכותה להגנה עצמית .
 בתמורה להקפאה בת שלושה חודשים ,  הממשל יבקש מהקונגרס האמריקאי לאשר אספקת 20 מטוסי קרב מתקדמים נוספים לישראל ,  בשווי כשלושה מיליארד דולר ,  כדי לשמור על יתרונה האיכותי .  הסיוע ברכישת המטוסים יתווסף בעתיד להסכם ביטחוני ישראלי-אמריקני מקיף ,  שייחתם במקביל לכינון הסכם עם הפלסטינים ,  במטרה לענות על צרכי הביטחון של ישראל בכל הסדר עתידי .  הדיונים לגיבוש ההבנות הביטחוניות רחבות ההיקף יחלו כבר בשבועות הקרובים .
  ( עדכון ראשון :  18:57 ) 

קלינטון מברכת :  התכנית להקפאת הבנייה  " מבטיחה "
 מזכירת המדינה האמריקאית הצטרפה לדברי אובמה ובירכה את ראש הממשלה על כוונתו לחדש את הקפאת הבנייה בהתנחלויות למשך 3 חודשים .  לדבריה ,  הדבר מעיד על  " מאמץ רציני מצד נתניהו "  

