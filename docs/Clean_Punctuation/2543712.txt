משפחת הצוערת שנספתה לנתניהו : " פטר את ישי ושטייניץ "
 ניצב בדימוס זאב אבן חן ,  שבתו נספתה באסון הכרמל ,  ובעלה עמית קליין ,  פנו במכתב לראש הממשלה בעקבות דו"ח המבקר . " מצב בו יש אחריות אך אין אחראים אינו מתקבל על הדעת "
  ( צילום :  גדעון צנטנר ,  שלומי גבאי ,  רויטרס ,  עריכה :  גדי וינסטוקקריינות :  אביב אברמוביץ' )  
ניצב בדימוס זאב אבן חן ,  אביה של טופז אבן חן קליין שנספתה באסון הכרמל ,  ובעלה פקד עמית קליין ,  שלחו אתמול  ( חמישי )  מכתב לראש הממשלה ובו דרישה להעביר מתפקידם את שר האוצר ,  יובל שטייניץ ושר הפנים ,  אלי ישי ,  בעקבות דו"ח מבקר המדינה בנושא .
" אין לי כל ספק כי מינוי מבקר המדינה על ידך על מנת שיתן חוות דעת על אירועי השריפה בכרמל ,  תחת הקמת ועדת חקירה ממלכתית ,  נעשתה לא על מנת 'לטאטא הדברים מתחת לשולחן' ,  לא על מנת לטייח ,  ולא על מנת לדחות זמן ,  אלא ,  תוך מטרה כי הגוף האמון על פי חוק על ביקורת המדינה ,  יחקור את הנושא באופן שיאפשר לממשלה לפעול על פי ממצאיו ",  נכתב במכתב שהעביר עורך הדין משה שחל . 
" המונח 'אזלת יד' הוא המתאר את תפקוד השרים בדו"ח מבקר המדינה ,  ואזלת היד נזעקת למרחוק ומחייבת פעולה מיידית ,  נחושה וחד משמעית ",  כתבו לנתניהו , " הממצאים אינם יכולים להיוותר על הנייר והשיירה אינה יכולה להמשיך לעבור בעוד הכלבים נובחים ".  
השניים מבהירים לראש הממשלה כי מתחייב שהגורמים האחראים למחדלים יישאו באחריות , " בין אם על ידי הסקת מסקנות אישיות ובין אם על ידי העברה מתפקידם - מצב בו יש אחריות אך אין אחראים אינו מתקבל על הדעת ". 
עורך הדין שחל כותב לנתניהו כי הסמכות להעברת שרים מתפקידם נתונה בידו בהתאם לסעיף 22 לחוק יסוד הממשלה שהוא עצמו היה שותף למחבריו . " ביסוד הסמכות הנתונה לך להפסיק כהונת שר עומד ,  בין השאר ,  השיקול של הבטחת אמון הציבור בממשלה ובשלטון ".  
כבר שלשום אמר אבן חן בראיון לחדשות 2 כי הוא  " מצפה שראש הממשלה לא יגנוז את הדו"ח או ימנה ועדה ליישום מסקנות דו"ח המבקר שתיתן את המלצותיה עוד כמה שנים .  פשוט שייקח את הדו"ח ויתנהג כמו מנהיג ,  לא כפוליטיקאי .  עליו לפטר את שרי האוצר והפנים ".  קצין המשטרה לשעבר תקף את שר האוצר שטען כי הדו"ח  " הזוי וחסר שחר באופן הקיצוני ביותר ",  ואמר כי  " זו לא תגובה ראויה משר בכיר בממשלה להגיד כי 'צריך לזרוק את הדו"ח לפח הזבל של ההיסטוריה' ". 
אבן חן ביקר גם את דבריו של ישי ,  שאמר כי הוא היה צריך לקבל צל"ש על תפקודו אם לא היו נהרגים 44 בני אדם באסון . " אני חושב שאלה תגובות לא ראויות .  לא שמעתי את ראש הממשלה או אחד מהשרים מגנה אותם .  אלו התבטאויות אומללות ",  אמר .
 אבן חן ,  מפקד מחוז מרכז בעברו ,  טען כי המשטרה לא תפקדה כראוי בשעות הראשונות של השריפה . " המחוז הצפוני כשל לאורך כל הדרך .  מפקד המחוז  ( ניצב בדימוס שמעון קורן )  לא ניהל את האירוע בהתאם לתורת המשטרה ,  בהתאם לדברים בסיסיים שהיה צריך לעשות .  המבקר אמר עליו שהוא נכשל כשל פיקודי ".  אבן חן הוסיף כי  " הוא עזב את המשטרה כי הוא פרש אך אני מאמין שאם היה נשאר - הוא היה מודח ". 

משפחת הצוערת שנספתה לנתניהו : " פטר את ישי ושטייניץ "
 ניצב בדימוס זאב אבן חן ,  שבתו נספתה באסון הכרמל ,  ובעלה עמית קליין ,  פנו במכתב לראש הממשלה בעקבות דו"ח המבקר . " מצב בו יש אחריות אך אין אחראים אינו מתקבל על הדעת "
 
