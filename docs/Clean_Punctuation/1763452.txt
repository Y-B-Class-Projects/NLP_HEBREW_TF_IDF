אבו מאזן לנתניהו : " לא היססנו לשגר סיוע לשריפה "
 ראש הממשלה התקשר ליו"ר הרשות הפלסטינית והודה לו על שליחת צוותי הכיבוי הפלסטינים להילחם בשריפה .  אבו מאזן : " במצב כזה העם הפלסטיני לא מהסס "
 ראש הממשלה בנימין נתניהו התקשר היום  ( שבת )  ליו"ר הרשות הפלסטינית אבו מאזן והודה לו על הסיוע שהעניקו אנשי כיבוי האש הפלסטינים בניסיונות לכבות את שריפת הענק שמשתוללת מזה שלושה ימים באזור הכרמל .  סוכנות הידיעות הפלסטינית הרשמית  " וופא "  דיווחה כי אבו מאזן אמר לנתניהו כי  " במצב כזה ,  העם הפלסטיני לא מהסס לשגר סיוע הומניטרי ".  אתמול סייעו שלושה צוותי כיבוי והגנה אזרחית מהרשות הפלסטינית בכיבוי השריפה .
 שירותי הכבאות וההגנה האזרחית של הרשות הפלסטינית פעלו אתמול בעיקר באזור הנמצאים בסמוך לשטח הרשות ,  מצפון לג'נין .  מפקד ההגנה האזרחית ברשות ,  אחמד רזק ,  אמר אתמול כי הפלסטינים החליטו להגיש סיוע לישראל משום שהדבר עולה בקנה אחד עם ההבנות הבינלאומיות ועם עקרונות ההגנה האזרחית הפלסטינית , " שרואה צורך להציל חיי אדם בלי קשר לשיוכם הפוליטי ".  שלשום הציע ראש ממשלת הרשות סלאם פיאד לנשיא שמעון פרס את עזרת הרשות בכיבוי האש .
 גם משרד איכות הסביבה הטורקי פרסם אתמול הודעה ,  בה עדכן כי ראש ממשלת טורקיה רג'פ טייפ ארדואן הורה לשגר שני מטוסים לסייע לישראל בכיבוי השריפה שפרצה בכרמל .  בהודעה נמסר עוד כי  " אם ישראל תבקש ,  טורקיה תשגר צוותי הצלה נוספים ,  שכעת ממתינים במספר מחוזות במדינה ".  שר איכות הסביבה הטורקי אמר : " יערות הם רכוש של העולם כולו .  בעבר סייענו בכיבוי שריפות בסוריה ,  גאורגיה ,  קפריסין ,  יוון ,  רוסיה ועוד .  אנו שולחים את תנחומינו למשפחות ההרוגים בישראל ומקווים שהשריפה תסתיים במהרה ". 
ראש הממשלה בנימין נתניהו הודה אתמול בפומבי לראש ממשלת טורקיה ,  רג'פ טייפ ארדואן על הסיוע ששלחה טורקיה לישראל וההיענות המהירה לקריאות לסיוע .  נתניהו אמר כי הסיוע הטורקי לכיבוי השריפה בכרמל מהווה פתח לשיפור היחסים איתה

אבו מאזן לנתניהו : " לא היססנו לשגר סיוע לשריפה "
 ראש הממשלה התקשר ליו"ר הרשות הפלסטינית והודה לו על שליחת צוותי הכיבוי הפלסטינים להילחם בשריפה .  אבו מאזן : " במצב כזה העם הפלסטיני לא מהסס "
 
