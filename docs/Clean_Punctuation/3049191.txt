תם משבר הקואליציה :  התאגיד יעלה לאוויר כמתוכנן ,  חוק התקשורת יקודם
ראשי הקואליציה הגיעו להבנות לאחר מתיחות קשה בין כחלון לנתניהו ,  סביב ניסיונו של ראש הממשלה לדחות את עליית התאגיד .  על פי הסיכום ,  שהושג בתיווך השר דרעי ,  התאגיד יעלה ב-30 אפריל ויקודם החוק המכפיף אותו לדרג הפוליטי .  נתניהו על בקשת הדחייה : " קפץ לי הגן הספרדי "
 המשבר בקואליציה סביב תאגיד השידור הציבורי הגיע היום  ( חמישי )  לסיומו .  לאחר מתחים בין ראש הממשלה בנימין נתניהו ושר האוצר משה כחלון ,  על רקע ניסיונו של נתניהו לדחות פעם נוספת את סגירת רשות השידור ועליית התאגיד לאוויר ,  סיכמו היום ראשי הקואליציה כי התאגיד יחל בשידוריו ב-30 באפריל ,  כפי שקבעה הממשלה ,  וכי חוק התקשורת יקודם אחרי פגרת הפסח .
 ההסכמות הושגו במגעים הבוקר בין ראש הסגל יואב הורביץ ,  השר כחלון ושר הפנים אריה דרעי .  חוק התקשורת החדש ,  שמקים גוף מפקח אחד - הכפוף לדרג הפוליטי - לכלל השידורים בישראל ,  המסחריים והציבוריים כאחד ,  צפוי בהמשך להביא לפיטורי מנכ"ל התאגיד ,  אלדד קובלנץ ,  ולביטול עצמאות השידור הציבורי מהדרג הפוליטי .  
החוק הופץ בשבוע שעבר ועורר התנגדות חריפה במשרד המשפטים והאוצר .  ראשי הקואליציה סיכמו כי החוק יקודם בתמיכתם ,  ובתמורה התאגיד יקום ב-30 באפריל כמתוכנן 
עוד בוואלה !  NEWS:סידורי ישיבה ,  השמצות והתאגיד :  כך הפך גיבושון הקואליציה לזירת קרבנתניהו :  לדחות את הקמת התאגיד ;  מקורבי כחלון :  ספין על גבי העובדיםמשבר התאגיד מחריף :  נתניהו נערך לחקיקה במהלך הפגרה ,  כחלון מתנגד 
בסיום ישיבת ראשי הקואליציה ראש הממשלה והשר כחלון הודו לשר דרעי על מאמציו לסיום המשבר .  במהלך היום דרעי קיים שורה של שיחות עם אנשי ראש הממשלה ועם אנשיו של כחלון ,  במהלכן הושגה ההסכמה שהביאה לסיום המשבר .  בסיום ישיבת השרים נתניהו אף חיבק דרעי ,  ולדברי גורם שנכח בישיבה , " הייתה אווירה מצוינת וחברית בין ראשי המפלגות ". 
העימות הפוליטי הפומבי המחודש סביב עתידו של התאגיד פרץ אמש במהלך אירוע הגיבוש של הקואליציה בחדרה .  על רקע מחאת של עובדי רשות השידור ,  שאף הפגינו מחוץ לאירוע ,  עלה נתניהו לנאום וקרא לכחלון לדחות את פירוק רשות השידור בחצי שנה ולמצוא פתרון מוסכם שימנע את פיטורי העובדים .  
השר כחלון אישר הבוקר את מתחים בינו לבין ראש הממשלה . " איך אומרים החבר'ה ?  אני ונתניהו כבר לא ",  סיפר כחלון בכנס קו הידידות של אורלי וגיא בבית ציוני אמריקה בתל אביב .  עם זאת ,  הוא הבהיר כי  " זו לא סופה של הידידות ".  כששאל כחלון את נתניהו למה ביקש דחייה בישיבת השרים ,  ענה האחרון  " קפץ לי הגן הספרדי ". 
שר הפנים ,  אריה דרעי ,  התריע מפני הסלמת המשבר בקואליציה ,  וקרא לצדדים להגיע לפשרה . " ממשלות לא נופלות על דברים גדולים אלא קטנים ",  אמר דרעי ,  שאיים : " חבל שזה הולך ומחריף .  אני לא מתכוון להישאר בממשלה שתחיה על קלקולים .  אם לא יתעשתו כולם עדיף ללכת לבחירות ".  

תם משבר הקואליציה :  התאגיד יעלה לאוויר כמתוכנן ,  חוק התקשורת יקודם
ראשי הקואליציה הגיעו להבנות לאחר מתיחות קשה בין כחלון לנתניהו ,  סביב ניסיונו של ראש הממשלה לדחות את עליית התאגיד .  על פי הסיכום ,  שהושג בתיווך השר דרעי ,  התאגיד יעלה ב-30 אפריל ויקודם החוק המכפיף אותו לדרג הפוליטי .  נתניהו על בקשת הדחייה : " קפץ לי הגן הספרדי "
 
