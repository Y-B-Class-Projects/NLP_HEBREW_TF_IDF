נסראללה : " גם סבא רבא של נתניהו לא יעצור את ההתנגדות "
 מזכ"ל חיזבאללה נאם והביע תמיכה בגל הטרור האחרון בישראל ואמר כי הארגון  " עומד לצד העם הפלסטיני בהתנגדותו ובאינתיפאדה שלו ".  הוא קרא למדינות העולם לתמוך  " בהגנת הפלסטינים על המקומות הקדושים והזכויות הלגיטימיות "
 מזכ"ל חיזבאללה חסן נסראללה נאם היום  ( שבת )  בסוף תהלוכה לציון  " יום העשורא "  בביירות ,  והביע את תמיכתו בעם הפלסטיני ובגל הטרור האחרון במדינה .  על פי כלי התקשורת במדינה ,  נסראללה הגיע בעצמו לטקס ,  שנערך באיצטדיון בדאחייה ,  מעוז הארגון ,  אך נאומו שודר על גבי מסך .  זאת לאחר שגם אתמול יצא ממסתורו ונאם בפני אלפים . 
" אנו עומדים לצד העם הפלסטיני בהתנגדותו ובאינתיפאדה שלו ,  ואנו קוראים לכל העמים החופשיים בעולם לתמוך בעם הפלסטיני בהגנתו על המקומות הקדושים והזכויות הלגיטימיות ",  אמר נסראללה .  לדבריו , " לא נתניהו ולא סבא רבא שלו ימנעו מההתנגדות לאחוז בנשק כדי להתנגד למעשי האיוולת של ישראל .  אנו נמשיך בג'יהאד שלנו ונביס את התכנית הכופרת  ( להפרת הסטטוס קוו )  כמו שהבסנו את ישראל ".   
" אנו אומרים לכופרים ,  לישראל ,  לאמריקה ולמשפחת סעוד :  לא נסכים להיות עבדים ",  הוסיף נסראללה . " אנו בני הג'יהאד וההתנגדות .  לא איומי ישראל ולא הכופרים יצליחו להביס אותנו ". 
עוד כתבות מהעולם:למרות החשש מאסון - הוריקן פטרישיה נחלש ולא גרם לנזק משמעותיבית כנסת עתיק בניו ג'רזי נשרף כליל : " קודם להציל את ספרי התורה"משנים מדיניות ?   " רוסיה מוכנה לסייע אווירית למורדים המתונים "  
את הדברים כאמור אמר נסראללה במהלך הטקס לציון יום העשורא ,  לציון הקרב בכרבלא .  במהלך הטקסים ביום זה נוהגים השיעים להלקות את עצמם לזכר מותו של חוסיין ,  נכדו של מוחמד והיורש הראוי לדעתם לחליף הרביעי עלי .  נסראללה התייחס גם למאבק בדאעש בעיראק וקרא לאזרחי המדינה לא להסתמך על המתקפות האמריקניות במסגרת המאבק בארגון הקיצוני . " העם העיראקי יצליח באמצעות רצונו להביס את דאעש ",  אמר .  הוא אף גינה את ערב הסעודית בפעולותיה נגד המורדים החות'ים בתימן ,  ואת  " הטבח שעורכת משפחת סעוד מול כל העולם ".  
גם בנאומו אתמול יצא מזכ"ל חיזבאללה נגד ישראל וארצות הברית ואמר כי  " ישראל היא קבלן הביצוע של ארצות הברית באזור .  הפלסטינים והלבנונים נושאים בנטל מסעי הטבח של ישראל ומסע השליטה האמריקני .  אם התמיכה הכלכלית והצבאית של וושינגטון לתל אביב תיפסק ,  ישראל ללא ספק תחדל מלהתקיים .  ארצות הברית תמיד מוכנה להיכנס למלחמות כשהמשטר הישראלי בסכנה ".  

נסראללה : " גם סבא רבא של נתניהו לא יעצור את ההתנגדות "
 מזכ"ל חיזבאללה נאם והביע תמיכה בגל הטרור האחרון בישראל ואמר כי הארגון  " עומד לצד העם הפלסטיני בהתנגדותו ובאינתיפאדה שלו ".  הוא קרא למדינות העולם לתמוך  " בהגנת הפלסטינים על המקומות הקדושים והזכויות הלגיטימיות "
 
