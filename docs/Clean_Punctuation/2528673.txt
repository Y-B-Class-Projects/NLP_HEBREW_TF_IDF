נתניהו : " לא אהסס להתערב בקידום מיזם הסיבים "
 ראש הממשלה הבהיר כי לא ייתן לחברת החשמל לעכב את פריסת הסיבים האופטיים שעתידים לספק אינטרנט מהיר לבתי הצרכנים . " נוזיל את סל התקשורת "
 אם או בלי קשר לבחירות המתקרבות ,  הציג היום שר התקשורת משה כחלון את פועלו בשלוש השנים האחרנות בפני חברי הממשלה .  ראש הממשלה בנימין נתניהו ,  אשר כבר המליץ לשריו להיות  " יותר כחלונים "  התלהב מפירות הרפורמות שביצע כחלון ,  אשר עולים בקנה אחד עם נסיונו לטפל בנושא יוקר המחיה בישראל . " פעלנו ונמשיך לפעול כדי להוזיל את סל התקשורת ולהפחית את יוקר המחיה ",  אמר נתינהו .  
באשר לנושאים בוערים יותר אמר נתניהו כי הוא ימשיך לדחוף את מכרז הסיבים של חברת החשמל ,  אשר לפי שעה מעט נתקע בשל קושי לגייס משקיעים פרטיים . " אם חברת החשמל תעכב את מיזם הסיבים האופטיים ,  שנועד להבטיח העברת אינטרנט מהיר לכל בית בישראל ,  לא אהסס מלהתערב ולא אסכים שמונופול שבבעלות המדינה ימנע שירות זה ",  כך אמר נתניהו בדיון שקיימה הממשלה על פעילות משרד התקשורת . 
" אנחנו חייבים להודות לשר התקשורת משה כחלון ולאנשי משרדו על עבודתם שכבר נושאת פירות .  זוהי מהפכה חברתית ,  כלכלית וחינוכית שמזניקה את ישראל לקדמת המדינות המפותחות וגם חוסכת לכל בית בישראל מאות שקלים ויותר .  אנחנו נמשיך להוביל מהלכים להוזלת מחירים לא רק בשוק הסלולר והטלפונים הנייחים ,  אלא גם בכל הקשור לאינטרנט ולטלוויזיה הרב ערוצית .  בנוסף ,  נפעל כדי להשלים בזמן הקרוב את מהפכת האינטרנט המהיר  ( הסיבים האופטיים )  לכל בית בישראל ,  כדי להשלים את המהפכה הטכנולוגית החברתית והכלכלית באמצעות שוק התקשורת ",  אמר נתניהו .  
במהלך הדיון שמעה הממשלה סקירה לפיה הכנסות שוק התקשורת הסתכמו אשתקד ב-30.7 מיליארד שקל ,  56% מתוכם בשוק הסלולר ,  14% בתחום הטלפוניה הנייחת ,  ו-13% בשוק הכבלים והלווין .  מספר המשתמשים בתחום התקשורת גדל משנת 1994 פי 6.7 והוא עומד כיום על 16.6 מיליון משתמשים .  עוד ציין כחלון כי הממשלה ממשיכה לפעול להנמכת חסמי כניסה למתחרים ולהורדת חסמי מעבר ללקוחות מחברה לחברה .  בנוסף ,  פועלת הממשלה להכנסת מתחרים חדשים בעלי תשתיות או חסרי תשתיות ולכללים צרכניים חדשים לטובת צרכני התקשורת לישראל .  
בימים הקרובים צפויה להתפרסם רפורמה כוללת בתחום התקשורת הקווית .  רפומרה זו צפויה להשפיע על התחרות בתחום הטלפון הקווי ,  האנטרנט המהיר והטלוויזיה הרב ערוצית .  הרפורמה תאפשר לכל חברות התקשורת הגדולות ,  להציע סל שירותים מלא ,  ולפיכך צפויה להגביר את התחרות .  החידוש העיקרי ברפורמה היא מתן אפשרות לחברות חיצוניות ,  בעיקר חברות הסלולר ,  לשכור קווי תקשורת עד בית הלקוח מידי בזק ו-HOT  ,  וכך להציע בעצמן שירותי אינטרנט מהיר וטלוויזיה רב ערוצית 

נתניהו : " לא אהסס להתערב בקידום מיזם הסיבים "
 ראש הממשלה הבהיר כי לא ייתן לחברת החשמל לעכב את פריסת הסיבים האופטיים שעתידים לספק אינטרנט מהיר לבתי הצרכנים . " נוזיל את סל התקשורת "
 
