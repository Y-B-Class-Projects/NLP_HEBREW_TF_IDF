מיטשל מציע :  שיחות שלום בדרג שרים
אבו מאזן בוחן הצעה של השליח האמריקאי ,  לפיה השיחות בין ישראל לפלסטינים יחודשו בדרגים נמוכים .  לפי ההצעה ,  ישראל גם תעביר לרשות סמכויות ביטחוניות ותשחרר אסירים
יו"ר הרשות הפלסטינית אבו מאזן בודק בימים אלה את ההצעה האמריקאית לחידוש השיחות עם ישראל בדרג נמוך יותר מראשי המדינות .  כך מסרו היום  ( שני )  מקורות פלסטיניים .  לפי המקורות ,  ההצעה הזו הגיעה מג'ורג' מיטשל ,  שליחו של נשיא ארצות הברית ברק אובמה למזרח התיכון ,  המנסה לחדש את שיחות השלום לאחר 13 חודשים ללא משא ומתן בין הצדדים .
 מקורות פלסטינים שנפגשו עם מיטשל במהלך סוף השבוע האחרון ,  במהלכו ביקר באזור ,  אמרו כי הוא הציע שורת צעדים בוני אמון ,  שאמורים לשפר את תנאי המחיה של הפלסטינים .  בין הצעדים הללו ,  אומרים בצד הפלסטיני ,  כלולים גם העברת סמכויות ביטחוניות מידי צה"ל לאנשי הרשות הפלסטינית בחלקים של הגדה המערבית ,  הסרת מחסומים ושחרור של מספר אסירים פלסטינים .  הצעדים הללו ,  לפי ההצעה של מיטשל,יידונו בפגישות של שרים בכירים משני הצדדים ,  אולם לא בפגישת פסגה בין נתניהו לאבו מאזן . 
" קיום של שיחות בדרגים נמוכים עם ישראל ,  שידונו בנושאים הקשורים לחיי היום-יום של הפלסטינים ,  אינם יכולים להוות אלטרנטיבה למשא ומתן ",  אמר גורם פלסטיני המקורב לאבו מאזן שביקש להישאר בעילום שם .  יחד עם זאת ,  הוסיף הגורם ,  אבו מאזן ידון בהצעות של מיטשל בימים הקרובים עם מנהיגים שונים של מדינות ערב , " כדי שהעמדה הפלסטינית תגובה על ידי העולם הערבי ",  אמר הגורם .  
מקורות פוליטיים בישראל מסרו לסוכנות הידיעות  " רויטרס ",  שפרסמה את הדברים ,  כי הם אינם מודעים לנושאים משניים שיש לדון עליהם עם הפלסטינים ,  כולל נושא שחרור אסירים .  המקורות הישראלים טוענים כי נתניהו מעדיף לנהל שיחות בדרג של שרים או אף נמוך יותר ,  שידונו בצמצום ההבדלים בין הצדדים בסוגיות הליבה של שיחות השלום שהוקפאו .
 בפתח ישיבת הממשלה אתמול התייחס נתניהו לפגישה שקיים קודם לכן עם מיטשל .  לדבריו , " נפגשתי עם השליח האמריקאי למזרח התיכון ג'ורג' מיטשל .  הבעתי בפניו את הערכה שממשלת ישראל ,  ואנו רוחשים לו ולנשיא ארה"ב ברק אובמה על מאמציהם להניע את תהליך השלום ".  נתניהו הוסיף : " שמעתי כמה רעיונות מעניינים באופן שבו נוכל לחדש את התהליך .  באופן שיטתי אנו מעוניינים לעשות זאת והבעתי את תקוותי שזה יאפשר את חידוש התהליך .  הפלסטינים צריכים לקבל את הרעיונות ,  ואני מקווה שחשוב לשני הצדדים שיהיה שלום ". 

מיטשל מציע :  שיחות שלום בדרג שרים
אבו מאזן בוחן הצעה של השליח האמריקאי ,  לפיה השיחות בין ישראל לפלסטינים יחודשו בדרגים נמוכים .  לפי ההצעה ,  ישראל גם תעביר לרשות סמכויות ביטחוניות ותשחרר אסירים

