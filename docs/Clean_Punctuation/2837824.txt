 " טיים ":  נתניהו ניסה לבטל תדרוך של ראש המוסד לסנאטורים על שיחות הגרעין
על פי הדיווח במגזין האמריקני ,  ראש הממשלה ביטל תדרוך מודיעיני למשלחת הסנאטורים שביקרה בישראל בינואר ,  בו הזהיר ראש המוסד מהצעות החוק שקוראות להקשחת הסנקציות על איראן .  לאחר התערבות של שגריר ישראל בוושינגטון התדרוך התקיים
 ( צפו בקרי תוקף את הרפובלקנים ששלחו מכתב לחמינאי והזהירו כי הממשל הבא יבטל את הסכם הגרעין ,  בשבוע שעבר  )  
ראש הממשלה בנימין נתניהו ניסה לבטל לפני כחודשיים תדרוך של ראש המוסד תמיר פרדו לסנאטורים אמריקנים בנוגע לשיחות הגרעין - כך מדווח הלילה  ( ראשון )  המגזין האמריקני  " טיים ".  על פי הדיווח ,  הסנאטור הרפובליקני בוב קורקר ,  יו"ר ועדת יחסי החוץ בסנאט ,  יזם את התדרוך על מנת שהמוסד יזהיר שישה מעמיתיו מתמיכה בהצעות החוק הקוראת לממשל האמריקני להחריף את הסנקציות נגד איראן .  זאת ,  מחשש שאם הצעת החוק תעבור היא תכשיל את שיחות הגרעין שמתקיימות בז'נבה .
 משרד ראש הממשלה ביטל את התדרוך עבור משלחת הסנאטורים שביקרה בישראל ,  אך חזר בו לאחר שקורקר איים לקצר את הביקור המתוכנן במחאה .  התערבותו של שגריר ישראל בארה"ב ,  רון דרמר ,  מנעה את המשבר ,  והתדרוך התקיים כמתוכנן ב-19 בינואר .
 על פי הדיווח ,  במהלך התדרוך אמר ראש המוסד ,  תמיר פרדו ,  כי הצעת חוק הקוראת להטיל סנקציות חדשות  " תהיה כמו לזרוק רימון לתוך התהליך ".   

" טיים ":  נתניהו ניסה לבטל תדרוך של ראש המוסד לסנאטורים על שיחות הגרעין
על פי הדיווח במגזין האמריקני ,  ראש הממשלה ביטל תדרוך מודיעיני למשלחת הסנאטורים שביקרה בישראל בינואר ,  בו הזהיר ראש המוסד מהצעות החוק שקוראות להקשחת הסנקציות על איראן .  לאחר התערבות של שגריר ישראל בוושינגטון התדרוך התקיים

