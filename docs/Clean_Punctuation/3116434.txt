חוק ההמלצות לא יעלה מחר להצבעה בכנסת ;  אמסלם : " נתניהו שגה "
 יוזם החוק החליט לבטל את הדיונים עליו בוועדת הפנים שתוכננו למחר ,  והמשמעות היא כי החוק לא יעלה להצבעה . " המשטרה ניהלה קמפיין ,  והובילה התנגדות שחצתה כמעט את כל הקווים ",  תקף אמסלם
- ח"כ אמסלם החליט לא לקיים דיונים על החוק מחר בוועדת הפנים- המשמעות :  החוק לא יעלה להצבעה בכנסת בקריאה שנייה ושלישית- נתניהו ביקש להחריג עצמו ואת חקירותיו מהחוק- אמסלם : " נתניהו שגה "  
יוזם  " חוק ההמלצות ,  חבר הכנסת דוד אמסלם  ( הליכוד )  החליט הערב  ( ראשון )  שלא לקיים מחר בוועדת הפנים שבראשה הוא עומד ,  את ההצבעות על החוק .  בסוף דיון בוועדה הערב ,  אמר אמסלם כי ראש הממשלה בנימין נתניהו שגה כשהחליט להחריג עצמו מהחוק .  ביטול הוועדה יוביל לכך שההצבעות יידחו ,  ושמחר לא תצביע הכנסת על החוק בקריאה שנייה ושלישית .
 אמסלם תקף במהלך הדיון בוועדה את התנהלות המשטרה ,  ואמר כי  " העיקר לסלק את נתניהו .  איזה עוצמות של שנאה .  המשטרה ניהלה קמפיין ,  והובילה התנגדות שחצתה כמעט את כל הקווים ".  
" החוק יהפוך לפרסונלי כי רק ראש המשלה אינו כלול בחוק ",  הוסיף אמסלם . " אשב עם היועץ המשפטי של הוועדה לראות איך לנסח .  אדם מהסוג שהחוק בא להגן עליו מאבד את כל עולמו .  כל עובד עירייה שנעצר ,  דואגים שכולם בעירייה ידעו .  ננסח את החוק שיהיה חוק חברתי ממעלה ראשונה .  הוא בא למנוע הפרת זכויות אדם בסיסית .  אתם השמאלנים אלימים תמיד .  לכם מותר הכול .  לימין אסור ". 
עוד בוואלה !  NEWS:בצל המשבר ,  נתניהו הודיע לאמסלם : " חוק ההמלצות לא יחול עליי"ברק שב לתקוף את נתניהו : " להציל את ישראל מממשלתה"נתניהו יצא לביקור נוסף באפריקה : " אכריז על פתיחת שגרירות חדשה "  
נתניהו הודיע היום לאמסלם כי הוא יחריג את עצמו מחוק ההמלצות .  בדברים שכתב בחשבון הפייסבוק שלו ציין נתניהו כי מדובר ב"חוק טוב ",  שלדבריו  " שומר על כבוד האדם ".  עוד כתב נתניהו כי החוק  " מסדיר את ההפרדה הברורה שקיימת בדמוקרטיה בין תפקיד המשטרה לבין תפקיד הדרג המשפטי .  בנושאים שנקבעו בחוק ,  הדרג המשפטי הוא הגוף היחיד שמוסמך להחליט אם להעמיד אדם לדין ". 
לאחר שיו"ר הקואליציה דוד ביטן נלקח היום לחקירה בחשד לעבירות שוחד ,  מרמה והפרת אמונים ,  התערערה האפשרות להבטחת רוב לאישור החוק במליאה  בהצבעה שהייתה אמורה להתקיים מחר .  סיעת כולנו הגישה הסתייגות לחוק ,  שתחריג את כל החקירות שהחלו לפני כניסת החוק לתוקף ,  והשר זאב אלקין הציע לדחות את ההצבעה בשבוע .  
נתניהו הוסיף כי  " החוק נועד למנוע פרסום של המלצות משטרה שמותירות עננה על אנשים חפים מפשע ,  דבר שקורה חדשות לבקרים .  לצערי העיסוק בחוק ההמלצות הפך לכלי ניגוח פוליטי נגד ממשלה נבחרת שמביאה הישגים חסרי תקדים בביטחון ,  בכלכלה ,  בחברה ובזירה המדינית .  על מנת שהדיון בחוק יהיה ענייני ולא ינוצל לתעמולה פוליטית ,  ביקשתי מח"כ אמסלם לוודא שהחוק ינוסח כך שלא יחול על החקירה שמתנהלת בענייני ".  

חוק ההמלצות לא יעלה מחר להצבעה בכנסת ;  אמסלם : " נתניהו שגה "
 יוזם החוק החליט לבטל את הדיונים עליו בוועדת הפנים שתוכננו למחר ,  והמשמעות היא כי החוק לא יעלה להצבעה . " המשטרה ניהלה קמפיין ,  והובילה התנגדות שחצתה כמעט את כל הקווים ",  תקף אמסלם

