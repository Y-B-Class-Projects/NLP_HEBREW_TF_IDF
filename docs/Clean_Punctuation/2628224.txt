בפעם השלישית :  ישראל הפשירה את כספי המסים של הרשות
ראש הממשלה נתניהו ,  על דעת הקבינט ,  אישר את העברת כספי המסים שגבתה ישראל עבור הפלסטינים .  בנובמבר הוקפאה ההעברה לאור פניית הרשות לאו"ם ,  אך הכספים שוחררו מדי חודש
ראש הממשלה ,  בנימין נתניהו ,  החליט היום  ( שישי )  לאפשר את העברת כספי המסים שגובה ישראל עבור הרשות הפלסטינית .  ההחלטה התקבלה על דעת שרי הקבינט המדיני-ביטחוני .  בעקבות ההחלטה ,  ינחה שר האוצר יאיר לפיד את אנשי משרדו לחדש את העברת הכספים .  בשלב זה לא ברור גובה הסכום ,  והאם מדובר בהעברה חד-פעמית או קבועה .  
ההחלטה אם להעביר את הכספים לרשות או לאו נתפסת על ידי ישראל ככלי מיקוח ביחסים מול הפלסטינים .  גם בחודש שעבר ,  ראש הממשלה הורה למשרד האוצר להעביר לרשות הפלסטינית את כספי המסים של חודש ינואר ,  כדי להבטיח שאי-העברת הכספים שישראל גובה עבור הפלסטינים לא תשמש תירוץ להמשך המהומות בשטחים ,  זאת לנוכח ההפגנות שהתגברו אז בגדה המערבית .  אז נאמד הסכום בכ-400 מיליון שקלים .  
אחרי שדרוג מעמד הפלסטינים באו"ם למדינה לא-חברה בחודש נובמבר ,  החליטה ישראל להשהות את העברת כספי המסים ,  המשמשים לתשלום המשכורות במנגנוני הביטחון ולעובדי הרשות .  עם זאת ,  בשל המצוקה הכלכלית ברשות ,  כבר בינואר הורה נתניהו להשיב את כספי המסים עבור חודש דצמבר .  
אתמול אמר שר החוץ של ארצות הברית ,  ג'ון קרי ,  כי ארצו רואה את ביקורו של הנשיא אובמה בישראל כ"היסטורי מכל בחינה ".  בשיחה עם כתבים בבגדד אמר קרי כי הוא בטוח ש"גם החבר'ה בישראל "  מרגישים את הרושם שהותיר הביקור . " יש לי תקווה ",  אמר קרי .  לדברי שר החוץ ,  שהגיע לביקור פתע בעיראק אחרי פגישתו אמש עם ראש הממשלה בנימין נתניהו ועם יו"ר הרשות הפלסטינית אבו מאזן ,  הציבור בישראל  " התרשם מאובמה ,  מהחזון שהביע ומהמילים המהדהדות שהותיר ".  קרי הוסיף : " כעת אנשים דנים ומדברים ,  וזה בדיוק מה שהנשיא שאף להשיג ". 
בנוגע למגעים בין ישראל לפלסטינים ,  אמר קרי : " לפני שהנשיא עזב ,  הוא מאוד התרשם מהשיחות שהיו לו .  הוא הרגיש שהיו אלה השיחות הטובות ביותר עד כה ,  ואני חושב שהבמה מוכנה לאפשרות שהצדדים יוכלו ,  בתקווה ,  למצוא דרך למשא-ומתן ".  לדבריו , " יש להמשיך לעבוד על זה .  רק התחלנו בדיונים האלה .  לא הייתי מאפיין אותם בשום דרך אלא כפתוחים ,  כנים וכהתחלה טובה ".  
לקריאה נוספת:ישראל תשיב לפלסטינים את כספי המסים :  הרגיעו השטחלאחר שהוקפאו :  כספי המסים יועברו לרשות הפלסטיניתהממשלה הקפיאה הסכם כלכלי עם הפלסטינים 

בפעם השלישית :  ישראל הפשירה את כספי המסים של הרשות
ראש הממשלה נתניהו ,  על דעת הקבינט ,  אישר את העברת כספי המסים שגבתה ישראל עבור הפלסטינים .  בנובמבר הוקפאה ההעברה לאור פניית הרשות לאו"ם ,  אך הכספים שוחררו מדי חודש

