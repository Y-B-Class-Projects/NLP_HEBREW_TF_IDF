בנימין נתניהו עושה דופלגנגר - הבדיחה היא עליו ,  לא איתו
אחרי שסיים את הציור השבועי לילד ,  ביבי התפנה לשחק בדופלגנגר ,  אבל כשבחר את החיקוי שלו ב"ארץ נהדרת "  - התבהר לנו כמה שהוא לא מבין את החוקים .  ומה זה אומר על התוכנית ? 
1 .  זה זמן רב שביבי מנסה להיות בעניינים .  אז הוא מעלה סטטוסים לפייסבוק וציורי פצצות ומשולשים כמו שהילדים אוהבים ולרגל שבוע הדופלגנגר שינה את תמונת הפרופיל שלו לדמות שלו ב"ארץ נהדרת "  המגולמת על ידי מריאנו אידלמן .  מה שלפרס  ( עם נוי אלוש )  וללפיד  ( עם תמיר והלהקה )  בא בקלות ,  עולה לביבי בהרבה דם ,  יזע והזקנקן של ליברמן .
 למעשה ,  למרות שאחרי נצחונו הצפוי בבחירות הוא יכול לחזור לאפרוריותו ,  זו שבאה לידי ביטוי בתשדירי הליכוד-ביתנו עם המשפחות הציוניות שלו ושל אשתו ,  עם מפת ארץ ישראל התלויה בלשכתו ,  עם צרור מסרים כל כך סחי ,  עם הקמת ממשלה רחבה או צרה או צרה צרורה ,  למרות כל זה חשוב לו להיות מגניב .  אבל ביבי שוכח דבר אחד :  בזמן שהוא ניסה לשכנע שישראל חזקה זקוקה למנהיג חזק ,  החזק האמיתי היום הוא בעלה של אשתו שתחיה ,  כלומר יאיר לפיד .  והוא יודע לנגן בגיטרה ולשיר ביטלס .  ובמונחים אובמיים או קלינטוניים ,  זה יותר מגניב .  
המגניבות של ביבי היא קלאמזית ,  ברמה של ג'ורג' מ"סיינפלד ".  הכוונות שלו מעולות ,  אבל הביצוע תמיד כושל ,  תמיד ליד ,  תמיד מתאמץ .  עד שביבי כבר יצא מקונכיית המשא ומתן המתיש שהולך לעבור עלינו בשבועות הרבים הקרובים עד שנדע אם ש"ס או בנט בפנים ,  הוא שוב יצא מהקו בציור השבועי לילד ,  הפעם בדקויות המשמעות האמיתית של הדופלגנגר ;  אתם יודעים ,  למצוא סלב שדומה לך ,  לא להתחפש לחיקוי של עצמך .  
2 .  זה זמן רב ש"ארץ נהדרת "  מנסה להיות בעניינים .  מצד אחד  " מצב האומה "  מדגדגת את הרייטינג שלה ומקבלת ביקורות נהדרות ,  מצד שני צריך לפנות לקהל הרחב כדי להצדיק את הכסף הגדול שנשפך על התוכנית .  מצד שלישי כמה שטיקים וטריקים כבר אפשר להוציא מאותן דמויות עונה אחרי עונה .  בדרך כלל כשהמבקרים מצייצים שהיא בידורית מדי או רכה מדי , " ארץ "  משתיקה אותה באמצעות איזה מערכון סאטירי שמסובב את הסכין ,  מטבע לשון קליט במיוחד או דמות בלתי נשכחת .
 ולפעמים ,  כשיש אירועים ברומו של עולם שמצריכים טיפול חד ומיידי  כמו מחאה חברתית ,  הפלת ממשלה ,  שלום עולמי או פקק שנוצר בפאנל המורכב מדמויות של לפיד ונתניהו ,  שתיהן בגילומו של מריאנו  כל המוחות הכי גדולים של עולם הטלוויזיה מתכנסים כדי למצוא את הפיתרון המושלם .  וכך ,  כשקרה דבר בסדר הגודל הזה , " ארץ "  הצליחו  וכך נולד חיקוי לפיד מצוין של אלי פיניש ,  רגע אחרי שחשבנו שיותר טוב ממריאנו אי אפשר .  
אבל ביבי ומריאנו זה סיפור אחר .  זה לנצח .  זו טעות/תקלת/טוויסט הדופלגנגר הכי טיפשית/מיותרת/מתבקש .  ויותר מהכל :  במובן מסוים זה אומר שביבי מבסוט על החיקוי ,  כלומר מתעלם מכל הסאטירה והביקורת שהוטחו בו וחי עם מריאנו בשלום .  מבחינת  " ארץ נהדרת ",  מדובר בעלבון .  אף תוכנית סאטירית לא רוצה שמושא הלעג או הביקורת יזדהה איתה ,  אחרת היא עושה משהו לא בסדר .  היום שבו ביבי לא הבין את הקאץ' של שבוע הכפילים הוא מעין יום כיפור קטן עבור יוצרי  " ארץ נהדרת ",  יום שבו היא נחשפה במערומיה .  בעקבות הגילוי המטריד שביבי מחבב את החיקוי שלו ,  מוחו של מולי שגב לא יניח לו .  הוא יכנס ישיבת חירום וישאל את העורכים והכותבים שלו שאלה קשה אחת : " ביבי אוהב את זה ?  מי הוא ?  מה הוא ,  אלן דלון ?  !  ". 
מיוחד :  מי הכפילים של הסלבס הישראלים ? 
מה לדעתכם הדופלגנגר האמיתי של ביבי ?  ספרו לנו בפייסבוק 

בנימין נתניהו עושה דופלגנגר - הבדיחה היא עליו ,  לא איתו
אחרי שסיים את הציור השבועי לילד ,  ביבי התפנה לשחק בדופלגנגר ,  אבל כשבחר את החיקוי שלו ב"ארץ נהדרת "  - התבהר לנו כמה שהוא לא מבין את החוקים .  ומה זה אומר על התוכנית ? 

