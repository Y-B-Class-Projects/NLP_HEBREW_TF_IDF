אבי גבאי לוואלה !  NEWS : " צריך להפסיק לעסוק בנתניהו ולדבר עלינו "
 המועמד לראשות מפלגת העבודה אמר בריאיון כי הוא מתכוון לשנות את התפיסה של האופוזיציה  " להחלפת ראש הממשלה ".  עוד הוסיף : " הייתי שר ,  ראיתי 400 מיליארד שקל שמנוהלים ברשלנות .  השרים עסוקים רק ביהודה ושומרון - נגמר עידן ההטבות "
 אבי גבאי ,  המועמד לראשות מפלגת העבודה ,  אמר היום  ( ראשון )  באולפן וואלה !  NEWS כי הוא מתכוון לשנות את התפיסה המקובלת של האופוזיציה  " לנסות להחליף את ראש הממשלה בנימין נתניהו ".  לדבריו , " כל הזמן מדברים על השחיתות שלו ורק 'נתניהו ,  נתניהו ונתניהו' .  אני טוען שאנחנו צריכים להפסיק לעסוק בו ולדבר על מה אנחנו נעשה .  מה התקווה שאנחנו מביאים לציבור הישראלי ". 
הוא הוסיף כי  " אנחנו צריכים לגרום לאנשים לצאת ולהצביע ".  גבאי טוען כי הפער בינו לבין יריבו עמיר פרץ אפסי . " כל קול חשוב וכל אדם שיוצא לממש את זכותו הדמוקרטית ולהצביע חשוב לנו ,  אחרת אנחנו נמצא את עצמנו שוב בפוליטיקה של פעם ומפלגת העבודה תהיה שוב באופוזיציה ".  
על היתרון של פרץ בתור איש הסתדרות ,  אמר : " ברור שזה דבר שעוזר לו ,  אני לא מתלונן ולא מקטר .  אני דואג להביא אנשים אחרים .  אני חושב שאין פערים גדולים מאוד בין התפיסה של פרץ לשלי בנושאים כלכליים חברתיים .  יש פער גדול מאוד בהבנה של הנושאים הכלכליים עצמם ". 
לדבריו , " אני לא בעד להעלות מסים או להוריד מסים .  אני בעד לשפר את האפקטיביות של המערכת הציבורית .  ברגע שנשפר אותה האזרחים יקבלו שירותים טובים יותר .  במקרה כזה יהיה לנו כסף להעלות קצבאות למי שצריך .  יש מספיק כסף .  יש 400 מיליארד שקל שמנוהלים בצורה רשלנית ,  בזבזנית מטורפת .  אני הייתי שר וראיתי ששרי הליכוד היום עסוקים רק בדבר אחד - ביהודה ושומרון .  נגמר עידן ההטבות ".  
גבאי יצא בריאיון נגד שיטת המינויים הפוליטיים בישראל . " הבשורה היא תוכנית שאומרת דבר פשוט  תוכנית כלכלית-חברתית ,  תוכנית מדינית ",  אמר . " בתוכנית מדינית ,  להפסיק את המינויים הפוליטיים בישראל .  זה נושא שהוא חלק מהבעיה בכל נושא שתיקח בישראל .  אצלי זו אג'נדה .  במוסד ,  בצבא ,  אין מינויים פוליטיים  יש אנשים טובים ".  

אבי גבאי לוואלה !  NEWS : " צריך להפסיק לעסוק בנתניהו ולדבר עלינו "
 המועמד לראשות מפלגת העבודה אמר בריאיון כי הוא מתכוון לשנות את התפיסה של האופוזיציה  " להחלפת ראש הממשלה ".  עוד הוסיף : " הייתי שר ,  ראיתי 400 מיליארד שקל שמנוהלים ברשלנות .  השרים עסוקים רק ביהודה ושומרון - נגמר עידן ההטבות "
 
