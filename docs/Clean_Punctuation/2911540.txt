נתניהו לפוטין : " שיתוף הפעולה בסוריה חשוב למניעת תאונות מיותרות "
 בצל המשבר סביב הפלת המטוס הרוסי על ידי טורקיה ,  נועד ראש הממשלה עם נשיא רוסיה ושיבח את מנגנון שיתוף הפעולה בין המדינות בסוריה .  פוטין : " מרוצים מהתפתחות היחסים ".  יעלון ,  אתמול : " מטוס רוסי חדר לישראל בחודש שעבר ושב לסוריה לאחר שיצרנו עמו קשר "
 ראש הממשלה בנימין נתניהו נפגש היום  ( שני )  עם הנשיא הרוסי ולדימיר פוטין בשולי ועידת האקלים בפריז .  במהלך הפגישה ,  נתניהו הביע את חשיבות שיתוף הפעולה הצבאי בין ישראל ורוסיה בסוריה ,  על מנת למנוע  " תאונות בלתי-הכרחיות ".  כמו כן ,  השניים סיכמו על העמקת התיאום הצבאי בסוריה . 
" אנחנו מרוצים מהתפתחות היחסים ההדדיים בינינו .  אציין שהמנגנון שקידמת ושיזמת למניעת היתקלויות ,  היה יעיל ",  אמר פוטין בהתייחס לתיאום האווירי בין ישראל לרוסיה בעקבות המעורבות של האחרונה בלחימה בסוריה .
" אני חושב שכמו שאמרת ,  אירועי הימים האחרונים מוכיחים את חשיבות התיאום בינינו ,  המנגנון למניעת היתקלויות ",  הסכים נתניהו . " המאמצים שלנו לשתף פעולה אחד עם השני כדי למנוע תאונות בלתי-הכרחיות וטרגדיות ,  היו חשובים והצלחנו בהם ". 
הוא הוסיף כי לישראל ולרוסיה יש השקפות רבות משותפות ,  ואמר : " אני חושב שאנחנו הולכים בדרך ארוכה נגד האיסלאם הקיצוני .  אני מקווה שישראל ורוסיה יראו עין בעין בנושאים האסטרטגיים ואני רוצה להבטיח לך שביכולתנו להגיע לתיאום פעולה מאוד טוב ביבשה ובאוויר .  אני מאוד מרוצה מהעובדה שהצבאות שלנו היו מאוד זהירים ,  ונמשיך לעשות כך .  אני חשוב שזו אינדיקציה לפתיחות ולהצלחת היחסים בין ישראל ורוסיה ". 

נתניהו לפוטין : " שיתוף הפעולה בסוריה חשוב למניעת תאונות מיותרות "
 בצל המשבר סביב הפלת המטוס הרוסי על ידי טורקיה ,  נועד ראש הממשלה עם נשיא רוסיה ושיבח את מנגנון שיתוף הפעולה בין המדינות בסוריה .  פוטין : " מרוצים מהתפתחות היחסים ".  יעלון ,  אתמול : " מטוס רוסי חדר לישראל בחודש שעבר ושב לסוריה לאחר שיצרנו עמו קשר "
 
