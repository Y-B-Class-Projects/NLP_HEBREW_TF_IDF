כביש 1 נפתח לתנועת תחבורה ציבורית ומשאיות אספקה
הציר המרכזי לירושלים וממנה נפתח חלקית לתנועת תחבורה ציבורית ותושבי ירושלים והסביבה .  כבישים רבים אחרים נותרו סגורים .  במקביל ,  14 אלף בתים ברחבי הארץ עדיין ללא חשמל
לאחר שמוקדם יותר החליטה המשטרה לסגור את כביש מספק 1 מחשש להחלקה בשל שכבת קרח שהצטברה עליו ,  הוחלט הבוקר  ( ראשון )  לפתוח את הציר המרכזי לתחבורה ציבורית ,  למשאיות אספקה ,  וכן לתושבי ירושלים והסביבה בהצגת תעודה מזהה .  במשטרה מזהירים עדיין מסכנת החלקה .  במהלך הבוקר יקיימו כלל הגורמים הערכת מצב נוספת ובה יוחלט אם לפתוח את הכביש גם לציבור הרחב .
 אמש הבהיר מפכ"ל המשטרה ,  רב-ניצב יוחנן דנינו ,  כי המטרה היא לפתוח את הכביש לתנועת רכבים עד שעות הבוקר המאוחרות . " מטרתנו היא להתחיל את השבוע עם ירושלים פתוחה ",  אמר דנינו בתדרוך לעיתונאים שכינס בירושלים . " אני מקווה שלקראת שעות הבוקר היותר מאוחרות נצליח לפתוח את הציר גם לציבור הרחב ",  הבהיר . " השוטרים עסוקים עדיין בהצלת חיים ",  הוסיף המפכ"ל דנינו בתדרוך .  הוא הבהיר כי המטרה היא  " להחזיר את עם ישראל לשגרה אחרי סערה מהקשות שידענו .  אזורים רבים נותרו מנותקים ,  ובהם גם ירושלים בירת ישראל .  עשינו מאמץ גדול עם חברת חשמל וגופים נוספים לאפשר לתושבים לחזור לחיים תקינים .  הנחיית ראש הממשלה לכל הגופים היא לעשות הכול כדי לפתוח את הניתוק ".  באשר לביקורת שנמתחה על ארגונו בעקבות מאות הנוסעים שנתקעו בכביש 1 בלילה שבין חמישי לשישי ,  אמר דנינו : " ביקשנו לא להגיע לירושלים .  משמעת אזרחית מצילה חיים .  לצערי ,  במקרה הזה הציון שלה לא היה גבוה ". 
סערת מזג האוויר - כותרות אחרונות:קורבן רביעי לסופה :  גופות צעירים מרהט אותרו בדרוםבבית ג'אן המתינו שעות לסיוע : " יולדת צרחה שעתיים בשלג"הסערה מכה ברחבי המדינה :  עדכונים שוטפיםשלג עד קצה האופק :  ירושלים הלבנה ממעוף הציפורלא להאמין :  סקי ברחובות ירושלים המושלגת .  צפו 
פרט לכביש 1 ,  כבישים רבים עדיין נותרו סגורים גם הבוקר בשל תנאי מזג האוויר .  באזור ירושלים :  כביש 443 ממחסום מכבים רעות עד ירושלים ,  כביש 5 מפדואל עד כיכר תפוח ,  כביש 60 מצומת העוקפים עד צומת חוסאן ,  כביש 375 מצומת צור הדסה עד צומת חוסאן ,  כביש 386 מכיכר סטף עד בר גיורא ,  כביש 395 בין כיסלון לרמת רזיאל ,  כביש 425 מהר אדר לאבו גוש ,  כביש 446 באזור מודיעין עילית ,  כביש 4775 בין שער אריאל לצומת רחלים וכביש 89 בין עין זיתים עד גוש חלב .  בצפון :  כביש 99 מנחל סער עד מסעדה ,  כביש 866 מצומת חנניה עד כפר שמאי ,  כביש 978 מאודם עד מסעדה ,  כביש 989 מצומת וואסט עד מסעדה וכביש 8900 בין בירייה לנוף כנרת .  כל הגישות לקיבוץ מרום הגולן חסומות .  בדרום :  כביש 90 בין מלונות לים המלח עד עין גדי ,  כביש 234 גשר צאלים בשני הכיוונים ,  כביש 241 מצומת אורים עד צומת מעון ,  כביש 3411 מצומת זיקים עד חוף זיקים וכביש 10 חסום לתנועה לכל אורכו .  
אמש כינסו ראש הממשלה בנימין נתניהו וראש עיריית ירושלים ניר ברקת כינסו מסיבת עיתונאים בבירה . " השלב הקריטי הוא הצלת חיי אדם ,  וזה היעד העליון ",  אמר ראש הממשלה . " מבחינת צירי התחבורה ,  אין מקום שמישהו היה חייב להגיע לבית חולים ואי אפשר היה להגיע אליו ",  הוסיף .  נתניהו שיבח את  " התפקוד היעיל והתיאום היוצא מן הכלל בין כלל הגורמים ,  שבזכותם ניצלו חיים רבים ".  הוא ציין כי שיאה של הסערה מאחורינו , " אך לפנינו משימות רבות ".  אולי כתגובה לביקורת שנמתחה על תפקודן של הרשויות בימים האחרונים ,  הוסיף ראש הממשלה : " היינו ערוכים כמו שמדינה צריכה להיות ערוכה לאירוע שמתרחש פעם במאה שנה .  יש מדינות שבהן סופות כאלה באות בתדירות גבוהה בהרבה והן משותקות לעתים לתקופות ארוכות יותר ".  
ראש העירייה ברקת אמר : " אנחנו נשארים במצב חירום כדי להתמודד עם הסופה המדהימה בהיקפה .  הרגשנו את הסיוע .  אלפי אנשים עדיין לא מחוברים לחשמל .  יש מאמץ גדול של מתנדבים ושל צה"ל ,  שמטפלים במי שצריך סיוע ".  ברקת ציין כי עשרות אלפי עצים נפגעו בסופה .  
מאות כלים הנדסיים כבדים פעלו אמש בירושלים  בה לא יהיו היום לימודים כלל  וכן בסביבותיה ובצפון הארץ ,  בניסיון לפלס דרך ולפרוץ את הדרכים שנחסמו בעקבות השלג הכבד שהצטבר בהן .  במקביל ,  נעשה מאמץ להגיע לאלפי התושבים המנותקים מחשמל ,  חלקם מאז יום חמישי .  בפעולות אלה משתתפים 35 נגמ"שים ,  למעלה ממאה ג'יפים ,  משאיות מכליות דלק וסולר ויותר ממאה כלים כבדים  טרקטורים ,  שופלים ,  דחפורים ומשאיות לפיזור מלח .  משרד הביטחון מעביר 35 טונות של מלח לירושלים ולצפת ,  ופועל לספק כמה אלפי מנות לתושבים שאין בבתיהם חשמל .  
14 אלף בתי אב ברחבי הארץ עדיין מנותקים מרשת החשמל .  יו"ר חברת החשמל ,  יפתח רון טל ,  אמר אמש : " כ-2,000 עובדים פועלים סביב השעון זה ארבע יממות .  60 צוותים בירושלים לבדה .  אני מעריך שעד מחר מרבית התושבים יהיו מחוברים ,  וכמה אלפי בתי אב יישארו מנותקים למשך כמה ימים ,  להערכתי כ-48 שעות ". 
כמה יישובים בעוטף ירושלים עדיין סובלים מהפסקות חשמל .  מדובר ביישובים :  בית זית ,  מוצא ,  מבשרת ציון ,  קריית ענבים ,  בר גיורא ,  גבעת יערים ,  צובה ,  שואבה ,  אבו-גוש ,  נווה אילן ,  מעלה החמישה ,  עין כרם ,  אורה ועמינדב .  
בצפון ,  צפת חוברה לרשת החשמל ,  למעט מקרים בודדים .  בסביבתה קיימים עדיין כמה יישובים שעדיין מנותקים מחשמל .  מדובר ביישובים :  דובב ,  עלמה ,  גוש חלב ,  בר יוחאי ,  קלע ,  אלון ,  עין אביב ,  אביבים ,  יראון ,  ראש פינה ,  אמירים וברעם .
 באזור הדרום מנותקים היישובים עין גדי ,  ערוער  ( ערערה-בנגב )  ,  כמה רחובות בשדרות וברהט וכן מצדה .
 באזור השרון יש תושבים מנותקים בעיר טייבה וביישוב אלפי מנשה .  
הרכבת הקלה בירושלים תשוב לפעילות רק היום ,  ככל הנראה ,  מכיוון שכלי רכב נתקעו על מסילתה .  העירייה החליטה שלא להפעיל את תנועת האוטובוסים בתוך הבירה וכן את זו של הקווים הבין-עירוניים האמורים לצאת ליעדים שונים .  קו היסעים מיוחד ללא תשלום שמספרו 101 יצא מבנייני האומה לתחנת הרכבת במלחה ,  וכך גם לכיוון ההפוך .  הקו החל את פעילותו סמוך לרכבת של 19:20 ,  שתחנותיה בבית שמש ,  בלוד ובתחנת סבידור מרכז בתל אביב .  רכבת נוספת יצאה ב-22:00 .  קטע המסילה בין מודיעין לתחנת ההגנה בתל אביב נסגר אתמול אחר הצהריים לאחר שהוצף ,  עם עלייתו של נחל שפירים על גדותיו .  לפיכך ,  תחנות מודיעין מרכז ,  פאתי מודיעין ונתב"ג אינן פעילות עד להודעה חדשה .  
באזור הצפון נפתחו אמש לתנועה כמעט כל הדרכים לרמת הגולן ,  וכך גם האוטובוסים הפועלים ברמה .  לעומת זאת ,  הדרכים המובילות לצפת וליישובים הסמוכים ,  בהם בית ג'אן ,  עדיין חסומות בשל השלג הכבד .  קווי התחבורה הציבורית באזור יפעלו כסדרם ,  למעט הקווים אל צפת וממנה והקווים הפנימיים המופעלים בעיר הצפונית .  שר התחבורה ישראל כץ קרא לאזרחים להימנע מנסיעות מיותרות ,  מכיוון שהגשם והטמפרטורות הנמוכות עלולים לגרום להצטברות של קרח בלתי נראה על הכביש .  
ואכן ,  נראה כי אף שהסערה עברה ,  הקור עדיין נשאר .  היום צפויה עלייה מסוימת בטמפרטורות .  מזג האוויר יהיה מעונן חלקית ,  אך יהיה עדיין קר מהרגיל בעונה .  בשעות הבוקר ייתכן גשם קל במישור החוף ,  ובשעות הלילה תהיה שוב קרה במקומות המועדים לכך .  למחרת ,  ביום שני ,  יהיה מזג האוויר בהיר עד מעונן חלקית .  הטמפרטורות יוסיפו לעלות ,  אולם יהיו עדיין נמוכות מהרגיל בעונה .  ביום שלישי יהיה מזג האוויר גם כן בהיר עד מעונן חלקית .  תחול עלייה נוספת של הטמפרטורות ,  אולם הן יישארו נמוכות יחסית לעונה .  מזג אוויר דומה צפוי גם ביום רביעי ,  ללא שינוי של ממש בטמפרטורות .  
הטמפרטורות החזויות לשעות הלילה ולמחר :  בירושלים מ-0 מעלות בלבד הלילה עד 7 מעלות מחר ,  בתל אביב מ-2 עד 13 ,  בחיפה והקריות מ-3 עד 10 ,  בצפת מ-0 עד 5 ,  בנצרת מ-1 עד 10 ,  ברמת הגולן מ-1 עד 9 ,  באזור הכינרת מ-3 עד 14 ,  בעפולה מ-0 עד 14 ,  בלוד 2 עד 14 ,  בים המלח מ-9 עד 16 ,  באשדוד מ-4 עד 14 ,  בבאר שבע והנגב מ-2 עד 11 ,  במצפה רמון מ-0 עד 6 ,  ובאילת והערבה ינועו הטמפרטורות בין 6 מעלות בלבד הלילה ל-16 מעלות בשעות היום 
בהכנת הידיעה השתתפו אמיר בוחבוט ,  שבתי בנדט ,  יאיר אלטמן ומיכל רשף
 ( עדכון ראשון :  19:18 )  

כביש 1 נפתח לתנועת תחבורה ציבורית ומשאיות אספקה
הציר המרכזי לירושלים וממנה נפתח חלקית לתנועת תחבורה ציבורית ותושבי ירושלים והסביבה .  כבישים רבים אחרים נותרו סגורים .  במקביל ,  14 אלף בתים ברחבי הארץ עדיין ללא חשמל

