ספר חדש : " אובמה קרא לנתניהו 'קוץ בתחת' "
 בספר  " הימור כפול ",  הסוקר את המירוץ לנשיאות ארה"ב ב-2012 ושיצא היום לאור ,  מוזכרת שיחה שקיים הנשיא האמריקני עם אנשי צוותו ,  בו אמר : " כולנו יודעים שביבי הוא קוץ בתחת "
 מאז דלף דבר השיחה בין נשיא צרפת לשעבר ,  ניקולא סרקוזי ,  לנשיא ארצות הברית ,  ברק אובמה ,  בו צוטט האחרון כקורא לראש הממשלה נתניהו  " שקרן "  ואמר כי נמאס לו ממנו ,  התאמצו בוושינגטון להבהיר כי בין ראש הממשלה לנשיא האמריקני יש יחסי עבודה תקינים ,  וכי אין ביניהם משקעים אישיים .  ספר שיצא לאור אתמול  ( שלישי )  בארצות הברית ,  ואשר עוסק בכלל במרוץ לנשיאות ב-2012 ,  מציג שוב את הבעיות ביחסים האישיים בין שני המנהיגים .
 בספר , " הימור כפול ",  צוטט אובמה באומרו בפני אנשי צוותו בעת ישיבת קמפיין : " כולנו יודעים שביבי נתניהו הוא קוץ בתחת ".  לפי הכתוב ,  אובמה הביע אחר כך צער על המעורבות הרחבה של ארצו בתיווך בין ישראל לפלסטינים במטרה להגיע להסדר קבע .  
לפני כשנתיים ציטט אתר ביקורת תקשורת צרפתי שיחה אישית בין נשיא צרפת סרקוזי לבין נשיא ארה"ב אובמה ,  במהלך פסגת G20 שנערכה בקאן .  בשיחה צוטטו דברים שנאמרו מתוך מחשבה כי איש אינו מאזין להם ,  ובהם מילים קשות על ראש הממשלה ,  בנימין נתניהו .  בשל תקלה טכנית ,  עיתונאים רבים שהיו במקום הצליחו לשמוע את השיחה ,  שלא נאמרה בלשון דיפלומטית כלל ועיקר . 
" אני לא יכול לראות אותו ,  הוא שקרן ",  אמר סרקוזי לנשיא האמריקני ,  שמיד השיב : " אתה ?  לך נמאס ממנו ?  אני חייב להתמודד אתו כל יום ".  על פי האתר הצרפתי ,  בהמשך ביקש אובמה מסרקוזי כי יפעל לשכנע את הפלסטינים להסיר את הצעתם ממועצת הביטחון של האו"ם להכרה במדינתם .  יש לציין כי לשיחה בין שני המנהיגים לא קיים תיעוד מוקלט זמין וכי הדיווח מתבסס על דברי עיתונאי שלא זוהה .
 כאמור ,  עיתונאים רבים שישבו באולם הצליחו להקשיב לדברי שני המנהיגים במשך דקות ארוכות בעקבות תקלה טכנית .  על פי הדיווח באתר הצרפתי ,  העיתונאים שהאזינו לשיחה מיהרו לחבר אזניות למוניטורים שלהם כדי שיוכלו להאזין לשיחה .  עוד דווח ,  כי  " עד שבארמון האליזה הצליחו לתקן את התקלה ,  חלפו לפחות שלוש דקות ".  עוד ציין האתר ,  כי אף על פי שעיתונאים רבים זכו להאזין לשיחה המרעישה ,  הם הסכימו ביניהם שלא לפרסם את תוכנה בתקשורת .  למרות זאת ,  דווח באתר ,  פרטי השיחה הופיעו בבלוג בעיתון הצרפתי  " לה מונד ". 

ספר חדש : " אובמה קרא לנתניהו 'קוץ בתחת' "
 בספר  " הימור כפול ",  הסוקר את המירוץ לנשיאות ארה"ב ב-2012 ושיצא היום לאור ,  מוזכרת שיחה שקיים הנשיא האמריקני עם אנשי צוותו ,  בו אמר : " כולנו יודעים שביבי הוא קוץ בתחת "
 
