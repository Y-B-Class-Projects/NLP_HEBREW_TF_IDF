 " נתניהו התחייב להאריך ההקפאה ב-8 חודשים "
 העיתון הלבנוני  " א-נהאר "  דיווח מפי מקורות דיפלומטיים כי ראש הממשלה נתן הבטחה לממשל האמריקאי ,  לפיה הוא יקפיא את הבנייה בהתנחלויות למשך שמונה חודשים נוספים ,  מבלי להכריז על כך בפומבי 
" ראש הממשלה בנימין נתניהו נתן לממשל האמריקאי הבטחה להמשיך בהקפאת הבנייה בהתנחלויות בגדה המערבית למשך שמונה חודשים נוספים ,  אך מבלי להכריז על כך בפומבי "   כך דיווחו הבוקר  ( ראשון )  מקורות דיפלומטיים לעיתון הלבנוני 'א-נהאר' .  בכך ,  לטענת המקורות ,  יתאפשר לממשלת ישראל ולרשות הפלסטינית לחדש את המשא ומתן מבלי שיוצבו בפניהם מכשולים .
 על פי הדיווח ,  נתניהו הודיע לממשל האמריקאי שבכוונתו להמשיך בהקפאה עוד לפני קיום הטקס הרשמי להשקת המשא ומתן הישיר שהתקיים בוושינגטון ב-2 בספטמבר .  זאת כדי לאפשר לצדדים להכריז על חידוש המגעים .  המקורות העריכו כי המשך הקפאת הבנייה בהתנחלויות עשויה להביך את נתניהו אולם הוא יכול להסביר זאת בכך שהוא וממשלתו הם אלה שביקשו לחדש את השיחות הישירות .
 אתמול מסרו גורמים מדיניים לוואלה !  חדשות כי בין ישראל לפלסטינים התגלעו חילוקי דעות על הנושאים שידונו בפתח המגעים .  הגורמים אמרו כי בעוד שהפלסטינים דורשים לפתוח את השיחות בנושא הגבולות ,  ישראל דורשת שהנושאים הראשונים עליהם ידברו במסגרת המשא ומתן יהיו סידורי הביטחון ,  ההכרה במדינת ישראל כמדינת הלאום של העם היהודי וקץ הסכסוך .
 עם זאת ,  ההערכה היא כי למרות חילוקי הדעות ,  הצדדים יגיעו להסכמה בנושא עד לפגישה ,  שתיערך ביום שלישי בשארם א-שייח' בין ראש הממשלה בנימין נתניהו ליו"ר הרשות הפלסטינית אבו מאזן .

" נתניהו התחייב להאריך ההקפאה ב-8 חודשים "
 העיתון הלבנוני  " א-נהאר "  דיווח מפי מקורות דיפלומטיים כי ראש הממשלה נתן הבטחה לממשל האמריקאי ,  לפיה הוא יקפיא את הבנייה בהתנחלויות למשך שמונה חודשים נוספים ,  מבלי להכריז על כך בפומבי

