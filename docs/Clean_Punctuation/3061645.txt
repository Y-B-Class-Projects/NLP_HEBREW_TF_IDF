ארמניה ,  מונגוליה ,  גרוזיה  לפני ישראל במדד חופש העיתונות
ממדד חופש העיתונות של ארגון  " עיתונאים ללא גבולות "  עולה כי ישראל ממוקמת בדיוק באמצע .  מנכ"ל מועדון העיתונאים בירושלים : " בנוסף לצנזורה ופגיעה בזכויות עיתונאים פלסטינים ,  היחס העוין של נתניהו כלפי התקשורת הוא אחד הגורמים למיקום הנמוך "
" העובדה שמדינות כגון רומניה ,  נמיביה וניז'ר ממוקמות מעל ישראל במדד חופש העיתונות מעוררת דאגה ",  כך אמר אורי דרומי ,  מנכ"ל מועדון העיתונאים בירושלים ,  שהתארח באולפן וואלה !  NEWS .  דרומי הוסיף כי  " השנה ,  בנוסף לצנזורה הצבאית ופגיעה בזכויות עיתונאים פלסטינים ,  מציינים בארגון את היחס העוין של ראש הממשלה בנימין נתניהו כלפי התקשורת כאחד הגורמים למיקום הנמוך של מדינת ישראל במדד ".  
מדד חופש העיתונות של ארגון  " עיתונאים ללא גבולות "  התפרסם בתחילת החודש ומציב את ישראל בדיוק באמצע - מקום 91 מתוך 180 מדינות .  לפניה מדורגות מדינות כמו ארמניה ,  מונגוליה ,  גרוזיה ארגנטינה .  הציון אותו קיבלה ישראל הוא 31 ,  כאשר נורבגיה המדורגת במקום הראשון עם ציון 7.6 ,  והמקום האחרון צפון קוריאה עם ציון של 85 .  המדד מבקר את ישראל בעקבות הצנזורה הצבאית והפגיעה בעיתונאים פלסטינים .
 דרומי הוסיף כי  " למרות שאין אצלנו התנכלות לעיתונאים ברמה של סכנת חיים ,  ישראל חולקת בעיה עולמית :  חלה התדרדרות במצב חופש העיתונות העולמי וההתנכלות לעיתונות אינה נחלת משטרים אוטוריטריים ודיקטטורות ,  אלא גם בדמוקרטיות .  במידה רבה חופש העיתונות הפך לשברירי בעקבות אמירות אמירות בלתי נסבלות ,  חוקים דרקונים ,  ניגוד אינטרסים ואפילו שימוש באלימות פיזית - וכל זה בדמוקרטיות שרוממו את חופש העיתונות בעבר ". 
עם זאת ,  יש לציין כי ב-2016 וב-2015 ישראל מוקמה במקום ה- 101  כך שלמעשה מדובר בעלייה בדירוג .  כמו כן ,  חשוב להדגיש שמדובר בדירוג של 180 מדינות והמרחק בין המקומות 40  ( הדירוג של בריטניה שזכתה ל-22 נקודות )  והמקום ה-43  ( הדירוג של ארה"ב שזכתה ל-23 נקודות )  אינו משמעותי כל כך .  
מועדון העיתונאים הירושלמי יארח את Prem Sami - מנכ"ל עיתונאים ללא גבולות - בכנס מיוחד בנושא חופש העיתונות שייערך ב-8-9 במאי .  במסגרת הכנס יתארח גם העיתונאי הנודע קארל ברנסטין ,  שחשף את פרשת ווטרגייט בשנות ה-70 ביחד עם בוב וודוורד .  

ארמניה ,  מונגוליה ,  גרוזיה  לפני ישראל במדד חופש העיתונות
ממדד חופש העיתונות של ארגון  " עיתונאים ללא גבולות "  עולה כי ישראל ממוקמת בדיוק באמצע .  מנכ"ל מועדון העיתונאים בירושלים : " בנוסף לצנזורה ופגיעה בזכויות עיתונאים פלסטינים ,  היחס העוין של נתניהו כלפי התקשורת הוא אחד הגורמים למיקום הנמוך "
 
