 " נתניהו מעוניין לשמור על כוחו של בית המשפט העליון "
 ראש הממשלה החליט לדחות בשבוע את הדיון בהצעת החוק ,  לפיה ייערך שימוע לשופטים המועמדים לעליון .  מקורב לנתניהו : " אם נזקקים תיקונים ,  הם צריכים להיות מחושבים ומתונים "
 לאחר שנודע כי ראש הממשלה בנימין נתניהו ביקש לדחות את הדיון של ועדת השרים לענייני חקיקה בנוגע להצעת החוק לערוך שימוע לשופטים מועמדים לבית המשפט העליון בפני ועדת החוקה של הכנסת ,  מסביר גורם בסביבת ראש הממשלה את סיבת הדחייה .  לדבריו , " ראש הממשלה מעריך את בית המשפט העליון ומעוניין לשמור על כוחו .  אם נזקקים תיקונים ,  הם צריכים להיות מחושבים ומתונים ". 
עוד בנושא :
 בשל הביקורת ?  נדחה הדיון על שימוע לשופטי העליוןביקורת בימין ובשמאל נגד הצעת השימוע למועמדי העליוןהשר גדעון סער :  לא להפיכת העליון לשלוחה של הרוב הפוליטי
לפני ישיבת הממשלה השבועית ,  השתתפו הבוקר  ( ראשון )  שרי הליכוד בישיבה סוערת שעסקה בהצעת החוק של חברי הכנסת זאב אלקין ויריב לוין וכן בהצעה של ח"כ אופיר אקוניס ,  שתאסור על עמותות לקבל תרומות ממדינות ומישויות זרות ,  ואשר צפויה לפגוע במימון עמותות וארגוני השמאל .  בסיום ישיבת שרי הליכוד ,  ביקש ראש הממשלה נתניהו משר המשפטים יעקב נאמן לדחות בשבוע את הדיון וההצבעה בוועדת השרים לענייני חקיקה בנוגע לביצוע שימוע לשופטים המועמדים לעליון .  
שר האוצר יובל שטייניץ אמר בישיבה כי  " שימוע ייצור מצב בעייתי ,  ושימוע בוועדת חוק חוקה ומשפט עשוי לגרור את מינוי השופטים לפופוליזם ".  שר החינוך גדעון סער שהצהיר כבר אתמול על התנגדותו לחוק ,  אמר כי  " ועדת חוק חוקה היא מאה אחוז גוף פוליטי .  לא לנצח נהיה בשלטון .  אסור שננהג כמפלגת קצה ".  שרת התרבות והספורט לימור לבנת הדגישה כי התיקונים שנעשו בעבר בשיטת מינוי השופטים אינם מספיקים ,  אך היא מתנגדת לשימוש בוועדת החוקה למינוי השופטים .  
יו"ר הקואליציה ויוזם חוק השימוע לשופטים המועמדים לעליון ,  ח"כ זאב אלקין ,  אמר בישיבה כי הוא מוכן לשמוע הצעות נוספות ולבחון אפשרות שהשימוע לא יתקיים דווקא בוועדת החוקה .  עם זאת ,  אלקין תקף את המתנגדים להצעתו ואמר כי  " לטעון שמדובר בהצעה לא דמוקרטית בעוד מרבית מדינות אירופה בוחרות כך את שופטיהן ,  זו טענה הזויה ". 
באשר להצעת החוק שתאסור לקבל תרומות במימון זר ,  הביע ראש הממשלה תמיכה עקרונית ,  אך הציע לבחון ולתחום את מגבלותיו .  בימים האחרונים דווח על פניות מצד גורמים אירופים ,  שביקשו להתריע על משמעות החוק .  ראש הממשלה הדגיש את החשיבות שבשמירה על הקשר עם אותן מדינות זרות .  כמו כן ,  נתניהו העריך שאם החוק יעבור בוועדת השרים לענייני חקיקה ובקריאה טרומית ,  יתקבלו עוד שינויים ותיקונים בשלב הוועדה .  גם השר בני בגין הביע הסכמה עקרונית עם הצורך לפעול נגד ארגונים ישראליים שמשתפים פעולה עם הדה-לגיטימציה של ישראל בעולם ,  אך התריע מפני ההקצנה שעולה בהצעות החוק של הקואליציה .

" נתניהו מעוניין לשמור על כוחו של בית המשפט העליון "
 ראש הממשלה החליט לדחות בשבוע את הדיון בהצעת החוק ,  לפיה ייערך שימוע לשופטים המועמדים לעליון .  מקורב לנתניהו : " אם נזקקים תיקונים ,  הם צריכים להיות מחושבים ומתונים "
 
