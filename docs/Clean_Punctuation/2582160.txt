כחלון לא מתמודד : " לא הייתה מפלגה חדשה "
" היו סקרים שלא אני הזמנתי ",  אמר השר משה כחלון ,  בהתייחסו לדיווחים שיפעל להקים מפלגה חדשה . " הליכוד הוא הבית - קורא להצביע לנתניהו ".  תגובות מימין ומשמאל לא איחרו לבוא
השר משה כחלון ,  שהחליט אתמול בערב  ( שבת )  לדבוק בהחלטתו שלא להתמודד בבחירות הקרובות ,  פרסם הצהרה רשמית בה הוא מתייחס לבחירתו : " ב-14 באוקטובר הודעתי על פסק זמן מהחיים הפוליטיים ועל כך שלא אתמודד לכנסת ה-19 .  אני דבק בהחלטתי זו .  לא במקרה לא שמעתם אותי בשבוע האחרון מדבר על מפלגה חדשה .  הסיבה היא שלא הייתה מפלגה חדשה .  היו פניות ,  היו סקרים ,  שבניגוד לפרסומים לא אני הזמנתי ,  היו לחצים ".   
" אני כדרכי הקשבתי לכולם ,  אבל את דעתי לא שיניתי ",  המשיך כחלון . " הליכוד הוא הבית ,  המדיני והחברתי ,  בבחירות הקרובות אפעל לניצחון הליכוד בראשות נתניהו ואקח חלק פעיל בצוות מאה הימים במטרה לגבש רפורמות שיקלו על יוקר המחייה וכן לשינוי שיטת הממשל .  בכוונתי להמשיך ולפעול גם מחוץ לממשל ולכנסת לקידום סדר היום החברתי .  אני קורא לאזרחי ישראל לתמוך בליכוד בראשות בנימין נתניהו בבחירות הקרובות ".  
בש"ס ציינו בהודעה מטעם המפלגה כי העובדה שכחלון  " אינו פותח מפלגה שתייצג את החלשים והמזרחיים ,  אינה משנה את העובדה שבבחירות הקרובות מי שמחפש מפלגה שדואגת לשכבות החלשות ,  למסורת ישראל ולצביונה היהודי של מדינת ישראל ,  יש לו רק כתובת אחת :  ש"ס חזקה ומאוחדת ". 
ח"כ מירי רגב  ( הליכוד )  אמרה כי  " השר כחלון תרם רבות לתנועת הליכוד ,  בדגש על המחנה החברתי ולאזרחי מדינת ישראל .  עם זאת ,  יש לכבד את החלטתו ",  אמרה . " אני בטוחה כי הוא ימשיך לתמוך ולסייע לתנועת הליכוד ולאזרחי מדינת ישראל ,  גם מחוץ לזירה הפוליטית ". 
בכירים בליכוד אמרו בשיחה עם וואלה !  חדשות בעקבות החלטת כחלון כי , " אנחנו מברכים על זה שנשאר בליכוד .  ברור שברגע שעוזבים את הליכוד ,  גם אם קדנציה אחת מצליחים ,  אחרי זה נעלמים .  החלטה להקים מפלגה נפרדת היא לא פשוטה .  זה נחת עליו במפתיע :  באו אליו עם על הפיתויים ,  אבל הוא זכר מה קרה למפלגות קדימה והמרכז ולכל מי שיצא מהליכוד - לא שרדו בסוף .  מן הסתם היו עוד שיקולים ,  אבל הדבר המשמעותי זה שברגע שהוא הודיע על לקיחת פסק זמן וגיבה את הליכוד ואת ראש הממשלה ,  מרחב התמרון שלו היה מצומצם .  הוא קיבע את עצמו .  אם הוא היה רץ בנפרד ,  היו מעמתים אותו עם האמירות הללו ,  וזה משהו שלוקחים בחשבון ". 
ומצדה השמאלי של המפה הפוליטית ,  אמרה יו"ר מפלגת העבודה שלי יחימוביץ' ,  כי  " כעת ,  כפי שמתברר שוב ושוב ,  נשאר רק כח אחד חברתי ,  אמין חזק ואמיתי שאכפת לו מהציבור והוא מפלגת העבודה ".  לדבריה , " ספין בא וספין הולך אבל הציבור אינו טיפש ויודע מי מתכוון באמת לכונן כאן סוף סוף ממשלה שתדאג לאזרחיה ,  עניים ומעמד ביניים ,  ולא תשרת רק את האלפיון העליון ". 
יו"ר מרצ ,  זהבה גלאון ,  התייחסה אף היא לפרישת השר ואמרה כי  " משה כחלון כפוליטיקאי ,  הוכיח נאמנות לציבור כשעמד איתן מול הטייקונים שמורגלים לשלוט בפוליטיקאים ".  לדבריה , " הכרזתו על פרישתו הסופית מהפוליטיקה מעידה בעיקר על הליכוד בראשות בנימין נתניהו ,  שרמסה את מעמד הביניים וטיפחה את המתנחלים והחרדים .  כחלון הצביע אי אמון בנתניהו ובליברמן ,  אבל מפלגות המרכז רבות ביניהן מי תהיה השותפה הבכירה שלהם ".  
לקריאה נוספתמשה כחלון החליט סופית :  לוקח פסק זמן מהפוליטיקהכחלון שר חברתי ?  לא אם שואלים את עובדי הרווחההסקר הגיע ,  בסביבת כחלון מרוצים : " עונה על הציפיות "
 לפניות לכתב :  pinhas_wolf@walla.com
בהכנת הידיעה השתתפה מיכל רשף
 ( עדכון ראשון :  21:44 )  

כחלון לא מתמודד : " לא הייתה מפלגה חדשה "
" היו סקרים שלא אני הזמנתי ",  אמר השר משה כחלון ,  בהתייחסו לדיווחים שיפעל להקים מפלגה חדשה . " הליכוד הוא הבית - קורא להצביע לנתניהו ".  תגובות מימין ומשמאל לא איחרו לבוא

