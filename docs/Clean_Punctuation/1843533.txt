מקורבי נתניהו : " הוא ייפגש עם ראשי מאבק הדיור "
 התנופה הציבורית לה זוכה מחאת הדיור גורמת לראש הממשלה לפעול :  בהמשך השבוע ,  מסרו מקורביו ,  הוא צפוי להיפגש עם ראשי המאבק ולהציג בפניהם  " פתרונות דיור נוספים "
  ( צילום :  גדעון צנטנר .  עריכת וידאו :  גדי וינסטוק ) 
ראש הממשלה ,  בנימין נתניהו ,  צפוי להיפגש עם ראשי מחאת הדיור ,  כך מסרו הבוקר  ( ראשון )  מקורבי נתניהו לוואלה !  חדשות .  עוד נמסר כי ראש הממשלה ייוועד עם ראשי המאבק ככל הנראה בהמשך השבוע ,  והוא צפוי לדון עמם  " בפתרונות דיור נוספים לזוגות צעירים ולחיילים משוחררים ".  מארגני מאבק הדיור ואגודות הסטודנטים הודיעו בתגובה כי לא קיבלו כל פנייה ישירה מלשכת ראש הממשלה בנוגע להידברות .  
עוד בנושא מחאת הדיור:דעה :  כיכר הבימה תהפוך לכיכר תחריר ? מחאת הדיור בת"א :  עימותים קשים בין שוטרים לפעיליםגלריה :  מחאת הדיור בשיאה - הפגנה המונית בת"אקבלת שבת בשד' רוטשילד בת"א : " היהדות החלה באוהל "
 אתמול בערב התקיימה בתל אביב הפגנה בה השתתפו רבבות בני אדם במחאה על מחירי הנדל"ן המאמירים ובקריאה לממשלה לפעול באופן מיידי לקידום דיור בר השגה .  במהלך ההפגנה ,  שנפתחה בצעדה מכיכר תיאטרון הבימה בקצה שדרות רוטשילד לרחבת מוזיאון תל אביב ברחוב שאול המלך בעיר .  במהלך ההפגנה נעצרו 43 מפגינים וכמאתיים נוספים עוכבו לחקירה לאחר שהפריעו לתנועה ברחובות .  מרבית העצורים שוחררו במהלך הלילה והבוקר תבקש המשטרה להאריך את מעצר 11 מהם .
 בישיבת שרי הליכוד שערכה הבוקר פנה ראש הממשלה לשרים ואמר להם : " אני רוצה שכולם יכנסו מתחת לאלונקה ויחשבו על פתרונות בנושא הדיור .  מנהל מקרקעי ישראל זה התנובה של הדירות ,  זהו קרטל שצריך לפתור .  אנו קרובים להחלטות בנושא הדיור ".  
נתניהו התייחס גם בפתח ישיבת הממשלה למצוקת הדיור ואמר : " בימים האחרונים אנו עדים למצוקת הדיור המקבלת ביטוי ציבורי .  אנו לא רק מזדהים איתה ,  זיהינו אותה לפני שנים ".  הוא הוסיף כי  " יש 45 אלף התחלות בנייה השנה ,  שזה כמעט 50% יותר מהממוצע בעשור האחרון .  השבוע נעביר את הרפורמות בווד"לים ובמנהל מקרקעי ישראל כדי שהסופר טנקר יוכל להמריא .  בינתיים ננקוט בשורה של צעדים ממוקדים כדי לעזור לזוגות צעירים ,  לסטודנטים ולאוכלוסיות נוספות בתווך של שנה וחצי שנתיים .  המטרה שלנו היא שזוג צעיר בישראל יוכל לקנות דירות בפריפריה ולעלות על רכבת כדי להגיע במהירות למרכז ". 
גם שר הביטחון ,  אהוד ברק ,  התייחס גם הוא הבוקר למחאת הדיור ,  במהלך ביקור בבקו"ם .  לדבריו , " אנחנו נדרשים להביא פתרונות ,  גם אם הם לא מהיום למחר ,  כדי לייצר מצב שבו אנשים צעירים שיוצאים לעבודה ומשרתים במילואים ,  יוכלו לרכוש לעצמם דירה .  צריך לבחון את הכול ,  בראייה כוללת ,  של עלויות המים ,  חשמל ,  מחירי הדלק ומסים עקיפים ". 
בעקבות גל המחאה ,  שהחל בשדרות רוטשילד בתל אביב והתפשט לערים רבות בארץ בהן הוקמו מתחמי אוהלים במחאה על מחירי הדיור ויוקר המחייה ,  נאלץ ראש הממשלה להתמודד גם עם ביקורת מבית .  על פי חלק מהפרסומים ,  חברים בכירים בליכוד קראו לנתניהו לפטר את שר האוצר ,  יובל שטייניץ .
 לפניות לכתב :  pinhas_wolf@walla.com

מקורבי נתניהו : " הוא ייפגש עם ראשי מאבק הדיור "
 התנופה הציבורית לה זוכה מחאת הדיור גורמת לראש הממשלה לפעול :  בהמשך השבוע ,  מסרו מקורביו ,  הוא צפוי להיפגש עם ראשי המאבק ולהציג בפניהם  " פתרונות דיור נוספים "
 
