 " מצדי ,  תקראו לעצמכם גם האימפריה היהודית "
 יו"ר הרשות הפלסטינית התייחס באירוניה לדרישת רה"מ להכיר במדינת ישראל כמדינת הלאום היהודי . " ישראל חופשייה לקרוא לעצמה גם האימפריה היהודית ".  הוא הוסיף כי ייאלץ לפרוש מהמו"מ אם לא תוארך ההקפאה
אבו מאזן משיב באירוניה לדרישת נתניהו מהפלסטינים להכיר במדינת ישראל כמדינת הלאום היהודי .  על פי הדיווח בסוכנות הידיעות הפלסטינית מען ,  יו"ר הרשות הפלסטינית אבו מאזן אמר אמש  ( שני )  ,  כי אם ישראל רוצה שצוות המו"מ הפלסטיני יכיר בה כמדינה ,  עליה להכיר גם במדינה הפלסטינית . " ישראל חופשייה לקרוא לעצמה האימפריה היהודית ",  אמר יו"ר הרשות הפלסטינית ,  והסביר כי זה לא מעניינו .
 חברי המו"מ הפלסטיני הביעו לא מכבר נכונות להכרה זו בקיומה של מדינת ישראל ,  אך לא כמדינת הלאום היהודי .  הפלסטינים סבורים ,  כי הכרה זו תביא לאפליה כנגד אזרחיה הלא-יהודיים של מדינת ישראל ותעמוד בסתירה לזכות השיבה של הפליטים הפלסטינים .
 כמו כן ,  אבו מאזן התייחס לסירובה של ישראל להאריך את הקפאת הבנייה בהתנחלויות ,  ואמר כי הוא יסכים להישאר במו"מ רק בתנאי שזו תוארך .  על פי הדיווח ,  אבו מאזן הצהיר כי אם ההקפאה תוארך בחודש ,  כך גם צוות המו"מ הפלסטיני יישאר בשיחות למשך חודש .
 אבו מאזן אמר את הדברים על רקע קריאתו של נתניהו  " להכיר במדינת ישראל כמדינה יהודית ,  ולהביע זאת באופן חד משמעי ,  לומר זאת לעמו ,  בלשונו ".  בנאום ששודר בפני חברי ועידת הנשיאים של ראשי הארגונים היהודיים בארצות הברית ,  פנה נתניהו לאבו מאזן ודרש : " רק תגיד את זה :  אמור 'כן' למדינה יהודית ".   " הגיע הזמן שהפלסטינים יעשו את מה שהם סירבו לעשות מזה 62 שנים ,  והוא :  להגיד 'כן' למדינה יהודית-ריבונית ",  אמר .  
בדבריו התייחס נתניהו גם לציפייתו מהרשות הפלסטינית ,  שלא להתנות את הישארותם במו"מ הישיר בהמשך הקפאת הבנייה בהתנחלויות ,  אשר צפויה להסתיים ביום ראשון הקרוב . " אנו שמחים שהמגעים הישירים נפתחו בלא תנאים מקדימים ,  ומקווים כי הם גם ימשיכו בלא תוספת תנאים ".  נתניהו התייחס גם לסוגיית הפליטים ,  והצהיר כי  " לפליטים הפלסטינים אין כל זכות להיכנס לתחומי מדינת ישראל ".  נתניהו הסביר ,  כי  " בדיוק כפי שישראל אפשרה ליהודים מרחבי העולם לעלות לתחומיה ,  כך גם המדינה הפלסטינית צריכה לעשות בנוגע לפלסטינים ברחבי העולם ". 
בתוך כך נועד שר הביטחון אהוד ברק הלילה עם מזכירת המדינה האמריקאית הילרי קלינטון בוועידת האו"ם בניו יורק .  מלשכת השר נמסר ,  כי המנהיגים דנו בעיקר במשא ומתן בין ישראל והרשות הפלסטינית .  השניים הביעו את הצורך  " להתגבר על המכשולים ,  כולל נושא הקפאת הבנייה ביהודה ושומרון ".  עוד נמסר ,  כי  " תהליך השלום בין ישראל לפלסטינים דורש הכרעות אמיצות מצד שני הצדדים .  אסור לתת למחלוקות שונות לשבש את התהליך .  
ברק הפגין אופטימיות ביחס להמשך השיחות ,  ומלשכתו נמסר כי בפגישה הוא דן עם קלינטון באפשרות הממשית לפריצת דרך לקראת הסכם שלום . " אנו נמצאים בנקודת זמן היסטורית ולפני אפשרות ממשית לפריצת דרך לשלום .  ישראל רוצה שלום אך מצפה שבכל הסדר שיהיה יישמרו כל האינטרסים הביטחוניים שלה .  ישראל מצפה כי ארה"ב תשמור על היתרון האיכותי שלה אל מול שכנותיה ".  כמו כן ,  בפגישה נדונו גם דרכים להרחיב את מעגל השיחות האזוריות וכן נדונה הסוגיה האיראנית .

" מצדי ,  תקראו לעצמכם גם האימפריה היהודית "
 יו"ר הרשות הפלסטינית התייחס באירוניה לדרישת רה"מ להכיר במדינת ישראל כמדינת הלאום היהודי . " ישראל חופשייה לקרוא לעצמה גם האימפריה היהודית ".  הוא הוסיף כי ייאלץ לפרוש מהמו"מ אם לא תוארך ההקפאה

