 " סירוב נתניהו לשתי מדינות יפגע בהתנחלויות "
 יו"ר האופוזיציה מתחה ביקורת על אי נכונותו של רה"מ להכיר בחזון שתי המדינות .  על גושי ההתנחלויות : " האמריקאים מבינים שעליהם להתייחס למציאות הקיימת "
 יו"ר האופוזיציה ,  ח"כ ציפי לבני  ( קדימה )  ,  אישרה הבוקר  ( ראשון )  כי אכן לא היו סיכומים רשמיים עם ממשל בוש בעניין הבנייה בהתנחלויות ,  אך  " בוש הכיר בקיומם של גושי ההתיישבות ".  לדבריה ,  היה נסיון  " לשרטט גבולות ולדון בשאלה האם גושי ההתיישבות הגדולים יישארו בשליטת ישראל ".  
בראיון שנתנה לגלי צה"ל ,  העריכה לבני כי  " אם ישראל לא תיענה לדרישה האמריקאית של 'שתי מדינות לשני עמים' ,  צפוי להיפגע האינטרס הישראלי ".  לדבריה , " האמריקאים מבינים שיש להתייחס למציאות הקיימת בשטח ,  והאינטרס המרכזי של ישראל הוא לשמר על מקסימום מתיישבים בריבונות ישראל ". 
יו"ר צוות התגובות של הליכוד ,  ח"כ אופיר אקוניס אמר כי  " צריך עזות מצח כדי למתוח ביקורת מצד מי שכשלה בתפקודה כמספר שתיים בממשלת קדימה ולא יכולה להצביע אפילו על הישג אחד במדיניות החוץ במהלך כהונתה .  ציפי לבני צריכה שנים רבות כדי ללמוד להיות אופוזיציה ממלכתית ועניינית ". 
בסוף השבוע אמרה מזכירת המדינה האמריקאית ,  הילרי קלינטון ,  כי היא  " אינה מכירה הסכמה בין ישראל לממשלו הקודם של ג'ורג' בוש הבן ,  לפיה ישראל תורשה להרחיב את הבנייה בהתנחלויות בגדה ".  לדבריה , " לא ראיתי מעולם מסמכים בנושא ,  ולא ידוע לי על הסכמה מסוג זה שניתנה בעל פה ". 
אתמול דווח כי גורמים מדיניים מסרו שככל שתמהר ישראל להודיע על דבקותה בהבנות מפת הדרכים ,  כך היא תמנע לחץ מצד ארצות הברית להסכים להקמתה של מדינה פלסטינית במסגרת אחרת .  מחר צפוי השליח האמריקני ג'ורג' מיטשל להגיע לביקור בישראל והוא צפוי להיפגש עם ראש הממשלה בנימין נתניהו עם נשיא המדינה שמעון פרס ועם שר הביטחון ושר החוץ .

" סירוב נתניהו לשתי מדינות יפגע בהתנחלויות "
 יו"ר האופוזיציה מתחה ביקורת על אי נכונותו של רה"מ להכיר בחזון שתי המדינות .  על גושי ההתנחלויות : " האמריקאים מבינים שעליהם להתייחס למציאות הקיימת "
 
