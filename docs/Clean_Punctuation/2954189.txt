גרמניה נגד נתניהו : " דבריו על רמת הגולן מנוגדים לדין הבינלאומי "
 דובר משרד החוץ בברלין הגיב לדבריו של ראש הממשלה ,  שטען כי האזור  " יישאר לעד בידי ישראל ,  ואמר כי  " שום מדינה לא יכול לטעון בעלות על שטח שסופח סתם כך ".  האו"ם : " סיפוח הגולן לא חוקי ,  ויש להימנע מאמירות מסיתות "
 דובר משרד החוץ של גרמניה ,  מרטין שפר ,  התייחס היום  ( שני )  לדבריו של ראש הממשלה בנימין נתניהו בישיבת הממשלה ברמת הגולן ,  שלפיה האזור יישאר לעד תחת שלטון ישראל .  בהודעה מטעם משרד החוץ בברלין נמסר כי ההחלטה הישראלית להשאיר את רמת הגולן תחת ריבונותה מהווה הפרה של החוק הבינלאומי . 
" זה עיקרון בסיסי של החוק הבינלאומי ושל האו"ם ,  כי אף מדינה לא יכולה לטעון בעלות על שטח שסיפחה ממדינה אחרת סתם כך ",  אמר שפר .  עם זאת ,  הוא הדגיש כי ברלין אינה דורשת את החזרתו המידית של השטח לידי סוריה ,  זאת בשל המצב הנוכחי במדינה .
 עוד בוואלה !  NEWS:קריצה לימין או מסר לאסד :  מדוע נתניהו העלה שוב את נושא הגולן ? דמשק מגיבה לנתניהו : " מנסה ליצור פרובוקציה - הגולן שטח כבוש"נתניהו בישיבת הממשלה ברמת הגולן : " תישאר לעד בידי ישראל "  
שליח האו"ם לסוריה סטפן דה מיסטורה התייחס גם הוא לנושא במסיבת עיתונאים שכינס בצל שיחות השלום בין משטרו של הנשיא בשאר אסד לנציגי האופוזיציה . " עמדת האו"ם הרשמית היא כי הסוגיה של הגולן קבועה בהחלטות מועצת הביטחון 242 ו-496 ",  הבהיר . " שתי ההחלטות מבהירות כי סיפוח רמת הגולן אינו חוקי .  אוסיף כי יש להימנע מכל אמירות מסיתות ,  במיוחד כשאנחנו במסגרת משא ומתן ". 
אתמול מסר סגן שר החוץ של סוריה פייסל מקדאד לרשת הלבנונית  " אל-מיאדין "  כי  " הגולן הערבי הסורי הוא שטח כבוש ".  מקדאד ציין כי החלטות של מועצת הביטחון של האו"ם קובעות כי מדובר בשטח סורי ,  והוסיף : " ישראל מנסה ליצור פרובוקציה ,  אך לא ניכנע לה ".  הוא הוסיף כי הקשר בין דמשק לממשלה ברוסיה נשמר על בסיס יומיומי ,  והבהיר : " לא פוטין ולא אף מנהיג אחר בעולם יקבל את ההיגיון הישראלי השגוי הזה ".  
לדבריו של נתניהו ,  שנאמרו במהלך ישיבת הממשלה השבועית ,  שנערכה לראשונה באזור , " רמת הגולן תישאר לעד בידי ישראל ".  הוא הוסיף כי לישראל אורבת סכנה מצפון ויש לעמוד על המשמר . " אני מסופק אם סוריה תחזור אי-פעם להיות מה שהייתה ",  טען . " יש בה מיעוטים נרדפים כמו הנוצרים ,  הדרוזים והכורדים ,  שנלחמים בצדק על עתידם ועל ביטחונם .  ומנגד ,  יש בה גורמי טרור ,  ובראשם דאעש ,  איראן וחיזבאללה וגורמי טרור אחרים ,  שרוצים להשליט על סוריה ועל האזור את האסלאם הקיצוני וממנה להמשיך להשליט אותו על שאר העולם ".  

גרמניה נגד נתניהו : " דבריו על רמת הגולן מנוגדים לדין הבינלאומי "
 דובר משרד החוץ בברלין הגיב לדבריו של ראש הממשלה ,  שטען כי האזור  " יישאר לעד בידי ישראל ,  ואמר כי  " שום מדינה לא יכול לטעון בעלות על שטח שסופח סתם כך ".  האו"ם : " סיפוח הגולן לא חוקי ,  ויש להימנע מאמירות מסיתות "
 
