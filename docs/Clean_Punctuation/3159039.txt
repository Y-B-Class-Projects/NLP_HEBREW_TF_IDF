ניצב הלוי על המתיחות עם אלשיך :  לא היה כלום ,  אל תעשו לי את זה
מפקד מחוז ירושלים התייחס למתיחות עם המפכ"ל בסיור שערכו השניים בעיר . " התייחסנו כבר ,  ואמרנו שלא היה כלום ",  אמר .  בכירים במשטרה אמרו כי אלשיך נוקט צד בקרב הירושה על המפכ"לות כדי להכשיל את הלוי ,  אחרי שהאשימו בקשר חשאי עם נתניהו .  אלשיך : " אין לנו זמן לשטויות "
 ניצב יורם הלוי התייחס הבוקר  ( שישי )  למתיחות עם מפכ"ל המשטרה רוני אלשיך ,  ובסיור שעורכים השניים בירושלים ביום השישי הראשון של חודש הרמדאן ביקש : " התייחסנו כבר ואמרנו שלא היה כלום .  אל תעשו לי את זה בבקשה ". 
אתמול אמרו גורמים בכירים במשטרה כי אלשיך נוקט צד בקרב הירושה על תפקיד המפכ"לות לאחר שיסיים את תפקידו ,  כדי להכשיל את מועמדו של הלוי .  כך ,  בשיחות תדרוך לכתבים ,  אמר אלשיך כי הלוי מנהל קשר עם ראש הממשלה בנימין נתניהו מעל ראשו של המפכ"ל ושל השר לביטחון הפנים גלעד ארדן .
 מקורביו של אלשיך טענו כי זה הרקע לכך שהלוי סירב להתמנות לתפקיד הסמפכ"ל ,  אולי בסביבתו של הלוי דחו את הטענות ,  ואמרו כי הלוי רואה את עצמו מועמד רק לתפקיד אחד ,  מפכ"ל המשטרה ,  ולכן סירב לתפקיד הסמפכ"לות .  לטענת המקורבים ,  הלוי מפקד מחוז ירושלים במשטרה ,  עשה במשך תקופה ארוכה שורה של פרויקטים במחוז ירושלים ואין טעם לעזוב כעת את התפקיד לטובת תפקיד הסמפכ"ל .
 עוד בוואלה !  NEWS:הניצב הבכיר מאשים את אלשיך :  מסכל בכל מחיר את מינויי למפכ"לאחרי ההאזנות והצילומים : " הבנקאי של ביטן "  מכר את החנותהאחיות נרצחו לעיני בני משפחתן : " אחינו עשה מה שהיה צריך לעשות "  
המפכ"ל הגיב בסיור בירושלים למתיחות עם הלוי כי  " אין לנו זמן לשטויות האלה .  אני הפסקתי להיות מופתע מזה שאני מגלה בתקשורת על כל מיני סערות שאני לכאורה מעורב בהן .  אני לא שמעתי שאמרתי את הדברים האלה ,  ולכן קצת מוזר ההתרחשות הזאת .  אנחנו  ( אני והלוי - מ"ה )  נפגשים כל הזמן .  אני לא עוסק לא ברכילויות ולא בשטויות ,  אלא בעבודה .  כל מי שמתעסק ברכילויות ,  שיסביר מאיפה הוא שמע ". 
ניצב הלוי אמר למקורביו אחרי הפרסום כי  " אני לא יודע מי עומד מאחורי הפרסומים על קשרים שלי עם ראש הממשלה .  הדברים אינם נכונים .  מישהו מנסה לחבל באפשרות שלי להתמודד על תפקיד המפכ"ל .  הקשרים שלי עם המפכ"ל הם טובים .  אתמול נפגשתי איתו ,  ומחר אני נפגש איתו .  אני לא יודע מי עומד מאחורי הניסיון הזה לפגוע בי ".  
דוברת המשטרה נצ"מ מירב לפידות הגיבה לפרסום על המתיחות ואמרה כי  " אנחנו לא מאשרים ולא מכחישים דבר בנושא ".  
עוד הוסיפו בדוברות המשטרה כי הם  " דוחים את הטענות בדבר עימותים או כל אמירות אחרות הנוגעות לאופי היחסים בין בכירי המשטרה .  המפכ"ל הוביל רפורמות רבות במשטרה ביחד ובשיתוף פעולה מלא עם סגל הפיקוד הבכיר כולו .  שוב אנו עדים לדיסאינפורמציה המובאת כביכול בשם המפכ"ל או 'מקורביו' .  צר לנו על הטעיית הציבור ,  האחריות על הפרסומים הינה על המפרסם ". 
 ( עדכון ראשון 10:00 )  

ניצב הלוי על המתיחות עם אלשיך :  לא היה כלום ,  אל תעשו לי את זה
מפקד מחוז ירושלים התייחס למתיחות עם המפכ"ל בסיור שערכו השניים בעיר . " התייחסנו כבר ,  ואמרנו שלא היה כלום ",  אמר .  בכירים במשטרה אמרו כי אלשיך נוקט צד בקרב הירושה על המפכ"לות כדי להכשיל את הלוי ,  אחרי שהאשימו בקשר חשאי עם נתניהו .  אלשיך : " אין לנו זמן לשטויות "
 
