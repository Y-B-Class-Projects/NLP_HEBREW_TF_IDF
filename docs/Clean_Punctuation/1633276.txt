נתניהו יצא לגרמניה לדון בגרעין האירני
ראש הממשלה בליווי חמישה משריו יצאו לביקור רשמי בגרמניה .  בראש סדר היום של רה"מ :  הדרך להתמודד עם הגרעין האירני .  השרים ידונו עם עמיתיהם בהגברת שיתוף הפעולה בין המדינות
ראש הממשלה בנימין נתניהו המריא הבוקר  ( שני )  לביקור רשמי בגרמניה ,  שם ייפגש עם קנצלרית גרמניה אנגלה מרקל .  השניים צפויים לדון בשורה של נושאים ,  ביניהם ההתמודדות עם תכנית הגרעין האירנית וחידוש המשא ומתן המדיני בין ישראל לפלסטינים .  
חמישה שרים הצטרפו לנתניהו בביקור בו הם צפויים להיפגש עם מקביליהם הגרמנים .  שרי הביטחון ,  החוץ ,  התמ"ת ,  התשתיות ,  המדע וסגן שר החוץ ידונו בפגישותיהם בהידוק הקשרים ושיתוף הפעולה בין המדינות בנושאים הכוללים סיוע לעולם השלישי ,  אנרגיה מתחדשת ומדע .  כך מסרו גורמים רשמיים משתי המדינות .  
שר התמ"ת בנימין בן אליעזר אמר לקראת הטיסה כי  " כחבר ותיק בממשלת ישראל וכחבר הקבינט המדיני-ביטחוני אני מעריך מאד את הידידות הקרובה בין ישראל לגרמניה .  שתי המדינות ,  במיוחד בתקופתה של מרקל כקנצלרית זוכות ליחסי קרבה ושיתוף פעולה בכל התחומים ,  בעיקר הביטחוני והכלכלי .  לגרמניה תפקיד חשוב ומרכזי בתיווך באזורנו ובקידום השלום והיא זוכה לאמון רב בקרב הציבור הישראלי בשל עמדתה העיקשת בשנים האחרונות נגד הטרור ".  בן אליעזר יחתום על מזכר הבנות משותף עם שר הכלכלה הגרמני וידון בדרכים לשדרוג שיתוף הפעולה עם שרת החינוך המדע בגרמניה .  
בישיבת הממשלה אתמול אמר נתניהו כי  " הנסיעה מחר היא במסגרת דיונים של פעם בשנתיים ,  פעם אחת כאן ופעם אחת שם לסירוגין .  יש חשיבות גדולה לקשר הטוב שלנו עם גרמניה ",  אמר נתניהו . " יש לו היבטים כלכליים ומדיניים .  להשלכות בקשר זה יש חשיבות גדולה למדינת ישראל ".  על פי גורמים מדיניים בשתי המדינות ,  צפויים נתניהו ומרקל לדון במאמץ שנעשה לאחרונה על ידי שש המעצמות ,  בכללן גרמניה ,  להטיל סנקציות חדשות על אירן בשל סירובה לעצור את תכנית הגרעין שלה .  השניים ידונו גם בדרכים לחידוש המשא ומתן המדיני בין ישראל והפלסטינים ,  זאת לקראת שובו לאזור של השליח האמריקאי המיוחד למזרח התיכון ,  ג'ורג' מיטשל ,  בעוד ימים אחדים .
 
נתניהו יצא לגרמניה לדון בגרעין האירני
ראש הממשלה בליווי חמישה משריו יצאו לביקור רשמי בגרמניה .  בראש סדר היום של רה"מ :  הדרך להתמודד עם הגרעין האירני .  השרים ידונו עם עמיתיהם בהגברת שיתוף הפעולה בין המדינות

