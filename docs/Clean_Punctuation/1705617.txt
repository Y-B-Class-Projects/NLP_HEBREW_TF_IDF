 " נתניהו לעולם לא ייתן מדינה לפלסטינים "
 בכיר חמאס ברצועת עזה ,  ד"ר מחמוד א-זהאר ,  לא מתרשם מהצהרותיו של ראש הממשלה בארה"ב ,  וטוען כי  " מי שקרא את ספרו מבין שהוא לא יקדם את השלום ".  על עסקת שליט : " המגעים הוקפאו לחלוטין "
" כל מי שקרא את ספרו של ראש הממשלה בנימין נתניהו 'מקום תחת השמש' מבין שאין סיכוי שהוא יקדם את תהליך השלום "   כך אמר  ( שישי )  בכיר חמאס ברצועת עזה ,  ד"ר מחמוד א-זהאר .  בראיון לעיתון הסעודי  " אל-מדינה "  הסביר א-זהאר : " בספר מדגיש נתניהו שאין סיכוי לחזור לגבולות 67' או לסגת מאדמות 48' .  מי שחושב שנתניהו ייתן מדינה לפלסטינים  חי באשליה .  עד רגע זה ישראל לא מביעה שום כוונה לפתור שום בעיה ". 
בהתייחסו למשא ומתן לגיבוש עסקת שליט אמר א-זהאר ,  כי המגעים מוקפאים לגמרי : " אין שום מגעים בנושא העסקה .  הדיווחים בתקשורת הישראלית על תזוזה כלשהי הגיעו לאחר קמפיין שארגנה משפחת שליט .  בתגובה ארגנו הפלסטינים תהלוכה שבה דרשו לשחרר את האסירים הפלסטינים .  יחד עם זאת חמאס לא קיבל שום מידע אודות תזוזות חדשות או אודות כוונות ישראליות לקדם את המגעים ".  
" לא קרה שום שינוי במשא ומתן עם ישראל מאז שישראל הציעה לפני ארבע שנים לשחרר 350 אסירים אולם אנחנו דיברנו על 450 ",  הוסיף . " הקבינט הישראלי ביטל את העסקה והחל בנקיטת צעדים קשים נגד העם הפלסטיני ".  לדבריו ,  מצרים ממשיכה למלא תפקיד במגעים בין ישראל לחמאס  " למרות מעורבותו של המתווך הגרמני בעסקה ".  

" נתניהו לעולם לא ייתן מדינה לפלסטינים "
 בכיר חמאס ברצועת עזה ,  ד"ר מחמוד א-זהאר ,  לא מתרשם מהצהרותיו של ראש הממשלה בארה"ב ,  וטוען כי  " מי שקרא את ספרו מבין שהוא לא יקדם את השלום ".  על עסקת שליט : " המגעים הוקפאו לחלוטין "
 
