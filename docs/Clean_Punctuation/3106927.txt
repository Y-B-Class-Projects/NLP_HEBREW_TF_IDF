נתניהו עבר בהצלחה הליך רפואי במערכת העיכול תחת טשטוש
בטיפול שעבר ראש הממשלה בשערי צדק בירושלים הוסרו שני פוליפים ממערכת העיכול שלו .  במהלך ההליך ,  שנמשך כחצי שעה ,  מילאה את מקומו השרה רגב . " בריאותו של ראש הממשלה מצוינת והוא שב לתפקוד מלא ",  נמסר מהלשכה
ראש הממשלה בנימין נתניהו עבר הבוקר  ( שישי )  הליך רפואי תחת טשטוש במערכת העיכול שבמהלכו הוצאו שני פוליפים .  ההליך בוצע בבית החולים שערי צדק בירושלים על ידי פרופ' ערן גולדין ,  מנהל מחלקת גסטרו בבית החולים ,  והרופא המרדים פרופ' יעקב גוזל . 
" בריאות ראש הממשלה מצוינת והוא חזר לפעילות מלאה ",  נמסר מלשכתו של נתניהו .  שרת התרבות מירי רגב מילאה את מקומו של נתניהו בזמן ההליך ,  שנמשך כחצי שעה .  
ד"ר צבי הרמן ברקוביץ' ,  רופאו האישי של נתניהו ,  שליווה אותו בבדיקה ,  מסר כי  " לפני מספר חודשים הוסרה בהצלחה אבן משלפוחית השתן .  רה"מ נתניהו נמצא במעקב אורולוגי .  בדיקות מעבדה שבוצעו בתקופה האחרונה היו תקינות לחלוטין .  לחץ הדם תקין .  ראש הממשלה עבר בהצלחה בירור לב-ריאות ובדיקת עיניים .  ראש הממשלה ממשיך להיות במעקב של רופא אף-אוזן-גרון עקב היצרות מעת לעת של מערת האף השמאלית .
 בחודש מאי עבר נתניהו הליך רפואי תחת טשטוש לריסוק אבן בשלפוחית השתן .  בזמן היותו של ראש הממשלה תחת טשטוש מילא את מקומו השר להגנת הסביבה ,  לירושלים ומורשת זאב אלקין .  

נתניהו עבר בהצלחה הליך רפואי במערכת העיכול תחת טשטוש
בטיפול שעבר ראש הממשלה בשערי צדק בירושלים הוסרו שני פוליפים ממערכת העיכול שלו .  במהלך ההליך ,  שנמשך כחצי שעה ,  מילאה את מקומו השרה רגב . " בריאותו של ראש הממשלה מצוינת והוא שב לתפקוד מלא ",  נמסר מהלשכה

