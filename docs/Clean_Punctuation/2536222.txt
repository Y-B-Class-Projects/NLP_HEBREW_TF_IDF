נתניהו על הפרעות בדרום תל אביב : " אין מקום למעשים כאלה "
 ראש הממשלה התייחס לאלימות נגד אזרחים זרים ואמר : " אני אומר את הדברים גם לאנשי הציבור וגם לתושבי דרום ת"א .  נפתור הבעיה באחריות ".  הנשיא פרס : " שנאת זרים מנוגדת ליהדות "
  ( צילום :  לע"מ ,  עריכה :  מיכאל ברגמן )  
ראש הממשלה ,  בנימין נתניהו ,  התייחס הערב  ( חמישי )  לראשונה להתפרעויות אתמול בדרום תל אביב של תושבי האזור כלפי אזרחים זרים בעיר .  נתניהו אמר כי  " בעיית המסתננים חייבת להיפתר ואנחנו נפתור אותה ?  ,  אך הבהיר כי  ? אין שום מקום לא להתבטאויות ולא למעשים שראינו אמש .  אני אומר את הדברים גם לאנשי הציבור וגם לתושבי דרום תל אביב שאת כאבם אני מבין .  אנחנו נפתור את הבעיה ונעשה את זה בצורה אחראית ". 
עוד על ההפגנה האלימה אתמולזרים הותקפו בהפגנה ,  בית המשפט כבר שיחרר החשודיםיום לאחר ההפגנה - פחד בדרום תל אביב : " לא יוצאים מהבית"זרים הותקפו בתל אביב בתום הפגנת מחאה נגדם 
בטקס הבאת ביכורים של ילדים לכבוד חג השבועות שנערך בלשכתו בתל אביב חזר ראש הממשלה על תכניתו לטיפול בבעיית המסתננים הבלתי חוקיים לישראל :   ? אנחנו נשלים את בניית הגדר תוך חודשים ספורים ,  ובקרוב נתחיל בהחזרת המסתננים לארצות המוצא שלהם ?  .
 גם נשיא המדינה ,  שמעון פרס ,  פרסם הערב הודעת גינוי בעקבות אירועי אמש .  פרס קרא לאזרחי המדינה להימנע מגילויי גזענות ומהסתה : " שנאת זרים עומדת בניגוד ליסודות היהדות ",  אמר הנשיא והוסיף כי  " אני מודע היטב לקשיים בהם נתקלים תושבי השכונות בדרום תל אביב ולמציאות הקשה עמה הם נאלצים להתמודד ,  אולם גילויי האלימות אינם הפתרון לבעיה ".  הנשיא הדגיש כי מוטלת על המדינה החובה לטפל בדחיפות בסוגיית האזרחים הזרים תוך שמירה והקפדה על כבודם וזכויותיהם כבני אדם .
 השר לעניינים אסטרטגיים והמשנה לראש הממשלה ,  משה  ( בוגי )  יעלון התייחס גם הוא לבעיית הזרים ואמר כי היא חייבת במענה דחוף ,  והיא מטופלת עתה על ידי הממשלה כדי לצמצם למינימום את התופעה . " זו מחויבותנו לאזרחים אשר באזורי מגוריהם מתרחשת התופעה ,  ולמדינת ישראל בכלל .  אין בלבי ספק שתושבי דרום תל אביב ,  אילת ואזורים נוספים אשר סובלים מבעיית המסתננים הקשה ,  יידעו להקיא מקרבם את אותם גורמים גזעניים ,  אלימים ומסיתים ,  אשר מגיעים לשכונותיהם ומשתמשים בסבלם המוצדק כדי להתסיס ולפזר שנאה ופוגעים בדמותנו כמדינה יהודית ".  יעלון ציין כי זו תופעה חמורה ובלתי נסבלת  " ואנו חייבים להוקיע אותה ולהילחם בה ,  לצד המשך מתן מענה דחוף לתושבים אשר באזוריהם קיימת בעיית המסתננים ".  
מוקדם יותר שחרר בית משפט השלום בתל אביב לבתיהם את 12 בני האדם שנעצרו אמש בהפגנה נגד אזרחים זרים בדרום תל אביב ,  תחת תנאים מגבילים שונים .  אחד מהעצורים ביקש להישאר במעצר מאחר שלטענתו אין לו היכן להתגורר .  אמש ,  בתום ההפגנה הוכה אזרח זר אחד ,  ומפגינים ניסו לתקוף כמה נוספים .  בנוסף ,  הותקפה מכונית שבה נסעו שלושה זרים .  איש לא נפגע במקרה זה ,  אך שמשותיה של המכונית נופצו לגמרי ,  וכך גם פנסיה האחוריים .  
ההפגנה ,  בה השתתפו מספר חברי כנסת ,  גררה ביקורת מצד יו"ר הכנסת ,  ראובן ריבלין . " מותר להפגין ומותר למחות וצריך לתבוע מהממשלה לגבש פתרון ,  אך אסור להיגרר להסתה ,  ואסור לעשות שימוש בשפה שאנטישמים משתמשים בה כלפינו .  אנחנו עם שסבל רבות מהסתה ומהתנכלויות ,  ומחוייב ברגישות ומוסריות יתרים .  הבעיה העיקרית איננה המסתננים והפליטים ,  אלא העדר מדיניות ברורה של מדינת ישראל ",  אמר ריבלין במהלך פגישה עם שגריר ארצות הברית בישראל ,  דן שפירו .
  ( עדכון ראשון :  17:52 ) 
לפניות לכתבת :  tal_sh@walla.net.il 

נתניהו על הפרעות בדרום תל אביב : " אין מקום למעשים כאלה "
 ראש הממשלה התייחס לאלימות נגד אזרחים זרים ואמר : " אני אומר את הדברים גם לאנשי הציבור וגם לתושבי דרום ת"א .  נפתור הבעיה באחריות ".  הנשיא פרס : " שנאת זרים מנוגדת ליהדות "
 
