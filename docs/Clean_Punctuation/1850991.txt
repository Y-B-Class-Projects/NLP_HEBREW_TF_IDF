נתניהו סולו מול המחאה
בניגוד לשאיפתה המקורית ,  המחאה החברתית מכוונת ישירות לנתניהו .  רינו צרור מאמין שהלחץ כבר הגיע לליכוד ,  שם כבר משוכנעים שהתאבדו פוליטית ,  ואיבדו את השלטון
1 .  קרב פוליטי מרתק נפתח לפנינו ,  המסעיר והדרמטי בעשורים האחרונים ,  והחשוב מכולם .  ראש המחאה נגד ראש הממשלה .  ראש בראש ,  בלי מתווכים ,  בלי פילטרים מסננים למיניהם ,  ועם חוקי משחק שונים משידענו .  
2 .  ההתנהלות נוק-אאוט .  נתניהו מינה צוות מומחים .  המחאה הציגה את צוות המומחים שלה .  צוות נתניהו מחזיק כ-30 איש ,  כולם אנשי מקצוע ובעלי שם .  המחאה הציגה צוות מקביל ,  כ-60 איש ,  שמות ונשמות אחד אחד .  הצוות המקצועי של המחאה לא מונה רשמית ,  הוא פועל על דעת עצמו ,  בברכתה המלאה של המחאה .  מול פרופ' טרכטנברג וד"ר שטייניץ בראשות צוות נתניהו ,  הפרופסורים ספיבק ויונה בראשות צוות המחאה .  ספיבק היה משנה לנגיד בנק ישראל .  יונה מלמד באוניברסיטת בן גוריון פילוסופיה של החינוך והוא ממייסדי הקשת המזרחית .  צוות נתניהו יסביר וימליץ מה ניתן לעשות לשיפור ולהוזלת יוקר המחיה .  צוות המחאה יראה לצוות נתניהו מאיפה משתין הדג ,  קודם כל ,  וספיבק כבר עשה זאת במסיבת העיתונאים כשהודיע וגם הסביר כיצד  " הממשלה משקרת לציבור ".  אחר כך יציגו גם מולם  " אידיאל מעשי ".  אידיאל מעשי זו הגדרתו של יונה ,  ופירושה מימוש רצונו של הציבור והמחאה בתנאים כלכליים מעשיים .  זו מטרת הצוות והם כבר נכנסו לביצוע  " תכל'ס ".  מעשיות זה שם הסיפור של המחאה הזו .  צוות נתניהו יענה לשולחיו ולשוק ההון .  צוות המחאה יענה לשולחיו ולציבור הרחב .  הדיון עשוי להיות מרתק ,  ראש בראש ,  הצוותים אמורים לנסח את אופציות החיים שלנו כאן לעשרים השנים הקרובות ,  אבל בפועל ,  נכון לעכשיו ,  כל עשרות המומחים האלה ימשיכו לדבר במעגלים סגורים ,  בינם לבינם .  צוות נתניהו בחשאיות .  צוות המחאה לעיני כל מצלמה .  כך שהמחאה נמשכת .  והחל מאמש ,  בשני ערוצים .  מצד אחד צוות נגד צוות ,  מומחים מול מומחים .  מצד שני ,  בנימין נתניהו סולו מול המחאה .
 3 .  הוא לבד כי הוא הראש ,  ההוגה ,  האיש שמוביל ומצדד בתפיסה הכלכלית שבה מתנגשת המחאה העממית .  הוא לבד כי הוא האידאולוג .  כי הוא נושא בתפקיד מיוחד ,  שנתפר על פי הגדרתו שלו ,  שר על כלכלי .  זה דגלו ,  מבין עניין .  הוא לבד כי מומחים מיומנים פרשו גם מן המטה שלו וגם מן המטה השותף ,  משרד האוצר .  הוא לבד כי רבים מחברי ממשלתו חושבים בדומה למחאה .  חלקם קרובים אליה ממש ,  ובני משפחתם פוקדים הפגנה כל מוצ"ש .  הוא לבד בגלל שעקרונותיו שלו ,  ים של מיסים עקיפים ,  תקציב דו שנתי ,  ושחיקה של מיסי הון וחברות ,  הם שאמורים לשלם את המחיר ,  אם ישלם .  וגם ,  ואולי בעיקר הוא לבד ,  בגלל שבימי שלטונו ,  כאשר הכלכלה צמחה לשמיים ,  ההמונים הציפו את הרחובות בצעקה לצדק חברתי .  להקל מן הלחץ ,  מכובדו של המשקל היומי .  
פוליטית ,  הלחץ החל .  שתי אבני יסוד בממשלתו ,  אלי ישי  ( ש"ס )  ואהוד ברק  ( עצמאות )  כבר זזו בעצבנות והביעו אהדה פומבית למחאה .  ישי קפץ ראשון והודיע ,  מסיבותיו ,  שהוא  " בשל לזעזועי קואליציה ".  ברק אפילו נידב את כל  " מתחם אקירוב "  לתשלום מס נוסף .
 4 .  כאשר נתניהו לבד הוא בתזזית .  ביום ראשון ב"שרינו "  הוא נשמע חם ופתוח והולך עם המחאה ,  שעתיים אחר כך הביא לישיבת הממשלה את נגיד הבנק פישר כדי שיתריע ש"זה לא הזמן לחגיגות ".  חגיגות ,  כך הם כינו את דרישות המחאה .  אתמול אמר נתניהו בכינוס מיוחד של ועדת הכספים ש"ששכבת הביניים נפגעה ..  .  ויש פערים גדולים ..  ."  ,  אבל לא הסכים לאשר שיפעל במדויק על פי המלצות הצוות שלו .  רק אחר הצהריים ,  ואחרי מהומה קטנה ,  הוציאה לשכתו הודעה מאשרת .  נתניהו בתזזית .  המחאה נופלת על ראשו - בניגוד לכוונתה המקורית .  לפי שעה היא מתכנסת ומתרכזת מולו ,  בעוד שעה היא תגלוש גם אל הליכוד .  הסנסורים המקצועיים כבר יודעים לדווח ,  נכון לעכשיו :  הליכוד עושה קולות של התאבדות פוליטית .  הפעילים חשים זאת היטב ,  השרים הבכירים כבר לוחשים זה לזה ,  איבדנו את השלטון .
 5 .  וזהו החשבון המידי של חכמי הליכוד .  כמה הפגינו במוצ"ש בפריפריה ?  כ-70 אלף .  וכמה הפגינו בכלל עד כה ?  כ-600 עד 700 אלף .  כמה מתוכם ליכודניקים שיצאו להפגין ברחוב ?  לפחות עשרה אחוז ?  לפחות שלושה מנדטים ?   ( כ-63 אלף איש )  .  אם שלושה מנדטים יצאו לרחובות ,  עוד ארבעה מנדטים מאוכזבים רצח לא יצאו להפגין .  החשבון פשוט .  בפועל ירדנו ל-20 מנדטים .  ועם 20 מנדטים בלבד מאבדים את השלטון .  זו השפה הרווחת בימים אלה ,  והתחושות מקדימות את המספרים המוחלטים .  איציק שמולי ,  סטודנטים ,  לוחץ יפה יפה על הנקודה הזו .  במוצ"ש בעפולה ,  פנה ישירות לנתניהו ,  ולראשונה יצא מול הראש . " אדוני ראש הממשלה ",  אמר , " תסתכל על תושבי העיר עפולה .  תסתכל להם בעיניים .  תסתכל טוב .  תסתכל טוב דווקא לאנשים האלה .  כי תושבי עפולה העניקו לך בבחירות אמון הרבה מעבר לממוצע הארצי .  אדוני ראש הממשלה ,  כאן בעפולה קיבלת בבחירות האחרונות קולות השווים ל-42 מנדטים .  אתה אכזבת אותם ,  מר נתניהו ,  תסתכל לתושבי עפולה טוב טוב בעיניים ,  אתה נטשת אותם .  הם קיוו לחיים יותר טובים .  ומה ייצא להם ?  הם לא יכולים לגמור את החודש ".  אתמול ,  במסיבת העיתונאים ,  חזר והדגיש את קריאות הבוז בעפולה איך שהזכיר את השם  " נתניהו ". 
6 .  נתניהו לא היה חייב ליפול לבור שאיש לא כרה לו .  אם היה מקשיב ,  ואולי אף מחבק ,  היה הופך מלך ישראל לשנים רבות ,  אבל הוא לא ידע לנהוג כך .  הציבור דורש מנהיג ,  מנהיגות ,  שתסיר מעליו את הכבלים ,  ולא מנהל בכיר .  למחאה אין מנהיג ?  היא מונהגת טוב מכל מערכת אחרת .  בתחילת המחאה עמדו בפני נתניהו שתי אפשרויות :  ועדת חמישה ,  לביצוע ,  או ועדת ה-20 ,  לדיונים . " תכל'ס "  או  " מסמוס ".  ועדת החמישה כללה את השרים הנוגעים לדרישות המחאה :  גדעון סער ,  שלום שמחון ,  משה כחלון ,  גלעד ארדן ואריאל אטיאס ,  והתכוונה לביצוע מלא ,  ישיבות עבודה מסביב לשעון בהשתתפות מנהיגות המחאה ,  תאור בעיה ,  נתונים ,  החלטה ,  ביצוע ופיזור .  נתניהו בחר בדרך השניה ,  דיון ותהליך ופריסת תשלומים עד אין סוף .  
ותהליך ,  נו ,  למדנו כבר מן הפלסטינים ,  רק את תחילתו אתה יודע .
 מסכימים או לא עם רינו צרור ?  בואו לדבר על זה בפייסבוק
מחאת האוהלים - כותרות אחרונותתוך שעות :  העמוד של טרכטנברג בפייסבוק הוצף בהצעותהקבינט החברתי-כלכלי התכנס ,  אך לא דן במחאהנתניהו :  אנחנו בטלטלה ,  ישראלים לא גומרים את החודש

נתניהו סולו מול המחאה
בניגוד לשאיפתה המקורית ,  המחאה החברתית מכוונת ישירות לנתניהו .  רינו צרור מאמין שהלחץ כבר הגיע לליכוד ,  שם כבר משוכנעים שהתאבדו פוליטית ,  ואיבדו את השלטון

