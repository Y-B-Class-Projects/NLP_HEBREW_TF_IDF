לומדים את מגילת רות במעון ראש הממשלה
ראש הממשלה נתניהו : " תמיד חשבתי ותמיד האמנתי שהתנ"ך הוא יסוד הקיום שלנו כאן ,  אחרת היינו נמצאים במקום אחר או שלא היינו נמצאים כלל "
 ראש הממשלה בנימין נתניהו ורעייתו הגברת שרה נתניהו קיימו אמש במעון ראש הממשלה בירושלים מפגש נוסף במסגרת חוג התנ"ך שחודש .  חוג התנ"ך נקרא על שם שמואל בן ארצי ז"ל ,  חמיו של ראש הממשלה .  זאת הפעם החמישית שמתקיים חוג התנ"ך ,  שחודש לפני שנתיים .  חוג התנ"ך הוא מסורת שהתקיימה בימי ראשי הממשלה לשעבר דוד בן-גוריון ומנחם בגין .  החוג מתקיים בשיתוף 'מרכז מורשת בגין'.הערב התמקד החוג במגילת רות הנהוגה להיקרא בחג השבועות .  
מנהל מרכז מורשת רבין הרצל מקוב שהיה אחד מהנוכחים ,  סיפר לוואלה !  יהדות כי  :  בבית ראש הממשלה מתקיים חוג תנ"ך שלומדים בו את פרשת השבוע . " הפעם למדנו על מגילת רות "  אומר מקוב , " הדגש היה על מקומה של האישה בהיסטוריה היהודית ועל נושא הגיור שהוא אקטואלי היום ."  מקוב מספר כי בשיעור התנ"ך דובר על כך שבתקופת התנ"ך קיבלו בקלות וזרועות פתוחות לתוך העם היהודי אישה מואביה ודווקא היא הופכת למקור של דוד המלך שממנו לפי המסורת יצא משיח ישראל .  
לדבריו ,  ראש הממשלה אמר שהוא עוסק רבות בנושא הגיור ומבין את הקושי שבנושא . " אחת הבעיות היא שקשה היום לקבל שהגיור הוא לאו דווקא דתי אלא גם לאומי .  אנשים רוצים להיות חלק מהלאום ולא חלק מהדת ." 
ראש הממשלה אמר בשיעור  : " תמיד חשבתי ותמיד האמנתי שהתנ"ך הוא יסוד הקיום שלנו כאן ,  אחרת היינו נמצאים במקום אחר או שלא היינו נמצאים כלל .  במהלך הדורות לא פחתה ההשפעה של הדברים הכתובים ,  נהפוך הוא - העוצמה שלהם והחדות שלהם רק הלכו וגברו .  לכן אני חושב שאנחנו צריכים כאן בבית ראש הממשלה להעלות כל כמה חודשים על נס את התנ"ך ".  

לומדים את מגילת רות במעון ראש הממשלה
ראש הממשלה נתניהו : " תמיד חשבתי ותמיד האמנתי שהתנ"ך הוא יסוד הקיום שלנו כאן ,  אחרת היינו נמצאים במקום אחר או שלא היינו נמצאים כלל "
 
