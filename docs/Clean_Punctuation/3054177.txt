השר לשעבר גדעון סער חוזר לפוליטיקה : " תם פסק הזמן ,  שב לליכוד "
 שר הפנים והחינוך לשעבר הכריז על שובו לליכוד : " המטרה היא לחזק את המפלגה לקראת הבחירות בעתיד ".  בשבוע שעבר פורסם כי רעייתו גאולה אבן מונתה למגישת המהדורה המרכזית בתאגיד ,  מהלך שנתפס בסביבת ראש הממשלה כ"אצבע בעין "
 שר הפנים והחינוך לשעבר גדעון סער מהליכוד הודיע הערב הערב  ( שני )  על שובו לחיים הפוליטיים ,  בתום שנתיים וחצי מחוץ לממשלה ולכנסת .  סער אמר בכנס פוליטי בעיר עכו : " תם פסק הזמן ,  אני חוזר לפעילות פוליטית בתנועתנו הליכוד ".  הוא סרב לענות על שאלות התקשורת .
 לדברי סער , " רציתי להיות עם המשפחה והייתה לי באמת תקופה הכי טובה ,  הכי נעימה ושקטה .  חשבתי על הדברים במהלך השנתיים וחצי האחרונות כדי לדאוג למדינה שלנו .  יש לנו מדינה אחת ,  בשביל הילדים של כולנו כל מי שיכול לתרום ,  צריך לתרום ,  וביכולתי לתרום למדינה ולתרום לתנועה .
" המטרה שלי היא לחזק את הליכוד לקראת הבחירות בעתיד .  אני מתכוון לצאת במסע חוצה ישראל להיפגש עם אזרחי ישראל ,  עם מצביעי הליכוד ולהציג שורה של פתרונות .  נעשה את הכל ביחד ,  מתוך תחושה של אחדות ,  מתוך גישה שרואה את טובת המדינה וטובת התנועה ",  אמר סער .  
לקריאה נוספת:סער נגד הממשלה : " נכשלו בביטחון ";  הליכוד : " מקשקש מסלון ביתו"סער הכחיש חזרה לפוליטיקה ,  דיסקין הודיע : " לא בשלב זה "" אם וכאשר סער יחזור לפוליטיקה  יישקל מה יהיה עם אבן "  
סער ,  הנחשב יריב פוליטי של ראש הממשלה ,  שיבח את נתניהו בפתח דבריו על  " העמידה התקיפה מול הלחצים מהממשל האמריקני בשמונה השנים האחרונות ".  אחת השאלות שמרחפות מעל ההודעה על שובו לפוליטיקה היא מה מטרתה ,  שכן נתניהו כבר נבחר למועמד הליכוד לראשות הממשלה בבחירות הבאות .
 בשבועות האחרונים שיחק סער תפקיד משנה ברקע משבר תאגיד השידור הציבורי ,  שכן מינויה של רעייתו ,  גאולה אבן ,  לתפקיד מגישת המהדורה המרכזית בתאגיד בשיאו של המשבר עורר את זעמם של נתניהו ורעייתו שרה .
 בתגובה לדיווח בנושא בחדשות 10 נמסר ממקורב לנתניהו כי  " העיתוי על המינוי כמעט תינוקי ונראה כמו רצון לתקוע אצבע בעין ".  בתאגיד הדפו את הטענות לעיתוי מכוון על המינוי וטענו כי הדיון על ניגוד עניינים של אבן בשל נישואיה לסער אינו רלוונטי .  גורם בכיר בתאגיד אמר בשבוע שעבר לוואלה !  ברנז'ה כי כל עוד סער לא הצהיר רשמית שיחזור לפוליטיקה ,  אין בכך שום בעיה .  
לדברי סער , " ערב חג הפסח ,  אנחנו שואלים את עצמנו מהי החירות האמיתית ,  מי אנחנו כעם וכמדינה .  הליכוד חרט על דגלו את השמירה על מדינת ישראל ,  וידענו בשנים האחרונות תקופות לא קלות .  מול הסכנה של החזרה לקווי 67' ,  צריך לחזק את הליכוד .  כולנו ניתן גיבוי לממשלה ולעומד בראשה בעמידה מול לחצים כשמדובר באינטרסים של מדינת ישראל .
" לא אני מכבד אתם כשאני מגיע אליכם ,  אתם כיבדתם אותי כשהזמנתם אותי לכאן .  הליכוד צריך להיות התנועה הפוליטית שתובעת ברגע הזה להקציב לנושאים החברתיים ,  לזוגות הצעירים שקשה להם גם עם יוקר המחייה וגם עם יוקר הדיור ,  הפנסיה ,  הביטוח הסיעודי ,  ניצולי השואה .  חייבים לטפל בדברים האלה .  בשנים האחרונות הייתה העלאה של קצבאות הקשישים ,  ואני מברך על מה שנעשה ". 
עוד קודם לכן אמר באירוע ראש עיריית עכו שמעון לנקרי : " יש בערב הזה מימד היסטורי מכל הכיוונים .  כמובן גם בכבוד שזכינו לו לארח את יקירינו ואהובנו ,  שר הפנים ושר החינוך לשעבר ,  אדם ראוי מאוד .  נשמח מאוד שהוא יחזור להנהגת הליכוד .  אני חושב שזה היה בצדק לשים אותו ראשון בפריימריז ועכשיו אחרי הפסקה קצרה אני מקווה שיחזור אלינו לליכוד .
" אנחנו זקוקים למנהיגות אחרת ,  למנהיגות יוזמת ,  למנהיגות שמחברת את חלקיו של העם .  ממשלות לדורותיהן כולן יראו על דגלו את הדגל החברתי ,  אני חושב שהגיע העת להוציא ולהחזיר את הדגל הזה ",  אמר לנקרי .  
סער עצמו מתח בשבוע שעבר ביקורת מרומזת על ראש הממשלה בנושא התאגיד ואמר כי  " אין דמוקרטיה בלי עיתונות חופשית ועליונות המשפט ,  וכי שלטון הרוב אינו שליטה בעיתונאים ".  סער הבהיר עוד כי  " שאיפה לשלטון מוחלט אינה דבר דמוקרטי ",  והזכיר כי למחוקק יש כוח רב ,  אבל הוא אינו יכול לעמוד מעל החוק .  
מאז שפרש מהחיים הפוליטיים ביקר סער לא אחת את מדיניות הממשלה בנושאים שונים .  סער שמר על פרופיל ציבורי גבוה ,  ואף שקל להתמודד על ראשות הליכוד לפני הבחירות האחרונות לכנסת ,  אולם ויתר על כך בשל לוחות הזמנים הצפופים שנקבעו להתמודדות .  מאז ,  הוא הקפיד להשאיר את האופציה לחזרתו לחיים הפוליטיים פתוחה .
 יו"ר יש עתיד ,  ח"כ יאיר לפיד ,  בירך אחר הצהריים את סער על הודעתו . " מברך את ידידי היקר על חזרתו לפוליטיקה ,  חשוב שאנשים מוכשרים וטובים יהיו במערכת הפוליטית ויעזרו לשנות אותה מבפנים ",  צייץ בטוויטר .
 השרה לשוויון חברתי גילה גמליאל בירכה אף היא על הודעתו של סער כי ישוב לפעילות ציבורית . " גדעון סער הוא איש ציבור ברוך כשרונות ומהמנהיגים הבולטים של הליכוד ושובו לפעילות יחזק ללא ספק את התנועה ",  אמרה .
  ( עדכון ראשון :  14:29 )  

השר לשעבר גדעון סער חוזר לפוליטיקה : " תם פסק הזמן ,  שב לליכוד "
 שר הפנים והחינוך לשעבר הכריז על שובו לליכוד : " המטרה היא לחזק את המפלגה לקראת הבחירות בעתיד ".  בשבוע שעבר פורסם כי רעייתו גאולה אבן מונתה למגישת המהדורה המרכזית בתאגיד ,  מהלך שנתפס בסביבת ראש הממשלה כ"אצבע בעין "
 
