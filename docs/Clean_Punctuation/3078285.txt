ראש ממשלת הודו נחת בישראל ;  נתניהו : " חיכינו לזה 70 שנה "
 נרנדרה מודי ,  מנהיג הדמוקרטיה הגדולה בעולם ,  יזכה לליווי צמוד של נתניהו וליחס דומה לזה שהוענק לנשיא ארצות הברית .  נתניהו בנתב"ג : " מעריצים את רוחות השינוי ".  מודי אמר בעברית עם נחיתתו : " שלום ,  שמח להיות פה ". 
ראש ממשלת הודו ,  נרנדרה מודי ,  נחת היום  ( שלישי )  בנתב"ג ,  לביקור היסטורי בישראל של מנהיג הדמוקרטיה הגדולה בעולם .  מודי ישהה בישראל במשך שלושה ימים ,  ויזכה לליווי צמוד של ראש הממשלה בנימין נתניהו ,  שהנחה את צוותו להעניק למודי יחס דומה לזה שקיבל נשיא ארצות הברית דונלד טראמפ בביקורו בארץ לפני כחודשיים .  לקראת הערב ביקרו השניים במוזיאון  " יד ושם "  בירושלים . 
" חיכינו לך המון זמן לביקור שלך ,  כמעט 70 שנה ליתר דיוק .  מדובר בביקור היסטורי ",  אמר נתניהו עם קבלת הפנים . " אנחנו אוהבים את הודו ,  מעריצים את ההיסטריה ,  את התרבות ,  את רוחות השינוי .  בפעם הראשונה שנפגשנו לפני שלוש שנים באו"ם ,  לחצנו ידיים והסכמנו על שיתוף פעולה היסטורי ,  זוכר שאמרת לי בשיחתנו הראשונה שכשזה מגיע ליחסי ישראל הודו - השמיים הם הגבול ?  ואני אומר לך שזה יותר מהשמיים ,  אפילו על פרוייקטים בשמיים אנחנו עובדים ביחד .  בביקור הזה אתה מחזק את שיתוף הפעולה בין ישראל להודו ,  שיתוף פעולה שבו מושקעים כספים רבים .  אני חושב על שיתופי הפעולה בינינו .  בעמק הסיליקון בארצות הברית השפות הכי נפוצות הן הינדית ועברית .  ברוך הבא לישראל ,  שוקרן ,  תודה רבה ". 
מודי הודה לנתניהו ואמר כי זהו  " כבוד גדול להיות ראש הממשלה הראשון של הודו שמבקר בישראל ".  הוא הוסיף : " אני מצפה לקדם את הקשר עם הקהילה ההודית בישראל ,  ובה מספר גדול של יהודים ממוצא הודי ".  
לקריאה נוספת:למנהיג הדמוקרטיה הגדולה ביותר בעולם יש בעיה אחת גדולה :  מוסלמיםמחכים למודי :  מערכת הביטחון תולה תקוות גדולות בביקור ראש ממשלת הודובוליווד בדרך לישראל :  הממשלה תאשר צעדים לחיזוק היחסים עם הודו 
בשבועות האחרונים ביקרו בארץ שבע משלחות מקדימות לקראת ביקור מודי ,  המציין 25 שנות יחסים דיפלומטיים בין ישראל להודו .  בירושלים מייחסים לביקור חשיבות עליונה בקביעת מפת הדרכים לשדרוג היחסים ב-25 השנים הבאות .  מאז נבחר לתפקידו ב-2014 ,  שינה מודי את הכיוון האסטרטגי ביחסים עם ישראל ,  ונתניהו משקיע מאמצים רבים בהדגשת הידידות וההערכה לתמיכה כלפי מודי ,  כפי שבא לידי ביטוי במאמר משותף שפורסם הבוקר ב"ישראל היום "  בחתימת שני המנהיגים .
" מודי ונתניהו מאמינים שניהם מאוד במימד האישי ביחסים בין מנהיגים ,  וזה צפוי לשחק תפקיד במהלך הביקור ,  הן ציבורית והן פוליטית ",  אמר אתמול מנכ"ל משרד החוץ ,  יובל רותם ,  בתדרוך לתקשורת הישראלית וההודית לרגל הביקור .  הדגש העיקרי בביקור הוא על שיתוף פעולה בתחומי חדשנות ,  חקלאות ומים ,  ולוח הזמנים של מודי עוצב כדי לתת לו נגיעה בכל אחד מהתחומים הללו .  
בהמשך ליווה נתניהו את עמיתו ההודי לביקור ביד ושם ,  כולל סיור בהיכל השמות ,  הנחת זר באוהל יזכור וביקור ביד לילד ,  ובערב הם יסעדו יחד במעון ראש הממשלה בירושלים .  מחר יפגוש מודי את נשיא המדינה ראובן ריבלין וייפגש לפגישת עבודה עם ראש הממשלה במלון המלך דוד ,  שבסיומה ייחתמו הסכמי שיתוף פעולה .  אחרי ביקור באגף למורשת הודו במוזיאון ישראל ,  מודי ונתניהו יסעו לתל אביב וינאמו באירוע לקהילה ההודית בארץ בגני התערוכה ,  בו צפויים להשתתף כ-4,000 ישראלים ממוצא הודי ואזרחים הודים השוהים בישראל .  במהלך האירוע בתל אביב צפוי מודי לקיים מפגש עם מוישי הולצברג ,  בנם של רבקה וגבריאל הולצברג ,  שליחי חב"ד שנהרגו במתקפת הטרור במומביי ב-2008 .
 ביום חמישי יגיעו שני המנהיגים לבית העלמין הבריטי בחיפה ,  ויניחו זרים על קברם של חיילים הודים שלחמו במלחמת העולם הראשונה .  לאחר מכן הם יבקרו בחוף דור ויצפו בטכנולוגיה חדשנית להתפלת מים .  בהמשך ,  ייפגשו עם מנכ"לים בכירים מהודו ומישראל בכנס חדשנות של חברות כלכליות ישראליות והודיות בתל אביב ,  וביום חמישי אחרי הצהריים מודי ימריא מישראל . 
" קשה להגזים בחשיבות ביקורו של מודי ",  אמר אתמול סמנכ"ל אסיה במשרד החוץ ,  מרק סופר .  השגריר בניו דלהי ,  דניאל כרמון ,  אמר כי מדובר ב"פסגת הפסגות "  של השיפור ביחסים בין ישראל והודו תחת שלטונו של מודי . " יש כאן דיפלומטיה מסוג חדש :  אנחנו מסתכלים על סדר העדיפויות של ממשלת הודו ,  הם עושים אותו דבר ,  ואנחנו שמים את הכל על אותו שולחן .  זיהינו את התחומים בהם לכל מדינה יש יתרון יחסי ויכולה לעזור לשניה ,  ושם המשחק הוא שיתוף פעולה ". 
במשרד החוץ הדגישו אתמול כי חלק ניכר מחשיבות הביקור היא בעצם קיומו . " יש שינוי בנראות היחסים עם הודו .  היחסים התחזקו מאחורי הקלעים במשך 25 שנה ,  אבל ההודים תמיד אמרו לנו 'אל תדברו על זה' ,  בגלל קרבתם לעולם הערבי .  עכשיו יש שינוי משמעותי בגישה ",  אמר לוואלה !  NEWS גורם מדיני בכיר .
 הגעתו של מודי נחשבת לנקודת שיא בהתחממות היחסים בין ישראל להודו מאז עלייתו לשלטון של מודי ב-2014 .  לפני כשנתיים ביקר בישראל לראשונה נשיא הודו ,  ושנה לאחר מכן גם הנשיא ריבלין נסע להודו לביקור גומלין ,  מלווה במשלחת נרחבת של אנשי עסקים ואנשי אקדמיה במטרה להעמיק את שיתוף הפעולה .  מוקדם יותר השנה הודיעה התעשייה האווירית כי חתמה על עסקאות בהיקף של כ-2 מיליארד דולר בהודו ,  במה שנחשב לעסקת הייצוא הביטחוני הגגדולה ביותר בתולדות המדינה ,  לאספקת מערכות הגנה אוויריות לצבא הודו .  
בשלוש השנים האחרונות ,  במסגרת התחממות היחסים בין ירושלים וניו דלהי ,  חל גם שינוי בדפוס הצבעתה של הודו באו"ם ובפורומים בינלאומיים אחרים :  בעבר היא הצביעה באופן אוטומטי יחד עם מדינות ערב וגוש המדינות הבלתי מזדהות ,  אך בשנים האחרונות בחרה להימנע מחלק מההצבעות ,  מה שמעורר שביעות רצון גדולה בירושלים ,  ומורת רוח אצל הפלסטינים וחלק ממדינות ערב .  בירושלים מצפים שבתום הביקור מודי יזמין את נתניהו באופן רשמי לביקור גומלין בהודו ,  המתוכנן להתקיים עד סוף השנה .  אם ייצא לפועל ,  זה יהיה ביקור שני של ראש ממשלה ישראלי בהודו ,  אחרי אריאל שרון ב-2003 .  בניגוד לבכירים אחרים המבקרים בישראל ,  מודי לא יבקר ברשות הפלסטינית ,  בהחלטה הבולטת על רקע הביקורים האחרונים של בכירים הודו בישראל ,  שנתנו דגש על התחנה ברמאללה .
 במה שנתפס כניסיון לאזן את הביקור של מודי בישראל ,  ביקר בהודו לפני כחודשיים יו"ר הרשות הפלסטינית ,  אבו מאזן ,  שחתם על שורת מזכרים לשיתוף פעולה והעמקת היחסים .  בפגישה ,  מודי חזר על מחויבותו ותמיכתו בהקמת מדינה פלסטינית .  הודו החזיקה במשך עשרות שנים במדיניות פרו פלסטינית ,  והייתה המדינה הלא-ערבית הראשונה שהכירה באש"ף כנציג הבלעדי של העם הפלסטיני .
  ( עדכון ראשון :  15:44 )  

ראש ממשלת הודו נחת בישראל ;  נתניהו : " חיכינו לזה 70 שנה "
 נרנדרה מודי ,  מנהיג הדמוקרטיה הגדולה בעולם ,  יזכה לליווי צמוד של נתניהו וליחס דומה לזה שהוענק לנשיא ארצות הברית .  נתניהו בנתב"ג : " מעריצים את רוחות השינוי ".  מודי אמר בעברית עם נחיתתו : " שלום ,  שמח להיות פה ". 

