נתניהו בזירת הפיגוע בתל אביב : " תפסנו סייען של המרצחים "
 ראש הממשלה הגיע למתחם שרונה ,  שם נרצחו אתמול ארבעה בני אדם ,  ופירט חלק מהצעדים שעליהם סיכם הקבינט  . " שללנו הקלות רמדאן לביקורים בישראל מעשרות אלפים ",  אמר .  הוא הוסיף : " לא שמעתי גינוי מהרשות - שמעתי צהלות בעזה וביו"ש "
 ראש הממשלה בנימין נתניהו הגיע אמש  ( חמישי )  לזירת הפיגוע במתחם שרונה בתל אביב ,  שבה נרצחו אתמול ארבעה בני אדם ,  והודיע כי  " תפסנו סייען של המרצחים ".   " החלטנו היום בקבינט על שורה של צעדים חריפים .  כיתרנו את יטא ,  משם הגיעו המחבלים ,  שללנו היתרי עבודה ממאות מחברי החמולות שלהם ,  שללנו את הקלות הרמדאן לביקורים בישראל מעשרות אלפים ,  עיבינו כוחות והחלטנו על שורה של צעדים שלא אפרט ". 
נתניהו התייחס לתגובות לפיגוע ברחבי העולם ולחוסר ההתייחסות מצד הרשות הפלסטינית . " שמעתי בהערכה את הגינויים החריפים והחד משמעיים מהבירות המובילות בעולם .  לא שמעתי גינוי כזה מהרשות הפלסטינים .  שמעתי את הצהלות בעזה ובחלקים אחרים של יהודה ושומרון ",  אמר ,  בהתייחס לחגיגות שלשום ,  בין היתר בשכם ובחברון . " זה רק מזכיר לנו מול מי אנחנו עומדים ומול מה אנחנו עומדים .  אנחנו ננצח ",  הוסיף .  
בישיבת הקבינט הנחה שר הביטחון אביגדור ליברמן כי עד להודעה חדשה לא יוחזרו גופות מחבלים לידי הרשות הפלסטינית .  עוד נקבע כי על הכפר יוטל כתר מלא ,  ישללו היתרי העבודה של החמולה שממנה יצאו המחבלים חאלד ומוחמד מחאמרה ויבוטלו ההיתרים שלה לבקר בישראל בזמן הרמדאן .  חלק מהצעדים כבר החלו בפועל .
 בישיבת הקבינט הוחלט כי תוקם ועדה לבחינת החזרת גופות מחבלים לרשות הפלסטינית .  ליברמן הודיע כי עד שתסתיים עבודת הוועדה תוקפא החזרת הגופות .  כמו כן ,  השרים עודכנו כי הועבר התקציב לסגירת הפרצות בגדר באזור תרקומיא עד מיתר ,  וכי העבודות בשטח יחלו ב-28 ביוני .  עד אז ,  יימשך עיבוי הכוחות בשטח .  ראש הממשלה בנימין נתניהו ,  שיזם את הדיון ,  הנחה את המטה לביטחון לאומי  ( מל"ל )  לרכז שורה של עבודות מטה בנושאים נוספים ,  ואלה יוצגו בקרוב לקבינט .
  ( עדכון ראשון :  20:00 )  

נתניהו בזירת הפיגוע בתל אביב : " תפסנו סייען של המרצחים "
 ראש הממשלה הגיע למתחם שרונה ,  שם נרצחו אתמול ארבעה בני אדם ,  ופירט חלק מהצעדים שעליהם סיכם הקבינט  . " שללנו הקלות רמדאן לביקורים בישראל מעשרות אלפים ",  אמר .  הוא הוסיף : " לא שמעתי גינוי מהרשות - שמעתי צהלות בעזה וביו"ש "
 
