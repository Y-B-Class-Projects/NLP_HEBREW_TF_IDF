להצלחה אבות רבים :  מי העביר הכסף לכבאים ? 
בעקבות המחאה ,  אושר תקציב של 300 מיליון שקלים לתגבור מערך הכבאות .  כעת ,  ראש הממשלה ושר הפנים סותרים זה את זה ומתעקשים לעסוק דווקא בלמי מגיע הקרדיט
ראש הממשלה ושר הפנים מתקשים להחליט מי מביניהם אחראי יותר להעברת 300 מיליוני השקלים שהוקצו לתגבור מערך הכבאות :  הבוקר  ( חמישי )  פורסם כי בעקבות שיחות בין שר הפנים ,  אלי ישי ,  לבין שר האוצר ,  יובל שטייניץ ,  יקצה האוצר את הסכום לכוחות הכבאות וההצלה .  הסכום צפוי לעבור במהלך חודש ינואר וללא קשר לרפורמה אותה דורש ישי בתחום שירותי ההצלה .
 בתוך כך ,  לפני שעה קלה הוציאה לשכת ראש הממשלה הודעה ולפיה  " ראש הממשלה בנימין נתניהו סיכם עם שר האוצר על תקצוב של 300 מיליון שקלים לתגבור והצטיידות למערך הכבאות ".  בהודעה נמסר גם כי  " סוכם על תקציב נוסף של 50 מיליון שקלים לחכירה מהירה של מטוסי הכיבוי ".  עוד נכתב כי ההחלטה תובא לאישור הממשלה בעוד כשבועיים לאחר שיושלם תיכנון השינויים המבניים המשלימים שיאפשרו הקמת מערך כבאות לאומי .
 בתגובה להודעת לשכת רה"מ ,  השר ישי התייחס לנושא בשנית ,  והפעם הדגיש גם הוא הכיבוי האווירי  - " גובה התוספת התקציבית אינה סופית .  אדרוש סכום משמעותי לטובת הכיבוי האווירי שלא נכלל בתוספת זו . " ישי טען שבכוותנו להמשיך ולהיאבק לקבלת הסכום המלא אותו דרש ,  העומד כזכור על 675 מיליון שקלים . " לא אסכים לוותר על כך - זהו פיקוח נפש ",  מסר .
 
להצלחה אבות רבים :  מי העביר הכסף לכבאים ? 
בעקבות המחאה ,  אושר תקציב של 300 מיליון שקלים לתגבור מערך הכבאות .  כעת ,  ראש הממשלה ושר הפנים סותרים זה את זה ומתעקשים לעסוק דווקא בלמי מגיע הקרדיט

