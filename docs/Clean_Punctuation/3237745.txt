מנדלבליט :  אין מקום להתערבות משפטית במו"מ הקואליציוני
בתשובה לפניות חברי כנסת כתב היועמ"ש כי  " לא יהסס לומר את דברו בקול רם ,  אם ימצא כי יוזמה מסוימת פוגעת בזכויותיהם של אזרחי המדינה כתוצאה מהחלשת מערכות החוק והמשפט ".  עוד הוסיף כי אין בהצעות שניתנו במו"מ חשד לשוחד
היועץ המשפטי לממשלה ,  אביחי מנדלבליט ,  השיב היום  ( חמישי )  לפניות של כמה חברי כנסת בנוגע למו"מ הקואליציוני .  במכתב ,  שעליו חתום עוזרו הבכיר של היועץ ,  ד"ר גיל לימון ,  נכתב כי התערבות שיפוטית בהסכמים קואליציוניים  " מוגבלת למקרים קיצוניים ביותר .  מקום שעלתה סכנה של פגיעה בטוהר המידות וטוהר השיקול השלטוני ",  או כאשר מתגלה ו פסול  " הנושא סממני שחיתות או השחתה ,  בעיקר בתחומי הממון וטוהר המידות ". 
עוד צוין במכתב כי  " ככל שקיימת כוונה להסדיר במסגרת ההסכמים הקואליציוניים נושאים משפטיים או משטריים בעלי רגישות חוקית או חוקתית ,  עמדת היועץ המשפטי לממשלה היא כי יש מקום לשקול את הדברים בתשומת לב רבה ,  תוך הותרת מקום להידברות בשיח ציבורי ופרלמנטרי מקיף .  מובן כי היועץ המשפטי לממשלה ,  במסגרת תפקידו ,  יידרש להיבטים המשפטיים והציבוריים של כל הצעת חוק שתונח בהקשר הזה ,  ולא יהסס לומר את דברו בקול רם וברור ,  אם ימצא כי יוזמה מסוימת פוגעת בזכויותיהם של אזרחי המדינה כתוצאה מהחלשת מערכות החוק והמשפט ". 
עוד בוואלה !  NEWS"מוותרים על החסינות שלנו ":  יוזמת הח"כים נגד החוק למען נתניהוסער נגד חוק החסינות : " יפגע בליכוד - ולא יועיל לראש הממשלה"מנדלבליט לנתניהו :  השימוע יידחה בשלושה חודשים ויתקיים באוקטובר 
לגבי הטענה כי הכוונה להבטיח לראש הממשלה בנימין נתניהו חסינות במסגרת ההסכם הקואליציוני עולה כדי עבירה פלילית ,  ועשויה להוות שוחד - השיב מנדלבליט בשלילה . " לאחר בחינה ראשונית שקיים היועץ המשפטי לממשלה ,  בהיוועצות עם פרקליט המדינה ,  לא נמצא כי המידע הקיים מבסס תשתית עובדתית המצדיקה פתיחה בחקירה פלילית ",  כתב .
 הפרקליטים והמשפטנים בפרקליטות ובמגזר הציבורי הביעו תמיכה בדבריו של היועץ המשפטי לממשלה אביחי מנדלבליט .  יו"ר ארגון הפרקליטים ,  אורית קורין ,  אמרה כי  " אלו הם ימים חשובים לשמירה על שלטון החוק ואופיה הדמוקרטי של ישראל .  אין מדובר בסוגיה פוליטית או מפלגתית ,  אלא כזאת הנוגעת לכל אחד ואחד מהאזרחים במדינה ולמרקם החיים כאן .  כל חקיקה שתביא להחלשת מערכות החוק והמשפט היא בעלת השלכות רוחב חברתיות ותפגע בסופו של דבר בכולנו ,  ציבור האזרחים ". 
 ( עדכון ראשון :  18:07 )  

מנדלבליט :  אין מקום להתערבות משפטית במו"מ הקואליציוני
בתשובה לפניות חברי כנסת כתב היועמ"ש כי  " לא יהסס לומר את דברו בקול רם ,  אם ימצא כי יוזמה מסוימת פוגעת בזכויותיהם של אזרחי המדינה כתוצאה מהחלשת מערכות החוק והמשפט ".  עוד הוסיף כי אין בהצעות שניתנו במו"מ חשד לשוחד

