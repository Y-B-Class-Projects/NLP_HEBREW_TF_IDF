באן : " למרות ההקפאה - הבנייה בגדה נמשכת "
 מזכ"ל האו"ם הביע דאגה מכך שלמרות ההקפאה ,  נמשכת הזרמת הכספים והפעילות בהתנחלויות . " ישראל מפרה חוקים בינלאומיים וסותרת את מפת הדרכים "
 מזכ"ל האו"ם באן קי מון אמר אמש  ( חמישי )  כי המשך הבנייה בהתנחלויות מעכב את תהליך השלום . " הבנייה בהתנחלויות מפרה חוקים בינלאומיים וסותרת את מפת הדרכים שבמסגרתה מחויבת ישראל להקפיא את הבנייה ,  כולל 'גידול טבעי' ",  אמר .  
באן הביע דאגה מכך שלמרות ההקפאה ,  נמשכת הזרמת הכספים והפעילות בהתנחלויות .  בנוסף ,  התייחס מזכ"ל האו"ם גם למשא ומתן עם הפלסטינים . " המתח במזרח ירושלים עולה .  אנשים ברצועת עזה ובדרום ישראל ממשיכים לסבול מאלימות .  אם לא נתקדם בתהליך המדיני ,  נסתכן בנסיגה לאחור ". 
אתמול אמר נשיא ארה"ב ברק אובמה ,  כי ממשלו העריך יתר על המידה את יכולתו לקדם את שיחות השלום בין ישראל לפלסטינים . " שני הצדדים לא מוכנים לבצע מחוות אמיצות כדי לקדם את התהליך ",  אמר הנשיא האמריקאי בראיון מיוחד שהעניק למגזין טיים לרגל שנה לכהונתו .  הראיון התפרסם על רקע ביקורו של השליח האמריקאי ג'ורג' מיטשל באזור .  
אובמה התייחס גם באופן ישיר לישראל ולבעיות של ממשלת נתניהו להתקדם בתהליך : " למרות שהם הראו אחרי הרבה זמן ,  רצון לבצע כמה תיקונים במדיניות שלהם ,  עדיין קשה להם לבצע מחוות אמיצות ".  יחד עם זאת ,  הנשיא הבטיח כי הוא לא אומר נואש מתהליך השלום : " מה שנצטרך לעשות זה להמשיך לעבוד עם שני הצדדים ,  בכדי להגיע למה שנראה לי הוא הרצון העמוק ביותר של כל המעורבים  פתרון של שתי מדינות עם ביטחון לישראל וריבונות לפלסטינים ,  תוך התרכזות בפיתוח הכלכלה הפלסטינית ושיפור חייהם עבור הילדים והנכדים ". 
עדכון ראשון :  3:35

באן : " למרות ההקפאה - הבנייה בגדה נמשכת "
 מזכ"ל האו"ם הביע דאגה מכך שלמרות ההקפאה ,  נמשכת הזרמת הכספים והפעילות בהתנחלויות . " ישראל מפרה חוקים בינלאומיים וסותרת את מפת הדרכים "
 
