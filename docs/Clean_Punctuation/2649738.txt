אסד : " כשנפתח חזית בגולן ,  אלה לא יהיו פגזים מאולתרים "
 העיתון הלבנוני אל-אחבאר דיווח שנשיא סוריה אמר לעיתונאים שהוא  " רציני לחלוטין "  באיומו לפתוח חזית בגולן .  נתניהו : " מי שמאיים לפגוע בנו או פוגע באזרחי ישראל - ייפגע "
 העיתון הלבנוני אל-אחבאר ,  המקורב לחיזבאללה דיווח היום  ( שני )  כי נשיא סוריה בשאר אסד  " רציני לחלוטין "  ביחס לאיומו לפתוח חזית מול ישראל בגולן .  לפי הדיווח ,  אסד אמר לעיתונאים ירדנים שעמם נפגש כי אין בכוונתו  " לשגר לישראל פגזים מאולתרים באופן אקראי מפעם לפעם ",  אלא הבהיר שהוא רוצה בלחימה ארוכת טווח . " ההתנגדות תהיה מחושבת ומתמשכת ,  ותדאג תמיד לשמור על יוזמה ולקבע את זירת הסכסוך באופן שישרת את המאבק ויפגע באויב ".  
" סוריה לא תוותר על העקרונות הלאומיים שלה ,  על זהותה הערבית ועל מחויבויותיה ",  אמר הנשיא הסורי על פי הדיווח . " לא נפסיק לסייע ל'התנגדות' ולא נוותר על סנטימטר מאדמותינו הכבושות .  בנוסף לכך ,  לא נוותר על העצמאות שלנו .  אני מוכן להקריב קורבן כדי שסוריה לא תיפול קורבן לידי האמריקנים והציונים ,  ולידי יתר הכופרים ומדינות המפרץ ".  
ראש הממשלה ,  בנימין נתניהו ,  אמר היום בדיון בוועדת החוץ והביטחון של הכנסת כי  " מי שמאיים לפגוע בנו או פוגע באזרחי ישראל - ייפגע ".  עוד הוסיף ראש הממשלה כי  " אנחנו רואים מזרח תיכון חדש ,  הוא גועש ורועש .  אנחנו רואים את זה בכל הגזרות ובמיוחד בצפון עם סוריה ".  לדברי נתניהו , " אנחנו מתמודדים עם ההתפתחויות הללו בנחישות .  זה מחייב אותנו לשמור על ביטחון אזרחינו ". 
הלילה דיווחה סוכנות הידיעות AP כי נשיא ארצות הברית ברק אובמה צפוי להחליט על העברת אמצעי לחימה לכוחות האופוזיציה הלוחמים בסוריה ,  ייתכן שכבר השבוע .  לפי הדיווח ,  גורמים רשמיים בארצות הברית אמרו כי תישקל גם האפשרות לשלוח סיוע של מטוסים שייצרו אזור האסור לטיסה בשמי סוריה  אפשרות שנחשבת סבירה פחות .  שליחת אמצעי הלחימה לאופוזיציה הסורית נשקלת כבר שבועות רבים ,  וזאת על רקע התחזקותו האחרונה של צבא סוריה בקרבות רבים מול המורדים .
 בבית הלבן מתכננים לקיים השבוע פגישות בנושא ,  כאשר צבא סוריה נערך למתקפה על העיר חומס  שכיבושה ינתק למעשה את כוחות האופוזיציה מדרום המדינה .  גורמים רשמיים העריכו כי במדינה השסועה שוהים כעת כ-5,000 אנשי חיזבאללה המסייעים לצבא אסד ,  בהמשך לסיוע שהעניקו בכיבוש העיירה קוסייר שעל גבול לבנון .  
בסוף השבוע דווח עוד כי ישראל איימה שתפעל בסוריה נוכח הקרבות העזים שהתנהלו בין כוחות המורדים לצבא אסד סמוך למעבר קוניטרה בשבוע שעבר .  כך עלה ממסמך שנדון בישיבת חירום שערכה מועצת הביטחון של האו"ם ונחשפה בידי נביל אבו סעיב ,  בלוגר ועיתונאי שמסקר את הנעשה בארגון .  על פי מקורותיו של אבו סעיב ,  את המסמך כתב ראש צוות המשקיפים הבינלאומיים בסוריה ,  הרב לדסו .
 במהלך הקרבות תגבר צבא סוריה את כוחותיו בשטח המפורז באמצעות שלושה טנקים וחמישה נגמ"שים שהתקדמו בכיוון מעבר הגבול מצדו הסורי ,  שם ניסו המורדים לייצר הישג מוראלי ולהניף את דגלם .  צה"ל ,  כך נטען ,  הודיע לכוח האו"ם באזור כי אם תימשך תנועת הטנקים באזור ,  הוא ייאלץ לפעול .  ההודעה הועברה לנציג הכוחות הסורים ,  וזה טען כי נוכחות השריון שם נועדה אך ורק ללחימה מול המורדים ,  וביקש מצה"ל לא לפעול .
 על פי המסמך ,  בזמן שכוחות הצבא הסורי וכוחות המורדים המשיכו להילחם בצד הסורי של מעבר קוניטרה ,  נותרו כוחות האו"ם בקשר עם ישראל ועם הצבא הסורי ,  ובכך מנעו עימות .  כמו כן ,  הוסיף לדסו במסמך כי האו"ם פנה לכמה מדינות במאמץ לשכנען לגייס חיילים עבור כוח אונדו"ף ,  ממנו הסיגה אוסטריה את חייליה ביום חמישי .  כמו כן הוא ציין שצה"ל מסר לאונדו"ף כי העניק טיפול ראשוני ל-16 פצועים מקרב המורדים הסורים ,  ושכולם הועברו לצד הסורי של מעבר הגבול .  

אסד : " כשנפתח חזית בגולן ,  אלה לא יהיו פגזים מאולתרים "
 העיתון הלבנוני אל-אחבאר דיווח שנשיא סוריה אמר לעיתונאים שהוא  " רציני לחלוטין "  באיומו לפתוח חזית בגולן .  נתניהו : " מי שמאיים לפגוע בנו או פוגע באזרחי ישראל - ייפגע "
 
