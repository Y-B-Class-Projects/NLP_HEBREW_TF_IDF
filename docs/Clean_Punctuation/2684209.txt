מתוח בסוכת האבלים :  הקרע בש"ס מחכה לסוף השבעה
דרעי כבר יוזם שינויים במועצת חכמי התורה של המפלגה ,  אלי ישי פועל מאחורי הקלעים לקידום הרב עמאר ,  ואף שכלפי חוץ סיסמאות האחדות מופצות לכל עבר ,  מאבקי הכוח כבר החלו
רחוב הקבלן 45 בשכונת הר נוף בירושלים הפך אתמול  ( שלישי )  למוקד עלייה לרגל :  רבנים ,  פוליטיקאים ,  אישי ציבור ומאות מאמינים הגיעו בזה אחר זה לנחם את משפחתו של הרב עובדיה יוסף ,  שמתקשה להתמודד עם המציאות החדשה שטפחה על פניה עם לכתו .  תייר שהיה עובר אתמול בשכונה החרדית היה עלול לחשוב שנקלע לתוך  " פסטיבל "  מאמינים .  ניידות משטרה ,  עיתונאים ,  צלמים ,  ניידות שידור ומנחמים רבים שנכנסים לרחוב ברכבי שרד מפוארים .  רק אם היה מפלס את דרכו בין עשרות המנחמים אל מרכז האוהל ,  היה מבחין בארבעת האחים היושבים זה לצד זה כשהם מבכים את פטירת אביהם כשפניהם נפולות ודמעות בעיניהם .
 הרב עובדיה יוסף הלך לעולמו - סיקור מיוחד בוואלה !  חדשותדרעי על עתיד מפלגתו : " לא יהיה פיצול ,  ש"ס מאוחדת"מה היה הרב עובדיה יוסף עבור החילונים ?  / דעהנתניהו בשבעה על הרב יוסף : " חשב על המשכיות העם "  
במישור הפוליטי ,  בש"ס לא מרבים לדבר כעת על היום שאחרי .  ואולם ,  למרות הניסיונות לשדר אחדות בימי השבעה ,  ניכרת המתיחות ואי הוודאות בתוך המפלגה ,  וקרוב לוודאי שבתום תקופת האבל יישלפו הסכינים .  ח"כ אריה דרעי ביקר אתמול לא פעם באוהל האבלים ורמז על כוונותיו להרחיב את מועצת החכמים של ש"ס שבראשה יעמוד הרב שלום כהן ,  אחד מחבריה הנוכחים ,  ותפקידה יהיה לקבל את ההחלטות הפוליטיות בעוד בנו של הרב יוסף ,  הרב הראשי הספרדי יצחק יוסף ,  יעסוק בעניינים ההלכתיים והתורניים .  ישי עצמו ,  שפועל מאחורי הקלעים לטובת הרב עמאר ,  לא התייחס לנושא וציין כי הוא  " פועל לאחדות השורות ". 
בני ביתו של הרב משתדלים להתרחק מעניינים שאינם קשורים בצער על מות אביהם .  בסיום התפילה עזבו כולם את האוהל ,  עלו לביתו של הרב ,  שם נותרו המומים . " קשה לעכל ,  קשה לתפוס ",  אמר אחד מבני הבית , " אנחנו הולכים בתוך הבית ,  וקשה לנו להתרגל למציאות הזו שהרב איננו .  תחושת היתמות קשה לנו מאד ".  
ולא רק לבני הבית .  על פניהם של כל המנחמים ניכרה תחושת הכאב .  בשעה 10:00 ירדו הבנים לאוהל המנחמים כדי לקבל את הקהל הגדול ,  בעוד האחיות התיישבו בחדר צדדי מתחת לבית .  בשעה 13:00 ,  לאחר שבמקום ניחמו שורה ארוכה של פוליטיקאים ואישי ציבור ,  עזבו בני המשפחה את האוהל למנוחה קצרה בבתיהם .  
בשעות הצהריים אתמול ,  לקראת הגעתם של נשיא המדינה ,  שמעון פרס וראש הממשלה ,  בנימין נתניהו ,  רחוב הקבלן שינה את פניו .  כוחות משטרה ושב"כ הגיעו למקום ,  בניין המגורים הוקף במחסומים והכניסה לבניין נחסמה .  נשיא המדינה שמעון פרס הגיע ראשון לבית הכנסת הממוקם מתחת לביתו של הרב ,  שם חיכו לו בני המשפחה . " חיממת לנו את הלב ",  אמר לו הרב אברהם יוסף ,  אחד מבניו של הרב עובדיה . " בהספד שנשאת אתמול ,  ריגשת אותנו .  שפכת אור על נקודות רבות בחיים של אבא שרבים לא הכירו .  אהבתו של אבא לך ולעם ישראל נבעה מתוך יראת שמיים ",  אמר .  
גם הנשיא לא הסתיר את הקשר והיחסים ההדוקים שהיו לו עם הרב יוסף . " קשה היה להכיר באמת את אבא ",  אמר להם , " הוא אהב את עם ישראל אהבת אמת ולא חשב שאנחנו שני עמים אלא עם אחד ,  ורצה מאד לאחד אותו ".  לדברי הנשיא ,  הרב יוסף  " התאמץ להיות חלק מהעם דווקא משום שהיה גבוה ברוח .  העם הקדיש לו את ההספד היפה ביותר כשעלה בהמוניו לירושלים .  הוא אהב את העם והעם אותו ".  
עוד בטרם הגיע ראש הממשלה ,  נכנסו למקום השר סילבן שלום ,  ראש הממשלה לשעבר אהוד ברק ,  איש העסקים יצחק תשובה שהתגאה בקשריו עם הרב יוסף ועוד רבים אחרים .  לניחום האבלים הגיע נתניהו מלווה ברעייתו שלא ויתרה על חיבוק התמיכה ליהודית יוסף ,  כלתו של הרב ומי שכונתה בעבר  " האישה החזקה בש"ס ". 
במהלך הניחום ,  פנה הרב דוד יוסף ,  בנו של הרב ,  לנתניהו והטיח בו האשמות על הניסיון לגייס בחורי ישיבות ועל הפגיעה התקציבית בישיבות ובכוללים . " אבא מאוד נפגע .  הוא שאל למה אתם מגייסים בחורי ישיבות ופוגעים כך בעולם התורה ,  והוא לא קיבל תשובה ".  נתניהו התפתל ,  לא השיב ,  והשיחה על דמותו של הרב יוסף נמשכה .  כעבור מספר דקות הפנה שוב הרב דוד את השאלה לעבר נתניהו : " אני מרגיש שזה כמו צוואה של אבא .  הוא נפגע מכך שפוגעים בבחורים ובעולם התורה ".  גם הפעם נתניהו לא השיב .
  ( עדכון ראשון :  23:04 )  

מתוח בסוכת האבלים :  הקרע בש"ס מחכה לסוף השבעה
דרעי כבר יוזם שינויים במועצת חכמי התורה של המפלגה ,  אלי ישי פועל מאחורי הקלעים לקידום הרב עמאר ,  ואף שכלפי חוץ סיסמאות האחדות מופצות לכל עבר ,  מאבקי הכוח כבר החלו

