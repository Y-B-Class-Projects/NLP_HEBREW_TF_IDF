חברת החשמל חודרת לשוק האינטרנט
החברה הציגה את הניסוי הטנכולוגי שלה לחיבר סיבים אופטיים לבתי לקוחות לטובת איטנרנט מהיר .  הניסוי מתבצע בשיתוף חברות נטוויז'ן ,  סמייל ופרטנר
 ( צילום :  מנשה דהן עריכה :  יאיר דניאל )  
" מצפון תפתח הטובה ,  ואני מקווה שתוך שנתיים מהיום נרשת הארץ ונהיה במצב שנוכל להביא את האינטרנט שבקריית שמונה לכל ילדי ישראל ,  לעסקים ,  למחקר ולרפואה ,  לשעות הפנאי ולבידור .  זה ביטול פערים ודבר טוב ולכן אני מברך על הניסוי ",  כך אמר היום בינימין נתניהו באירוע הצגת אינטרנט אולטרה מהיר של חברת החשמל בקריית שמונה .
 החברה הציגה היום את הניסוי הטנכולוגי שלה לחיבר סיבים אופטיים לבתי לקוחות לטובת איטנרנט מהיר .  את הניסוי מבצעת חברת החשמל ב-150 בתים בעיר הצפונית ,  בשיתוף חברות נטוויז'ן ,  סמייל ופרטנר .
 על תהליך קבלת ההחלטה סיפר נתניהו : " בא אלי שר התקשורת משה כחלון לבית ראש הממשלה בבלפור ואמר :  'יש לי רעיון שנשתמש בתשתיות חברת החשמל להעביר אינטרנט מהיר .  הוא הסביר לי שהאינטרנט היום בישראל ,  במקום להיות מכונית מירוץ הוא טרקטור סובייטי' .  אמרתי לו בהצלחה .  אז הוא אמר :  'יש בעיה ,  חברת החשמל זה מונופול טבעי' ,  אבל אז הוא הוסיף את מילת הקסם :  תחרות .  הוא הסביר שחברת החשמל תתחרה בכבלים ובזק ולכן נתתי את ברכת הדרך ". 
שר התקשורת כחלון אמר באירוע : " תארו לכם שילד באופקים יושב מול המחשב ורואה שיעור מהטכניון .  תארו לכם שהילד בקריית שמונה מקבל מה שמקבל ילד בוושינגטון .  כרגע ישראל נמצאת במקום ה-21 בעולם ,  ואנחנו רוצים להיות ברביעיה או בשלישיה הראשונה .  
באירוע הציגו חברות התקשורת יישומים על גבי האיטנרנט המהיר של חברת החשמל במהירות של 100 מגה-ביט סימטרי .  
מנכ"ל חברת החשמל ,  עמוס לסקר ,  ציין כי  " הצלחת הניסוי מדגימה את יכולות חברת החשמל .  לקחנו על עצמנו משימה בנושא חדש ועמדנו בה בזמן ובדיוק .  אנחנו מסוגלים להגיע לחזית הטכנולוגיה לא רק באנרגיה ,  אלא גם בטלקום .
 
חברת החשמל חודרת לשוק האינטרנט
החברה הציגה את הניסוי הטנכולוגי שלה לחיבר סיבים אופטיים לבתי לקוחות לטובת איטנרנט מהיר .  הניסוי מתבצע בשיתוף חברות נטוויז'ן ,  סמייל ופרטנר

