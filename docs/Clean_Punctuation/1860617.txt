נתניהו החליט : " אנאם בעצרת הכללית של האו"ם "
 אחרי שהתלבט אם לשלוח את הנשיא פרס ,  החליט ראש הממשלה לייצג בעצמו את המדינה בעצרת הכללית של האו"ם . " אני נוסע לומר את האמת למי שירצה לשמוע אותה "
  ( צילום :  רויטרס ,  עריכה :  יאיר דניאל ) 
ראש הממשלה בנימין נתניהו הודיע בצהריים  ( חמישי )  כי הוא זה שייסע לייצג את ישראל בעצרת הכללית של האו"ם בניו יורק .  לפי התכנון ,  נתניהו ופמלייתו ימריאו מהארץ ביום רביעי הקרוב וישובו לישראל במוצאי שבת .  הנאום צפוי להתרחש ביום שישי בערב  ( שעון ישראל )  .  במהלך העצרת צפויים הפלסטינים לבקש ממועצת הביטחון הכרה למדינה .
 הפלסטינים רוצים מדינה - כותרות אחרונות :
 הפלסטינים יפנו למועצת הביטחון : " רוצים הכרה במדינה"בכיר אש"ף בארה"ב :  לא נסכים להותיר גושי התנחלויותבכיר ברשות : " נתניהו יכול עדיין למנוע פנייתנו לאו"ם "
 בתקופה האחרונה ,  נתניהו התלבט רבות מי ייצג את ישראל בוועידת האו"ם ,  מלבד שר החוץ אביגדור ליברמן .  תחילה הוא העדיף שנשיא המדינה שמעון פרס ייסע לעצרת .  אולם ,  כאמור היום הוא החליט לנסוע בעצמו .  
במסיבת עיתונאים משותפת עם ראש ממשלת צ'כיה פטר נצ'ס המבקר בארץ אמר נתניהו כי  " אי אפשר לבסס שלום על שקרים .  שלום המבוסס על שקרים יתנפץ על קרקע המציאות .  צריך לומר את האמת .  בכדי לכונן שלום צריך כבוד הדדי ,  זה מה שאנחנו מחפשים עם הפלסטינים .  הייתי מודאג מאוד שפקיד פלסטיני אמר שחזונו הוא פלסטין נקייה מיהודים .  זאת חרפה ,  הרשות צריכה לגנות את האמירה הזו .  אנחנו מאמינים ששלום יושג באמצעות מו"מ ישיר ולא באמצעות הכתבות ". 
נתניהו הוסיף כי  " החלטתי לקחת את המסר הזה לעצרת הכללית של האו"ם ,  שם אנאם בשבוע הבא .  אני יודע שזה מקום שבו לישראל אין שימוע הוגן ,  הרוב האוטומטי ממהר לגנות את ישראל אבל החלטתי לנסוע בכל אופן ,  לא כדי לזכות במחיאות כפיים אלא לומר את האמת למי שירצה לשמוע אותה ".   
" אני מתכונן לומר באו"ם שישראל רוצה בשלום ומבקשת לקיים משא ומתן ,  אך לצערנו לא נענינו ",  המשיך נתניהו , " הצרכים הללו רק מתחדדים לאור האירועים שאנחנו רואים מסביבנו .  צריך לומר דברים ברורים לגבי הטלטלות במזרח התיכון ,  ואלו דברים שצריך לדבר אל אומות העולם .  היו לי עצות כאלו ואחרות .  חשבתי שנכון לבוא לאו"ם ולומר את הדברים כפי שהם .  אני ועבאס הולכים לאו"ם ,  אפשר לחסוך את הנסיעה ,  ולשבת לנהל משא ומתן ישיר ,  זו הדרך הפשוטה ביותר ".  לדבריו , " היכולת שלהם להשיג חברות באו"ם באמצעות מועצת הביטחון לא תקרה .  אני משוכנע בכך .  היו הרבה מאוד מגעים ומהלכים כדי להבטיח שזה לא יקרה .  הם יכולים ללכת לעצרת הכללית ולהעביר שם כל החלטה .  הדבר החשוב הוא שאנחנו נציג את האמת .  אני מכיר את הגזרה הזו ,  הייתי שם שגריר ". 
ראש ממשלת צ'כיה ,  פטר נצ'ס אמר מצדו כי  " בפגישה שלנו אמרתי לרה"מ שנאחנו תומכים במדינת ישראל באופן רחב ,  אנחנו בעד פיתוח היחסים ,  היחסים הם טובים לשני הצדדים ,  אנחנו נגד כל ביטוי של דה-לגיטימציה של מדינת ישראל .  אנחנו משוכנעים ששלום יושג אך ורק בדיאלוג ישיר ,  צ'כיה לא תומכת בשום צעדים חד-צדדיים ". 
לפניות לכתב :  pinhas_wolf@walla.co.il

נתניהו החליט : " אנאם בעצרת הכללית של האו"ם "
 אחרי שהתלבט אם לשלוח את הנשיא פרס ,  החליט ראש הממשלה לייצג בעצמו את המדינה בעצרת הכללית של האו"ם . " אני נוסע לומר את האמת למי שירצה לשמוע אותה "
 
