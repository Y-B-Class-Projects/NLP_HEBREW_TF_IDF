גבאי נגד נתניהו : " לא המשטרה קיבלה מתנות ב-200 אלף דולר - אתה קיבלת "
 יו"ר העבודה התייחס למתקפה של נתניהו נגד המשטרה ,  בנאום ראש הממשלה בכפר המכביה ,  ואמר לפעילים בנתיבות כי  " נתניהו לא מדבר על הירי מעזה ,  כי כולם מבינים שאיבדנו את ההרתעה .  הוא אפילו לא טורח לחזק את תושבי הדרום כדי לא להודות בכישלונו "
 יו"ר מפלגת העבודה ,  אבי גבאי ,  תקף אמש  ( שלישי )  את ראש הממשלה בנימין נתניהו ושר הביטחון אביגדור ליברמן ,  ברקע ההסלמה בדרום . " נתניהו בכלל לא דיבר על המצב הביטחוני בעוטף עזה ,  ונעלם בשבועיים האחרונים .  ולא בגלל החקירות - הוא העדיף לדבר על המטבע הווירטואלי ולא על מה שקורה שם ,  כי כולנו מבינים שאיבדנו את ההרתעה ",  אמר גבאי בכנס פעילים בנתיבות .
" לא המשטרה קיבלה מתנות בשווי 200 אלף דולר ,  אתה קיבלת ",  המשיך גבאי לתקוף את נתניהו .  בהתייחסו לנאום נתניהו הערב ,  שתקף את המשטרה בכפר המכביה מול מאות פעילי ליכוד ,  אמר גבאי : " צפינו בנאום האליבי של ביבי .  ממה מפחד נתניהו אם לא היה כלום ?  במקום לומר לציבור 'טעיתי ,  לא הייתה בסדר' ,  ראש הממשלה מעדיף לתקוף שוב את המשטרה .  במקום לחזק את המשטרה הוא מתעסק בלהאשים אותה ".   
" הוא אפילו לא אמר לתושבי הדרום שהוא מחזק אותם ",  האשים גבאי את נתניהו . " מישהו פה שמע בשבועיים האחרונים את נתניהו מדבר על הירי מעזה ?  לא ,  כי הוא לא דיבר על זה .  אתם יודעים למה ?  כי זה כישלון ,  ואם הוא ידבר אז הוא חלק מהכישלון ",  המשיך גבאי . " כששאלו אותו על הירי לעבר העוטף ,  נתניהו אומר 'נקסט' ,  אז בבחירות הבאות אנחנו נגיד לו נקסט ". 
על שר הביטחון אמר גבאי כי  " ליברמן ,  במקום להיות שר הביטחון הפך להיות פרשן צבאי ".  הוא דיבר גם על מפלגתו ,  כשאמר כי  " מפלגת העבודה התרכזה יותר מדי בתל אביב .  אני נהנה להיות בסביבה ולא רק בתל אביב ",  אמר .  הוא הוסיף בהומור : " אני צריך להודות לביבי .  כשנכנסתי לחברת בזק הוא הפריט אותה ,  ובזכותו הרווחתי יותר כסף ,  בזכותו אני איש אמיד ". 
 ( עדכון ראשון :  20:59 )  

גבאי נגד נתניהו : " לא המשטרה קיבלה מתנות ב-200 אלף דולר - אתה קיבלת "
 יו"ר העבודה התייחס למתקפה של נתניהו נגד המשטרה ,  בנאום ראש הממשלה בכפר המכביה ,  ואמר לפעילים בנתיבות כי  " נתניהו לא מדבר על הירי מעזה ,  כי כולם מבינים שאיבדנו את ההרתעה .  הוא אפילו לא טורח לחזק את תושבי הדרום כדי לא להודות בכישלונו "
 
