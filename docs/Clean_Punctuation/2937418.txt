 " נתניהו פנה לברלוסקוני כדי שיסייע לו ליצור קשר עם אובמה "
 אתר ההדלפות  " ויקיליקס "  פרסם תשדורת שיירט ה-NSA ולפיה ב-2010 ביקש ראש הממשלה מעמיתו האיטלקי עזרה בפתרון המשבר עם ארה"ב ברקע בניית מאות יחידות דיור במזרח י-ם . " נקודת השפל ביחסים בין המדינות "
 ראש הממשלה בנימין נתניהו פנה ב-2010 לראש ממשלת איטליה דאז סילביו ברלוסקוני כדי שיסייע לו להפיג את המתיחות עם ארצות הברית - כך עולה מתשדורת של הסוכנות לביטחון לאומי  ( NSA )  ,  שאותה פרסם הלילה  ( שלישי )  אתר ההדלפות ויקיליקס .  מיירוט השיחה בין השניים עולה כי נתניהו ביקש את עזרתו של עמיתו ברומא בשל חוסר התקשורת בינו לבין נשיא ארצות הברית ברק אובמה .  ברלוסקוני ,  כך הכתב ,  הסכים להירתם למאמץ .  
השיחה בין שני ראשי הממשלות התקיימה ב-13 במרץ ברקע משבר שפרץ בין ירושלים לוושינגטון סביב בניית 1,600 יחידות דיור במזרח הבירה .  הממשל האמריקני גינה בחריפות את ההחלטה ,  שפורסמה בזמן שסגן נשיא ארצות הברית ג'ו ביידן ביקר באזור .  
לפי השיחה שיורטה ,  נתניהו התעקש שבניית יחידות הדיור לא שונה מהמדיניות שנקטה ישראל עוד מימיה של ראש הממשלה גולדה מאיר .  הוא האשים גורם בממשלה בטיפול לקוי בנושא ,  כשהפגין  " חוסר רגישות פוליטית ".  ראש הממשלה טען כי המטרה עתה היא למנוע מהפלסטינים לנצל את המשבר כדי לעצור את המשא ומתן או כדי לקדם תביעות לא-מציאותיות שעלולות להביא לקריסת השיחות .  
לפי התשדורת ,  גורמים ישראליים סברו כי המשבר שפרץ לא נגע רק לבניית מאות יחידות הדיור ,  אלא סימל את נקודת השפל ביחסים בין שתי המדינות . 

" נתניהו פנה לברלוסקוני כדי שיסייע לו ליצור קשר עם אובמה "
 אתר ההדלפות  " ויקיליקס "  פרסם תשדורת שיירט ה-NSA ולפיה ב-2010 ביקש ראש הממשלה מעמיתו האיטלקי עזרה בפתרון המשבר עם ארה"ב ברקע בניית מאות יחידות דיור במזרח י-ם . " נקודת השפל ביחסים בין המדינות "
 
