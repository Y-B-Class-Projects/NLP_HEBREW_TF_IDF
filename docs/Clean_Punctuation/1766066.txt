הפרקליטים לנתניהו :  התערב ועזור לסיים השביתה
יו"ר ארגון הפרקליטים בועז גולדברג ביקש מרה"מ נתניהו להתערב בשביתת הפרקליטים ולסייע להביא לסיומה : " הציבור כולו נפגע בשל התנהלות שר המשפטים ומשרד האוצר בסירובם לנהל מו"מ "
 יושב ראש ארגון הפרקליטים בועז גולדברג שלח הערב  ( חמישי )  מכתב לראש הממשלה בנימין נתניהו בו הוא מבקש שיתערב בשביתת הפרקליטים ויסייע להוביל לסיומה .  במכתב מתח גולדברג ביקורת על האוצר ועל שר המשפטים יעקב נאמן ,  אשר דורשים מהפרקליטים לסיים את השביתה כתנאי לפתיחת משא ומתן . 
" אין צורך להכביר מילים בדבר מעמד הפרקליטות ,  חשיבותה כשומר הסף של אינטרס הציבור ויכולתה של המדינה להילחם בפשיעה ,  בארגוני הפשיעה ,  בשחיתות ובשמירה על קניין הציבור וזכויותיו בכל התחומים המשפטיים ",  כתב גולדברג . " לתדהמתנו נודע לנו כי שר המשפטים ,  אשר מופקד ,  מיניסטריאלית ,  על הפרקליטות ומערכת המשפט ,  מונע קיומו של משא ומתן שיוביל לסיום השביתה ".   
" השר ,  לצערנו ,  דורש את סיום השביתה כתנאי מוקדם לניהול משא ומתן .  המדובר בדרישה חסרת תקדים ביחסי העבודה .  עמדת השר האחראי על אכיפת החוק ומערכת המשפט ,  מעצימה את נזקי השביתה .  הציבור כולו נפגע בשל התנהלות השר והאוצר ,  בסירובם לנהל משא ומתן . " צר לנו על כל יום שביתה שמקשה על מערכת המשפט .  כל יום שביתה מגביר את נזקיה ".  
" אין זה ראוי לדרוש מארגון פרקליטי המדינה וחבריו לוותר על החירות היסודית הנתונה להם  לשבות למען קידום תנאי העבודה השכר והמעמד שלהם - דרישה שאינה מוצבת כתנאי מוקדם בפני ארגונים אחרים .  אני פונה אליך היום ,  כראש ממשלת ישראל ,  כדי שתתערב במצב הקשה שנוצר ,  במטרה להביא לניהול מו"מ ענייני ומואץ על מנת להגיע לפתרון מוסכם ,  נכון וצודק לכל הצדדים ולסיומה של השביתה ". 
אתמול התקיימה פגישה ממושכת בין נציגי הפרקליטים לשר המשפטים ,  יעקב נאמן ,  בניסיון למצוא נוסחה שתוביל לסיום השביתה ,  שנמשכת כבר יותר משלושה שבועות .  נאמן אמר לפרקליטים שהוא מבין את עמדתם ,  אך הסביר שהוא מחויב לראייה מערכתית כוללת ,  וביקש מהם לסיים את השביתה .  הוא אף הבטיח לשמש כמתווך בינם לבין האוצר עד לפתרון הסכסוך .  
בשלב מסוים אף הציע נאמן לפרקליטים לנהל במקום מו"מ מול נציג זוטר מהאוצר ,  שהוסמך לדון עמם כיוון שהממונה על השכר נמצא בחו"ל ,  אולם הם סירבו ,  והפגישה הסתיימה ללא תוצאות .  הפרקליטים דוחים את הדרישה להפסיק את השביתה כתנאי למו"מ ,  ומזכירים שמדובר בזכות חוקתית השמורה לכל עובד .  היום קיימו הפרקליטים פגישה נוספת ,  שבסיומה הוחלט על המשך השביתה במתכונתה הנוכחית .
 
הפרקליטים לנתניהו :  התערב ועזור לסיים השביתה
יו"ר ארגון הפרקליטים בועז גולדברג ביקש מרה"מ נתניהו להתערב בשביתת הפרקליטים ולסייע להביא לסיומה : " הציבור כולו נפגע בשל התנהלות שר המשפטים ומשרד האוצר בסירובם לנהל מו"מ "
 
