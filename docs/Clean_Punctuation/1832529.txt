דרישה בכנסת : " לשלול מנתן זך את פרס ישראל "
 ח"כ שנלר שלח מכתב לוועדת פרס ישראל בבקשה לשלול את הפרס מהמשורר בשל התבטאות לפיה רה"מ נבחר בבחירות דמוקרטיות ממש כמו היטלר . " התבטאויותיו מעמידות בצל כבד את היותו ראוי לפרס "
 ח"כ עתניאל שנלר  ( קדימה )  פנה היום  ( חמישי )  במכתב לוועדת פרס ישראל בבקשה לשלול מהמשורר נתן זך את פרס ישראל שקיבל ב-1995 ,  זאת בשל התבטאותו אתמול בראיון ל"קול ישראל "  לפיהן ראש הממשלה בנימין נתניהו נבחר בבחירות דמוקרטיות בדומה לצורר הנאצי ,  אדולף היטלר . 
" פרס ישראל הינו אחד הפרסים היוקרתיים ,  החשובים והראויים ביותר אותו מעניקה מדינת ישראל לאזרחיה בגין תרומתם הייחודית בתחומים שונים לחברה ולמדינה ",  כתב שנלר לחברי הוועדה , " הוועדה מצאה בשעתו את המשורר נתן זך כראוי לקבלת תואר 'חתן פרס ישראל' ומצאה אותו כבעל זכויות רבות ובעל תרומה משמעותית למדינה בתחום התרבות .  התבטאויותיו האחרונות של נתן זך באמצעי התקשורת המשוות את המנהיגות הנבחרת הישראלית למנהיגות הנאצית מעמידות בצל כבד את היותו ראוי לשאת בתואר המחייב של חתן פרס ישראל ". 
שנלר הוסיף במכתבו ,  כי  " לשונו המנאצת והמגדפת של המשורר העברי בשידור חי ,  כלפי אנשים שאיתם הוא נמצא במחלוקת אידיאולוגית פוליטית ,  הגם שאינה ראויה ,  הינה מותרת בחברה דמוקרטית .  אולם ,  בשעה שמתח קו משווה בין ממשלת ישראל ,  בראשותו של בנימין נתניהו ,  שנבחרה באופן דמוקרטי ,  לבין משטרו של הצורר אדולף היטלר ,  שלטענו גם הוא נבחר באופן דמוקרטי ,  הוא חוצה את קו הלגיטימיות המוסרית ,  היהודית והחוקית כאחד ",  הוסיף .
 זך אמר את הדברים בראיון לתכנית  " הכל דיבורים "  אותה מנחה ירון דקל .  זך התייחס במהלך השיחה לתהליך המדיני התקוע ואמר : " מתי יהיה הסכם שלום ?  בינתיים אני רואה שראש הממשלה שלך נוסע בכל מקום כדי להגיד שלא יהיה הסכם שלום ".  לכך השיב דקל : " הוא גם ראש הממשלה שלך ". זך אמר בתגובה : " הוא גם ראש הממשלה שלי ,  לצערי הרב ",  ודקל השיב : " הוא נבחר בבחירות דמוקרטיות ". 
אז ,  אמר זך דברים שעוררו כאמור את הסערה בכנסת .  לדבריו , " נכון ,  בבחירות דמוקרטיות לגמרי בחרו בהיטלר .  אני לא עושה השוואה ".  לכך השיב דקל : " עשית כרגע את ההשוואה ".  זך הגיב ואמר : " לא ,  אני לא עשיתי .  אני אומר :  בחירות דמוקרטיות העלו את מוסליני ,  היטלר ,  סטאלין ".  בשלב זה ,  ביקש דקל מזך לחזור בו מדבריו ,  וזה סירב .
 השערוריות האחרונות של זך :  נתן זך נגד  " האח הגדול ":   " הטינופת הנוראה עם הגמד"נתן זך :  מוכן להשתתף במשט הבא לעזה"אם נתן זך ישוט לעזה - אסור ללמד את שיריו "
 לפניות לכתב :  pinhas_wolf@walla.co.il

דרישה בכנסת : " לשלול מנתן זך את פרס ישראל "
 ח"כ שנלר שלח מכתב לוועדת פרס ישראל בבקשה לשלול את הפרס מהמשורר בשל התבטאות לפיה רה"מ נבחר בבחירות דמוקרטיות ממש כמו היטלר . " התבטאויותיו מעמידות בצל כבד את היותו ראוי לפרס "
 
