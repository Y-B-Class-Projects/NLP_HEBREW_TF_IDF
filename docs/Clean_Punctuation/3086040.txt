שומר הסף והמושך בחוטים :  מה עושה ראש הסגל בלשכת ראש הממשלה
ארי הרו וגיל שפר מילאו בשנים האחרונות את התפקיד הרגיש של מי שמווסתים את הגישה לראש הממשלה .  כל אחד מהם נחקר במשטרה בשתי פרשות נפרדות ובחשדות שונים - ועם שניהם מתנהלים מגעים להסכם עד מדינה .  המשטרה תנסה לקבל מידע מכריע ממי שהיו שומרי הסף של נתניהו
בשבוע החולף נחשפו המאמצים הנרחבים שמושקעים במשטרה בגיוסם של ארי הרו וגיל שפר ,  שניהם אנשי סוד ומקורבים לשעבר של ראש הממשלה בנימין נתניהו ,  להסכמה על עסקאות של עדי מדינה .  הרו ושפר מסובכים כל אחד בחקירה נפרדת עם חשדות שונים לחלוטין ,  אך המכנה המשותף ביניהם בולט לעין - שניהם כיהנו כראשי סגל של נתניהו בשנים האחרונות .  מדובר בתפקיד העוזר הבכיר ביותר בלשכת ראש הממשלה ,  שפותח וסוגר את הדלתות בפני הבאים והיוצאים ממשרדו של נתניהו ,  ולרוב - מדובר באיש הכי צמוד לאזרח מספר אחד .  
ראש הסגל הוא הגורם המתכלל של כל הצוות הבכיר ביותר בסביבת ראש הממשלה ,  ובשלב ראשון - הוא אחראי על יצירת סביבת עבודה הרמונית ויעילה בלשכה עצמה וגיבוש כלל הגורמים - מזכיר הממשלה ,  המזכיר הצבאי ,  ראש המועצה לביטחון לאומי  ( מל"ל )  ,  מנכ"ל משרד ראש הממשלה ,  הדובר או ראש מערך התקשורת וההסברה ,  והמטה כלכלי-חברתי והמועצה הלאומית לכלכלה - לכדי סנכרון יעיל .  במשך תקופות ארוכות בכהונתו השנייה של נתניהו ,  ראש הסגל משמש גם ראש הלשכה ,  כך שהוא אחראי גם על ניהול הלשכה וארגון לוח הזמנים וסדר היום של ראש הממשלה .
 לקריאה נוספת:אחרי ארי הרו :  ניסיונות לגיוס איש סודו הנוסף של נתניהו לעד מדינהבדרך להפיכתו לעד מדינה : " ארי הרו ימסור מידע גם בתיק הצוללות"הערכות במשטרה :  עדותו של גנור תוביל לגל מעצרים במערכת הביטחון 
בנוסף לניהול המטה המקצועי ,  ראש הסגל מופקד על ניהול סדר העדיפויות של הנושאים שעולים על שולחן ראש הממשלה בכלל התחומים - מדיני ,  ביטחוני ,  פוליטי וכלכלי .  בין היתר ,  הוא צריך לווסת את הגישה אל ראש הממשלה ,  ולהוות חצץ וסינון לרעשי הרקע שעשויים להפריע לו בעבודתו .  
כך ,  לעתים קרובות ,  יישלח ראש הסגל מטעמו של נתניהו למשימות פוליטיות מיוחדות ,  ולשמש בא כוחו לצורך הורדת מתיחויות קואליציוניות או פיוסים של שרים נעלבים ,  או טיפול בבעיות שעל סדר היום הציבורי - לדוגמה ,  פינוי עמונה או ניהול משא ומתן עם ההסתדרות לפני שהן מגיעות לשולחן החשוב ביותר במדינה .  יש שיכנו אותו שומר הסף של ראש הממשלה ,  במקרים אחרים אולי יתאים יותר הכינוי המושך בחוטים .  
לתפקיד ראש הסגל ,  שהוא כנראה משרת האמון החשובה ביותר בסביבתו של ראש הממשלה ,  יש תנאי סף כמו ניסיון ניהולי ,  ציבורי ואקדמי ,  אך התנאי המקדים החשוב ביותר לתפקיד הוא אמון ונאמנות .  מעבר לכך ,  הגדרות ודרישות התפקיד של ראש הסגל משתנות מראש ממשלה לראש ממשלה ,  כשאצל נתניהו ,  למשל ,  כפי שמעידים בכירים לשעבר מלשכתו ,  התפקיד כולל גם נדבך משמעותי של תיאום ועדכון עם רחוב בלפור - ועם רעיית ראש הממשלה .  
יותר מזהות ראש הממשלה ,  מה שמשפיע על תפקיד ראש הסגל הוא זהותו ואופיו של האדם הנושא בתפקיד ,  מהו הרקע שממנו הוא מגיע ומה מניע אותו לפעולה . " יש מי שמתעסק יותר בפוליטיקה ,  יש מי שמתעסק יותר בנושאי חוץ ,  יש כאלה שמתעסקים בגברת ,  ויש כאלה שפשוט מתמקדים בניהול הצוות ",  סיפר לוואלה !  NEWS בכיר לשעבר בלשכה .  
בשמונה השנים האחרונות כיהנו כחמישה אנשים בתפקיד ראש הסגל בלשכת ראש הממשלה .  הראשון לקבל את התואר הנכסף היה נתן אשל ,  מקורב מזה שנים למשפחת נתניהו ,  שמונה לתפקיד ב-2010 וב-2012 נאלץ לפרוש מתפקידו אחרי שהתגלה כי צילם את אחת מעובדות הלשכה מתחת לחצאית .  למרות זאת ,  אשל לא התרחק באמת מהמתרחש ברחוב בלפור ,  והוא עדיין נחשב לאחד הלוחשים המשמעותיים על אוזניהם של נתניהו ורעייתו ,  כשבחמש השנים האחרונות הוא עושה זאת ללא כל תפקיד רשמי .  
במקומו של אשל מונה שפר ,  ששימש עד אז מנהל הלשכה ,  והחזיק בתפקיד כשנתיים - עד מרץ 2014 - ומינויו של הרו לתפקיד ראש הסגל .  הרו נקרא חזרה ללשכת ראש הממשלה ארבע שנים בלבד אחרי שעזב את תפקיד מנהל הלשכה ופתח בינתיים את חברת 3 HGLOBAL ,  העומדת במרכז החקירה נגדו ,  אבל עם ניסיון והיכרות ארוכת שנים - אחרי שבעשור הקודם שימש יועץ בכיר לנתניהו כיו"ר האופוזיציה ,  ועמד בראש ארגון  " ידידי הליכוד "  שגייס עבורו כספים בארצות הברית .  
בסוף 2014 ,  פחות משנה אחרי שובו ,  הרו הודיע כי הוא עוזב את הלשכה ,  כדי לסייע בבחירות שהתקיימו בחודש מרץ באותה שנה ,  ודוד שרן - ששימש עד אז ראש המטה של השר יובל שטייניץ - מונה לתפקיד .  במאי אשתקד הודיעה לשכת ראש הממשלה על מינויו של יואב הורוביץ לתפקיד ראש הלשכה ,  שכן שרן היה מיועד להתמנות לתפקיד מזכיר הממשלה .  ואולם ,  כעבור שלושה חודשים נתניהו החליט לא למנותו לתפקיד ,  והוא עזב את הלשכה .  בשלב זה ,  הורוביץ נושא בשני התפקידים - ראש הסגל ומנהל הלשכה .
 התחלופה הגבוהה מלמדת גם על חוסר היציבות לפרקים בסביבתו של נתניהו ,  אך בעיקר על השחיקה הגבוהה של התפקיד שדורש מחויבות אין קץ ונאמנות אין סוף .  מדובר בתפקיד שמעניק גישה חופשית כמעט לחלוטין לכל מה שמתרחש במרכז קבלת ההחלטות בישראל ,  וגישה בלתי-אמצעית לחלוטין לראש הממשלה ורעייתו ,  בכל המישורים שמעסיקים את סדר יומם הצפוף ,  מההחלטות הגדולות ביותר בנושאי ביטחון ומדיניות - כלה במגעים פוליטיים וגיוס תרומות - ועד הקטנות ביותר ,  סידורי ישיבה ולוגיסטיקה קטנה .  
אם המשטרה תצליח בסופו של דבר לגייס את הרו או שפר למעמד עדי מדינה - הם עשויים לקבל מידע מכריע שיסייע בחקירות תיק 1000 ,  2000 וגם 3000 - הישר מהאנשים שהיו בתקופות מסוימות הכי קרובים לצלחת .  

שומר הסף והמושך בחוטים :  מה עושה ראש הסגל בלשכת ראש הממשלה
ארי הרו וגיל שפר מילאו בשנים האחרונות את התפקיד הרגיש של מי שמווסתים את הגישה לראש הממשלה .  כל אחד מהם נחקר במשטרה בשתי פרשות נפרדות ובחשדות שונים - ועם שניהם מתנהלים מגעים להסכם עד מדינה .  המשטרה תנסה לקבל מידע מכריע ממי שהיו שומרי הסף של נתניהו

