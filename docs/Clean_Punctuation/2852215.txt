כבר לא  " תהום אידיאולוגית ":  לבני והרצוג הפכו פתאום לתקווה של נתניהו
ממשלת 61 לא יכולה ליפול ,  אבל גם לא יכולה למשול .  נתניהו יתקשה להעביר מהלכים משמעותיים ,  והמוזיקה העדכנית מפיו מבהירה שהתרחיש הרצוי מבחינתו הוא כניסת המחנה הציוני ,  אפילו עם השרה לשעבר  ואפילו ליד בנט .  הרצוג : " לא אהיה חולץ הפקקים של נתניהו "
 ממשלת 61 חברי הכנסת שנוסדה אמש  ( רביעי )  לא יכולה ליפול ,  אבל היא גם לא יכולה למשול .  היא לא יכולה ליפול ,  כיוון שחוק המשילות החדש קובע שהחלפת ממשלה תיעשה רק בהצגת ממשלה חלופית שקיבלה את אמון הכנסת ברוב קולות .  הסיכוי לכך שואף לאפס .  מנגד ,  זו הולכת להיות ממשלה שתתקשה מאוד להעביר רפורמות או לקדם חקיקה .  המשמעות של 61 חברי כנסת בממשלה היא שאסור לאף אחד לנסוע לחו"ל או ללכת לשמחה משפחתית בזמן הצבעות במליאה ,  מאחר שהדבר יסכן את הרוב של הממשלה בהצבעות על חוקים בימי שני ורביעי .  
בליכוד מבינים זאת היטב .  לפיכך ,  במפלגה החליפו לחלוטין את הרטוריקה שליוותה אותם בתקופת קמפיין הבחירות ולאחריה ;  כבר אין יותר דיבורים על  " תהום אידיאולוגית "  שפעורה מול המחנה הציוני .  אמש ,  במעמד החתימה עם הבית היהודי ,  ראש הממשלה לא התייחס אפילו פעם אחת לעצם החתימה עם סיעתו של נפתלי בנט וגם לא הזכיר אותה בשמה ,  אבל כן הדגיש שוב כי  " ממשלת 61 זה טוב ,  וממשלת 61 פלוס זה יותר טוב ".  בליכוד מגלגלים רעיון ולפיו בנט לא יעזוב את הממשלה מצד אחד ,  ואילו ציפי לבני תצטרף יחד עם יצחק הרצוג מהצד השני ,  וככה כולם לא יהיו מרוצים בצורה שווה  המחנה הציוני שלא רוצה לשבת עם בנט ,  ונתניהו שלא רוצה לשבת עם לבני .  אלא שבפועל ,  בבית היהודי לא תולים תקוות בכך .  לא אדם אחד ולא שניים במפלגה העריכו אתמול כי הבית היהודי תהיה בממשלה חודשים ספורים בלבד .  

לנתניהו אין ברירה אלא להרחיב את הממשלה שלו .  שני התרחישים הסבירים יותר הם ממשלת אחדות ,  או בחירות נוספות בטווח של שנה עד שנתיים .  מי היה מאמין לפני חודש שהתקווה הגדולה של ראש הממשלה תהיה שזוהיר בהלול ,  יוסי יונה ומרב מיכאלי יצטרפו לממשלתו כגורם מייצב ?  אז נכון ,  ממשלת 61 יכולה לשלוט ,  ויכולה גם להיות מאוד יעילה ומחויבת ,  בהינתן שכל חבריה מרוצים ואין להם אינטרס לעזוב .  ובכל זאת ,  מדובר בממשלה שבה ראש הממשלה תלוי תמידית בגחמותיו של כל חברי הכנסת ,  בכירים וזוטרים כאחד .  זו לא תכנית עבודה לטווח ארוך .  אפשרות אחרת היא לבחוש בתוך ישראל ביתנו ולנסות לפצל את הסיעה הרביעית בגודלה באופוזיציה ,  ולפתות כמה מחבריה לערוק לליכוד .  אין לשלול את אפשרות זו על הסף ,  וליברמן ייצטרך לעבוד קשה מאוד כדי לשמור על סיעתו בת ששת המנדטים מאוחדת .  
בתוך כך ,  הרצוג התייחס היום במסיבת עיתונאים לאפשרות כי יחבור לנתניהו במסגרת ממשלת אחדות . " לא נהיה חולץ הפקקים של נתניהו ",  אמר . " הממשלה שעומדת להיות היא ממשלה כושלת שתוביל את ישראל למקום לא טוב .  נהיה אופוזיציה לוחמת שתעשה הכל להחליף את הממשלה ".  
היממה האחרונה הוכיחה שבפוליטיקה הישראלית ,  מפלגה עם 30 מנדטים נמצאת בעמדה חלשה יותר מזו עם 18 המנדטים שהיו לה בקדנציה הקודמת ,  ואילו מפלגה של שמונה מנדטים נמצאת בעמדה חזקה יותר מזו שהייתה לה עם 12 מנדטים בכנסת שעברה .
 הסגירה הנמהרת של בנימין נתניהו ואריה דרעי ,  שבמסגרתה הועברה הוועדה למינוי דיינים לש"ס ,  הייתה השפלה אחת יותר מדי עבור יו"ר הבית היהודי .  במקביל לחתימה עם ש"ס ,  הוציאו בליכוד הודעה שבה נכתב כי בנט חייב להיכנס מיד לממשלה ,  אחרת תקום ממשלת שמאל בראשות הרצוג ,  וציינו כדוגמה את שורת ההישגים שתקבל המפלגה : " משרד התרבות והספורט ,  כולל הטוטו ".  בסופו של דבר ,  זה נגמר במשרד המשפטים ,  כולל הקבינט .  

בבית היהודי התכנסו באותו הלילה לישיבה .  שר החינוך המיועד ,  זועם על סוגיית הדתות והדיינים שנמסרו ללא תיאום ,  הציע להקשיח עמדות .  אורי אריאל הזהיר : " לא למתוח את החבל מול נתניהו ".  בנקודה זו הנוכחים בחדר שמו לב לתופעה מעניינת .  בצלאל סמוטריץ' ,  חבר סיעת תקומה של אריאל ,  התייצב מאחורי יו"ר מפלגתו .  כשהסיעה הצביעה בסוף הישיבה על הסמכתו של בנט לנהל לבדו את המשא ומתן ,  סמוטריץ' ,  אומרים נוכחים בחדר ,  הרים ראשון את היד בעד .  אריאל נמנע .  הסדק הזה בין השניים משמעותי גם בכל הנוגע לתרחישי הפיצול והשרירים שאריאל יכול לעשות בעתיד .
 בליכוד שברו את הראש מה לעשות . " אתם מבהירים שזו העמדה שלנו ,  ואנחנו לא זזים ממנה ",  נשמע עורך הדין דוד שימרון מתדרך את חברי צוות המשא ומתן של הליכוד ,  הח"כים זאב אלקין ויריב לוין ,  במסדרון מחוץ לחדרו של נתניהו . " מקסימום ,  את תיק החוץ אפשר לתת גם ביום רביעי ב-23:00 בלילה ",  אמר בשלב שבו בליכוד היו משוכנעים שהדיבורים על תיק המשפטים הם ספין בדרך להשיג את משרד החוץ .
 בבית היהודי החליטו להתבצר ,  להקשיח עמדות ,  לכבות טלפונים וללכת עם זה עד הסוף ,  מתוך הנחה שהזמן הדוחק יאלץ את נתניהו להתפשר .  זה עבד .  אתמול ,  ב-09:30 בבוקר ,  התקשר בנט לנתניהו .  לא ברור מה נאמר בשיחה ,  אבל זמן קצר לאחר מכן כבר החלו הצוותים להתקדם .  כעבור שעה הודיעו הצדדים על הסכם עקרוני .  היה קשה לפספס את מבטו הצונן של נתניהו .  השלישייה בנט-שקד-שלום שלמה ,  שלושתם יועצי ראש הממשלה בעבר ועמודי התווך של הבית היהודי בהווה ,  רשמו הישג פנומנלי .  ההיכרות שלהם עם דרך המחשבה של נתניהו ,  בתוספת הרצון לנקמה על ההתנהלות שלו כלפיהם ,  הביאה להם עמדות השפעה שלא יכלו אפילו לחלום עליהן רק יומיים קודם לכן .  עבור בנט היום הזה היה מתוק במיוחד .  בהפרש של כמה שעות בודדות ,  הוא הצליח לכופף גם את היד של נתניהו וגם את היד של אריאל ,  יריבו במפלגה שדרש את תיק המשפטים לעצמו .  
שעה לפני מסיבת העיתונאים של אביגדור ליברמן ,  שבה הודיע על החלטתו שלא להצטרף לממשלה ,  החלו להתפרסם על כך דיווחים בתקשורת .  מפלגת ישראל ביתנו מיהרה לפרסם את ההודעה הבאה : " הפרסום על כך ששר החוץ ליברמן הודיע לכאורה לראש הממשלה על אי הצטרפותו לממשלה ,  אינו נכון בעליל ".  וזה ממפלגה שהסיסמה שלה היא  " מילה זו מילה ".  
לפניות לכתב עמרי נחמיאס :  omri_n@walla.net.il 

כבר לא  " תהום אידיאולוגית ":  לבני והרצוג הפכו פתאום לתקווה של נתניהו
ממשלת 61 לא יכולה ליפול ,  אבל גם לא יכולה למשול .  נתניהו יתקשה להעביר מהלכים משמעותיים ,  והמוזיקה העדכנית מפיו מבהירה שהתרחיש הרצוי מבחינתו הוא כניסת המחנה הציוני ,  אפילו עם השרה לשעבר  ואפילו ליד בנט .  הרצוג : " לא אהיה חולץ הפקקים של נתניהו "
 
