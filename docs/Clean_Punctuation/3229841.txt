 " אמרתי שאצביע לגנץ ,  היד הלכה למחל ":  בצפון נצמדו למסורת
בקלפיות ביישובים רבים בצפון הארץ נרשם רוב לליכוד ,  בעוד ששאר המפלגות השתרכו מאחור .  בעוד שכמה מהבוחרים הסבירו כי מדובר בחלק ממגמה של היצמדות לגושים הגדולים ,  אחרים טוענים כי מדובר בהרגל שקשה מאוד לשבור
בזמן שתוצאות המדגמים הראשונות ניבאו קושי לראש הממשלה בנימין נתניהו להרכיב קואליציה חדשה ,  בצפון הארץ ביקשו להמתין בסבלנות לתוצאות האמת .  נצחונו המובהק של גוש הימין לא הפתיע כאן אף אחד ,  גם לא התחזקותה המרשימה של ש"ס שעל פי הסקרים הגיעה למספר מנדטים מצומצם . " אני וכל המשפחה הצבענו ביבי ",  סיפר לוואלה !  NEWS מורן גורן מבית שאן .  בראש טבלת התוצאות ביישוב ניצב הליכוד גבוה מעל כולם ,  אחר כך ש"ס ואורלי לוי-אבקסיס עם גשר ,  שזכתה לחסד נעורים מתושבי העיר . " הייתה התכנסות לגושים .  זה כמו שבגוש השני התכנסו לכחול לבן ,  כאן קרה בדיוק אותו דבר ",  הסביר . 
" זה הפך לבחירות של גושים ליכוד מול כחול לבן ",  הוסיף גורן . " אם אתה מקבל בסוף ביבי כראש ממשלה ,  תצביע כבר ביבי וזהו ".  גורן העיד על עצמו כמי שגדל בבית שבו הצביעו במשך שנים רבות עבור מפלגת העבודה . " היום אין לנו מנהיג אחראי יותר מביבי בנושא המדיני והביטחוני ",  טען . " יש תחושה של ביטחון ויציבות מבחינת מעמדנו בעולם .  למה שיאיר לפיד יהפוך לראש ממשלה ?  ".  
תמונת מצב דומה עלתה גם מספירת הקולות בקריית שמונה .  הליכוד זכה ליותר מ-5,000 קולות מתושבי העיר ,  בעוד שכחול לבן נותרה עם קצת יותר מאלף קולות מאחור . " אין אף אלטרנטיבה ראויה ",  טען יגאל בוזגלו ,  חבר ליכוד וחבר מועצת קריית שמונה . " אנשים מבינים שאין לנתניהו תחליף ".  לדבריו ,  גם תקרית חדר המיון בעיר שבגינה ספגה אחת התושבות ביקורת מנתניהו ,  היא  " רק סערה בכוס תה ".   " יש שירות רפואי והזנקת אמבולנסים .  התוצאה שהליכוד השיג בקרית שמונה מדהימה .  ביבי הוא מנהיג מיוחד במינו ". 
עם זאת בוזגלו הזהיר : " קיבלנו כרטיס צהוב שאומר לנו להתעסק יותר בקטע החברתי .  גנץ הכניס אותנו למתח .  יכולנו לחסוך את זה .  ראש הממשלה חייב לקדם תוכניות חברתיות בפריפריה .  לא היינו צריכים להגיע ליום הזה עם הלשון בחוץ ". 
מוקד נוסף שעורר תשומת לב מיוחד במערכת הבחירות בצפון הוא העיר טבריה .  גם בעיר השסועה עוד מימי הבחירות לרשויות המקומיות ,  העניקו את המנדט לנתניהו ,  בעוד שבמקום השני הגיעו ש"ס ואחר כך כחול לבן . " זו מסורת ,  תרבות שהשתרשה ",  אמר תושב העיר . " חוששים משינויים .  הלך הרוח הוא ביבי .  קוסם ואלוף בספינים .  יודע להפוך הכול למחנות של שמאל וימין .  הוא הפך את גדעון סער לשמאל ,  אז מה הבעיה להפוך את גנץ לשמאל ?  ורוב האוכלוסייה היום נוטה ימינה ,  למרות שברור שכחול לבן זו לא מפלגת שמאל ".  
אליעזר ,  תושב העיר ,  הודיע למשפחתו כי יצביע כחול לבן . " כשנכנסתי מאחורי הפרגוד היד הלכה למחל ",  סיפר . " אין לי הסבר אחר מלבד שזה משהו עמוק ,  משהו שטבוע בי עשרות שנים .  אני ראיתי ושמעתי אתמול אנשים שאמרו שלא יצביעו השנה ,  שנמאס להם מביבי .  כשהתחיל הקמפיין שלו אחה"צ שהשמאל הולך לנצח ,  האנשים האלה רצו להצביע .  אמרו שלא יתנו לשמאל לנצח .  אין לביבי מתחרים ,  הוא יודע ללחוץ במקום הכי רגיש ".  
" טבריה תמיד הייתה עיר ליכוד ועיר ימנית ,  גם כשהיה אריק שרון ",  הסביר יוסי בן דוד ,  ראש העיר לשעבר . " תמיד מעל 40 אחוז ליכוד וש"ס במקום השני .  זו תבנית הצבעה .  זה חיבור קבוע של טבריה וליכוד ,  זה לא משהו שישתנה ".  יעקב שטרית ,  מראשי הליכוד בטבריה ,  טען כי מדובר בהבעת אמון מלאה . " התקשורת עשו לנו עבודה טובה והמריצו אותנו מאוד ",  אמר . " הפעילים שטפו את הקלפיות ואת הצמתים .  זה הוכח הפעם בגדול ".   

" אמרתי שאצביע לגנץ ,  היד הלכה למחל ":  בצפון נצמדו למסורת
בקלפיות ביישובים רבים בצפון הארץ נרשם רוב לליכוד ,  בעוד ששאר המפלגות השתרכו מאחור .  בעוד שכמה מהבוחרים הסבירו כי מדובר בחלק ממגמה של היצמדות לגושים הגדולים ,  אחרים טוענים כי מדובר בהרגל שקשה מאוד לשבור

