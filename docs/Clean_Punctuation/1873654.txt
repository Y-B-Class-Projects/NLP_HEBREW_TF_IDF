נתניהו באזכרה לרצח גנדי : " מחובתנו לבנות בירושלים "
 מליאת הכנסת ציינה עשור להתנקשות בחייו של שר התיירות רחבעם זאבי  ( גנדי )  שנרצח בפתח חדר בית המלון שלו ב-2001 .  ראש הממשלה אמר בדיון : " נמשיך לבנות בירושלים ,  ולא מתוך ענישה "
  ( באדיבות ערוץ הכנסת ) 
מליאת הכנסת ציינה היום  ( רביעי )  עשור לרציחתו של השר רחבעם זאבי  ( גנדי )  .  בדיון בכנסת נכחו מרבית חברי הכנסת ,  כאשר הח"כים הערבים החרימו אותו ,  כפי שהם נוהגים לעשות בכל שנה . 
" אנחנו זוכרים את ההלם שאחז בכולנו כשנפל שר בישראל  ,  כשנפל השר הזה בישראל ",  אמר ראש הממשלה ,  בנימין נתניהו במהלך הדיון , " כל אחד מאיתנו ,  שהכיר את גנדי ,  יודע עד כמה עמוק הייתה חרוטה ירושלים בנשמתו ובתודעתו .  היא ניצבה גבוה גבוה מעל כולן .. .לנגד עיניו עמדה מטרה אחת  ביצור כוחה של ירושלים ,  על ידי הגדלת שטחה ,  והבטחת עתידה כבירת ישראל המאוחדת ".  
" מעטים יודעים שגבולות ירושלים של היום הסתמכו על הצעה שגנדי הגיש לשר הביטחון ,  משה דיין ",  המשיך נתניהו , " לצערנו הרב בירושלים מצא גנדי את מותו ,  בירושלים אהובתו .  סיפור חייו התחיל והסתיים בירושלים .  זה היה גנדי  איש ירושלים .  על כולנו ,  אוהבי ירושלים ,  ללמוד מגנדי ".  נתניהו הוסיף כי  " חובתנו לשמור על אחדותה של ירושלים ולמנוע את שכתוב ההיסטוריה ולהזכיר לעולם ,  פעם אחר פעם ,  שמעולם לא הייתה ירושלים בירתו של עם אחר .  להזכיר לעולם שלאורך אלפי שנות גלות התפללנו לירושלים ".  
לדברי נתניהו , " אנו זכינו לחיות בדור התקומה ,  שחררנו את ירושלים מעול זרים ,  ובמהלך השנים הפכנו אותה למטרופולין חי ותוסס .  לא רק לעיר היסטורית אלא גם עיר של עתיד כביר .  עלינו לזכור שמלאכת חיזוקה וביצורה של ירושלים לעולם אינה מסתיימת .  כממשלה ,  מוטלת עלינו החובה להמשיך לדאוג לפיתוחה ולשגשוגה של ירושלים ולכן אנו עושים זאת .  נמשיך לפתח את ירושלים ואת שכונותיה ונופיה ואנשיה .  אנו בונים בירושלים כי זוהי זכותנו וחובתנו .  לא מתוך ענישה ,  אלא כזכות ייסוד של עמנו לבנות את בירתו הנצחית ". 
יו"ר האופוזיציה ,  ח"כ ציפי לבני  ( קדימה )  נשאה גם היא דברים לזכרו של גנדי . " בחיי היום-יום ישראל לא תמיד זוכרת את מנהיגיה שאינם .  היה יום אחד שבו אין לי ספק שעם ישראל כולו חשב על גנדי - כשראינו את החייל גלעד שליט חוזר הביתה ",  סיפרה לבני , " אני ראיתי בעיני רוחי את גנדי מסתכל על הדסקיות שהחזיק תלויות בשרשרת לצוואר ".  היא פנתה לבני משפחתו של גנדי ואמרה כי  " אני רוצה לגלות הרבה הערכה לנדיבות הרגשית ,  שאינה מובנת מאליה ,  שגיליתם כשהגעתם לשם הקשה מכל מבחינתכם ברשימה שהגישו הטרוריסטים ".   
" אני חולקת על עמדותיו המהותיות של גנדי בחלק מן הנושאים ",  הבהירה לבני , " אך בסוף נשאר האדם ,  וגם אם אני חלוקה עליו ,  החלק שחסר היום בהיעדרו בכנסת הן לא עמדותיו אלא מנהיגותו ,  סוג של מנהיגות שחסרה היום  מנהיגות של פעם .  מנהיגות שמוליכה את הציבור על פי עמדותיה ולא פועלת לפי עמדות הציבור .  אני מאמינה שאנשים מוכנים ללכת אחרי מנהיג אם יודעים ומאמינים שהוא חושב מתוך הסתכלות על המציאות ומקבל החלטות עבור עתידם ולטובתם ".  לבני סיכמה את דבריה באומרה כי  " נדרש היום עוז כדי לעשות שלום ". 
שר התיירות לשעבר נרצח ב-17 באוקטובר 2001 בפתח חדרו במלון  " הייאט "  בירושלים .  שלושה מתנקשים שהמתינו לו בפתח חדר בית המלון ,  ירו בו שלושה כדורים מטווח קצר .  אנשי החזית העממית לקחו אחריות על ההתנקשות והודיעו כי מדובר היה בנקמה על חיסול מנהיג הארגון על ידי ישראל חודשיים קודם לכן .  זאבי שהה במלון ללא מאבטחים ,  משום שהתנגד להיות מאובטח ולא רצה לשנות את הרגליו עקב איומי הטרור .  זאבי נקבר בחלקה הצבאית בהר הרצל .
 עשור לרצח רחבעם זאבי - כותרות נוספות:עשור לרצח גנדי :  התקשורת והציבור זלזלו בונתניהו על גנדי :  הבין שחייבים לאחוז בחרב
לפניות לכתב :  pinhas_wolf@walla.co.il

נתניהו באזכרה לרצח גנדי : " מחובתנו לבנות בירושלים "
 מליאת הכנסת ציינה עשור להתנקשות בחייו של שר התיירות רחבעם זאבי  ( גנדי )  שנרצח בפתח חדר בית המלון שלו ב-2001 .  ראש הממשלה אמר בדיון : " נמשיך לבנות בירושלים ,  ולא מתוך ענישה "
 
