המתקפה על נתניהו משתלמת :  ליברמן מתחזק משמעותית במגזר הרוסי
מסקר שפורסם באתר  " ניוזרו "  בשפה הרוסית עולה כי יו"ר ישראל ביתנו קוצר הצלחה בקרב  " הבייס "  של מפלגתו ,  וזוכה לתמיכתם של 58% מהנשאלים .  בצל איומי הליכוד להפעיל קמפיין אגרסיבי נגד ליברמן במגזר הרוסי ,  76% מהמשיבים תמכו ברצונו להקים ממשלת אחדות ללא חרדים
ההתקפה החזיתית של יו"ר ישראל ביתנו אביגדור ליברמן על ראש הממשלה בנימין נתניהו והברית של הליכוד עם החרדים הובילה להתחזקות משמעותית שלו במגזר הרוסי - כך עולה מסקר אינטרנטי נרחב שפורסם באתר  " ניוזרו "  בשפה הרוסית .  מהסקר עולה כי התמיכה בליברמן בבייס עלתה באופן דרמטי בחודש האחרון .
 מפלגתו של ליברמן מקבלת רוב גורף בתשובה לשאלה לאיזו מפלגה תצביע בבחירות הבאות - 58% מהמשיבים אמרו כי יצביעו בעד ישראל ביתנו בבחירות - עלייה של כ-10% מאז הסקר הקודם באותו אתר בחודש שעבר .  המשמעות היא שאם הבחירות היו נערכות היום ,  ישראל ביתנו הייתה זוכה ב8-9 מנדטים - רק מקולותיהם של המצביעים דוברי הרוסית .  הליכוד זוכים לתמיכה של 17% מהנסקרים ,  כחול לבן - 9% ,  ושאר המפלגות - בימין ובשמאל - קיבלו פחות מ-2% מהמשיבים .  
ניוזרו הוא אתר חדשות מוביל במגזר הרוסי ,  הנוהג לערוך סקרי דעת קהל תקופתיות ;  הסקר הנוכחי נערך אחרי הודעתו של ליברמן שאחרי הבחירות הוא שואף לכפות ממשלת אחדות לאומית ללא החרדים ,  והשיבו עליו 7,600 גולשים .  לא מדובר במדגם סטטיסטי מייצג אך התוצאות כן מלמדות על הלכי הרוח בבייס הרוסי של ליברמן ועל עלייה בפופולריות שלו כתוצאה מהמהלכים האחרונים .  76% מהמשיבים הביעו תמיכה בהקמת  " ממשלת חירום לאומית "  בלי חרדים ,  ורק 20% אמרו שהם מתנגדים .  הרוב המכריע - 73% אמרו שאינם מסכימים עם קביעת הליכוד שליברמן רוצה לכפות הקמתה של  " ממשלת שמאל ",  ורק 19% הסכימו לטענה זו .
 באופן מסורתי ,  הקול הרוסי נוטה ימינה ומצביע עבור הימין הקלאסי ,  אך בבחירות 1992 ו-1999 קולות המצביעים הרוסים היו משמעותיים בהובלת מפלגת העבודה בראשות יצחק רבין ואהוד ברק ,  בהתאמה ,  לשלטון .  לפי הסקר הנוכחי ,  59% מהמשיבים הגדירו את נטיותיהם הפוליטיות כימין-מרכז ;  16% שייכו את עצמם לימין קיצוני ,  15% - למרכז ,  3.5% העידו על עצמם כעל  " שמאל-מרכז "  ופחות מ-1% - כשמאל קיצוני .  
מאז הקדמת הבחירות אנשי נתניהו מאיימים להפעיל קמפיין אגרסיבי נגד ליברמן במגזר הרוסי אך מתוצאות הסקר נראה כי בינתיים הכיוון הוא הפוך .  47% מהמשיבים אמרו שהתכוונו להצביע ישראל ביתנו גם לפני הודעת ליברמן על ממשלה ללא חרדים - ושהם מתכוונים להצביע בעדה גם כעת ,  ואילו 14% מהמשיבים לא התכוונו להצביע לישראל ביתנו אך אמרו שכעת יצביעו בעדה .  

המתקפה על נתניהו משתלמת :  ליברמן מתחזק משמעותית במגזר הרוסי
מסקר שפורסם באתר  " ניוזרו "  בשפה הרוסית עולה כי יו"ר ישראל ביתנו קוצר הצלחה בקרב  " הבייס "  של מפלגתו ,  וזוכה לתמיכתם של 58% מהנשאלים .  בצל איומי הליכוד להפעיל קמפיין אגרסיבי נגד ליברמן במגזר הרוסי ,  76% מהמשיבים תמכו ברצונו להקים ממשלת אחדות ללא חרדים

