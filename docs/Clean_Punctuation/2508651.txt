הפחדים של נתניהו :  יתמודד על נשיאות ועידת הליכוד
למרות העומס על כתפיו ,  ראש הממשלה מתעקש להיבחר גם לתפקיד המפלגתי .  הוא מתעקש שזה כדי למנוע השתלטות של גורמי ימין קיצוניים ,  יריבו ,  דנון ,  סבור שהוא מנסה לשריין את ברק
כאילו שלראש ממשלה בישראל אין מספיק על הראש ,  וכאילו לא סיים רק לפני שבוע התמודדות תמוהה על ראשות הליכוד ,  בנימין נתניהו החליט אתמול  ( שני )  להטיל את מלוא כובד משקלו כדי להתמודד על תפקיד נשיא ועידת הליכוד .  הוועידה ,  היא הגוף העליון של המפלגה ,  המתכנס לעיתים רחוקות ,  אך בכוחה לבצע שינויים מהותיים בחוקת הליכוד  לרבות שריונים ,  וחיזוק מרכז הליכוד  הגוף שעשוי לבחור לבסוף את נציגי הליכוד ברשימה לקראת הבחירות לכנסת הבאה .  נתניהו ,  שחושש מהתחזקות גורמים קיצוניים במפלגתו ,  לרבות אנשיו של משה פייגלין ,  חושש שאלה יבצעו  " מחטף "  במהלך הוועידה ,  ומנגד ,  המועמד שיעמוד מולו  ח"כ דני דנון ,  חושש שראש הממשלה רוצה להקל על עצמו לשריין את שר הביטחון אהוד ברק וחבריו ברשימת הליכוד ,  מהלך שעומד כעת בפני סימן שאלה גדול .  
מדובר במהלך חריג מצד ראש הממשלה ,  להתמודד על התפקיד הזוטר ,  יחסית .  מלבד דנון ,  צפוי להתמודד על התפקיד גם השר מיכאל איתן ,  שמבקש לקבוע גוף שימנה עשרת אלפי חברי ליכוד  ( חברי מרכז ,  חברי מועצות וסניפים ,  ואולי גוף נוסף )  ,  שהוא יהיה זה שיבחר את המועמדים לכנסת . " אתנגד בתוקף לבחירת חברי כנסת במרכז הליכוד ",  אמר אתמול ראש הממשלה בישיבת סיעת הליכוד ,  שרוצה שאת הרשימה ייבחר גוף נרחב ככל האפשר . " הליכוד היא מפלגה אחראית ,  פתוחה ,  שקופה ונקייה ,  אאבק על כך שזה יימשך ".  
ראש הממשלה ממשיך לנסות ולהזים את השמועות כי הוא מתכוון לשריין ברשימה גורמים מטעמו שייתכן ויתקשו לגייס את תמיכת חברי המרכז ,  דוגמת שר הביטחון . " אין לי תכניות כמוסות ולא שריינתי אף אחד .  אני רץ לוועידה כי אני מזהה צעד אובדני .  אני יכול לחשוב על הרבה צעדים ,  אבל זה הצעד הנגוע ביותר .  השיטה הנוכחית היא לא מושלמת ,  אבל גם כשיש כאב ראש לא עורפים את הראש .  נפסיד גם מנדטים .  אני רץ כדי למנוע מתיחויות ". 
השר איתן ניסה להניא את נתניהו מלרוץ לתפקיד . " לאור המשימות הלאומיות המוטלות על כתפיך לא תוכל לנהל כראוי את ענייני המדינה וגם את ועידת הליכוד ",  הוא ניסה לשכנע . " ענייני המדינה קודמים וענייני הליכוד יכולים להתנהל גם על ידי מועמדים אחרים ".  איתן המשיך ואמר : " אם ראש הממשלה יבחר לתפקיד יו"ר הועידה ,  הוא ינהל אותה באמצעות עוזריו ,  בשלט רחוק ,  לא יתקיימו דיונים בסוגיות השונות העומדות להכרעה והועידה תתרוקן מכל תוכן ותהפוך לחותמת גומי .  כיו"ר הנשיאות אאפשר לכל ציר בוועידה למצות את זכותו להציע הצעות ,  לנמקן ולהביאן להכרעה .  בבחירת יו"ר הנשיאות יהיו חייבים צירי הועידה להחליט :  האם יש להם משקל ציבורי ועמדה בדיון הוגן או שוועידת הליכוד תהפוך לכלי ריק לביצוע הנחיות מלמעלה ".  דנון ,  מצדו ,  הצהיר : " אשמור על ערכי הליכוד ולא אאפשר פזילות לשמאל .  אשמור על הליכוד חזק לקראת הבחירות הכלליות ".  
מהנעשה בליכודהפריימריז בליכוד :  נתניהו ניצח בפער גדולמכשול לנתניהו :  עצומה בליכוד נגד שריון אהוד ברק
לפניות לכתב :  pinhas_wolf@walla.com
 ( עדכון אחרון :  20:16 )  

הפחדים של נתניהו :  יתמודד על נשיאות ועידת הליכוד
למרות העומס על כתפיו ,  ראש הממשלה מתעקש להיבחר גם לתפקיד המפלגתי .  הוא מתעקש שזה כדי למנוע השתלטות של גורמי ימין קיצוניים ,  יריבו ,  דנון ,  סבור שהוא מנסה לשריין את ברק

