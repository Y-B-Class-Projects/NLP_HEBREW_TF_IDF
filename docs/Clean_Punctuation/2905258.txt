בצל פגישת נתניהו-אובמה :  הרצוג וקרי ידונו במצב הביטחוני באזור
יו"ר האופוזיציה ייפגש עם שר החוץ האמריקני בוושינגטון ,  במטרה לדון עמו במהלכים מדיניים להורדת המתיחות על רקע גל הטרור הנוכחי .  זו הפגישה השנייה בתוך חודשיים של הרצוג וקרי ,  הגורם הבכיר האחרון בממשל שמאמין במשא ומתן בין ישראל והפלסטינים
לא רק ראש הממשלה בנימין נתניהו עורך היום  ( שני )  פגישות מדיניות בוושינגטון :  יו"ר האופוזיציה ,  חבר הכנסת יצחק הרצוג ,  צפוי להיפגש הערב עם שר החוץ של ארצות הברית ,  ג'ון קרי ,  כדי לדון עמו במצב המדיני והביטחוני הנוכחי .  זו תהיה פגישתם השנייה של קרי והרצוג בחודשיים האחרונים .  הפגישה תתקיים שעות ספורות בלבד לאחר פגישתם של הנשיא ברק אובמה ונתניהו בבית הלבן ,  שבין הנוכחים בה היה גם השר קרי .  
הרצוג הגיע לוושינגטון כדי לנאום באירוע השנתי של ארגון הפדרציות היהודיות של צפון אמריקה ,  שבו גם נתניהו צפוי לשאת דברים .  הפגישה עם קרי נקבעה רק לאחר שהוא כבר התחייב להגיע לכנס .  שר החוץ האמריקני ניסה בשבועות האחרונים לקדם מהלכים מדיניים שלתפיסתו עשויים לסייע בהורדת המתיחות הביטחונית הנוכחית ,  בהם הוא יתמקד במהלך הפגישה עם הרצוג .
 לקריאה נוספת:שדולת ארץ ישראל לנתניהו : " תאמר לאובמה - יש לנו זכות חוקית לבנות"מדעני גרעין מישראל ובכירים בנאט"ו :  נחשפה רשת סייבר איראניתנתניהו ייפגש הערב עם אובמה :  הסיוע הביטחוני לא יגיע בחינם 
הפעם הקודמת שבה שני נפגשו השניים היתה בלונדון בחודש ספטמבר האחרון .  קרי הגיע לבריטניה לצורך דיונים על המצב בסוריה ,  אבל פינה שעה גם לשיחה עם הרצוג .  שר החוץ נותר אולי הגורם הבכיר האחרון בממשל אובמה שמאמין שניתן להתקדם בתהליך השלום הישראלי-פלסטיני ,  ולכן הוא ממשיך להיות פעיל יחסית בנושא ואף להיפגש עם בכירים ישראלים כאשר הדבר מתאפשר לו .  
קרי נכח בבית הלבן בפתח פגישתם של נתניהו ואובמה .  לצדו נכח עוזרו לענייני תהליך השלום הישראלי-פלסטיני ,  פרנק לוונסטיין ,  שהשתתפותו בפגישה בין הנשיא לראש הממשלה מעידה על כך שהנושא הפלסטיני יזכה למקום מרכזי בשיחה בין שני המנהיגים .  עוד נכחו במקום סגן הנשיא ,  ג'ו ביידן ,  היועצת לביטחון לאומי ,  סוזן רייס ,  ושגריר ארצות הברית בישראל דן שפירו .  מן הצד הישראלי נכחו היועץ לביטחון לאומי ,  יוסי כהן ,  השגריר רון דרמר ,  ומנכ"ל משרד החוץ דורי גולד .  

בצל פגישת נתניהו-אובמה :  הרצוג וקרי ידונו במצב הביטחוני באזור
יו"ר האופוזיציה ייפגש עם שר החוץ האמריקני בוושינגטון ,  במטרה לדון עמו במהלכים מדיניים להורדת המתיחות על רקע גל הטרור הנוכחי .  זו הפגישה השנייה בתוך חודשיים של הרצוג וקרי ,  הגורם הבכיר האחרון בממשל שמאמין במשא ומתן בין ישראל והפלסטינים

