נתניהו בנאום ניצחון : " לא מפחד מאיומים ולא נרתע מהתקשורת "
 ראש הממשלה בירך את חברי הליכוד על הניצחון האדיר וההישג ההיסטורי של המפלגה בבחירות .  נתניהו התייחס לדיווח כי הוא מתכוון למנות את לוין לשר המשפטים : " פרשנים מלומדים שיגרו לעברי איומים מפורשים ",  והדגיש : " אנחנו נשמור על הדמוקרטיה "
 הבאנו ניצחון אדיר והשגנו הישג היסטורייש כאלה שעדיין לא הפנימו את תוצאות הבחירותעל הדיווח בחדשות 12 :  פרשנים איימו עליילא מפחד מאיומים ולא נרתע מהתקשורת 
ראש הממשלה בנימין נתניהו אמר הערב  ( שלישי )  כי  " תודה ל-1,140,379 אזרחי ואזרחיות שנתתם בנו את אמונכם ".  באירוע הרמת הכוסית של הליכוד לכבוד חג הפסח בבנייני האומה בירושלים ,  הוסיף נתניהו כי  " יחד הבאנו ניצחון אדיר ויחד השגנו הישג היסטורי .  תודה לכם שהתגייסתם כאיש אחד לניצחון הליכוד ,  אתם הוצאתם את האנשים מהבית ,  אני הוצאתי אותם מהים .  תודה לכם שבחרתם את הנבחרת המצוינת שלנו ".  
" אנחנו נשמור על הדמוקרטיה ",  הצהיר ראש הממשלה . " אני חייב להגיד את זה כי יש כאלה שעדיין לא הפנימו את תוצאות הבחירות ותוצאות הדמוקרטיה .  נתניהו התייחס לדיווח בחדשות 12 בו נמתחה ביקורת על כוונתו למנות את השר יריב לוין לתפקיד שר המשפטים : " בסוף השבוע האחרון צפיתי בטלוויזיה ,  חשבתי שאני לא שומע טוב .  ישבו באולפנים פרשנים מלומדים ושיגרו לעברי איומים מפורשים ".  
" הם איימו עליי שאם אמנה את אחד מחברינו המוכשרים לשר המשפטים ,  אם אממש את המנדט שקיבלתי מהבוחר ,  אשלם על כך ביוקר ,  מחיר אישי .  אתם מבינים את זה ?  אזרחי ישראל נתנו בנו אמון מלא ,  מובהק וחד משמעי ,  והפרשנים האלה מזהירים אותנו ומאיימים עלינו בגביית מחיר אישי ". 
לקריאה נוספת בנושאנתניהו על המשבר ברכבת ישראל :  נקים צוות למניעת שביתותנתניהו : " אנחנו ממשיכים לפעול בכל החזיתות ,  כולל בחזית הצפון"חוק הגיוס ,  תיק המשפטים והכרעת חמאס :  כל הדרישות לכניסה לממשלה 
ביום שישי האחרון הפרשן המשפטי של חדשות 12 ,  גיא פלג ,  אמר כי  " אני לא מעלה על דעתי שראש הממשלה ,  שיודע שענייניו צפויים להתגלגל בבית המשפט המחוזי וכנראה בעליון בערעור ,  ייתן את התיק ליריב לוין ".  הפרשן אמנון אברמוביץ' הוסיף כי  " אני אגיד בצחוק ,  יריב לוין שר משפטים זה עוד שנת מאסר לנתניהו ". 
בעקבות דבריו של ראש הממשלה ,  צייץ פלג בחשבון הטוויטר שלו כי  " מתברר שהשקרים וההסתה של נתניהו נמשכים גם אחרי ניצחונו המוחץ .  שוב הוא משקר ומסית .  איש לא אמר כי 'ישלם מחיר אישי אם ימנה את לוין לשר משפטים' .  מה שנאמר הוא שבמצבו המשפטי הקשה הוא עלול לחשוש להתגרות במערכת ..  .  אגב מינוי שר משפטים היא הבעיה הכי קטנה שלו ".   

" לזה הם קוראים דמוקרטיה ולזה הם קוראים שלטון חוק ,  אבל כל פעם אתם נותנים להם שיעור בדמוקרטיה בקלפי ",  קרא ראש הממשלה . " אני מבקש לומר את הדברים בצורה הברורה ביותר :  לא מפחד מאיומים ולא נרתע מהתקשורת .  השיטות האלה עברו מהעולם ,  הציבור פשוט לא קונה את זה יותר וטוב שכך ,  הוא אמר את זה בצורה המפורשת ביותר בבחירות האחרונות - זהו רצון הציבור ". 
נתניהו סיפר כי קיבל השבוע ברכות רבות ממנהיגי העולם . " מה שריגש אותי במיוחד זה הברכות שקיבלתי ממנהיגי מדינות ערביות ומוסלמיות ,  ואני לא מדבר על מנהיג אחד או שניים אלא על הרבה ",  העיד . " אני מאמין שיש כאן פתח גדול לעתיד ולתקווה וכל זה בנוי על כך שהפכנו את מדינת ישראל לכוח עולמי עולה ".  
נאום הניצחון של נתניהו מגיע ברקע סיום סבב ההתייעצויות של נשיא המדינה ראובן ריבלין עם הסיעות שנבחרו לכנסת ה-21 בשבוע שעבר .  הנשיא ריבלין ימסור מחר לנתניהו את כתב המינוי להרכבת הממשלה הבאה .  בליכוד מתכננים להתחיל כבר ביום חמישי את המשא ומתן הקואליציוני ,  ולקיים פגישות ראשונות עם נציגי סיעות הימין והחרדים .  
בסבבי ההתייעצויות שהתקיימו היום ואתמול בבית הנשיא בירושלים השיג נתניהו רוב של 65 ח"כים ממליצים - חברי רשימות הליכוד ,  כולנו ,  איחוד מפלגות הימין ,  ישראל ביתנו ,  יהדות התורה וש"ס .  לעומתם ,  המליצו רשימות כחול לבן ,  העבודה ומרצ על יו"ר כחול לבן בני גנץ ,  ואילו הסיעות הערביות ,  חד"ש-תע"ל ורע"מ-בל"ד ,  לא המליצו על אף מועמד .
  ( עדכון ראשון :  20:15 )  

נתניהו בנאום ניצחון : " לא מפחד מאיומים ולא נרתע מהתקשורת "
 ראש הממשלה בירך את חברי הליכוד על הניצחון האדיר וההישג ההיסטורי של המפלגה בבחירות .  נתניהו התייחס לדיווח כי הוא מתכוון למנות את לוין לשר המשפטים : " פרשנים מלומדים שיגרו לעברי איומים מפורשים ",  והדגיש : " אנחנו נשמור על הדמוקרטיה "
 
