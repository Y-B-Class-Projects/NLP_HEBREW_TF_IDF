נתניהו נפגש עם קרי : " הניסיון לכפות תנאים ידרדר את המצב "
 ראש הממשלה ושר החוץ של ארה"ב נפגשו ברומא בצל כוונת הפלסטינים לבקש השבוע הכרה ממועצת הביטחון של האו"ם .  נתניהו הבהיר : " נתנגד בתוקף לכל דבר שיסכן את ישראל "
 ראש הממשלה ,  בנימין נתניהו ,  נפגש אמש  ( שני )  ברומא עם שר החוץ של ארצות הברית ,  ג'ון קרי ,  בצל כוונתה של ההנהגה הפלסטינית לבקש ביום רביעי הקרוב הכרה ממועצת הביטחון של האו"ם . " אני מאוד מעריך את המאמצים של שר החוץ למנוע הידרדרות באזור ",  אמר נתניהו בתום הפגישה . " אמרתי בפגישה שהניסיונות של הפלסטינים ושל כמה מדינות באירופה לכפות תנאים על ישראל רק ידרדרו את המצב באזור ויסכנו את ישראל ולכן נתנגד לזה בתוקף ".  
בשבוע שעבר שוחח בנושא נתניהו עם נשיא צרפת ,  פרנסואה הולנד ,  וביקש ממנו לחדול מקידום הצעת החלטה אירופית להכרה במדינה פלסטינית דרך מועצת הביטחון של האו"ם .  צרפת מובילה קבוצה של מדינות אירופיות אשר מקדמות הצעה אלטרנטיבית להצעת הפלסטינים בנושא .  למרות שההצעה האירופית מרוככת יחסית לזו הפלסטינית ,  וזוכה לתמיכת ארצות הברית ,  נתניהו מתנגד לה בשל אזכור גבולות 1967 .  עיקר פגישתם הערב של קרי ונתניהו עסקה בהצעה הצרפתית ולא בזו הפלסטינית ,  שנחשבת קיצונית יותר ותגרור וטו אמריקני אם תעבור .
 תהליך השלום || עוד כותרות:ארה"ב לא תטיל וטו באו"ם ?  כך זה ישפיע על ישראל60% מהיהודים בארץ בעד פשרה טריטוריאלית עם הפלסטיניםההתחפרות המדינית תוביל להפסד | דעה 
הצעת החלטה של הפלסטינים תקרא להקמת מדינה פלסטינית על גבולות 1967 בתוך שנתיים ,  עם ירושלים המזרחית כבירתה .  נתניהו וקרי מעוניינים שניהם להכשיל את המהלך הזה ,  אבל מתקשים להסכים על הדרך הנכונה לעשות זאת .  בשעה שישראל דורשת מארה"ב להטיל וטו על כל הצעה מסוג זה ,  האמריקנים חוששים שהטלת וטו על ההצעה הפלסטינית תפגע ביחסים בין ארה"ב למדינות ערב ,  שתומכות במהלך הפלסטיני .  
ארצות הברית זקוקה בעת הזו לתמיכת המדינות הללו לצורך המאבק בארגון הטרור  " המדינה האיסלאמית "   ( דאעש )  .  כדי להימנע ממשבר ביחסים עם המדינות הללו ,  האמריקנים שוקלים לקדם הצעת החלטה חלופית להצעה הפלסטינית ,  שגם בה יוזכרו גבולות 1967 ,  אך הניסוח הכללי שלה יהיה נוח יותר לישראל .  
נתניהו ,  מצדו ,  מסרב להתרשם מההצעה החלופית שארצות הברית מגבשת יחד עם מדינות אירופה .  אף שההצעה הזו כוללת סעיפים החשובים לישראל כגון חילופי שטחים ,  סידורי ביטחון והכרה בזהותה היהודית של ישראל ,  נתניהו מתנגד לכל הצעת החלטה שכוללת בתוכה את גבולות 1967 .  הוא מנסה לשכנע את האמריקנים לדחות את הדיון בנושא עד לאחר הבחירות בישראל ,  אולם הפלסטינים מאיימים כי אם זו ההחלטה שתקבל וושינגטון ,  הם יפנו בכל זאת למועצת הביטחון ,  ולאחר שייתקלו בווטו האמריקני ,  יפנו לבית הדין הבינלאומי בהאג .
  ( עדכון ראשון :  21:02 ) 
 לפניות לכתב אמיר תיבון :  amir.tibon@walla.co.il 

נתניהו נפגש עם קרי : " הניסיון לכפות תנאים ידרדר את המצב "
 ראש הממשלה ושר החוץ של ארה"ב נפגשו ברומא בצל כוונת הפלסטינים לבקש השבוע הכרה ממועצת הביטחון של האו"ם .  נתניהו הבהיר : " נתנגד בתוקף לכל דבר שיסכן את ישראל "
 
