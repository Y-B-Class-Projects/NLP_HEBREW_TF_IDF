גורם בכיר בתקשורת : " לא אתפלא אם אפיק 22 יישאר בסוף אצל רשת "
 האם קשת מתכננת לעקוף את רשת בסיבוב ולהתאחד עם ערוץ 10 ,  האם בסופו של דבר יש היתכנות כלכלית ל-3 ערוצים מסחריים בישראל  ואולי בכלל נתניהו החליט לעשות סיבוב פרסה ולסגת מהפיצול הצפוי של זכייניות ערוץ 2 ?  ניתוח מיוחד של וואלה ברנז'ה

אתמול  ( חמישי )  ,  עם פרסום ההודעה של רשת - על כך שהזכיינית מתכוונת להגיש באופן רשמי בקשה לשדר 7 ימים בשבוע  הונחתה בתעשיית הטלוויזיה המסחרית פצצה שמתקתקת כבר משלהי 2014 .  מהלך של פיצול ערוץ 2 אמור להתרחש על פי החוק בנובמבר 2017 ,  והזכייניות צריכות להגיש לרשות השנייה בקשה לקבלת רישיון עד לסוף החודש .
 רשת מתכוננת במרץ ליום שאחרי מחר ודאגה לחזק את עצמה עם מותגי מגה-ריאליטי רבים  ( "הישרדות ",   " האח הגדול ",   " האקס פקטור "  ועוד )  .  ואולם ,  מהלך של מעבר אחת הזכייניות לשידור של 7 ימים מוערך בסכום גבוה של כ-300-250 מיליון שקל בשנה .  כלומר ,  גם אם בזכיינית דאגו לרפד את קופת המזומנים בערימות של שטרות באדיבות אנדמול-שיין  ( כ-100 מיליון שקל תמורת 33% מהמניות )   עדיין קשה עד בלתי אפשרי לבצע מהלך כזה בצורה עצמאית ,  במיוחד במצב הנוכחי של שוק הטלוויזיה .  
לכן ,  לא מפתיע שככל שמועד הגשת הרישיון מתקרב לקיצו ,  התרבו הדיבורים על איחוד ומיזוג אפשרי בין שלושת גופי השידור המסחריים בישראל .  ואולם ,  מלבד שאלת זהות הגופים שיתאחדו לבסוף ,  צריך בעיקר לשים לב לסימני השאלה שצצים לפתע סביב אופציית הפיצול .  

לפני כחודש פורסם בתקשורת כי יש מגעים מתקדמים בין ערוץ 10 לרשת לקראת איחוד .  ואולם ,  למרות שהיו מגעים בין גורמים שונים בזכיינית לערוץ  כרגע האופציה הזו נראית פחות ופחות ריאלית .
" הדיאלוג בין רשת לערוץ 10 ממשי אבל יש המון בעיות ,  כאשר מערכת היחסים בין אביב גלעדי  ( מבעלי קבוצת RGE ;  נ.פ )   שהיה בעל מניות ברשת - לבין אודי אנג'ל  ( בעל מניות ברשת ;  נ.פ )  נמצאת במוקד .  האגו שלהם מהווה את אחת מאבני המחלוקת במיזוג הזה ",  כך אמר היום לוואלה ברנז'ה גורם בתעשייה .  הגורם טוען כי רשת מחפשת משקיע נוסף ,  והמהלך שעשתה אתמול נועד להביא לה משקיע חדש .
" אם רשת תקבל בסוף רק הארכה לזיכיון ולא רישיון  לא יבוא משקיע חדש .  אף אחד לא יבוא בשביל עוד שנה ועוד שנה ,  או עוד הארכה ועוד הארכה .  רשת צריכה משקיע נוסף ,  אחרי כל הרכישות שהזכיינית עשתה - היא צריכה להזרים כסף ",  אמר הגורם .
 גורם באחד הערוצים המסחריים מכחיש כרגע אופציה של איחוד וטוען כי  " בנקודת הזמן הנוכחית ,  אין שום מגעים בין רשת לערוץ 10 .  זה לא שבעלי המניות ברשת לא דיברו מעולם עם ערוץ 10 ,  הרי כולם דיברו עם כולם בשנה האחרונה - אבל כרגע אין איחוד על הפרק ולא מתנהלות שיחות ".  

בזמן שכולם עסוקים בלדון באיחוד אפשרי בין הזכיינית רשת לערוץ 10 ,  יכול להיות שמתחת לפני השטח נרקם מהלך מפתיע לא פחות - איחוד בין המתחרה מרמת החיל ,  קשת ,  לערוץ שבבעלות RGE .  
האם בסופו של דבר קשת עומדת לעשות  " בליינד-סייד "  לרשת ולהתאחד עם ערוץ 10 ?  לפי הגורם בתעשייה , " זה מהלך שמאוד מתאים לאבי ניר  ( מנכ"ל קשת ;  נ.פ )  לעשות ,  אחרי שרשת משחקת איתו את המשחק הכפול הזה כל כך הרבה זמן ".  
גורם בכיר בתקשורת מעריך גם הוא כי  " בקרוב יתבצע מיזוג בין קשת לערוץ 10 .  לא היה מלכתחילה סיכוי שגלעדי יחזור לרשת .  הוא כבר היה ברשת - ולא יחזור להתמזג עם הזכיינית אחרי שיצא משם ".  
לטענתו ,  אחרי שרשת הודיעה אתמול על הגשת הרישיון - לקשת אין עכשיו ברירה אלא לייצר מיזוג עם ערוץ 10 ,  כאשר לא ברור מי יהיה בעל השליטה בגוף החדש .  עוד אמר הגורם הבכיר ,  כי  " בכל מקרה ,  גם קשת תגיש בקרוב בקשה פורמלית לרישיון - אבל בסוף ,  לא יהיו שלושה ערוצים מסחריים ".  

דווקא התרחיש המתבקש - איחוד בין רשת לקשת - ירד לאחרונה מהפרק .  לפי הגורם בתעשייה , " הזכייניות לא הצליחו להגיע לעמק השווה בין קשת לרשת על עניין השליטה .  קשת כבר הייתה מוכנה לאיחוד עם רשת בתנאי שהיא שולטת  ( 51% )   ברשת לא הסכימו לכך וזה נפל בגלל קרבות אגו ".  לטענתו ,  גם סוגיית המנכ"ל השפיעה ,  כאשר קשת רצתה שניר ינהל את הגוף המאוחד ,  וברשת סירבו לכך בתוקף .
 הגורם הבכיר אמר כי  " דירקטוריון רשת הביע אתמול אמון עצום באבי צבי .  הרי לתת לו להיות מנכ"ל מול אבי ניר זה בלתי אפשרי ,  לכן ברשת החליטו להקדים את ההודעה על הגשת הרישיון .  פתאום עכשיו יצטרפו המון טאלנטים חדשים לרשת ". 
בנוסף לכך ,  הגורם הבכיר סבור כי  " רשת תקים חברת חדשות משלה ולא תקנה את חברת החדשות הנוכחית .  בתהליך של במב"י - רשת מלכתחילה תוותר .  היא תחזיק בחברת החדשות רק לתקופה של השלוש שנים ". 
לפי הגורם בערוצים המסחריים ,  סביר להניח שהממונה להגבלים עסקיים כלל לא היה מאשר מיזוג בין רשת לקשת . " נכון שבמהלך השנה האחרונה נעשו המון שיחות ,  אבל האם משהו באמת התקדם ?  לא  וחבל שכך .  כי אין היתכנות ל-3 ערוצים ",  אמר .  

אין ספק שעל סוגייה אחת מסכימים רוב השחקנים בשוק הטלוויזיה המסחרית בישראל ,  כאשר שוב ושוב מושמעת המנטרה השחוקה ש"אין היתכנות לשלושה ערוצים מסחריים בישראל ".  אבל ,  לפי גורם אחר בתקשורת , " שוק הפרסום דווקא יכול לתמוך בשלושה ערוצים מסחריים - אם הרייטינג של ערוץ 2 יתפצל שווה בשווה בין הזכייניות ". 
לטענתו , " המצב הנוכחי עם הרייטינג של ערוץ 2 'הורס' את עולם הפרסום לגמרי ,  כי אף אחד לא יכול לפרסם במחירים שלו .  שוק הפרסום חולה  גם כי הכל גולש לגוגל ופייסבוק וגם כי יש לך מפלצת ענקית עם רייטינג שיא של כ-30% ממוצע  ( לפחות בזמנים הטובים )  .  מסביבה יש רק 'גמדים' כמו ערוץ 10 ,  ערוץ המוזיקה וערוץ 20 ". 
הגורם סבור כי  " אם שוק הפרסום יתחלק לשלושה חלקים שווים  כ-10%  אז הוא יכול להחזיק את עצמו .  אבל ,  אם למשל רשת תקים ערוץ 2 חדש שבו היא מביאה נתוני רייטינג גבוהים ,  אז קשת לא תוכל לשרוד .  כך גם במקרה הפוך ,  שבו קשת מקימה את הערוץ בעל הרייטינג הגבוה .  הרי ערוץ 10 שומר על יציבות יחסית ,  אז מה הזכיינית החלשה תוכל להציע מולו ?  ". 
לטענתו , " ערוץ 2 במתכונתו הנוכחית הוא אנומליה מדעית .  זה הערוץ עם הרייטינג הכי גבוה בעולם החופשי .  כדי להבריא את שוק התקשורת חייבים לפצל את ערוץ 2 ,  אם הוא יתפצל טוב  השוק יבריא .  אם הוא יתפצל לא טוב - אנחנו נישאר במצב שלנו היום והערוץ השלישי יפסיד או ייסגר בסוף .  צריך לזכור שערוץ ברודאקסט שמביא בעולם 10% נחשב לערוץ מצליח ".  
לסיכום אמר הגורם כי  " לכל מי שמשדר בטלוויזיה יש עסקים אחרים ,  כלומר ,  הם יכולים להרשות לעצמם להפסיד במקום אחד ולהביא הון ממקום שני .  אנשים לפעמים בוחרים להפסיד כסף - רק כדי להחזיק כלי תקשורת ".  

לפי הגורם בתעשייה ,  למרות הפרסומים בתקשורת על כך שראש הממשלה ושר התקשורת ,  בנימין נתניהו ,  הוא זה שלחץ לפיצול ערוץ 2 ולפיצול חברת החדשות ,  כרגע הוא דווקא רוצה ללכת שוב על אופציית הארכת הזיכיון - בשביל למנוע מהן רישיון . " נתניהו לא משתגע מעניין הרישיון ,  כי הוא מבין ששם נגמרת ההשפעה שלו עליהם .  הוא לא מחזיק אותם יותר 'בביצים' ",  אמר הגורם .  
הגורם הוסיף כי  " באחזקה משותפת של קשת ורשת בחברת החדשות  ( בשלוש שנים הקרובות )   לא יהיה לנתניהו יותר מנוף לחצים על הזכייניות והן יוכלו לעשות לו את המוות .  וצריך לזכור שזאת התקופה שבה צפויה להיערך מערכת הבחירות הבאה בישראל .  אז נתניהו יעדיף לתת להן רישיונות רק אחרי הבחירות הבאות ".  
הגורם הבכיר בתקשורת דווקא סבור כי נתניהו כן מעוניין בפיצול .  הוא הסביר כי  " אודי אנג'ל מאוד מקורב לנתניהו - ולראש הממשלה יש עניין שרשת תשדר 7 ימים בשבוע .  הוא אפילו יהיה מוכן לתת מספר הקלות ביישום המלצות דו"ח פילבר כדי שרשת תוכל ליהנות מהן  מה שאי אפשר להגיד שהוא יעשה לקשת ".  עוד אמר הגורם כי  " אני לא אתפלא אם בסוף אפיק 22 יישאר אצל רשת ,  זאת תהיה כנראה אחת מההקלות שהיא תקבל ". 
ממשרדו של אנג'ל נמסר : " איננו מגיבים לרכילויות וספקולציות ".  
לא התקבלה תגובה מקשת ,  רשת ו-RGE .  

גורם בכיר בתקשורת : " לא אתפלא אם אפיק 22 יישאר בסוף אצל רשת "
 האם קשת מתכננת לעקוף את רשת בסיבוב ולהתאחד עם ערוץ 10 ,  האם בסופו של דבר יש היתכנות כלכלית ל-3 ערוצים מסחריים בישראל  ואולי בכלל נתניהו החליט לעשות סיבוב פרסה ולסגת מהפיצול הצפוי של זכייניות ערוץ 2 ?  ניתוח מיוחד של וואלה ברנז'ה

