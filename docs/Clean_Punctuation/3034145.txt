חקירות נתניהו :  מילצ'ן מאיים בתביעה על ח"כ אמסלם
בעקבות דבריו של ח"כ דוד אמסלם לאולפן וואלה !  NEWS ,  לפיהם המיליארדר רוצה  " להפיל את ראש הממשלה ",  שלח מילצ'ן מכתב בו איים לתבוע אותו .  מילצ'ן מעורב בפרשה שבה נחקר נתניהו בחשד שקיבל ממנו מתנות בשווי מאות אלפי דולרים .  המשטרה : " מנסים להרתיע את גורמי אכיפת החוק "
 איש העסקים ארנון מילצ'ן החשוד במתן טובות הנאה לראש הממשלה בנימין נתניהו שלח הערב  ( שני )  מכתב לח"כ דוד אמסלם ובו כתב כי אם לא יחזור בו חבר הכנסת מהתבטאויותיו נגד מילצ'ן בפומבי בתוך 48 שעות ,  יתבע אותו . " אתמול התראיינת במספר כלי תקשורת ,  וטענת כי מר מילצ'ן פנה למשטרה במטרה להביא לסיום כהונתו של נתניהו ,  לא פחות ",  נכתב . " מילצ'ן אינו מכיר אותך ,  ואתה אינך מכיר את העובדות .  אמירות אלה הן השמצות פרועות ,  שלוחות רסן ומשוללות יסוד ,  ופוגעות פגיעה קשה בשמו הטוב של מר מילצ'ן ".  בתוך כך ,  השבוע צפוי נתניהו להיחקר שוב בפרשה .
 כמו כן ,  נטען במכתב כי דבריו של אמסלם גובלים בלשון הרע ,  שכן הם גורמים  " נזקים בלתי הפיכים לשמו של מילצ'ן ".   " במהלך מסע הראיונות ,  או מסע ההכפשות שערכת אתמול ,  הוספת כי אם דבריו של מילצ'ן הם אמת הוא איש בזוי ",  נכתב לאמסלם ,  בטענה שאינו מכיר את העובדות .  
אתמול התראיין ח"כ אמסלם לכמה כלי תקשורת ,  בהם חזר על טענות לפיהן מילצ'ן פרסם את דבר קבלת המתנות של נתניהו במכוון .  מוקדם יותר היום ,  שב וחזר על דברים אלו בראיון לאולפן וואלה !  NEWS ,  ואמר כי  " יכולה להיות אופציה שמילצ'ן רוצה להפיל את ראש הממשלה ,  בסוף הדרך נראה אם כך .  יש בסיפור מוטיבציות נוספות מעבר לסיגרים ושתייה .  יש פה מוטיביציה להפיל את ראש הממשלה ",  והוסיף כי  " בסוף נדע אם מילצ'ן חלק מהעניין .  על פניו ,  אני לא מוציא את זה מכלל אפשרות ". 
עוד בוואלה !  NEWS:ברק : " אם ימליצו על אישום נגד נתניהו  הוא צריך להודיע על נבצרות"טראמפ תחילה :  נתניהו עשוי לבטל את ביקורו באוסטרליה בחודש הבאאיראן עונה לנתניהו : " במקום לדאוג לעמנו ,  שיפסיק לטבוח בפלסטינים "  
לדברי אמסלם ,  אין צורך לפרסם בעיתון על מערכת יחסים בין חברים ,  כמו זו של נתניהו ומילצ'ן . " אם אני נותן לחבר שלי מתנה  זה ביני לבינו .  זו מערכת יחסים בין החברים .  אתה לא רץ לפרסם את זה בעיתון ",  אמר . " אם אזרח נשאל על ידי משטרת ישראל  הוא צריך לשתף פעולה ולענות .  התהליך ,  אם מישהו נותן מתנות למישהו זה צריך להישאר ביניהם .  רק שהיה פה מעבר לעובדות כאילו לבזות את ראש הממשלה ",  הוסיף .
 מילצ'ן ,  שנחשב לאחד הישראלים העשירים בעולם ,  חשוד שהעביר לבני הזוג נתניהו טובות הנאה בדמות סיגרים ואלכוהול ,  בסך יותר מ-400 אלף שקלים .  החשבוניות שמתעדות את הרכישות לטובת הזוג נתניהו ,  התגלו בחיפוש שנערך במשרדיו של מפיק הקולנוע הישראלי ,  שגם פעל בעבר בשירות קהיליות המודיעין בישראל .  במסגרת החקירה ,  המתנהלת ביחידת להב 443 של המשטרה ,  נחקרו בין היתר גם בנו של ראש הממשלה ,  יאיר נתניהו ,  ויועצו לשעבר ,  ישעיה סגל .  
בתוך כך ,  המשטרה מסרה הערב תגובה חריגה ברקע החקירות נגד נתניהו ,  וטענה כי  " בימים האחרונים ,  על פי פניות כתבים לבדיקת טענות שונות ומשונות ,  אנו מזהים מה שנראה לכאורה כמסע מתוזמר שעניינו העלאת טענות כזב כנגד קצינים בכירים באגף החקירות .  אנו רואים בחומרה הפעלת לחץ  ( בוודאי שקרי )  שנועד להרתיע את גורמי אכיפת החוק למלא תפקידם נאמנה ,  באמצעות פגיעה משוללת יסוד בחוקרים ובאמינותם .  משטרת ישראל תעניק גיבוי מלא לחוקריה .  המשטרה תמשיך לעשות את מלאכתה נאמנה ללא משוא פנים וללא מורא ".  

חקירות נתניהו :  מילצ'ן מאיים בתביעה על ח"כ אמסלם
בעקבות דבריו של ח"כ דוד אמסלם לאולפן וואלה !  NEWS ,  לפיהם המיליארדר רוצה  " להפיל את ראש הממשלה ",  שלח מילצ'ן מכתב בו איים לתבוע אותו .  מילצ'ן מעורב בפרשה שבה נחקר נתניהו בחשד שקיבל ממנו מתנות בשווי מאות אלפי דולרים .  המשטרה : " מנסים להרתיע את גורמי אכיפת החוק "
 
