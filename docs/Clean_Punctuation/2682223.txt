בוושינגטון לא מתרגשים מנאום נתניהו באו"ם
דובר הבית הלבן אמר כי אובמה מבין את ספקות ישראל אך אסור לארה"ב לוותר על  " חלון ההזדמנויות "  שנפתח עם כניסת רוחאני לתפקיד . " עלינו לרדוף אחר זה כל עוד הוא פתוח "
 נראה כי מתקפת הנגד של נתניהו באו"ם טרם תפסה תאוצה :  לאחר נאום ראש ממשלת ישראל בעצרת הכללית ,  אמר הלילה  ( רביעי )  דובר הבית הלבן ,  ג'יי קרני ,  כי הנשיא אובמה מבין מדוע ישראל ספקנית לגבי איראן וכוונותיה ,  וכי זה מוצדק : " אחרי הכל ,  מדובר במדינה שמנהיגיה ,  עד לאחרונה ,  נשבעה להשמיד את ישראל ".  
קרני ,  שהודה כי לא ראה את כל נאומו של נתניהו אך  " הבין את רוח הדברים ",  אמר כי ארה"ב חולקת את אותן המטרות עם ישראל ,  שלא לאפשר לאיראן להחזיק בנשק גרעיני . " אמרנו שיש חלון ההזדמנויות לפתור את זה באופן דיפלומטי ,  והוא עדיף .  כל עוד החלון הזה נותר פתוח ,  אנחנו צריכים לרדוף אחר זה ,  וזה מה שהנשיא עושה ".   
" יש לנו מערכת יחסים קרובה מאוד עם ישראל ",  הוסיף קרני . " יש לנו מחויבות מוחלטת לביטחונה של ישראל ואנו חולקים את מחויבותה של ישראל לוודא שאיראן לא תשיג נשק גרעיני ".  
דוברת מחלקת המדינה האמריקנית ג'ן סאקי התייחסה אף היא לנאומו נתניהו באו"ם ובחרה שלא להגיב להגדרתו של רוחאני כ"זאב בעור של כבש ".   " עמדתנו היא שזכייתו בבחירות פותחת הזדמנות חדשה ",  אמרה סאקי . " נראה אם המעשים שלו יחפפו למילים שלו ".  
מאוחר יותר העירה שהממשל של אובמה היה עקבי לאורך כל הדרך עם נכונותו לדיאלוג ,  וכי  " גם אנחנו הבהרנו שכל האופציות נשארות על השולחן ,  למרות שהדיפלומטיה היא המסלול המועדף ,  וחלון ההזדמנויות לנצל אותו פתוח ".  לדבריה ,  הכרזתו של נתניהו שישראל מוכנה לפעול לבד אם תיאלץ להתמודד לבד עם תכנית הגרעין של איראן אינה חדשה .  
מוקדם יותר הגיבה איראן בחריפות לנאומו של נתניהו באו"ם .  נציג המשלחת האיראנית לאו"ם ,  חודאד סייפי ,  ביקש להגיב לנאומו של נתניהו ,  שהיה האחרון בסדר היום של העצרת . " מתקפת חיוכים עדיפה על מתקפה צבאית ",  אמר סייפי ,  סגנו של השגריר האיראני רזא נג'אפי . 
" שמענו כעת נאום מסית במיוחד ",  אמר הנציג האיראני ,  שנמנע במשך דבריו מלכנות את ראש הממשלה בשמו ,  מפני שהוא  " לא רוצה לכבד אותו בתשובה .  כשדיבר על נתניהו ,  הסתפק השגריר בכינוי  " הוא "  או  " הדובר האחרון ".   
" הוא  ( נתניהו )  השמיע האשמות חמורות מאוד כלפי ארצי ,  וניסה להסית כלפינו ",  אמר . " אך איראן ,  בניגוד לישראל ,  חתומה על האמנה נגד הפצת נשק גרעיני .  איש לא יוכל להטיף לה מה לעשות ומה לא לעשות .  בייחוד לא נשמע הטפות מישראל - המדינה היחידה במזרח התיכון שאינה חתומה על האמנה ". 
עוד על נאום נתניהו באו"םנתניהו באום :  אם ניאלץ - נעמוד לבד מול איראןיחימוביץ :  גרעין איראני אינו איום קיומי על ישראלאיראן לנתניהו :  לא נשמע הטפות ממי שחמוש בגרעין 

בוושינגטון לא מתרגשים מנאום נתניהו באו"ם
דובר הבית הלבן אמר כי אובמה מבין את ספקות ישראל אך אסור לארה"ב לוותר על  " חלון ההזדמנויות "  שנפתח עם כניסת רוחאני לתפקיד . " עלינו לרדוף אחר זה כל עוד הוא פתוח "
 
