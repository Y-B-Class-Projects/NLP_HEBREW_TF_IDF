שיבושים בפריימריז ;  סער : " זו פארסה ,  לבטל הבחירות "
 ראש הממשלה הגדיר את הרכבת הרשימה בליכוד כחגיגה לדמוקרטיה ,  אך בקלפיות רבות נרשמים שיבושים קשים ,  ומתפקדים לא הצליחו להצביע .  הליכוד : " היו תקלות ,  שכבר טופלו "
 הפריימריז להרכבת רשימת הליכוד לבחירות לכנסת היו אמורים להיות  " חגיגה לדמוקרטיה ",  כמו שהכריז הבוקר  ( ראשון )  ראש הממשלה בנימין נתניהו ,  אלא שדומה שהם הולכים למקום אחר לגמרי ,  לאור תקלות ושיבושים בקלפיות רבות ברחבי הארץ ,  שגורמים לכך שהמתפקדים לא מסוגלים להצביע .  בשעות האחרונות מתגברת הקריאה לבטל את הפריימריז ,  והבולט שבקוראים הוא שר החינוך ,  גדעון סער ,  אחד האישים המרכזיים בליכוד ומהפייבוריטים לנצח בבחירות המקדימות .  בצהריים אמר סער כי  " הליך הבחירות המתקיים עכשיו הוא פארסה ,  ויש להפסיקו מיד .  יש לקיים בחירות חלופיות במועד חדש וקרוב שייקבע ".  
אחד המועמדים הבולטים למשבצת של מחוז השפלה ,  סגן ראש עיריית ראשון לציון ,  דוד ביטן ,  טען בשיחה עם וואלה !  חדשות כי ,  המתפקדים שהתבקשו לחזור אחר הצהריים לא יחזרו כדי להצביע ,  ותמך גם הוא בדחיית הפריימריז . " ראשון לציון זה הבית שלי ואנשים לא יכלו להצביע ",  אמר ביטן . " מערכת המחשבים פעלה רבע שעה ועוד רבע שעה וגם כשפעלה לא יכלו להצביע למחוז .  זה ביזיון .  יש כאן עיוות של הבחירות ".  
כבר משעות הבוקר התגלו תקלות רבות בעמדות ההצבעה הממוחשבות של הליכוד במספר מוקדים בארץ ,  בהם ירושלים ותל אביב .  חברי ליכוד לא הצליחו לממש את הצבעתם ,  דבר שיצר תורים במוקדי ההצבעה .  בצהריים מסרו בליכוד כי חלק גדול מהתקלות תוקן ,  וכי ניתן להצביע כעת בגני התערוכה בתל אביב ,  בבנייני האומה בירושלים וביתר המקומות .  בליכוד הדגישו כי ניתן בכל מקרה להצביע מכל קלפי ולא רק מזו הקרובה לבית .  משום כך מתפקדים שנתקלים בקשיים יכולים לעבור למוקד קלפי אחר .
 מוקדם יותר אמר נציג חברת המחשבים באחת הקלפיות למתפקדים שהמתינו כי מדובר בתקלה ארצית וכי ועדת הבחירות של הליכוד ממליצה ללכת ולשוב בשעות הצהריים ,  מפני שככל הנראה לא יצליחו לתקן את התקלה בזמן הקרוב .  בין היתר ,  הקלפי בדרום הר חברון לא נפתחה הבוקר בגלל קריסת מערכת התקשורת .  מהליכוד נמסר כי הדבר מטופל ,  וכי המחשבים יואפסו ומיד לאחר מכן ההצבעה תחל .  
הבוקר עזבו מתפקדים בקריית מלאכי את הקלפי לאחר שלא הצליחו להצביע ,  ובקלפי בלוד הודיעו לאחר שעה ארוכה של המתנה בעקבות התקלות כי ההמלצה היא ללכת ולשוב מאוחר יותר בעקבות תקלה .  אנשי התעשייה האווירית ,  פעיליו של ח"כ חיים כץ ,  הונחו להגיע לקלפי בנס ציונה בעקבות התקלות בקלפי בלוד .  
גם השר יולי אדלשטיין ,  שהגיע להצביע בקלפי בבנייני האומה בירושלים ,  עזב את המקום מבלי שהצביע בשל התקלה במערכת ההצבעה .  כבר עכשיו בליכוד מדברים על כך שסגירת הקלפיות תתאחר אל מעבר לשעה 22:00 .  בכל כמה דקות ניסו לייצב את מערכת המחשבים מחדש ,  אך לאחר זמן לא רב היא קורסת שוב .  
בפריימריז הקודמים בשנת 2008 ,  התוצאות הוכרזו לקראת השעה שתיים בלילה .  59 מתמודדים על הרשימה הארצית בליכוד ,  38 מועמדים למחוזות .  11 מועמדים ביקשו  " קיצור פז"ם "   מאחר שהתפקדו לפני זמן קצר ,  וביקשו שיוותרו להם על תקופת ההכשרה בת 16 החודשים .  על פי הנתונים ,  החלוקה למחוזות תהיה כך :  שבעה במחוז דן ,  שישה לכל אחד ממחוזות ירושלים ,  גליל ועמקים ,  שניים בחיפה ,  ארבעה במועצות אזוריות ,  שבעה במישור החוף ,  חמישה בשפלה ותשעה בתל אביב .  
אין זו הפעם הראשונה שתקלות במחשוב מעיבות על פריימריז בישראל - גם במערכת הבחירות הקודמת היו תקלות בכמה מפלגות .  במפלגת העבודה ,  אף נדחתה ב-2008 ההצבעה בפריימריז בשמונה ימים בגלל תקלות במערכת ההצבעה הממוחשבת ,  שהפעילה חברת טלדור .  מנכ"ל החברה אף התפטר בעקבות זאת ,  ובהמשך תבעה המפלגה את החברה .  גם בבחירות המקדימות בליכוד באותה שנה היו תקלות :  טרקטור שפגע בסיב אופטי של בזק עיכב את הפעילות במוקד המרכזי בבנייני האומה .  
מי שהצביע ללא הפרעה הוא ראש הממשלה ,  בנימין נתניהו . " הצבענו ללא תקלות ,  ואני קורא לכל חברי הליכוד לבוא ולחגוג את חגיגת הדמוקרטיה בליכוד ",  אמר הבוקר ראש הממשלה ,  שהגיע יחד עם רעייתו שרה להצביע בפריימריז לרשימת הליכוד במתנ"ס בגבעת זאב . " יש להם זכות לקבוע מי האנשים שיהיו במפלגת השלטון בשנים הקרובות במדינת ישראל .  קורא לכם להצביע ,  להשפיע ולהכריע ",  הוסיף נתניהו .
 בתוך כך ,  גם היום נמשכים הקרבות בתוך המפלגה .  ועד מתיישבי בנימין הפיץ  " רשימת חיסול "  לפריימריז ,  שבה קראו לא להצביע לשר דן מרידור . " לא להצביע למרידור שבקדנציה האחרונה היה בעד הקמת מדינה פלסטינית ,  בעד פירוק מאחזים ,  בעד הקפאה ונגד חוק ההסדרה ",  כתבו .  במקביל ,  התייחס ח"כ כרמל שאמה הכהן ,  אחד מיריביו של ח"כ חיים כץ  ,  להצבעה ולדילים ואמר : " חיים כץ לא יחסל אותי .  ימי סלאח שבתי נגמרו ".  
בחירות 2013 - סיקור מיוחדהמובילים ,  הנדחקים והחדשים :  הליכוד בוחר רשימהלקראת הפריימריז :  מי הח"כים הכי חברתיים בליכוד ? יחימוביץ' :  על לבני להצטרף למפלגת העבודה
לפניות ליאיר :  talk2yaira@walla.co.ilלפניות לפנחס :  pinhas_wolf@walla.co.ilלפניות ליהושע :  joshjosh@walla.com
 ( עדכון ראשון :  10:47 ) 
בהכנת הידיעה השתתף יהושע בריינר 

שיבושים בפריימריז ;  סער : " זו פארסה ,  לבטל הבחירות "
 ראש הממשלה הגדיר את הרכבת הרשימה בליכוד כחגיגה לדמוקרטיה ,  אך בקלפיות רבות נרשמים שיבושים קשים ,  ומתפקדים לא הצליחו להצביע .  הליכוד : " היו תקלות ,  שכבר טופלו "
 
