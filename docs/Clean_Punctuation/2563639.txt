נתניהו :  נאלצים להדק את החגורה כדי לשמור על הכלכלה
ראש הממשלה בנימין נתניהו התייחס הבוקר  ( ראשון )  בפתח ישיבת הממשלה למשבר הכלכלי ואמר כי  " העולם נתון עדיין במשבר כלכלי מתמשך ,  בעצם המשבר הקשה ביותר שפקד את כלכלת העולם מזה 80 שנה .  הקשיים הללו מכבידים על אזרחי כל המדינות ,  בייחוד המדינות המפותחות וגם מכבידים על אזרחי ישראל .  אנחנו נאלצים להדק את החגורה כדי לשמור על כלכלת ישראל ,  זה לא דבר קל ,  זה כרוך בקשיים לאזרחים ,  ואני יודע את זה ".  נתניהו הדגיש כי  " החשוב מכל זה שאנחנו שומרים על מקומות העבודה של אזרחי ישראל ,  צריך להבין שזה הדבר החברתי ביותר .  בשבוע שעבר פרסמה הלשכה המרכזית לסטטיסטיקה את נתוני האבטלה של החודש האחרון ,  הם עומדים על 6.5% ,  זה נמוך יותר משיעור האבטלה בארה"ב ,  נמוך יותר משיעור האבטלה באירופה ,  נמוך יותר משיעור האבטלה כמעט בכל המדינות המפותחות בעולם .  אנחנו נמשיך לשמור על הכלכלה ונמשיך לשמור על מקומות העבודה של אזרחי ישראל ואף לפעול לייצר מקומות עבודה נוספים ".  

נתניהו :  נאלצים להדק את החגורה כדי לשמור על הכלכלה
nan
