נתניהו : " איראן קיבלה אישור כתוב להפרת החלטות האו"ם "
 ראש הממשלה טען כי ההסכם שהושג בין הרפובליקה האיסלאמית למערב נותן לאיראן  " לגיטימציה בינלאומית להמשיך בתוכנית הגרעין ".  לדבריו , " קל לעבור מרמת העשרה של 3.5% ל-90% "
 ראש הממשלה בנימין נתניהו התייחס אמש  ( ראשון )  פעם נוספת להסכם שהושג לפנות בוקר בין איראן למעצמות המערב בנוגע לתכנית הגרעין .  בטקס הענקת פרס א.מ.ת  ( אמנות ,  מדע ותרבות )  בבית שמואל בירושלים ,  אמר ראש הממשלה כי בהסכם מקבלת איראן  " אישור כתוב להפרה של החלטות מועצת הביטחון של האו"ם ".  לדבריו , " ההסכם הזה מחלץ את איראן מהלחץ שהייתה נתונה בו והוא נותן לה לגיטימציה בינלאומית להמשיך בתוכנית הגרעין ".  הוא הסביר כי איראן  " לא צריכה להפר את ההסכם הזה "  כי קל לעבור מרמת העשרה של 3.5% לרמה של 90% כאשר תחפוץ בכך . " ההסכם הזה אינו מכסה את החלקים האחרים בייצור פצצות גרעין - לא את הנשק ,  לא את ראשי הקרב ולא את הטילים הבליסטיים ",  הוסיף .  
נתניהו ציין כי  " ככל שמצטרפים עוד ועוד פרטים על ההסכם שהושג אמש בז'נבה ,  מתברר עד כמה הוא הסכם לא טוב ,  הייתי מגדיר אותו רע ומסוכן לאזור ,  גם לישראל וגם לעולם .  איראן מקבלת מליארדי דולרים בהקלות בסנקציות מבלי לשלם מחיר של ממש ".  לסיכום ,  שב ואמר כי מדובר בהסכם רע . " המלאכה עדיין נתונה .  נאמר את האמת הזאת ונעמוד על הדברים שהם חיוניים לא רק לשלומנו ולביטחוננו ,  אלא גם לשלום העולם .  אני מאמין שביכולתנו לא רק לשמור על עתידנו ,  אלא גם לטפח ולהבטיח אותו כי בעם שלנו גנוזים כוחות עצומים .  בעידן הידע ,  עידן התבונה ,  עם ישראל ומדינת ישראל חזקים מאד ".  
אתמול בבוקר התייחס נתניהו בפתח ישיבת הממשלה להסכם שהתקבל בז'נבה ,  ואמר : " זה לא הסכם היסטורי אלא טעות היסטורית ".  לדבריו ,  העולם יותר מסוכן כי המשטר המסוכן ביותר עשה צעד משמעותי לקבל את הנשק המסוכן ביותר . " המעצמות הסכימו להעשרת אורניום באיראן תוך התעלמות מהחלטות שהן עצמן הובילו - סנקציות שלקח שנים להשיג מוסרות תמורת ויתורים איראניים קוסמטיים שניתן לבטל תוך שבועות ". 
במסגרת ההסכם ,  איראן התחייבה לעצור את העשרת האורניום לרמה של למעלה מ-5% ,  לא להשתמש בסרכזות  ( צנטריפוגות )  חדשות מכל סוג שהוא או להתקין כאלה ,  ולנטרל את מאגרי האורניום שהועשר לרמה גבוהה יותר  של כ-20% ,  על ידי דילולם או על ידי פעולה אחרת שלא תאפשר להעשירם בהמשך .  על פי ההערכה ,  לאיראן כ-200 קילוגרמים של אורניום שהועשר ל-20% .  איראן תידרש גם להותיר כמחצית מהסרכזות שהותקנו במתקן ההעשרה בנתנז בלתי פעילות וכן שני שלישים מאלה שהותקנו במתקן ההעשרה התת-קרקעי והמבוצר בפורדו .  בנוסף ,  ייאסר עליה להקים מתקנים חדשים להעשרת אורניום ולהמשיך לפתח את מתקן המים הכבדים שלה באראק .  איראן התחייבה גם לא להגדיל את כמות האורניום המועשר ל-3.5% ,  כך שבעוד חצי שנה היא לא תהיה גדולה יותר מזו הנוכחית .  בהתאם להסכם ,  איראן תאפשר לפקחי הסוכנות הבינלאומית לאנרגיה אטומית גישה יומיומית למתקני ההעשרה בנתנז ובפורדו .  
פרס א.מ.ת הוא פרס המוענק בישראל מדי שנה ,  מאז שנת 2002 .  הפרס ,  בסך מיליון דולר אותו חולקים הזוכים ,  ניתן בחסותו של ראש הממשלה בחמישה תחומים :  תרבות ואמנות ,  מדעים מדויקים ,  מדעי החיים ,  מדעי הרוח ,  ומדעי החברה .  הקריטריונים לזכייה בפרס מבוססים על הצטיינות והישגים מקצועיים או אקדמיים שיש בהם פריצת דרך בתחום העיסוק של הזוכה וכן תרומה מיוחדת לתרבות ולחברה הישראלית .  ההחלטה על הזוכים מתקבלת על ידי ועדה בראשות שופט ,  הממנה ועדות משנה שמורכבות ממומחים בתחומים הרלוונטיים .
 לפניות לכתב יאיר אלטמן :  talk2yaira@walla.com
ההסכם עם איראן - סיקור מיוחד בוואלה !  חדשות:לא אסון גדול :  ההסכם עם איראן לא נורא כמו שמספרים לכםבסעודיה מתנגדים להסכם : " גם אנחנו נפתח פצצה"רוחאני : " הכירו בזכויותינו ,  ההעשרה תימשך כרגיל "
  ( עדכון ראשון :  20:16 )  

נתניהו : " איראן קיבלה אישור כתוב להפרת החלטות האו"ם "
 ראש הממשלה טען כי ההסכם שהושג בין הרפובליקה האיסלאמית למערב נותן לאיראן  " לגיטימציה בינלאומית להמשיך בתוכנית הגרעין ".  לדבריו , " קל לעבור מרמת העשרה של 3.5% ל-90% "
 
