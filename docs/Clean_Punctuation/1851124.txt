נתניהו : " רישות הארץ ברכבות ימחק הפערים החברתיים "
 בעת סיור בקו הרכבת ראשל"צ-בני דרום שייפתח בספטמבר אמר ראש הממשלה כי  " ההגעה מהפריפריה באמצעות הרכבת תאפשר לסטודנטים וזוגות צעירים לגור מחוץ למרכזי הערים ,  ולהגיע אליהם במהירות "
" ישראל נמצאת בעיצומה של מהפכה תחבורתית כלכלית וחברתית שתחבר בין כל חלקי הארץ .  אנו יוצאים מהפקק הזה של חדרה גדרה ,  עם רכבות ,  מחלפים וכבישים ,  זה שינוי אדיר "  - כך אמר היום ראש הממשלה ,  בנימין נתניהו ,  בעת סיור שארך ביחד עם שר התחבורה ישראל כץ ,  לאורך תוואי מסילת הרכבת הנבנית בין ראשון לציון לבני דרום .
" ההגעה מהפריפריה למרכז באמצעות הרכבת תאפשר לסטודנטים וזוגות צעירים לגור מחוץ למרכזי הערים ולהגיע במהירות למרכז ",  אמר נתניהו . " רישות הארץ ברכבות ימחק את הפערים החברתיים ,  ישפיע גם על שוק הדיור ויביא לפתרון המצוקות ",  הוסיף .
 ב-24 בספטמבר אמור להיפתח לתנועה קו הרכבת הישיר מתל-אביב לחולון ,  בת-ים ולראשון לציון .  הוא יאפשר נסיעה בת 10 דקות בממוצע מלב תל-אביב ועד לחולון ,  ו-18 דקות נסיעה מתל-אביב לראשון לציון .  בחודש ינואר 2012 יפתח המשכו של הקו עד לבני דרום - כאשר משך הנסיעה לאורך הקו כולו יארך כ-28 דקות בממוצע .
 שר התחבורה ,  ישראל כץ ,  אמר כי  " הפרויקט בעל חשיבות לאומית מהמעלה הראשונה ,  מאחר והוא מהווה תשובה לחלק מבעיות הדיור בגוש דן ויאפשר לאוכלוסיה הצעירה להמשיך לגור בפריפריה ולעבוד במרכז הארץ .  כמו כן ,  הוא יהווה מנוף חשוב להגדלת היצע הדיור בישובי פריפריה נוספים ". 

נתניהו : " רישות הארץ ברכבות ימחק הפערים החברתיים "
 בעת סיור בקו הרכבת ראשל"צ-בני דרום שייפתח בספטמבר אמר ראש הממשלה כי  " ההגעה מהפריפריה באמצעות הרכבת תאפשר לסטודנטים וזוגות צעירים לגור מחוץ למרכזי הערים ,  ולהגיע אליהם במהירות "
 
