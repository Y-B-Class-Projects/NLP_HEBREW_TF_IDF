נרות ב-6,000 :  חשבון ההוצאות המלא של משפחת נתניהו
1.2 מיליון על ניקיון ,  ו-25 אלף שקלים על פרחים :  ההוצאות במעון ראש הממשלה הסתכמו ב-2012 ב-3.3 מיליון שקל . " הסכום כולל תשלומים דחויים ,  מגורי המאבטחים ואירוח "
 קייטרינג ,  יין ,  קפה ,  נרות ריחניים וסידורי פרחים  והכול באלפי שקלים .  אלה ההוצאות של מעון ראש הממשלה ,  כפי שהן מפורטות בדוח הוצאות על-בסיס מזומן בשנת 2012 ,  שמתפרסם היום  ( ראשון )  .  
בחודש מאי פורסם כי סך הוצאות בית ראש הממשלה בשנת 2012 עמד על 3.3 מיליון שקלים .  מהנתונים ,  שהתקבלו במסגרת עתירה של התנועה לחופש המידע לבית המשפט המחוזי בירושלים ,  עלה כי סך ההוצאה על מזון ואירוח במעון הרשמי של ראש הממשלה ברחוב בלפור בירושלים ,  וכן בבתים הפרטיים שלו בירושלים ובקיסריה ,  עמד ב-2012 על 480 אלף שקלים .  על ניקיון הוציאו בבתים השונים 1.2 מיליון שקלים ,  וכן רכשו ריהוט ב-108 אלף שקלים .
 לקריאה של דוח ההוצאות המלא 
מהנתונים שפורסמו היום עולה ,  כי ההוצאות במעון הרשמי של ראש הממשלה הסתכמו בקרוב לשלושה מיליון שקל .  זאת ,  לעומת כ-1.6 מיליון שקל בשנת 2008 ,  בעת כהונתו של קודמו אהוד אולמרט .  בין השאר ,  הוציאו במעון הרשמי כ-50 אלף שקל עבור קייטרינג ,  קרוב ל-25 אלף שקל על סידורי פרחים ,  7,000 שקל על יינות ,  6,000 שקלים על נרות ריחניים ועוד כ-5,000 שקל על קפה .  
בבית של בני הזוג שילמו חשבון מים המסתכם בכ-80 אלף שקל ,  כולל מס בצורת של למעלה מ-5,000 שקל .  סך ההוצאות על הבית הסתכם בכ-312 אלף שקל .  בנוגע לבית ברחוב עזה בירושלים ,  הדוח מפרט רק תשלומי חשמל בגובה של כ-4,000 שקל .  
במכתב שצורף לדוח נטען כי כ-430 אלף שקל המופיעים בדוח אינם שייכים לפעילות של שנת 2012 ,  אולם הם מופיעים בו מכיוון שמדובר בתשלומים עבור חובות עבר .  עוד נכתב ,  כי המעון הרשמי של ראש הממשלה משמש כמקום עבודה ,  בנוסף לביתו של ראש הממשלה ומשפחתו ,  ולא ניתן להפריד בין הוצאות פרטיות להוצאות במסגרת העבודה .  עוד נכתב ,  כי ההוצאות בנוגע לבית בקיסריה כוללות מרכיבים הכרוכים בדרישות אבטחה .  
עוד עולה מהמידע שפורסם ,  כי מעון ראש הממשלה חתם על חוזה בהתקשרות עם מכבסה שהציעה מחיר יקר לעומת הצעות אחרות ,  בגובה של 10,000 שקל ,  וזאת מפני ש"בני המשפחה ניסו לעבוד עם המכבסות האחרות אך לא היו מרוצים מהשירותים ,  ואף נהרסו פריטי לבוש ".  
ממשרד ראש הממשלה נמסר בתגובה : " נבקש להתחיל את תגובתנו ,  בציטוט מדבריו של אריק איינשטיין ז"ל בראיון לעיתון ידיעות אחרונות בשנת 1998 :  'בראש הממשלה נתניהו נוהגים באי צדק נורא .  מתעללים בו ואני פשוט מזועזע מעוצמת הזלזול והשנאה שמפגינים כלפיו .  עד כמה אפשר למצוץ לו את הדם עד לאן אפשר ללכת עם הכניסה לחדרי החדרים' .  לגבי הסכום המצוין עבור הוצאות מים בקיסריה ,  הוא כולל גם תשלומים שנדחו מהשנים 2011-2009 וכולל גם את צריכת המים השוטפת במגורי המאבטחים השוהים בבית במשך כל ימות השנה ,  וזאת בהתאם להנחיות השב"כ לפיה הבית צריך להיות מאויש במשך כל ימות השנה על ידי אנשי אבטחה ,  ולכן יש צורך לתחזק אותו באופן שוטף ויומיומי .  המדינה אינה נושאת בהוצאות הבריכה ,  לרבות הוצאות מים ,  ומשפחת נתניהו משלמת עבור הוצאות אלה מכיסה הפרטי .  יש לציין שהמעון הרשמי של ראש הממשלה משמש לאורך כל ימות השנה לאירוח ראשי מדינות ,  קיום התייעצויות רבות ומפגשים רבי משתתפים ".  
במשרדו של נתניהו הוסיפו כי  " בשנת 2013 לעומת 2012 נרשמת ירידה של 16% בממוצע שנתי בהוצאות מעון ראש הממשלה הרשמי .  בין היתר ,  הוצאות המזון יורדות מ43% בחישוב שנתי והוצאות הגינון יורדות ב40% בחישוב שנתי .  בבית בקיסריה יש ירידה שנתית של 42% בהוצאות ".  
בהכנת הידיעה השתתף אמיר תיבון 

נרות ב-6,000 :  חשבון ההוצאות המלא של משפחת נתניהו
1.2 מיליון על ניקיון ,  ו-25 אלף שקלים על פרחים :  ההוצאות במעון ראש הממשלה הסתכמו ב-2012 ב-3.3 מיליון שקל . " הסכום כולל תשלומים דחויים ,  מגורי המאבטחים ואירוח "
 
