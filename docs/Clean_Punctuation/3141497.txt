נציגי המפלגות החרדיות נפגשו עם נתניהו : " אין התקדמות משמעותית "
 גורם שנכח בפגישת ראש הממשלה וחברי המפלגות החרדיות הביע אופטימיות מהניסיונות לפתור את המשבר .  נתניהו דרש התחייבות פומבית  " להמשיך בממשלה לאורך זמן ".  טרם הפגישה הבהירו גורמים חרדיים : " אם יהיו בחירות - זה בגלל נתניהו ,  לא בגלל חוק הגיוס "
 - נתניהו נפגש עם ראשי הסיעות החרדיות ;  היום יקיים פגישה עם ראשי הקואליציה- חברי כנסת מדגל התורה :  קיבלנו אישור מהרבנים לנהל מו"מ על החוק- ראש הממשלה צפוי לדרוש מהחרדים :  לא לקדם חקיקה בנושאי דת ומדינה עד ל-2019- גורמים בסביבת נתניהו :  הוא מעוניין להמשיך את פעילות הממשלה עד לסוף כהונתה- ליברמן צייץ : " לפעמים צריך לעשות את מה שמאמינים בו ולא מה שכדאי "  
ראש הממשלה בנימין נתניהו וראשי המפלגות החרדיות נפגשו אמש  ( שבת )  בלשכתו של ראש הממשלה ,  כדי לנסות לפתור את משבר חוק הגיוס .  גורם חרדי שנכח בפגישה ציין כי  " יש רצון לפתור את המשבר ,  אך ההתקדמות לא משמעותית ".  גורמים בסביבת נתניהו מסרו כי ראש הממשלה הבהיר לחרדים כי חייבים להתקיים שלושה תנאים לפתרון המשבר - טיוטה מוסכמת על היועמ"ש ועל כל המפלגות החרדיות ,  הסכמה של כחלון וסיעתו לתמוך בחוק זה בשלוש קריאות והתחייבות פומבית של ליברמן ,  כמו של שאר הסיעות ,  לאפשר את המהלך הזה ולהמשיך בשותפות בממשלה לאורך זמן .  בפגישה השתתפו ראשי הסיעות החרדיות יעקב ליצמן משה גפני ואריה דרעי ,  השר יריב לוין ,  ראש הסגל יואב הורביץ ויו"ר הקואליציה דודי אמסלם .
 לפני הפגישה הגיעו חברי הכנסת של דגל התורה להתייעצויות בבתיהם של הרב גרשון אדלשטיין והרב חיים קנייבסקי ,  מבכירי הרבנים הליטאים .  אחרי ההתייעצות עם הרבנים ,  גורמים בדגל התורה הבהירו כי ניתן להם האישור לנהל משא ומתן על מתווה לאישור חוק הגיוס בקריאה טרומית בלבד קודם אישור התקציב ולעריכת שינויים בחוק .  מנגד ,  במפלגת אגודת ישראל שבה חבר גם סגן שר הבריאות יעקב ליצמן טרם התקבלה ההחלטה .
 משבר הגיוס | לקריאה נוספת בוואלה !  NEWS:חוק שירות חובה אם החרדים לא יעמדו ביעדים :  מתווה פשרת הגיוס נחשף"נמות ולא נתגייס ":  הפלג הירושלמי הפגין לראשונה מאז מות הרב אוירבךבכירים בקואליציה :  ליברמן הוא המכשול העיקרי לפתרון משבר הגיוס 
שר הפנים אריה דרעי ,  המשתתף גם הוא בפגישה עם נתניהו ,  שוחח אתמול בטלפון עם נשיא מועצת חכמי התורה הרב שלום כהן השוהה במקסיקו וקיבל הנחיות כיצד לפעול לקראת הפגישה הערב עם נתניהו .  במקביל הורה השר דרעי ליו"ר הסיעה ח"כ יואב בן צור לקיים סבב שיחות עם שאר חברי מועצת חכמי התורה של המפלגה .
 ראש הממשלה נתניהו ינסה במהלך הפגישה להגיע להסכמה על נוסח חוק הגיוס ,  שיעלה להצבעה בוועדת שרים לחקיקה ובקריאה טרומית בשבוע הקרוב ,  לפני ההצבעות על התקציב .  לוואלה !  NEWS נודע כי נתניהו ידרוש מהחרדים להתחייב כי לא יקדמו מהלכים שנויים במחלוקת בנושאי דת ומדינה עד סוף 2019 ,  והתחייבות לקידום חוק הלאום .
" אנחנו מבקשים מהחרדים לא להעלות בכנסת הזאת דברים שנויים במחלוקת ,  לא כשרות ולא רבנות ,  ולא להכניס עוד פצצות נפץ עד הסוף ",  אמר לוואלה !  NEWS גורם בסביבת נתניהו .  מחר בצהריים נתניהו צפוי להיפגש עם כל ראשי סיעות הקואליציה .  גורמים בסביבת נתניהו אומרים כי ההעדפה של ראש הממשלה היא להמשיך את פעילות הממשלה עד סוף תקופת כהונתה בנובמבר 2019 ולשם כך דרושה הסכמה של השותפות הקואליציוניות .  
בלשכת נתניהו נערכים ללילה ארוך ,  כשאם יושגו הסכמות עם החרדים מוקד המשבר הקואליציוני יעבור לשני שותפים אחרים :  שר הביטחון אביגדור ליברמן ושר האוצר משה כחלון .  הראשון מאיים להצביע נגד חוק הגיוס - גם בקריאה טרומית - בעוד השני מוכן להצביע רק בעד חוק שיקודם בהסכמת כל השותפים לממשלה .
 בנוסף ,  בכירים בקואליציה מנסים להרתיע את נתניהו מללכת לבחירות מוקדמות ומאיימים כי יסכימו לבחירות רק בעוד כחצי שנה ,  ולא בעוד שלושה חודשים ,  המועד שבו לפי ההערכה נתניהו מעונין לקיים בחירות . 
" נתניהו חייב את הסכמתנו על מועד הבחירות ,  ולא בהכרח נסכים לפזר עכשיו ,  אלא רק בסוף השנה ",  אמר לוואלה !  NEWS בכיר בקואליציה ,  על רקע ההערכה כי נתניהו מעונין בבחירות בזק כדי להקדים את החלטת היועץ המשפטי לממשלה על הגשת כתב אישום בחקירותיו הפליליות .
 ליברמן החריף את אווירת המשבר עם צאת השבת ,  כשצייץ בטוויטר כי ‏"בחיים ,  יש רגעים שבהם צריך ללכת עם מה שאתה מאמין ולא עם מה שכדאי או משתלם .  זהו בדיוק הרגע ".  ליברמן מסומן בשלב זה כמכשול העיקרי שעלול למנוע את פתרון המשבר ,  שכן נתניהו דורש גם ממנו לרדת מהאיום לפרק את הממשלה בהמשך אם חוק הגיוס יעלה לקריאה שנייה ושלישית .
  ( עדכון ראשון :  21:41 )  

נציגי המפלגות החרדיות נפגשו עם נתניהו : " אין התקדמות משמעותית "
 גורם שנכח בפגישת ראש הממשלה וחברי המפלגות החרדיות הביע אופטימיות מהניסיונות לפתור את המשבר .  נתניהו דרש התחייבות פומבית  " להמשיך בממשלה לאורך זמן ".  טרם הפגישה הבהירו גורמים חרדיים : " אם יהיו בחירות - זה בגלל נתניהו ,  לא בגלל חוק הגיוס "
 
