הקוורטט דורש מישראל :  האריכו את הקפאת הבנייה
בצל החששות לגבי עתיד המו"מ ,  הקוורטט יפציר בישראל להאריך את הקפאת הבנייה בהתנחלויות .  בהצהרה שתפורסם בוועידת האו"ם בניו יורק ,  תדרוש הקבוצה מהצדדים להימנע מ"פעולות פרובוקטיביות "  ותציע לכנס פסגה בינ"ל במוסקבה
ימים ספורים לפני תום ההקפאה ובצל איומי פיצוץ המו"מ מהצד הפלסטיני ,  בקוורטט עושים מאמצים כבירים במטרה לשכנע את ישראל שלא לחדש את הבנייה בהתנחלויות .  לפיכך ,  מדינות הקוורטט הבינלאומי למזרח התיכון יפרסמו היום  ( שלישי )  הצהרה שתקרא למדינת ישראל להאריך את הקפאת הבנייה בשטחי הגדה המערבית .  זאת על פי מסמך טיוטה שהגיע לידי סוכנות הידיעות רויטרס .
 מדינות הקוורטט - המורכב מארצות הברית ,  רוסיה ,  האיחוד האירופי והאו"ם - יציינו כי להקפאה היתה השפעה  " ראויה לשבח "  במסגרת המאמצים לקידום תהליך השלום . " הקוורטט מזכיר כי להקפאת הבנייה הישראלית ,  שאושרה בחודש נובמבר לפני כעשרה חודשים ,  היתה השפעה חיובית ,  וקורא להמשכה ",  לשון ההצהרה .  עוד צוין בהצהרה ,  כי הקוורטט קורא לכינוס פסגה בינלאומית במוסקבה ,  שתעסוק בנושא תהליך השלום במזרח התיכון .  ההצרה לא נקבה בתאריך יעד לקיום הכינוס .
 בהצהרה מפצירות מדינות הקוורטט בשני הצדדים להימנע מ"פעולות פרובוקטיביות ומרטוריקה מתסיסה ".  הקבוצה גינתה את התקריות האלימות שאירעו באחרונה בגדה המערבית ,  לרבות פיגוע הירי בשומרון בסוף אוגוסט ,  שהביא למותם של ארבעה ישראלים .
 הקוורטט קורא עוד לישראל לאשר הקלות נוספות לאוכלוסייה הפלסטינית בגדה המערבית וברצועת עזה ,  ובמקביל פונה למדינות ערב להגביר את הסיוע הכלכלי שניתן לרשות הפלסטינית .  לטענת הקוורטט ,  צעדים אלה הינם חיוניים עבור כלכלתה של המדינה הפלסטינית העתידית .
 ואולם ,  ראש הממשלה בנימין נתניהו רמז בנאום וידאו ששודר בפני מנהיגים יהודים בארצות הברית ,  כי ישראל מצפה מהפלסטינים שלא להתנות את הישארותם במו"מ בהמשך הקפאת הבנייה . " אנו שמחים שהמגעים הישירים נפתחו בלא תנאים מקדימים ,  ומקווים כי הם גם ימשיכו בלא תוספת תנאים ",  אמר נתניהו .  
גם יו"ר ש"ס השר אלי ישי הצהיר בריאיון לביטאון של מפלגתו ,  כי ישראל לא תסכים לדרישה להמשך ההקפאה .  לדבריו ,"  לא תהיה הקפאה לייט ולא הקפאה מלאה - ארץ ישראל צריכה לבנות ולהיבנות ,  נקודה ". 
ומנגד ,  אבו מאזן התייחס לסירובה של ישראל להאריך את ההקפאה ,  ואמר כי הוא יסכים להישאר במו"מ רק בתנאי שזו תוארך .  על פי הדיווח בסוכנות הידיעות הפלסטינית מען ,  אבו מאזן הצהיר כי אם ההקפאה תוארך בחודש ,  כך גם צוות המו"מ הפלסטיני יישאר בשיחות למשך חודש .
 
הקוורטט דורש מישראל :  האריכו את הקפאת הבנייה
בצל החששות לגבי עתיד המו"מ ,  הקוורטט יפציר בישראל להאריך את הקפאת הבנייה בהתנחלויות .  בהצהרה שתפורסם בוועידת האו"ם בניו יורק ,  תדרוש הקבוצה מהצדדים להימנע מ"פעולות פרובוקטיביות "  ותציע לכנס פסגה בינ"ל במוסקבה

