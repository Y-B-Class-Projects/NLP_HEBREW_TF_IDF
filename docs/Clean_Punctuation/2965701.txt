המשבר בקואליציה :  בבית היהודי לוחצים על נתניהו לקבל את פשרת ליצמן
לאחר ששר החינוך הצהיר כי יפעל למען החיילים ותושבי העוטף  " בממשלה או מחוצה לה ",  פעל שר הבריאות לפשרה בינו ובין ראש הממשלה - אך האחרון דחה ההצעה .  אדלשטיין הזהיר מ"בחירות שיפגעו באמון הציבור ".  הרצוג : " לא אהיה כלי משחק בכיפופי הידיים של הקואליציה "
 ברקע המשבר בין הליכוד לבית היהודי עם צירוף ישראל ביתנו לממשלה ,  לוחצים במפלגתו של נפתלי בנט על ראש הממשלה בנימין נתניהו לקבל את הצעת הפשרה של שר הבריאות יעקב ליצמן .  לפי ההצעה ,  ראש המל"ל או סגנו יהיו אחראים לדווח לשרים עד סיום פעילות הוועדה שעליה הכריז ראש הממשלה .  בנט נענה להצעה ,  אך נתניהו דחה אותה .
 סגן שר הביטחון אלי בן דהן התייחס לדברים ואמר כי פשרת ליצמן ראויה לסיום המשבר . " אני קורא לראש הממשלה לקבל את הצעתו של ליצמן ולהתחיל את עבודת הממשלה בפורמט המורחב שלה ",  אמר .
 במהלך היום ,  ניסה גם יו"ר הכנסת יולי אדלשטיין  ( הליכוד )  לתווך בין ראש הממשלה לבנט והעביר שורת הצעות כדי ליישב את דרישת האחרון למנות מזכיר צבאי ייעודי לשרי הקבינט .  לצד ניסיונות הגישור ,  הזהיר אדלשטיין מפני בחירות בעקבות המשבר . " בחירות יצרו קרע אדיר בעם ויפגעו קשות באמון הציבור בבוחריו ",  אמר .
 
המשבר בקואליציה :  בבית היהודי לוחצים על נתניהו לקבל את פשרת ליצמן
לאחר ששר החינוך הצהיר כי יפעל למען החיילים ותושבי העוטף  " בממשלה או מחוצה לה ",  פעל שר הבריאות לפשרה בינו ובין ראש הממשלה - אך האחרון דחה ההצעה .  אדלשטיין הזהיר מ"בחירות שיפגעו באמון הציבור ".  הרצוג : " לא אהיה כלי משחק בכיפופי הידיים של הקואליציה "
 
