נתניהו ינאם באו"ם : " אירן היא איום על העולם "
 ראש הממשלה ייצג את ישראל בכינוס העצרת הכללית של האו"ם שיתקיים בחודש הבא ,  ובכוונתו לנאום נגד  " מדיניות הטרור "  של אירן . " להפסיק לשתוק נגד עלילות הדם של טהרן "
 צפו בנאום נתניהו באו"ם בשנה שעברה 
על רקע כינוס המדינות הבלתי מזדהות בטהרן ,  הודיע היום  ( חמישי )  ראש הממשלה ,  בנימין נתניהו ,  כי החליט לנאום בפני העצרת הכללית של האו"ם שתתכנס בחודש הבא בניו יורק ,  ארצות הברית . " בטהרן שמעו היום נציגיהם של 120 מדינות עלילת דם נגד מדינת ישראל ושתקו ,  שתיקה זאת צריכה להיפסק ",  הבהיר נתניהו ,  שימריא לביקור בן שלושה ימים בארה"ב במוצאי יום הכיפורים . " אסע לעצרת הכללית של האו"ם ואומר בפני אומות העולם בקול צלול וברור את האמת על משטר הטרור של אירן ,  שמהווה את האיום הגדול ביותר על שלום העולם ",  הוסיף .
 כינוס המדינות הבלתי מזדהות המתקיים בימים אלו בטהרן עורר זעם גדול בישראל ,  בעיקר נוכח הדרג הבכיר שפקד את הכינוס ובראשו מזכ"ל האו"ם באן קי-מון .  נתניהו ניסה למנוע את נסיעתו של באן בטענה שהשתתפותו תעניק לגיטימציה למשטר בטהרן בימים של מאבק בינלאומי נגד תכנית הגרעין של אירן ,  אך מאמצי נתניהו ו-וושינגטון נכשלו .  
במקביל ,  נמשכים הניסיונות לתאם פגישה בין ראש הממשלה לנשיא ארה"ב ,  ברק אובמה ,  במהלך הביקור של נתניהו בארה"ב .  אם תתקיים ,  תוקדש הפגישה לעדכון ותיאום בנושא ההתמודדות עם הגרעין האירני .  בלשכת ראש הממשלה מעוניינים לתאם פגישה עם אובמה במהלך הביקור בניו יורק ,  לנוכח המשך התקדמות תכנית הגרעין האירנית כפי שדו"ח הסוכנות הבינלאומית לאנרגיה אטומית צפוי להצביע ,  וההתבטאויות הישראליות על  " הזמן שאוזל ".  
בין היתר ,  מצפים בישראל לצעדים ממשיים של ממשל אובמה שיבהירו למשטר בטהרן את רצינות כוונותיו בנוגע לאי-הכלת גרעין צבאי ,  אם בדמות הצהרה פומבית של אובמה בנושא ,  התחייבות לתקיפה אמריקאית או התחייבות לגיבוי במקרה של תקיפה עצמאית ישראלית .  
עד כה ,  טרם נקבעה הפגישה ,  שכן ביקורו של אובמה בעצרת האו"ם צפוי להיות קצר לנוכח עומס האירועים בחודשים האחרונים של המרוץ לנשיאות בארה"ב ,  וכן בשל העובדה שחגי ומועדי ישראל מגבילים את נסיעתו של נתניהו ללוח זמנים צפוף ביותר .  עם זאת ,  לפי ההערכה ,  השיקולים הפוליטיים הפנימיים יעודדו את אובמה לקיים את הפגישה .  כמו כן ,  השבוע דווח ב"ידיעות אחרונות "  על מאמץ אמריקאי לארגן פגישה משולשת בהשתתפות ישראל ,  ארה"ב ונשיא מצרים החדש מוחמד מורסי - אף הוא אורח בעצרת הכללית של האו"ם ,  אולם אך עד כה לא נתקבל אישור רשמי לפגישה שכזו .
 גם בעצרת הכללית בשנה שעברה היה נתניהו הנואם הישראלי הרשמי ,  לאור החשש בירושלים מהשקת המהלך החד-צדדי של הרשות הפלסטינית לקבלת הכרה במוסדות האו"ם .  בעוד הפלסטינים הודיעו השבוע כי יידחו את פנייתם המחודשת לשדרוג מעמדם בעצרת האו"ם ,  השנה צפוי נתניהו להקדיש את ביקורו ונאומו לאיום הקיומי ,  לטענתו ,  הנשקף לישראל ולעולם כולן ממשטר האייתולות בטהרן ,  וכן מ"גרורותיה "  של אירן ,  בלשונו של נתניהו - ארגוני הטרור הפועלים תחת חסותה ,  שהובילו בשנה האחרונה גל של מתקפות טרור נגד יעדים ישראליים ומערביים ברחבי העולם .
 
נתניהו ינאם באו"ם : " אירן היא איום על העולם "
 ראש הממשלה ייצג את ישראל בכינוס העצרת הכללית של האו"ם שיתקיים בחודש הבא ,  ובכוונתו לנאום נגד  " מדיניות הטרור "  של אירן . " להפסיק לשתוק נגד עלילות הדם של טהרן "
 
