נתניהו בוחן הקדמת המסקנות על ריכוזיות המשק
מקורבים לרה"מ אמרו כי הוא בוחן את האפשרות להקדים את פרסום מסקנות הוועדה ,  וייפגש עם חבריה על מנת להתחיל לפעול בהתאם למסקנותיה . " הקרטלים במשק הם אחת הסיבות לכך שהמצב לא טוב "
 בעקבות המחאה ההולכת ומתגברת :  נבחנת אפשרות להקדמת פרסום ההמלצות של הוועדה לריכוזיות במשק של מנכ"לי משרדי ראש הממשלה והאוצר .  הוועדה אמורה לפרסם את מסקנותיה בחודש ספטמבר ,  אולם בעקבות הזעם הציבורי על ההתייקרויות במשק ,  ראש הממשלה בנימין נתניהו ביקש להיפגש כבר ביום ראשון הקרוב עם שר האוצר יובל שטייניץ ועם הוועדה לריכוזיות במשק כדי להתעדכן על ההתפתחויות בעבודת הוועדה ובבדיקתה את הנושא .  
המחאות החברתיות - הכותרות האחרונות:תמיכה לא צפויה :  הטייקונים מצטרפים למחאת הדיורהורים צועדים בכל הארץ : " ילדים  לעשירים בלבד"ביקורת גוברת בממשלה : " יש לשנות סדרי עדיפויות"השר איתן על משבר הדיור : " לא כל החכמה בממשלה "
 גורמים המקורבים לראש הממשלה אמרו הערב כי לאחר הפגישה בכוונתו לפעול בהתאם למה שיוצג בפניו . " ראש הממשלה חושב שהקרטלים והמונופלים במשק הם אחת הסיבות לכך שהמצב לא טוב ואחת הסיבות לעובדה שמשלמים יותר ממה שאפשר היה לשלם בכל ענפי המשק :  החלב ,  התקשורת וענפים נוספים .  המחשבה היא שריכוז הרבה כוח במשק גורם ליוקר של פערי תיווך גדולים ,  כי אין תחרות ". 
במקביל ,  דווח כי פורום ראשי המשק פנה לראש הממשלה והביע תמיכה במחאת הדיור .  נוגה קינן ,  ראש פורום ראשי המשק ,  פנתה היום במכתב לנתניהו ,  בו הודיעה כי הפורום יקים קבוצה שתגבש תקציב מדינה חדש ל-2012 שיכלול שינוי סדרי עדיפויות במשק תוך מתן דגש לבעיות חברתיות .  דובר הפורום ציין ,  כי המכתב מקובל על רוב בעלי ההון ,  בהם נוחי דנקנר ,  יצחק תשובה ודודי ויסמן .  
יו"ר ועדת הכלכלה ,  ח"כ כרמל שאמה הכהן  ( ליכוד )  ,  הגיב הערב להצטרפות הטייקונים למחאה ואמר ,  כי  " הטייקונים מנסים להסיט את האש המתקרבת אליהם במהרה ,  ככל שמתקרבות מסקנות הוועדה למאבק בריכוזיות .  אין סיבה מרכזית יותר ליוקר המחיה מאשר מחלת הריכוזיות בה נגועים רוב ענפי המשק ". 
לפניות לכתב :  pinhas_wolf@walla.com

נתניהו בוחן הקדמת המסקנות על ריכוזיות המשק
מקורבים לרה"מ אמרו כי הוא בוחן את האפשרות להקדים את פרסום מסקנות הוועדה ,  וייפגש עם חבריה על מנת להתחיל לפעול בהתאם למסקנותיה . " הקרטלים במשק הם אחת הסיבות לכך שהמצב לא טוב "
 
