מתרחבת המחאה :  גם הסנאטור הכי ותיק יחרים את נאום נתניהו
פטריק ליהי תקף בחריפות את ביקורו של ראש הממשלה בחודש הבא בוושינגטון והודיע כי לא יהיה נוכח בזמן שנתניהו יישא את דבריו . " הנאום - תעלול זול ומתוכנן היטב ,  שלא הביך רק את ישראל ,  אלא את הקונגרס כולו "
 הסערה סביב נאומו של ראש הממשלה בקונגרס נמשכת :  הסנאטור הוותיק ביותר ,  פטריק ליהי הדמוקרטי ,  הודיע היום  ( שלישי )  כי הוא יחרים את נאומו של בנימין נתניהו ב-3 במרץ .  בכך מצטרף ליהי לסנאטור היהודי בארי סנדרס ,  שהודיע אתמול כי יעדר מהנאום ,  ולכמה חברים נוספים בבית הנבחרים .
 הסנאטור ליהי ,  ממדינת ורמונט ,  מסר בהצהרה כי הנאום שאורגן על ידי יו"ר בית הנבחרים ג'ון ביינר  " הוא תעלול זול ומתוכנן היטב ,  שלא הביך רק את ישראל ,  אלא את הקונגרס כולו ".  לדבריו ,  ההחלטה החד-צדדית של ראשי המפלגה הרפובליקנית לקבוע את הנאום ללא תיאום עם הבית הלבן  " הרסה את הפוטנציאל החיובי של הדיון בפני שני בתי הקונגרס ".  
עוד על סערת הנאוםנתניהו : " נחוש לנאום בקונגרס ";  אובמה : " מה בוער לו ? "מקורות ישראליים :  נתניהו שוקל לנאום בקונגרס בדלתיים סגורותהרצוג :  נתניהו זורק את ביטחון ישראל מתחת לגלגלי האוטובוס 
עוד הוסיף ליהי כי  " זה חוק בלתי-כתוב שמתקיים כבר עשורים רבים ,  שבמסגרתו אנחנו מדברים בקול אחד ונוהגים בחוכמה בכל מה שקשור למדיניות החוץ של ארצות הברית .  תמיד נהגנו בזהירות לגבי התוצאות האפשריות של פעולות חד-צדדיות מסוג זה ",  התייחס הסנאטור לתוכן נאומו של נתניהו ,  שיעסוק בהתנגדותו להסכם המתגבש עם איראן סביב תכנית הגרעין שלה . " הם פגעו בנוהג החשוב הזה ".  
כמו נתניהו ,  גם שר החוץ האמריקני לשעבר ,  הנרי קיסינג'ר ,  הביע דאגה ממצב השיחות עם איראן ומהחתירה של ממשל אובמה להסכם גרעיני עם הרפובליקה האיסלאמית .  קיסינג'ר הזהיר כי  " ממשל אובמה עלול לכתוב פרק חדש בהיסטוריה - תקופה של העשרה גרעינית כלל עולמית ",  והוסיף כי יש סיבה לחשוש שהממשל כבר  " נכנע "  בפני התכתיבים של איראן .  העיתון  " וול סטריט ג'ורנאל "  פירסם מאמר מערכת על בסיס אזהרותיו של קיסינג'ר ,  הסבור ש"אם המדינות האחרות באזור יגיעו למסקנה שארצות הברית השלימה עם תכנית העשרה שמשאירה טווח פריצה של שנה עד לפצצה ,  אנחנו נחיה בעולם בו לכולם יש אצבע על ההדק ".  
כמו כן ,  הלילה דווח כי כמה חברים דמוקרטים בבית הנבחרים החלו לגבש עצומה הקוראת ליו"ר ביינר לדחות את נאומו של ראש הממשלה .  המחוקקים מבקשים מביינר לדחות את הנאום עד אחרי הבחירות בישראל ועד אחרי תום תאריך היעד להשגת הסכם מסגרת עם איראן ,  שנקבע ל-24 במרץ .
" כחברי הקונגרס שתומכים בישראל ,  אנחנו דואגים שנראה כי אתה משתמש במנהיג זר ככלי פוליטי נגד הנשיא ",  כך נכתב במסמך שהופץ בשבוע שעבר בקרב המחוקקים על ידי קית' אליסון ,  סטיב כהן ומקסין ווטרס מהמפלגה הדמוקרטית .  

מתרחבת המחאה :  גם הסנאטור הכי ותיק יחרים את נאום נתניהו
פטריק ליהי תקף בחריפות את ביקורו של ראש הממשלה בחודש הבא בוושינגטון והודיע כי לא יהיה נוכח בזמן שנתניהו יישא את דבריו . " הנאום - תעלול זול ומתוכנן היטב ,  שלא הביך רק את ישראל ,  אלא את הקונגרס כולו "
 
