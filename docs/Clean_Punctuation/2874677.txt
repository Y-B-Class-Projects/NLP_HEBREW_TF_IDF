ראש השב"כ לשעבר עמי אילון : " העסקה עם איראן  טובה לישראל "
 בראיון לאתר  " הדיילי ביסט ",  אמר אילון כי שרי ביטחון וראשי מוסד ושב"כ לשעבר שותפים לדעתו . " לפני ההסכם איראן היתה חודשיים מייצור פצצה ,  ועכשיו תידרש לה שנה ",  אמר וביקר את החברה הישראלית ש"קל לנגן על פחדיה "
 ראש השב"כ לשעבר עמי אילון התבטא היום  ( שלישי )  בעד הסכם הגרעין עם איראן ,  בראיון לאתר  " הדיילי ביסט ".  בניגוד לדברי ראש הממשלה בנימין נתניהו ,  לפיהם ההסכם הוא  " טעות בקנה מידה היסטורי ",  אילון אמר כי  " כשזה נוגע ליכולות הגרעין של איראן ,  העיסקה הזו היא האופציה הטובה ביותר ".  לדבריו ,  שרי ביטחון לשעבר וראשי שב"כ ומוסד לשעבר שותפים לדעה הזו . 
" כשהשיחות עם איראן התחילו ,  היא הייתה במרחק של חודשיים מייצור פצצת אטום ",  הוסיף אילון , " עכשיו יידרשו לה 12 חודשים ".  הוא מתח ביקורת על הישראלים ש"לא מצליחים להבחין בין העניין של הפחתת היכולת הגרעינית של איראן לבין היותה של איראן השטן הגדול במזרח התיכון ".  לדבריו , " קל מאוד לנגן על הפחדים של החברה הישראלית ".  
אילון סבור שההסכם טוב בהרבה מכל אלטרנטיבה ,  כפי שהנשיא אובמה דאג לציין בכל נאום .  אולם יש לו ביקורת גם על נשיא ארצות הברית .  לדברי איילון ,  אובמה צריך להחריף את הרטוריקה שלו מול האיראנים כדי להרתיע אותם . " לאובמה אין את השילוב הנכון בין שפה של שלום לשפה של מלחמה ",  אמר אילון לעיתונאי ג'ונתן אלטר . " הוא צריך להבהיר שבזמן שהוא מאמין בדיפלומטיה ,  הוא גם יודע להשתמש בכוח ".  
איילון סבור שזה רק עניין של זמן עד שאיראן תבחן את אובמה או יורשו בתפקיד .  לדבריו ,  נקודת החולשה העיקרית בהסכם היא הפרטים המסורבלים על הוועדה שאמורה להתכנס כדי לבחון אם איראן מפרה את ההסכם .  

ראש השב"כ לשעבר עמי אילון : " העסקה עם איראן  טובה לישראל "
 בראיון לאתר  " הדיילי ביסט ",  אמר אילון כי שרי ביטחון וראשי מוסד ושב"כ לשעבר שותפים לדעתו . " לפני ההסכם איראן היתה חודשיים מייצור פצצה ,  ועכשיו תידרש לה שנה ",  אמר וביקר את החברה הישראלית ש"קל לנגן על פחדיה "
 
