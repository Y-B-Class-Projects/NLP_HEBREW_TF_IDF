חרף איומי נתניהו :  4 פצמ"רים נורו מעזה
נראה כי הפלסטינים לא מתרגשים מדבריו של רה"מ נתניהו ,  שאמר הבוקר כי ישראל תגיב לכל ירי מכיוון הרצועה .  4 פצצות מרגמה נורו לעבר ישראל ,  אך לא גרמו לנפגעים או לנזק
הירי לכיוון יישובי הדרום נמשך :  ארבע פצצות מרגמה נורו אחר הצהרים  ( ראשון )  מצפון רצועת עזה לכיוון ישראל ,  אולם נפלו בשטחים פלסטינים .  לא היו נפגעים ולא נגרם נזק .   .  
ראש הממשלה בנימין נתניהו התייחס הבוקר בישיבת הממשלה לירי הנמשך מרצועת עזה .  לדבריו , " בשבוע שעבר נורו שתי רקטות ופצצות מרגמה מרצועת עזה .  אני רואה זאת בחומרה רבה  צה"ל הגיב מיד ותקף מפעלים לייצור רקטות ומנהרות להברחת טילים ורקטות .  מדיניות ממשלת ישראל ברורה :  כל ירי על שטחנו ייענה בעוצמה ". 
נתניהו הוסיף כי  " לא רק ירי על אזרחינו ,  גם מלים יכולות להיות מסוכנות .  בעניין זה חלה נסיגה לאחרונה ברשות הפלסטינית .  מי שנותן חסותו לקריאת שם של כיכר ברמאללה על שם טרוריסטית שרצחה עשרות ישראלים בכביש החוף ,  מעודד טרור .  מי שמצהיר שהאחראים לרצח הרב מאיר שלום-חי שאהידים ,  מרחיק את השלום .  מעשים חמורים אלה מהווים הפרה בוטה של ההתחייבות הפלסטינית הבינלאומית למנוע הסתה ". 
דבריו של נתניהו נאמרו על רקע הגברת הירי לעבר ישראל מרצועת עזה בימים האחרונים .  בליל שבת נפלה רקטה בשטח פתוח במועצה האזורית אשכול ויומיים קודם לכן ירו הפלסטינים טיל נגד טנקים לעבר כוח צה"ל שסייר בסמוך לגדר המערכת .  באותו היום נורו שתי רקטות קסאם לעבר שטח ישראל .  בכל האירועים לא היו נפגעים ולא נגרם נזק .  

חרף איומי נתניהו :  4 פצמ"רים נורו מעזה
נראה כי הפלסטינים לא מתרגשים מדבריו של רה"מ נתניהו ,  שאמר הבוקר כי ישראל תגיב לכל ירי מכיוון הרצועה .  4 פצצות מרגמה נורו לעבר ישראל ,  אך לא גרמו לנפגעים או לנזק

