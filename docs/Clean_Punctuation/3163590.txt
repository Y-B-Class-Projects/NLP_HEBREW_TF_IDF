בכיר בפרקליטות על חקירות נתניהו :  נתאמץ שהפרטים יובהרו לפני הבחירות
בדיון בוועדת השקיפות של הכנסת אמר המשנה לפרקליט המדינה כי לקראת הבחירות  " ייעשה מאמץ עילאי "  כדי שהציבור יכיר את פרטי חקירותיהם של נבחרי ציבור ,  בהן גם חקירות ראש הממשלה .  לדבריו , " יש לזרז ככל הניתן "  חקירות שבהן מעורבים נבחרי ציבור
המשנה לפרקליט המדינה לעניינים פליליים שלמה למברגר אמר היום  ( שלישי )  כי הפרקליטות תפעל להביא לידיעת הציבור את פרטי החקירות שבהן מעורב ראש הממשלה בנימין נתניהו בתיקים 1000 ,  2000 ו-4000 - בטרם יתקיימו בחירות לכנסת .  בדיון בוועדת השקיפות של הכנסת בראשות ח"כ סתיו שפיר  ( המחנה הציוני )  בנושא חקירות נבחרי ציבור התייחס למברגר לחקירות שנמצאות ב"ישורת הסופית "  ואמר כי  " אם יהיו בחירות ייעשה מאמץ עילאי שהציבור יכיר את הפרטים לפניהן ".  
דבריו של למברגר נאמרו ,  בתגובה לדברי הפתיחה של יו"ר הוועדה ח"כ שפיר ,  שאמרה כי  " הציבור נמצא באפלה ולא יודע מתי ואיך יקבל מידע ".  לדבריה ,  בתיקים הנוגעים לנבחרי ציבור  " מדובר על אנשים המקבלים מאות החלטות קריטיות מידי יום - מגיע לציבור לדעת אם הם נגועים בשחיתות ".  לדבריה ,  בכלי התקשורת מופצים חדשות לבקרים  " פרטי מידע חצויים ושמועות "  מכלי התקשורת בנוגע לחקירות נבחרי ציבור ואינו יודע מה רמת האמינות שלהם .  
בדיון ,  שהתקיים תחת הכותרת  " שקיפות בדיווח לציבור על התנהלות חקירות של נבחרי ציבור ובכירים בשירות הציבורי שיש בחקירתם עניין ציבורי מובהק ",  הוסיפה ח"כ שפיר כי יש ליצור נהלים ברורים לדיווח ולשקיפות בנושא עדכון הציבור בפרטי חקירות הנוגעות לנבחרי ציבור .  על כך השיב למברגר כי  " הקצב שבו מתנהל ההליך הפלילי הוא קצב אחר מהקצב שבו היה הציבור רוצה לקבל מידע .  הכרחי שהציבור ידע מעט בשלבים ראשוניים של החקירה וככל שההליך מתקדם הציבור יודע יותר וכך ראוי ". 
למברגר התייחס בדבריו בחומרה  " לחוק ההמלצות "  ואמר כי בעקבותיו  " מצב הדיווח לציבור על חקירות נבחרי ציבור נהיה גרוע ".  לדבריו , " אין הנחיות ספציפיות המדברות על תיקים הקשורים לבכירים בשירות הציבורי ונבחרי ציבור .  כאשר מדובר בנבחרי ציבור צריך לזרז את החקירה ככל הניתן ".  

בכיר בפרקליטות על חקירות נתניהו :  נתאמץ שהפרטים יובהרו לפני הבחירות
בדיון בוועדת השקיפות של הכנסת אמר המשנה לפרקליט המדינה כי לקראת הבחירות  " ייעשה מאמץ עילאי "  כדי שהציבור יכיר את פרטי חקירותיהם של נבחרי ציבור ,  בהן גם חקירות ראש הממשלה .  לדבריו , " יש לזרז ככל הניתן "  חקירות שבהן מעורבים נבחרי ציבור

