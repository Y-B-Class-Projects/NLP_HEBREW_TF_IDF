נקמה מגישים קר ,  שבועיים לפני בחירות
יצחק מולכו הוא  " שומר הסף "  של נתניהו בסוגיה הפלסטינית .  ההבנות שהשיג ממסגרות בפעם הראשונה את המו"מ על בסיס קווי 67' ומיישרות קו עם יוזמת ז'נבה .  להדלפה הזאת יש כתובת אחת :  וושינגטון
ההופעה של ראש הממשלה בנימין נתניהו אתמול  ( שישי )  מול פעילים ביהוד חשפה את הלחץ שבו הוא נמצא מאז שובו מוושינגטון .  זאת ,  בעיקר בשל פרסום מסמך ההבנות שאליו הגיע שליחו יצחק מולכו עם נציגו של יו"ר הרשות אבו מאזן .  זה זמן רב שראש הממשלה לא נראה בכזאת פאניקה ויש לכך לא מעט סיבות .  בין היתר ,  הוא אינו ממריא בסקרים ,  אפילו לאחר נאומו  " ההיסטורי "  בקונגרס האמריקני ,  שלמרבה הפליאה לא שינה את פני המזרח התיכון .  הפרשנים בטלוויזיה מדברים אפילו על האפשרות שהליכוד תקבל 18 מנדטים ופחות ונתניהו יודיע על פרישה .  ויש את המסמך ,  כמובן .
 אמנם ברור שההדלפה של אותו נייר ,  שאליו הגיעו מולכו וחוסיין אל-ערא ב-2013 בסיועו של דניס רוס  ( שלא נשא אז בתפקיד רשמי בממשל )  ,  נועדה להחליש את נתניהו אל מול בוחריו בימין ,  אך מדובר במסמך אמיתי .  למרות הטענות של ראש הממשלה ,  זה אינו עוד  " טריק של נוני מוזס ",  בעלי ידיעות אחרונות .  כמה מהעיתונאים שעקבו אחר הערוצים המדיניים בין ישראל והרשות בשנים האחרונות ידעו על קיום המסמך ,  כשערוץ ההידברות עצמו נחשף בוואלה חדשות בנובמבר שעבר על ידי אמיר תיבון .  
יתרה מכך ,  וכאן בעצם צריכים  " נצי הליכוד "  לדאוג ,  הנוסח שסוכם בין מולכו ואל-ערא ותועד על ידי רוס - הוא שכתב פיזית את הדברים ששני השליחים סיכמו ביניהם - הציג נכונות חסרת תקדים של ישראל לחילופי שטחים ביחס 1:1 במקרה של הסכם שלום והקמת מדינה פלסטינית .  זהו עקרון שאף ראש ממשלה ישראלי לא הסכים לו בעבר .  לא אהוד ברק בקמפ דיויד בקיץ 2000 ,  בוודאי לא אריק שרון ,  ואפילו לא אהוד אולמרט ,  שהציע לפצות את הפלסטינים במנהרה במקום 0.5% מהשטח שביקש להשאיר בישראל ולא זכה לתמורה טריטוריאלית .  

נקמה מגישים קר ,  שבועיים לפני בחירות
יצחק מולכו הוא  " שומר הסף "  של נתניהו בסוגיה הפלסטינית .  ההבנות שהשיג ממסגרות בפעם הראשונה את המו"מ על בסיס קווי 67' ומיישרות קו עם יוזמת ז'נבה .  להדלפה הזאת יש כתובת אחת :  וושינגטון

