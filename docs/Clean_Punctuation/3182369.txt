פסטה ,  בית"ר ובלי מילה על עזה :  כשביבי עשה מסיבת עיתונאים בסטורי
כמה שעות אתה ישן בלילה ?  והאם כדאי לקנות בית ביהודה ושומרון ?  אלו חלק מהשאלות שלהן זכה נתניהו כשהגיע לאינסטגרם כדי לענות על שאלות נוחות למדי .  ראש הממשלה שמתנזר מריאיונות לתקשורת ענה לשאלות הגולשים בעזרת תמונות שהעלה
ראש הממשלה בנימין נתניהו מתנזר כמעט לחלוטין מראיונות ומסיבות עיתונאים לתקשורת הישראלית ,  אך מסתבר שעם עוקבים באינסטגרם הוא היה מוכן לקיים סשן של שאלות ותשובות .  נתניהו התנסה היום  ( שני )  לראשונה בפיצ'ר החדש שיש בסטורי של הרשת החברתית ,  המאפשר לגולשים לשאול שאלות ולנתניהו להשיב בטקסט המלווה בתמונות פסטורליות ומרגשות של מנהיגות .  
במסגרת מסיבת העיתונאים הווירטואלית נתניהו גילה לעוקביו כי הוא נוהג לישון שבע שעות בלילה ,  אוהב לאכול פסטה ודגים ,  וכן חשף כי הוא אוהד שרוף של קבוצת הכדורגל בית"ר ירושלים .  הוא סירב לחלק עצות הקשורות לנדל"ן אבל הצהיר שהוא מבטיח שיישובים במדינת ישראל לא יפונו .  
עוד בוואלה !  NEWS :" מתכון לאסון ":  כמות מחזיקי הנשק תגדל - ואיתה גם הסכנותופתאום הכול קורס :  תיעוד חדש מהתמוטטות הגשר באיטליההעובדים עזבו ,  ההתאבדויות גדלו :  תכנית החילוץ מאחוריה ,  אך יוון לא חוגגת 
הכלי החדש של האינסטגרם מאפשר לאסוף שאלות מעוקבים ולפרסם אותן מחדש בליווי התשובה .  בשונה ממפגשים עם התקשורת ה"עוינת ",  השאלות בסטורי הן אנונימיות .  במקרה של נתניהו הוא בחר שאלות שהיו נוחות וחמימות עבורו .  מרבית השאלות התרכזו בנושאי ביטחון ,  וגם אם לא ,  בתשובותיו כלל נתניהו התייחסות ביטחונית .  כך לדוגמה ,  נתניהו שאל כמה שעות הוא ישן בלילה והשיב כי  " בדרך כלל שבע שעות ולפעמים בכלל לא ,  כשהטלפון האדום מצלצל .  משלים שעות שינה בשבתות או כשהטלפון האדום לא מצלצל ".  
בשאלה הבאה נתניהו התבקש להגדיר את המצב הביטחוני הנוכחי ועל כך הוא השיב באמרה אותה הוא נוהג לשנן בנאומיו : " אנחנו שומרים על עצמנו בכוחות עצמנו וזה כל ההבדל בגורל עמנו ".  אחר כך הוא נשאל האם המצב בצפון מטופל כנדרש ?  תשובתו הייתה כי  " מטפלים בזה כל הזמן ".  
בדומה לדף הפייסבוק הפעיל של נתניהו ,  שכלל בשבועות האחרונים עשרות פוסטים אך אף לא מילה אחת על עפיפוני טרור ,  רקטות או הסדרה בעזה ,  גם באינסטגרם של נתניהו הוא לא נשאל בנושא אפילו פעם אחת .  
בהמשך מסע המסרים המצולם ,  נתניהו נשאל גם על קשריו עם ראש ממשלת הודו נרנדרה מודי .  זו הייתה הזדמנות נהדרת לאנשי הניו-מדיה שלו לרענן והלחזיר לתודעה את התמונה הוויראלית של נתניהו ומודי משתכשכים במי הים שבגבעת אולגה ,  בביקורו של מודי בישראל בשנה שעברה .  
כדי לתבל בקצת ספורט ובקריצה לבייס הליכודי ,  השאלה האחרונה הייתה : " האם אתה אוהד את בית"ר ירושלים ?  ומתי נראה אותך במשחק ?  ".  נתניהו השיב כי הוא  " אוהד שרוף !  מה אתם לא יודעים ?  יאללה בית"ר !  אשמח להגיע למשחק רק לא רוצה להפריע לאוהדים עם צילומי האבטחה ".  לסיום נתניהו העלה שבחים שקיבל מגולש אנונימי והודה לו מ"עומק הלב על התמיכה ".  

פסטה ,  בית"ר ובלי מילה על עזה :  כשביבי עשה מסיבת עיתונאים בסטורי
כמה שעות אתה ישן בלילה ?  והאם כדאי לקנות בית ביהודה ושומרון ?  אלו חלק מהשאלות שלהן זכה נתניהו כשהגיע לאינסטגרם כדי לענות על שאלות נוחות למדי .  ראש הממשלה שמתנזר מריאיונות לתקשורת ענה לשאלות הגולשים בעזרת תמונות שהעלה

