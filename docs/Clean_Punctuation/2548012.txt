יעלון נפגש עם נתניהו ;   " גיוס חרדים מגיל 18 אינו ישים "
 המשנה לראש הממשלה הציג בפני נתניהו את תוצאות שיחתו עם ח"כ פלסנר ,  עימו הוא מגבש חלופה לחוק טל . " זו הזדמנות לשינוי היסטורי ,  הנושא הזה הוא פצע מדמם בחברה הישראלית "
  ( צילום :  לשכת העיתונות הממשלתית ,  עריכה :  גדי וינסטוק )  
לאחר שמונה מטעם הליכוד לנסח את המלצות דו"ח ועדת פלסנר לגיבוש חלופה לחוק טל ,  התייחס אמש  ( ראשון )  המשנה לראש הממשלה ,  השר משה  ( בוגי )  יעלון ,  לסוגיית גיוס החרדים לצה"ל . " מי שצועק 'בוא נגייס את כולם מגיל 18' לא מבין את המציאות וברור שזה לא ישים ",  אמר יעלון בשיחה עם וואלה !  חדשות ,  בתום פגישתו הראשונה עם ח"כ יוחנן פלסנר  ( קדימה )  ,  אותה הגדיר  " חיובית ועניינית ".   " יש כאן הזדמנות לשינוי היסטורי ,  כי זה נושא שהוא באמת פצע מדמם בחברה הישראלית ".  השניים קבעו להיפגש שוב הבוקר . 
" אנחנו מתכוונים שהחוק החדש שננסח בימים הקרובים יגדיל משמעותית את מספר הנושאים בנטל ,  גם הביטחוני - וגם הלאומי-אזרחי ",  הדגיש יעלון . " ישנה מציאות שקיימת פה כבר 64 שנים ,  אבל את זה חייבים לעשות בהדרגתיות - כי צריך למנוע קרע בחברה הישראלית מבחינתנו ולשמור את אחדות העם ".  בתום הפגישה עם פלסנר ,  נפגש יעלון עם ראש הממשלה ,  בנימין נתניהו ,  ועדכן אותו בפרטיה .
 אתמול בבוקר הודיע נתניהו על מינויו של יעלון ,  הרמטכ"ל לשעבר ,  יחד עם ח"כ פלסנר שניסח את המלצות הדו"ח שהוגש בנושא בשבוע שעבר ,  לגיבוש החוק החדש לשוויון בנטל .  לאחר פגישתם אמש ,  הדגיש יעלון כי הכוונה היא להביא עד סוף השבוע להצעת חוק ממשלתית שתובא בפני ועדת שרים לחקיקה ביום ראשון .  עם זאת ,  הבהיר יעלון כי מבחינת הליכוד , " הדרגתיות היא המפתח ליישומו של החוק ועל זה אנחנו דנים כרגע ".  לדבריו , " גם במעבר מהמציאות הנוכחית למצב החדש בעקבות חקיקת החוק צריך שהמערכות השונות תדענה להסתגל לחוק ,  וכן שצה"ל ידע לקלוט מתגייסים .  גם מערכת השירות האזרחי והישיבות צריכות לעבור הסתגלות ".  
עוד בטרם מינויו של יעלון ,  אישרה בבוקר סיעת הליכוד את עקרונות מתווה ועדת פלסנר .  מבין ששת העקרונות שהובאו לאישור ,  חמישה אושרו כלשונם ובליכוד ביקשו לעבות את הסעיף הנוגע לשירות של אזרחים ערבים .  בפתח ישיבת הממשלה ,  ציין נתניהו כי  " המטרה היא להביא להצעת חוק מנוסחת השבוע ובממשלה בשבוע הבא ".  הסיעה אימצה את העקרונות הנוגעים לשירות לכל ,  אחריות אישית שתוטל על המשתמטים משירות ,  מתן תמריצים למשרתים בצבא וקיצור משך השירות ,  הפעלת מערך אכיפה מרתיע ויישום לאלתר של גיוס חייבי הגיוס .
 בעקבות אישור מתווה פלסנר בסיעת הליכוד ,  בש"ס החריפו את ההתבטאויות נגד ראש הממשלה .  גורמים במפלגה אמרו בשיחה עם וואלה !  חדשות כי  " נראה בשלב זה שביבי הולך עם פלסנר .  ההפגנה וההד התקשורתי עשו את שלהם .  באנו עם רצון לפשרה וטרקו לנו את הדלת בפנים ".  מוקדם יותר הביעו גם בסיעת יהדות התורה זעם בשל אישור המתווה .  גורמים בסיעה ,  משני הפלגים  הליטאי והחסידי  אמרו כי  " לוליינים לא עומדים בזגזוגים כמו אלה שעושה ראש הממשלה - מפרק ועדה ,  מקים ועדה ,  מתנגד ,  תומך ". 
ההערכה במערכת הפוליטית היא כי בסופו של דבר יהדות התורה תפרוש וש"ס תישאר בממשלה ותצביע נגד הצעת החוק .  עם זאת ,  ביהדות התורה ציינו כי  " כרגע אין לנו כוונה לתת מתנה לקדימה ולפרוש מהממשלה ,  כדי שהיא תוכל לקבל את התיקים שלנו ,  אבל אם הצעת החוק שתנוסח תהיה כמו מתווה פלסנר  אנחנו בחוץ ".  
 ( עדכון ראשון :  22:10 ,  08.07.12 ) 

יעלון נפגש עם נתניהו ;   " גיוס חרדים מגיל 18 אינו ישים "
 המשנה לראש הממשלה הציג בפני נתניהו את תוצאות שיחתו עם ח"כ פלסנר ,  עימו הוא מגבש חלופה לחוק טל . " זו הזדמנות לשינוי היסטורי ,  הנושא הזה הוא פצע מדמם בחברה הישראלית "
 
