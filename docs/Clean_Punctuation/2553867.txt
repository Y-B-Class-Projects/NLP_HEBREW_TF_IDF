נתניהו : " דרוש איום צבאי על אירן ";  רומני : " מאמץ עמדותיך "
 בתום פגישת ראש הממשלה והמועמד הרפובליקני לנשיאות ארה"ב ,  אמר נתניהו כי הסנקציות על אירן לא עיכבו אף במעט את פיתוח הגרעין .  רומני : " יש להבטיח שהעולם ידע שהיחסים חמים "
 המועמד לנשיאות ארצות הברית מטעם המפלגה הרפובליקנית ,  מיט רומני ,  נפגש הבוקר  ( ראשון )  עם ראש הממשלה ,  בנימין נתניהו ,  בלשכתו בירושלים ,  והדגיש כי הוא שמח שהוא יכול לשמוע את עמדותיו והשקפותיו ,  וללמוד מהם . " אל מול האתגרים שמציבה בפנינו אירן גרעינית ,  עלינו להבטיח שבעולם ידעו ויבינו שהיחסים חמים ",  אמר .
 בנושא אירן ,  ציין רומני : " אני מאמץ ברצינות את עמדותיך ומצפה לדון איתך באתגרים המשותפים גם בנושא ההתפתחויות במזרח התיכון ,  במיוחד בסוריה ובמצרים .  היחסים החזקים בין המדינות מבוססים לא רק על אינטרסים משותפים אלא גם על ערכים משותפים של דמוקרטיה ,  חופש ביטוי וזכויות אדם ". 
המועמד הרפובליקני התייחס גם למועד ביקורו  ט' באב . " אני מכיר בקדושת היום ובסבל העם היהודי וקורבנות שהקריבו רבים בעבר .  הטרגדיות של ההרג והאובדן אינן רק נחלת העבר ",  אמר רומני .  
ראש הממשלה התייחס לסוגיית הגרעין האירני ,  וציין כי  " עד היום ,  הסנקציות והדיפלומטיה לא עיכבו אפילו במעט את פיתוח הגרעין ,  ולכן צריך איום צבאי חזק ואמין שילוו הסנקציות כדי לשנות את המצב ".  נתניהו עוד הוסיף : " שמעתי את דבריך ,  שהסכנה הגדולה ביותר היא נשק גרעיני בידי משטר האייתולות .  מיט ,  לא יכולתי להסכים איתך יותר .  יש לעשות כל שביכולתנו כדי למנוע ממשטר האייתולות להשיג נשק גרעיני ".  
" ישראל היא בעלת הברית היציבה היחידה במזרח התיכון הסוער .  זה מחזק את היחסים בין ישראל וארצות הברית עוד יותר .  ביקורך הוא ביטוי לעוצמת היחסים ",  אמר נתניהו בפנייתו לרומני . " אתה גם חבר אישי חזק שלי וגם ידיד אמת של ישראל ,  ולכן תענוג לקבל אותך כאן ". 
בפגישה עם רומני השתתפו גם המשנה לראש הממשלה ,  השר לעניינים אסטרטגיים משה יעלון ,  שגריר ישראל בארצות הברית ,  מייקל אורן ,  יועצו המדיני של ראש הממשלה ,  רון דרמר ,  המזכיר הצבאי ,  יוחנן לוקר ,  ושגריר ישראל בארצות הברית לשעבר זלמן שובל . 
" אנחנו מקיימים בינינו יחסים ידידות עמוקים ומחויבות ארוכת שנים ,  ההולכת ומתעצמת ",  אמר רומני בפגישתו עם הנשיא פרס .  בפגישה אמר לו הנשיא כי אירן רוצה להטיל טרור ולשלוט במזרח התיכון . " הם מנסים להשיג שליטה על חיזבאללה וחמאס בכדי להגדיל את הטרור ומפתחים נשק ומאיימים להביא לקיצה של מדינת ישראל ".  פרס הוסיף כי הוא מאמין שהאו"ם צריך להשתלט על אירן ולהביא לשינוי .  
רומני ענה לפרס כי הוא  " מצפה לשיתוף פעולה ולקיום שיח מונע בנוגע לחששות לגבי אירן .  אנחנו מודאגים מאוד מפיתוח יכלול גרעיניות באירן וחשים שאירן גרעינית היא בלתי קבילה בגלל האיום לישראל לאזור ולעולם ".  בנוגע ליחסי ישראל-פלסטינים אמר רומני כי  " אנו מקווים לפתרון של שתי מדינות בעתיד וממשיכים לחפש תהליך שיביא לכך ".  בהתייחסו למצרים אמר רומני לפרס כי  " אנחנו מקווים להשתמש במשקל ההשפעה הבינלאומית כי להבטיח מחויבות מצרית להסכמי השלום ".  
רומני נפגש גם עם יו"ר האופוזיציה ,  שאול מופז ,  אשר התייחס אף הוא לנושא האיום האירני והסביר כי  " הזמן לפעולה צבאית טרם הגיע .  זה הזמן להעמיק את הסנקציות כלפי המשטר באירן ,  להיות ערניים לכל התפתחות ובכל מקרה לפעול בתיאום מלא ".  לדבריו ,  אירן גרעינית היא איום כלל עולמי ולא רק סוגיה שנוגעת לישראל . " אני חש שהמשטר האמריקאי מחויב לנושא ".  
במהלך פגישתם סקר מופז בפני רומני את המצב הגיאו-פוליטי באזור ,  והדגיש את החשיבות בשימור הסכמי השלום עם מצרים ועם ירדן ,  את הצורך לפתור את המשבר המתמשך עם טורקיה ולחזור בהקדם האפשרי לשולחן המשא ומתן עם הפלסטינים .
 הפגישות נערכו במסגרת ביקור בן יומיים של רומני בישראל .  בהמשך ,  ייפגש רומני גם עם ראש הממשלה הפלסטיני סלאם פיאד ,  ובשעות השקיעה ,  אל מול חומות העיר העתיקה ,  יישא נאום בנושאי מדיניות חוץ .
 רומני ונתניהו צפויים להיפגש פעם נוספת הערב ,  במוצאי ט' באב ,  כאשר השניים יסעדו בצוותא עם בנות זוגם ,  אן ושרה ,  את ארוחת שבירת הצום במעון ראש הממשלה בירושלים .  הביקור נועד להדגיש את מסרי מדיניות החוץ של רומני ואת החיבור הרגשי העמוק שלו לבעלת הברית ישראל .
 יחסי הידידות ארוכי השנים בהם מחזיקים השניים מאז סוף שנות ה-70' של המאה הקודמת היו מוקד תשומת לב מרכזי במהלך הקמפיין של המועמד הרפובליקני ,  ועיניים רבות בממשל ומחוצה לו יעקבו בדריכות אחר התבטאויות השניים בפגישתם ,  במיוחד על רקע המתיחות ועכירות היחסים בין נתניהו לנשיא אובמה .  
לשכת ראש הממשלה הייתה מעורבת בגיבוש ביקורו של רומני ,  ונתניהו עצמו תמך בתזמון מועד הביקור ליום זה .  גם הפטרון המשותף של רומני ונתניהו ,  המיליארדר היהודי שלדון אדלסון ,  בעל העיתון  " ישראל היום "  שתרם עשרות מיליונים לקמפיין של רומני בחודשים האחרונים ,  הגיע לישראל לרגל האירוע ,  והוא צפוי להשתתף בארוחת גיוס תרומות מצומצמת שרומני יקיים בסיום ביקורו במלון המלך דוד בירושלים .
 עוזרו הבכיר של רומני ,  דן סנור ,  מסר היום כי יתמוך בישראל אם זו תחליט על תקיפה צבאית באירן . " אם ישראל תהיה חייבת לנקוט פעולה כדי לעצור את אירן מפיתוח יכולת גרעינית ,  רומני יכבד את ההחלטה הזו ",  אמר סנור לעיתונאים .  
 ( עדכון ראשון :  10:40 ) 
עוד על ביקור רומני בישראל:מפגינים יפצירו ברומני : " תמוך בשחרור פולארד"מיט רומני נחת בישראל ל"ביקור מכריע "  בקמפיין"נתניהו תמך בתזמון ביקור רומני בישראל ב-9 באב "
 לפניות לכתבת :  tal_sh@walla.net.il 

נתניהו : " דרוש איום צבאי על אירן ";  רומני : " מאמץ עמדותיך "
 בתום פגישת ראש הממשלה והמועמד הרפובליקני לנשיאות ארה"ב ,  אמר נתניהו כי הסנקציות על אירן לא עיכבו אף במעט את פיתוח הגרעין .  רומני : " יש להבטיח שהעולם ידע שהיחסים חמים "
 
