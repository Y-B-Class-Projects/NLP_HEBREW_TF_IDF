רה"מ על ברזילי :  לא מעוניין במשבר קואליציוני
אחרי שבועות של לחץ ציבורי כבד ,  הכריע נתניהו כי חדר המיון הממוגן בביה"ח באשקלון ייבנה באתר המקורי ולא יועתק לאתר חלופי .  עם זאת ,  הבהיר : " אני רוצה להמשיך בשיתוף הפעולה עם סיעת יהדות התורה "
 ראש הממשלה בנימין נתניהו הנחה אמש  ( שני )  את הדרג המקצועי במשרד הבריאות להיערך לבניית חדר המיון הממוגן של בית החולים ברזילי באשקלון באתר המקורי שנקבע .  זאת חרף הימצאות קברים באתר .  ראש הממשלה אמר כי יש לתת עדיפות לשיקולי הביטחון ולא לדחות את ההחלטה בעניין .  נתניהו הביע תקווה שהחלטתו לא תגרום לזעזוע בקואליציה .  למקורביו אמר כי , " אני רוצה להמשיך בשיתוף הפעולה עם סיעת יהדות התורה ,  במקביל אני נחוש בהחלטתי לגבי חדר המיון בבית החולים ברזילי ". 
מלשכת נתניהו נמסר כי , " ראש הממשלה קיבל החלטה זו בהסתמך על בחינה מקצועית ,  שבוצעה על ידי צוות בראשות מנכ"ל משרד ראש הממשלה ובהתאם להחלטת הממשלה .  כזכור ,  החלטת הממשלה המקורית היתה לעכב את התחלת ההליכים לבניית חדר המיון למשך חודש ימים כדי לאפשר בחינה מקצועית של הסוגיות השונות ". 
לדברי לשכת ראש הממשלה ,  ההחלטה נבעה ממספר סיבות מקצועיות : " עדיפות למיגון תת קרקעי על פני מיגון עילי ,  סמיכות חדר המיון לבית החולים כאשר האתר המקורי קרוב יותר ".  בנוסף ,  נמסר מהלשכה כי האתר המקורי זמין יותר להקמה מהירה משום שלגביו יש כבר היתרי בנייה ,  יהיה חסכון בעלויות הבנייה ,  והקמת חדר המיון באתר המקורי תאפשר הקמה מיידית של מחלקת ילדים שתוכננה בצמוד אליו ,  תוך הישענות על מערכות חדר המיון .
 סגן שר הבריאות ויו"ר מפלגת יהדות התורה יעקב ליצמן הגיב לדברים ומלשכתו נמסר כי עמדתו ידועה ולא השתנתה ,  והיא נגד העתקת הקברים . " בימים הקרובים יבקש ליצמן לכנס את יהדות התורה ולהחליט כיצד לנהוג ",  נמסר .  יו"ר ההסתדרות הרפואית בישראל ד"ר לאוניד אידלמן בירך את החלטתו של ראש הממשלה .  בשיחה עם וואלה !  חדשות אמר ד"ר אידלמן כי  " ההחלטה תציל חיי אדם והבנייה תתחיל כבר בימים הקרובים ". 
ביום ראשון הסמיכה הממשלה בישיבתה השבועית פה אחד את ראש הממשלה ,  המשמש גם כשר הבריאות ,  לקבל כל החלטה בעניין חדר המיון .  ראש הממשלה אמר כי ביקש ממנכ"ל משרדו אייל גבאי לבדוק את הנושא ולדווח לו .  בישיבה הביע סגן שר הבריאות ,  יעקב ליצמן את מחאתו על ההחלטה ואמר כי  " נתניהו הוא שר הבריאות על הנייר ,  אני שר הבריאות בפועל ". 
בחודש שעבר אישרה הממשלה ברוב של 11 שרים מול עשרה את העתקת בניית חדר המיון הממוגן בבית החולים בשל הימצאות שלדי אדם באתר המקורי .  הצעד גרר אחריו ביקורת קשה במערכת הפוליטית ,  במערכת הבריאות ובציבור ואף הביאה להתפטרותו של מנכ"ל משרד הבריאות ד"ר איתן חי-עם .
 עדכון ראשון :  23:00

רה"מ על ברזילי :  לא מעוניין במשבר קואליציוני
אחרי שבועות של לחץ ציבורי כבד ,  הכריע נתניהו כי חדר המיון הממוגן בביה"ח באשקלון ייבנה באתר המקורי ולא יועתק לאתר חלופי .  עם זאת ,  הבהיר : " אני רוצה להמשיך בשיתוף הפעולה עם סיעת יהדות התורה "
 
