העץ השרוף והסלעים שהתגלו :  הסימנים שהובילו לאיתור מנהרה בזרעית
מנהרת הטרור ההתקפית של חיזבאללה שחשף צה"ל נחפרה ממערב הכפר השיעי רמיה וחדרה מטרים ספורים לשטח ישראל .  מספר אירועים חריגים בהם שריפת עץ בודד ,  התרוממות סלעים חריגה ויצירת שבילים חדשים הובילו לגילוי התוואי .  נתניהו :  חיזבאללה מבצע פשע מלחמה ולבנון לא עושה כלום
מנהרת הטרור של חיזבאללה שנחשפה בסוף השבוע על ידי לוחמי צה"ל נחפרה ממרחב מערב הכפר השיעי רמיה וחדרה מטרים ספורים לשטח ישראל בזרעית - כך הותר היום  ( רביעי )  לפרסום .  עם זאת ,  בצה"ל מדגישים כי המנהרה לא הייתה מבצעית .  היא נחשפה במסגרת מבצע  " מגן צפוני ".  
במסגרת המעקב השיטתי של צה"ל אחר שטח מיוער הסמוך לכפר ולשטח ישראל ,  נרשמו כמה אירועים חריגים שהעלו את החשד כי זהו מקום שבו חיזבאללה עשוי לחפור מנהרה .  בין היתר ,  נשרף עץ בודד במאי 2016 ,  סלעים הורמו בצורה חרגיה ונוצרו שבילים חדשים ולא טבעיים במרחב .  מרחב התוואי ,  לפי צה"ל ,  התגלה באמצעים מגוונים .  
תוואי המנהרה נחשף כחלק מעבודת הצוות המשותף לפיקוד הצפון ואגף המודיעין ונבחנו מרחבים הצמודים לקו הכחול שיכולים לשמש את חיזבאללה למימוש תוכנית ההתקפה שלו .  מצה"ל נמסר כי הודעה נמסרה לראשי הרשויות הרלוונטיים וכי המאמץ לחשיפה ונטרול מנהרות הטרור יימשך ככל שיידרש .  
עוד בוואלה !  NEWS:גירוש משפחות מחבלים אושר בקריאה טרומית : " חוק של פושעי מלחמה"מאסר על תנאי לניצב בדימוס מנשה ארביב ,  מפקד להב 433 לשעברספרים ,  חיוכים ,  דם :  כך ניסה הרוצח אברג'יל להוכיח שגם הוא אנושי 
במקביל לחשיפת המנהרה בזרעית ,  ראש הממשלה בנימין נתניהו מסר היום הצהרה באנגלית בכנסת לקראת דיון במועצת הביטחון על המצב בלבנון . " לפני כמה שבועות ישראל פתחה במבצע כדי לנטרל את המנהרות החודרות משטח לבנון .  מאז תחילת הקמפיין חשפנו ארבע מנהרות שחדרו לתוך ישראל שמטרתן לחדור לשטח שלנו ולחטוף את אנשינו כולל רצח אזרחים ולכבוש את צפון הגליל ",  אמר .  
לדברי נתניהו ,  משמעות מהלכי חיזבאללה היא מלחמה . " זה לא אקט של תוקפנות אלא אקט של מלחמה .  יוניפיל אישר את קיום המנהרות הללו ואמרו שהן הפרה בוטה של החלטה 1701 .  חיזבאללה עושה את כל זה כי איראן תומכת בה בכל דרך כולל כסף ,  כסף שהיא קיבלה מהסכם הגרעין וזה חלק מרשת התוקפנות האיראנית ",  הוסיף .  
בהצהרה לקראת הדיון באו"ם אמר נתניהו כי  " חשוב להבין מה חיזבאללה עושה כאן פשע מלחמה כפול - הוא מטווח אזרחים ישראלים על ידי הסתתרות מאחורי אזרחים לבנוניים .  אנו מצפים מלבנון שתעשה מעשה למחות נגד זה והעובדה שצבא לבנון לא עושה כלום אומרת שהם לא רוצים או לא יכולים לעשות כלום .  השטח שלהם הוא בסיס להתקפות עלינו ולכן אנו רואים בלבנון אחראית .  הקהילה הבינלאומית צריכה לדרוש מאיראן לבנון וחיזבאללה תשובות כי יש כאן יותר מאשר הפרה של הריבונות שלנו אלא של כל אומה ".  
נתניהו שיבח את ארצות הברית על כך שנטלה עמדה חד משמעית נגד חיזבאללה ו"לחצה על מועצת הביטחון לקיים ישיבה דחופה זו ".  ראש הממשלה קרא לכל חברות מועצת הביטחון לגנות את חיזבאללה ,  להגדיר את כל חיזבאללה כארגון טרור ,  להפעיל סנקציות חזקות נגד חיזבאללה ולדרוש שלבנון לא תהיה בסיס להתקפות ולתמוך בזכותה של ישראל להגן על עצמה מפני התוקפנות האיראנית ".  
נתניהו הבהיר כי יש להבטיח שליוניפי"ל תהיה יכולת להגיע לכל אזור במהרה לפני שחיזבאללה ישמיד ראיות . " שיוניפיל לא יוגבל על ידי חיזבאללה או לבנון ויוכל לספק דוחות מפורטים לאו"ם ".  עוד הביע ראש הממשלה תקווה כי  " מועצת הביטחון תעמוד לצד האמת שלום והביטחון ותקבל את ההחלטה הנכונה והמוסרית .  בינתיים ישראל תשמור על זכותה להגן על עצמה מפני כל תוקפנות ".  
הצהרת נתניהו התחילה בתדרוך ומצגת באנגלית שהעביר נציג דובר צה"ל על מבצע  " מגן צפוני "  והמנהרות שנחשפו בשבועיים האחרונים . " למיטב ידיעתנו צבא לבנון לא ידע על חפירת המנהרות בזמן אמת אבל הם יודעים על כך עכשיו והם צריכים להיות אלה שמנטרלים עכשיו את המנהרות ",  אמר נתניהו .
" לקח הרבה מאוד זמן אבל יוניפי"ל סופסוף הגישו דוח שמתעד את התוקפנות של חיזבאללה .  צבא לבנון הוא כישלון מוחלט הם לא עושים כלום כדי למנוע את השימוש בשטח שלהם למתקפה על מדינה שכנה והם אפילו לא מנסים להשתלט על חיזבאללה ".  
נתניהו אמר כי שוחח עם נשיא רוסיה ולדימיר פוטין לפני כמה ימים לקראת הדיון במועצת הביטחון . " ביקשתי שרוסיה תיקח את הצעדים הנכונים נגד חיזבאללה כל מי שתומך בנורמות בינלאומיות ורוצה למנוע מלחמה נוספת צריך למנוע את התוקפנות של חיזבאללה ",  אמר .  

העץ השרוף והסלעים שהתגלו :  הסימנים שהובילו לאיתור מנהרה בזרעית
מנהרת הטרור ההתקפית של חיזבאללה שחשף צה"ל נחפרה ממערב הכפר השיעי רמיה וחדרה מטרים ספורים לשטח ישראל .  מספר אירועים חריגים בהם שריפת עץ בודד ,  התרוממות סלעים חריגה ויצירת שבילים חדשים הובילו לגילוי התוואי .  נתניהו :  חיזבאללה מבצע פשע מלחמה ולבנון לא עושה כלום

