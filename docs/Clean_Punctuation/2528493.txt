נתניהו לראשי המאבק נגד חוק טל : " אציג חוק שוויוני יותר "
 בפגישה אמר ראש הממשלה כי  " חלוקת הנטל חייבת להשתנות .  מה שהיה לא יהיה ".  במטה המאבק ציינו כי נתניהו הבהיר שיקדים את הבחירות אם חוק חלופי לא יעבור . " הגיע הזמן למעשים "
  ( צילום :  לע"מ ,  עריכה :  גדי וינסטוק )  
כשברקע האפשרות להקדים את הבחירות ,  נפגש הבוקר  ( ראשון )  ראש הממשלה ,  בנימין נתניהו ,  בלשכתו עם נציגי המאבק נגד חוק טל ,  בועז נול ,  עידן מילר ,  יואב קיש ,  זוהרה ברגר-צור ויותם ברגר . " חלוקת הנטל חייבת להשתנות .  מה שהיה לא יהיה .  זאת פגישה שנייה שלנו בחודשים האחרונים .  אני יודע שיש הרבה טרמפיסטים שהצביעו בעד הארכה אוטומטית של חוק טל .  אני לא כזה .  חוק טל יוחלף בחוק שוויוני יותר ,  צודק יותר ואני אביא אותו ".  
נתניהו ציין כי החוק החדש יכלול גם שירות אזרחי לערבים . " צריך לעשות זאת מבלי לשסות ציבור בציבור .  השינוי יהיה כרוך בהרחבת מסגרות ובהגדלה תקציבית .  זה יעד בסדר עדיפות גבוה לביטחון המדינה ",  הוסיף ראש הממשלה .  בועז נול ,  ממובילי המאבק ,  אמר לוואלה !  חדשות בסיום הפגישה כי ראש הממשלה אמר להם שהוא מתכוון להביא חוק חדש בשוויון בנטל ,  בהסכמת החרדים ,  והבהיר שהוא מוכן ללכת על הנושא לבחירות אם יצטרך . " עד עכשיו שמענו מראש הממשלה הרבה דיבורים ,  הגיע הזמן למעשים ",  הוסיף .  
ראשי המחאה הוסיפו בצאתם מהפגישה כי נתניהו התייחס ברצינות לדרישותיהם ,  וכאמור ,  הבטיח להם לקדם חוק חדש . " עם זאת ,  לא קיבלנו הבטחה ללוחות זמנים ולכן נמשיך במאבקנו הציבורי על חוק שונה לכולם ",  סיפרה זוהרה ברגר צור ,  שהשתתפה בפגישה . " יש רוב ציוני להצעה חדשה לשירות לכולם ,  אנחנו מקווים שזה יתבצע .  ראש הממשלה אמר לנו שהחוק יתקדם ללא קשר לנושא הבחירות ",  הוסיף יואב קיש ,  שהנכח גם כן במפגש .
 לפני שבוע הקימו מחדש פעילי המאבק למען שוויון בנטל המילואים את  " מאהל הפרייארים "  בגן הוורדים בירושלים ,  והחלו להחתים עצומה הקוראת לחקיקת  " חוק שירות לכולם ".  מאז הקמת המאהל מחדש הגיעו למתחם פוליטיקאים ואנשי ציבור רבים ,  בהם הרמטכ"לים לשעבר ,  גבי אשכנזי ודן חלוץ ,  וכן יו"ר קדימה ,  שאול מופז .  
יש לציין ,  כי ראש הממשלה עצמו כבר אמר מספר פעמים בשבועות האחרונים כי הוא מתכוון לגבש אלטרנטיבה משלו לחוק טל ,  שתובא לכנסת לפני פקיעת התוקף של החוק בחודש אוגוסט הקרוב .  
אתמול התייחס שר החוץ ,  אביגדור ליברמן לאפשרות של הקדמת הבחירות על רקע חוק טל ואמר כי עם הגשת הצעת  " ישראל ביתנו "  לחקיקת חוק גיוס חדש - ב-9 במאי , " ניתן יהיה לעשות הערכה אמיתית לגבי מועד הבחירות ".  שר החוץ הוסיף כי  " עברו שלוש שנים ,  וניסינו את כל המהלכים של הידברות .  ההתחייבות שלנו לקואליציה נגמרה - יש התחייבות לבוחר ". 

נתניהו לראשי המאבק נגד חוק טל : " אציג חוק שוויוני יותר "
 בפגישה אמר ראש הממשלה כי  " חלוקת הנטל חייבת להשתנות .  מה שהיה לא יהיה ".  במטה המאבק ציינו כי נתניהו הבהיר שיקדים את הבחירות אם חוק חלופי לא יעבור . " הגיע הזמן למעשים "
 
