גנץ על השוויון בנטל : " על הזכות לשרת צריך להילחם "
 בטקס סיום קורס קצינים התייחסו הרמטכ"ל וראש הממשלה לנושא המעורר דיון ציבורי .  נתניהו : " רוצה לראות ייצוג שוויוני יותר של כל חלקי החברה ".  גנץ : " קורא לכולם לתת את חלקם "
 ראש הממשלה ,  בנימין נתניהו ,  והרמטכ"ל ,  רב-אלוף בני גנץ ,  התייחסו היום  ( שלישי )  לסוגיית השוויון בנטל בגיוס לצה"ל ,  המעורר סערה בימים אלה ,  בטקס סיום קורס קצינים בבה"ד 1 . " אתם ,  קציני וקצינות צה"ל ,  באים מכל חלקי הארץ ומכל חלקי העם .  אני רוצה לראות על מגרש המסדרים הזה ייצוג שוויוני יותר של כל חלקי החברה שלנו .  זה נכון וצודק לכולם ,  ואנחנו פועלים בכיוון זה בימים אלה ",  אמר נתניהו .
 הרמטכ"ל התייחס אף הוא בצורה עמומה לנושא : " אנו בצה"ל גאים לשאת בנטל השליחות הזו .  מכאן ראוי שישמע הציבור בישראל את הקריאה לכל בני הנוער לקום ולשרת את מולדתם ".  גנץ ניצל את הבמה כדי לקרוא לבני הנוער  " מכל מגזרי וגווני החברה הישראלית "  לתת את חלקם . " בציבור נקרא הדיון הזה 'השוויון בנטל' .  אנו קוראים לו הזכות לשרת ,  ועל הזכות הזו צריך להילחם ",  אמר גנץ .  
עוד על סוגיית השוויון בנטל:ח"כ שקד : " הוועדה לא תהיה חותמת גומי של הצבא"דיל ?  החרדים  " הצילו "  ישיבות ההסדר מהארכת השירותבג"ץ :  לא לתקצב חרדים שלא התגייסו לצה"ל 
הדברים באו על רקע הדיון סביב סוגיית השירות ,  לאחר שאתמול אישרה הוועדה לשוויון בנטל ,  בראשות ח"כ איילת שקד ,  לקצר את שירות החובה לבנים בצה"ל בארבעה חודשים ,  מ-36 ל-32 חודשים ,  זאת בעוד ששירותם של בני ישיבות ההסדר הציוניות יישאר באורך של 17 חודשים ,  ולא יוארך ל-24 חודשים כפי שהציעו חברי הכנסת עמר בר לב  ( העבודה )  ,  אלעזר שטרן  ( התנועה )  ועפר שלח  ( יש עתיד )  .  גם שירות הנשים נותר לפי שעה באורך של 24 חודשים לאחר שהוועדה דחתה את ההצבעה להאריך אותו לשבוע הבא .
 במערכת הביטחון זעמו על קיצור השירות ,  וטענו כי על חברי הוועדה היה לפעול על פי המתווה המקורי שגובש בוועדה בראשות השר יעקב פרי ,  שבו נקבע כי קיצור שירות הגברים ייעשה רק בצמוד להארכת השירות לנשים ,  כדי למנוע פערים גדולים במצבת כוח האדם בצבא .  שר הביטחון משה יעלון אף צפוי לבקש הצבעה חוזרת .  

גנץ על השוויון בנטל : " על הזכות לשרת צריך להילחם "
 בטקס סיום קורס קצינים התייחסו הרמטכ"ל וראש הממשלה לנושא המעורר דיון ציבורי .  נתניהו : " רוצה לראות ייצוג שוויוני יותר של כל חלקי החברה ".  גנץ : " קורא לכולם לתת את חלקם "
 
