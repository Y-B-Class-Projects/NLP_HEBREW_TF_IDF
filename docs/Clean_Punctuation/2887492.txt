סעיף  " סתימת הפיות ":  נתניהו מתנער - אקוניס תוקף
ראש הממשלה ושר התקשורת בנימין נתניהו הודיע שיביא לתיקון את הסעיף האוסר על עיתונאי רשות השידור להביע דעה :  כללי אתיקה עיתונאיים לא נקבעים בחקיקה .  השר אופיר אקוניס תוקף :  המבקרים רוצים לקבע את תפיסותיהם בשידור
ראש הממשלה ושר התקשורת בנימין נתניהו הודיע שיפעל להסרת סעיף  " סתימת הפיות "  מחוק תאגיד השידור הציבורי ,  לפיו נאסר על עובדי רשות השידור להביע דעה .  הבוקר  ( שישי )  נמסר מלשכת רה"מ כי נתניהו מאמין שכללי האתיקה העיתונאיים אינם צריכים להיקבע בחקיקה ראשית והחליט להביא לתיקון את הסעיף המדובר .  גם במשרד התקשורת התנערו הבוקר מהסעיף שמעורר הביקורת ,  וטענו כי הסעיף עבר ללא ידיעת ותמיכת המשרד .  
אולם מנגד השר הממונה על רשות השידור ומי שהוביל את השינויים בחוק תאגיד השידור הציבורי ,  אופיר אקוניס ,  ממשיך להביע תמיכה בסעיף ,  ותוקף בתגובה את המבקרים . 
" סערת סעיף 'סתימת הפיות' בתיקונים לחוק השידור הישראלי .  על מה המהומה ?  ",  כתב אקוניס בדף הפייסבוק שלו , " כל מה שעשינו הוא לתמוך בסעיף שקובע שבדיווח עיתונאי ינהגו לפי מסמך כללי האתיקה המחייבים בלאו הכי את עיתונאי רשות השידור ".  
" אובייקטיביות ואיזון בשידור חדשות .  זה הכל .  על כך מעוררים סערה אדירה ,  כאלה שרוצים לקבע את תפיסותיהם בשידור ולהשאיר מיליוני ישראלים מודרים מהשיח שיש להם דעות ,  עמדות ותרבויות אחרות ,  מחוץ לשיח הציבורי ",  ממשיך אקוניס , " יכול להיות שהסעיף לא נוסח בצורה חדה וברורה דיה .  יכול להיות שיש לחדד .  אז הנה החידוד :  אף אחד לא מנסה ל'סתום פיות' ,  נהפוך הוא .  מטרת חוק החוק החדש הוא לפתוח פיות .  את החדשות יש להביא עם העובדות .  תכניות אישיות ,  שעמדת המגיש ידועה ונאמרת בהן מראש ,  משודרות ותמשכנה להיות משודרות ".  
ח"כ ציפי לבני שהודיעה אמש כי תגיש הצעת חוק לביטול הסעיף ,  מסרה בתגובה להצהרת נתניהו ,  לפיה אינו תומך בסעיף : " הכוונה של נתניהו להשתלט על התקשורת לא השתנתה .  בעקבות הלחץ ביבי חזר בו ומתנער מהסעיף שהליכוד העביר בלילה לסתימת פיות תקשורתית .  אל תטעו ,  הכוונה והמטרה להשתלט על התקשורת לא השתנו - זה רק יעשה בדרכים אחרות ובאמצעים שונים ,  שאינם בחוק .  הבשורה הטובה היחידה זה שהמאבק הנוכחי הצליח .  כדי לבטל את הסעיף ,  נתניהו והליכוד ושאר המפלגות מוזמנים לתמוך בהצעת החוק שלי לביטולו ".  

סעיף  " סתימת הפיות ":  נתניהו מתנער - אקוניס תוקף
ראש הממשלה ושר התקשורת בנימין נתניהו הודיע שיביא לתיקון את הסעיף האוסר על עיתונאי רשות השידור להביע דעה :  כללי אתיקה עיתונאיים לא נקבעים בחקיקה .  השר אופיר אקוניס תוקף :  המבקרים רוצים לקבע את תפיסותיהם בשידור

