לקראת נאומו היום בעצרת האו"ם :  נתניהו נחת בניו יורק
ראש הממשלה הגיע לביקור בן חמישה ימים בארה"ב ,  שבמהלכו יישא נאום שיתמקד במאבק הבינלאומי בטרור .  מיד לאחר נחיתתו נפגש עם ראש ממשלת הודו .  ברביעי ייפגש עם הנשיא אובמה
ראש הממשלה בנימין נתניהו נחת אמש  ( ראשון )  בניו יורק לקראת נאומו היום בפני העצרת הכללית של האו"ם .  אמש נפגש נתניהו במלונו בניו יורק עם שר החוץ האמריקני ,  ג'ון קרי ,  כדי לדון בהצעת ההחלטה שהפלסטינים מקווים להעלות להצבעה במועצת הביטחון .  במהלך ביקורו ,  שיימשך חמישה ימים ,  ייפגש נתניהו גם הנשיא האמריקני ברק אובמה בוושינגטון ביום רביעי ,  וכן ועם מזכ"ל האו"ם באן קי מון .
 זמן קצר לאחר נחיתתו ,  נפגש נתניהו עם ראש ממשלת הודו נרנדרה מודי .  נתניהו הציע למודי לקיים שיתופי פעולה בחדשנות טכנולוגית ,  בדגש על פיתוחים בתחום החקלאות והמים ,  ועל קשרים בנושא רשות הסייבר הלאומית שמתכנן להקים נתניהו . " זו הזדמנות לישראל ולהודו להמשיך ולהרחיב את היחסים בינינו ",  אמר נתניהו ,  שהזמין את מקבילו ההודי לביקור רשמי בישראל , " אנו שני עמים עתיקים ,  אך אנו גם שתי דמוקרטיות ".  
מודי הוסיף : " היחסים בין ישראל והודו הם היסטוריים .  נפגשתי עם חברי הקהילה היהודית והם מעריכים את העובדה שבישראל יש הכרה בכך שהודו היא המדינה היחידה שמעולם לא אפשרה לאנטישמיות להתפתח ,  ובה יהודים תמיד חיו בה כחלק אינטגרלי מהחברה ". 
עוד בוואלה !  חדשות:משלבים כוחות : " ג'בהת א-נוסרה ודאעש ישתפו פעולה בסוריה"המבחן של המפכ"ל :  להציל את ספינת המשטרה הטובעת / פרשנותסקנדל :  500 מורים יחזירו שכר בשל  " טעות חישוב "
 הפגישה של נתניהו עם ראש ממשלת הודו נקבעה מראש ,  ומדובר בפגישה ראשונה זה עשור של ראשי שתי המדינות .  למרות אהדתו של מודי לישראל לא נראה שבטווח הקרוב צפוי שינוי בעמדותיה של הודו בנוגע לסכסוך הישראלי-פלסטיני .  במהלך הלחימה בעזה בקיץ האחרון ,  הודו הצביעה בעד הקמתה של ועדת חקירה שתחקור את התנהלות ישראל .  בנוסף ,  הודו ידועה כתומכת של בפתרון שתי המדינות ,  ומביעה אהדה לדרישות העצמאות של הפלסטינים .  
אתמול בבוקר ,  בטרם המריא מנתב"ג ,  אמר נתניהו : " אהדוף את השקרים ואגיד את האמת על המדינה שלנו ועל החיילים האמיצים של צה"ל המגנים על כולנו ".  זאת ,  יומיים לאחר נאומו התקיף של יו"ר הרשות הפלסטינית אבו מאזן בעצרת ,  שבמהלכו האשים את ישראל ב"רצח עם מתוכנן נגד העם הפלסטיני "  במבצע  " צוק איתן ". 
נאומו של נתניהו באו"ם ,  כמו גם פגישותיו עם מנהיגים מהעולם ,  יתמקד במאבק הבינלאומי בטרור .  נתניהו ינסה לקשור בין ארגון  " המדינה האיסלאמית "   ( דאעש )  ,  שהקהילה הבינלאומית מגויסת למאבק נגדו ,  לבין חמאס והג'יהאד האיסלאמי שישראל נלחמה נגדם בקיץ האחרון בעזה .  כמו כן הוא ינסה להבליט את תפקידה של איראן בתמיכה בארגוני טרור בעולם ,  ויזהיר את שומעיו מפני מתן הקלות למעצמה השיעית תמורת סיוע איראני במאבק נגד הטרור הסוני .  
נתניהו צפוי גם להשיב לנאום התקיף של אבו מאזן ולטעון כי ישראל מעוניינת בשלום .  הוא ינסה להאשים את הפלסטינים בכישלון המשא ומתן בתיווך אמריקני ויתקוף את אבו מאזן על החיבור עם חמאס - למרות שהחיבור הזה מתקבל כיום בהבנה מצד ישראל ,  במיוחד בכל הנוגע לרצועת עזה .
 לפניות לכתב אמיר תיבון :  amir.tibon@walla.co.il
 ( עדכון ראשון :  23:14 )  

לקראת נאומו היום בעצרת האו"ם :  נתניהו נחת בניו יורק
ראש הממשלה הגיע לביקור בן חמישה ימים בארה"ב ,  שבמהלכו יישא נאום שיתמקד במאבק הבינלאומי בטרור .  מיד לאחר נחיתתו נפגש עם ראש ממשלת הודו .  ברביעי ייפגש עם הנשיא אובמה

