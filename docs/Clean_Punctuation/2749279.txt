לבני : " הפגישה עם אבו מאזן הייתה בידיעת נתניהו "
 השרה הממונה על המו"מ אמרה בריאיון לערוץ 2 כי השיחה עם יו"ר הרשות בלונדון לא הייתה סוד וכי שמחה שהתקיימה .  היא הכחישה הדיווח שלפיו נתניהו שקל לפטר אותה ותקפה את בנט
השרה הממונה על המשא ומתן ,  ציפי לבני ,  אמרה אמש  ( שישי )  בריאיון לאולפן שישי בערוץ 2 כי פגישתה בשבוע שעבר עם יו"ר הרשות הפלסטינית ,  אבו מאזן ,  נעשתה בידיעת ראש הממשלה ,  בנימין נתניהו . " בין הפגישה לבין הדיווח עליה הייתה שיחה עניינית בנושא עם נתניהו ",  אמרה לבני . " זה לא היה סוד ,  אני אמשיך לעשות בגלוי את מה שאני מאמינה בו ",  הוסיפה .
" ראש הממשלה היה מודע לפגישה ,  אני שמחה שביצעתי אותה ",  הוסיפה לבני .  היא הכחישה את הפרסומים שלפיהם שקל נתניהו לפטר אותה בשל הפגישה . " הדיבורים סביב זה הם רכילות פוליטית ,  היה מדובר בשיחה מדינית - אני מאמינה בדיבורים ".  היא אמרה כי יש לה גם ביקורת כלפי אבו מאזן ,  אך הוסיפה כי  " אי אפשר להתנהל רק לפי הערכות מודיעין ולפי מה שאומרים בארצות הברית .  גם במצבים קשים צריך להיפגש ".  לבני הבהירה כי היא לא תומכת בהסכם שנחתם בין הרשות לבין חמאס ושהביא להקפאת המשא ומתן ,  ואמרה כי הוא  " לא טוב עבור שני הצדדים ". 
עוד ידיעות על תהליך השלום"ארה"ב ידעה בדיוק כמה נבנה בהתנחלויות בזמן המו"מ"אבו מאזן מרגיע :  לא נפנה בקרוב לארגוני או"ם נוספים"אובמה מתנער מהמו"מ ,  מחכה שהצדדים יפנו אליו "  
שרת המשפטים תקפה את שותפה לממשלה ,  שר הכלכלה נפתלי בנט ,  שהביע תמיכה בסיפוח יהודה ושומרון לישראל . " בנט והימין הקיצוני מסוכנים - הם יהפכו את ישראל למדינה לאומנית מבודדת ומסוכנת ",  אמרה לבני . " אני ממשיכה לעשות את מה שאני מאמינה בו ,  ואני לא מתכוונת לשים את הגולל על רעיון שתי המדינות .  בנט רוצה שאעזוב כי אז כל ההצעות המסוכנות וכל הרעיונות המסוכנים יוכלו להתממש והם יוכלו לחגוג ". 
גורמים בלשכת ראש הממשלה אמרו במוצאי השבת האחרונה כי נתניהו הבהיר ללבני ,  עוד טרם פגישתה עם אבו מאזן בלונדון ,  כי בפגישה זו היא תייצג אך ורק את עצמה  ולא את ממשלת ישראל .  על פי הגורמים ,  נתניהו הבהיר לשרה לבני שעמדת ישראל ,  כפי שהוחלט פה אחד בקבינט ,  היא שממשלת ישראל לא תנהל משא ומתן עם ממשלה פלסטינית שמגובה בחמאס - ארגון טרור שמצהיר על כוונתו להשמיד את מדינת ישראל .
  ( עדכון ראשון :  21:28 )  

לבני : " הפגישה עם אבו מאזן הייתה בידיעת נתניהו "
 השרה הממונה על המו"מ אמרה בריאיון לערוץ 2 כי השיחה עם יו"ר הרשות בלונדון לא הייתה סוד וכי שמחה שהתקיימה .  היא הכחישה הדיווח שלפיו נתניהו שקל לפטר אותה ותקפה את בנט

