התקשר לאדלשטיין ,  התקשר לברקת - ורק סער לא קיבל ברכה מנתניהו
ראש הממשלה התקשר לברך את מועמדי הליכוד על תוצאות הפריימריז .  אדלשטיין ,  שהגיע ראשון ,  קיבל שיחת טלפון ,  וכך גם ברקת וגלנט ,  המועמדים החדשים שנכנסו לעשיריה הראשונה .  עם זאת ,  לגדעון סער שהגיע למקום הרביעי לא צפוי נתניהו להתקשר
לאחר שנספרו כל הפתקים בקלפיות ברחבי הארץ ותוצאות הפריימריז למפלגת הליכוד פורסמו ,  ראש הממשלה בנימין נתניהו התפנה לצלצל היום  ( רביעי )  ליו"ר הכנסת יולי אדלשטיין ולברך אותו על ניצחונו בבחירות הפנימיות בליכוד ,  אליהם הגיע במקום הראשון .  נתניהו התקשר למנצחים נוספים ובירך את רוב צמרת הליכוד והוא צפוי להמשיך לקיים שיחות טלפון נוספות הערב .  עם זאת ,  לגדעון סער שהגיע למקום הרביעי ,  לא צפוי נתניהו להתקשר .
 נתניהו שוחח גם עם יואב גלנט ועם ניר ברקת - שני המועמדים החדשים שנכנסו לליכוד והתברגו בעשירייה הראשונה ,  במקום השביעי והתשיעי בהתאמה .  השניים הודו לראש הממשלה נתניהו על תמיכתו בפריימריז - לפני הקלעים ומאחוריהם - שהביאה את שניהם למקומות בכירים בצמרת הליכוד .  ראש הממשלה אמר להם כי יתקיים ביניהם שיתוף פעולה הדוק במערכת הבחירות הקרובה - ולאחריה .
 בחירות 2019 - סיקור מיוחד בוואלה !  NEWSאדלשטיין ראשון בפריימריז - חזן בחוץ :  זו רשימת הליכוד לכנסתמסדר כנפיים :  הליכוד הבין שיש חיים אחרי נתניהוגדעון סער הודה למתפקדים : " ההישג הפוליטי הגדול ביותר שלי "  
גורם בסביבת נתניהו הבהיר הערב כי ראש הממשלה  " לא רצה את גדעון סער במקום הראשון - והצליח .  ראש הממשלה נתניהו מאוד מרוצה מהתוצאות המסתמנות של הפריימריז ".  הגורם הוסיף כי ראש הממשלה הגדיר שלושה יעדים לפריימריז הללו : " רשימה חזקה ואיכותית ,  שגדעון סער לא יעמוד בראש הרשימה ,  שהצעתו לשריונים תתקבל ברוב גדול - כל היעדים האלה הושגו בהצלחה ". 
הגורמים הבהירו גם כי אין קשר בין המקום ברשימה לבין התפקיד שיקבלו בכירי הליכוד הממשלה הבאה באופן כללי ,  ובמקרה של גדעון סער  " שלא יצפה לתפקיד שר בכיר ",  זאת לאור העובדה שלדירוג הפריימריז ולמיקום ברשימה אין בהכרח השפעה על מעמדם של השרים או על יוקרת התיקים שמחולקים להם .  
כך ,  ב-2009 ,  יובל שטייניץ מונה לשר אוצר מהמקום התשיעי ,  ובאותה הקדנציה ,  קיבל יעלון את תיק הביטחון מהמקום השישי .  גלעד ארדן וישראל כץ ,  בצמרת הרשימה ,  נשארו ב-2009 עם חלומות בלבד על תיק בכיר .  לפי ההערכה בליכוד ,  נתניהו יתקשה להשאיר את סער בלי תיק בשל מקומו הגבוה ,  אך עם זאת ,  הוא גם לא יקבל תיק משמעותי .  

התקשר לאדלשטיין ,  התקשר לברקת - ורק סער לא קיבל ברכה מנתניהו
ראש הממשלה התקשר לברך את מועמדי הליכוד על תוצאות הפריימריז .  אדלשטיין ,  שהגיע ראשון ,  קיבל שיחת טלפון ,  וכך גם ברקת וגלנט ,  המועמדים החדשים שנכנסו לעשיריה הראשונה .  עם זאת ,  לגדעון סער שהגיע למקום הרביעי לא צפוי נתניהו להתקשר

