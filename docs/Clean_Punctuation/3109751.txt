הממשלה אישרה :  קק"ל תחויב בחקיקה להעביר למדינה 80% מהכנסותיה
השרים אישרו הצעת החלטה שתחייב את קק"ל להעביר את ההכנסות למדינה או לוותר על הפטור הגורף ממיסוי ממשלתי .  שר החקלאות אורי אריאל ושר הרווחה חיים כץ התנגדו . " הלאמת קק"ל נוגדת את האינטרס של המדינה ",  אמר השר אריאל .  השרה שקד נמנעה
הממשלה אישרה הבוקר  ( שלישי )  את הצעת ההחלטה שתחייב את הקרן הקיימת לישראל להעביר 80 אחוז מהכנסותיה לידי המדינה או לוותר על הפטור הגורף ממיסוי ממשלתי .  עם אישור הצעת ההחלטה ,  החלה ועדת הכספים לדון בעניינה של קק"ל .  
במהלך הדיון בממשלה הצביעו שר החקלאות אורי אריאל ושר העבודה והרווחה חיים כץ נגד הצעת ההחלטה ,  ושרת המשפטים איילת שקד נמנעה . " הלאמת קק"ל נוגדת את האינטרס של מדינת ישראל ושל העם היהודי ",  אמר השר אריאל . " על המדינה לנהל שיח עם קק"ל ולהגיע להסכמות על העברות הכספיות מקק"ל למדינה בתוך כמה שבועות ".  בסביבת השר כץ אמרו כי הוא התנגד כי  " לא הוצגו בפניו הנתונים הנדרשים להצבעה מושכלת ".  
גם מזכ"ל תנועת המושבים ויו"ר התאחדות חקלאי ישראל ,  מאיר צור ,  מתח ביקורת על ההחלטה . " בלי קק"ל לא תהיה התיישבות במרחב הכפרי במדינה ",  אמר . " לא יהיה פיתוח תשתיות ,  מים ,  כבישים מהגליל ועד הנגב .  לא יהיה עץ ולא יער .  החקלאות והמרחב הכפרי כולו יגווע .  אסור לתת לזה יד .  אל למדינת ישראל לשחוט פרות קדושות ".  
עוד בוואלה !  NEWS : " חשף שיניים  והתנפל ":  התן נשך את אבישג בת ה-4 בסלון ביתהשוטר מג"ב נעצר בחשד שאנס נערה בת 17 אותה הכיר באינטרנטערב הסעודית :  לבנון הכריזה עלינו מלחמה ;  נגרום להם לשוב למערות 
הדיון התקיים על רקע קריסה של סיכומים לפיהם קק"ל תעביר שני מיליארד שקלים לתקציב המדינה בשנתיים הקרובות .  בדיון שהתקיים אתמול בלשכת ראש הממשלה ,  ראש הממשלה בנימין נתניהו ושר האוצר משה כחלון הביעו תמיכה חזקה בעימות החזיתי מול קק"ל .  יו"ר הקואליציה ח"כ דוד ביטן אמר כי מדובר ב"נקודת ציון "  והוסיף כי  " חייבים להעביר את זה .  אם לא נצליח ,  זה עשוי להתחיל תהליך של התפוררות בקואליציה ". 
ראש הממשלה נתניהו התייחס לסערה בפתח ישיבת הממשלה ואמר כי  " הקרן הקיימת לישראל עשתה דברים חשובים למען העם היהודי ומדינת ישראל .  אבל היום ברור יותר מתמיד שעתידו של העם היהודי קשור בעבותות לעתיד מדינת ישראל ,  כאן ייקבע גורלו ועתידו של העם היהודי .  הקרן הקיימת לישראל מוכרת מדי שנה קרקעות ומקבלת מיליארדי שקלים ",  הוסיף נתניהו . " חשוב מאוד שהכסף הזה יופנה לצרכים של מדינת ישראל .  הצרכים אינם יכולים לחכות ".  
חבר הכנסת בצלאל סמוטריץ'  ( הבית היהודי )  התייחס לסערה ואמר כי  " כחלון מחסל את קק"ל ומשעבד את הכנסותיה לכלכלת הבחירות שלו .  הממשלה רומסת ברגל גסה הסכמים שהיא חתומה עליהם מול קק"ל ,  ומשדרת שאי אפשר לסמוך עליה ועל התחייבויותיה .  אין שום היגיון במחטף הזה ",  אמר סמוטריץ' והוסיף כי  " איני מצליח להבין את הלהיטות של חברי הקואליציה שמוכנים במהלך בזק כוחני לתת למפלגת 'כולנו' מיליארדים רבים תוך פגיעה אנושה בקק"ל .
 בעקבות התנגדות סמוטריץ' ביקש ח"כ ביטן להדיחו מוועדת הכספים .  יו"ר הסיעה ח"כ שולי מועלם רפאל סירבה לבקשתו .  ח"כ סמוטריץ' הגיב ואמר כי  " לא זכור לי שביטן ביקש להדיח את נציגי כולנו מהדיונים על חוק ההסדרה ,  למרות שהוא עבר בוועדת שרים .  אם הוא היה עושה את זה ,  עמונה הייתה קיימת היום ".  
מנגד ,  גם בקק"ל נכנסו למתכונת חירום ומגייסים את העולם היהודי למאבק בהחלטת הממשלה - בשבוע הבא יגיעו כל נציגי הקרן הקיימת והמוסדות הציוניים לכינוס חירום בארץ לדון במאבק .  עוד קודם לכן ,  ביום חמישי הקרוב תתכנס ההנהלה הציונית העולמית לדיון חירום לאור הרצון של הממשלה לחייב את קק"ל במיסוי או בתמלוגים .
  ( עדכון ראשון 12:12 )  

הממשלה אישרה :  קק"ל תחויב בחקיקה להעביר למדינה 80% מהכנסותיה
השרים אישרו הצעת החלטה שתחייב את קק"ל להעביר את ההכנסות למדינה או לוותר על הפטור הגורף ממיסוי ממשלתי .  שר החקלאות אורי אריאל ושר הרווחה חיים כץ התנגדו . " הלאמת קק"ל נוגדת את האינטרס של המדינה ",  אמר השר אריאל .  השרה שקד נמנעה

