אסיר נעצר בחשד לאיומים על עוזרת נתניהו
אורן אברהם ,  אסיר המרצה עונש מאסר בגין עבירות מרמה ,  נעצר בחשד שאיים על חיי ליליאן פרץ ,  מנהלת משק הבית לשעבר של משפחת רה"מ נתניהו
חוקרי היחידה המרכזית של מרחב חוף עצרו הלילה  ( חמישי )  את האסיר אורן אברהם בחשד שהוא זה שטלפן למנהלת הבית לשעבר של משפחת נתניהו ליליאן פרץ ואיים עלייה ועל חיי משפחתה .  אברהם ,  בן ה-36 תושב רמלה ,  מרצה עונש מאסר בגין עבירות מרמה בכלא הדרים בשרון ביצע בעבר שורה של מעשי הונאה והטרדות .
 בהמשך היום ובתום חקירתו הראשונית תבקש המשטרה להאריך את מעצרו בבית המשפט השלום בחיפה .  ביום שני הגישה פרץ תלונה בעקבות איומים שקיבלה לטענתה על חיי בעלה וילדיה . 
" אנחנו מברכים על עבודתה המהירה והיעילה של המשטרה ",  אמר הבוקר עו"ד אסף שרעף ,  פרקליטה של ליליאן פרץ על המעצר . " ליליאן פרץ קיבלה את ההודעה בשמחה ובהתרגשות .  אנחנו מקווים שמרגע זה ואילך נוכל לקיים את ההליך בבית המשפט ללא הפרעה ". 
שמו של אברהם עלה לכותרות לפני מספר שנים כמי שנהג לשלוח ללשכתו של ראש הממשלה נתניהו עשרות מגשי פיצות,על חשבון מזכיר הממשלה פיני פישלר .  אברהם מרצה כעת מאסר בכלא הדרים והשבוע הביע את רצונו להתאבד לאחר שהשופט דוד רוזן דחה את בקשתו לקבל חופשת מהכלא.הוא נחשב לגאון ולמומחה בעבירות מרמה באמצעות כרטיסי אשראי ומחשב .
 למרות שהוא חסר נגישות למחשב ,  הצליח אברהם לבצע עבירות שונות גם מכותלי הכלא .  בין היתר רכש אברהם עבור סוהרת שעמה קיים יחסי מין ,  מתנות ממספר חנויות בשווי של כמיליון שקלים .  התשלום בוצע באמצעות שימוש במספרי כרטיסי אשראי גנובים .
 בלשכת ראש הממשלה קראו למשטרה להאיץ את חקירת התלונה של משפחת פרץ . " ראש הממשלה ורעייתו מגנים כל ביטוי של איום או אלימות ומקווים שהמשטרה תאיץ את חקירתה ,  הן בתלונה הנוכחית והן בתלונה הקודמת כדי להגיע בהקדם האפשרי לשורש הדברים ולפתרון התעלומה ",  נמסר בהודעה שפרסמה הלשכה .
 כבר בשבוע שעבר טענה ליליאן פרץ כי קיבלה שיחת איום טלפונית .  לדבריה ,  המתקשר איים על חייה ודרש ממנה להסיר את תביעתה בתוך 12 שעות .  פרץ סיפרה לערוץ 2 על שיחת האיומים .  לדבריה , " קיבלתי שיחת טלפון מבן אדם שלא הזדהה והוא אמר לי 'מי זאת - את שעושה את כל הבלגאן ?  "  
פרץ הוסיפה כי האלמוני אמר לה ש"אם תוך 12 שעות לא תביאי לסיום הפרשה את תיפגעי אישית  וזה מביבי ".  פרץ הוסיפה כי היא מתייחסת לאיום ברצינות . " עם כל הטירופים שקוראים במדינה ובעולם ,  בוודאי שאני מאמינה לו .  אני פוחדת על הילדים שלי זה יצא מכל פרופורציה ,  לא תיארתי שזה יגיע לדברים כאלה ". 
לפני כשבועיים פרסם  " ידיעות אחרונות "  כי ליליאן הגישה תביעה לבית הדין לעבודה בתל אביב נגד מעסיקיה .  בתביעה טענה ליליאן כי שרה נתניהו השפילה אותה באופן רציף במשך שש שנות העסקתה .  בין היתר טענה ליליאן כי נתניהו נהגה לצרוח עד אימה ,  במקרים שבהם לא קיבלה את הכבוד המגיע לה לטעמה והגדירה עצמה כ"אמא של מדינת ישראל ".  כמו כן טוענת ליליאן כי נתניהו הכריחה אותה להביא ארבעה סטים שונים של בגדים לעבודה על מנת לשמור על סטריליות הבית .
 עדכון ראשון :  7:52

אסיר נעצר בחשד לאיומים על עוזרת נתניהו
אורן אברהם ,  אסיר המרצה עונש מאסר בגין עבירות מרמה ,  נעצר בחשד שאיים על חיי ליליאן פרץ ,  מנהלת משק הבית לשעבר של משפחת רה"מ נתניהו

