אירן מעניינת את איטליה יותר מהפלסטינים
בעקבות פגישתם של ראש הממשלה בנימין נתניהו וראש ממשלת איטליה סילביו ברלוסקוני ניכרת אהדה רבה לישראל בעיתונות האיטלקית .  מוקד ההתעניינות :  האיום האירני
העיתונים באיטליה התמלאו הבוקר  ( רביעי )  במסרים פרו ישראלים בעקבות פגישת נתניהו וברלוסקוני אתמול ברומא .  עם זאת ,  הכתבות שיוחדו לנושא לא היו ידיעות ראשיות אלא הוצבו בעמודים הפנימיים .  
הידיעות התמקדו בעיקר בנושא האירני ,  בעוד יחסי ישראל והפלסטינים נדחקו לתחתית הידיעות .  כותרתו של העיתון הגדול באיטליה  " קוריירה דלה סרה "  היתה : " נתניהו בביקור ברומא :  סנקציות קשות על אירן ".  העיתון  " לה סטמפה ":   " איטליה לישראל : " מוכנים לשקול יחסינו עם אירן ".  העיתון  " לה רפובליקה ":   " עם ישראל נגד האטום האירני "  ואילו העיתון  " אי מסגרו "  היה היחיד שהציב את הפלסטינים בחזית בכותרת : " מדינה פלסטינית ללא נשק ". 
ראש הממשלה בנימין נתניהו אמר אתמול במהלך ביקורו באיטליה ,  כי האלימות והאגרסיביות שמפעיל המשטר באירן נגד המפגינים המוחים על תוצאות הבחירות במדינה הם הסכנה הגדולה ביותר לשלום העולמי . " לדעתי עלינו להכיר בכך שהאיום הגדול ביותר הוא ההתנהגות האלימה שאנו רואים באירן ",  אמר נתניהו במסיבת עיתונאים שערך עם עמיתו האיטלקי סילביו ברלוסקוני ברומא .  
לדבריו , " טהרן לא רק תומכת בקבוצות טרור המתנגדות לשלום כמו חיזבאללה וחמאס ,  אלא מדכאת גם את אנשיה שלה .  אני מאמין שהאומץ של המפגינים באירן המחפשים חירות הוא משהו שראוי להצדעה מצד הגברים והנשים החופשיים בכל מקום ". 

אירן מעניינת את איטליה יותר מהפלסטינים
בעקבות פגישתם של ראש הממשלה בנימין נתניהו וראש ממשלת איטליה סילביו ברלוסקוני ניכרת אהדה רבה לישראל בעיתונות האיטלקית .  מוקד ההתעניינות :  האיום האירני

