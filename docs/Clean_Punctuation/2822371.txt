נתניהו ינאם בקונגרס האמריקני שבועיים בלבד לפני הבחירות
יו"ר בית הנבחרים ג'ון ביינר הודיע שראש הממשלה ינאם ב-3 במרץ בקונגרס בנושא איראן .  המהלך צפוי לעורר התנגדות קשה מצד שאר הסיעות בכנסת ,  וכבר אתמול אמרו ב"מחנה הציוני "  כי  " נתניהו רץ לארגן לעצמו 'הזמנה' לנאום בוושינגטון "
 ראש הממשלה בנימין נתניהו ינאם בפני חברי הקונגרס האמריקני ב-3 במרץ ,  שבועיים בלבד לפני מועד הבחירות בישראל - דבר שעשוי לעורר התנגדות קשה מצד שאר הסיעות בכנסת .  
יו"ר בית הנבחרים של ארה"ב ,  ג'ון ביינר ,  הודיע היום  ( חמישי )  כי נתניהו קיבל את הזמנת הקונגרס להופיע בפניו בנושא איראן ,  אולם ביקש לקיים את נאומו בתאריך האמור ולא ב-11 בפברואר - כפי שהוצע בתחילה על ידי הקונגרס .  נתניהו ינאם בצמוד לתאריך שבו נערכת בוושינגטון הוועידה השנתית של השדולה הפרו-ישראלית ,  איפא"ק ,  וישתתף גם בה .  ביינר פרסם הודעה קצרה בנושא בחשבון הטוויטר שלו .
 לדברי נתניהו , " לכבוד הוא לי לקבל את ההזמנה הזאת ,  שמשקפת את הידידות המיוחדת בין ישראל וארה"ב ,  כמו גם את התמיכה הדו-מפלגתית החזקה לישראל ברחבי ארה"ב ".  ראש הממשלה הוסיף כי  " רק בשבוע שעבר שוחחתי עם הנשיא אובמה על האתגרים המשותפים הניצבים בפנינו מצד הקיצונים האסלאמיסטים ,  לרבות הטרור המתגבר ושאיפתה של איראן להשיג נשק גרעיני .  אני מצפה לאפשרות לחלוק בפני המושב המשותף את חזונה של ישראל לפעולה משותפת על מנת להתמודד עם איומים אלה ולהדגיש את מחויבותה של ישראל לקשר שמאחד את שתי הדמוקרטיות שלנו ". 

נתניהו ינאם בקונגרס האמריקני שבועיים בלבד לפני הבחירות
יו"ר בית הנבחרים ג'ון ביינר הודיע שראש הממשלה ינאם ב-3 במרץ בקונגרס בנושא איראן .  המהלך צפוי לעורר התנגדות קשה מצד שאר הסיעות בכנסת ,  וכבר אתמול אמרו ב"מחנה הציוני "  כי  " נתניהו רץ לארגן לעצמו 'הזמנה' לנאום בוושינגטון "
 
