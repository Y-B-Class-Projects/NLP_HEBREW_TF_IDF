עיתונאי ערבי : " דרישות אבו מאזן חיזקו ישראל "
 פובליציסט בכיר בעיתון  " א-שרק אל-אווסט ",  מתח ביקורת חריפה על יו"ר הרשות ,  וטען כי התעקשותו של אבו מאזן על ההקפאה גרמה לחיזוק צבאי ומדיני של ישראל
ביקורת חריפה של אחד העיתונים החשובים בעולם הערבי על התנהלותו של יו"ר הרשות אבו מאזן :  במאמר של הפובליציסט עבד א-רחמן ראשד בעיתון  " א-שרק אל-אווסט ",  הוא האשים את אבו מאזן שבהתעקשותו על המשך ההקפאה ,  הוא רק גרם לישראל להתחזק צבאית ומדינית .  
לדבריו , " בתמורה ל-90 יום של הקפאת בנייה בשטחים ,  העניק אבו מאזן לישראל 20 מטוסי קרב ו-20 מיליארד דולרים ,  ופתח את התיאבון של התורמים היהודים ברחבי העולם לסייע בבניית בתים נוספים בגדה המערבית ובירושלים ".  
" הישג נוסף של אבו מאזן הוא העובדה שגרם לתבוסה למפלגתו של אובמה בבחירות האחרונות ",  כתב עוד . " המפלגה הדמוקרטית איבדה את תמיכת היהודים האמריקאים ,  ואלו ברחו עם הכסף שלהם ועם קולותיהם למפלגה הרפובליקנית בשל העמדות הקיצוניות שהביע ,  לטענתם ,  אובמה נגד ישראל ..  .  ולמען מה ?  !  לא כדי להשתלט על הגדה ,  לפנות את ירושלים או להשיב אלפי פליטים לבתיהם .  כל המלחמה של אבו מאזן בנתניהו היתה כדי שהאחרון ימשיך להקפיא בניית דירות בהתנחלויות ".  
" לולא התנאי להקפיא את הבנייה ,  ספק גדול אם הישראלים היו מקבלים משהו מכל אלה ",  כתב ראשד שהוסיף וציין כי נתניהו התנהל בצורה נכונה והצליח  " להפוך את הבעיה לעסקת חבילה שבה הרוויח ".  לדבריו ,  נתניהו  " הפך לגיבור בעיני העם בישראל ובעיני יהודים רבים ברחבי העולם משום שהוא אמר 'לא' לאובמה והביס את הפלסטינים ללא ירי וללא משא ומתן ". 

עיתונאי ערבי : " דרישות אבו מאזן חיזקו ישראל "
 פובליציסט בכיר בעיתון  " א-שרק אל-אווסט ",  מתח ביקורת חריפה על יו"ר הרשות ,  וטען כי התעקשותו של אבו מאזן על ההקפאה גרמה לחיזוק צבאי ומדיני של ישראל

