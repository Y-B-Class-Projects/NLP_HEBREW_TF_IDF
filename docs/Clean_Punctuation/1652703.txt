פרשת הבנייה במז' י-ם :  השרים הונחו לשתוק
אנשי לשכת רה"מ ערכו סבב טלפוני בו הודיעו לשרים להמנע מכל התבטאות בנושא יחסי ישראל וארה"ב .  נתניהו החליט להקים צוות חקירה מנת לבדוק את השתלשלות הודעת אישורי הבנייה
שרי הממשלה קיבלו הנחייה להמנע מכל התבטאות הנוגעת ליחסי ישראל-ארה"ב ,  זאת עקב המשבר בין שתי המדינות ,  כך דווח הלילה  ( ראשון )  בקול ישראל .  אנשי לשכת ראש הממשלה ערכו סבב טלפונים בו הודיעו לכל שרי הממשלה על ההנחייה ,  הכוללת התבטאויות בנושא בראיונות ובתדריכים .  
אמש הודיע ראש הממשלה בנימין נתניהו כי יקים צוות מנכ"לים לבדיקת השתלשלות הודעת אישור בניית 1,600 יחידות הדיור בשכונת שלמה בירושלים בעת ביקור סגן נשיא ארצות הברית ג'ו ביידן בישראל .  הצוות יגבש נהלים שימנעו הישנות מקרים דומים בעתיד .  בראש הצוות יעמוד מנכ"ל משרד ראש הממשלה אייל גבאי וישתתפו בו גם מנכ"לי משרדי הפנים והשיכון ומנכ"ל עיריית ירושלים .  נושא הבנייה וההודעה שפורסמה במהלך ביקורו של ביידן גם עלה במהלך כינוס שרי השביעייה שנערך הערב ,  קודם להודעה של נתניהו על הקמת צוות הבדיקה .  ביום שישי זומן שגריר ישראל בארצות הברית מייקל אורן לשיחת הבהרה בנושא בבית הלבן .
 הערב שוחח נתניהו בטלפון עם קנצלרית גרמניה אנגלה מרקל ועם ראש ממשלת איטליה סילביו ברלוסקוני על פרשת הבנייה .  ראש הממשלה אמר לשניים כי הוא חשב שההודעה שתואמה עם סגן נשיא ארצות הברית ג'ו ביידן ,  שיצאה לכלי התקשורת ביום חמישי בבוקר היתה מספיקה ושהפרשה מאחורינו .  נתניהו הוסיף ואמר כי עיתוי הפרסום אכן היה תקרית מצערת ולא צפויה . " לא ידעתי על העניין ,  ואכן זו היתה מבוכה ",  הוסיף .  
נתניהו הסביר עוד לשני המנהיגים כי מדיניות הבנייה בירושלים איננה חדשה ואין כאן שום דבר שונה ממה שהיה נהוג משנת 67' בכל ממשלות ישראל .  לדבריו ,  בכל ההצהרות המדיניות ישראל הבהירה כי השכונות בדרום ירושלים ובצפונה הן חלק בלתי נפרד מהעיר וברור שגם בהסדר מדיני הן יהיו חלק מהבירה .
 הביקורת על ההחלטה לבנות במזרח ירושלים נמשכת וחוצה גבולות .  האיחוד האירופי דחק היום בישראל לחדש בדחיפות את המשא ומתן לשלום עם הפלסטינים .  זאת ערב ביקורה של שרת החוץ של האיחוד האירופי קתרין אשטון באזור .  
אתמול הייתה זו מזכירת המדינה האמריקאית הילרי קלינטון שנזפה בראש הממשלה בנימין נתניהו בעקבות ההכרזה הישראלית על הבנייה במזרח ירושלים .  בשיחה טלפונית עם נתניהו אמרה קלינטון כי  " הצעד שלח מסר שלילי ביותר בנוגע לקשרים שבין ישראל לארה"ב ". 
קלינטון הוסיפה כי ההכרזה על בנייה נוספת במזרח ירושלים עומדת בניגוד גמור לרוח הביקור של סגן הנשיא ג'ו ביידן בישראל . " הפעולה חותרת תחת האמון האמריקאי בתהליך השלום ותחת האינטרסים האמריקאים ". 
עדכון ראשון :  20:13

פרשת הבנייה במז' י-ם :  השרים הונחו לשתוק
אנשי לשכת רה"מ ערכו סבב טלפוני בו הודיעו לשרים להמנע מכל התבטאות בנושא יחסי ישראל וארה"ב .  נתניהו החליט להקים צוות חקירה מנת לבדוק את השתלשלות הודעת אישורי הבנייה

