לבני : " נתניהו לא יודע לקבל הכרעות "
 יו"ר האופוזיציה נשאה דברים בכנס באוניברסיטת תל אביב וציינה כי  " העניין אינו מי מדבר יותר חזק אלא מי עושה ".  על הקפאת הבנייה : "  נתניהו הלך חצי דרך ,  שמסתכלת בעיקר מעבר לאוקיינוס "
  ( צילום :  טל אנגלנדר ,  עריכת וידאו :  גדי וינסטוק ) 
יו"ר האופוזיציה ,  ציפי לבני ,  נשאה הערב  ( שלישי )  דברים בכנס של ארגון קול אחד שנערך באוניברסיטת תל אביב .  במהלך דבריה אמרה לבני כי  " נכנסתי לפגישה עם ראש הממשלה כאשר אני יודעת שמדובר על תרגיל פוליטי ,  שנועד לפצל את קדימה .  אבל ידעתי שאני חייבת להגיע לפגישה למקרה שזה באמת אמיתי ומתוך מחויבות לאומית .  אני מאמינה שצריך לנצל את הזמן כדי להגיע להכרעות ולא לבזבז את הזמן כדי להימנע מהן .  זו ,  בין היתר ,  הסיבה שאני יו"ר אופוזיציה היום ולא שרה בממשלת ישראל ". 
לבני ציינה כי  " כאשר ישראל רק אומרת 'לא' ואינה מציגה את הפתרון שלה לסכסוך  העולם לא יעמוד לצידה .  אין מישהו שדואג יותר או דואג פחות לביטחון  זהו אינו עניין פוליטי .  העניין אינו מי מדבר יותר חזק אלא מי עושה ,  אומר מה 'כן' ומגייס את העולם לתמיכה באינטרסים הבסיסיים ביותר של ישראל ". 
יו"ר האופוזיציה הוסיפה כי  " כל ניסיון לייצר פתרונות שאינם מובילים לסיום הסכסוך הינו בגדר טעות היסטורית שלנו .  כל דחייה או רעיון לפתרון זמני  רק ישאיר את הסכסוך פתוח ויוביל לשחיקה נוספת בעמדותיה של ישראל .  אין בין זה לבין האינטרס הישראלי דבר או חצי דבר ". 
לבני הבהירה כי  " ההקפאה לא נועדה להתניע את המו"מ עם הפלסטינים אלא להגיע להסדר עם ארה"ב .  נתניהו הלך חצי דרך ,  שמסתכלת בעיקר מעבר לאוקיינוס .  הוא הכריז על ההקפאה בעקבות לחץ אמריקאי ולא כי הוא באמת קיבל את ההכרעה .  מבחינתו מגרון וגוש עציון זה אותו דבר ומייד לאחר הודעת ההקפאה הוא הצהיר שלאחר עשרת החודשים ,  תחזור ישראל לבנות בכל מקום ובנוסף הציב את ירושלים על ראש שמחתו .  זהו הויכוח הבסיסי שלי עם נתניהו  הוא אינו יודע לקבל את ההכרעה ". 

לבני : " נתניהו לא יודע לקבל הכרעות "
 יו"ר האופוזיציה נשאה דברים בכנס באוניברסיטת תל אביב וציינה כי  " העניין אינו מי מדבר יותר חזק אלא מי עושה ".  על הקפאת הבנייה : "  נתניהו הלך חצי דרך ,  שמסתכלת בעיקר מעבר לאוקיינוס "
 
