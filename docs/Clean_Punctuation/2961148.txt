נתניהו :  תמיכת צרפת בהחלטת אונסק"ו  צל על ועידת השלום
בפתח ישיבת הממשלה התייחס ראש הממשלה לפגישה שקיים עם שר החוץ הצרפתי וסיפר כי דיברו על  " ההחלטה השערורייתית של אונסק"ו בתמיכת צרפת בנושא הר הבית ".  בהמשך התייחס לתערוכת איורי שואה שנערכה באיראן : " היא מכינה שואה נוספת "
 ראש הממשלה ,  בנימין נתניהו ,  התייחס בפתח ישיבת הממשלה היום  ( ראשון )  לפגישה שקיים מוקדם יותר עם שר החוץ הצרפתי ,  ז'אן-מארק איירו ,  ואמר כי השניים דנו בהחלטה שהתקבלה לפני כחודש באונסק"ו על הר הבית . " אמרתי לו שההחלטה השערורייתית שהתקבלה באונסק"ו בתמיכת צרפת ,  שלא מכירה בקשר של אלפי השנים בין העם היהודי להר הבית ,  מטילה צל על הוגנות כל הפורום שצרפת מנסה לכנס ",  אמר נתניהו ,  בהתייחסו לוועידת השלום ביוזמת צרפת שתתקיים בפריז בסוף החודש .
" הוא אמר לי שההחלטה הזו נבעה מאי הבנה ושהוא ידאג אישית שהיא לא תשנה ",  הוסיף נתניהו . " אמרתי לו שהדרך היחידה לקדם שלום אמת בינינו לבין הפלסטינים זה באמצעות משא ומתן ישיר בינינו לבינם ,  וללא תנאים מוקדמים .  הניסיון ההיסטורי שלנו הראה שרק כך השגנו שלום עם מצרים ורק כך השגנו שלום עם ירדן ". 
נתניהו הוסיף כי  " כל ניסיון אחר רק מרחיק את השלום ונותן לפלסטינים פתח מילוט להימנע מלהתעמת עם שורש הסכסוך שזה אי הכרה במדינת ישראל .  הם נמנעים מלנהל משא ומתן כחלק מרצונם להימנע מפתרון שורש הסכסוך שהוא הכרה במדינת הלאום של העם היהודי ,  היא מדינת ישראל ". 
לקריאה נוספת:ראש ממשלת צרפת :  החלטת אונסק"ו על הר הבית   " אומללה ומגושמת"ראש ממשלת צרפת יגיע לביקור בישראל לקראת ועידת השלום בפריזישראל דחתה את היוזמה הצרפתית : " מרחיקה את הפלסטינים ממו"מ ישיר "  
בהודעה מטעם שר החוץ הצרפתי נמסר לאחר הפגישה כי  " צרפת פועלת בשקיפות מלאה בכל הנוגע לישראל "  ושאיירו  " מנהל דיאלוג צמוד עם בני שיחו הישראלים ".  עוד נמסר כי  " ישראל הייתה בין המדינות הראשונות שבהן ביקר שליחו המיוחד פייר וימון .  השר רשם לעצמו את שאלות הישראלים ונתן סיכום ביניים של ההכנות לפגישת השרים בפריז ".  
עוד נמסר בהודעה כי  " אין בכוונתנו לקבוע מראש את תוצאות השיחות הישירות בין שני הצדדים ",  וכי  " הבעיה היא שלא מתנהל כרגע שום משא ומתן ".   " המטרה של היוזמה הצרפתית היא להניע מחדש את הקהילה הבינלאומית סביב מטרות משותפות ,  שהן חידוש המחויבות לטובת פתרון שתי המדינות ויצירת תנאים מיטיבים לחידוש השיחות הישירות בין הצדדים ",  נמסר .  
על החלטת אונסק"ו מסר השר הצרפתי כי  " עמדתה של צרפת בנוגע לירושלים לא השתנתה :  ירושלים היא עיר העומדת ביסודותיהן של שלוש הדתות המונותיאיסטיות הגדולות ושייכת לכל המאמינים ,  יהודים ,  נוצרים ומוסלמים .  צרפת מחויבת לחופש הגישה והפולחן בירושלים .  ניסוחים פוגעים שלא במקומם ,  שאפשר וצריך היה להימנע מהם ,  גרמו לאי-הבנות .  צרפת מצרה על כך .  ראש ממשלת צרפת היה מאוד ברור ביחס לכך מעל דוכן הנואמים במליאת הפרלמנט ובסנאט ". 
ההחלטה ,  שהתקבלה בהצבעה באונסק"ו ב-16 באפריל ,  בין היתר בתמיכת צרפת ,  מתייחסת למתחם הר הבית בשמות ערביים בלבד .  בנוסף ,  ההחלטה מגנה את פעולות ישראל במתחם הר הבית , " המונעות גישה לאתרי תפילה מוסלמים ",  ומציינת את מסגד אל-אקצא ואת אל-חרם א-שריף  המתחם כולו  כמקומות הקדושים באזור .
" באתי עם מסר ברור  הידידות כלפי ישראל תמיד בלבי .  ביטחון ישראל בלב הדאגות של צרפת ",  אמר איירו בנתב"ג ,  רגע לפני עזיבתו את ישראל . " אמרתי לנתניהו  לישראל זכות לחיות בשלום וביטחון לצד מדינה פלסטינית ". 
לדבריו , " יש איום שנובע מהיעדר דיאלוג ,  המשך התנחלויות ואלימות נגד האוכלוסיה משני הצדדים .  יש איום מהתסכול ההולך וגובר שגורר כעס והורג את התקווה .  יש לחדש את התקווה .  איננו לבד  שותפינו בקהילה הבינלאומית רוצים לבנות מחדש את האמון .  הסטטוס קוו הוא פיתוי אבל פיתוי מסוכן .  יש צורך לפעול לפני שיהיה מאוחר מדי כדי להחזיר את התקווה ".  
נתניהו התייחס בדבריו גם לתחרות קריקטורות שואה שנערכה בשבת באיראן . " בסוף השבוע התכנסה תחרות מיוחדת של קריקטורות להכחשת השואה ",  אמר ראש הממשלה . " אנחנו מעלים את זה כאן משום שצריך להבין מהי הבעיה שלנו עם איראן .  זה לא רק המדיניות החתרנית שלה והתוקפנית שלה באזור ,  זה הערכים שעליהם היא מבוססת .  היא מכחישה את השואה ,  היא מגחכת את השואה והיא גם מכינה שואה נוספת .  אני חושב שכל מדינות העולם חייבות להתייצב ולגנות את זה בפה מלא ,  כך אמרתי אמש לשר החוץ ג'ון קרי בשיחת טלפון שניהלתי איתו ". 
היצירות בתערוכה עסקו ברובן בביקורת נגד ישראל ,  שלדעת רבים מהאמנים משתמשת בשואה ככלי להסיח את דעת העולם מהסכסוך עם הפלסטינים .  לטענת מארגני התחרות ,  לא מדובר בהכחשה של הטבח ביהדות אירופה בידי הנאצים ,  אלא רק באמצעי לביקורת נגד ישראל .
  ( עדכון ראשון :  11:37 )  

נתניהו :  תמיכת צרפת בהחלטת אונסק"ו  צל על ועידת השלום
בפתח ישיבת הממשלה התייחס ראש הממשלה לפגישה שקיים עם שר החוץ הצרפתי וסיפר כי דיברו על  " ההחלטה השערורייתית של אונסק"ו בתמיכת צרפת בנושא הר הבית ".  בהמשך התייחס לתערוכת איורי שואה שנערכה באיראן : " היא מכינה שואה נוספת "
 
