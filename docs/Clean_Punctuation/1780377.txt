שגרירים לרה"מ : " שכרנו מביא אותנו לקו העוני "
 20 שגרירים בכירים במשרד החוץ שיגרו מכתב לרה"מ הקורא לו להתערב במשבר על מנת שיוכלו לסיים את השביתה . " בניגוד לזרועות הביטחון ,  אנחנו ,  החיילים בחליפות ,  מושפלים עד עפר "
 20 שגרירים בכירים של מדינת ישראל ברחבי העולם פנו אמש  ( שבת )  לראש הממשלה ,  בנימין נתניהו בדרישה לעשות מאמץ ולהיענות לדרישות עובדי משרד החוץ על מנת לסיים את העיצומים .  
בין החתומים על המכתב :  שגרירי ישראל בבריטניה ,  באיחוד האירופי ,  בברזיל ,  ביפן ,  בארגנטינה ,  במצרים ,  בסין ,  בהודו ובמקומות נוספים .  עיצומי משרד החוץ הדורשים עלייה בשכר נמשכים כבר מספר חודשים והגיעו לשיאם בשבועות האחרונים ובין היתר גרמו למבוכה ישראלית כאשר הביאו לביטולו ביקורו בישראל של ראש ממשלת רוסיה ,  דימטירי מדבדב ,  הפסיקו את ההסברה הישראלית כנגד אירן וכמו כן מנעו עזרה לישראלים השוהים בחו"ל .  לטענת של עובדי משרד החוץ ,  12% מהם משתכרים שכר נמוך ונמצאים מתחת לקו העוני .
 כעת נראה כי השגרירים מנסים לעקוף את שר החוץ אביגדור ליברמן ופונים ישירות לנתניהו .  תחת הכותרת : " בקשה להתערבותך להצלת שירות החוץ ",  כתבו השגרירים לר"מ כי  " בעברך השתייכת לשירות החוץ ,  ואתה מכיר מקרוב אותנו ,  את עבודתנו ,  את האתגרים עימם אנחנו ומשפחותינו מתמודדים כל יום ואת משמעות פעולתנו עבור הביטחון הלאומי של מדינת ישראל .  שירות החוץ הוא חלק ממעטפת הביטחון הלאומי של ישראל ".  
במכתב טענו השגרירים כי הם אינם מקבלים יחס הולם לעבודתם ,  שהיא בעלת חשיבות עצומה למדינת ישראל ולביטחונה . " כשם שהמדינה צריכה את טובי בניה בעמדות המרכזיות במערכת הביטחון ,  היא זקוקה להם בשדה הקרב המדיני-דיפלומטי .  בניגוד לזרועות הביטחון השונות בשירותן ובמסגרתן פועלים אלפי בני אדם ,  מתנהל המאבק המדיני על ידי כמה מאות בודדות של דיפלומטים מקצועיים ".  
" לצערנו ,  המדינה ,  היודעת לתגמל כיאות את אותם אלפים ,  איננה נוהגת בהגינות כלפינו ,  החיילים בחליפות בארץ ובעולם ,  ושוחקת את שכרנו בהתמדה ובשיטתיות עד עפר .  כמעט כולנו כבר נושאים ותק וניסיון דיפלומטי של 25 שנים או יותר .  אנחנו ,  'זקני השבט' ,  הנמצאים לקראת הישורת האחורנה של הקריירה שלנו ,  יש לנו עניין שבפרישתנו לא ניאלץ להתמודד עם גמלה המציבה את האוחז בה על קו העוני ולעתים מתחתיו ,  מצב עגום ממנו אנו סובלים ". 
השגרירים הדגישו כי השכר המחפיר מסכן את ביטחון ישראל . " השכר איננו מאפשר חיים בכבוד ומאלץ רבים מהדיפלומטים הצעירים לחיות על חשבון הוריהם או להרים ידיים ולעזוב את שירות החוץ .  אם מציאות זו לא תשתנה ,  תפגע פגיעה ארוכת טווח באותה מעטפת של ביטחון לאומי עליה אנחנו מצווים להגן .  השארת הנושא בידי אנשי האוצר עלולה להביא לפגיעה מצטברת ,  מתמשכת ומורה במעמדה של ישראל בעולם ". 
מלשכת ראש הממשלה טרם התקבלה תגובה .
  ( עדכון ראשון :  19:13 ) 

שגרירים לרה"מ : " שכרנו מביא אותנו לקו העוני "
 20 שגרירים בכירים במשרד החוץ שיגרו מכתב לרה"מ הקורא לו להתערב במשבר על מנת שיוכלו לסיים את השביתה . " בניגוד לזרועות הביטחון ,  אנחנו ,  החיילים בחליפות ,  מושפלים עד עפר "
 
