הקרן החדשה לישראל : " נתניהו חצה קו אדום ,  לא היה כל מגע עם רואנדה "
 ראש הממשלה האשים את הארגון בסיכול ההסכם לגירוש מבקשי המקלט ,  ובקרן גינו את ההסתה נגדם .  נתניהו מתכוון לקדם חקיקה לפתיחתו מחדש של מתקן חולות ולעקיפת עמדת בג"ץ בנושא הגירוש .  בסביבתו של השר כחלון אמרו כי יתמוך בכל הצעה
הקרו החדשה לישראל הגיבה הערב  ( שלישי )  למתקפתו של ראש הממשלה בנימין נתניהו נגדה ומסרה כי הוא  " עבר כל קו אדום "  בהסתה כלפיה .  בפוסט שהעלה בפייסבוק האשים נתניהו את הקרן באחריות לכך שממשלת רואנדה חזרה בה מההסכם שנועד לאפשר את מתווה גירוש מבקשי המקלט ;  אותו מתווה שההסכם שעל ביטולו הודיע הבוקר נועד להחליף .  בהודעת הקרן בתגובה לדבריו של נתניהו נמסר עוד כי לא היו  " כל מגעים עם ממשלת רואנדה "  וכי  " כל המידע על הפעילות של הקרן החדשה לישראל וארגוניה חשוף ,  שקוף ומדווח ".  
בתוך כך ,  נתניהו מתכוון לפנות בימים הקרובים לראשי סיעות הקואליציה ובראשם לשר האוצר משה כחלון בדרישה לפתוח מחדש את מתקן  " חולות "  לשוהים בלתי חוקיים ולקדם את חקיקת  " פסקת ההתגברות "  שנועדה לאפשר כליאת מסתננים בלתי חוקיים והוצאתם מישראל - בניגוד לעמדת בג"ץ .  גורמים בסביבת כחלון אמרו שהוא יתמוך בכל הצעה שתבוא לטיפול בנושא המסתננים ,  כולל פסקת התגברות . " כל מה שצריך נעשה ",  אמרו .  אתמול אמר שר הפנים אריה דרעי במסיבת העיתונאים שבה הוצג ההסכם עם האו"ם כי מתקן  " חולות "  לא הביא כל תועלת וכי הפעלתו עלתה 250 מיליון שקל מדי שנה .
 יו"ר הבית היהודי נפתלי בנט הביע תמיכה בדרישה של נתניהו .  לדבריו , " ‏כפי שאמרנו פעמים רבות ,  אנחנו תומכים בחקיקה מחדש של החוק למניעת הסתננות עם פסקת התגברות על מנת למנוע שוב מבג"ץ לפסול אותו .  ‏כך יווצר תמריץ עבור המסתננים לעזוב את ישראל .  ‏אנו מגבים את ראש הממשלה גיבוי מלא בקידום פסקת ההתגברות ומצפים להשלמה מהירה של החקיקה ". 
לקריאה נוספת:נתניהו התקפל וביטל את מתווה מבקשי המקלט : " נמצא פתרונות אחרים"ביקור חשאי ונסיגת המדינה השלישית :  כך נולד מתווה מבקשי המקלט 
בקרן החדשה לישראל הוסיפו קריאה לכלל ראשי המפלגות וכן  " לכל הציבור שחרד מהאיום שביבי מטיל על הדמוקרטיה הישראלית ",  להתייצב לצדם ,  בעקבות מתקפתו של נתניהו . " זה הוא קרב על הדמוקרטיה הישראלית .  ישראל זה אנחנו ",  נחתמה ההודעה .
 בפוסט שהעלה הוסיף נתניהו כי הנחה את יו"ר הקואליציה דוד אמסלם להקים ועדת חקירה פרלמנטרית בנושא פעילות הקרן .  זאת ,  חרף קביעתו של היועץ המשפטי של הכנסת איל ינון מחודש אוקטובר האחרון ,  לפיה לכנסת אין סמכות להקים ועדת חקירה בנושא פעילות ארגוני חברה אזרחית מכיוון שזו  " עומדת בניגוד לעקרונות משטריים בסיסיים ".  
יו"ר מפלגת המחנה הציוני אבי גבאי כינה הערב את מתקפתו של נתניהו נגד הקרן החדשה לישראל  " עלובה ועצובה ".  בדברים שכתב בחשבון הפייסבוק שלו הוסיף גבאי כי נתניהו  " איבד את הבושה כשתהליך קבלת ההחלטות והבריחה שלו מאחריות נחשפו ברבים ".  
לדבריו , " הציבור לא יקנה את הניסיון הפתטי והמסוכן לשסות ולהסית נגד אזרחים ,  הפעם נגד הקרן החדשה לישראל .  הקרן החדשה לא אחראית למצב בדרום תל אביב ,  לא ליוקר המחיה ,  לא למשבר הדיור ולא לתהליך הקיטוב המסוכן בין חלקי החברה הישראלית ".  
לדברי גבאי  " נתניהו ושותפיו נושאים באחריות למסע המקארתיסטי המסוכן הזה .  ניאבק מולו בכל העוצמה המוסרית של החברה בישראל - בלי הבדל בין ימין לשמאל .  ובעיקר :  לא נאפשר להם לבלבל את הציבור ,  שמבין שהסוגיה שצריכה להטריד אותו היא אחת :  ראש הממשלה איבד את היכולת לתפקד ".  
מרכז האופוזיציה ח"כ יואל חסון ,  חבר מפלגתו של גבאי ,  הודיע כי יפנה למבקר המדינה לבחון את התנהלותו של נתניהו ביממה האחרונה ,  סביב ההודעה על ההסכם עם האו"ם וביטולו . " נתניהו מנסה לעשות עוד ספינים שאפילו לא מרשימים את תומכיו הגדולים ביותר .  בעניין הזה אין כלום ולא יהיה כלום כי הספין של ועדת חקירה יסוכל ע"י האופוזציה ",  מסר חסון .  
יו"ר מרצ ,  ח"כ תמר זנדברג ,  תקפה את קריאתו של נתניהו להקים ועדת חקירה פרלמנטרית נגד הקרן החדשה לישראל ומסרה כי  " הדמוניזציה המדומיינת של ראש הממשלה עולה שלב :  אם הוא מאמין במה שהוא אומר מדובר בפרנואיד ,  אם הוא לא מאמין מדובר בשקרן מסית .  בכל מקרה מדובר במצב שמעלה חשש אמיתי לשלומם של אנשי הקרן החדשה וארגוני החברה האזרחית ".  לדבריה , " אם הקרן החדשה אחראית פה על משהו ,  זה על קידום ארגוני החברה האזרחית שנאבקו יחד איתנו על פתרון סביר והגיוני שבא לידי ביטוי במתווה של אתמול .  מה שצריך לחקור זה את הפליק פלאק שהביא לביטולו ". 
ח"כ דב חנין  ( הרשימה המשותפת )  הצטרף לדבריה ומסר כי  " אחרי שתכנית הגירוש קרסה ,  כי אין לאן לגרש ,  אחרי שדרום תל אביב הופקרה בלי תכנית פיזור וקליטה של הפליטים בארץ וארצות המערב ,  בהעדר שום פתרונות אמיתיים לבעיות - נתניהו פונה שוב לנתיב האהוב עליו :  הסתה ".  לדבריו , " עכשיו מסומנת הקרן החדשה ואיתה יסומנו כבוגדים גם כל אלה שמשמיעים ביקורת .  מיום ליום מתרבות ההוכחות - נתניהו מסוכן לישראל ". 
מנגד בירכו בתנועת הימין  " אם תרצו "  על קריאתו של נתניהו לקדם חקירה של פעילות הקרו החדשה לישראל - שהייתה בעבר מוקד למתקפות חריפות מצדה של התנועה עצמה .  בהודעת התנועה נמסר : " אנו מברכים את החלטתו החשובה של ראש הממשלה לבחון את התנהלות הארגון הפוליטי הזר 'הקרן לישראל החדשה' "  - תוך שיבוש מכוון של שמה של הקרן .
  ( עדכון ראשון :  20:18 )  

הקרן החדשה לישראל : " נתניהו חצה קו אדום ,  לא היה כל מגע עם רואנדה "
 ראש הממשלה האשים את הארגון בסיכול ההסכם לגירוש מבקשי המקלט ,  ובקרן גינו את ההסתה נגדם .  נתניהו מתכוון לקדם חקיקה לפתיחתו מחדש של מתקן חולות ולעקיפת עמדת בג"ץ בנושא הגירוש .  בסביבתו של השר כחלון אמרו כי יתמוך בכל הצעה

