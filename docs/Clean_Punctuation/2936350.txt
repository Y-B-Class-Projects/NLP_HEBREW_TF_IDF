שרה נתניהו וליצמן ביקרו פצועה מהתאונה בכביש 1 ;   " מתפללים שתחלים "
 שר הבריאות ונתניהו הגיעו למרכז הרפואי אסף הרופא בבאר יעקב בו מאושפזת שרה שפרלינג ,  שנפצעה קשה בתאונה .  שפרלינג אמורה הייתה להתחתן לפני התאונה ,  ונתניהו הביעה תקווה כי תוכל  " לשמוח בחתונתה ".  השר ליצמן : " התרשמנו עמוקות ממסירות הצוות הרפואי "
 שר הבריאות ,  הרב יעקב ליצמן ,  ורעיית ראש הממשלה ,  שרה נתניהו ,  ביקרו היום  ( חמישי )  את שרה שפרלינג ,  שנפצעה באורח קשה בתאונת הדרכים שאירעה ביום ראשון בכביש 1 ,  במרכז הרפואי אסף הרופא בבאר יעקב שבו היא מאושפזת .  נתניהו חיבקה וחיזקה את הוריה של שפרלינג ושוחחה עם הצוות הרפואי הבכיר ,  ממנו קיבלה עדכון על מצבה הרפואי של ועל ההליכים הרפואיים המורכבים שעברה מאז הגעתה לבית החולים .  כמו כן ביקרו השר ליצמן ונתניהו ,  יחד עם מנהל המרכז הרפואי ד"ר בני דוידזון ,  את השחקן יוסי גרבר המאושפז אף הוא במחלקת טיפול נמרץ בבית החולים ,  בשל אירוע מוחי קשה שעבר השבוע .  
אתמול דווח כי חל שיפור במצבה של שפרלינג והוא הוגדר בינוני ויציב .  כשאירעה התאונה הייתה שפרלינג בת ה-20 בדרכה לבני ברק לשם סידורים לקראת חתונתה שאמורה להתקיים בעוד כשלושה שבועות .
 נתניהו סיפרה : " הגענו לבקר היום את שרה ,  ילדה בת 20 שעמדה לפני חתונתה ועברה תאונה קשה .  דיברתי עם ההורים ,  חיבקתי את האם ובעזרת השם אני מקווה שנוכל לשמוח איתה בחתונת בתה .  כולנו צריכים לשמור על החיים ולעשות הכול כדי לנהוג בזהירות ולהימנע מתאונות ".  
לקריאה נוספת בוואלה !  NEWS:אחרי הביקורת :  אגד פרסמה מודעת אבל נוספת - עם שמות הרוגי התאונהנהג האוטובוס מהתאונה הקטלנית בכביש 1 שוחרר למעצר ביתהתאונה הקטלנית בכביש 1 :  בכירי אגד יזומנו לחקירה באזהרה 
היא אף שיבחה את צוות המרכז הרפואי ואמרה כי  " היה כאן שילוב של השגחה משמים ושל צוות רופאים מצוין שפעל במסירות וידע לעשות את הפעולות הנכונות והמקצועיות ביותר ,  עם המון לב ונשמה .  אני רוצה להודות לצוות הרפואי של בית החולים ,  לצוותי ההצלה שפעלו בשטח ,  לרופאים ולאחיות .  אני מתפללת יחד עם כל עם ישראל לרפואתה השלמה של שרה ושל כל פצועי התאונה הקשה הזו ".  נתניהו הוסיפה כי  " יחד עם שר הבריאות ביקרנו גם את יוסי גרבר ,  מבכירי השחקנים בישראל ,  ואני מתפללת לרפואה שלמה עבורו .
 ליצמן הצטרף לשבחים כלפי הצוות הרפואי : " ביקרנו את הכלה שנפצעה והתרשמנו עמוקות ממסירות הצוות הרפואי באסף הרופא שעושה הכול למען הצלת חייה ".  לדבריו , " העובדה שפינו את הנערה ממקום התאונה הקשה דווקא לכאן היא ממש נס משמים ,  אחרי שהובן שזה המקום הטוב ביותר בארץ שיודע לטפל במקרים כה מסובכים .  חיזקנו את בני משפחת שפרלינג וכולנו מאחלים לה רפואה שלמה והחלמה מהירה ."  ד"ר דוידזון הודה לנתניהו ולשר הבריאות על ביקורם ,  וציין כי רופאי המרכז הרפואי עושים לילות כימים כדי להציל את שפרלינג  .
 בצאתה מבית החולים ניגשה אל הגברת נתניהו אמו של חייל צה"ל שנפצע בתאונת דרכים וביקשה ממנה לבקרו .  הגברת נתניהו התקבלה בחום ובאהבה על ידי בני המשפחה ,  חיבקה את החייל ואיחלה לו רפואה שלמה ומהירה .  

שרה נתניהו וליצמן ביקרו פצועה מהתאונה בכביש 1 ;   " מתפללים שתחלים "
 שר הבריאות ונתניהו הגיעו למרכז הרפואי אסף הרופא בבאר יעקב בו מאושפזת שרה שפרלינג ,  שנפצעה קשה בתאונה .  שפרלינג אמורה הייתה להתחתן לפני התאונה ,  ונתניהו הביעה תקווה כי תוכל  " לשמוח בחתונתה ".  השר ליצמן : " התרשמנו עמוקות ממסירות הצוות הרפואי "
 
