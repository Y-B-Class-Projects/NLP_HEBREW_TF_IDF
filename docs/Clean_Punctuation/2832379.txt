בסרטון חדש של V15 ביבי הוא מפלצת בתחפושת
התנועה העלתה לעמוד הפייסבוק שלה סרטון אנימציה שקורא לאזרחים להפסיק להיבהל ממהפחדות של נתניהו ולהחליף את השלטון
בשעה האחרונה עלה לרשת הסרטון החדש של V15 נגד בנימין נתניהו תחת הכותרת  " מנצחים את הפחד ".  בסרטון האנימציה מוצגת משפחה ישראלית ,  שבאמצע הלילה קופצת עליהן  " המפלצת האיראנית "  מתוך ארון הבגדים ומבהילה אותם .  אחר כך מתגלה שמדובר בבנימין נתניהו בתחפושת ,  שאוסך את הפחד של המשפחה לתוך  " מדד הפחד הלאומי ",  בדומה לעלילת הסרט  " מפלצות בע"מ ".  למחרת בבוקר המשפחה סובלת ממסים גבוהים ,  גני ילדים צפופים ,  עיקול הדירה והטרדות מיניות משוטרים ,  וכש"המפלצת האיראנית "  שוב מגיעה להבהיל - הם חושפים כי מדובר בראש הממשלה ונועלים אותו בחזרה בתוך הארון .  ברחוב הם מגלים עוד משפחות רבות שעשו דבר דומה .  
תנועת V15 שמה לה למטרה להחליף את שלטון הליכוד בבחירות הקרובות .  בשבוע שעבר דווח כי הליכוד משך את העתירה שלו נגד תנועת V15 ,  אותה הגיש לפני שבועיים וחצי בטענה שהתנועה מממונת באופן לא חוקי ומסייעת למחנה הציוני .  היום ביקש הליכוד למחוק את העתירה בשל היעדר הוכחות .  

בסרטון חדש של V15 ביבי הוא מפלצת בתחפושת
התנועה העלתה לעמוד הפייסבוק שלה סרטון אנימציה שקורא לאזרחים להפסיק להיבהל ממהפחדות של נתניהו ולהחליף את השלטון

