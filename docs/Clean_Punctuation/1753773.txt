נתניהו משיב לאובמה : " ירושלים אינה התנחלות "
 הביקורת החריפה שהטיח נשיא ארה"ב בעקבות כוונת ישראל לבנות יחידות יחידות דיור חדשות במזרח י-ם ,  התקבלה בחוסר שביעות רצון בלשכת נתניהו . " ישראל מעולם לא לקחה על עצמה מגבלות כלשהן על הבנייה בירושלים "
 לשכת ראש הממשלה בנימין נתניהו פרסמה הערב  ( שלישי )  תגובה נחרצת לדברים שאמר מוקדם יותר נשיא ארצות הברית ברק אובמה ,  בגנות הבנייה הישראלית בירושלים .  במהלך ביקורו באינדונזיה ,  מתח הנשיא האמריקאי ביקורת על ישראל בעקבות הדיווחים לפיהם פורסמו מכרזים לבנייה במזרח ירושלים .  אובמה אמר כי  " פעילות מסוג זה אינה מסייעת כשזה נוגע למשא ומתן לשלום .  אני מודאג מכך שאנו לא רואים אף אחד מהצדדים עושה את המאמץ הנחוץ על מנת להביא לפריצת דרך ". 
בתגובה לדברים אמרו הערב בלשכת ראש הממשלה נתניהו כי  " ירושלים איננה התנחלות - ירושלים היא בירת מדינת ישראל .  ישראל מעולם לא לקחה על עצמה מגבלות כלשהן על הבנייה בירושלים ,  שבה מתגוררים כ-800 אלף תושבים ,  כולל לא במהלך עשרת חודשי השעיית הבנייה ביהודה ושומרון .  ישראל לא רואה שום קשר בין תהליך השלום לבין מדיניות התכנון והבנייה בירושלים ,  שלא השתנתה מזה 40 שנה ". 
עוד נאמר בתגובת לשכת רה"מ כי  " כל ממשלות ישראל ב-40 השנים האחרונות בנו בכל חלקי העיר .  במהלך תקופה זו נחתמו הסכמי השלום עם מצרים וירדן ובמשך 17 שנה נוהל משא ומתן מדיני עם הפלשתינים .  אלו עובדות היסטוריות .  הבנייה בירושלים מעולם לא הפריעה לתהליך השלום .  חילוקי הדעות בנושא ירושלים עם ארה"ב ידועים .  גם הם אינם חדשים ונמשכים כבר 40 שנה .  אנו מקווים להתגבר עליהם ולהמשיך להתקדם במשא ומתן המדיני .  ראש הממשלה בנימין נתניהו מצפה לפגישתו המתוכננת ליום חמישי עם מזכירת המדינה קלינטון ,  על מנת לקדם את שיחות השלום ". 
גם האיחוד האירופי התייחס היום לדיווחים על מכרזי הבנייה .  שרת החוץ של האיחוד פרסמה הודעה בה היא הביעה את דאגתה מהתכנית להוסיף 1,300 יחידות דיור לשכונות יהודיות בירושלים הנמצאות מעבר לקו הירוק . " התכנית סותרת את המאמץ של הקהילה הבינלאומית לחדש את שיחות השלום הישירות ,  ויש לבטל את ההחלטה ",  נאמר בהודעה מטעם אשטון . " ההתנחלויות הן בלתי חוקיות בהתאם לחוק הבינלאומי ,  מהוות מכשול לשלום ומאיימות להפוך את פתרון שתי המדינות לבלתי אפשרי ". 
ראש צוות המשא ומתן הפלסטיני ד"ר סאיב עריקאת הגיב אף הוא על הפרסומים וקרא לוושינגטון ולקהילה הבינלאומית להכיר במדינה פלסטינית . " מהודעתה האחרונה של ישראל על כך שהיא מתכוונת לבנות עוד מאות יחידות דיור בהתנחלויות עולה בבירור כי היא אינה מעוניינת בשלום אלא בהתנחלויות ",  נאמר בהודעת עריקאת .
 אמש נפגש נתניהו בניו יורק עם מזכ"ל האו"ם באן קי-מון .  באן אמר בפגישה כי הוא מודאג מחידוש הבנייה בהתנחלויות ומההודעות על חידוש הבנייה במזרח ירושלים .  לדבריו ,  חיוני לחדש את השיחות ולהקל את התנועה במעברים לרצועת עזה .
 
נתניהו משיב לאובמה : " ירושלים אינה התנחלות "
 הביקורת החריפה שהטיח נשיא ארה"ב בעקבות כוונת ישראל לבנות יחידות יחידות דיור חדשות במזרח י-ם ,  התקבלה בחוסר שביעות רצון בלשכת נתניהו . " ישראל מעולם לא לקחה על עצמה מגבלות כלשהן על הבנייה בירושלים "
 
