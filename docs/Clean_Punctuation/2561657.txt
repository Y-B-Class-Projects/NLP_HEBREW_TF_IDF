נתניהו וסער במשרד החינוך : " שנת הלימודים נפתחת ללא שביתות "
 2,005,000 ילדים ובני נוער יפתחו מחר את שנת הלימודים תשע"ג .  ראש הממשלה ושר החינוך ביקרו בחדר המצב של משרד החינוך והביעו שביעות רצון מכך שלא צפויים שיבושים
שנת הלימודים תשע"ג תיפתח מחר  ( שני )  כסדרה ,  לראשונה לפני ה-1 בספטמבר ,  ו-2,005,000 ילדים ובני נוער צפויים לפקוד מחר את בתי הספר והגנים .  בשעה זו מבקרים ראש הממשלה ,  בנימין נתניהו ,  ושר החינוך ,  גדעון סער ,  בחדר המצב שבמשרד החינוך בירושלים .
" אני מודה לכם על העבודה .  אנחנו מתחילים שנת לימודים בלי שביתות ובלי תקלות ",  אמר נתניהו לעובדי משרד החינוך .  לדבריו ,  ידיעת חשבון ,  עברית ,  אנגלית ותנ"ך היא הבסיסית ביותר . " אני משוכנע שילדי ישראל הולכים לעתיד טוב יותר ",  הוסיף ראש הממשלה .  השר סער אמר כי שנת הלימודים נפתחת ללא בעיות למעט מספר מצומצם של נקודות בעייתיות . " ההערכה שלי היא שאנחנו נפתתח מחר את שנת הלימודים בצורה מוצלחת חלקה טובה ".  
מוקדם יותר היום ערך נשיא המדינה ,  שמעון פרס ,  טקס חגיגי ל-150 ילדים שיעלו מחר לכיתה א' ,  שהגיעו מרחבי הארץ .  באירוע אמר פרס לתלמידים : " אתם הדבר הכי טוב שיש לנו במדינת ישראל ".  שר החינוך שהשתתף גם כן באירוע ,  אמר : " אתם ילדים גדולים ומה שחשוב הוא שתזכרו כי ויכוחים לא פותרים באלימות אלא בהסכמה ".  
כחלק מרפורמות שאמורות להקל על נטל התשלום עבור בתי הספר והגנים ,  הזכירו היום במשרד החינוך את השינויים שהכינו לקראת שנת הלימודים הקרובה .  בין היתר ,  אושר חינוך חינם לילדים בגילאי 3-4 ,  נקבעו מחירי מקסימום על ספרי לימוד והנהגת מדיניות השאלה ,  הקלה בתשלום הנסיעה לפולין לתלמידי התיכון וסבסוד דיפרנציאלי של תשלום הורים על טיולים .  כמו כן ,  המשיכו במשרד את רפורמת  " עוז לתמורה ",  הכוללת שיפור במשכורות המורים ועלייה בכמות שעות הלימוד שלהם .  
פרקליטות הודיעה היום  ( ראשון )  לבית המשפט העליון כי הושגה הסכמה בין משרד החינוך ועיריית אילת לבין 15 ילדים זרים ,  מבקשי מקלט ,  לפיה הם ישולבו בשנת הלימודים הקרובה במוסדות החינוך בעיר בהתאם לשיקול דעת העירייה ומשרד החינוך .  בתחילת החודש קבע בית המשפט המחוזי בבאר שבע כי הפרדת התלמידים במסגרת חינוכית נפרדת אינה חוקית .
 על אף ששנת הלימודים אמורה להיפתח ללא תקלות ,  300 תלמידים מביה"ס הממלכתי שדה יעקב שבעמק יזרעאל ,  לא יגיעו מחר לספסל הלימודים .  ועד ההורים החליט להשבית את הלימודים בבית הספר עד להודעה חדשה ,  במחאה על החלטת המועצה שלא לפרוש את חסותה על בית הספר כרשת חינוך .  הוועד המקומי בישוב שדה יעקב ,  שהיה אחראי על רשת החינוך ב-80 השנים האחרונות ,  התפטר מתפקידו לפני כשלושה חודשיים ,  בשל המחויבות הגדולה ואי עמידתו בתנאי הפעלת בית הספר .  
גם בבית ספר תיכון במועצה האזורית לכיש שבדרום ישובשו הלימודים מחר על ידי הורים לתלמידים ,  במחאה על כך שהמועצה האזורית שדות נגב לא תישא יותר בעלות מימון הסעות לבית הספר . " זה לא יכול להיות ,  שהילדים שלנו יצטרכו לעבור לבתי ספר אחרים ,  שנה או שנתיים לפני תום הלימודים שלהם "  אמר אביו של אחד התלמידים .
 לקריאה נוספת:בדיקה :  מהו סל המוצרים הזול לשנת הלימודים ? סער :  חוק חינוך חינם לא יוחל מידית על כל הילדיםזכאות לבגרות :  שוהם בראש הרשימה ,  התרסקות בכפר קאסם
בהכנת הידיעה השתתפו קובי דוד ורמי שני 

נתניהו וסער במשרד החינוך : " שנת הלימודים נפתחת ללא שביתות "
 2,005,000 ילדים ובני נוער יפתחו מחר את שנת הלימודים תשע"ג .  ראש הממשלה ושר החינוך ביקרו בחדר המצב של משרד החינוך והביעו שביעות רצון מכך שלא צפויים שיבושים

