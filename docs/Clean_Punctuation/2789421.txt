נתניהו באו"ם : " אבו מאזן שותף לפשעי המלחמה של חמאס "
 נתניהו נאם בעצרת הכללית ואמר כי  " מטרת האיסלאם הקיצוני להשתלט על העולם ".  עוד טען : " חמאס ודאעש - ענפים של אותו עץ רעיל ".  בנושא האיראני : " החיוכים ייעלמו כשתהיה להם פצצה "
" דאעש זה חמאס ,  וחמאס זה דאעש ":  ראש הממשלה בנימין נתניהו נאם הערב  ( שני )  בכינוס העצרת הכללית של האו"ם בניו יורק ואת מרבית דבריו הקדיש לאיום שמהווה האיסלאם הקיצוני ,  לגרעין האיראני ולמו"מ המדיני לשלום .
 במהלך נאומו ,  הניף נתניהו תמונה בה נראים שני ילדים פלסטינים בשכונת מגורים בעזה ,  כשבקרבת מקום משגרים מחבלי חמאס רקטות על ישראל ,  ופנה לאבו מאזן : " אלה פשעי המלחמה האמיתיים שצריך לחקור .  הם מבוצעים על ידי שותפיך בממשלת האחדות ".   
" באתי להדוף את השקרים נגד ישראל ונגד החיילים שמגנים עליה ",  אמר ראש הממשלה בפתח דבריו ,  בהתייחסו לנאומו החריף של יו"ר הרשות אבו מאזן - שטען כי ישראל ביצעה רצח עם בעזה במהלך מבצע  " צוק איתן ".   " באיזה עולם 'רצח עם' כולל הזהרת אזרחי האויב ,  או לוודא שהם מקבלים טונות של סיוע הומניטרי בכל יום ?  זה אותו עולם מוסרי בו אדם שכתב שקרים על השואה ומתעקש על פלסטין נקייה מיהודים ,  יכול לעמוד על בימה זו ולהאשים את ישראל בטיהור אתני ",  תקף את יו"ר הרשות .
 לדבריו , " אזרחי ישראל מתפללים לשלום ,  אבל תקוות העולם לשלום נמצאת בסכנה כי בכל מקום אנחנו רואים איסלאם קיצוני פועל ".  ראש הממשלה הסביר כי לאיסלאם הקיצוני תפיסה גלובלית ,  ואמר כי  " המטרה הסופית שלו היא להשתלט על העולם ". 

נתניהו באו"ם : " אבו מאזן שותף לפשעי המלחמה של חמאס "
 נתניהו נאם בעצרת הכללית ואמר כי  " מטרת האיסלאם הקיצוני להשתלט על העולם ".  עוד טען : " חמאס ודאעש - ענפים של אותו עץ רעיל ".  בנושא האיראני : " החיוכים ייעלמו כשתהיה להם פצצה "
 
