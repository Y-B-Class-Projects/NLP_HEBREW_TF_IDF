סבא"א דוחה את טענות נתניהו :  בדקנו את כל האתרים באיראן
הסוכנות הבינלאומית לאנרגיה אטומית אמרה כי פקחיה פעלו בהתאם להסכם הגרעין ,  שעליו היא מפקחת .  זאת בתגובה לנאומו של ראש הממשלה באו"ם ,  שבו חשף לכאורה מתקן סודי בטהראן
הסוכנות הבינלאומית לאנרגיה אטומית  ( סבא"א )  אמרה היום כי בחנה את כל האתרים באיראן שהייתה צריכה לבקר בהם במסגרת הפיקוח שלה על הסכם הגרעין .  זאת בתגובה לדברי ראש הממשלה בנימין נתניהו בנאומו בעצרת האו"ם ,  שבו טען כי בטהראן קיים מתקן גרעיני סודי .
" הסוכנות שולחת פקחים לאתרים ולמקומות רק שהיא נדרשת לכך ",  נמסר בהודעה מטעם ראש הסוכנות יוקיה אמאנו . " הסוכנות משתמשת בכל האמצעים לבדיקת המידע הזמין ,  אך היא לא מקבלת מידע ללא בדיקה מעמיקה ".  לדבריו , " כדי לשמור על אמינותה ,  לעצמאות הסוכנות ביחס ליישום פעולות הפיקוח יש חשיבות גבוהה ".  
לקריאה נוספת בנושאבתגובה לפיגוע במצעד :  איראן שיגרה טילים לעבר מטרות דאעש בסוריהאיראן לועגת לחשיפת נתניהו : " העולם יצחק בקול ,  נאום חסר משמעות "  
בנאומו פנה נתניהו לראש סבא"א וקרא לו לבחון את אותו מחסן סודי בטהראן .  הוא גם תקף את אירופה והאשים אותה ב"פייסנות "  ביחס לאיראן ,  בשל סירובה לציית לסנקציות שהטיל ממשלו של דונלד טראמפ על איראן אחרי פרישתו מהסכם הגרעין .
 נתניהו ,  שהציג תמונת לוויין שבה נראה לכאורה אותו מתקן ,  אמר כי זו הוכחה לכך שאיראן ממשיכה לנסות לפתח נשק גרעיני למרות ההסכם שנחתם ב-2015 .  הוא אמר כי באתר היו כ-15 ק"ג של חומר רדיואקטיבי ,  שהועברו משם לאחרונה .  הוא קרא לסבא"א לערוך בדיקות מידיות באתר .
 איראן לעגה לנתניהו וכינתה את נאומו  " מופע אמנות ",  בעוד שארצות הברית קראה לסבא"א לחקור את המידע שהציג ראש הממשלה .  עם זאת ,  גורמים אמריקניים אמרו לרויטרס כי באותו מחסן יש חומרי ארכיון וכי דבריו של נתניהו היו  " מטעים ".  

סבא"א דוחה את טענות נתניהו :  בדקנו את כל האתרים באיראן
הסוכנות הבינלאומית לאנרגיה אטומית אמרה כי פקחיה פעלו בהתאם להסכם הגרעין ,  שעליו היא מפקחת .  זאת בתגובה לנאומו של ראש הממשלה באו"ם ,  שבו חשף לכאורה מתקן סודי בטהראן

