בזמן נאום נתניהו :  אובמה יערוך שיחת ועידה עם מנהיגי אירופה
בניסיון נוסף להסיט את תשומת הלב מדבריו של ראש הממשלה לנושאים אחרים ,  ישוחח נשיא ארה"ב עם ראשי מדינות באירופה חצי שעה לאחר תחילת הנאום .  כרבע מהדמוקרטים יחרימו את האירוע
בצל המחלוקת הפומבית עם ממשלו אובמה ,  יישא הערב  ( שלישי )  ראש הממשלה בנימין נתניהו את נאומו בפני שני בתי הקונגרס בוושינגטון .  עד כה הודיעו 55 חברי קונגרס דמוקרטים - כרבע ממספרם הכולל - כי לא יבואו להאזין לנאומו .  דובר הבית הלבן ,  ג'וש ארנסט ,  אמר כי  " ספק אם הנשיא אובמה יקדיש את כל זמנו לצפייה בנאום "  ובהמשך נמסר כי הנשיא ישוחח עם מנהיגים מאירופה בשיחת ועידה שתחל בזמן הנאום .
 נתניהו ,  שהעביר את היממה האחרונה בליטוש נוסח הנאום ,  מתכוון לפנות לחברי הקונגרס ולהפציר בהם להתנגד לעסקה הנרקמת בין שש המעצמות לבין איראן ,  ולטעון כי ההסכם יאפשר לתכנית הגרעין הצבאית של טהראן להמשיך ולפעול ,  ובכך לסכן את קיומה של מדינת ישראל .  
במידה רבה ,  הנאום שנשא אמש נתניהו בפני ועידת איפא"ק היה קדימון לקראת נאומו היום .  נתניהו ניסה בנאומו להמעיט בערכו של המשבר ביחסים עם הנשיא ברק אובמה ,  ואף חלק לו שבחים על הסיוע לישראל .  אלא שבראיון שהעניק אובמה לאחר מכן לסוכנות הידיעות רויטרס ,  אמר הנשיא האמריקני כי נתניהו עושה טעות  " בהגיעו לביקור שבועיים לפני הבחירות ".  לדבריו ,  המשבר עם ישראל  " מסיח את הדעת ",  אך איננו הרסני .  אובמה אמר כי  " נתניהו מדבר בכנות בנוגע לדאגות שלו כלפי איראן ,  בהתחשב ברטוריקה שלה ובפעולות המסוכנות של המשטר האיראני באזור .  זה מובן שישראל מאוד מודאגת  גם אנחנו מודאגים ,  אבל מה שאנו אומרים זה שעלינו להישאר מפוקסים על המטרה שלנו  למנוע מאיראן להשיג נשק גרעיני ".  
נתניהו יגיע לקונגרס בשעה 17:20  ( שעון ישראל )  ,  ויתקבל על ידי משמר הקונגרס .  מיד לאחר מכן ,  תחל פגישתו של נתניהו עם יו"ר בית הנבחרים ,  ג'ון ביינר .  הוא צפוי להעניק לביינר מנורה ועותק של מגילת אסתר .  זאת ,  כהקבלה היסטורית ,  ערב חג פורים ,  בין המן הרשע ובין המנהיג העליון של איראן ,  עלי חמינאי .  גם בפגישתו עם הנשיא אובמה בחג פורים לפני שלוש שנים ,  העניק ראש הממשלה לנשיא האמריקני עותק של המגילה ,  מסיבה זהה .  
ביינר ,  מצדו ,  הודיע כי יעניק לנתניהו פסל של וינסטון צ'רצ'יל ,  הנחשב למדינאי נערץ על נתניהו .  הוא גם המנהיג היחיד אי-פעם ,  זולת נתניהו ,  שהוזמן שלוש פעמים לנאום בקונגרס .  בהמשך ,  יצטרפו לפגישה 24 חברי קונגרס וסנאטורים בכירים .
 בשעה 17:55 ילווה משמר הקונגרס את נתניהו לאולם המליאה .  ראש משמר הקונגרס ,  פול אירווינג ,  יכריז על כניסת נתניהו לאולם המליאה ,  ומאחורי דוכן הנואמים יישב ביינר לצד ותיק הסנאטורים של המפלגה הרפובליקנית ,  הסנאטור אורין האץ' ,  שיחליף את סגן הנשיא ביידן ,  שיצא אמש לביקור בגואטמלה .  נאום ראש הממשלה צפוי להתחיל בשעה 18:00 .
 חצי שעה לאחר מכן ,  אובמה יערוך שיחת ועידה עם מנהיגי אירופה.בהודעת הבית הלבן נמסר כי אובמה ישוחח עם מנהיגי בריטניה ,  צרפת ,  גרמניה ,  איטליה ויו"ר הנציבות האירופית ,  על המצב במזרח אוקראינה ועל סוגיות ביטחוניות נוספות .  מדובר בצעד נוסף של הממשל בניסיונו להסיט את תשומת הלב מהנאום של נתניהו לנושאים אחרים .  
אמש פרסמו קבוצת רבנים אמריקנים מודעת ענק ב"ניו יורק טיימס ",  המתנגדת לנאומו של נתניהו בקונגרס .  יותר מ-2,400 בני אדם חתומים על המודעה ,  שהתפרשה על פני עמוד שלם בעיתון .  בראש המודעה נכתב בגדול : " לא ,  מר נתניהו ,  אינך מדבר בשם האמריקנים היהודים "  ו-"הציבור האמריקני לא רוצה מלחמה עם איראן ". 
עוד נכתב במודעה : " סקרים מצביעים על כך שרוב האמריקנים היהודים ,  וגם האמריקנים הלא-יהודים ,  תומכים במאמציו של הנשיא אובמה לגבש הסכם שימנע מאיראן לפתח נשק גרעיני ",  ומתנגדים לניסיונו של ראש הממשלה  " לחתור תחת המשא-ומתן הזה ".   
" הסקרים מעלים כי רוב האמריקנים היהודים מתנגדים להרחבת ההתנחלויות בגדה המערבית - פעילות שאותה מקדם נתניהו - ותומכים בהקמת מדינה פלסטינית עצמאית ,  שתתקיים בשלום לצד ישראל ",  הוסיפו .  המודעה מומנה על ידי הרב מייקל לרנר ,  עורך כתב העת  " תיקון "  הרואה אור בברקלי ,  קליפורניה ,  וחתומים עליה מרצים ואקדמאים רבים מאוניברסיטאות בסן פרנסיסקו ,  ניו יורק והארוורד .
 ביקור נתניהו בארה"ב - כותרות אחרונותאובמה על ביקור נתניהו : " טעות לבוא שבועיים לפני בחירות"כרוניקה של משבר :  עד כמה פגעו יחסי אובמה-נתניהו בישראל ? רייס : " לא ניתן לדרוש מאיראן לוותר על יכולות ההעשרה"תורמים ומשפיעים :  האם היהודים  " שולטים באמריקה "?  
עוד נכתב : " אנו זוכרים כיצד ממשל בוש הוביל אותנו בשקרים למלחמת עיראק ,  וסיפק מידע שקרי על האיום הלא-קיים של הנשק הגרעיני של עיראק .  אנחנו לא רוצים לחזור על התרחיש הזה ,  בשעה ש'ביטחוניסטים' בישראל ובארצות הברית שוב נעזרים בפחד מפני הנשק הגרעיני הלא-קיים ,  כדי לתחמן אותנו למלחמה נוספת .  זהו לא אינטרס של ארצות הברית ,  לא של ישראל ולא של שאר העולם ".  
" אסטרטגיה של שליטה במי שזוהו כ'רשעים' ,  במסגרת המדיניות שנוקטות ארצות הברית וישראל ,  לא עבדה .  כוח ,  אלימות ,  מלחמות ,  הפצצות ,  עינויים וכפייה נכשלו ב-5,000 השנים האחרונות ,  ולא יצרו עולם של שלום וביטחון ",  סיכמו הכותבים וסיימו את המודעה במילים : " זו העת למה שהיהודים מכנים 'תיקון' - ריפוי ושינוי ". 
בימים האחרונים התחדדה הביקורת על נתניהו מצד גורמים יהודים בארצות הברית ,  המתנגדים לבואו לוושינגטון בהזמנת יו"ר בית הנבחרים ג'ון ביינר .  שלשום אמרה הסנאטורית הבכירה ,  דיאן פיינסטיין ,  כי נתניהו נוהג ב"שחצנות "  כאשר הוא טוען שהוא מגיע לקונגרס כדי לנאום בשם כל היהודים .  פיינסטיין אמרה כי אמנם תבוא להאזין לנאום ,  אך מתחה ביקורת נוקבת על דבריו של נתניהו ,  ולפיהם הוא נושא באחריות  " לא רק עבור ישראל ,  אלא עבור העם היהודי ".  
" נתניהו לא מדבר בשמי ",  אמרה פינסטיין בראיון לרשת CNN . " זו הצהרה די שחצנית לטעמי .  הקהילה היהודית היא בדיוק כמו כל קהילה אחרת ,  ויש כאן הרבה השקפות .  בכנות ,  השחצנות הזו לא עושה טוב לישראל ",  אמרה .
  ( עדכון ראשון :  14:33 )  

בזמן נאום נתניהו :  אובמה יערוך שיחת ועידה עם מנהיגי אירופה
בניסיון נוסף להסיט את תשומת הלב מדבריו של ראש הממשלה לנושאים אחרים ,  ישוחח נשיא ארה"ב עם ראשי מדינות באירופה חצי שעה לאחר תחילת הנאום .  כרבע מהדמוקרטים יחרימו את האירוע

