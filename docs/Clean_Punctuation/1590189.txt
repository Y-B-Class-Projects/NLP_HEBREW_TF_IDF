נתניהו : " מאוכזבים מההסתה הטורקית "
 נתניהו התייחס ,  במסיבת עיתונאים עם עמיתו הספרדי ,  למשבר ביחסים עם טורקיה . " אנו מאוכזבים מההסתה הטורקית ואיננו רווים נחת מהמגמה שנוקטת הממשלה באנקרה ".  על דו"ח גולדסטון  " מקווה שהמדינות האחראיות יצביעו נגד ההחלטה "
  ( גדעון צנטנר ,  לירז ליבנה ) 
ראש הממשלה בנימין נתניהו הגיב הערב  ( חמישי )  למשבר ביחסים עם טורקיה . " אנו מאוכזבים מההסתה בטלוויזיה הטורקית ואיננו רווים נחת מהמגמה בטורקיה מאז עופרת יצוקה .  המגמה הזו נמשכת היום ,  ומעלה את השאלה לאן פניה של הממשלה הטורקית ?  אנחנו מקווים מאוד שפניה לחזק את השלום ולא את הקיצונים ולשמר את הקשר החשוב עם ישראל .  אני מאמין שצריך לנסות לחזור לנתיב שמחזק את האינטרסים בין שתי המדינות ואת השלום במזרח התיכון .
 נתניהו אמר את הדברים במסיבת עיתונאים עם עמיתו הספרדי חוסה לואיס רודריגס סאפאטרו .  בנוסף התייחס נתניהו גם לדו"ח גולדסטון שיובא מחר להצבעה במועצה לזכויות אדם בז'נווה . " מחר תהיה הצבעה בז'נווה שיכולה לסייע לטרור או לפגוע בטרור ,  לקדם את השלום או לפגוע בשלום ,  אנו מקווים שכל המדינות האחראיות יצביעו נגד ההחלטה שפוגעת בשלום ".  
" הייתי מספיק שנים באו"ם ",  הוסיף נתניהו , " כדי לומר שכמעט אין דוגמא לכך שהרוב האוטומטי באו"ם מתגייס וישראל מנצחת .  כבר שר החוץ לשעבר ,  אבא אבן ,  אמר שאם האו"ם רוצה הוא יכול להצביע על כך שכדור הארץ שטוח .  אולי מחר הם יעבירו החלטה כזו ".   
" ההתקפה על ישראל היא דבר קבוע ",  הוסיף נתניהו , " שמאוד התגבר  " מעופרת יצוקה ".  חשוב שהמדינות האחראיות יגידו-'אנחנו לא נותנות לזה יד- אנחנו יודעות שישראל צודקת' .  חלקן ,  כמו ארצות הברית ,  אומרות את זה בצורה ברורה .  חלקן אומרות את זה בלחישה .  חשוב בעניין הזה לא לומר בלחישה .  אם הדו"ח יקודם באופן רציני הוא יפגע בתהליך השלום .  מי שחפץ בשלום ידבר ,  יוקיע ולא ייתן יד לדבר המעוות הזה ". 
ראש הממשלה הספרדי אמר במסיבת העיתונאים כי מטרתה של ספרד בביקור הזה היא כפולה .  הראשונה היא לחזק ולשפר את היחסים בין ספרד לישראל במישור הפוליטי והמטרה השנייה היא תהליך השלום . " שמחתי לשמוע את דברי ראש הממשלה שהכריז על כוונתו להגיע לשלום ",  אמר ראש הממשלה הספרדי . " כשאהיה בנשיאות האיחוד האירופי ,  ספרד תעמול למען השלום ,  תשקיע את כל הפוטנציאל הדיפלומטי שלה בשיתוף ממשל אובמה .  היא תעשה זאת מתוך אמון בצדדים ומתוך אמון בינה ובין ישראל ".   
" עלינו להשיג שלום צודק ",  המשיך סאפאטרו , " כאשר מדינת ישראל תהיה בטוחה שיבטיחו לה את ביטחונה נגד הטרור וכל השלכה של הטרור והסכם שיבטיח את עתידו של העם הפלסטיני עם מדינה משלו .  זה אפשרי .  אני מתחייב לעמול ולהשקיע איתך למען מטרה זו בהתבסס על האמון ההדדי ועל הידידות שספרד רוכשת לישראל ורוצה לקדם אותה עוד יותר ".  
בתוך כך ,  בעקבות הנחיית שר החוץ ,  זימן היום הסמנכ"ל האחראי על אירופה המערבית במשרד החוץ ,  נאור גילאון ,  את הממונה בשגרירות הטורקית ,  הגברת ג'יילאן אוזן לנזיפה רשמית .  גילאון הביע את המחאה הישראלית על שידור סדרת הטלוויזיה בטורקיה ,  בה מתוארים חיילי צה"ל כבני גזע עליון הששים לרצוח ילדים ,  כמו גם סוכנים ישראליים הזוממים - לפי סטריאוטיפים אתניים חשוכים  להשתלט על האזור .
 לנציגת טורקיה הובהר ,  כי  " חינוך לשנאה ע"י שימוש בסטריאוטיפים קשים כל כך בסדרת טלוויזיה בה צופים מבוגרים וצעירים כאחד ,  חייב להדאיג כל מי ששואף לדו קיום ושלום בין המדינות והדתות באזור ובעולם .  הדבר קשה שבעתיים כאשר אותם חיילי צה"ל המתוארים כרוצחים בדם קר ,  הם אלה שחשו לסייע לאזרחי טורקיה בשעותיהם הקשות בעקבות רעידת האדמה הקשה ב 1999 ". 

נתניהו : " מאוכזבים מההסתה הטורקית "
 נתניהו התייחס ,  במסיבת עיתונאים עם עמיתו הספרדי ,  למשבר ביחסים עם טורקיה . " אנו מאוכזבים מההסתה הטורקית ואיננו רווים נחת מהמגמה שנוקטת הממשלה באנקרה ".  על דו"ח גולדסטון  " מקווה שהמדינות האחראיות יצביעו נגד ההחלטה "
 
