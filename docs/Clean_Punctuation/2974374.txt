משפחות הנעדרים נפגשו עם רה"מ : " נכנסנו בתקווה ויצאנו מאוכזבים "
 ברקע ההסכם עם טורקיה נועדו קרוביהם של החללים הדר גולדין ,  אורון שאול ושל האזרח אברה מנגיסטו עם נתניהו ומזכ"ל האו"ם באן קי מון .  זהבה שאול : " באן אמר שמדובר בעניין הומניטרי .  מבקשים לא לחתום על ההסכם "
 משפחותיהם של הדר גולדין ואורון שאול ,  שנפלו במבצע  " צוק איתן "  ומוגדרים חללים שבויים ונעדרים ,  ושל אברה מנגיסטו המוחזק ברצועת עזה ,  נועדו היום  ( שלישי )  עם ראש הממשלה בנימין נתניהו ועם מזכ"ל האו"ם באן קי מון ברקע הסכם הפיוס עם טורקיה שבו לא נכלל סעיף הנוגע להשבת בניהן .  לאחר הפגישה אמרה זהבה שאול ,  אמו של אורון : " נכנסנו בתקווה ויצאנו מאוכזבים .  מזכ"ל האו"ם אמר שמדובר בעניין הומניטרי .  ולכן אנחנו מבקשים לא לחתום על ההסכם ". 
שמחה גולדין ,  אביו של הדר ,  אמר בצאתו מהפגישה דברים דומים . " באן אמר שהוא רואה בעניינם של אורון והדר עניין הומניטרי וכך הממשלה צריכה להציג את זה .  זה מה שאנחנו מצפים מכל הסכם שישראל חותמת עליו ".  
" לא הבאתי לכאן את ההורים ,  כי הבנתי שאין דבר חדש ",  אמר אילן ,  אחיו של אברה מנגיסטו לאחר שיצא מהפגישה עם נתניהו . " אנחנו נמשיך במאבק ההומינטרי .  אם ההורים היו באים ,  הם היו מתאכזבים .  אני פונה לחברי הקבינט לעצור את אישור ההסכם .  מזכ"ל האו"ם אמר שיעשה כל שביכולתו ". 

משפחות הנעדרים נפגשו עם רה"מ : " נכנסנו בתקווה ויצאנו מאוכזבים "
 ברקע ההסכם עם טורקיה נועדו קרוביהם של החללים הדר גולדין ,  אורון שאול ושל האזרח אברה מנגיסטו עם נתניהו ומזכ"ל האו"ם באן קי מון .  זהבה שאול : " באן אמר שמדובר בעניין הומניטרי .  מבקשים לא לחתום על ההסכם "
 
