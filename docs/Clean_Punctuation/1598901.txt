אירן : " לא דחינו הצעת האו"ם להעשרת אורניום "
 המו"מ נמשך :  על פי דיווח באירן ,  תשובתה הסופית לגבי טיוטת ההצעה לגבי העשרת האורניום שלה עדין לא ניתנה .  נתניהו ברך מוקדם יותר את נשיא ארה"ב , " על מאמציו למנוע נשק גרעיני מטהרן "
  ( צילום :  רויטרס ,  עריכה :  לירז ליבנה ) 
סוכנות הידיעות הרשמית של אירן מסרה אמש  ( שישי )  כי בניגוד לפרסומים מוקדמים ,  אירן עדין לא השיבה לטיוטת ההצעה לגבי העשרת האורניום במסגרת תכנית הגרעין שלה שניסחה הסוכנות הבינלאומית לאנרגיה אטומית .  הסוכנות ציטטה מקור בכיר במשטר האירני . " הרפובליקה האיסלמית של אירן הצהירה על כך שהיא רואה בחיוב את השיחות עם סוכנות האו"ם והיא מוכנה להמשיך במשא ומתן על טיוטת ההסכם ",  אמר המקור .  הוא הוסיף כי תשובת אירן לסוכנות הבינלאומית לאנרגיה אטומית לטיוטת ההסדר שניתנה ביום חמישי ,  לא היתה תשובתה הסופית .  הבוקר פורסם בעיתון ה"ניו יורק טיימס "  כי אירן החליטה לדחות את טיוטת ההסדר שהוצע לה .  
ראש הממשלה בנימין נתניהו בירך אתמול על נוסח טיוטת ההסדר שהוצעה על ידי הסוכנות הבינלאומית לאנרגיה אטומית ,  בנוגע להעשרת האורניום של אירן ,  וכינה אותו  " צעד חיובי ראשון "  בדרך למניעת נשק גרעיני .  נתניהו העלה את הסוגייה בתחילת פגישתו עם השליח האמריקאי המיוחד למזרח התיכון ,  ג'ורג' מיטשל ,  בירושלים .  
נתניהו אמר כי  " ברצוני לנצל את ההזדמנות כדי להביע את הערכתי למאמציו המתמשכים של הנשיא אובמה למנוע מאירן להשיג יכולת גרעינית למטרות צבאיות ".  נתניהו הוסיף כי הוא  " חושב שההצעה של הנשיא בז'נבה ,  שמונעת מטהרן להעשיר אורניום בתחומה ,  היא צעד חיובי בכיוון הזה ". 
אתמול דיווח ה"ניו יורק טיימס ",  כי אירן החליטה לדחות את טיוטת ההסדר שהוצע לה .  את הדיווח מסרו לעיתון גורמים דיפלומטיים באירופה ובארה"ב .  עד כה לא הייתה התייחסות רשמית של גורם או"ם או של גורם אירני לדחייה ,  שמגיעה רק מספר שעות לאחר הצהרתו של הנשיא האירני מחמוד אחמדינג'ד כי ארצו  " מוכנה לשיתוף פעולה "  עם המערב .
 הגורמים הדיפלומטיים אמרו כי האירנים סירבו לקבל את הסעיף העיקרי עליו החליטו ששת המעצמות בוינה בשבוע שעבר ,  ועל פיו תחוייב אירן להעביר 75% מהאורניום שברשותה להעשרה ברוסיה .  על פי הערכות הסוכנות הבינלאומית לאנרגיה אטומית העברה כזו לא תאפשר לאירן להגיע לידי יצירת פצצת אטום ,  תקטין את הסכנה המיידית הנשקפת ממנה ותאפשר זמן למערב להגיע להסכם גרעיני עקרוני עם אירן .  אולם גורם אמריקאי בכיר העריך כי האירנים רוצים לשמור על האורניום שלהם בחזקתם עד שיצליחו להשיג דלק גרעיני לכור בטהרן .
 התשובה האירנית מגיעה שבוע לאחר שארצות הברית ,  צרפת ורוסיה אישרו כולן את פרטי טיוטת ההסכם כפי שסוכמו בפגישת נציגיהם בוינה .  אירן הייתה אמורה להעביר גם היא את תשובתה במועד המוסכם ביום שישי אך השתהתה .
 פירסום ראשון :  13:32

אירן : " לא דחינו הצעת האו"ם להעשרת אורניום "
 המו"מ נמשך :  על פי דיווח באירן ,  תשובתה הסופית לגבי טיוטת ההצעה לגבי העשרת האורניום שלה עדין לא ניתנה .  נתניהו ברך מוקדם יותר את נשיא ארה"ב , " על מאמציו למנוע נשק גרעיני מטהרן "
 
