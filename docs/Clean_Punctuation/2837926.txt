בנט : " בלוק טכני עם הליכוד !  "  נתניהו : " אין מושג כזה "
 לא תמיד הפוליטיקאים זקוקים לעימות טלוויזיוני כדי להתנגח זה בזה .  הרבה מהוויכוחים והמהלכים הפוליטיים נרקמים - ונקברים - לנגד עינינו ,  בפייסבוק שלהם .  כמו הבלוק הטכני של אתמול בלילה
זה כבר לא סוד שמערכת הבחירות הזאת מתנהלת באינטרנט .  תשדירי הבחירות הטלוויזיונית נדחקו לפינה ,  הודעות רשמיות לתקשורת לא מעניינות אף אחד .  האקשן עבר לרשת - לא רק בסרטוני תעמולה ,  בממים ובניתוח גולשים דקדקני של כל פוסט שמעלה פוליטיקאי ,  אלא גם בתקשורת של הפוליטיקאים בינם לבין עצמם .  
אתמול בלילה  ( ש' )  העלה נפתלי בנט פוסט נרגש לפייסבוק שלו . " הודעה מיוחדת :  בלוק טכני משותף ליכוד-בית יהודי ",  כתב , " שתפו את הבשורה !  "  בפוסט פירט את התכנית שלו ,  להתקשר לנתניהו אחרי סגירת הקלפיות ולהודיע לו שיעמיד לרשותו את כל המנדטים של הבית היהודי כדי לחסום את השמאל . " זה פותר לכם את הדילמה ",  הבטיח לעוקביו , " אתם יכולים להצביע בית יהודי בלב שקט ורגוע ".   
" יופי !  "  הגיבו הגולשים , " איזו הקלה !  ",   " כל הכבוד בנט !  ",   " פנטסטי ,  כי נקרעתי בין הבחירה לשניכם !  ". 
אלא ששעות ספורות לאחר מכן פרסם נתניהו סטטוס צונן ששפך דלי קרח על ההתלהבות של בנט . " הבהרה חשובה ",  כתב , " המושג 'בלוק טכני' אינו קיים בשיטת הבחירות בישראל ולכן אין לו תוקף .  אין דרך אחרת למנוע את הסכנה של ממשלת שמאל בראשות ציפי ובוז'י  אלא להצביע לליכוד ".   " הכי חשוב שאתה ובנט מתואמים ",  הגיב אחד הגולשים בלעג .  
וכך המהלך שנולד בפייסבוק נקבר בפייסבוק ,  במה שנראה כמו התכתבות חובבנית של שני גולשים מהשורה ,  יותר מאשר סאגה פוליטית בין ראש ממשלה לראש מפלגה .  אבל זו לא הפעם הראשונה שהפוליטיקאים מלבנים סוגיות כאלה דרך פוסטים ברשת ,  והבוקר היה זה נתניהו שנעקץ ,  כשפרסם פוסט ובו הוא מכריז כי משה כחלון יהיה שר אוצר בממשלתו . " אני מקווה שכחלון יודיע סוף סוף שהוא תומך בממשלה בראשות הליכוד ",  הוסיף כשהוא מרים לכחלון להנחתה .  אבל כעבור זמן קצר כחלון ענה בפוסט משלו : " נתניהו כבר הבטיח לי בעבר את מנהל מקרקעי ישראל ואת משרד האוצר ולא עמד במילתו ",  כתב , " הציבור שבע מהבטחות ".  וחזר על כוונתו להצטרף לכל ממשלה - של הרצוג או של נתניהו .  
וכמובן ,  היו עוד התכתשויות רשת במערכת הבחירות הנוכחית .  בחודש שעבר כתב נתניהו בטוויטר שלו שהוא מברך על המשך הירידה באבטלה בישראל .  נפתלי בנט ,  שר הכלכלה ,  הזדרז לעקוץ אותו בציוץ שבו הוא נוטל בענווה את הקרדיט : " תודה ,  רה"מ ",  כתב בתגובה לציוץ של נתניהו , " זה לא היה קל ".  תוך זמן קצר צץ גם אריה דרעי וצייץ בתגובה לשניהם : " אתם מחלקים צפחות ביניכם ולאזרחי ישראל אין מושג על מה אתם מדברים ,  במסגרת האחווה שפרצה ביניכם תסעו יחד למפוטרי כיל ולכל אלו שפוטרו בשנתים האחרונות ואולי תתעוררו ".  
גם שבועיים לפני כן הגיב בנט לציוץ של נתניהו ,  שכתב : " הבית היהודי תהיה שותפה בממשלה שלנו ,  אבל אם היא תרד בכמה מנדטים זה לא ישנה דבר .  אם הליכוד ירד בכמה מנדטים ,  הרכבת הממשלה עלולה להימסר לשמאל ".  בתגובה ,  בנט צייץ : " החלק הראשון לא נכון  ( פעם שעברה ניסו להדיר אותנו מהממשלה )  ,  והחלק השני לא יהיה  ( רק בית יהודי גדול ימנע שתוקם שוב ממשלה עם השמאל )  ".  כאן התערב משה כחלון וצייץ בתגובה לשניהם : " שנה ושמונה אתם רבים .  את עם ישראל זה פחות מצחיק .  במקום לנצח את השני תתעסקו בלנצח את יוקר המחיה ". 
גם יצחק הרצוג ניצל את במת הפייסבוק כדי לעקוץ את מתחריו ,  כאשר השאיר לנתניהו הודעות על הקיר שלו בפייסבוק בו הוא קורא לו לעימות ולועג לו על פחדנותו .  השארת הודעה על קיר היא ז'אנר קצת מוזר של תקשורת בין פוליטיקאים - היא פחות פומבית מאשר תגובה לציוץ או פוסט נפרד ,  ועדיין היא חשופה לכל דורש .  
וגם כשהם לא מפטפטים זה עם זה בפייסבוק ובטוויטר ,  כוכבי הבחירות שלנו מרבים להתעסק ולהתייחס לפרסומי רשת אחד של השני - כשגם ההתייחסות הזאת מתפרסמת ברשת .  כל חומרי התעמולה שנופלים בין הכיסאות - לא מספיק רשמיים להודעה לתקשורת ,  כן מספיק חשובים כדי לציג לקהל הבוחרים - מגיעים לפרופילים האינטרנטיים :  עמודים שהם גם רשמיים ,  אבל גם אישיים ,  והפוליטיקאים מנצלים היטב את טשטוש הגבולות האלה ,  שמאפשר להיות רגע אחד מנהיג ממלכתי ומרוחק וברגע אחר טוקבקיסט זועם שמשתף סטטוס .  ואנחנו ,  כנראה ,  רק מרוויחים .  

בנט : " בלוק טכני עם הליכוד !  "  נתניהו : " אין מושג כזה "
 לא תמיד הפוליטיקאים זקוקים לעימות טלוויזיוני כדי להתנגח זה בזה .  הרבה מהוויכוחים והמהלכים הפוליטיים נרקמים - ונקברים - לנגד עינינו ,  בפייסבוק שלהם .  כמו הבלוק הטכני של אתמול בלילה

