לאחר המתקפה החריפה של נתניהו :  גל תרומות ל"קרן החדשה לישראל "
 ראש הממשלה האשים את הארגון בכך שהכשיל את הסכם גירוש מבקשי המקלט לרואנדה וקרא לפתוח נגדו בחקירה פרלמנטרית .  בתגובה להאשמות ,  התקבלו בתוך ימים אחדים תרומות מישראלים בסך כרבע מיליון שקלים
אחרי ההתקפה של ראש הממשלה בנימין נתניהו ,  גל תרומות חסר תקדים לארגון  " הקרן החדשה לישראל ".  בארגון מסרו היום  ( חמישי )  כי ביממה האחרונה כ-1,500 ישראלים תרמו סכום כולל של כרבע מיליון שקלים ,  בעקבות ההאשמות שהפנה נתניהו .  עבור 95% הייתה זו הפעם הראשונה שתרמו לקרן .  סך התרומות היומי של הארגון ,  עומד בממוצע על מאות שקלים ,  כך שמדובר על זינוק משמעותי .
 השבוע העלה נתניהו פוסט לחשבון הפייסבוק ,  שבו האשים את הקרן בקריסת הסכם מבקשי המקלט מול רואנדה . " הגורם המרכזי שהפעיל לחץ אירופי על ממשלת רואנדה לסגת מההסכם להוצאת המסתננים מישראל ,  זוהי הקרן החדשה לישראל ",  כתב ראש הממשלה .  נתניהו ציין כי הוא פנה ליו"ר הקואליציה דוד אמסלם על מנת  " להוביל את המהלך להקמת ועדת חקירה פרלמנטרית "  על פעילותה של הקרן ,  שלדבריו  " מסכנת את ביטחונה ועתידה של מדינת ישראל כמדינת הלאום של העם היהודי ". 
עוד בוואלה !  NEWS:סגן שרת החוץ ברואנדה : " לא יודעים מהי הקרן החדשה לישראל"בנט ושקד יקדמו כבר בשבוע הבא חקיקה עוקפת בג"ץ נגד המסתנניםחיפוש מדינת מקלט וקרע מול בג"ץ :  התרחישים האפשריים בדרך למתווה חדש 
הלילה התייחס לדברים סגן שרת החוץ של רואנדה ,  אוליבר נדוהוניגיריה ,  ואמר כי  " הופתע במיוחד "  מהצהרתו של נתניהו . " הפתעתי נובעת פחות מן העובדה שרואנדה אינה מכירה אפילו את הקרן החדשה לישראל הזו ,  ויותר מההנחה שארגון זה יכול להשפיע על ממשלת רואנדה ",  הוסיף נדוהוניגיריה .
 הקרן החדשה לישראל מסרה בתגובה לדברי נתניהו כי הוא  " עבר כל קו אדום "  בהסתה כלפיה ,  והיא קראה לכל ראשי המפלגות וכן  " לכל הציבור שחרד מהאיום שביבי מטיל על הדמוקרטיה הישראלית ",  להתייצב לצדם .  בנוסף לכך ,  הקרן החדשה הבהירה כי לא היו  " כל מגעים עם ממשלת רואנדה ",  וכי  " כל המידע על הפעילות של הקרן החדשה לישראל וארגוניה חשוף ,  שקוף ומדווח ".  
יו"ר מפלגת המחנה הציוני אבי גבאי כינה את מתקפתי של נתניהו  " עלובה ועצובה ".  בדברים שכתב בחשבון הפייסבוק שלו הוסיף גבאי כי ראש הממשלה  " איבד את הבושה כשתהליך קבלת ההחלטות והבריחה שלו מאחריות נחשפו ברבים ".  
לדבריו , " הציבור לא יקנה את הניסיון הפתטי והמסוכן לשסות ולהסית נגד אזרחים ,  הפעם נגד הקרן החדש לישראל .  הקרן החדשה לא אחראית למצב בדרום תל אביב ,  לא ליוקר המחיה ,  לא למשבר הדיור ולא לתהליך הקיטוב המסוכן בין חלקי החברה הישראלית ".  

לאחר המתקפה החריפה של נתניהו :  גל תרומות ל"קרן החדשה לישראל "
 ראש הממשלה האשים את הארגון בכך שהכשיל את הסכם גירוש מבקשי המקלט לרואנדה וקרא לפתוח נגדו בחקירה פרלמנטרית .  בתגובה להאשמות ,  התקבלו בתוך ימים אחדים תרומות מישראלים בסך כרבע מיליון שקלים

