תזכיר חוק חדש :  שליטה פוליטית ריכוזית לממשלה על השידורים
על פי טיוטת החוק ,  כל תחום השידורים בישראל יפוקח באמצעות גוף פוליטי אחד .  התזכיר גם מאפשר סופית את הקמתו של התאגיד ב-30 באפריל אך מחזיר את השליטה הפוליטית הישירה על השידור הציבורי ,  בדומה לרשות השידור
טיוטת תזכיר חוק חדש ,  שעליו עמלים במשרד התקשורת בימים אלה ,  יעניק שליטה פוליטית ריכוזית לממשלה - שתפקח על כל תחום השידורים בישראל באמצעות גוף פוליטי אחד .  כך פורסם הערב ב-TheMarker .
 עדיין אין הסכמות על כל הפרטים בין ראש הממשלה בנימין נתניהו לשר האוצר משה כחלון ולכן יש סיכוי שהצעת החוק תידחה לכנסת הבאה .  ואולם מדובר בחוק חסר תקדים מבחינת הכוח שהוא יעניק לשר התקשורת - שימנה ישירות את האיש שיפקח על כל שוק התקשורת ,  המסחרית והציבורית בישראל .  
על פי התזכיר ,  תוקם מועצה חדשה שתהיה אחראית על כל תחומי התוכן ותפקח על התאגיד ,  הערוצים המסחריים ועל חברות הכבלים והלוויין - ותחליף את מועצת התאגיד ,  הרשות השנייה ומועצת הכבלים והלוויין .  במועצה יהיו 11 חברים נוספים ,  בהם שני חברי ממשלה ותשעה נציגי ציבור .  סמכויות מועצת התאגיד  ( בתחומי התוכן ומינויים )  יועברו למועצה החדשה .  התזכיר גם מאפשר סופית את הקמתו של התאגיד ב-30 באפריל אך מחזיר את השליטה הפוליטית הישירה על השידור הציבורי ,  בדומה לרשות השידור .
 המועצה החדשה תהיה פנים ממשלתית ,  כלומר ,  היא לא תהיה עצמאית .  יו"ר המועצה החדשה ימונה ללא ועדת איתור וכהונתו תוגבל לארבע שנים .  לתאגיד תישאר מועצה ,  שתהיה חסרת סמכויות משמעותיות .  בנוסף ,  תמונה מועצה שתורכב ממינויים ישירים של שרי ממשלה ומנציגי ציבור שייבחרו באמצעות ועדת איתור .
 תזכיר החקיקה מבוסס על  " ברית המועצות "  - הגוף החדש שהיה אמור להחליף את הרשות השנייה ומועצת הכבלים והלווין .  כך על פי הרפורמה שהייתה אמורה להתרחש כבר לפני כ-15 שנה .  הצעת החוק של  " ברית המועצות "  תקועה כרגע בשלב הדיונים בוועדת הכלכלה .  

תזכיר חוק חדש :  שליטה פוליטית ריכוזית לממשלה על השידורים
על פי טיוטת החוק ,  כל תחום השידורים בישראל יפוקח באמצעות גוף פוליטי אחד .  התזכיר גם מאפשר סופית את הקמתו של התאגיד ב-30 באפריל אך מחזיר את השליטה הפוליטית הישירה על השידור הציבורי ,  בדומה לרשות השידור

