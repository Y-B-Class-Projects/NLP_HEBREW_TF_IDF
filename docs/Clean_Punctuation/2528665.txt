סקר :  הליכוד עם 31 מנדטים ,  מופז וקדימה - 13 בלבד
ברקע האפשרות להקדמת הבחירות ,  סקר שערך  " ישראל היום "  מצביע על מגמה מתמשכת של עלייה מתונה בכוחו של הליכוד .  השותפות הקואליציוניות נחלשות ,  יו"ר האופוזיציה לא ממריא
ברקע האיומים על שלמות הקואליציה ופיזור הכנסת ,  סקר עדכני מראה כי האחרון שצריך לחשוש מבחירות כרגע הוא ראש הממשלה ,  בנימין נתניהו .  הסקר ,  שפורסם הבוקר  ( ראשון )  בעיתון  " ישראל היום ",  מציג המשך של מגמה בקרב נשאלים בסקרים אחרונים ,  המראה עלייה מתונה בכוחו של הליכוד ,  בעוד שהשותפות הקואליציוניות נחלשות יותר .  לפי הסקר ,  יו"ר האופוזיציה ,  שאול מופז ,  שהדיח את ציפי לבני מראשות קדימה והציג עצמו כמוביל המחאה החברתית המתחדשת ,  אינו מצליח לשקם את המפלגה .
 דווקא החרדים ,  שעשויים  " לשבור את הכלים "  אם הליכוד וישראל ביתנו ילכו על מתווה משותף של חוק גיוס לכל ,  יהיו המפסידים הגדולים  ( מלבד מופז ,  כמובן ,  שהסקר צופה לו צלילה מ-28 המנדטים של קדימה ל-13 בלבד )  .  גם ליברמן צריך לחשוש יותר ,  כאשר מלבד המנדט הבודד שהוא יאבד ,  על פי הסקר ,  עליו לקחת בחשבון שבקדנציה הבאה יצטרף מתחרה חדש לסוגייה האזרחית שהוא מבקש לקדם  יאיר לפיד .  
על פי הסקר ,  הליכוד יקבל 31 מנדטים ,  העבודה - 17 ,  ישראל ביתנו - 14 ,  קדימה - 13 ,  יאיר לפיד - 12 ,  ש"ס - 9 ,  ויהדות התורה - 5 .  המרוויח הגדול הוא נתניהו ,  שיכול רק להתפלל שתוצאות הסקר יהיו גם תוצאות האמת בקלפי .  התוצאות האלה נותנות לו לפחות שתי אופציות נוחות להרכבת ממשלה ,  נוחות יותר מהמצב הקואליציוני הנוכחי .  
האפשרות הראשונה היא הקמת ממשלת ימין ,  בדומה לקואליציה הנוכחית .  לממשלה כזו הוא יוכל לצרף את ישראל ביתנו ,  ש"ס ,  יהדות התורה ,  הבית היהודי ,  וכנראה שגם את יאיר לפיד ,  שאין לו מה לחפש כחבר כנסת פשוט מהאופוזיציה .  ממשלה כזו תמנה 74 חברי כנסת ,  ותהווה בעיה לחרדים משום שהכוח החילוני בה יגדל .
 הבעיה של החרדים תהיה גדולה הרבה יותר אם נתניהו יחליט על הרכב אחר לממשלה .  בממשלה הנוכחית היתה לו מחויבות לש"ס ,  איתה הוא כרת ברית כדי למנוע מציפי לבני להרכיב ממשלה ב-2008 .  כרגע הוא לא מחויב למפלגה ,  ובטח שהוא לא מחויב ליהדות התורה ,  הנחשבת לשותפה קואליציונית קשה יותר מש"ס ושווה הרבה פחות  חמישה מנדטים בלבד ,  מחצית מכוחה של ש"ס .  משום כך ,  הוא יכול להציע לישראל ביתנו ,  לקדימה וליאיר לפיד להקים ממשלה חילונית שהנושא המדיני לא יהיה דומיננטי בה .  מלבד איבוד שני מנדטים שצפויים לש"ס ,  אלי ישי צריך לדאוג מאוד גם ממהלכיו של אריה דרעי שעשוי לפגוע בו בכל מקרה .
 בניגוד לטעות הקריטית שלבני ביצעה בהרכבת הממשלה הנוכחית ,  כאשר התעקשה על קיום הסדר מדיני כתנאי להצטרפות לממשלה ,  מופז ינהג בצורה שונה .  הוא מבין שטוב לא יצא לו מישיבה באופוזיציה ,  במיוחד לאור העובדה שראשות האופוזיציה לא תגיע אליו ,  אלא אל יו"ר העבודה ,  שלי יחימוביץ' .  לפיד וישראל ביתנו ישמחו להזדמנות להרכבת ממשלה חילונית ,  בה יוכלו להוביל מהפכות חילוניות .  בממשלה כזאת ,  החרדים לא יוכלו להוות איום ממשי על יציבות הקואליציה וההישגים שלהם יהיו פחותים בהרבה מאלה כיום .  
יו"ר סיעת קדימה ,  ח"כ דליה איציק ,  מסרבת להתרגש מהסקר . " אני לא קונה את זה שהליכוד הוא 31 מנדטים ",  אמרה בשיחה עם וואלה !  חדשות . " יש לי ניסיון בפוליטיקה .  אני חושבת שלקדימה יש סיכוי מצוין להוות אלטרנטיבה שלטונית .  אני מרגישה יותר ויותר את הקבלה של שאול מופז בקרב מגזרים שונים ,  שגם אם לא מכירים אותו ,  הם מבינים שהוא היחיד שיכול להוות איום על גוש הימין .  אף אחד מלבדו לא יכול להוות איום על הגוש ,  ולכן יש חשש לנתניהו משאול .  כל קול לשלי יחימוביץ' וליאיר לפיד הוא קול מבוזבז ".   
" אני רואה גם סקרים אחרים ,  ואני ממש לא קונה את הסקר הנוכחי ",  הוסיפה איציק . " אני רואה את קדימה סביב 17-18 מנדטים ,  העבודה מפלגה רביעית והליכוד מקבל סביב 26 .  אנחנו מתכוונים להסתער על הציבור הישראלי ולומר לו :  אלו היו שנים מבוזבזות לישראל במחיר מאוד כבד .  במבחן התוצאה אין הישג אחד לממשלה הזאת ". 
לפניות לכתב :  pinhas_wolf@walla.co.il

סקר :  הליכוד עם 31 מנדטים ,  מופז וקדימה - 13 בלבד
ברקע האפשרות להקדמת הבחירות ,  סקר שערך  " ישראל היום "  מצביע על מגמה מתמשכת של עלייה מתונה בכוחו של הליכוד .  השותפות הקואליציוניות נחלשות ,  יו"ר האופוזיציה לא ממריא

