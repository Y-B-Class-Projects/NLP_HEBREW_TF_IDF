מאמצים בקואליציה לסיים את משבר הגיוס : " הפתרון - רק בשבוע הבא "
 ראש הממשלה שוחח מוושינגטון עם השרים ליברמן ולוין במטרה לפתור את המשבר שמאיים להפיל את הממשלה .  אמש התקיימו סבבי שיחות בין גורמים בקואליציה ,  ביניהם פגישה בין ליצמן וכחלון ,  במטרה להביא לנוסח ביניים לחוק ולהעבירו לפני אישור התקציב
 ( בווידאו :  ריבלין על משבר הגיוס ,  אתמול )  
ראש הממשלה בנימין נתניהו קיים אתמול  ( ראשון )  שיחות טלפוניות מוושינגטון עם שר הביטחון אביגדור ליברמן ועם שר התיירות יריב לוין ,  בנושא המשבר בקואליציה על רקע חוקי הגיוס .  גורם בסביבתו של נתניהו אמר כי המשבר צפוי להיפתר רק בסוף השבוע או בתחילת השבוע הבא .  
אמש שוחחו סגן שר הבריאות יעקב ליצמן ושר האוצר משה כחלון .  מוקדם יותר ,  ברקע המשבר ,  נפגשו בכנסת יו"ר ועדת הכספים משה גפני ושר הביטחון אביגדור ליברמן .  גורם המעורה בפרטים טען כי הפגישה עסקה ב"תקציב הביטחון ",  אך ההערכה היא כי הפגישה עסקה גם במשבר הגיוס .  
בקואליציה קיימת ההערכה כי אם יימצא נוסח מוסכם או נוסח ביניים לחוק הגיוס ,  יוסכם לאשר אותו בקריאה טרומית או ראשונה בלבד קודם אישור התקציב תוך התחייבות של כלל מרכיבי הקואליציה לאשר אותו סופית במושב הקיץ הבא .  אפשרות זו עדיין מוטלת בספק לאור העובדה שלא נמצא נוסח כזה .  
השרה גילה גמליאל התייחסה הבוקר לאפשרות של בחירות ואמרה כי  " בחירות כל שלוש שנים היא מציאות בלתי נסבלת .  חוסר היציבות השלטונית פוגע בהרבה מיזמים ותכניות של משרדי ממשלה .  הפתרון לחוק הגיוס הוא לאפשר לחרדים שירות קהילתי ,  כמו שקיים למיעוטים ".  ח"כ אורי מקלב הגיב כי  " אני רואאה שיש נכונות להגיע להבנות ,  ובסופו שלדבר גם השותפים הקואליציוניים מבינים שיש חשיבות להעביר את חוק הגיוס ,  לפחות כמו את התקציב ". 
ח"כ משה גפני התייחס גם הוא למשבר ואמר כי  " ההערכה שלי הן שלא תהיינה בחירות .  בינתיים הבעיה לא נפתרת ,  כי כל אחד רוצה להיראות גיבור ". 
עוד בוואלה !  NEWS:לבקשת היועמ"ש :  בוטל דיון בכנסת בעניין שאול אלוביץ' בפרשת בזק סדקים בגוש החרדי :  מאחורי הקלעים של המאבק על חוק הגיוסעזה מכוונת ל-14 במאי : " תגובת הנגד "  לחגיגות השגרירות בישראל 
שרת המשפטים איילת שקד אמרה אתמול במהלך כנס איפא"ק ,  שבו נתניהו ינאם ,  כי על השותפות הקואליציוניות לפעול למציאת פתרון למשבר ,  שנוצר במסגר מאמצי החרדים לקדם את חוק הגיוס . " משבר הגיוס הוא פייק קרייסס  ( משבר מזויף )  ",  טענה . " יהיה זה חוסר אחריות ש'המשבר' יוביל לבחירות ולהפלת ממשלת ימין .  צריך לעבוד עם השותפות הקואליציוניות על נוסח פשרה שכולם יוכלו לחיות איתו ".  
" הממשלה הנוכחית טובה ועושה דברים חשובים בביטחון ,  בכלכלה ,  במשפט ובחינוך ",  הוסיפה . " אין כל סיבה לתת לשמאל את התענוג של הפלת ממשלת ימין .  אף אחד לא יכול להתחייב שהשמאל לא יעלה לשלטון ". 
ביום רביעי זימן נתניהו את ראשי המפלגות החרדיות לפגישה בניסיון לפתור את המשבר .  בפגישה ,  שהתקיימה בלשכתו של ראש הממשלה ,  נכחו סגן שר הבריאות יעקב ליצמן ,  ח"כ משה גפני  ( יהדות התורה )  ,  יו"ר ש"ס ושר הפנים אריה דרעי וכן השרים זאב אלקין ויריב לוין .  בסופה סוכם על דיון שיתקיים במהלך היום ויתנהל בראשות לוין ,  שיורכב מנציגי סיעות הקואליציה ונציג היועץ המשפטי לממשלה .  מטרתו תהיה לנסות להגיע לנוסח מוסכם של חוק הגיוס בקריאה טרומית .
  ( עדכון ראשון 08:15 )  
בעקבות הפגישה מסר גורם בסיעות החרדיות כי המשבר לא נפתר ,  וכי  " לא הושג שום סיכום משמעותי ".  הצוות שעל החלטתו נמסר בהודעת הליכוד יהיה השני שהוקם לדיון בנושא בחצי השנה האחרונה .  בפגישה העלו החרדים את הדרישה לדחות את אישור התקציב למושב הבא בקיץ ,  אליה מתנגד שר האוצר משה כחלון .
 בפגישה חזר ליצמן על כך שלא יצביע על התקציב עד שלא יאושר חוק הגיוס .  הוא הביע נכונות לקדם נוסח שונה מחוק יסוד לימוד התורה ,  אך בתנאי שיהיה מקובל על שני הצדדים .  נוסף לכך ,  שני גורמים שהשתתפו בפגישה ציינו כי  " ראש הממשלה ונציגי הליכוד הראו נכונות לפתור את המשבר והצהירו כי הם לא רוצים ללכת לפיצוץ ".  

מאמצים בקואליציה לסיים את משבר הגיוס : " הפתרון - רק בשבוע הבא "
 ראש הממשלה שוחח מוושינגטון עם השרים ליברמן ולוין במטרה לפתור את המשבר שמאיים להפיל את הממשלה .  אמש התקיימו סבבי שיחות בין גורמים בקואליציה ,  ביניהם פגישה בין ליצמן וכחלון ,  במטרה להביא לנוסח ביניים לחוק ולהעבירו לפני אישור התקציב

