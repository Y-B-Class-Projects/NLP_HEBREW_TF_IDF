מטרומן ועד טראמפ :  כך הפכה ישראל ל"בעלת הברית הבלתי ניתנת להתרה "
 זה החל באמברגו על המדינה שרק הוקמה ,  נמשך בקריצה לקולות היהודים והגיע לשיתופי פעולה מודיעיניים .  בדרך ,  היו פולארד ששבר את האמון ,  רבין ששבר את הלב ופיגועי התאומים ששברו את דרך המו"מ .  ביקור טראמפ הוא עוד חוליה בשרשרת של הקשר האמיץ והמשונה בין ישראל לארה"ב
 ( בווידאו :  פגישתם של טראמפ ונתניהו בוושינגטון ,  פברואר )  
בימים הקרובים אנו צפויים לשמוע שוב ושוב על הברית הבלתי ניתנת להתרה בין ארצות הברית וישראל ,  על שותפות הערכים ,  על היסטוריה של תמיכה איתנה ועמידה נחושה לצדנו של בעלת בריתנו הגדולה והחשובה ,  ולעתים היחידה .  וזה נכון ,  זו האמת .  אבל זו לא רק האמת ולא כל האמת .
 הנשיא האמריקני הראשון שביקר בישראל היה ריצ'רד ניקסון ,  בשנת 1974 .  עד אז לא נמצאנו ראויים ,  ובאותה התקופה  ההשוואה להווה על אחריות הקורא  היה הנשיא שקוע עד צוואר בפרשת ווטרגייט .  הוא הגיע לכאן ליומיים ,  ב-17-16 ביוני 1974 ,  המשיך לירדן ,  ולאחר חודש ושלושה שבועות התפטר .
 עוד בוואלה !  NEWS:לא מחכה לטראמפ :  קוסטה ריקה נוטה שלא להחזיר את השגרירות לי-םח"כ מרגלית : " נתניהו ביקש לעצור את העברת השגרירות לירושלים"דיווח :  טראמפ יכריז על יוזמה חדשה למו"מ ללא הקפאת הבנייה 
מאז ועד עתה ,  היו הביקורים תמיד סביב תהליכי השלום והמלחמה שעברו על האזור ,  ונכרכו בדרך כלל בביקורים מקבילים עם שכנינו ,  לרוב הפלסטינים .  כמובן ,  פעמים רבות מאוד ידידתנו ובעלת בריתנו לא היססה להזכיר מי המעצמה ומי בת חסותה ,  למי יש אינטרסים גלובליים ולמי כדאי לציית ,  כאשר מועברים רמזים לא דקים כלל .
 לפני האינטרסים - האידיאולוגיה ,  ארצות הברית אכן מדינה אידאליסטית ,  אף שאנו נוטים לשכוח זאת או לזלזל בכך .  יש ,  היו ויהיו בה אינטרסים ציניים ,  והיא אכן שלחה צבאות בתואנות קלושות עד בלתי קיימות לקובה ומקסיקו ועיראק ואכן תמכה ברודנים ,  אבל תמיד שכנעה את עצמה שזה למען אינטרסים נאצלים .  כאשר ממשל בוש האב הסביר מדוע על ארצות הברית לגבש קואליציה ,  ולימים לפלוש לכוויית שסדאם חוסיין כבש ,  אמר שר החוץ ג'יימס בייקר שזה בגלל משרות ,  משרות ומשרות .  רוצה לומר ,  ארצות הברית לא רוצה זינוק במחירי הנפט .  זה לא עבד .  היה צורך בהסבר שארצות הברית יוצאת למלחמה על השבת הדמוקרטיה לכוויית .  משפחת א-סבאח ,  מופת דמוקרטי .  
ההתחלה ידועה :  ערב הקמת המדינה מודיע שר החוץ האמריקני ג'ורג' מרשל שאם ישראל תתעקש על הכרזה על מדינת ישראל ,  תמשוך ארצות הברית את תמיכתה בהקמת המדינה ,  בהצבעה המפורסמת שהתקיימה באוקטובר 1947 .  ההערכה האמריקנית הייתה שישראל לא תחזיק מעמד ותושמד בידי צבאות ערב שיפלשו מיד עם הקמת המדינה ,  והאיום האמריקני הוא כבד משקל ומשמעותי .  אבל ההמשך הידוע הוא שדקות לאחר ההכרזה על הקמת המדינה נשיא ארצות הברית הארי טרומן הוא הראשון המכיר בה דה פקטו .  אולי זה לא בלתי קשור לכך שאנו בשנת 1948 ,  וזו שנת בחירות ,  ונשיא דמוקרטי זקוק מאד לקול היהודי .
 ארצות הברית של אז ,  לא רק שלא סייעה בנשק למדינה הצעירה ,  אלא הטילה עליה אמברגו ,  בהתאם להחלטת האו"ם .  יהודים אמריקנים עברו על החוק ,  חלקם היו למבוקשים כשפעלו להביא נשק וציוד למדינה או התנדבו לשרת בצבאה .  אל שווימר ,  מייסד התעשייה האווירית ,  הוא הידוע שבהם .  מיד אחרי המלחמה ,  ארצות הברית לא הכירה בירושלים כבירת ישראל .  
החשש האמריקני שישראל תהיה לבסיס סובייטי התפוגג מהר .  לא שהוא היה לחלוטין נטול בסיס ,  בראייתם :  בבחירות הראשונות מפ"מ היא המפלגה השנייה בגודלה ,  היו שהעריצו בישראל את שמש העמים ,  אנשים קראו בדמעות את  " אנשי פנפילוב "  ושרו שירים רוסיים ונלחמו נגד האימפריאליזם הבריטי .  זה לא היה מופרך לחשוב שישראל עלולה להצטרף לגוש הקומוניסטי ,  אבל מיד התברר שזה לא יקרה .  
הפרק הבא ביחסים יבוא ,  שוב ,  בעקבות מלחמה :  מבצע סיני .  ישראל קשרה קשר עם בריטניה וצרפת להפיל את משטר נאצר במצרים ,  במבצע שלומיאלי למדי .  אז נכון ,  ישראל כבשה את חצי האי סיני וכוחות צרפתיים ובריטיים השתתפו ,  אבל וושינגטון יצאה מדעתה מזעם .  הנשיא דווייט אייזנהאואר אילץ את בריטניה וצרפת לסגת בבושת פנים ,  וישראל ,  שראש ממשלתה בן גוריון הכריז על מלכות דוד השלישית ,  הכירה במציאות ונסוגה אף היא .
 בשנים אלה ארצות הברית ,  ככלל ,  רואה את מרכז האינטרסים שלה בעולם הערבי ,  וזה מובן .  הנפט היה שיקול אסטרטגי כמובן ,  וגם המספרים .  האו"ם היה לזירה קריטית במלחמה הקרה ,  ומול 20 מדינות ערביות ,  ישראל ,  הקטנה ,  החקלאית ,  לא נתפסה כגורם רב השפעה .  אבל יש גורמים מאזנים מבחינת ישראל ,  ואולי החשוב שבהם היה יהדות ארצות הברית .  
שינוי יחול במעבר בין אייזנהאואר הרפובליקני לג'ון קנדי הדמוקרט .  נשיא אמריקני ייפגש לראשונה עם ראש ממשלה ישראלי ,  דוד בן גוריון .  לא מפגש רשמי בבית הלבן ,  יש להדגיש ,  אבל פגישה .  בתקופת קנדי יועבר לראשונה נשק אמריקני לישראל ,  טילי הוק .  אז גם יוזכר ,  לראשונה ,  שלארצות הברית ולישראל יש יחסים מיוחדים .  וזו לא סתם קלישאה ,  או מליצה חסרת תוכן :  הביטוי הזה מתאר את יחסי בריטניה וארצות הברית לאורך הדורות ,  בעיקר שיתוף הפעולה ביניהן במלחמת העולם השנייה .  זה לא מובן מאליו להיכנס לקטגוריה הזו .
 בתקופת יורשו ,  הנשיא לינדון ג'ונסון ,  היה לוי אשכול ראש הממשלה הישראלי הראשון המבקר רשמית בארצות הברית .  ג'ונסון גם יהיה הנשיא שיעביר לישראל נשק התקפי אחרי האמברגו של צרפת ,  שהייתה עד אז ספקית הנשק המרכזית של ישראל .  במלחמת ששת הימים ,  יועברו לישראל טנקי פטון ,  וחשוב יותר  מטוסי סקייהוק ואחריהם פנטומים .  
במלחמת יום הכיפורים יעביר הממשל האמריקני של ריצ'רד ניקסון ברכבת אווירית ציוד לישראל הנאבקת על חייה ,  אבל לא בלי מחיר ,  ולא בלי בעיות .  מדינות אירופיות חששו לתת לרכבת לנחות בשטחן ,  חרם הנפט עשה את שלו .  ואחרי המלחמה יופעל ,  לא לראשונה וודאי לא לאחרונה ,  לחץ על ישראל להתחיל תהליכי שלום ונסיגה .  הנרי קיסינג'ר היהודי לא היה אז האדם האהוד בישראל .  העליות והירידות נמשכו ,  וארצות הברית הייתה השושבינה המרכזית בהסכם השלום עם מצרים .  ראייתה האסטרטגית את ישראל הפכה להיות של בת ברית חשובה ומוערכת ,  ולא נטל דיפלומטי ומדיני שיש להתנצל עליו .  ועם זאת ,  במלחמת לבנון הראשונה ,  למשל ,  היחסים הורעו ,  כמו גם בתקיפת הכור הגרעיני בעיראק .  
פרשת פולארד הייתה קו שבר משמעותי ,  גם ביחסים בין ארצות הברית וישראל וגם ביחסים המורכבים של הקהילה היהודית עם מדינתם .  שאלת הנאמנות הכפולה עלתה ,  עם ניחוחות אנטישמיים ,  ונותרה באוויר בצורה זו או אחרת גם אחר כך .
 עד כמה היחסים האישיים משמעותיים ?  פחות משחושבים .  בין קלינטון ורבין ובין שרון ובוש היו יחסים אישיים מעולים .  ועדיין ,  ארצות הברית היא מעצמה גלובלית עם אינטרסים גלובליים ,  שישראל היא חלק מהם ,  ולעתים נתפסת כמפריעה להם ,  ביחסי ארצות הברית עם העולם הערבי למשל .  
לשפל מחודש הגיעו יחסי וושינגטון ירושלים בתקופת יצחק שמיר ובוש האב ,  כשהלחץ האמריקני הביא להשתתפות ישראל בוועידת מדריד .  לחץ כבד ,  שבין השאר התבטא בערבויות שישראל ביקשה לצורך קליטת העלייה מברית המועצות .  הערבויות לא ניתנו לשמיר ,  אלא ליורשו רבין .  ביל קלינטון יבקר בישראל המספר הרב ביותר של פעמים  ארבע  הזכורה שבהן כמובן בזמן לוויית רבין .  המילים  " שלום חבר "  היו לסמל היחסים הקרובים בין האישים ובין המדינות .  
השינוי הטקטוני הבא ביחסים אירע ביום ספציפי  11 בספטמבר 2001 .  ישראל חששה בתחילה שתושלך תחת גלגלי האוטובוס .  זכור ראש הממשלה אריאל שרון האומר לנשיא בוש הבן , " לא נהיה צ'כוסלובקיה ".  כלומר ,  ישראל לא מוכנה להיות מוקרבת על מזבח ניסיון אמריקני להתקרב לעולם המוסלמי במאבק נגד הטרור .  זה לא קרה .  האמריקנים הזדהו עם ישראל ,  אז באינתיפאדה השנייה .  הדגש עבר מניסיון להגיע לשלום ,  למאבק בטרור .  וישראל יותר ויותר הייתה לחשובה עם טורקיה וערב הסעודית  בשיתוף פעולה מודיעיני ,  בשיתוף מידע על אבטחה ,  כעוגן יציב ודמוקרטי  למדיניות האמריקנית .  בתום ביקורו של ברק אובמה בישראל ,  באה שיחת טלפון של ישראל לטורקיה על התחלת שיפור היחסים ,  בין השאר כי לוושינגטון חשוב ששתי בעלות בריתה באזור יהיו ביחסים סבירים ,  לפחות .
 אך גורמים נוספים שיחקו תפקיד .  כשמדובר בשנות ה-90 ,  זוהי התקופה שבה התפורר הגוש הקומוניסטי .  סין מתחילה לעלות ,  העולם הערבי משתנה ,  והמלחמה הקרה ,  לפחות במהדורה הראשונה ,  באה אל קצה .  כל אלה משפיעים על ישראל ,  על ארצות הברית ועל יחסיהן .  
אחת התוצאות של פיגועי 11 בספטמבר הייתה שארצות הברית התייצבה לצד ישראל בגינוי כל טרור ,  כמו גם האיחוד האירופי .  העולם השתנה  עד שהגיע אובמה .  שיתוף הפעולה המודיעיני ושיתוף הפעולה בפיתוח מערכות נשק מעולם לא היה טוב יותר ,  אבל ראיית העולם של נשיא אמריקני צעיר ,  שחור ,  מהאגף הליברלי של המפלגה הדמוקרטית ומולו ראש ממשלה ישראלי מהאגף השמרני ימני של הפוליטיקה הישראלית ,  שבנפשו הוא רפובליקני - היו שונות בתכלית .  
אירועי האביב הערבי גרמו לאופוריה ,  לפחות בתחילה ,  לממשל האמריקני .  ישראל ,  ובצדק מוחלט ,  ראתה בהם סיכויים מעטים וסיכונים רבים .  המזרח התיכון היה למערבולת של דם .  משטרים יציבים התרסקו ונעלמו ,  הסונה והשיעה יצאו למאבק מתימן ועד סוריה ,  מעצמות מאיראן ועד רוסיה שולחות כוחות ומתערבות ,  או מתערבות מחדש בנעשה בגבולות ישראל .  
וארצות הברית ,  בראייה ישראלית ,  במודע ובאופן ציני ,  ציננה את היחסים .  כשאובמה נאם את נאום קהיר ודילג על ישראל בביקורו במזרח התיכון ,  הייתה לכך משמעות סמלית ,  שהעולם ציין לעצמו .  כשנתניהו הכריז מלחמה על הנשיא וקיבל הזמנה לנאום בפני הקונגרס ,  כשישראל מגייסת את כל הנשק ברשותה ,  כולל יהדות ארצות הברית ,  כדי לסכל את תכנית הגרעין האיראנית  ונכשלת בכך  יש לכך תוצאות .
 ישראל הימרה על ניצחונו של מיט רומני בבחירות 2012 ,  ופספסה .  היא הימרה על ניצחון דונלד טראמפ ב-2016 - וקלעה .  אבל כעת ,  הבסיס לתמיכה בישראל השתנה .  הרבה פחות תמיכה דו-מפלגתית ,  הרבה יותר תמיכה רפובליקנית .  ובתוך המפלגה הרפובליקנית ,  התמיכה היא של ותיקי המפלגה ,  כמו לינדזי גרהאם וג'ון מקיין והאגף האוונגליסטי הנוצרי .  
ועדיין ,  אם מנהיג ישראלי בקום המדינה ,  או במלחמת ששת הימים ,  בזמן משברי הנפט של שנות ה-70 ,  היה רואה את יחסי ישראל-ארצות הברית היום ,  הוא היה משפשף את עיניו בפליאה ובאושר .  ישראל הקטנה היא בת יקירה של המעצמה הגדולה והחשובה בעולם ,  ובימים אלה הנשיא טראמפ שב ומדגיש זאת .  ישראל אכן מקבלת סיוע בממדים אדירים ,  תמיכה בינלאומית חד משמעית וסיוע בשלל תחומים ,  החל בזירת האו"ם וכלה בהתערבות אמריקנית כדי למנוע לינץ' במאבטחי השגרירות הישראלית במצרים בזמן מהומות האביב הערבי .  לא מובן מאליו .
 לא ,  זה לא יכול להתהפך .  לא לחלוטין .  לא יכול להיות המקרה של צרפת ,  שביום אחד הופכת את מדיניותה מול ישראל לחלוטין .  אבל כדאי לזכור שארצות הברית היא מעצמה עם סדר יום מורכב ,  שלעתים ישראל מסייעת לו אך לעתים נתפסת כמפריעה או עם פוטנציאל להפריע .  הברית הזו יציבה ,  מבוססת אכן על אינטרסים משותפים וגם אידיאולוגיה משותפת ,  אבל כאלה היו בריתות רבות בהיסטוריה ,  ולימים האינטרס השתנה .  הציניות ,  שיקולים כלכליים וגאו-אסטרטגיים הפכו גם בריתות איתנות - וזה בהחלט המצב - משבועת אמונים נצחית ,  ל"נישאר ידידים ".  

מטרומן ועד טראמפ :  כך הפכה ישראל ל"בעלת הברית הבלתי ניתנת להתרה "
 זה החל באמברגו על המדינה שרק הוקמה ,  נמשך בקריצה לקולות היהודים והגיע לשיתופי פעולה מודיעיניים .  בדרך ,  היו פולארד ששבר את האמון ,  רבין ששבר את הלב ופיגועי התאומים ששברו את דרך המו"מ .  ביקור טראמפ הוא עוד חוליה בשרשרת של הקשר האמיץ והמשונה בין ישראל לארה"ב

