למרות הצהרת ליברמן :  פוליטיקאים הופיעו בוועדה לגיבוש חוק הגיוס
למרות ששר הביטחון אמר בעבר כי הוועדה שהקים משרדו לא תהיה פוליטית ,  לוואלה !  NEWS נודע כי ח"כ שטרן והשר לשעבר אטיאס הופיעו בפניה לאחרונה .  נתניהו הודיע כי לאחר אישורו של מנדלבליט ,  יופץ תזכיר החוק בין ראשי הקואליציה כדי להגיע להסכמה
שר הביטחון אביגדור ליברמן הצהיר לא מעט פעמים כי חוק הגיוס שגובש בוועדה שהקים במשרד הביטחון ייעשה ללא מעורבות פוליטית ,  אך לוואלה !  NEWS נודע כי ח"כ אלעזר שטרן מיש עתיד והשר לשעבר אריאל אטיאס מש"ס שמייצג את המפלגה בסוגית גיוס החרדים הופיעו לאחרונה בפני הוועדה .  
אתמול  ( ראשון )  הצהיר יו"ר יש עתיד ח"כ יאיר לפיד כי היה אחד המוזמנים לוועדה .  לפיד אמר שהבהיר בפני אנשי הוועדה כי  " כולם צריכים להתגייס ",  כלשונו .  הוא הוסיף כי  " לא יכול להיות שצעירים יקבלו פטור רק כי יש להם מפלגות שעוזרות להם להשתמט "  וציין ששמע את דבריהם של נציגי צה"ל ובראשם הרמטכ"ל לפיהם  " לצבא יש מה לעשות עם כל חרדי שיתגייס ".  
עוד בוואלה !  NEWS:שיעור העוברים הנמוך ביותר :  חמש שאלות נפסלו בבחינת עורכי הדיןסינדרלה בסינגפור :  המהפך הגדול של קים מול המערב המתפרקתיעוד :  העפיפון פוגע בצדי הכביש - ומבעיר אש בשניות 
המפגשים של הפוליטיקאים בהווה ובעבר עם אנשי הוועדה שגיבשה את החוק סותרים לחלוטין את דברי ליברמן לפיהם לא תהיה מעורבת פוליטית בגיבוש החוק .  ליברמן אמר עם הקמת הצוות במשרדו כי  " הגיוס לצה"ל הוא נושא יותר מדי חשוב ,  מכדי להפוך אותו לכלי פוליטי לאיסוף קולות .  זו הסיבה שהחלטתי שאת החוק יגבשו אנשי המקצוע הבכירים ביותר בצה"ל ובמשרד הביטחון ".  ליברמן הוסיף כי  " לנגד עיניהם תעמוד אך ורק טובת המדינה והציבור בישראל .  ללא רעשי רקע וללא התערבות פוליטית ".  
מלשכת ליברמן טרם נמסרה תגובה לדברים .  
ראש הממשלה בנימין נתניהו עדכן אתמול את ראשי הקואליציה על כך שנפגש עם ליברמן בעניין חוק הגיוס וסיכם שיביא את תזכיר החוק החדש לעיונו של היועמ"ש אביחי מנדלבליט במטרה לקדם את החוק באופן מיידי .  אחרי שמנדלבליט יאשר את החוק ,  הוא יופץ בין ראשי הקואליציה כדי להגיע להסכמה רחבה ככל האפשר .  
בש"ס וביהדות התורה פרסמו הודעה משותפת לפיה אחרי שיקבלו את תזכיר החוק הם יביאו אותו לעיון אצל הרבנים  " אשר הם לבדם יכריעו בנושא ויורו את הדרך בה נלך ",  כלשונם .  המפלגות החרדיות מבקשות לקדם את החוק בשלוש קריאות בתוך חודש וחצי - עד סוף המושב הנוכחי של הכנסת .  נתניהו וגורמים נוספים בליכוד אמרו כי מדובר ב"לוח זמנים קצר "  ולא בטוח שדבר כזה יתאפשר .  

למרות הצהרת ליברמן :  פוליטיקאים הופיעו בוועדה לגיבוש חוק הגיוס
למרות ששר הביטחון אמר בעבר כי הוועדה שהקים משרדו לא תהיה פוליטית ,  לוואלה !  NEWS נודע כי ח"כ שטרן והשר לשעבר אטיאס הופיעו בפניה לאחרונה .  נתניהו הודיע כי לאחר אישורו של מנדלבליט ,  יופץ תזכיר החוק בין ראשי הקואליציה כדי להגיע להסכמה

