הממשלה עמדה דקה דומיה לזכרו של פרס : " לימד אותנו לא להיכנע לייאוש "
 ראש הממשלה ספד לנשיא התשיעי בפתח ישיבה האבל המיוחדת . " הוא תמיד אמר - 'מטרת חיי היא לשרת את עמי' .  הוא הגשים זאת ",  אמר .  בבתי הספר מציינים את פועלו של הנשיא לשעבר בשיעורים מיוחדים
הממשלה התכנסה הבוקר  ( רביעי )  לישיבת אבל מיוחדת בעקבות מותו של הנשיא התשיעי שמעון פרס ועמדה דקה דומיה לזכרו .  במהלך הישיבה ,  נשא ראש הממשלה בנימין נתניהו דברים לזכרו של פרס . " מאחורי פרס שובל ארוך של הישגים יייחודיים .  בשם העם היהודי כולו ,  בשם אזרחי ישראל ,  בשם ממשלת ישראל ,  אני מוסר כאן תנחומים עמוקים למשפחתו של שמעון ",  אמר . " שמעון פרס חי חיים עתירי מעש שהם סמל להיסטוריה הישראלית המתחדשת .  חיי עם עתיק שצועד קוממיות על ארצו .  כששמעון הגיע כנער צעיר אל בית הספר החקלאי בבן שמן הוא כתב 'מטרת חיי היא לשרת את עמי' .  הוא הגשים את מטרתו זו ". 
בהמשך ,  התייחס למבצע שחרור החטופים באנטבה ,  שבו נהרג אחיו של ראש הממשלה . " הוא האמין בכל לבו במטרות הציונות ,  נישא על כנפי החזון מעורר השראה .  שמעון ליווה את עליונה של המדינה ,  עמד ליד עריסתה ,  וידא שהיא תעמוד על רגליים איתנו .  הוא ניצב לצדו של בן גוריון בזמן הכרעות גורליות ובזמן שישראל הצעירה היתה שברירית וכוחה הצבאי עדיין בהתהוות ,  שמעון תרם רבות לביצור כוחנו ",  אמר . " היתה לו תרומה סגולית להתעצמותנו הבטחונית במישור הגלוי ובתחומים שהשתיקה יפה להם .  אחת מפסגות חייו הייתה הצלחת המבצע לשחרור בני עמנו שנחטפו לאנטבה .  כשר הבטחון בממשלת רבין ,  שמעון מילא תפקיד מרכזי בהחלטה לשגר את לוחמינו וטייסנו לליבה של אפריקה ". 
עוד בוואלה !  NEWS:משפחתו של פרס נפרדת : " במותו אבא ציווה לנו לסלול נתיבים לשלום "" האיש שראה הכל ועיצב הכל ":  במערכת הפוליטית נפרדים משמעון פרסנשיא המדינה לשעבר שמעון פרס הלך לעולמו בגיל 93 
כמו כן ,  התייחס נתניהו לעשייתו של פרס למען השלום ופתרון הסכסוך הישראלי-פלסטיני . " אבל לצד זה ,  לצד כעל פעולתו למען ביטחון ישראל ,  שמעון פרס לא פסק לחתור לשלום ,  ולהאמין בשלום .  ידו תמיד היתה מושטת לפיוס היסטורי עם שכנינו ,  וגם אם פיוס זה התמהמה ,  הוא לימד אותנו לא להיכנע לייאוש אלא לדבוק בתקווה וגם להמשיך בעשייה ",  אמר נתניהו .  
נתניהו הוסיף כי על אף המקומות השונים שבהם נמצאים שני המנהיגים על המפה הפוליטית ,  היו דברים רבים שהם הסכימו עליהם ,  ו"מספרם הלך וגדל במהלך השנים ".  לדבריו , " גם היו בינינון גם חילוקי דעות שהם חלק טבעי מהחיים הדמוקרטיים .  גם במקרים אלה הכבוד שרחשתי לשמעון לא נפגם כהוא זה .  להפך ,  ככל שחלף הזמן יחסינו התהדקו .  הערכתי אותו ,  אהבתי אותו .  בכהונתו כנשיא המדינה היו לנו הרבה מאוד פגישות אישיות ,  לפעמים עמוק אל תוך הלילה ,  פגישות מרתקות ,  מעמיקות ,  שבהן למדתי להכיר את האיש ,  להכיר את סיפור חייו ,  לשמוע את הגיגיו ".  
לאחר הישיבה ,  התכנסה ועדת השרים לסמלים וטקסים ,  בראשות השרה מירי רגב ,  כדי לדון בסדרי הלווייתו של הנשיא לשעבר ,  שייקבעו יחד עם המשפחה .  הנשיא ראובן ריבלין ,  נתניהו ויו"ר הכנסת יולי אדלשטיין יניחו מחר ,  בשעה 8:45 ,  זרים על ארונו של פרס ,  שיוצב ברחבת הכנסת .  מהשעה 9:00 יתאפשר לציבור לעבור על פני ארונו ,  עד השעה 21:00 .  הדגלים במשכן יורדו לחצי התורן .
 בשישי ,  בשעה 8:30 ,  הארון יצא מהכנסת להר הרצל ושעה לאחר מכן יתחיל הטקס וייקראו הספדים .  ב-12:00 יחל טקס הקבורה בחלקת גדולי האומה .  ב-13:30 צפוי להסתיים הטקס הממלכתי .  בחלקת גדולי האומה כבר החלו לחפור את הקבר שבו ייטמן הנשיא התשיעי .  החלקה שנבחרה ממוקמת בין מצבתו של ראש הממשלה לשעבר יצחק רבין ורעייתו לאה ,  לבין קברם של ראש הממשלה המנוח יצחק שמיר ורעייתו .  יחסיהם של רבין ופרס ידעו עליות ומורדות במהלך השנים המשותפות שלהם במערכת הפוליטית ,  אולם עתה הם יהיו טמונים זה לצד זה בחלקת גדולי האומה .
 במוסדות החינוך ברחבי הארץ יפתחו את יום הלימודים בציון דרכו של פרס ,  על פי הוראתו של שר החינוך נפתלי בנט .  בימים הבאים אף ידונו בפועלו של הנשיא לשעבר בהרחבה .  
פרס הלך לעולמו הלילה בבית החולים שיבא שבתל השומר ,  לאחר שבועיים שבהם היה מאושפז במקום לאחר אירוע מוחי .  בשעות הבוקר התכנסו בני המשפחה ברחבת בית החולים והספידו את אחרון מנהיגי דור המייסדים . " אבא שירת את עמו בטרם קום המדינה ,  ואת המדינה עד יומו האחרון ",  אמר בנו חמי . " ברוב 70 שנות שליחותו הציבורית ,  פעל למען המדינה בנאמנות ובמסירות ,  כראש ממשלתה ,  כשר הביטחון ובשורה ארוכה של תפקידים נוספים .
 מנהיגים רבים בעולם ספדו לנשיא לשעבר ,  ובראשם נשיא ארצות הברית ברק אובמה ,  שצפוי להגיע להלווייה בירושלים - אם כי הודעה רשמית בעניין טרם נמסרה . " יש מעט אנשים שחלקנו עמם את העולם הזה וששינו את מסלולה של ההיסטוריה האנושית ",  מסר אובמה . " לא רק דרך תפקידם באירועים אנושיים ,  אלא גם מאחר שהם הרחיבו את הדמיון המוסרי שלנו וחייבו אותנו לצפות ליותר מעצמנו .  חברי שמעון היה אחד מאותם אנשים .  אורו כבה ,  אך התקווה שהעניק לנו תבער לנצח ". 
 ( עדכון ראשון :  07:48 )  

הממשלה עמדה דקה דומיה לזכרו של פרס : " לימד אותנו לא להיכנע לייאוש "
 ראש הממשלה ספד לנשיא התשיעי בפתח ישיבה האבל המיוחדת . " הוא תמיד אמר - 'מטרת חיי היא לשרת את עמי' .  הוא הגשים זאת ",  אמר .  בבתי הספר מציינים את פועלו של הנשיא לשעבר בשיעורים מיוחדים

