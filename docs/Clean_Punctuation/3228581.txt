דיווח :  ייתכן שנתניהו הרוויח מעסקאות לא חוקיות של בן דודו עם לוב
לפי תחקיר שערך ''האפינגטון פוסט ",  חברתו של נתן מיליקובסקי מכרה חומרי גלם לייצור אלקטרודות ללוב ,  בזמן שנתניהו היה מושקע בחברת חומרי הגלם בין השנים 2007-2010 .  זאת ,  למרות הסנקציות האמריקניות על משטר קדאפי .  לדברי בן דודו ,  ''הוא לא היה מעורב ,  אלא משקיע פסיבי''
ראש הממשלה בנימין נתניהו עשוי היה להרוויח מעסקאות בלתי חוקיות של בן דודו נתן מיליקובסקי עם לוב - כך דיווח הלילה  ( חמישי )  אתר החדשות האמריקני ''האפיגנטון פוסט'' .  על פי הדיווח ,  נתניהו החזיק במניות בחברת סידריפט-קוק  ( Seadrift-Coke )  מטקסס ,  שהייתה בבעלותו של מיליקובסקי ,  בזמן שחברה אחרת בבעלותו מכרה ציוד ללוב ,  בניגוד לסנקציות האמריקניות עליה .  בתחקיר שערך האתר נמצא כי נתניהו הרוויח יותר מ-700% על מניותיו בחברה ,  שאותן רכש ב-2007 ומכר ב-2010 .  
עוד נודע כי בזמן שנתניהו החזיק במניות סידריפט ,  חברה אחרת בבעלות מיליקובסקי ,  C/G אלקטרודות ,  הואשמה על ידי המחלקה למסחר אמריקני בעסקאות בלתי חוקיות עם לוב ,  בהנהגת מועמר קדאפי ,  בשנים 2007 ו-2008 ,  תוך הפרה של תקנון הפצת נשק גרעיני בארצות הברית .  באותה תקופה ,  חברת סידריפט הייתה הספקית העיקרית לחומרי גלם לחברת C/G ,  כך שנתניהו ככל הנראה מעסקאות המכירה ללוב .  
עוד בוואלה !  NEWS:מספר גופות הובאו לישראל - רק גופתו של באומל זוהתה בוודאותצה"ל ירה ופגע בשלושה חשודים עם סכינים שחצו את גבול רצועת עזהברק על פרשת הצוללות : " רה"מ שקרן ,  כל ילד יודע - המלך הוא עירום "  
המסמכים הקשורים לחקירת הסחר בין החברות לא מפרטים איזו יישות בלוב רכשה את חומרי הגלם מסידריפט ,  החיוניים לייצור פלדה עבור תעשיות שונות .  מחלקת המסחר בארצות הברית האשימה את החברה של מיליקובסקי ב-23 אישומים ובמסגרת הסדר טיעון נקנסה החברה ברבע מיליון דולר .  
סימני השאלה החדשים סביב ראש הממשלה מגיעים פחות משבוע לפני הבחירות .  באוגוסט 2007 ,  חודש לאחר התקשרות סידריפט עם לוב ,  רכש נתניהו מניות של החברה .  בזכות סגירת העסקה בין שתי החברות כי חברת חומרי הגלם תהווה הספק העיקרי ל-C/G אלקטורודות ,  ובזכות התהדקות הקשרים העסקיים בין שתי החברות ,  נהנה נתניהו מרווחים לכיסו הפרטי כבעל מניות בחברה .  
ישראל ולוב היו יריבות במשך עשרות שנים ושלטונו הדיקטטורי של קדאפי לא הכיר מעולם בישראל .  בשנה שעברה דווח כי המוסד רצח שני יועצים צבאיים איראניים בלוב .  בשנת 2011 קרא נתניהו להתערבות בינלאומית למען הפלת קדאפי ,  אך מנהיג לוב מצא את מותו בידי כוחות המורדים שרצחו אותה במהלך התקוממות באותה שנה .  
מיליקובסקי אמר ל''האפינגטון פוסט'' כי נתניהו לא ידע על העסקאות עם C/G ומכירת האלקטרודות ללוב .  לדבריו ,  ''הוא לא היה מעורב בסידריפט ,  אלא משקיע פסיבי'' .  עוד הוסיף כי ''אני לא אומר שום דבר נוסף ,  כי אני לא מדבר עם כתבים'' .  דוברו של ראש הממשלה נתניהו אמר כי ראש הממשלה הוא משקיע פסיבי בסידריפט ובעל אחוז קטן של מניות .  ''נתניהו לא לקח חלק בהנהלת החברה או בעסקיה'' ,  אמר דוברו .  
הגילויים החדשים מוסיפים נדבך נוסף לסערת אחזקת המניות של נתניהו וקשריו הכספיים עם מיליקובסקי ,  בן דודו ,  על רקע הטענות על כך שלאורך רוב חודשי שנת 2010 החזיק במניות חברת תוספי פלדה שאחד מלקוחותיה היה תאגיד המספנות הגרמני  " טיסנקרופ ".  בסוף חודש פברואר ,  חשף דוח ממשלתי את אחזקותיו הקודמות של נתניהו בסידריפט .  הידיעה התפרסמה בעקבות דחייתו של מבקר המדינה את בקשת נתניהו לאשר בדיעבד הלוואה בסך 300 אלף דולר ממיליקובסקי למימון מאבקיו המשפטיים בתיקיו שבהם הוא מואשם בשוחד והפרת אמונים .  

דיווח :  ייתכן שנתניהו הרוויח מעסקאות לא חוקיות של בן דודו עם לוב
לפי תחקיר שערך ''האפינגטון פוסט ",  חברתו של נתן מיליקובסקי מכרה חומרי גלם לייצור אלקטרודות ללוב ,  בזמן שנתניהו היה מושקע בחברת חומרי הגלם בין השנים 2007-2010 .  זאת ,  למרות הסנקציות האמריקניות על משטר קדאפי .  לדברי בן דודו ,  ''הוא לא היה מעורב ,  אלא משקיע פסיבי''

