חוק ישראל היום עבר בקריאה טרומית :  43 חברי כנסת תמכו ,  23 התנגדו
לפני ההצבעה נשא יוזם הצעת החוק ח"כ כבל נאום תקיף נגד העיתון : " אדלסון לא מוכר לאנשים מודעות בשביל כסף אלא עושה זאת כדי למוטט את העיתונות בישראל ".  השר שטייניץ : " יבואו מצפון קוריאה ללמוד איך סוגרים עיתון "
 המאבק בין שני העיתונים הנפוצים בישראל , " ישראל היום "  ו"ידיעות אחרונות "  הגיע היום  ( רביעי )  לנקודת שיא חדשה עם ההצבעה בכנסת על המכונה חוק  " ישראל היום ",  אשר אושר בקריאה טרומית ברוב גדול .  
ההצעה תעבור כעת לוועדת הכנסת ,  שם היא צפוייה להיתקע במשך חודשים ארוכים .  הסיבה היא שבראש הוועדה עומד חבר הכנסת יריב לוין מהליכוד המקורב לראש הממשלה .  גם יו"ר הקואליציה זאב אלקין צפוי להפעיל שלל כלים פרלמנטריים שימנעו את קידום החוק .  בחוק תמכו 43 חברי כנסת ,  בהם שר החוץ ליברמן ו-11 חברים נוספים מסיעת ישראל ביתנו .  שרת המשפטים ציפי לבני ,  ויו"ר מפלגת העבודה יצחק הרצוג תמכו גם הם ,  כמו גם רבים מסיעת יש עתיד והמפלגות הערביות .  
חיים כץ ,  ששמו הוזכר כמועמד לתפקיד שר התקשורת ,  לא הצביע .  אף אחד מחברי הבית היהודי לא תמך בחוק .  יו"ר הבית היהודי נפתלי בנט ,  השר אורי אריאל ויו"ר הסיעה שקד נעדרו .  
רק 11 מתוך 18 חברי הכנסת של הליכוד התייצבו לצד נתניהו והתנגדו לחוק .  נוסף להם התנגדו גם 7 מהבית היהודי .  תשעה חברי כנסת נמנעו ,  בהם שלי יחימוביץ' ,  ואילו תשעה אחרים נכחו באולם ולא הצביעו ,  ובהם אריה דרעי ומיקי רוזנטל .
 לפני ההצבעה נשא ח"כ איתן כבל נאום תקיף וחסר תקדים נגד החינמון והעומד בראשו המיליארד שלדון אדלסון . " הצעת החוק שלשמה התכנסנו לא באה כדי לפגוע בישראל היום ,  מטרתה להגן על העיתונות בישראל ",  אמר כבל . " זהו מאבק על כך שבתוך כמה שנים לא נהיה בעלי עיתון אחד .  אדלסון ,  אחד האנשים העשירים בעולם לא מוכר לאנשים מודעות בשביל כסף אלא הוא עושה זאת כדי למוטט את העיתונות בישראל ",  הוסיף . " ישראל היום לא מתקיים בזכות הצלחת העיתון אלא בזכות המיליונים שמועברים אליו מעבר לים .  בכל פעם שמהמר בקזינו ומפסיד את מכנסיו העיתון מרוויח כסף .  מישהו חושב שכך נראית עיתונאות הוגנת ?  ".   
" אומרים עלי שאני מבקש לסגור את ישראל היום ",  הוסיף כבל , " הם יפיצו את השקר לכמה אנשים ובסוף יאמינו לזה .  אני לא מבקש לסגור את עיתון ישראל היום ,  אני מבקש למנוע את קריסת העיתונות בישראל ופיטור הרבה עובדים .  אם המוציאים לאור חושבים שהעיתון לא ראוי למכירה אפילו בשקל אחד אז הוא לא ראוי להיות מחולק בחינם .  עיתון הוא לא מילקי .  אני מייחס חשיבות למוסד העיתונות .  החינם הוא לא באמת חינם ,  זה באמת החינם שאתם רוצים ,  שבגללו אתם תרסקו את העיתונוות ?  אם יחלקו עגבניות בחינם האם ילך מישהו ויקנה עגבניות בכסף ?  אומרים לי 'אתה מתנגד לישראל היום כי יש לו אג'נדה ימנית',אני לא מתנגד ,  ישראל היום הוא לא עיתון עם אג'נדה אידיאולוגית .  במקום לשמש ככלב השמירה של הדמוקרטיה הוא משמש ככלב התקיפה של נתניהו ".  
אחרי כבל ,  עלה השר לנושאים אסטרטגיים יובל שטיינץ וניסח את עמדת הממשלה .  לדבריו , " אם יש עיתון שאיננו טוב ואיכותי ואינו מוצא חן על דעת חלקינו ,  בואו נסגור אותו .  אם הצעת החוק שלך תעבור - יבואו מצפון קוריאה ללמוד איך סוגרים עיתון .  התופעה הזאת והרעיון הזה שהפרלמנט יסגור עיתון זה לא מכבד את הפרלמנט .  אדוני אולי אתה לא אוהב את ישראל היום אבל זה לא רלוונטי .  מחר יהיו אנשים שלא יאהבו את עיתון 'הארץ' ,  ויהיה רוב מקרי או לא מקרי שירצה לסגור אותו .  אתה גורם לכך שיעלו בפרלמנט שלנו הצעות חוק לסגור כלי תקשורת בארץ .  יש כאן פגיעה בעיתונים האחרים בגלל חלוקה בחינם ".  עוד הוסיף שטייניץ כי  " רוב טיעוניו של כבל היו נגד עורכי העיתון ועל בעליו ".  
עוד אמר שטייניץ : " לכל העיתונים בעולם יש קו ברור .  גם לעיתון 'הארץ' יש קו מאוד מאוד ברור .  אתה יודע כמה פעמים אני מרגיש שהעיתון לא מייצג את הדעה שלי ?  לפי הדברים שלכם צריכים לסגור את רשת 'FOX NEWS' כי יש לה קווים ברורים .  אני מזהיר אתכם לא ללכת בקו הזה ,  בלי קשר לזהות העיתון או זהות הבעלים ,  ואל נהיה הפרלמנט היחיד בעולם המערבי שמעביר הצעת חוק כזו .  אם כבל היה אומר שזה מונפול וצריך להגביל את כוחו של המונפול אז זה לגיטימי ".  
" הממונה על ההגבלים ,  שהוא הגוף המקצועי והמוסמך לקבוע אם יש מונפול ,  אמר שאין דבר כזה ,  ושהעיתון לא מונפול או קרטל .  מי שירים היום יד בעד סגירת עיתון פוגע מהותי בדמוקרטיה הישראלית .  יש עיתונים רבים שמחולקים בחינם בארץ ובעולם .  התופעה התפתחה בעולם בעקבות האינטרנט .  זאת תופעה טבעית שקורית גם באירופה ובמדינות העולם .  אני לא מכיר מקרים חוץ ממקרים של קרטלים ,  שפרלמנט וממשלה מונעים חלוקה חינם או מחיר נמוך ".  
מעיתון  " ישראל היום "  נמסר בתגובה להצעה שאושרה : " לא אנחנו הפסדנו ,  אלא הכנסת ,  שבהצבעתה שוב הוכיחה עד כמה היא מנותקת מרחשי הציבור .  זהו יום של בושה וכלימה לאותם ח"כים שהפנו עורף לרצון הציבור ולרצון בוחריהם ,  והעדיפו לשרת אינטרסים זרים של מו"ל ידיעות אחרונות נוני מוזס .
" נאומו של מציע החוק ,  ח"כ איתן כבל ,  הוכיח כי מדובר לא ב'חוק להצלת העיתונות' בישראל ,  אלא חוק פרטני ,  אישי ונקמני נגד עיתון אחד בלבד :  'ישראל היום' .  עם תמיכת הציבור לצידנו ,  נמשיך להיאבק נגד החוק הלא הוגן והלא-חוקתי ,  המתערב בתחרות החופשית .  החוק הוא פגיעה קשה בדמוקרטיה ,  והמשך חקיקתו תדרדר את ישראל לרמה של מדינת עולם שלישי .  נמשיך להופיע ,  נמשיך להיאבק ".  

חוק ישראל היום עבר בקריאה טרומית :  43 חברי כנסת תמכו ,  23 התנגדו
לפני ההצבעה נשא יוזם הצעת החוק ח"כ כבל נאום תקיף נגד העיתון : " אדלסון לא מוכר לאנשים מודעות בשביל כסף אלא עושה זאת כדי למוטט את העיתונות בישראל ".  השר שטייניץ : " יבואו מצפון קוריאה ללמוד איך סוגרים עיתון "
 
