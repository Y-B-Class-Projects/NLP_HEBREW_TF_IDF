פרקליט המדינה נגד חוק ההמלצות : " בעייתי ומסוכן גם בנוסח המרוכך "
 שי ניצן יצא נגד החוק האוסר על המשטרה להעביר סיכומי חקירות לעיון הפרקליטות : " יפגע בעבודה ,  כל עוד היה מדובר על מניעת הפרסום ניתן היה לנהל דיון .  לו הייתי מבין מה מטרת החוק ואיזה אינטרס הוא משרת - דיינו "
 פרקליט המדינה שי ניצן אמר היום  ( שלישי )  כי  " חוק ההמלצות הוא חוק בעייתי ומיותר ,  שיפגע בעבודת הפרקליטות ".  ניצן אמר בכנס העיתונאים באילת כי גם גרסתו הנוכחית של החוק ,  שעברה ריכוך ,  היא  " מאוד בעייתית ".  
" לו הייתי מבין מה מטרת החוק ואיזה אינטרס ציבורי זה משרת - דיינו .  אבל לדעתי הנושא הזה בעייתי .  כל עוד היה מדובר על מניעת פרסום של המלצות המשטרה ניתן לנהל דיון ,  אבל לבוא עם חוק שאומר שאסור להעביר את עמדת המשטרה - חשבתי שזה מיותר ובעייתי ",  אמר ניצן .  
לקריאה נוספת:כחלון : " מי שאומר שחוק ההמלצות נוגע לנתניהו משקר במצח נחושה"משלחת באיסלנד וימי מחלה :  איפה היו מתנגדי חוק ההמלצות ? "חוק ההמלצות "  החדש :  לא יפורסמו המלצות המשטרה על נתניהו 
ניצן הוסיף בכנס כי  " בהחלט יש תחושה של מתקפות מצד גורמים שונים על מערכת אכיפת החוק כמו המשטרה ,  הפרקליטות וגורמים אחרים .  יש לנו פרקליטים מאוימים שהולכים עם שמירה 24 שעות .  יש תחושה של גל נסיונות חקיקה שמיועד לצמצם את סמכויותינו ולהחליש אותנו .
" שום דבר לא ירתיע אותנו .  אנחנו נמשיך להיאבק בשחיתות .  אני יכול להראות עשרות תיקים שנפתחו נגד בכירים בשלטון המקומי ,  השלטון המרכזי ,  רבנות ועוד בשנים האחרונות .  מדינת ישראל אינה מושחתת .  מדינה מושחתת היא זו שלא נלחמת בשחיתות .  כל עוד יש כאן משטרה ופרליקטות שנלחמות ,  זו לא מדינה מושחתת וגם לעיתונות תפקיד חשוב בכך ". 
על חקירות ראש הממשלה בתיקים 1000 ו-2000 ,  אמר ניצן : " אם כל הצדדים העובדתיים היו סגורים ,  החקירה הייתה מסתיימת כרגע .  יש עדיין שאלות פתוחות ותוך זמן לא רב הציבור ייחשף לפעולות שנעשות וייעשו .  כשמדובר בראש הממשלה ובשרים יש לפעול בזהירות וכך נפעל ".  על תיק 3000 אמר ניצן : " לא נמצא חשד סביר נגד ראש הממשלה ".  
הכנסת אישרה אתמול בקריאה ראשונה את חוק ההמלצות ,  בתום דיון סוער שארך כשלוש שעות ,  זאת לאחר שוועדת הפנים אישרה את נוסחו החדש של החוק האוסר פרסום המלצות משטרה בתום חקירותיה .  46 חברי כנסת הצביעו בעד ,  ו-37 התנגדו .  נתניהו ,  השרים איילת שקד וגלעד ארדן לא נכחו ,  וגם חברי הכנסת רחל עזריה ובני בגין שהביעו התנגדות לחוק .
 לפי פשרה בין סיעות הקואליציה ייאסר על פרסום המלצות בכל התיקים .  בתיקים רגישים שלהם הוצמד פרקליט מלווה ,  כמו בתיקים של נבחרי ציבור ,  לא תוגש המלצה אלא אם היועץ המשפטי לממשלה סבור שיש צורך .  אם היועץ המשפטי לממשלה יהיה סבור שיש צורך ,  הוא יפנה למשטרה ויקבל בעצמו את ההמלצה ,  אותה לא ניתן יהיה לפרסם .  סעיף זה הוכנס לדרישת מפלגת כולנו .
 המשמעות היא כי המשטרה לא תוכל להעביר המלצה בעניין החקירות שבהן מעורב ראש הממשלה בנימין נתניהו ,  אלא אם היועץ המשפטי לממשלה יבקש זאת .  גם במקרה שבו יבקש המלצה כדי לגבש את דעתו על החקירה - זו לא תוכל להתפרסם לעולם .  זאת ,  לאחר התקפלותו של יו"ר המפלגה שר האוצר משה כחלון ,  שהתנגד בעבר להחלת החוק באופן רטרואקטיבי .  
יו"ר כולנו ושר האוצר משה כחלון אמר היום כי  " חוק ההמלצות הוא חוק טוב ,  ומי שאומר שהוא נוגע לראש הממשלה משקר במצח נחושה .  החוק מפריד בין חקירות מהיום והלאה לחקירות מתנהלות ".  כחלון ,  שדיבר בכנס לשכת שמאי המקרקעין באילת ,  האשים : " גם אם תחזרו על זה 200 פעמים ,  זה לא יהיה נכון .  זה פסטיבל צביעות של אנשים שלא מבינים את ההחלטה ".  
" היועץ המשפטי לממשלה הוא איש המקצוע המחליט אם לקחת את ההמלצה ,  כן או לא  כלומר שיקול הדעת שלו יחול על ראש הממשלה ,  ולכן תמכנו בזה ",  אמר כחלון ,  שהודה : " העיתוי הוא חמוץ ,  הוא לא היה צריך לקרות .  אבל החוק הזה הוגש לפני שנתיים ,  יש אווירה ציבורית לא טובה והלוואי שהרבה חוקים לא היו ,  אבל בואו נפריד בין העיקר למה שסביב ".  

פרקליט המדינה נגד חוק ההמלצות : " בעייתי ומסוכן גם בנוסח המרוכך "
 שי ניצן יצא נגד החוק האוסר על המשטרה להעביר סיכומי חקירות לעיון הפרקליטות : " יפגע בעבודה ,  כל עוד היה מדובר על מניעת הפרסום ניתן היה לנהל דיון .  לו הייתי מבין מה מטרת החוק ואיזה אינטרס הוא משרת - דיינו "
 
