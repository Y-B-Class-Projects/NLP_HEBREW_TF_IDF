 " ביבי אמר שיחכה ":  כך תיראה מארה"ב תקיפה באירן
כינוס בהול בחדר המצב בבית הלבן ,  ניסיונות חוזרים ונשנים להשיג את נתניהו והתנערות אמריקאית אלגנטית .  ה"וושינגטון פוסט "  מנבא כיצד תיראה תקיפה ישראלית מזווית אמריקאית
יום חמישי בערב ,  אוקטובר 2012 .  הנשיא האמריקאי ,  ברק אובמה ,  נהנה מארוחת ערב שקטה עם רעייתו מישל ובנותיו ,  סאשה ומאליה ,  בבית הלבן .  לפתע נכנס ראש סגל הבית הלבן ,  ג'ייקוב לו ,  ומעדכן אותו ש-20 מטוסי קרב ישראליים נכנסו עתה למרחב האווירי של ירדן ,  ככל הנראה בדרכם לאירן . " הם צפויים להיכנס למרחב האווירי של אירן ,  דרך ירדן ,  בעוד כ-85 דקות ",  אומר לו . " לעזאזל ",  משיב אובמה . " ביבי אמר לי שהוא ימתין עם זה ".  
כך ,  לפי מאמר שהתפרסם בסוף השבוע ב"וושינגטון פוסט "  - פרי עטם של כרים סאדג'דפור ,  חוקר בכיר במכון קארנגי לשלום עולמי ,  ובלייק הונשל ,  עורך אחראי במגזין  " פוריין פוליסי "  - תיראה תקיפה ישראלית באירן ,  מהזווית האמריקאית : 
" בתוך 45 דקות התכנס מעגל הביטחון הלאומי של הנשיא בחדר המצב ",  ממשיכים השניים במאמר הנבואי . " שר ההגנה ,  ליאון פנטה ,  מעדכן את הנוכחים כי ניסיונות להשיג את ראש ממשלת ישראל ,  בנימין נתניהו ,  העלו עד כה חרס ,  אך מפקדי צה"ל מעבירים לאנשי הפנטגון דיווחים על מטרותיהם .  פנטה פורש את שתי האופציות העומדות בפני ארצות הברית :  לשכנע את נתניהו לבטל את התקיפה או ליירט את המטוסים ".   
" ליירט את המטוסים זה לא בא בחשבון ",  מתפרץ סגן הנשיא ,  ג'ו ביידן ,  לפי העלילה . " תגיד לביבי שנשיא ארה"ב רוצה לדבר איתו ברגע זה !  ".  תוך דקות נשמע קולו של נתניהו ברמקול : " אדוני הנשיא ,  לא הייתי יכול להמתין יותר .  אני נושא באחריות לביטחונה של המדינה היהודית ".  בזמן שנתניהו מסביר את הפעולה ,  סורקות עיני אובמה את המפה האלקטרונית הגדולה של המזרח התיכון ,  המוצבת על קיר חדר המצב .  הקואורדינטות של המטוסים הישראליים מראות כי הם מתקרבים לאירן . 
" אדוני הנשיא ",  פונה נתניהו לאובמה : " אני מקווה שנוכל לסמוך על תמיכתך המלאה ".  אובמה שתק למשך מספר שניות ואז משיב : " אתה יודע שאני מכבד את זכותה של ישראל להגן על עצמה .  אך עליי לפעול על פי האינטרסים של ארה"ב ".  
התסריט הדמיוני ממשיך כך :  פנטה מורה לראש המפקדה המרכזית של ארה"ב ,  הגנרל ג'יימס מאטיס ,  להפעיל את מבצע  " חומת המפרץ "  ולהציב את כוחות הצבא האמריקאי בעמדת ההתגוננות הגבוהה ביותר במזרח התיכון ,  כדי להתכונן לפעולת תגמול מצד אירן .  אובמה סורק את החדר ותוהה בקול רם : " מה אנחנו אומרים לאירנים ?  הם יניחו שאנחנו עומדים מאחורי זה ".  
" עלינו להבהיר שהישראלים פעלו ללא ידיעתנו ",  אומרת שגרירת ארה"ב באו"ם ,  סוזן רייס ,  שמצטרפת לדיון באמצעות שיחת ועידה מצולמת . " אנחנו צריכים להפציר באירן לנהוג באיפוק ,  בזמן שאנו מרסנים את ישראל ".  ראש ה-CIA ,  דיוויד פטראוס ,  מתערב ואומר : " עם כל הכבוד ,  אם נשלח להם מסר כזה ,  הם יחשבו שהם יכולים להשיב מלחמה ללא תגובה אמריקאית .  האירנים צריכים להאמין שאם הם יגיבו  ארה"ב תיכנס למלחמה הזו ותסיים אותה במהירות ובנחישות ".   " אני מסכימה עם דיוויד ",  מאשרת מזכירת המדינה ,  הילרי קלינטון .  
בתוך שעות ,  צדווחים ציוצים בטוויטר על פיצוצים בחלקים שונים של הרפובליקה האיסלמית .  התקשורת הממלכתית באירן שותקת ,  אך כעבור עוד מספר שעות  בשעה שוושינגטון ישנה  מדווחת הטלוויזיה הסעודית על פיצוצים גדולים באירן .  עיתון  " הארץ "  רומז לפעולה צבאית ישראלית באירן וכי מטוס אחד נעלם ,  אך גורמים רשמיים בישראל מסרבים להתייחס לידיעה .  
6:30 שעון וושינגטון .  אובמה נועד בחדר הסגלגל עם יועצו הבכיר ,  דיוויד אקסלרוד ,  ועם ראש הסגל בבית הלבן לשעבר ,  רם עמנואל ,  שזה עתה נחת משיקגו .  אקסלרוד מציע שהודעת הבית הלבן צריכה להעביר מסר לפיו  " אירן הביאה זאת על עצמה ".   " מה לעזאזל אומר כשכלי התקשורת ישאלו אותי אם ידעתי על קיום המבצע הזה מראש ?  ",  תוהה אובמה .  עמנואל מציע לאובמה לא להגיב בינתיים . " אם נצטרך ,  נוכל לומר שלא ידענו דבר ",  הוא אומר . " אבל אסור לנו להתכחש לזה מיד ,  אם יש מצב שהמבצע הזה יהיה מוצלח ".   " למצביעים לא אכפת אם התקיפה הייתה מוצלחת ",  מסביר אובמה את השיקולים מאחורי מחשבתו . " אכפת להם מחמישה דולרים על בנזין ". 
השעה 8:00 .  הבית הלבן משחרר הודעה ראשונה לכלי התקשורת : " ארצות הברית עוקבת אחר האירועים באירן מקרוב .  לישראל את הזכות על עצמה ומחויבותה של אמריקה לביטחונה של ישראל היא בלתי מעורערת ".  
בינתיים ,  המועמד הרפובליקני לנשיאות ,  מיט רומני ,  שמבקר בפאלם ביץ' כחלק מהקמפיין שלו לקראת הבחירות בחודש הבא ,  כבר מוכן עם תגובה . " בעלת בריתנו החזקה בעולם ,  ישראל ,  עומדת בפני איום קיומי ואובמה עדיין מוביל מאחור ",  אומר יועצו של רומני ,  דן סניור ,  בראיון ל-CNN .  בראיון לרשת  " פוקס "  מוסיף יועץ אחר של רומני ,  ג'ון בולטון ,  כי  " במקום לעשות את עבודתו כמפקד עליון ,  ברק אובמה מערער את הביטחון שלנו לישראל ".  
לאחר שניסה להשיג את אובמה ללא הצלחה ,  מספר נתניהו לביידן כי  " זו הייתה פעולה מוצלחת ונקייה ",  עם מינימום נפגעים אירנים . " בכנות ",  מוסיף ראש הממשלה , " היינו צריכים לעשות זאת כבר מזמן ".  
בינתיים ,  סין ורוסיה  ידידותיה הקרובות של אירן ,  מגנות את ישראל ,  דורשות ממנה לנהוג באיפוק וקוראות לכנס פגישת חירום של מועצת הביטחון של האו"ם .  ערב הסעודית ,  קטאר ,  בחריין ואיחוד האמירויות הערביות מגנות גם הן את התקיפה הישראלית ,  אך אינן מביעות סולידריות עם טהרן .  
השעות חולפות והדיווחים על נזקי התקיפה מתחילים להופיע בתקשורת .  מתקני הגרעין של אירן בנתנז ,  אראק ואיספהאן ניזוקו קשות ,  כמו גם המכ"ם של המדינה ומרכזי השליטה והבקרה .  צילומי לוויין שמתפרסמים מראים כי המתחם הגרעיני בפורדו שליד קום שרד ככל הנראה את התקיפה .  כך למעשה ,  תוכל אירן להמשיך ולהעשיר אורניום במהירות יחסית .  
הטלוויזיה הממלכתית באירן מפרסמת תמונות של הנפגעים ,  בהם נשים וילדים ,  למרות שאתר האופוזיציה מדווח כי מדובר בתמונות של נפגעים מרעידת האדמה הקשה האחרונה שאירעה במדינה לפני מספר חודשים .  מנהיגה העליון של אירן ,  האייתוללה עלי חמינאי ,  מבטיח כי אירן תנקום . " דמם של נשותינו וילדינו נמצא בידיים של השטן הגדול  ( ישראל )  ושל המאסטר שלו  ( ארה"ב )  ",  הוא אומר . " הישות הציונית כתבה את תעודת הפטירה שלה ".  
שישי בערב .  אובמה מצליח להתנתק מצוות הביטחון הלאומי שלו ומצטרף לארוחת ערב חפוזה עם בנות משפחתו . " אני לא אוהב פיזיקה ",  רוטנת מאליה על שיעורי הבית שקיבלה . " זה מסובך מדי ".   " אני מבין איך את מרגישה ,  מתוקה ",  פונה אובמה לבתו : " יש לי כמה בעיות כאלה גם ".  
עוד על תקיפה באירןבכיר באירן :  תגובתנו לתקיפה תעלה על כל דמיוןאירן חשפה מתקן האזנה מערבי באתר הגרעין בפורדופרשנות :  ערב הבחירות ,  אובמה לא בהכרח חושש מתקיפה באירןמפקד משמרות המהפכה :  בסוף תהיה מלחמה עם ישראלאירן :  פיצוץ מסתורי גרם להפסקת אספקת החשמל בפורדו  

" ביבי אמר שיחכה ":  כך תיראה מארה"ב תקיפה באירן
כינוס בהול בחדר המצב בבית הלבן ,  ניסיונות חוזרים ונשנים להשיג את נתניהו והתנערות אמריקאית אלגנטית .  ה"וושינגטון פוסט "  מנבא כיצד תיראה תקיפה ישראלית מזווית אמריקאית

