ראש הממשלה נתניהו חגג יום הולדת - מי בירך ? 
ראש הממשלה חגג את יום הולדתו ה-62 בחיק משפחתו וזכה לברכות רבות מאזרחים דוגמת נינט טייב ויהורם גאון .  גם נשיא המדינה שמעון פרס התקשר וברך  " כל החיים עוד לפניך "
 שלושה ימים אחרי השלמת העסקה להשבת גלעד שליט ,  חגג אתמול  ( שישי )  ראש הממשלה בנימין נתניהו ,  את יום הולדתו ה-62 .  בשנתיים האחרונות ,  מאז החל את כהונתו כראש ממשלה ,  ספג נתניהו ביקורת קשה בסוף כל חודש אוגוסט ,  לקראת יום הולדתו של גלעד שליט שהיה נתון עדיין בשבי .  אולם השנה נתניהו יכול לחוש סיפוק ,  כשקריאות אלו התחלפו בברכות .
 אלפים בירכו את נתניהו ליום הולדתו בעמוד הפייסבוק שלו ,  הן ליום הולדתו והן על השבת של שליט הביתה .  נתניהו עצמו הביע סיפוק בימים האחרונים עם הצפייה בתמונותיו של שליט מטייל במצפה הילה ואמר  " משמח אותי לראות שגלעד מתחיל לחזור לשגרה וליהנות מהחופש ". 
לפני שנה ,  ביום הולדתו ה-61 ,  חגגו עובדי לשכתו של נתניהו במסיבת הפתעה שנערכה בחדר הקבינט עם אשתו ושני בניו ,  בליווי עוגה ונרות .  השנה חגג ראש הממשלה במסגרת מצומצמת יותר .  ראש הממשלה בילה את סוף השבוע של יום הולדתו במעונו הרשמי בירושלים ,  יחד עם רעייתו שרה ,  שני בניו יאיר ואבנר ,  אביו ,  בן ציון נתניהו ,  ואביה של רעייתו ,  שמואל בן ארצי .  
נשיא המדינה שמעון פרס ,  בירך את נתניהו ליום הולדתו ואמר לו  " כל החיים עוד לפניך .  תמשיך לעשות דברים טובים וגדולים ".  בין המברכים היו גם אזרחים כמו יהורם גאון ונינט טייב ,  שהתקשרו ללשכת ראש הממשלה ואיחלו יום הולדת שמח לנתניהו .  נתניהו נולד ב-21 באוקטובר 1949 בתל אביב ,  להוריו - בן ציון וצילה נתניהו .  הוא גדל והתחנך בירושלים ובארה"ב ,  וב-1967 שב לארץ כדי להתגייס לסיירת מטכ"ל .  ב-1976 נהרג אחיו ,  יוני ,  במהלך הפיקוד על מבצע אנטבה ,  וכשנה לאחר מכן שב נתניהו מלימודים האקדמיים בארה"ב לישראל .  הוא נבחר לראשות הליכוד ב-1993 ,  לאחר שכיהן כשגריר ישראל באו"ם וסגן שר החוץ ,  וב-1996 ניצח את שמעון פרס בבחירות לראשות הממשלה ,  אז כיהן עד 1999 .  כהונתו השנייה כראש ממשלה החלה במרץ 2009 .  
עוד בנושא:נתניהו למשפחות השכולות :  מזדהה עם הכאב ומחבק אתכםנתניהו : " רון ארד עמד לנגד עיניי בחתימת העסקה"נתניהו :  גלעד שליט בבית ,  המשימה הושלמה

ראש הממשלה נתניהו חגג יום הולדת - מי בירך ? 
ראש הממשלה חגג את יום הולדתו ה-62 בחיק משפחתו וזכה לברכות רבות מאזרחים דוגמת נינט טייב ויהורם גאון .  גם נשיא המדינה שמעון פרס התקשר וברך  " כל החיים עוד לפניך "
 
