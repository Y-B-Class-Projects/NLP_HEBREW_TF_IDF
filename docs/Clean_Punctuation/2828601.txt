נתניהו בקונגרס ב-2002 :  סדאם מפתח נשק גרעיני ,  הדחתו תסייע לאזור
גם לפני 13 שנה יצא נתניהו לוושינגטון כדי להזהיר מחוקקים אמריקנים מפני  " נשק גרעיני שיפול לידי הטרור ",  והזהיר שאין ברירה אלא להפיל את המשטר בבגדאד .  סדאם נתלה ,  דאעש השתלט ,  ונשק גרעיני לא נמצא מעולם
אתמול הודיע ראש הממשלה ,  בנימין נתניהו ,  כי הוא  " נחוש "  לבוא לוושינגטון בחודש הבא ,  ולהזהיר את שני בתי הקונגרס מהסכם הגרעין המתגבש עם איראן .  בנקודה זו ,  כדאי לחזור שוב לנאום מפורסם שנשא נתניהו בקונגרס לפני 13 שנה ,  ושבו קרא לארה"ב להפיל את משטר סדאם ,  משום שהוא  " קרוב מאוד לפיתוח נשק גרעיני ".  
אם סדאם יסולק מהדרך ,  הבטיח נתניהו ,  שהיה אז בהפוגה מהחיים הפוליטיים ,  הדבר יבשר על  " גל חדש ".  כיום כבר ברור כי המידע המוטעה שהוביל לפלישה לעיראק ב-2003 ,  בחיפוש אחרי  " אקדח מעשן ",  אמנם החריב חלקים נרחבים מהמדינה ,  אך לא הוביל לאיתור מצבורים של נשק גרעיני ,  ביולוגי או כימי .  מנגד ,  הדחת משטר סדאם ,  והוצאתו להורג ב-2006 ,  פינו את הדרך להתחזקות אל-קאעדה ודאעש .  
בספטמבר 2002 בא נתניהו לדיון בוועדת בית הנבחרים לענייני ביקורת ורפורמה ממשלתית .  את הדיון ,  שעסק במשבר בעיראק ,  הנחה חבר הקונגרס הרפובליקני בוב באר . " אם תפילו את משטרו של סדאם ,  אני מבטיח לכם שיהיו לכך השפעות חיובית משמעותיות על האזור ",  הצהיר נתניהו בפני חברי הקונגרס . " אין שום ספק שסדאם מחפש ,  פועל ומתקדם לפיתוח נשק גרעיני .  אין בכך שום ספק ",  הדגיש נתניהו . " אין גם שום ספק שברגע שהוא ישיג נשק גרעיני ,  ההיסטוריה תשתנה מיד ". 
לקריאה נוספתכך נגררה ארה"ב למלחמה המדממת בעיראקהדילמה של אובמה :  לבחור בין דאעש לאסדאחרי 11 שנה :  בבגדאד שוב מותר לצאת בלילה  
" סדאם חמוש בנשק גרעיני יסכן את קיום העולם כולו ",  הזהיר נתניהו . " אל תטעו בכך :  אם וכאשר לסדאם יהיה נשק גרעיני ,  גם לרשת הטרור יהיה נשק גרעיני ".  בנאומו הארוך בפני חברי הוועדה ,  התייחס נתניהו ל"מבצע אופרה ",  שבו הופצץ הכור הגרעיני באוסריאק ב-1981 ,  ולמעשה אישר כי אין עוד אפשרות לצאת לפעולה צבאית נגד מדינה המפעילה תכנית גרעין מודרנית . " לפני עשרים שנה היה אפשר לסכל את שאיפותיו הגרעיניות של סדאם על ידי הפצצה של מתקן אחד .  היום ,  אין עוד אפשרות אלא להפיל את המשטר ".   
" סדאם לא צריך יותר מכור אחד גדול כדי לספק את החומר הקטלני הנחוץ לפצצת אטום ",  הסביר נתניהו . " הוא יכול לייצר אותו בצנטריפוגות בגודל של מכונות כביסה ,  שיכולות להיות מוסתרת ברחבי המדינה .  אני רוצה להזכיר לכם שעיראק היא מדינה גדולה מאוד ". 
לפי הערכת המודיעין האמריקני ,  המנחה את ממשל אובמה בשיחות עם טהראן ,  איראן חדלה ממאמציה לפתח פצצה גרעינית ב-2003 .  
בינתיים ,  נמשכת הסערה בגבעת הקפיטול סביב נאומו המתוכנן של נתניהו אתמול הודיע הסנאטור הוותיק ביותר בקונגרס ,  פטריק ליהי ,  חבר המפלגה הדמוקרטית ,  כי יחרים את הנאום ב-3 במרץ .  בכך מצטרף ליהי לסנאטור היהודי בארי סנדרס ,  שכבר הודיע כי יעדר מהנאום ,  ולכמה צירים דמוקרטים נוספים בבית הנבחרים .
 הסנאטור ליהי ,  ממדינת ורמונט ,  מסר בהצהרה כי הנאום שאורגן על ידי יו"ר בית הנבחרים ג'ון ביינר  " הוא תעלול זול ומתוכנן היטב ,  שלא הביך רק את ישראל ,  אלא את הקונגרס כולו ".  לדבריו ,  ההחלטה החד-צדדית של ראשי המפלגה הרפובליקנית לקבוע את הנאום ללא תיאום עם הבית הלבן  " הרסה את הפוטנציאל החיובי של הדיון בפני שני בתי הקונגרס ". 
האם הפעם יגובש הסכם בין איראן לשש המעצמות ?  פרשנות 

נתניהו בקונגרס ב-2002 :  סדאם מפתח נשק גרעיני ,  הדחתו תסייע לאזור
גם לפני 13 שנה יצא נתניהו לוושינגטון כדי להזהיר מחוקקים אמריקנים מפני  " נשק גרעיני שיפול לידי הטרור ",  והזהיר שאין ברירה אלא להפיל את המשטר בבגדאד .  סדאם נתלה ,  דאעש השתלט ,  ונשק גרעיני לא נמצא מעולם

