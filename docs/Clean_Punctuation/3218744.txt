נתניהו על התקיפה בסוריה :  פועלים כל הזמן נגד איראן כולל בשני
בעת המראתו לוועידה בוורשה אישר ראש הממשלה כי ישראל אחראית על הירי בקוניטרה למרות עמימות מצד צה"ל שסירב להתייחס לפרסומים זרים בנושא . " הפעולות שאנחנו עושים בולמות את איראן ",  אמר נתניהו .  בכירים מ-60 מדינות צפויים להשתתף בכינוס הבינלאומי בנושא האיראני
ראש הממשלה ,  בנימין נתניהו ,  אישר כי התקיפה ביום שני סמוך לקוניטרה בדרום סוריה בוצעה על ידי ישראל .  בעת המראתו אמש  ( שלישי )  לוועידה בינלאומית בנושא איראן בפולין ,  אמר נתניהו כי  " אנחנו פועלים כל יום כולל אתמול נגד איראן ונגד הניסיונות שלה להתבסס באזור ".  לדבריו , " הפעולות שאנחנו עושים בולמות את איראן ".  
נתניהו ,  שצפוי להשתתף יחד עם בכירים מ-60 מדינות בכינוס בוורשה ,  אישר את התקיפה שהתרחשה אמש בדרום סוריה ,  אף שבצה"ל שמרו מאז על עמימות וסרבו להתייחס לפרסומים זרים בנושא . " הלחץ הכלכלי מורגש בניסיונות של איראן נגדנו .  איראן מתקשה להציב מערכות נשק מתקדמות בין השאר בגלל המגבלות התקציביות ובגלל הפעולות שאנחנו עושים ",  אמר נתניהו .
 באירוע התקיפה לא היו נפגעים ובגבול רמת הגולן דווח על שמיעת פיצוצים .  בסוכנות הידיעות סאנ"א טענו אמש כי טנקים ירו לעבר בית החולים ההרוס בקוניטרה ולעבר עמדה בעיירה ג'באתא אל-חשב ,  ועל פי סוכנות הידיעות  " ספוטניק "  נורו חמישה פגזי טנקים .
 לקריאה נוספת בנושאדיווח בסוריה :  ישראל תקפה באזור קוניטרה שבדרום המדינהדיווח :  איראן תעביר את מרכז האספקה בסוריה מנמל התעופה בדמשקבכיר איראני מבקר בסוריה : " נגיב בנחישות ובהתאם לתקיפות ישראל "  
לפי חלק מהדיווחים הזרים על תקיפת צה"ל יעדים במרחב סמוך מאוד לגבול הישראלי-סורי ברמת הגולן ,  בשטח הייתה תנועה של אנשי חיזבאללה .  כמו כן כוחות הארגון שנערכו להתקפה על חיילי צה"ל הציבו במקום תשתיות ואמצעים לקראת פעולה .  עם זאת ,  ייתכן שאולי היו אלה כוחות מקומיים שניסו להתמקם בשטח ולאיים על עורף מדינת ישראל .
 האירוע התרחש בצפון מחוז קוניטרה סמוך לג'בתה אל-ח'שב במקום המכונה  " אלשחאר ".  לפי דיווחים סוריים בשטח הסורי נגרם נזק רציני לתשתיות .  בין ישראל לרוסיה התקבלה הבנה כי כוחות איראנים וחיזבאללה לא יפעלו בטווח ה-80 ק"מ מגבול ישראל .
 התקיפה הישראלית האחרונה בסוריה אירעה בחודש שעבר ,  נגד מטרות של כוח קודס האיראני וסוללות הגנה אוויריות בכמה אזורים .  זאת ,  בתגובה לירי לעבר רמת הגולן שלדברי צה"ל בוצע על ידי הכוח האיראני .  בשבוע שעבר דווח כי טהראן מתכננת להעביר את מרכז האספקה שלה בסוריה מנמל התעופה בדמשק אל בסיס T-4 בחומס בשל התקיפות החוזרות והנשנות של ישראל .  
 ( עדכון ראשון :  22:30 )  

נתניהו על התקיפה בסוריה :  פועלים כל הזמן נגד איראן כולל בשני
בעת המראתו לוועידה בוורשה אישר ראש הממשלה כי ישראל אחראית על הירי בקוניטרה למרות עמימות מצד צה"ל שסירב להתייחס לפרסומים זרים בנושא . " הפעולות שאנחנו עושים בולמות את איראן ",  אמר נתניהו .  בכירים מ-60 מדינות צפויים להשתתף בכינוס הבינלאומי בנושא האיראני

