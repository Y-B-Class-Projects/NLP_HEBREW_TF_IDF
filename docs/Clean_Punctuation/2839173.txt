אבו מאזן : " ישראל איננה רצינית בנוגע לפתרון שתי המדינות "
 יו"ר הרשות הגיב לראשונה לתוצאות הבחירות בישראל ואמר כי בעקבות המשך שלטונו של ראש הממשלה ,  אין היתכנות להסכם . " הצהרותיו של נתניהו נגד מדינה פלסטינית הן הוכחה לכך שהממשלה הבאה לא תפעל למען פתרון מדיני "
 יו"ר הרשות הפלסטינית אבו מאזן התייחס היום  ( חמישי )  לראשונה לתוצאות הבחירות בישראל וטען כי ניצחונו של ראש הממשלה בנימין נתניהו בכהונה נוספת יקשה מאוד על הגעה לפתרון של שתי מדינות . " הצהרותיו של נתניהו נגד פתרון שתי המדינות ונגד מדינה פלסטינית הן הוכחה - אם הן נכונות - לכך שהממשלה הבאה לא תפעל למען פתרון מדיני ",  מסר אבו מאזן בפתח ישיבת הוועד הפועל של אש"ף ברמאללה .  
הוא הוסיף כי הפלסטינים ימשיכו לדרוש  " לגיטימיות בינלאומית ",  בהתייחסותו לניסיונות הרשות להקים מדינה דרך האו"ם וארגונים בינלאומיים נוספים . " זאת זכותנו ללכת לכל מקום בעולם כדי לזכות בלגיטימיות ".  אבו מאזן גם תקף את יו"ר ישראל ביתנו אביגדור ליברמן בשל קריאתו לעריפת ראשיהם של ערבים ישראלים הקשורים לטרור .  
בתוך כך ,  בכיר פתח ג'בריל רג'וב ,  אמר אתמול לאחר פרסום תוצאות האמת : " אלוהים יעזור לכם ולנו ".  רג'וב ,  שבעבר ריצה 17 שנים בבתי הכלא בישראל וכיום מכהן כמזכיר הוועדה המרכזית בפתח ,  עקב מקרוב אחר המתרחש בבחירות .  בשיחה עם וואלה הוא הסביר מדוע לטעמו ניצחון הליכוד ונתניהו הוא דווקא טוב לפלסטינים . " זה רק יפגע בכם ,  בישראלים .  נתניהו אומר שהוא מתנגד למדינה פלסטינית ?  זה מצוין עבורנו .  זה רק יוכיח לקהילה הבינלאומית שאין לנו עם מי לדבר בצד הישראלי ",  הבהיר .  
לפני יומיים ,  עם פרסום תוצאות המדגמים ,  אמר בכיר הרשות סאיב עריקאת כי הפלסטינים יחריפו את מאמציהם הדיפלומטיים במטרה להעמיד את ישראל לדין בבית הדין הפלילי הבינלאומי בהאג .  לדבריו , " ברור שראש הממשלה בנימין נתניהו ירכיב את הממשלה הבאה ,  ולכן ,  אנו אומרים בבירור כי נלך לבית הדין בהאג ,  ונאיץ ונגביר את מאמצינו ".  
" שמענו כבר את כל ההצהרות של נתניהו נגד מדינה פלסטינית ובעד המשך מפעל ההתנחלויות ",  אמר .  עריקאת קרא לקהילה הבינלאומית  " לאמץ את היוזמה הפלסטינית  מדינה ללא כיבוש  בבית הדין הפלילי הבינלאומי ,  והצטרפות לארגונים בינלאומיים נוספים ".  

אבו מאזן : " ישראל איננה רצינית בנוגע לפתרון שתי המדינות "
 יו"ר הרשות הגיב לראשונה לתוצאות הבחירות בישראל ואמר כי בעקבות המשך שלטונו של ראש הממשלה ,  אין היתכנות להסכם . " הצהרותיו של נתניהו נגד מדינה פלסטינית הן הוכחה לכך שהממשלה הבאה לא תפעל למען פתרון מדיני "
 
