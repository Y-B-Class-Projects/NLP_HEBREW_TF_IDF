הליכוד : " ברור שרמת שלמה תיכלל בכל הסכם עתידי "
 במפלגת השלטון התייצבו כמובן מאחורי ההחלטה לבנות 1,500 דירות במזרח ירושלים אך במרכז ובשמאל זועמים : " מקימים העולם נגדנו ".  גם הרשות תקפה : " הכשלת פתרון שתי המדינות "
 בליכוד - ישראל ביתנו התייחסו הערב  ( שני )  להחלטה לבנות 1,500 יחידות דיור ברמת שלמה שבמזרח ירושלים . " הגיע הזמן שלפיד ,  יחימוביץ' וחבריהם בשמאל יחליטו האם הם לצד מדינת ישראל או ששוב הם מתייצבים לצד הפלסטינים .  ברור לכולם שבכל הסכם שלום עתידי - כולל לפי יוזמת ז ? נבה - רמת שלמה היא חלק מישראל .  מה עוד רוצה השמאל ?  שנחנוק את בירת ישראל עד שאבו מאזן ישוב לשולחן המשא ומתן ?  מתי מבחינתם הוא ה'עיתוי' לבנות בעיר בירתנו ?  "
 אחר הצהריים אישרה שלוחה של הוועדה המחוזית לתכנון ובנייה בירושלים את הכפלתה למעשה של השכונה החרדית שכבר עמדה במוקד עימות מול הממשל בארה"ב .  האישור הזה מגיע שבועות בודדים אחרי הסערה שעוררה החלטת ישראל לבנות בשטחי E1 שבין ירושלים למעלה אדומים .  כמו אז ,  גם הפעם צפוי המהלך הישראלי להתקבל בצורה שלילית בעולם - וגם בקרב האמריקאים .  
במערכת הפוליטית לא נשארו אדישים להחלטה .  יו"ר  " התנועה ",  ציפי לבני ,  אמרה כי מדובר בנזק לאומי גדול .  לדבריה , " הבנייה ברמת שלמה מייצגת את כל מה שבעייתי בממשלת נתניהו .  אלו פתרונות דיור בעדיפות לחרדים ,  במסווה של אינטרס לאומי שמקומם את העולם נגדינו ושם את ירושלים תחת זכוכית מגדלת וסימני שאלה בינלאומיים ". 
גם יו"ר מרצ ,  זהבה גלאון ,  אמר כי  " ראש הממשלה נחוש להילחם על כל קול מול 'הבית היהודי' ,  גם במחיר משבר עם העולם כולו והצתת אינתיפאדה שלישית ".  בנוסף ,  מנכ"לית עמותת עיר עמים ,  יהודית אופנהיימר ,  אמרה כי מדובר בדבר שיקשה על הסדר המדיני העתידי בירושלים וכי  " האישור שניתן היום ,  מקורו בתגובה הישראלית להצבעה באו"ם ,  ומהווה חלק בלתי נפרד מהמדיניות של ממשלת נתניהו וליברמן שמטרתה קביעת עובדות בשטח ,  בניגוד למחויבות הישראלית הבינלאומית ".  
ח"כ איתן כבל  ( העבודה )  התייחס גם הוא להחלטה לאשר את הבנייה ברמת שלמה ואמר כי  " נתניהו משלם שוחד פוליטי כדי לא לאבד קולות לנפתלי בנט .  עושה רושם שמי שמנהל היום את המדינה הוא ארתור פינקלשטיין וכולנו סטטיסטים במשחק הציני שהוא משחק ".  עוד אמר כבל : " אני קורא ליועץ המשפטי לממשלה לעצור את קמפיין הבחירות הזה שנעשה על חשבון האינטרסים החיוניים של מדינת ישראל ".  
מנגד ,  במפלגות הממשלה והימין דווקא העניקו גיבוי להחלטה .  שר הפנים ,  אלי ישי ,  הביע סיפוק ותמיכה בתכנית ואמר כי  " משרד הפנים ימשיך לפעול למען הגדלת היצע יחידות הדיור לכלל האוכלוסיות בעיר ירושלים ,  כמו גם בארץ כולה ".  ישי הוסיף כי  " אישור התכנית מהווה צעד משמעותי וחיובי נוסף של המשרד למען שיפור נושא הדיור ,  בד בבד עם חיזוקה של העיר ירושלים ".  
גם ח"כ יריב לוין  ( הליכוד-ביתנו )  נשמע מרוצה מההחלטה ואמר כי  " אישור הבנייה ברמת שלמה מהווה ראייה נוספת למחויבות של ממשלת הליכוד לחיזוק אחיזתנו בירושלים ובארץ ישראל ".  עוד אמר לוין כי  " שוב הוכח כי מי שמצביע ליכוד  מצביע בעד ירושלים ".  דברים דומים נשמעו גם מצד יו"ר עוצמה לישראל ,  ח"כ אריה אלדד ,  שאמר : " כל לב יהודי היה הומה פנימה למשמע הרחבת הבנייה בירושלים ".  אלדד הביע את דאגתו מכך שהתכנית תטורפד לבסוף ואמר כי  " הלב היהודי גם זוכר שאת אותן 1,500 יחידות הדיור נתניהו כבר הבטיח והצהיר עליהן לפני שנים אחדות ,  והתקפל כהרגלו תחת הלחץ האמריקני הקל ביותר ". 
גם הפלסטינים כמובן מיהרו לצאת נגד ההודעה על הרחבת הבנייה .  בכיר הרשות ,  סאיב עריקאת אמר כי  " הפלסטינים מגנים בתוקף את פעולות ישראל ואת נחישותה להמשיך את הרחבת ההתנחלויות תוך הכשלת פתרון שתי המדינות ".  לגינוי הצטרף גם דוברו של יו"ר הרשות הפלסטינית ,  אבו מאזן ,  נביל אבו רודיינה .  לדבריו , " ההחלטה הישראלית קוראת תיגר על הקהילה הבינלאומית ומזלזלת ברגשות העם הפלסטיני והאומה הערבית כולה ".  בסיום דבריו הזהיר כי  " פעולות מסוג זה יובילו את ישראל לבידוד ". 
גורם בירושלים ביקש לצנן את הרוחות והבהיר כי מדובר ביחידות בנייה שהוכרזו מזמן ,  ואשר היו בשלבי תכנון . " זו לא תוכנית חדשה .  היום נערך דיון נוסף בהתנגדויות בוועדה המחוזית .  זה עדיין שלב תכנוני בלבד ,  שלאחריו יוגשו תוכניות בנייה חדשות .  היחידות עוד לא יוצאות לבנייה ?  .
 בהכנת הידיעה השתתפה טל שלו
 ( עדכון ראשון :  19:37 )  
לקריאה נוספת:בדרך למשבר הבא :  אושרה הקמת 1,500 דירות ברמת שלמהישי אישר 4,300 דירות בירושלים ,  מעבר לקו הירוקלקראת משבר ?  נתניהו לא מנע דיון על בנייה בהר חומה 

הליכוד : " ברור שרמת שלמה תיכלל בכל הסכם עתידי "
 במפלגת השלטון התייצבו כמובן מאחורי ההחלטה לבנות 1,500 דירות במזרח ירושלים אך במרכז ובשמאל זועמים : " מקימים העולם נגדנו ".  גם הרשות תקפה : " הכשלת פתרון שתי המדינות "
 
