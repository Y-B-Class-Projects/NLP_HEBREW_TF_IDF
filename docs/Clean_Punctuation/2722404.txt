פרס מבהיר : " מתנגד להארכת כהונתי ,  אפרוש ביולי "
 בית הנשיא פרסם הודעה לפיה נשיא המדינה  " מתנגד לכל השינויים המוצעים ",  זאת בעקבות הפרסום כי נתניהו שוקל להאריך כהונתו בשנה כדי לקדם שינוי חקיקתי באופן בחירת הנשיא
נשיא המדינה שמעון פרס מתנגד להארכת כהונתו בשנה אחת , " והוא עומד על דעתו לסיים את כהונתו בזמן הנקוב על פי החוק הקיים ,  בסוף יולי 2014 "   כך נכתב היום  ( רביעי )  בהודעה מטעם בית הנשיא .  ההצהרה של פרס באה בעקבות דיווחים לפיהם בכוונת ראש הממשלה בנימין נתניהו לפעול לשינוי חוק יסוד :  נשיא המדינה ,  כך שהעם הוא זה שיבחר את הנשיא .  בגלי צה"ל דווח כי נתניהו שוקל להביא לכנסת את אישור הארכת כהונתו של פרס בשנה נוספת ,  כדי להיערך מבחינה לוגיסטית לכך .
 עוד בוואלה !  חדשות:הרצח בבר-נוער :  האישום נגד פליסיאן עשוי להתבטלספיר סבח חשפה מי הגזען האמתיזוועה בוויילס :  כלב המשפחה טרף תינוקת בת שבוע 
בהודעת בית הנשיא נכתב כי  " לאור הפרסומים האחרונים בית הנשיא מבקש להבהיר באופן חד משמעי כי נשיא המדינה מתנגד לכל השינויים המוצעים ".  גורמים בממשלה אישרו הבוקר לוואלה !  חדשות כי אכן הנושא נשקל ,  אך סייגו ואמרו כי מדובר ברעיון אחד מיני רבים ,  כאשר אפשרות אחרת היא ביטול מוסד הנשיאות כליל .  להערכת הגורמים ,  להצעה לשנות את כללי בחירת נשיא המדינה  ארבעה חודשים בלבד לפני בחירת מחליפו של פרס ,  סיכויים קלושים לעבור .  אם ראש הממשלה יפעל לקידום היוזמה הוא עלול להיתקל בהתנגדות מצד חברי כנסת רבים וכן בעתירות לבג"ץ ,  כך שייתכן כי התוצאה הסופית תהיה חוסר יכולת לחוקק את החוק בזמן ,  מה שיסב לנתניהו מבוכה .
 חבר הכנסת אילן גילאון  ( מרצ )  התייחס ליוזמת ראש הממשלה נתניהו ,  ואמר : " זהו רעיון מופרך מיסודו ".  לדברי גילאון , " העברת הבחירה לידי העם הופכת את המשטר בישראל לנשיאותי למעשה ,  ובעיקר מעוררת חשד שנתניהו עצמו לוטש עיניים לתפקיד .  חבל שנתניהו שוב לא החליט מה הוא רוצה להיות - ראש הממשלה או נשיא ".  עד כה נתניהו נמנע מלהצהיר על מועמד מטעמו  על אף לחצים רבים שמופעלים עליו .  יחסיו עם המועמד רובי ריבלין רעועים מאז כיהן האחרון כיו"ר הכנסת ,  וגם סילבן שלום ,  השוקל להצטרף למרוץ ,  צפוי שלא לקבל את תמיכתו .  

פרס מבהיר : " מתנגד להארכת כהונתי ,  אפרוש ביולי "
 בית הנשיא פרסם הודעה לפיה נשיא המדינה  " מתנגד לכל השינויים המוצעים ",  זאת בעקבות הפרסום כי נתניהו שוקל להאריך כהונתו בשנה כדי לקדם שינוי חקיקתי באופן בחירת הנשיא

