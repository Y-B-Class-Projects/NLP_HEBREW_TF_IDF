בריטניה במסר לבוחר הישראלי :  תהליך השלום גוסס
בזמן שאזרחי ישראל ניצבים בקלפיות ,  שר החוץ וויליאם הייג נאם בפרלמנט והזהיר :  מדיניות ההתנחלויות גורמת לישראל לאבד את תמיכתה בעולם ,  השעון מתקתק - וההשלכות הרסניות
פתרון שתי המדינות  " גוסס "  בשל הרחבת ההתנחלויות בשטחים - כך אמר אחר הצהריים  ( שלישי )  שר החוץ של בריטניה ,  וויליאם הייג .  בזמן שאזרחי ישראל מצביעים בקלפיות ברחבי הארץ ,  הזהיר הייג כי המדינה מאבדת את תמיכתה בקהילה הבינלאומית ,  וקרא לחידוש מהיר של שיחות השלום עם הפלסטינים .
" אני מקווה שכל ממשלה שתקום תכיר בעובדה שאנו ניצבים מול הסיכוי האחרון להגיע לשלום ",  אמר הייג בנאום מול חברי הפרלמנט בלונדון , " אני מדבר באופן קבוע עם המנהיגים בישראל ,  ומביע בפניהם את דאגתנו הגוברת מכך שמדיניות ההתנחלות הישראלית מאבדת את תמיכת הקהילה הבינלאומית ,  וגורמת לכך שפתרון שתי המדינות הוא בלתי-אפשרי ".  
כשנשאל אם האיחוד האירופי צריך להתנות את יחסי המסחר עם ישראל בחידוש תהליך השלום ,  אמר הייג כי מדינות הגוש זקוקות לתאם את צעדיהן בנושא עם ארה"ב ,  במסגרת מערכת של  " תמריצים ומגבלות שונות "  לקראת משא ומתן נוסף . " השעון מתקתק ויש השלכות הרסניות להליך השלום ",  הבהיר הייג .
 שר החוץ הבריטי אמר בפרלמנט כי 2013 היא שנה קריטית לתהליך השלום הגוסס ,  בהתחשב בבחירות בישראל ובהתחלת כהונתו השנייה של נשיא ארה"ב ,  ברק אובמה . " אם לא נתקדם בשנה הקרובה ,  אנשים יסיקו שרעיון שתי המדינות הפך לבלתי-אפשרי ",  אמר הייג ,  וקרא לישראלים ולפלסטינים לשוב לשיחות השלום ללא תנאים מוקדמים .  לדבריו ,  בכוונתו לקדם את הרעיון בביקורו בוושינגטון בשבוע הבא .  
לקריאה נוספתברשות הפלסטינית מיואשים : " זה כבר לא משנה מי ינצח"ברק אובמה בשיחות סגורות :  נתניהו פחדן ומוביל להרס עצמיבתקשורת הזרה אדישים : " העולם לא פנוי לסקר את ישראל "  

בריטניה במסר לבוחר הישראלי :  תהליך השלום גוסס
בזמן שאזרחי ישראל ניצבים בקלפיות ,  שר החוץ וויליאם הייג נאם בפרלמנט והזהיר :  מדיניות ההתנחלויות גורמת לישראל לאבד את תמיכתה בעולם ,  השעון מתקתק - וההשלכות הרסניות

