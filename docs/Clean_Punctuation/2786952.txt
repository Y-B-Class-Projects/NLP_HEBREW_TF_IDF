סער : " אם הציבור ירצה אותי ,  אחזור לפוליטיקה "
 בריאיון לערוץ 10 הבהיר שר הפנים הפורש שאין בכוונתו לשוב לפוליטיקה בקרוב ,  אך לא פסל את האפשרות שיעשה זאת בעתיד .  הוא הודה שהושפע מיחסיו הרעועים עם נתניהו . " אמר דברים לא קלים "
  ( רביעי ,  סער מודיע על פרישתו )  
שר הפנים הפורש גדעון סער התייחס להחלטתו בריאיון מיוחד לערוץ 10 ,  שישודר היום  ( שבת )  במלואו בתכנית  " המטה "  עם נדב פרי בשעה 17:00 ,  ואמר כי אחרי 20 שנה בשירות ציבורי ,  מתוכם 12 שנה בכנסת ובממשלה ,  הייתה לו תחושת רוויה . " התגבשתי בנושא הזה הרבה מאוד זמן והחלטתי להתמודד עם אתגרים שונים ואחרים בחוץ .  אני יוצא עם תחושת סיפוק במה שעשיתי ",  אמר סער . " אני חושב שפוליטיקה היא לא מקצוע לכל החיים ,  והחלטתי לקחת פסק זמן ".  עם זאת ,  הוא לא פסל את האפשרות לחזור לחיים הפוליטיים בעתיד .
" לא הייתי רוצה לצאת לפנסיה מהפוליטיקה ולהיות במצב שבו אין לי אלטרנטיבה אלא להיות בחיים הפוליטיים ",  הסביר סער ,  אך הוסיף : " אם אני אחוש תוך כדי שאני עושה דברים אחרים געגוע ,  ושהציבור רוצה אותי ,  אז תמיד אוכל לשקול לשוב לפוליטיקה .  הבהרתי שאני לא עזבתי שלשום כדי לחזור בשבוע הבא .  כלומר ,  אני באמת רוצה שינוי בחיי ,  ואינני חושב כרגע מתי אני חוזר .  בהחלט אמרתי פסק זמן ,  משום שבחיים כמו בחיים ,  אתה לא יכול להתחייב לנצח מה אתה תעשה ".  הוא גם קרא לשר התקשורת לשעבר משה כחלון לשוב לליכוד ואמרי כי  " הציבור בהחלט מעריך את פעילותו ואישיותו וטוב לנו שהוא ירוץ במסגרת הליכוד ". 
לקריאה נוספת על פרישת סער:סער מבהיר : " לא עזבתי אתמול כדי לחזור מחר"האם יש מישהו שיכול לאיים על שלטונו של נתניהו ? סער בבוקר שאחרי : " לא אעזוב את הדרך שלמענה לחמתי "  
סער הודה שיחסיו עם ראש הממשלה בנימין נתניהו הידרדרו מאז סירב האחרון להביע את תמיכתו בראובן ריבלין לתפקיד נשיא המדינה ,  ושאילו ידע כי נתניהו מתכנן לפרוש ייתכן שהיה פועל אחרת . " יחסיי עם ראש הממשלה בקדנציה הזאת לא היו כמו בעבר ,  הם בהחלט היו שונים ופחות טובים ",  אמר סער . " באופן טבעי ,  לו היו נסיבות אחרות ,  אז בוודאי שהייתי שוקל את הדבר הזה  ( להישאר במפלגה )  לכל הפחות .  זה  ( המשבר ביחסים עם נתניהו )  קרה עוד קודם לבחירת הנשיא ,  כשראש הממשלה רצה לדחות את הבחירות לנשיאות .  אני הבהרתי לראש הממשלה שמבחינתי הנושא הוא עקרוני ,  עוד לפניי סוגיית תמיכתי בראובן ריבלין ,  שהייתה ברורה ,  והדברים שאמר לי בהחלט לא היו קלים או נעימים ".  
בהמשך הביע סער את התנגדותו לקיצוצים נוספים במשרד החינוך ,  הבריאות והרווחה לטובת תקציב הביטחון . " גם בקדנציה הקודמת ,  כשהייתי שר החינוך ,  וגם בקדנציה הנוכחית ,  תמכתי בשמירת האיזון בין תקציב הביטחון לתקציבים החברתיים והאזרחיים ובמניעת הגדלתו באופן לא פרופורציונלי .  אסור ללכת למהלכים של קיצוצים .  אני מזכיר על מה העם יצא לרחובות לא מזמן ,  ולמה העם מצפה מאתנו ".  
ביום רביעי בערב הכה בתדהמה סער את תומכי המפלגה בכנס בכפר המכביה והודיע שיתפטר מהממשלה ומהכנסת אחרי החגים .  כבר בפתח נאומו הבטיח סער  " נאום לא-שגרתי "  וארוך מהרגיל ,  ואף שההשערות דיברו על אפשרות שיודיע על מרוץ לראשות הליכוד ,  התברר לנוכחים הרבים - ובהם שרים ,  מחצית מסיעת הליכוד וכאלף תומכים - כי הההודעה היא למעשה הפוכה .
  ( עדכון ראשון :  21:57 )  

סער : " אם הציבור ירצה אותי ,  אחזור לפוליטיקה "
 בריאיון לערוץ 10 הבהיר שר הפנים הפורש שאין בכוונתו לשוב לפוליטיקה בקרוב ,  אך לא פסל את האפשרות שיעשה זאת בעתיד .  הוא הודה שהושפע מיחסיו הרעועים עם נתניהו . " אמר דברים לא קלים "
 
