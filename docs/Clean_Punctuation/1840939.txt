ה'שמאל הלאומי' נלחם בטייקונים באתר  " נוחי-לנד "
 תנועת השמאל הקימה אתר שעוסק גם בתכנים חברתיים ופתחה במתקפה נגד אילי ההון ופוליטיקאים בכירים .  על נתניהו : " קידם תעשיית ההון-שלטון ".  על ברק : " רואה את האזרחים מאקירוב כבובות "
 תנועת  " השמאל הלאומי "  יוצאת למלחמה נגד איש העסקים נוחי דנקנר ,  שרכש לאחרונה חלק ממניות העיתון  " מעריב ".  בצעד חריג עבור התנועה ,  שעוסקת על פי רוב בסוגיות פוליטיות ,  הקימה  " השמאל הלאומי "  אתר אינטרנט בשם  " נוחי-לנד ",  בה היא יוצאת למאבק נגד כמה מאילי ההון החזקים במשק .  בראש העמוד מתנוססים דיוקנם של ראש הממשלה בנימין נתניהו ,  יצחק תשובה ודנקנר וכשמתחת מופיע הכיתוב : " תחזירו את הכסף ".   " אתר זה הוא שירות ושעון מעורר לישראליות וישראלים ",  נכתב באתר . " הפערים החזיריים שנוצרו כאן בשנים האחרונות הם סכנה קיומית לציונות ולחברה הישראלית .  ביחד ,  נחזיר את ישראל להיות מה שחלמנו כולנו - חברה עם ערבות הדדית עמוקה .  לא נשתוק כי ארצנו שינתה את פניה ".   
" השמאל הלאומי "  מותח ביקורת על הטייקונים ,  ולא חס גם על כמה מהפוליטיקאים .  ב"רשימה השחורה "  באתר נכללים בין השאר ראש הממשלה בנימין נתניהו ,  שר הביטחון אהוד ברק ושר החוץ אביגדור ליברמן .  ברק מוגדר כ"שר הביטחון העשיר ביותר של מדינת ישראל .  ממגוריו במרומי מגדלי אקירוב יחד עם חבריו באליטת העסקים הישראלית ,  ברק רואה את אזרחי ישראל כבובות 'פליי-מוביל' קטנות בלוח המשחק ".  בתמונה המצורפת מחייך ברק ונראה כאילו הוא מבצע כלפי המצלמה תנועה מגונה .
 ביחס לנתניהו ,  נכתב כי הוא  " אלוף הזיגזוגים ,  ההתבלבלויות ,  אי העשייה והעמידה במקום .  חברם הטוב של בעלי ההון והשררה הכלכלית שבימי כהונתו ,  תעשיית הקומבינות של 'הון ושלטון' הגיעה לממדים מפחידים ". 
מלבדם ,  מככבים ברשימה גם רם כספי ,  רני רהב  ( "החל למכור את עצמו כפה של הטייקונים ")  ,  נוחי דנקנר  ( "ילד הפוסטר של טייקוני המאה ה- 21 ")  ,  דני דנקנר ,  יצחק תשובה ,  קובי בן גור ומיכאל צ'רנוי . " את ישראל האהובה שלנו צריך להציל ",  אמרו ב"שמאל הלאומי "  לוואלה !  חדשות . " על פי דו"ח בנק ישראל ,  הסכנה לדמוקרטיה הישראלית היא לא רק מהכהניסטים שהשתלטו על הכנסת בשבועות האחרונים ,  אלא גם מהטייקונים ,  20 משפחות שתפסו בעלות על הכלכלה הישראלית ,  ולאחרונה גם על רבים מכלי התקשורת ,  כדי שישראליות וישראלים לא ידעו מה הם מעוללים ".   
" אין לנו שלדונים בכיס ,  אנחנו תנועה פוליטית ענייה ,  אבל אנחנו לא מתכוונים להפסיד את מלחמת העצמאות השנייה .  הקמנו כלי תקשורת משלנו ,  כדי לרסק את הפערים החזיריים ,  להחזיר את הטייקונים לגודלם ולהציל את הציונות ". 
צפו באתר  " נוחי-לנד "
 לפניות לכתב :  pinhas_wolf@walla.co.il

ה'שמאל הלאומי' נלחם בטייקונים באתר  " נוחי-לנד "
 תנועת השמאל הקימה אתר שעוסק גם בתכנים חברתיים ופתחה במתקפה נגד אילי ההון ופוליטיקאים בכירים .  על נתניהו : " קידם תעשיית ההון-שלטון ".  על ברק : " רואה את האזרחים מאקירוב כבובות "
 
