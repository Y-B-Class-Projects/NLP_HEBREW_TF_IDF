הקנדים מאסו ב"חברו של נתניהו "  - והחליפו אותו במנהיג הליברלים
ג'סטין טרודו הדיח את סטיבן הרפר לאחר שהקנדים שילבו כוחות כדי להפילו .  הרפר נחשב בעיני רבים ל"תאום אידיאולוגי "  של ראש ממשלת ישראל ,  אולם היחסים הטובים בין המדינות לא ייפגעו
בלשכת ראש הממשלה בירושלים עקבו בעניין הבוקר  ( שלישי )  אחר תוצאות הבחירות בקנדה .  המפסיד בבחירות ,  מנהיג המפלגה השמרנית סטיבן הרפר ,  היה בתשע שנות שלטונו אחד התומכים הגדולים של ישראל בזירה הבינלאומית ,  וחבר אישי של ראש הממשלה בנימין נתניהו .  השניים חולקים תפיסת עולם שמרנית בנושאי כלכלה ומדיניות חוץ ,  כמו גם יריבות דיפלומטית עם נשיא ארצות הברית ,  ברק אובמה .  אלא שלעומת הניצחון של נתניהו בחודש מרץ האחרון ,  הרפר ספג הבוקר תבוסה קשה .
 הניצחון של מנהיג המפלגה הליברלית ,  ג'סטין טרודו ,  היה צפוי ,  אולם היקפו הצליח להפתיע רבים מהסוקרים והפרשנים .  הליברלים ניצחו כמעט בכל מחוזות הבחירה לאורך החוף המזרחי של המדינה ,  וסחפו אחריהם את רוב המצביעים גם בשאר הריכוזים העירוניים .  
מתוך 338 מושבים בפרלמנט ,  הליברלים זכו ב-184 ,  מספיק כדי להקים ממשלה בלי שותפות קואליציוניות .  מדובר באחד המהפכים הגדולים בתולדות הפוליטיקה הקנדית ,  מאחר ובבחירות הקודמות של שנת 2011 ,  הליברלים זכו ב-36 מושבים בלבד .  
עוד כתבות מהעולם :" בחירות ללא מצביעים ":  20% הצבעה בלבד בבחירות לפרלמנט במצריםדיווח :  370 הרוגים מתחילת התקיפות הרוסיות בסוריה ,  רק 52 מדאעשמבוכה בארה"ב :  תלמידי תיכון פרצו למייל של ראש ה-CIA 
יותר משהליברלים ניצחו את הבחירות הללו ,  ראש הממשלה השמרני הרפר הפסיד אותן .  האיש שהנהיג את קנדה במשך תשע שנים ושמר על הכלכלה שלה מהיגררות אחר המשברים הכלכליים הגדולים בעולם ,  הצליח בקדנציה האחרונה שלו להמאיס את עצמו על יותר משני שליש מהציבור הקנדי .  בסקרים שנערכו לקראת הבחירות ,  פער המושבים בין המפלגות השתנה משבוע לשבוע ,  אבל נתון אחד נותר קבוע :  רוב גדול של אזרחי קנדה רצו להחליף את הרפר .  זו הסיבה המרכזית לכך שהמפלגה שלו ,  שקיבלה ב-2011 קרוב ל-40% מהקולות ,  ירדה הפעם ל-31% בלבד הפעם .  
הכעס כלפי הרפר נבע מתחושה שהאיש שקיבל מנדט מהציבור הקנדי כדי לייצב את הכלכלה ולשמור על מעמדה הבינלאומי של קנדה ,  ניסה בשנים האחרונות למשוך את המדינה ימינה מדי בנושאים חברתיים וסביבתיים .  כך למשל ,  הוא ביטל את חברותה של קנדה באמנת קיוטו להפחתת גזי חממה - צעד שאף מדינה אחרת בעולם לא עשתה לפני כן .  הרפר גם הואשם על ידי יריביו בהשתקת מדענים בשירות הציבורי אשר מחו על המדיניות שלו ,  ובהפגנת זלזול כלפי התקשורת ,  הפרלמנט הקנדי ומערכת המשפט .  בנוסף ,  הוא הואשם בניהול שלטון ריכוזי וכוחני יתר על המידה .  אמנם ככל הנראה לא כל ההאשמות נכונות ,  אבל הן הצטרפו לתחושה כללית שהמדינה זקוקה לשינוי .  
אל מול הרפר התייצבו שני מועמדים שהציעו את השינוי המיוחל :  ג'סטין טרודו מהליברלים ,  ותומס מאלקייר ,  מנהיג  " המפלגה הדמוקרטית החדשה "   ( NDP )  .  בתחילת מערכת הבחירות ,  טרודו הצעיר והבלתי-מנוסה פיגר בסקרים .  העובדה שאביו ,  פייר טרודו ,  היה ראש הממשלה המיתולוגי של קנדה בשנות השמונים ,  לא חיזקה את מעמדו ,  אלא דווקא הדגישה את תדמיתו כ"בן של ",  כמעט ילד ,  שעדיין לא מוכן לאחריות אמיתית .  גם השמרנים וגם המתחרים שלו ב-NDP תקפו אותו בנקודות הללו ,  וציירו אותו כבלתי-כשיר לתפקיד .  
הבחירות בקנדה מתנהלות לפי מחוזות :  כל מחוז בוחר נציג לפרלמנט מאחת המפלגות ,  והמפלגה שזוכה להכי הרבה נציגים בפרלמנט - מרכיבה את הממשלה .  תקוותו של הרפר הייתה שבמחוזות רבים ,  קולות מתנגדיו יתפצלו בין נציגי הליברלים וה-NDP ,  מה שיאפשר ניצחון דחוק לשמרנים .  אלא שככל שהבחירות התקרבו ,  הציבור הגדול בקנדה שרצה להיפטר מהרפר ,  התחיל להפנים את הסכנה של פיצול הקולות ,  וכאשר הסקרים הצביעו על מרוץ תלת-ראשי בין המפלגות ,  החל קמפיין ברחבי המדינה שקרא למתנגדי הרפר לבחור ב"הצבעה אסטרטגית ",  ולא אידיאולוגית ,  כדי להבטיח את הפסדו .  
המשמעות של  " הצבעה אסטרטגית "  היא שהציבור במחוזות השונים התבקש להצביע לאו דווקא למועמד המקומי הראוי ביותר בעיניו ,  אלא למועמד שיש לו את הסיכוי הגבוה יותר לנצח את המתחרה השמרני .  הרעיון חלחל לשיח הציבורי ,  במקביל לשיקום תדמיתו של טרודו ,  שזכה להצלחה יחסית בעימותים הטלוויזיוניים ,  וניהל קמפיין בחירות טוב יותר מאלה של עמיתיו .  
בימים האחרונים לפני הבחירות ,  השילוב בין הנסיקה של טרודו לבין ה"הצבעה האסטרגית "  הוביל לפגיעה אנושה ב-NDP ,  שבתחילת הקמפיין זכתה בסקרים לכ-30% מהקולות ,  וסיימה בפועל עם 19% בלבד .  מאות אלפים שרצו להצביע למועמדי המפלגה הזו במחוזות שלהם ,  החליטו ברגע האחרון להצביע לליברלים ,  אך ורק כדי להבטיח שהמחוז לא ייפול בידי השמרנים .  
אחוז ההצבעה בבחירות היה גבוה במיוחד .  חלק מהפרשנויות מציגות את הניצחון הסוחף של הליברלים כסימן לכך שקנדה הלכה שמאלה ,  אולם מוקדם עדיין לקבוע אם מדובר אכן בשינוי כה עמוק ,  או שמא התוצאות מבטאות אך ורק את הכעס כלפי הרפר .  בהקשר זה ראוי לשים לב למאמר מערכת שפרסם כמה ימים לפני הבחירות העיתון הנפוץ Globe and Mail ,  תחת הכותרת המוזרה והמבלבלת  - " השמרנים ראויים למנדט נוסף מהציבור ,  אבל הרפר לא ".  
המאמר שיבח את הממשלה השמרנית שניהלה את קנדה בעשור האחרון על הישגיה הכלכליים ,  אבל נזף בהרפר על כך שבמקום למקד את קמפיין הבחירות שלו בהישגים הללו ,  הוא בחר להפוך את הבחירות ל"מלחמת תרבות "  בין ימין ושמאל ,  והצליח לגרום לאחוז כל כך גבוה של אזרחים לרצות בהחלפתו .  המאמר נחתם במשפט  - " המפלגה השמרנית ראויה לבחירה מחודשת ,  אבל אחרי יום הבחירות ,  הרפר צריך להתפטר במהירות ".  מה שקרה בפועל זה שהשמרנים ירדו בכוחם ,  וכתוצאה מכך הרפר אכן התפטר .  
גם הרפר וגם טרודו הציגו את עצמם במהלך מערכת הבחירות כידידי ישראל ,  אבל בהקשר שלנו ,  בהחלט יש הבדלים ביניהם .  להרפר היה חיבור אישי ,  חברי ממש ,  עם ראש הממשלה נתניהו .  יש מי שאף הגדירו אותם כתאומים אידיאולוגיים ,  שחולקים תפיסת עולם שמרנית בתחום הכלכלי-חברתי ,  ועמדות ניציות בתחום מדיניות החוץ .  
כאשר הרפר ביקר בישראל בינואר 2014 ,  נוצרה סיטואציה אבסורדית שבה עיתונאים ישראלים שאלו אותו מדוע אינו מביע ביקורת על ההתנחלויות בשטחים ,  למרות שבאופן רשמי ,  משרד החוץ הקנדי מגנה אותן ומתנגד להן .  הרפר השיב שאין בכוונתו לבקר את ישראל בפומבי ,  ואילו נתניהו נחלץ להגנתו ואמר שהרפר דווקא כן העלה את הנושא ,  אבל עשה זאת בשיחה שקיימו בארבע עיניים .  הרפר גם הפגין גישה סקפטית וקרירה כלפי הסכם הגרעין עם איראן שנחתם בחודש יולי ,  ובאופן כללי ,  מערכת היחסים שלו עם אובמה לא הייתה טובה במיוחד .
 טרודו הליברלי צפוי להציג גישה אחרת .  קנדה בהנהגתו צפויה לחזור לאמנת קיוטו ,  להתקרב לממשל האמריקני ,  ולחבר את קנדה לשיח הדיפלומטי של אירופה .  מול ישראל ,  הוא ירצה להמשיך בהעמקת שיתופי פעולה ביטחוניים ,  כלכליים ותרבותיים ,  אבל עוד מוקדם לדעת כיצד יגיב לנושאים רגישים כגון בנייה בהתנחלויות או פגיעה בפלסטינים חפים מפשע תוך כדי פעילות צבאית .  סימן חיובי אחד שצריך לשים לב אליו הוא שטרודו יצא נגד תנועת ה-BDS שמקדמת חרם על ישראל ,  ואמר כי חרמות כאלה רק מזיקים לתהליך השלום .  למרות שבלשכת ראש הממשלה בירושלים ודאי מצטערים על לכתו של הרפר ,  היחסים בין המדינות צפויים להישאר טובים .  
נקודה מעניינת נוספת בהקשר הישראלי היא ניסיונו של הרפר ,  תוך כדי מערכת הבחירות ,  להעלות על ראש סדר היום את נושא האיסלאם הקיצוני בקנדה .  זה קרה כאשר בית המשפט העליון במדינה פסל החלטה של הממשלה שאסרה על נשים הנשבעות במעמד קבלת אזרחות קנדית ,  לעשות זאת כאשר פניהן מכוסות בניקאב ,  כיסוי ראש המסתיר את כל הפנים מלבד העיניים .  הרפר ניסה למנף את ההחלטה השנויה במחלוקת לטובת קמפיין הבחירות שלו ,  בשעה שטרודו נפגע בסקרים לאחר שדווקא הביע תמיכה בהחלטת בית המשפט .  
אלא שלמרות שרבים בציבור הזדהו עם הביקורת של הרפר על ההחלטה ,  כאשר ראש הממשלה ניסה להפוך את הנושא למרכזי במערכת הבחירות ,  הוא דווקא ספג ביקורת .  הוא הואשם בניסיון להסיח את דעתו של הציבור מהסוגיות האמיתיות שעל הפרק ,  לטובת  " קמפיין הפחדה ",  שכן בכל תולדות קנדה ,  רק שתי נשים ביקשו להישבע עם ניקאב על פניהן .  במדינות רבות בעולם ,  שליטים שנמצאים תחת ביקורת ,  מצליחים להדוף את טענות האופוזיציה באמצעות יצירת פחד מפני אויב פנימי או חיצוני .  בקנדה זה לא עבד הפעם .  

הקנדים מאסו ב"חברו של נתניהו "  - והחליפו אותו במנהיג הליברלים
ג'סטין טרודו הדיח את סטיבן הרפר לאחר שהקנדים שילבו כוחות כדי להפילו .  הרפר נחשב בעיני רבים ל"תאום אידיאולוגי "  של ראש ממשלת ישראל ,  אולם היחסים הטובים בין המדינות לא ייפגעו

