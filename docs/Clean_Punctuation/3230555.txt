חוק הגיוס ,  תיק המשפטים והכרעת חמאס :  כל הדרישות לכניסה לממשלה
סבב ההתייעצויות שיחל הבוקר בבית הנשיא צפוי להפוך לטקס סמלי שבסופו יינתן לנתניהו המנדט להרכבת הממשלה .  מהרגע שיקבל את המשימה ,  הוא צפוי להתמודד עם דרישתו של ליברמן לתיק בכיר ,  עם שורת בקשות מהמפלגות החרדיות בנושא דת ומדינה ועם קרב אפשרי מול איחוד מפלגות הימין
מתקדמים לקראת משחק הכיסאות של הרכבת הממשלה :  נציגי סיעות הכנסת יחלו הבוקר  ( שני )  לעלות לרגל לבית הנשיא ולהודיע לנשיא המדינה ,  ראובן ריבלין ,  מיהו המועמד שעליו הם ממליצים להרכבת הממשלה .  במשך חודשים ,  ובמיוחד בישורת האחרונה של קמפיין הבחירות ,  ראש הממשלה בנימין נתניהו הביע חשש מתרחיש שבו ריבלין יטיל על מועמד אחר את המשימה ,  אך לאור תוצאות הבחירות והניצחון הסוחף של הליכוד כמפלגה הגדולה ושל גוש הימין ,  אין לו כל סיבה לחשש .
 60 מתוך 65 הקולות של גוש הממליצים שלו כבר הצהירו שהוא יהיה המועמד שינקבו בשמו בשיחות עם הנשיא - ש"ס ,  יהדות התורה ,  איחוד מפלגות הימין וכולנו ,  ורק יו"ר ישראל ביתנו אביגדור ליברמן עדיין לא התחייב רשמית שימליץ על נתניהו ,  אבל צפוי לעשות זאת .  אם לא תחול הפתעה דרמטית של הרגע האחרון ,  סבב התייעצויות של הסיעות יהפוך הפעם בעיקר לטקס סמלי לפרוטוקול שבסופו נתניהו יקבל את המנדט להרכבת הממשלה בפעם החמישית ויפתח רשמית במשא ומתן הקואליציוני .
 עוד בוואלה !  NEWS:מי ירכיב את הממשלה - ותוך כמה זמן ?  המדריך ליום שאחרי הבחירותמסלול עוקף גיוס :  הצעדים לפתרון המשבר שמאיים על הממשלה הבאהבין 64 ל-67 :  האופציה של כחלון וליברמן לקלקל לנתניהו את תמונת הניצחון 
היום בבוקר יגיעו לבית הנשיא נציגי הליכוד ,  כחול לבן ,  ש"ס ,  יהדות התורה וחד"ש-תע"ל ,  ומחר מפלגת העבודה ,  ישראל ביתנו ,  כולנו ,  מרצ ורע"מ-בל"ד .  ביום רביעי ,  אחרי שיקבל את התוצאות הסופיות של הבחירות מיו"ר ועדת הבחירות המרכזית השופט חנן מלצר ,  ריבלין צפוי לקרוא לנתניהו לפגישה ולהטיל עליו את מלאכת הרכבת הממשלה .  מהרגע שנתניהו יקבל את המשימה יעמדו לרשותו 28 ימים להרכיב את הממשלה ולהציגה בפני הכנסת ,  בתוספת אפשרית של שבועיים הארכה במידה ולא יעמוד בלוחות הזמנים ;  חופשת הפסח הבאה עלינו לטובה נספרת במניין הימים ,  אך מן הסתם תירשם בה האטה במגעים הקואליציוניים ,  כך שהזמן קצר במיוחד - והמלאכה מרובה .  
המשחק הכי מעניין במשא ומתן הקואליציוני שייפתח השבוע צפוי להיות זה של ליברמן ,  שיחזור היום לארץ מחופשת אוורור בווינה ,  לשם נסע מיד אחרי הבחירות .  ליברמן יציג הערב לראשונה את התנאים שלו לכניסה לממשלת נתניהו בהרמת כוסית עם ישראל ביתנו והם צפויים להיות נוקשים :  דרישה לשינוי חד במדיניות הביטחון כלפי חמאס ברצועת עזה ,  ואימוץ הקו הנוקשה שלו שדורש הכרעה ולא הסדרה ,  והתעקשות מוחלטת על העברת חוק הגיוס כלשונו ללא שינויים ,  מה שמייצר חזית לא פשוטה עם החרדים .  מבחינת תיקים ,  ליברמן צפוי לדרוש תיק בכיר - ביטחון או חוץ ,  ולהתקוטט עם ש"ס על תיקי הפנים והעלייה והקליטה ,  אבל עוד לפני התיקים צפוי משא ומתן מפרך על עקרונות יסוד ,  בעיקר בנושאי דת ומדינה ,  שאפשר לצפות שיימשך עד הרגע האחרון .  חמשת המנדטים של ליברמן הופכים אותו ללשון מאזניים של הקואליציה ,  ולנתניהו אין ממשלה בלעדיו ,  והוא צפוי לנסות למקסם את כוחו בתוך הסיטואציה .  
יו"ר כולנו משה כחלון ,  עם ארבעה מנדטים בלבד ,  דורש קודם כל לחזור למשרד האוצר כדי להמשיך את העשייה שלו בקדנציה הקודמת וכן תיק נוסף עבור מפלגתו .  במקביל ,  כחלון מנהל מגעים עם הליכוד על אפשרות לחבירה לסיעה משותפת בכנסת ,  אך לא ברור עדיין שההצעה תבשיל עוד לפני סוף המשא ומתן הקואליציוני .  
יהדות התורה ,  שנעה סביב המנדט השמיני ,  תדרוש  " צילום מצב קיים ",  ולפיו יעקב ליצמן יכהן כסגן שר הבריאות לקדנציה נוספת ,  ח"כ משה גפני יכהן שוב כיו"ר ועדת הכספים בכנסת וח"כ אורי מקלב או לחילופין סגן השר מאיר פרוש ימונו לתפקיד סגן השר ,  או סגן שר הבינוי והשיכון .  הדרישות המשמעותיות של המפלגה ,  כמו גם של ש"ס ,  צפויות לבוא בנושאי דת ומדינה - מטיפול בסוגיית הפטור מגיוס לצה"ל ,  גיורים דרך הרבנות הראשית והשבת במרחב הציבורי ועד נושאים נוספים כמו הבטחה לפתרונות עבור דיור למגזר החרדי .  
ש"ס ,  שזכתה להישג מרשים עם תוצאה של שמונה מנדטים ,  צפויה לדרוש את תיק הפנים עבור יו"ר המפלגה אריה דרעי ,  ושני תיקים נוספים - תיק הדתות ותיק הפריפריה ,  הנגב והגליל עבור שני ח"כים נוספים במפלגה .  בנוסף לכך ,  יבקשו מינוי של לפחות שני סגני שרים ותפקידי יו"ר ועדות בכנסת .  במפלגה הצהירו במהלך קמפיין הבחירות כי יבקשו גם את תיק הקליטה ,  אך ההערכה היא כי דרישה זו נועדה ליצור לחץ מול יו"ר ישראל ביתנו אביגדור ליברמן בעימות בין הצדדים .  ש"ס צפויה ליישר קו עם דרישותיה של יהדות התורה בנושאי דת ומדינה .  
איחוד מפלגות הימין צפויה לדרוש שני תיקים בכירים - תיק המשפטים לח"כ בצלאל סמוטריץ' ותיק החינוך ליו"ר הבית היהודי רפי פרץ .  במפלגה ידרשו בנוסף לכך גם תפקיד סגן שר ,  יו"ר ועדה ודרישות תקציביות נוספות .  במפלגה יצטרפו לחלק מהדרישות של המפלגות החרדיות ,  בהן פסקת התגברות מורחבת וחוק נורווגי מורחב שיאפשר התפטרות של שרים וסגני שרים בתמורה לכניסת נציגים חדשים ברשימות המפלגות לכנסת .  בתיק המשפטים צפוי למפלגה קרב לא פשוט מול הליכוד ,  וייתכן כי היא תצטרך להתפשר על כך במהלך המשא ומתן .  

חוק הגיוס ,  תיק המשפטים והכרעת חמאס :  כל הדרישות לכניסה לממשלה
סבב ההתייעצויות שיחל הבוקר בבית הנשיא צפוי להפוך לטקס סמלי שבסופו יינתן לנתניהו המנדט להרכבת הממשלה .  מהרגע שיקבל את המשימה ,  הוא צפוי להתמודד עם דרישתו של ליברמן לתיק בכיר ,  עם שורת בקשות מהמפלגות החרדיות בנושא דת ומדינה ועם קרב אפשרי מול איחוד מפלגות הימין

