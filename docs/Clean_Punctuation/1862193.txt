נתניהו :  הסדר חפוז או חד-צדדי יגרור טילים על כל הארץ
עם צאתו לעצרת הכללית של האו"ם ,  הבטיח נתניהו כי ממשלתו מחויבת לשמור על האינטרסים של ישראל .  לפעילי הליכוד אמר : " קבלת הפנים כאן חמה יותר ממה שאקבל שם "
  ( צילם :  גדעון צנטנר ,  עריכת וידאו :  טל רזניק ) 
ערב צאתו לעצרת הכללית של האו"ם בניו יורק ,  השתתף ראש הממשלה בנימין נתניהו בכנס הרמת כוסית לכבוד השנה החדשה עם חברי סיעת הליכוד וראשי רשויות של המפלגה .  בכנס שהתקיים הערב  ( שלישי )  במשכן הכנסת אמר נתניהו כי  " אני יוצא לנו יורק להיפגש עם אובמה ולשאת דברים בעצרת הכללית .  אנחנו יודעים שהאזור והעולם עוברים טלטלה גדולה ואנחנו מחויבים לשמור על האינטרסים שלנו ובאותה עת לנסות לקדם את תהליך השלום .  זה לא תהליך קל .  נעשה אותו ואוכל לעשות אותו כי אני נהנה מהתמיכה של החברים כאן .  אני שואב הרבה כוח מכם ,  מהשרים ,  מהח"כים ,  מראשי הערים ". 
מה צריך נתניהו להגיד בנאומו באו"ם ?  בואו לייעץ לו בפייסבוק
הפלסטינים רוצים מדינה - כותרות אחרונות :
 הגזרה מתחממת :  מתנחלים ופלסטינים התעמתו בגדהאבו מאזן לבאן :  ממשיך בתכנית לקבל הכרה מהאו"םאבו מאזן לנתניהו :  אין טעם להיפגש ללא הצעה מוחשית
נתניהו הוסיף כי  " אני יודע שקבלת הפנים שאני מקבל כאן יותר חמה ממה שאקבל שם ,  ודווקא בגלל זה חשוב ללכת לשם ולייצג את העם שלנו ,  עם שרוצה בשלום ומותקף פעם אחר פעם על ידי אלה המתנגדים לעצמם קיומו .  הושטתי יד לשלום ליו"ר הרשות הפלסטינית גם אתמול .  אמרתי שהדרך עוברת דרך משא ומתן ישיר .  אני חושב שבסופו של דבר נגיע לשם .  גם הפלסטינים צריכים להגיע לשם ,  וזה משקף הסכמה רחבה על ידי רובו הגדול של עם ישראל ". 
בהתייחסו לדרישה הישראלית אמר נתניהו כי  " הצענו נתיב להשגת הסכם אבל קודם כל צריך להתחיל במשא ומתן ,  והפלסטינים נמנעו מלעשות כך עד כה .  יש הכרה הולכת וגוברת בעולם על הצורך לפתור את הבעיות השונות הכרוכות בהשגת שלום .  איננו רוצים פיסת נייר .  אנחנו רוצים שלום אמיתי עם סידורי ביטחון שיחזיק מעמד ולא ייפרם עוד טרם חתימתו ". 
עוד אמר ראש הממשלה כי  " הדברים הללו דורשים עמידה על האינטרסים שלנו .  הרבה יותר קל לא לעמוד ולהיכנע ללחצים ולזכות לתשואות העולם על ידי ויתורים מפליגים שאנחנו נותנים ואחר כך אנחנו יודעים עם מה אנחנו נשארים .  הסכמה של הסדר חפוז או חד-צדדי הוא לא רק טילים על הצפון והדרום אלא על כל הארץ .  אנחנו נחושים לעמוד על האינטרסים שלנו .  אני עושה זאת כשאני יודע שיש לי תמיכה מהבית הזה ,  בית פטריוטי שלא מחביא את האמת ". 
על הנעשה בימים אלה בעולם הערבי אמר נתניהו כי  " לא בהכל אנחנו שולטים .  אנחנו שולטים במעט מאוד .  איננו שולטים במה שקורה בטוניס ,  בלוב ,  במצרים ,  בתימן .  אנחנו כן מעוניינים בתהליך מושכל ואחראי עם שכנינו הפלסטינים כדי לחיות בדו-קיום ,  בשלום ". 
יושבת ראש האופוזיציה ציפי לבני שוחחה עם נתניהו לקראת נסיעתו לניו יורק ואמרה לו : " נסיעתך היא קריטית לעתידה של ישראל .  כל מהלך באו"ם מסכן את האינטרסים הביטחוניים הלאומיים של ישראל ועדיין ניתן למנוע זאת .  אני יודעת שזה עוד לא מאוחר מדי ".  לדבריה , " פתיחת משא ומתן מדיני אמיתי תמנע את המהלך הצפוי באו"ם ותשרת את האינטרסים הלאומיים של ישראל שהולכים ונשחקים .  אם תפתח משא ומתן עם הפלסטינים קדימה תתמוך בך ". 
ח"כ אופיר אקוניס נתן לנתניהו רסיס מהגראד ממנו נהרג בחודש שעבר יוסי שושן בבאר שבע והציע לו להציג בעולם את הרסיס .  לדבריו ,  יש  " להמחיש לעולם כולו מהי התוצאה של צעדים חד צדדיים בישראל ".  אקוניס המשיך ותקף את פלסטינים : " לא ההתנחלויות הן מכשול לשלום ,  הפלסטינים הם מכשול לשלום ".  שר החינוך גדעון סער תקף את האופוזיציה ואמר  " אני מציע לאופוזיציה לגלותץ מידה של אחריות לאומית .  בדיוק כפי שגילינו בק'דנציה הקודמת ".  שרת התרבות והספורט ,  לימור לבנת התייחסה למדינות ערב ואמרה כי  " דיברו על אביב העמים הערבי .  כעת כל נושא הדמוקרטיזציה מתגלה כאשליה רוב המדינות מתחילות להבין שאביב העמים הופך להיות סתיו עם רעמים וברקים ". 
חברת הכנסת ציפי חוטובלי אמרה כי  " שני שליש מהציבור בישראל תומך בהחלת ריבונות ישראלית על יהודה ושומרון .  הנאום יכול להיות הזדמנות לצעדים בכיוון זה ולא רק למילים ". 
לפניות לכתב :  pinhas_wolf@walla.com

נתניהו :  הסדר חפוז או חד-צדדי יגרור טילים על כל הארץ
עם צאתו לעצרת הכללית של האו"ם ,  הבטיח נתניהו כי ממשלתו מחויבת לשמור על האינטרסים של ישראל .  לפעילי הליכוד אמר : " קבלת הפנים כאן חמה יותר ממה שאקבל שם "
 
