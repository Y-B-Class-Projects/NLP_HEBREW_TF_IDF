המבקר יפרסם את הדוח על מעון ראש הממשלה חודש לפני הבחירות
מבקר המדינה העביר ליועמ"ש את החומרים הנוגעים לפרשות מחזור הבקבוקים ורהיטי הגן ,  מהם עולה חשש לפגיעה בטוהר המידות עד כדי חשש למעשה פלילי .  נתניהו : " לאחרונה מתנהל קמפיין תקשורתי מתוזמן שנועד להלך אימים על המבקר והיועמ"ש "
 מבקר המדינה יוסף שפירא הודיע אמש  ( שני )  כי יפרסם ב-17 בפברואר ,  בדיוק חודש לפני הבחירות ,  את הדוח על התנהלות מעון ראש הממשלה .  באותו יום צפויים להתפרסם גם דוח על מנהל הכנסת ודוח מעקב על מינהל וכספים בבית הנשיא .  
במקביל ,  העביר אתמול המבקר ליועץ המשפטי לממשלה יהודה וינשטיין את החומרים הנוגעים לפרשת מחזור הבקבוקים ולפרשת רהיטי הגן במעון ראש הממשלה בנימין נתניהו .  ממשרד המבקר נמסר כי החומר שנבדק מעלה חשש לפגיעה בטוהר המידות עד כדי חשש למעשה פלילי .  
יצוין כי הדוח שיפורסם בעוד שבועיים לא צפוי לכלול את פרשת הבקבוקים ואת פרשת רהיטי הגן הקשורות ישירות לאשת ראש הממשלה ,  שרה נתניהו ,  שאינה יעד לביקורת על ידי המבקר .  הוא כן צפוי לכלול הוצאות של בני הזוג נתניהו על הבתים בקיסריה ,  בירושלים ובמעון ראש הממשלה על מזון .  כמו כן ,  הוא צפוי לכלול התייחסות לבריכה בבית בקיסריה .
 עוד באותו נושא:היועמ"ש למבקר :  עדכן אותי מתי יפורסם הדוח על מעון ראש הממשלהלשכת נתניהו : " מעון ראש הממשלה קנה רק בקבוק יין ביום"נתניהו על פרשת הבקבוקים :  סיפור ממוחזר שנועד להפיל השלטון
ממשרד ראש הממשלה נמסר בתגובה : " אנו נתייחס לדוח על הוצאות מעון ראש הממשלה כשיתפרסם - ויוכח שהכול נעשה כדין .  ביחס לטענות של מני נפתלי  ( אב הבית במעון ראש הממשלה לשעבר ,  ג"ג )  ,  שאינן כלולות בדוח ההוצאות שיימסר על ידי המבקר ,  מדובר בשקרים והשמצות של אדם המנסה להוציא כספים מהמדינה שלא כדין תוך כדי הכפשה שקרית בלתי פוסקת של ראש הממשלה ורעייתו .  לדוגמה ,  רהיטי הגן לא נרכשו עבור הבית בקיסריה אלא עבור המעון הרשמי בבלפור ,  ושם הם נמצאים .  לאחרונה מתנהל קמפיין תקשורתי מתוזמן ומתוזמר ,  שנועד להלך אימים על מבקר המדינה והיועץ המשפטי לממשלה ,  במטרה להפיל את שלטון הליכוד בראשות נתניהו .  לא ניתן לקמפיין הפוליטי הזה להסיט את תשומת הלב של הציבור מהנושא המרכזי שעל הפרק - מי ישמור על ביטחון ישראל ".  
בסוף השבוע דווח כי המבקר מעכב את פרסום הדוח בשל בקשת עורך הדין של משפחת נתניהו ,  דוד שמרון ,  עד לאחר הבחירות .  בעקבות הדיווחים ,  הודיע שפירא כי הוא נערך לפרסום הדוח ,  שבחודש אוגוסט האחרון הועבר נוסח כמעט סופי שלו לראש הממשלה וליועץ המשפטי לממשלה .
 שלשום שלח וינשטיין מכתב לשפירא ובו ביקש לדעת מתי יקבל את הדוח לידיו .  המכתב ,  שנשלח בתום התייעצות שקיים וינשטיין בלשכתו ,  מהווה המשך למכתב ששלח המבקר ליועמ"ש לפני למעלה מחצי שנה .  לדברי היועמ"ש ,  בניגוד לטענת המבקר ,  מאז המכתב הקודם ,  ביוני 2014 ,  לא הועברו לטיפול היועמ"ש או הפרקליטות חומרים כלשהם מהמבקר בעניין פדיון דמי המיחזור או רהיטי הגן במעון .  זאת ,  על אף הסיכום כי המבקר יעיין במכלול החומר הרלוונטי וככל שיסבור שיש צורך בכך יעביר את הדברים לטיפול היועץ .
 פרשת מחזור הבקבוקים נחשפה ביום חמישי האחרון בעיתון  " הארץ ".  על פי הטענות ,  שרה נתניהו לקחה לכיסה במהלך ארבע השנים האחרונות אלפי שקלים מפדיון של בקבוקים ריקים ,  רכוש המדינה ,  שהוחזרו בהוראתה לכמה מרכולים בירושלים .  כמו כן ,  דווח כי לפני קרוב לשנתיים השיב הזוג נתניהו למדינה 4,000 שקלים ,  לפי אומדן של אלף שקלים בשנה .  על פי פרשת רהיטי הגן ,  שנחשפה לפני כשנתיים ,  ראש הממשלה ורעייתו החליפו את רהיטי הגן שנרכשו עבור המעון ברהיטי הגן שהיו בביתם בקיסריה .
  ( עדכון ראשון :  19:47 ) 
לפניות לכתבת גלי גינת :  gali.gnt@walla.com 

המבקר יפרסם את הדוח על מעון ראש הממשלה חודש לפני הבחירות
מבקר המדינה העביר ליועמ"ש את החומרים הנוגעים לפרשות מחזור הבקבוקים ורהיטי הגן ,  מהם עולה חשש לפגיעה בטוהר המידות עד כדי חשש למעשה פלילי .  נתניהו : " לאחרונה מתנהל קמפיין תקשורתי מתוזמן שנועד להלך אימים על המבקר והיועמ"ש "
 
