 " נתניהו התכוון להתנצל בפני טורקיה וחזר בו "
 העיתון הטורקי  " הורייט "  דיווח כי ראש הממשלה הישראלי שקל להתנצל בפני הטורקים על ההרוגים במשט בשנה שעברה - וחזר בו מחשש ליציבות הקואליציה .  לבסוף החליט נתניהו להסתפק בהבעת צער
ראש הממשלה בנימין נתניהו התכוון להתנצל בפני טורקיה על הרג תשעת הפעילים שהיו על סיפון הספינה  " מאווי-מרמרה ",  במשט שהפליג לעזה בשנה שעברה .  כך דיווח היום  ( שני )  העיתון הטורקי  " הורייט ",  בהסתמך על מידע שדלף מפגישות שהתקיימו באחרונה בין בכירים מירושלים ומאנקרה .  עם זאת ,  לפי הדיווח ,  נתניהו חזר בו ברגע האחרון ,  משום שחשש לשלמות הקואליציה שלו אם יתנצל - והחליט להסתפק בהבעת צער על אובדן חיי אדם .  הפגישות בין הצדדים נערכו בז'נבה ,  שוויץ ,  בניסיון לפתור את המשבר המחריף בין המדינות ,  לאחר שטורקיה שלחה מטוסי כיבוי על מנת לסייע בהשתלטות על השריפה שפרצה בכרמל .
 המשבר ביחסי טורקיה-ישראל - כותרות אחרונות:בכירים בטורקיה :  ללא משט ,  נוכל לשפר היחסיםנתניהו במכתב לארדואן :  מקווה לשקם את היחסיםאילון :  הבחירות - הזדמנות לדף חדש עם טורקיהחרף המתיחות :  גידול בייצוא הקיבוצים לטורקיה
עוד דווח בעיתון ,  כי נציגו של נתניהו לשיחות ,  המשנה לראש הממשלה משה יעלון ,  הבהיר לטורקים כי נתניהו לא יוכל להתנצל בשל דעת הקהל בישראל .  בתגובה אמר הנציג הטורקי כי  " גם אנחנו צריכים להתחשב בדעת הקהל .  איננו יכולים לסגת כעת ".  בלשכת ראש הממשלה הכחישו את הדיווחים ,  ואמרו כי הטענות שהועלו בעיתון הטורקי אינן נכונות .
 מוקדם יותר היום דווח כי הקבינט המדיני-ביטחוני בישראל אישר את התכנית המבצעית של חיל הים להשתלטות על הספינות הצפויות להגיע לחופי ישראל במסגרת המשט הבינלאומי לרצועת עזה ,  שנה אחרי אירועי ה"מרמרה ".  ישיבת הקבינט נערכה בהמשך לישיבה דומה מאמש ,  בה הוחלט לאפשר למשט לעגון בם נמל אל-עריש במצרים .  במקביל ,  החליטו השרים שישראל תנסה למנוע את יציאת המשט גם באמצעות פעילות דיפלומטית .  במהלך הדיון הנחה ראש הממשלה נתניהו את מערכת הביטחון שלא לאפשר לשום ספינה להגיע לעזה .  לשרים נאמר כי מתכנני המשט מתקשים לארגן ספינות ,  ביטוחים ואישורי שיט .
 בהכנת הידיעה השתתף פנחס וולף .

" נתניהו התכוון להתנצל בפני טורקיה וחזר בו "
 העיתון הטורקי  " הורייט "  דיווח כי ראש הממשלה הישראלי שקל להתנצל בפני הטורקים על ההרוגים במשט בשנה שעברה - וחזר בו מחשש ליציבות הקואליציה .  לבסוף החליט נתניהו להסתפק בהבעת צער

