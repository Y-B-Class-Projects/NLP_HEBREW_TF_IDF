הבית היהודי :  דורשים את תיק הביטחון ;  בלי שינוי אין טעם בממשלה
במסגרת סבב השיחות שמקיים נתניהו עם ראשי הקואליציה ,  הוא עדיין לא שוחח עם יו"ר הבית היהודי - שהציב אולטימטום .  בסיעתו הצביעו פה אחד בעד דרישת תיק הביטחון , " או שאין טעם בהמשך קיום הממשלה ".  ראשי המחנה הציוני קראו ללכת לבחירות
-ליברמן האשים את נתניהו ב"כניעה לטרור "  ו"רפיסות "- ראש הממשלה שוחח עם ראשי הקואליציה ,  מלבד בנט - שהציב אולטימטום-בבית היהודי הצביעו פה אחד בעד דרישת תיק הביטחון-מקורב לנתניהו : " המטרה היא למנוע בחירות מוקדמות "- בכיר ביהדות התורה : " נתניהו בודק את כל האפשרויות "- גורמים בקואליציה :  נבדקו תאריכים אפשריים במרץ כמועד לבחירות-גבאי ולבני קוראים לבחירות : " היום הוא יום של תקווה "  
בעוד ראש הממשלה בנימין נתניהו מנסה לייצב את הקואליציה אחרי התפטרותו של השר אביגדור ליברמן ,  בסיעת  " הבית היהודי "  הצביעו פה אחד בעד דרישת תיק הביטחון במקומו של ליברמן .  הסיעה הסמיכה את יו"ר המפלגה נפתלי בנט לנהל משא ומתן מול ראש הממשלה בעניין זה , " על מנת לשנות את מדיניות הביטחון ולהשיב לישראל את היוזמה ואת ההרתעה ".  
בהודעת הסיעה נמסר כי  " ממשלה ללא הרתעה אינה ממשלת ימין .  ללא קבלת האחריות על המשימה הלאומית של שינוי המצב הביטחוני ביחד עם ראש הממשלה ,  אין טעם בהמשך קיום הממשלה ". 
נתניהו ימשיך בהתייעצויות הלילה ומחר בנוגע לייצוב הקואליציה והמשך תפקוד הממשלה אחרי התפטרות .  בשעות האחרונות פורסמו הערכות שונות לפיהם נתניהו שוקל להיענות בחיוב לדרישת הבית היהודי לקבל את תיק הביטחון אך בסביבת ראש הממשלה אמרו כי  " הדיווחים השונים בתקשורת על החלטות שונות - אינם נכונים ואינם על דעתנו או מטעמנו ".  
עוד בוואלה !  NEWS:הבית היהודי :  דורשים את תיק הביטחון כתנאי להישארותנו בממשלההנייה מברך על התפטרות ליברמן : " ניצחון של חמאס"גנץ ,  גלנט - או אולי נתניהו :  מי יחליף את ליברמן כשר ביטחון ?  
בכירים בקואליציה העריכו מחד כי נתניהו יעדיף ללכת לבחירות מוקדמות מלהיענות לאולטימטום של הבית היהודי ולמנות את בנט לשר הביטחון ,  אך במקביל יש שמעריכים כי נתניהו לא מעונין בבחירות מוקדמות ויעדיף למנות את בנט .  מקורב לנתניהו אמר כי  " הוא ממשיך לשקול "  את האפשרויות .  בנוסף ,  מהליכוד נמסר כי ליברמן לא הגיש עדיין מכתב התפטרות .
 במסגרת סבב השיחות שמקיים נתניהו עם ראשי הקואליציה ,  הוא שוחח עד כה עם דרעי ,  ליצמן ,  גפני וכחלון - אך לא עם בנט ישירות ,  אלא רק בדרכים עקיפות .  גורמים בקואליציה טוענים כי תאריכים מסוימים בחודש מרץ נבדקו היום כמועדים אפשריים לקיום הבחירות הקרובות ,  בהם התאריכים 19 וה-26 במרץ .  
נתניהו פתח בשיחות עם ראשי הקואליציה במטרה להמשיך עם ממשלה צרה של 61 חברי כנסת בתקופה הקרובה עד שיכריע על בחירות .  גורם המקורב לנתניהו אמר מוקדם יותר לוואלה !  NEWS כי  " המטרה הראשונה היא לראות אם אפשר לייצב את הקואליציה ולהמשיך הלאה ".  השיחות עם ראשי הקואליציה נועדו ,  לדבריו , " כדי לראות אם אפשר להימנע מבחירות מוקדמות ". 
מוקדם יותר שוחח נתניהו עם יו"ר דגל התורה ח"כ משה גפני בנושא .  בליכוד אמרו בתגובה כי גפני ונתניהו סיכמו להיפגש אך בשיחה ספציפית זו  " לא דיברו על תאריך לבחירות ".  ההערכה ביהדות התורה היא כי נתניהו רוצה להשלים את החקיקה של חוק הגיוס עוד קודם פיזור הכנסת .  
בכיר ביהדות התורה אמר לוואלה !  NEWS כי  " נראה שבינתיים נתניהו רוצה לשלוט במצב ולא ללכת לבחירות אבל בודק את כל האפשרויות .  סיכוי גדול שהוא ימשוך עם קואליציה צרה למשך תקופה נוספת ". 
התפטרותו של ליברמן הגיעה על רקע חילוקי הדעות בינו לבין ראש הממשלה לגבי המדיניות ברצועת עזה ואחרי שבועות של עימותים ביניהם בנושאים ביטחוניים שונים ,  בהן גם מינוי הרמטכ"ל ופינוי חאן אל-אחמר .  בהודעתו אמר ליברמן כי תהליך ההסדרה אחרי סבב ההסלמה האחרון הוא  " כניעה לטרור "  והאשים את נתניהו ב"רפיסות "  שלדבריו מקרינה לזירות אחרות . 
" לו הייתי ממשיך בתפקידי כשר הביטחון לא הייתי יכול להסתכל בעינים של תושבי הדרום ,  לא של משפחת שאול וגולדין ולא של שני משפחות האזרחים בשבי חמאס ",  הסביר ליברמן .  
עם ההודעה על התפטרותו קרא ליברמן לשאר מפלגות הקואליציה לסכם תאריך לבחירות במהירות האפשרית .  עם זאת ,  במענה לשאלת וואלה !  NEWS אמר כי טרם שוחח עם השותפות הקואליציוניות בנושא וציין כי ביום ראשון הוא וחברי סיעתו יגישו את התפטרותם .  זמן מה לאחר מכן ,  הוא נועד עם יו"ר הכנסת יולי אדלשטיין בנושא .
 ראשי המחנה הציוני אבי גבאי וציפי לבני נתנו הצהרה מיוחדת בעקבות התפטרותו של ליברמן . " בחירות עכשיו .  אין שום פתרון אחר ",  קרא גבאי ,  ולבני הוסיפה : " ויפה שעה אחת קודם ".  לדברי גבאי , " היום הוא יום של תקווה .  יום שבו הציניות הפוליטית מבית נתניהו וליברמן מגיעה לפיצוץ .  יום שבו הציניות קורסת אל תוך עצמה ומביאה להתפרקות הממשלה .  זה הזמן למהלך לאומי גדול ,  רחב ,  מהלך של אחדות ,  שמחבר בין כל מי שרוצה שינוי ". 
 ( עדכון ראשון :  18:20 )  

הבית היהודי :  דורשים את תיק הביטחון ;  בלי שינוי אין טעם בממשלה
במסגרת סבב השיחות שמקיים נתניהו עם ראשי הקואליציה ,  הוא עדיין לא שוחח עם יו"ר הבית היהודי - שהציב אולטימטום .  בסיעתו הצביעו פה אחד בעד דרישת תיק הביטחון , " או שאין טעם בהמשך קיום הממשלה ".  ראשי המחנה הציוני קראו ללכת לבחירות

