הקרב המאסף של נתניהו באו"ם
ראש הממשלה ניהל מעל בימת האו"ם קרב מאסף בניסיון למנוע התרופפות בסנקציות המוטלות על איראן .  אך מול קהל מנומנם ,  התקשה נתניהו להדהים גם כשנקט באיום צבאי מפורש
ראש הסגל בלשכת ראש הממשלה ,  גיל שפר ,  נושא ברחבי ניו יורק בימים האחרונים את ספרו החדש של ההיסטוריון היהודי-אמריקני דניאל גולדהאגן , " The Devil that Never Dies "   ( השטן שלעולם לא מת )  ,  שטרם תורגם לעברית .  ראש הממשלה קיבל ,  כמובן ,  עותק בחתימתו האישית של המחבר ,  עם הקדשה ארוכה ומרגשת .  אמנם ,  עד כה לא היה לו זמן רב להקדיש לקריאה ,  אבל הוא מקווה לעשות זאת במהלך הטיסה חזרה לישראל ,  בלילה שבין חמישי לשישי .  
גולהדאגן התפרסם בעבר כחוקר בולט בתחום השואה ,  אבל ספרו החדש עוסק דווקא במה שמכונה  " האנטישמיות החדשה ",  זו של המאה ה-21 ,  שחלק ממנה נצבע בגוונים כביכול ליברליים של מחאה נגד מדינת ישראל .  חלק נרחב מהספר מוקדש לסקירת האופן שבו האינטרנט והרשתות החברתיות תורמים להפצת האנטישמיות .  כותב שורות אלה טרם קרא את הספר ,  אבל מן הביקורות שהתפרסמו עליו ברור הוא מצטייר כאידיאלי עבור נתניהו :  אנטישמיות וחדשנות טכנולוגית ,  שניים מהנושאים שמעסיקים אותו הכי הרבה ,  דרים תחת אותה כריכה .  
אנטישמיות וחדשנות טכנולוגית היו גם שניים מהנושאים המרכזיים בנאום שנתניהו נשא אמש בפני העצרת הכללית של האו"ם .  הוא סיפר בפאתוס על תקרית אנטישמית שארעה לסבו בסוף המאה ה-19 ,  שבעקבותיה החליט הסב להפוך לציוני ולעלות לארץ ישראל .  את הסיפור הזה ,  שחלק מהעיתונאים בקהל שמעו לא פעם ולא פעמיים בשיחות רקע ותדרוכים סגורים ,  נתניהו קשר כמובן לרצון האיראני לפתח פצצת גרעין כדי למחוק את ישראל מעל המפה .  הרצון לעשות זאת קיים כבר שנים  האיראנים רק מפתחים טכנולוגיה חדשה כדי להגשים אותו .  
חלק מן המאזינים שכבר שמעו את הסיפור בעבר ,  הגניבו פיהוק .  לא רק הם :  רבים מהנוכחים באולם העצרת ,  שהיה ריק למחצה ,  נראו לא מרוכזים בנאום .  בניגוד לנאומו של נתניהו בעצרת בשנה שעברה ,  שהצליח ליצור  " חשמל באוויר "  וללכוד את תשומת הלב הבינלאומית  ( בין השאר בזכות  " איור הפצצה "  שנחקק בזיכרון )  ,  הנאום השנה לא עורר עניין רב .  בסוכנויות הידיעות התקשו להחליט איזו כותרת לתת לנאום ,  ולבסוף החליטו להתמקד בהצהרתו של נתניהו לפיה רוחאני הוא  " זאב בעור של כבש "   וזאת ,  למרות שנתניהו משתמש בביטוי הזה לפחות מאז חודש יולי .  
אפילו כאשר ראש הממשלה נקט באיום צבאי מפורש כלפי איראן ,  כאשר אמר שבמידה והדיפלומטיה לא תעצור את תכנית הגרעין האיראנית ישראל  " תפעל כדי להגן על עצמה ",  איש לא עצר את נשימתו .  האיום הזה יכול להתגלות כאקטואלי בעתיד ,  אבל לא בעתיד הקרוב .  גם נתניהו מבין שהחודשים הקרובים יוקדשו למאמץ דיפלומטי מול איראן .  זה הכיוון שארה"ב ואירופה מעוניינות לקדם .  ישראל לא יכולה לעצור את הרכבת ,  אלא רק לדרוש שהסנקציות הקשות נגד איראן לא יוסרו לפני שהדיפלומטיה מביאה לתוצאות .  האמריקנים מסכימים לכך ,  אבל לא בטוח שאובמה ונתניהו מגדירים  " תוצאות "  באותו האופן .  השאלה מה צריכים האיראנים לעשות כדי לזכות בהקלות עוד תעורר מחלוקת בין ישראל לארה"ב בעתיד .  
נתניהו הקדיש יותר מ-90% מנאומו למתקפה נגד איראן .  את עשרת האחוזים הנוספים חילק בין הדגשת הזכות ההיסטורית של עם ישראל על ארץ ישראל ,  הדגשת ייחודה של ישראל במזרח התיכון והתייחסות רפה למשא ומתן הישראלי-פלסטיני .  במובן הזה ,  הנאום היה הזדמנות שפוספסה :  נתניהו יכול היה לספק אמירה מחדשת ואמיצה בנושא הזה ,  שעומד לתפוס את מרכז הבמה בשבועות הקרובים ,  על רקע הגברת המעורבות האמריקנית במשא ומתן .  אמירה כזו הייתה מצליחה למשוך תשומת לב ולעורר עניין רב בנאומו  אם לא בארה"ב מוכת השביתה ,  אזי לפחות באירופה .  אלא שבניגוד לנושא האיראני ,  שבו נתניהו מציג נתונים ,  מספרים ותאריכים ,  בנושא הפלסטיני הוא שומר על  " עמימות גרעינית ".  
נתניהו היה שמח שהנושא הפלסטיני יתפוס בדיאלוג עם האמריקנים את אותו המקום שהוא תפס בנאומו  שולי ,  צדדי ,  לא משמעותי .  אלא שהנשיא אובמה הבהיר היטב בנאומו בשבוע שעבר שמבחינת ארה"ב ,  איראן והסוגיה הפלסטינית הן שתי הסוגיות הדחופות ביותר במזרח התיכון .  גורמים מדיניים מדגישים כי בפגישה בין שני המנהיגים הנושא הפלסטיני תפס נתח זמן  " מכובד ",  ואומרים כי נוכחותו בחדר הסגלגל של הנציג האמריקני למשא ומתן ,  מרטין אינדיק ,  לא הייתה מקרית .  נתניהו יצטרך במוקדם או במאוחר להתחיל לדבר על הנושא הפלסטיני באותה רמת פירוט שהוא מדבר על הנושא האיראני .  ייתכן שבחדרים סגורים הוא כבר עושה זאת מזה כמה שבועות .  השאלה היא מתי יאזור אומץ לעשות זאת גם בפומבי .  
לקריאה נוספת:נתניהו באו"ם :  אם ניאלץ - נעמוד לבד מול איראןאיראן לנתניהו :  לא נשמע הטפות ממי שחמוש בגרעיןאובמה : " נתייעץ עם ישראל במהלך המשא ומתן עם איראן "  

הקרב המאסף של נתניהו באו"ם
ראש הממשלה ניהל מעל בימת האו"ם קרב מאסף בניסיון למנוע התרופפות בסנקציות המוטלות על איראן .  אך מול קהל מנומנם ,  התקשה נתניהו להדהים גם כשנקט באיום צבאי מפורש

