הדרך לבחירות :  איך משבר חוק הגיוס יכול להוביל לפיזור הכנסת ? 
משבר חוק הגיוס מסרב לדעוך ובהיעדר פשרה ,  ההחלטה על הקדמת הבחירות צפויה להתקבל ביומיים הקרובים .  במקרה כזה ההצבעה על פיזור הכנסת תימשך זמן קצר בלבד ,  אך הבעיה האמיתית תהיה מציאת מועד לבחירות חדשות שיהיה מוסכם על כל ראשי הסיעות
- נתניהו בכנסת : " קורא לראשי הקואליציה לרדת מצמרות העצים למען אזרחי ישראל "-  המחנה הציוני ,  מרצ ויש עתיד פנו לאדלשטיין בדרישה להעלות ביום ד' את הצעת החוק לפיזור הכנסת -ליברמן מתבצר בהתנגדותו לחוק הגיוס ,  בכל מתווה-נתניהו נפגש הערב עם יו"ר הכנסת יולי אדלשטיין והשר לוין במאמץ למנוע בחירות-הערכה :  נתניהו מעדיף בחירות ביוני ,  שותפיו הקואליציוניים מתנגדים-יש עתיד ומרצ מעוניינים בבחירות ביוני ,  המחנה הציוני והרשימה המשותפת מתנגדים 
אחרי שנציגי יהדות התורה הסכימו להתפשר על הצבעה בחוק הגיוס בקריאה טרומית בלבד ,  שר הביטחון אביגדור ליברמן ממשיך להתבצר בעמדתו - והמשבר הפוליטי נמצא בעיצומו .  נתניהו הודיע כי הלילה יעשה מאמץ עליון למנוע את הקדמת הבחירות ,  אבל אם לא יצליח להגיע לפשרה המוסכמת על כל סיעות הקואליציה ,  ההערכה היא כי ההחלטה על בחירות מוקדמות תתקבל ביומיים הקרובים עוד לפני אישור התקציב בכנסת .
 אז איך יוצאים לבחירות בסיטואציה הנוכחית ?  סעיף 34 לחוק יסוד הכנסת קובע כי  " לא תחליט הכנסת להתפזר לפני גמר תקופת כהונתה ,  אלא בדרך קבלת חוק לעניין זה ,  ברוב חברי הכנסת ".  המשמעות :  על הכנסת להעלות להצבעה הצעת חוק לפיזורה ,  ולאשר אותה בשלוש קריאות ברוב של חברי כנסת .  כל סיעות האופוזיציה הגישו בתחילת הקדנציה הנוכחית ובמהלכה הצעה לפיזור הכנסת .  גם לסיעת ישראל ביתנו ,  שישבה באופוזיציה בתחילת הקדנציה ,  יש הצעה דומה .  
עוד בוואלה !  NEWS:נתניהו : " לא חוששים מבחירות ,  אבל אנחנו עדיין לא שם"למרות הצהרת טראמפ :  הממשל האמריקני לא מכיר בירושלים כחלק מישראלהבטחת הבחירות של ש"ס וכולנו נשכחה - ואלפי משפחות ממתינות לבית 
עם זאת ,  אם נתניהו יחליט על הקדמת הבחירות ,  סביר להניח שהצעת חוק כזו תוגש מטעם הקואליציה ,  בנפרד מהצעות אופוזיציה .  במקביל להצעה ,  על ראשי הסיעות בכנסת להגיע להסכמה על מועד לבחירות - שחייב לחול שלושה חודשים לפחות מיום ההכרזה .  הליך הפיזור עצמו עשוי להימשך זמן קצר בלבד .
 הבעיה המרכזית היא שההערכות הן כי נתניהו רוצה בחירות בחודש יוני ,  אבל חלק משותפיו הקואליציוניים אינם מוכנים לכך .  גורם בכיר בקואליציה העריך היום כי יהיה רוב לבחירות בחודש יוני מפני שכחלון יתמוך בבחירות מוקדמות ,  אך בסביבתו של שר האוצר אמרו כי  " הוא טרם החליט ".  לנתניהו יש את האפשרות לגייס את הרוב להצעת החוק גם מסיעות האופוזיציה .  
יש עתיד ,  מרצ וגורמים נוספים באופוזיציה מעוניינים בבחירות ביוני ,  זאת לעומת המחנה הציוני שהודיעה כי חבריה לא  " חיים לפי הגחמות של אף אחד ".  אבל גם באופוזיציה נתניהו צפוי להיתקל בקשיים .  ברשימה המשותפת אמרו כי יתנגדו לבחירות בחודש יוני בגלל חודש הרמאדן .  
ברקע ,  נתניהו נשאר בלשכתו בכנסת בניסיון אחרון למנוע בחירות ,  ובין היתר נפגש עם יו"ר הכנסת יולי אדלשטיין והשר יריב לוין .  ועדת השרים לחקיקה צפויה להתכנס מחר במהלך הדיון של הקבינט המדיני-ביטחוני כדי לדון בערר שהגישה השרה סופה לנדבר נגד אישור חוק הגיוס .  ההערכה בקואליציה היא כי הדיונים על התקציב לא יחלו במליאה לפני ההחלטה בוועדת השרים ,  אף שהיו אמורים להתחיל בבוקר .  זאת ,  בעקבות התנגדות החרדים להצביע על התקציב קודם אישור חוק הגיוס בקריאה טרומית .
  ( עדכון ראשון :  21:00 )  

הדרך לבחירות :  איך משבר חוק הגיוס יכול להוביל לפיזור הכנסת ? 
משבר חוק הגיוס מסרב לדעוך ובהיעדר פשרה ,  ההחלטה על הקדמת הבחירות צפויה להתקבל ביומיים הקרובים .  במקרה כזה ההצבעה על פיזור הכנסת תימשך זמן קצר בלבד ,  אך הבעיה האמיתית תהיה מציאת מועד לבחירות חדשות שיהיה מוסכם על כל ראשי הסיעות

