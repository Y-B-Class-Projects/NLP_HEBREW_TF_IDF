בנט :  אבותינו וצאצאינו לא יסלחו למי שיחלק את הארץ
יו"ר הבית היהודי תקף את ראש הממשלה בכנס המכון למחקרי ביטחון לאומי ואמר : " אם יהודים יחיו בפלסטין - יהרגו אותם ".  נתניהו בתגובה : " איננו רוצים לספח פלסטינים ולשלוט בהם "
 שר הכלכלה והמסחר נפתלי בנט נאם היום  ( שלישי )  נאום ניצי וימני בכנס למחקרי ביטחון לאומי ,  בו תקף את הצעת ראש הממשלה להותיר ישראלים תחת ריבונות פלסטינית . " אבות אבותינו וצאצאי צאצאינו לא יסלחו למנהיג יהודי שיחלק את ארצנו ויחלק את בירתנו ",  אמר בנט .  
לדבריו , " אנחנו נמצאים בימים גורליים למדינת ישראל ,  בימים כאלה חובה לומר את האמת :  עשרות שנים יש אנשים ששואפים בנחישות לחלק את הארץ ולמוסרה לפלסטינים ורק התירוץ הוא זה שמתחלף .  פעם אמרו  זה יביא שלום ,  רק אם נמסור .  כיום כבר מבינים שמסירות שטחים לא תביא לשלום .  יש כאלה שאומרים שנמסור ונקבל שלום עם כל העולם ".  נתניהו שעלה אחריו אמנם לא הגיב למתקפה אך הבהיר : " איננו רוצים לספח פלסטינים ולשלוט בהם ". 
עוד בוואלה !  חדשותאבי הילדים שהורעלו : " מרגש לראות שהלב חזר לפעום"תאונה בגרמניה :  90 פרות נפחו - והרפת התפוצצהנער נדקר בבית ספר באשדוד ,  מצבו בינוני 
" חייבים לזכור ,  במבט של אלפי שנים ,  אנחנו פסיק קטן במפת ההיסטוריה של העם היהודי .  אנחנו צריכים להבין את הזכות הנדירה שנפלה בחלקנו להיות שומרי הסף של ההיסטוריה ,  שומרי ירושלים ",  אמר בנט .  
השר בנט המשיך והאשים גורמים ישראלים במצב המדיני המורכב . " הבעיה מתחילה מבפנים ,  מתוכנו זועקים 'חרם חרם' ,  מה שבסוף יביא חרם .  לא מנהלים כך מו"מ . " כל פעם שיש מאבק נחתוך בארץ ?  מה צריך לעשות ?  להיאבק חזרה ,  להילחם נגד .  אמרו שאי אפשר לפתור את הטרור ,  אלא בהסדר .  ב-2002 השתתפתי בחומת מגן וניצחנו את הטרור .  נלחמנו במלחמות קונבציונליות וניצחנו .  עכשיו יש טרור שקט ,  טרור הדה-לגיטימציה על ישראל ",  אמר .
 יו"ר הבית היהודי הציע לקחת  " תקציב של טייסת או אוגדה ",  ולהפנות את זה למאבק בדה-לגיטימציה . " ישראל הפכה לשדה ניסוים של הקהילה הבינלאומית .  ובימים האחרונים אף הגיח רעיון חדש :  'יהודים ישארו תחת ריבונות פלסטינית' .  תנו לי לומר לכם - זה לא ייקרה ,  וזה לא יכול לקרות .  אתם יודעים למה יהודים לא יכולים לחיות תחת ריבונות פלסטינית ?  כי הם יהרגו אותם ". 
לדברי השר ,  מהות הציונות היא ריבונות . " אם אין ריבונות אין ציונות .  יהודים תחת ריבונות זרה זוהי פניית פרסה של הציונות .  ניסינו את זה באירופה וזה לא ממש הצליח ".  
בנט חזר על ההצעה שהציג בעבר על מנת לפתור את הסכסוך - החלת הריבונות על השטחים בגדה המיושבים בכ-400 אלף יהודים ,  והענקת אזרחות ל-70 אלף פלסטינים באותם מקומות . " זה לא יפגע בדמוקרטיה .  בשאר השטח הפלסטנים יקימו שלטון עצמי .  ייבחרו ,  ישלמו מיסים ,  יבנו לעצמם .  האם זה מושלם ?  לא .  האם זה עדיף בהרבה מאשר להחדיר ללבנו מדינת אויב  כן .  תצאו כבר מההזיה שהכל אפשר לפתור בקאט אנד פייסט ",  עקץ את המתנגדים לו .  
הוא הבהיר כי הקהילה הבינלאומית אמנם לא תתמוך בהצעתו ,  אולם טען כי העולם ממילא כיום לא מכיר בכותל ובהר הזיתים וברמת הגולן כמדינת ישראל , " אז גם בזה הוא לא יכיר ".   
" אם היינו נכנעים ללחץ לא היינו מקימים מדינה .  העולם מכבד עוצמה ,  לא נחמדות .  אם נהיה חזקים העולם יעריך אותנו .  כשסיפחנו את הגולן ,  הנשיא רייגן השעה את מזכר ההבנות עם ישראל ,  אבל בגין אמר לו  אתם מענישים את ישראל ?  מי שמאיים עלינו ימצא שאנחנו חירשים לאיומים .  התקיימנו 3,700 שנה בלי מזכר הבנות ונמשיך עוד גם בלעדיו ". 
לטענתו ,  התנאי להצלחת התוכנית הוא שקט בשטח ,  שיבוא בזכות השקעה הכלכלית מסיבית בשטחים הפלסטינים . " משרד הכלכלה משקיע משאבים בשביל הדו-קיום .  צריך להרים את הראש לעבר ישראל חזקה יותר ובטוחה יותר ,  והעולם יאמין לנו כשנאמין לעצמנו ",  אמר .  
ראש הממשלה נתניהו שעלה מאוחר יותר לנאום אמנם לא התייחס ישירות למתקפה מצדו של שותפו לקואליציה ,  אולם הקדיש חלק נכבד מדבריו למו"מ עם הפלסטינים וחזר על עמדתו לפיה יש להגיע למצב של שתי מדינות לאום . 
" במו"מ עם הפלסטינים אנחנו נשיג שתי מטרות  שלא תהיה מדינה דו לאומית ,  ושלא תהיה עוד מדינה בחסות איראן ",  אמר ראש הממשלה .  בהתייחסו לעובדה שכבר התקיימו סבבי פגישות רבים ,  ונוכח הרושם לפיו אין התקדמות בשיחות מול הרשות אמר כי  " בקרוב נדע אם ניתן להמשיך את המו"מ ".   
" האמריקנים פועלים כעת לגבש את העמדות שלהם שיוצגו לצדדים .  ישראל אינה חייבת להסכים עם כל מה שהם יציגו ,  אבל אנחנו עומדים על שני דברים חשובים מול הפלסטינים :  ההכרה במדינה היהודית כמדינת לאום ,  ופירוז המדינה הפלסטינית .  זו הארץ שבה נצרבו הזיכרונות שלנו ,  כאן המדינה שהקמנו .  הפלסטינים צריכים להשלים עם זה .  איננו רוצים לספח פלסטינים ולשלוט בהם ,  אבל מטבע הדברים המדינה הפלסטינית תהיה מפורזת ,  וסממנים מסוימים של ריבונות יהיו מוגבלים ",  אמר .
 בהמשך דבריו נגע ראש הממשלה בנושא האיראני והבהיר כי הסכם הביניים שהושג בז'נבה ,  שיישומו החל לאחרונה  הרחיק את האיראנים חודש וחצי בלבד אחורה מהשלב בהעשרה בו היו לפני ההסכם . " מה שהאיראנים עשו ומה שההסכם עשה ,  זה להחזיר את הרכבת חזרה לתחנה הראשונה  ( העשרה של עד 3.5% )  ,  אבל הם משפצים את הקטר ,  כך שיוכלו לפרוץ בעתיד הישר אל ה-90% ",  אמר נתניהו . " הסכם ז'נבה הוא הסכם רע .  ההסכם הרחיק את איראן בעוד שישה שבועות מהמקום שבו היא עמדה לפני ההסכם ".  לדבריו ,  מטרת הסדר הקבע נותר למנוע מאיראן נשק גרעיני . " לא ניתן לאיראן לפתח את היכולת לייצר נשק גרעיני ,  זו הייתה ותישאר המדיניות שלנו ". 
 ( עדכון ראשון :  17:41 )  

בנט :  אבותינו וצאצאינו לא יסלחו למי שיחלק את הארץ
יו"ר הבית היהודי תקף את ראש הממשלה בכנס המכון למחקרי ביטחון לאומי ואמר : " אם יהודים יחיו בפלסטין - יהרגו אותם ".  נתניהו בתגובה : " איננו רוצים לספח פלסטינים ולשלוט בהם "
 
