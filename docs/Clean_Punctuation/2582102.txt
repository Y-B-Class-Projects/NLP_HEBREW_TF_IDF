משה כחלון החליט סופית :  לוקח פסק זמן מהפוליטיקה
מקורות יודעי דבר אמרו כי שר התקשורת והרווחה ,  שהודיע כי לא יתמודד על מקום ברשימת הליכוד ,  החליט לוותר על האפשרות לרוץ ברשימה עצמאית .  הוא ייצא כנראה ללמוד בחו"ל
כשלושה שבועות לאחר שהודיע כי לא יתמודד על מקום ברשימת הליכוד לכנסת הבאה ,  החליט הערב  ( שבת )  שר התקשורת והרווחה ,  משה כחלון ,  לוותר גם על האפשרות של ריצה עצמאית .  מקורות יודעי דבר אמרו כי כחלון ,  שהתלבט בימים האחרונים בין ריצה באופן עצמאי לבין לקיחת פסק זמן מהפוליטיקה ,  יושב בשעה זו עם סביבתו המצומצמת וככל הנראה בסיום הישיבה יודיע כי הוא יוצא ללימודים בחו"ל .  
יצוין כי לא מדובר עדיין בהחלטה סופית בעניין וכי על כחלון מופעלים עתה לחצים כבדים מצד בכירים בליכוד ,  ובהם גם אנשיו של ראש הממשלה ,  בנימין נתניהו ,  לרוץ במסגרת הליכוד-ביתנו ,  או לפחות לסייע לליכוד במערכת הבחירות .  
ח"כ דני דנון  ( הליכוד )  אמר הערב בתגובה כי  " השר משה כחלון הוא ליכודניק אמיתי .  הפעילות שלו למען ארץ ישראל ויהודה ושומרון היא חלק מה-די.אן.איי הליכודי ,  הפעילות החברתית שלו למען השכבות החלשות היא חלק מה-די.אן.איי הליכודי ,  ואני מברך על הישארותו בנבחרת המנצחת של הליכוד ".  לדברי דנון , " כמי שגדל בליכוד ,  מאמין בארץ ישראל ,  ומאמין בעם ישראל ,  אני יודע להגיד בצורה ברורה - הבית של משה כחלון היה ונשאר הליכוד ". 
ביום חמישי ,  כפי שפורסם לראשונה בוואלה !  חדשות ,  הציע מקורבו של נתניהו ,  נתן אשל ,  לכחלון שריון למספר 3 ברשימה ותפקיד שר בכיר  אוצר או תמ"ת מורחב ,  כולל הגדרה של משנה לראש הממשלה .  כחלון פסל את ההצעה על הסף .  
אתמול הגיע לידי כחלון סקר העומק שהזמינו מקורביו ,  אשר נועד לבדוק את כדאיות הקמת מפלגה עצמאית בראשותו .  לדברי היועץ האסטרטגי העובד עם כחלון ,  אייל אריאל , " הסקר ענה מאוד על הציפיות ,  והממצאים מתאימים למה שחשבנו מההתחלה שנראה .  הוא קובע חד-משמעית שיש מקום להקמת רשימה חברתית שתהיה לה עוצמה ושתשנה את ההתייחסות לנושא החברתי .  לכחלון יש את היכולת ,  וההחלטה נמצאת רק בידיים שלו ". 
אריאל ציין כי על פי ממצאי הסקר ,  מפלגה בראשותו של השר הפופולרי עשויה לגרוף מנדטים בטווח הנע בין 13 ,  ברף התחתון  ( כפי שהציגו סקרים שפורסמו ביממה האחרונה בערוץ 2 ובידיעות אחרונות )  ,  ועד ל-20 מנדטים ,  במצב אופטימלי .  מתוצאות הסקרים עולה כי כחלון  " נוגס "  במנת המנדטים של הליכוד בעיקר ,  כמו גם באלה של מפלגת העבודה ו"יש עתיד ".  
לקריאה נוספתכחלון שר חברתי ?  לא אם שואלים את עובדי הרווחההסקר הגיע ,  בסביבת כחלון מרוצים :  עונה על הציפיותסקר :  13 מנדטים לכחלון אם ירוץ ,  קדימה נמחקת
לפניות לכתב :  pinhas_wolf@walla.com 

משה כחלון החליט סופית :  לוקח פסק זמן מהפוליטיקה
מקורות יודעי דבר אמרו כי שר התקשורת והרווחה ,  שהודיע כי לא יתמודד על מקום ברשימת הליכוד ,  החליט לוותר על האפשרות לרוץ ברשימה עצמאית .  הוא ייצא כנראה ללמוד בחו"ל

