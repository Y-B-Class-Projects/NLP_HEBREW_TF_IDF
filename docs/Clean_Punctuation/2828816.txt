נתניהו :  שופטי פרס ישראל הם  " קיצוניים ואנטי ציוניים "
 בהתייחסות ראשונה לפרישתם של כמה מחברי הוועדה ,  בעקבות התערבותו מצדו לכאורה בוועדת הפרס ,  לא חסך ראש הממשלה את דעתו על השופטים .  ועד ראשי האוניברסיטאות : " מגנים כל ניסיון לפסול שופטים או מועמדים בגין דעותיהם "
 ראש הממשלה בנימין נתניהו התייחס היום  ( רביעי )  לראשונה לסערה סביב פרס ישראל בפוסט שפרסם בעמוד הפייסבוק שלו ,  שבו כינה את חברי ועדת הפרס  " קיצוניים "  והגדיר אותם כ"קליקה סגורה ואנטי ציונית ".  הפוסט של נתניהו זכה ליותר מ-2,600 אוהדים ועורר דיון סוער ברשתות החברתיות .  חלקם צידדו בדעותיו וחלקם האשימו אותו ברדיפת השמאל ובהתערבות לא מידתית .
" במשך השנים מונו לוועדה הבוחרת יותר ויותר גורמים קיצוניים בעמדותיהם ,  ובהם גורמים אנטי ציוניים - למשל כאלה התומכים בסרבנות לשרת בצה"ל - ופחות מדי נציגים אותנטיים של חלקים נרחבים אחרים בעם ",  כתב ראש הממשלה .  
עוד על הסערה סביב פרס ישראל:הסופר יצחק בן-נר מצטרף ליגאל שוורץ ומסיר את מועמדותו לפרס ישראלגל התפטרויות של שופטי פרס ישראל ;  טענות ל"פוליטיזציה ושיקולים זרים "  מצד ראש הממשלהכשתרבות נגמרת ,  נשאר פולקלור .  דעה  
" הרכב הוועדה שבוחרת את הזוכים בפרס ישראל חייב להיות מאוזן ולשקף נאמנה את מגוון הזרמים ,  העמדות והרבדים המרכיבים את החברה הישראלית ",  הוא הוסיף . " לעיתים קרובות מדי ,  נדמה היה שחברי הוועדה הקיצוניים מחלקים את הפרסים לחבריהם ,  בשיטת חבר מביא חבר .  מי שלא מזוהה עם הקו שלהם ,  מי שלא שייך לקליקה שלהם ,  התקשה מאוד להשתלב בוועדת הפרס או לקבל את הפרס ". 
נתניהו לא התייחס באופן ישיר להתפטרותם של כמה מחברי הוועדות ,  ולא להסרת המועמדות של כמה מהמועמדים לפרס ,  ומנה את הקריטריונים שצריכים ,  לדעתו ,  להנחות את השופטים בבחירת הזוכים . " מי שמרים תרומה משמעותית למדינה ולביטחונה ,  לעם ולחברה ,  למדע ולכלכלה ,  בתרבות ,  בספרות ,  באקדמיה ,  בתעשייה ,  ובכל תחומי חיינו  ראוי לפרס ולהוקרה ",  הוא כתב .  
בתוך כך ,  גם ועד ראשי האוניברסיטאות התייחס היום לראשונה לפרישתם של חברי סגל רבים מוועדת הפרס ,  וגינו את הניסיון לפסול שופטים או מועמדים בגין דעותיהם .  כמו כן ,  לאור החשש כי השופטים שנותרו ירצו לרצות את גורמי הימין ובראשם ראש הממשלה ,  קרא הוועד למכהנים בוועדות הפרס  " להקפיד לשים לנגד עיניהם בבואם לבחור את הזוכים את האיכות והמצוינות מתוך מחויבות ויושרה מקצועית ".  עוד הוסיפו כי  " הוועד רואה חשיבות רבה בפרס ישראל .  פרס שנועד ,  כפי שהגדיר זאת בזמנו יוזם הפרס שר החינוך ,  פרופ' בן-ציון דינור ,  להדגיש את הקשר בין עצמאות מדינית ועצמאות רוחנית ".  
תחילת הפרשה בשבוע שעבר ,  אז קיבלו שני חברי הוועדה לפרס ישראל לספרות יפה ושירה ,  הפרופסורים אריאל הירשפלד מהאוניברסיטה העברית ,  ואבנר הולצמן מאוניברסיטת תל אביב ,  הודעה מלשכת ראש הממשלה ,  המכהן בימים אלו כשר חינוך מאז התפטרותו של שי פירון ,  כי חברותם בוועדה פסולה .  זאת לאחר שכבר החלו את עבודתם בוועדה .  השניים טענו כי לא קיבלו הסברים ברורים על פשר ההחלטה .  בעקבות כך פרשה גם הסופרת גיל הראבן מוועדת השופטים ,  והותירה את הוועדה ללא חבריה כשהאפשרות שהפרס יבוטל השנה מרחפת מעל ראשה .  
במקביל ,  החליטו אתמול על פרישתם גם חמשת חברי ועדת פרס ישראל לחקר הספרות ,  פרופסור ניסים קלדרון ,  פרופסור נורית גרץ ,  פרופסור זיווה בן פורת ,  פרופסור אפרים חזן וד"ר אורי הולנדר .  גם רם לוי ,  חבר ועדת פרס ישראל לקולנוע ,  התפטר במחאה ,  ופרופסור לספרות מאוניברסיטת בן גוריון ,  יגאל שוורץ ,  הודיע כי הוא מסיר מועמדותו מהפרס וקרא לשאר המועמדים ללכת בעקבותיו .  
פרופ' גרץ ,  שמלמדת באוניברסיטה הפתוחה ובמכללה האקדמית ספיר ,  הגיבה על דבריו של נתניהו ,  ואמרה כי הם  " לא פגעו בי אלא העציבו אותי ".  לדבריה , " מעציב אותי שאנחנו רואים מכלול גדול של גוונים של קולות והכל מטושטש ומוכנס ל'בעד המדינה או נגד המדינה' .  מכריחים אותנו לחיות בצד פשטני כל כך .  נכון ,  אני נמצאת בצד השמאל על המפה הפוליטית ,  כולנו פוליטיים ,  אבל המציאות מורכבת יותר ,  אני יכולה להיות בשמאל ולאהוב את המולדת .  או להיות ממש שמאלנית ולחשוב שצריך לוותר על חלקי הארץ ובכל זאת לאהוב את הארץ ". 
גנץ שללה בכל תוקף את דבריו של נתניהו לפיהם חברי הוועדות משתייכים לקליקה סגורה ושמאלנית וטענה כי בוועדות יושבים גם אנשי ימין . " אני חושבת שזה מאד מוזר להכריז שיש קליקה ,  גם בוועדות קודמות בין מקבלי הפרס היה אחוז גדול מאד של אנשי ימין .  כמה שאני מכירה את השמות של חברי הוועדה ,  הם נבחרו לא בגלל דעות פוליטיות קיצוניות אלא בגלל המחקרים שלהם ,  הספרות שלהם ,  רם לוי בגלל איכות הסרטים שלו .  אז להכניס יד גסה ולהאשים למשל את הירשפלד שחתם על סרבנות ?  הוא נמדד על איכות המחקרים המצוינים שלו ולא על הסרבנות .  טוענים שהוא שמאל קיצוני שמתנגד לאהבת ישראל או לא ציוני מספיק ,  אבל כשהירשפלד כותב על ברנר או על עגנון הוא מגלה אהבת ישראל - זאת הציונות שלו ,  ובתוך ההיסטוריה היא נמצאת .  לאו דווקא בנפנוף הדגל הזה של השמאל ". 
במשרד החינוך סרבו להתייחס לפרשה ,  וגם לשאלת וואלה חדשות אם אותרו מועמדים חדשים במקום אלו הפורשים ,  או הפסולים ,  ומסרו בתגובה כי  " יש לפנות ללשכת ראש הממשלה ".  אולם גם שם סרבו להתייחס לסוגיה .  בתוך כך ,  גורמים בסביבתו של נתניהו הסבירו הערב את ההחלטה לפסול את הירשפלד והולצמן : " הירשפלד נפסל על עידוד סרבנות ,  והולצמן על זלזול ביוצרי הזמר המזרחי ". 
בהכנת הידיעה השתתף עמרי נחמיאס
blumenfeld@walla.com לפניות לכתבת רויטל בלומנפלד 

נתניהו :  שופטי פרס ישראל הם  " קיצוניים ואנטי ציוניים "
 בהתייחסות ראשונה לפרישתם של כמה מחברי הוועדה ,  בעקבות התערבותו מצדו לכאורה בוועדת הפרס ,  לא חסך ראש הממשלה את דעתו על השופטים .  ועד ראשי האוניברסיטאות : " מגנים כל ניסיון לפסול שופטים או מועמדים בגין דעותיהם "
 
