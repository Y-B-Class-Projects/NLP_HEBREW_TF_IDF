כוחו של אייליינר :  המאפרת של שרה נתניהו מפרטת על מראה האיפור
לירז פיינמן ,  מאפרת בחברת מאק ,  מספרת על מראה האיפור שבנתה לאשת ראש הממשלה במהלך ביקור הנשיא טראמפ .  ליום :  איפור קליל עם הצללות עדינות ,  סומק אפרסקי ושפתון דובדבן .  לערב :  מראה נשי מודגש עם איפור עיניים שחור ושפתון אדום קלאסי .  וגם מגלה את מי עוד היא רוצה לאפר
בווידיאו :  בני הזוג נתניהו עם הנשיא טראמפ והגברת הראשונה במעון ראש הממשלה .  

בחירות האופנה של רעיית ראש הממשלה שרה נתניהו עבור ביקור הזוג הנשיאותי טראמפ ,  היו מוצלחות הודות לסטיילינג מהוקצע של סנדרה רינגלר ולבחירת ביגוד מחמיא והולם :  שמלת אנטוניו ברארדי באורך מידי עם שרוולי חצי תפוחים לארוחת הערב ,  ושמלה חובקת גוף צהובה של אליאן סטולרו לביקור בהדסה .  אבל מה בנוגע לאיפור ?  
מאחורי מראה הערב הזוהר של נתניהו עומדת לירז פיינמן ,  מאפרת בחברת מאק .  פיינמן  ( 35 )  מועסקת במותג האיפור המקצועי מזה חמש שנים .  היא משמשת כמנהלת הסניף בקניון רמת-אביב ,  וחברה בצוות האירועים של המותג .  במסגרת תפקידה היא איפרה לא פעם בשבועות האופנה בחו"ל ופעמיים בארץ במסגרת שבוע האופנה גינדי תל-אביב .  
הקשר של מאק עם שרה נתניהו נוצר עוד לפני הביקור ההיסטורי של הנשיא טראמפ ,  באמצעות מעצב השיער והצלם ז'אן כהן העובד עם אשת ראש הממשלה בקביעות .  ההחלטה מצידו לפנות למאק התקבלה על רקע הפריסה הכלל ארצית של המאפרים ,  זמינותם ונסיונם הרב בתחום כמאפרים בתצוגות שבועות האופנה בחו"ל .  שוחחנו עם לירז פיינמן על הג'וב המדובר שלה .  
האם איפרת את שרה נתניהו בעבר ?   
" בחצי שנה האחרונה איפרתי את הגברת נתניהו מספר פעמים למגוון אירועים וטקסים ,  ביניהם הטקס המרכזי בערב יום הזכרון ".  
ספרי לנו על מראות האיפור . 
" המראה הראשון היה קליל ,  טבעי ויומיומי .  הוא נועד לסיור עם הגברת טראמפ בבית-החולים הדסה .  הוא התבסס על הצללות עדינות ,  סומק אפרסקי ,  איפור עיניים בגווני זהב עדינים וקצת הדגשה של קווי הריסים ,  העליון והתחתון .  חשוב לציין שגברת נתניהו מאד אוהבת פס של עיפרון שמנת בתוך העין ,  ואני מקפידה לעשות שימוש בעיפרון כזה כל פעם .  תפקיד של עיפרון בגוון בהיר בקו המים של העין הוא לפתוח ולהאיר את העין .  על השפתיים הנחנו שפתון אדמדם בגוון דובדבן ".   " לקראת המראה השני של מסיבת העיתונאים וארוחת הערב במעון ראש הממשלה ,  היה זמן קצר להתארגנות בגלל לוח זמנים צפוף .  אז החלטתי לשדרג את מראה הצהריים .  עשינו טאץ'-אפ על כל הפנים ;  חידוש מייקאפ ,  הצללות וסומק .  הוספנו פס דקיק של אייליינר שחור מעל העין כדי להעניק מראה ערב נשי ומודגש ,  וגם שפתון דומיננטי באדום מט  ( עיפרון שפתיים אדום בגוון CHERRY ושפתון נוזלי מט בגוון Fashion Legacy )   .  
איך הוחלט על המראה ?  
" על מראה האיפור החלטנו יחד עם צוות הסטיילינג של גברת נתניהו על בסיס הביגוד שהותאם לה .  במראה הראשון השמלה היתה צהובה בגוון דומיננטי ,  ולכן הלכנו במכוון על איפור מעודן ויומיומי עם ליפסטיק בגוון עדין ולא בולט שלא יאפיל על גוון השמלה .  לגבי מראה הערב ,  ההצעה היתה של סנדרה .  כיוון שהיא תיכננה להלביש אותה בשמלה שחורה קטנה ,  הוחלט ללכת על לוק קלאסי מנצח ,  ולכן הלכתי על אייליינר שחור ושפתון אדום - השילוב המושלם ". 
איך היית מסכמת את החוויה ?   
" זה כבוד גדול בשבילי לאפר את שרה נתניהו .  וזה תמיד כיף ואני תמיד שמחה לאפר אותה ".  
את מי עוד היית רוצה לאפר ?   
" את קים קרדשיאן ".  

כוחו של אייליינר :  המאפרת של שרה נתניהו מפרטת על מראה האיפור
לירז פיינמן ,  מאפרת בחברת מאק ,  מספרת על מראה האיפור שבנתה לאשת ראש הממשלה במהלך ביקור הנשיא טראמפ .  ליום :  איפור קליל עם הצללות עדינות ,  סומק אפרסקי ושפתון דובדבן .  לערב :  מראה נשי מודגש עם איפור עיניים שחור ושפתון אדום קלאסי .  וגם מגלה את מי עוד היא רוצה לאפר

