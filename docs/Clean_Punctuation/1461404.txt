לפני ההשבעה :  שלום מונה לשר וחבר המטבחון
רגע לפני ההשבעה קיבל ח"כ סילבן שלום את תפקיד השר לפיתוח אזורי ופיתוח הנגב והגליל .  נתניהו יצמצם את המטבחון לחמישה שרים
ח"כ סילבן שלום החליט לחבור לממשלתו של ראש הממשלה המיועד בנימין נתניהו .  בתום פגישה בין השניים קיבל על עצמו ח"כ שלום את תפקיד השר לפיתוח אזורי ולפיתוח הגליל והנגב .  בנוסף ,  יהיה סילבן שלום חבר במטבחון המצומצם וישמש גם כמשנה לראש הממשלה .  
מוקדם יותר ,  נדחתה הפגישה בין השניים בעקבות החרפת המתיחות ביניהם .  השניים היו אמורים להיפגש בשעה 13:00  ( שלישי )  במשכן הכנסת ולדון בהצטרפותו של שלום לממשלת נתניהו .  לסילבן שלום הוצע לשמש כמשנה לראש הממשלה ולשר לפיתוח אזורי ,  אולם אתמול הוא הבהיר כי הוא אינו מוכן לקבל את ההצעה .  
אתמול התנהלו מגעים בין השניים באמצעות מתווכים ועל רקע מתיחות הולכת וגואה .  שלום עזב בערב את משכן הכנסת מבלי להיפגש עם נתניהו ,  וכאמור מקורביו הודיעו כי הוא אינו מסתפק בתפקיד שהוצע לו .
 במהלך הלילה נפוצו שמועות במערכת הפוליטית לפיהן נתניהו הבטיח לשלום את תיק החוץ ,  אם אביגדור ליברמן יודח עקב במידה שיוגש כתב אישום נגדו .  בישראל ביתנו הגיבו על כך בחריפות ומסרו כי  " מי שבונה על כך שליברמן יודח עקב חקירה ,  שייקח בחשבון שזה ייקח לפחות 13 שנה ,  כפי שהיה מ-96 עד היום .  עצם השימוש בהנחה זו מטעם בכירי הליכוד ,  פוגעות קשות בסיכוי ממשלת נתניהו לתפקד עוד לפני שהיא הוקמה ". 
בישראל ביתנו טוענים שבעקבות סיכום מוקדם בין נתניהו ליו"ר המפלגה אביגדור ליברמן על כך שבמטבחון יהיה חברים חמישה שרים בלבד ,  אמר ליברמן לנתניהו שהוא לא מוכן להרחבה שהיתה אתמול לשלושה שרים נוספים .  עקב כך ,  נתניהו הודיע לליברמן לפני שעה קלה כי המטבחון ימנה בסופו של דבר חמישה שרים ,  כפי שסוכם .  המשמעות היא שנתניהו יצטרך להודיע לשלושה שרים להם הבטיח חברות בגוף היוקרתי ,  שהם ייאלצו לוותר על כך .
 בתוך כך ,  היועצת המשפטית של הכנסת ,  נורית אלשטיין ,  הגישה בצהרים חוות דעת משפטית הקובעת כי המליאה תוכל להצביע על אישור הממשלה הערב כפי שנקבע בתחילה .  בכך נדחתה למעשה הקובלנה של מפלגת קדימה ,  שפנתה ליו"ר הכנסת ריבלין בבקשה לדחות את השבעת הממשלה .  בקדימה טענו כי ההסכמים הקואליציוניים לא הונחו במזכירות הכנסת כנדרש על פי החוק וכי הם לא נחשפו במלואם .  
אלשטיין כתבה בעניין זה כי  " החוק מאפשר הן פרשנות שמניין 24 השעות הקבוע בחוק הממשלה נספר אחורנית משעת תחילת הדיון במליאה בנושא כינון הממשלה והן פרשנות שהספירה היא משעת ההצבעה על כינון הממשלה .  ההוראות בדבר פרסום הסכמים פוליטיים ,  תכליתן לאפשר לחברי הכנסת לעיין בהסכמים וללמוד אותם בטרם יבואו להצביע על כינון הממשלה החדשה ולאפשר לחברי הכנסת לממש את זכות ההשתתפות שלהם .  חובת הגילוי נגזרת גם מחובת האמון שהסיעות חייבות לציבור וכדי לאפשר פיקוח ציבורי על תוכנם ". 
אלשטיין הוסיפה כי  " הבוקר בדקתי ומצאתי כי כל ההסכמים נמצאים באתר האינטרנט של הכנסת והגישה אליהם מצוינת באופן ברור ובולט .  בנסיבות אלה נראה כי לוח הזמנית המבוקש יש בו כדי להשיג את שביסוד החוק וגריעתן המועט של השעות ממניינן של 24 שעות מתחילת הדיון אין בו כדי לפגוע ביכולתם האמיתית של חברי הכנסת ככל שיחפצו ,  בידיעה הנדרשת לגבי ההתחייבויות אותן נטלו על עצמן הסיעות ,  עת יבואו חברי הכנסת להצביע על כינון הממשלה ". 

לפני ההשבעה :  שלום מונה לשר וחבר המטבחון
רגע לפני ההשבעה קיבל ח"כ סילבן שלום את תפקיד השר לפיתוח אזורי ופיתוח הנגב והגליל .  נתניהו יצמצם את המטבחון לחמישה שרים

