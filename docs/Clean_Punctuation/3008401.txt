נתניהו בטקס האזכרה בהר הרצל : " הכור בדימונה ייקרא על שמו של פרס "
 במלאת 30 יום למותו נחשפה מצבתו של ראש הממשלה והנשיא לשעבר בהר הרצל בירושלים .  1,800 בני משפחה ,  חברים ואנשי ציבור הגיעו לאירוע .  ריבלין : " רוח הסקרנות הניעה אותך במשך 70 שנה "
 טקס האזכרה וגילוי המצבה במלאת 30 יום למותו של נשיא המדינה לשעבר שמעון פרס נערך היום  ( שישי )  בחלקת גדולי האומה בבית העלמין בהר הרצל שבירושלים .  הטקס התקיים בנוכחות כ-1,800 איש ,  ובהם בני משפחתו של פרס ,  חבריו ומכריו ואנשי ציבור .  בין היתר נשאו דברים ראש הממשלה בנימין נתניהו ונשיא המדינה ראובן ריבלין .
 נתניהו פתח את דבריו באנקדוטה כחייל צעיר . " אני זוכר ניווט אחד שעשיתי עם 'היחידה' בסוף שנות ה-60 באזור דימונה .  אמרו לי שבמקום הזה לא עוברים .  'היחידה מגיע לכל מקום ואין מי שיעצור אותנו' ,  חשבתי .  לקח לי כמה עשרות שנים טובות להיכנס לדימונה ,  בסמכות וברשות ,  וכראש ממשלה נחשפתי למלוא החשיבות של הקריה למחקר גרעיני ",  סיפר ראש הממשלה על המתקן שפרס פעל רבות להקמתו . " זהו מפעל שיש לו תרומה מרכזית לקיומנו ולהבטחת עתידנו ". 
שמעון פרס 2016-1923 || סיקור מיוחד :" מתכתב עם ערכי המוסד ":  בית ספר ראשון ייקרא על שם פרסהרמטכ"ל לשעבר גנץ ניחם את משפחת פרס : " אסור לוותר על השלום"משלחת ערבים ישראלים הגיעה לשבעה של פרס : " זו לא דרכנו להחרים "  
הוא הוסיף כי לפרס יש זכויות רבות בביטחון ישראל . " עוד קודם לכן  ( לפני הקמת הכור )  פעל פרס בתחומים חשובים אחרים כדי לבסס את ביטחון המדינה - בגיל צעיר נרתם לעתיד הרכש הצבאי ,  שסייע לנו רבות במלחמת העצמאות ,  וקידם את התעשיות הביטחוניות ".  
לדברי נתניהו , " לאור בקשתי הבטיח המרכז למחקר גרעיני כי ייקרא על שם פרס .  כפי שראוי לאיש חזון ואיש מעשה בשיעור קומתו .  הותרנו לנו צו - להקים ולקיים מדינה שלא תבייש את אבותינו לפנינו ואת בנינו אחרינו .  נעשה הכול כדי שאכן כך יהיה ".  
הנשיא ריבלין הפליג אף הוא בחשיבותו של פרס בתולדות ישראל . " כובד ראש ויגון עמוק עוטף אותנו ,  שמעון ,  ברגעים אלו ,  במלאת 30 יום לפטירתך .  בימים שחלפו מאז לכתך ,  התרבו ,  מטבע הדברים ,  הסיפורים עליך ועל מעשיך .  שוב ושוב הוזכרו זכויותיך בדברי הקמת המדינה הזו ,  הקריה למחקר גרעיני בדימונה .  התעשייה האווירית .  התעשיות הביטחוניות .  מבצע אנטבה .  מערך ההגנה הישראלית .  ההתיישבות .  חיסול האינפלציה והתכנית הכלכלית .  המהלכים המדיניים והאמונה בשלום . 
" גם תאריך ותפקידיך הרבים חזרו שוב ושוב :  חבר הכנסת ויו"ר תנועת העבודה ,  מנכ"ל משרד הביטחון ,  שר האוצר ,  שר הביטחון ,  שר החוץ ,  ראש הממשלה ,  נשיא המדינה התשיעי .  אך מעל לכל התארים והתפקידים ,  נדמה לי שניסינו כולנו ,  מקרוב ומרחוק ,  לנסות ולעמוד על האדם שבך ,  ועל הרוח הגדולה שהיתה בך ".  
ריבלין הוסיף על אישיותו המיוחדת של ראש הממשלה והנשיא לשעבר . " 'אין רואים את הרוח' ,  כתב משוררנו הלאומי ,  חיים נחמן ביאליק ,  'אין רואים את הרוח אבל היא הנוהגת את הספינה .  ולא הסמרטוטים האלה המתנפנפים מעל התורן לעיני כל' ,  כתב .  אצלך ,  שמעון ,  זו היתה הרוח .  רוח הסקרנות והלמידה ,  רוח האנושיות ,  הרוח הגדולה שהיית .  הרוח הזאת היא שהניעה את מפרשי העשייה הציבורית שלך במשך כמעט 70 שנה ,  בלי להתעייף ובלי לנוח ,  זו הרוח שהנחתה אותך .
" חשבתי על הסיפור המצמרר על הפרידה מסבך ,  הרב צבי הירש מלצר .  גם ברגעי הפרידה ממך ,  ילד יהודי ,  מוקף במנהיגי העולם כולו .  חשבתי על המתח הזה ,  בין מחויבות יהודית לאומית ,  לבין היותך איש העולם הגדול ,  אדם עם חזון גלובלי ,  קוסמופוליטי .  שאלתי את עצמי איך יישבת בין השניים .  וחשבתי ,  על תפילת ראש השנה ,  שבה יש ביטוי מובהק ,  לכמיהה הזו ממש ,  לכמיהה היהודית ,  לתקן ,  לא רק את העם שלנו ,  אלא לתקן עולם .  ממרחק הזמן ,  ברור לי שצוואת הסבא ,  היתה גם צוואתך עבורנו :  להיות יהודים ,  יהודים הנאמנים לעמם ולמורשתם ,  ויהודים החפצים באותה נשימה ממש ,  בטובת העולם ,  בתיקונו ,  ובבניין עתידו ,  שהוא גם עתידנו .  נזכור את דבריך שמעון ,  ותהא נשמתך ורוחך צרורות בצרור החיים ,  ובלב העם אמן ".  
יעל פרס ,  נכדתו של ראש הממשלה והנשיא לשעבר ,  סיפרה על החיים בצל הסבא המפורסם . " אני נזכרת בימיםש בהם הייתי תלמידת תיכון ,  איך כולם התרגשו לקראת ביקורך בבית הספר .  תמיד ידעת לרתק את קהל שומעיך ,  ידעת לרתק גם את התלמידים הצעירים .  לא אשכח את היום שהגעת לבסיס שבו הייתי חיילת ,  איך כולם ניקו כל פינה ,  הכול לכבודך .  כשנכנסת לבסיס קלטת אותי במבט ,  אספת אותי בזרועותיך לחיבוק אוהב מול כולם .  חזרתי איתך במסוק ולא הפסקת להצחיק אותי בהתכתבות על מחברת צהובה . 
" היית סבא מגניב ועדכני ,  מגיע בחולצת פולו ,  ג'ינס ,  מוקסינים ומשקפי שמש מגניבים .  השארת לי מספר מטלות ,  רשימת ספרים ארוכה ,  מאמרים ומספר רעיונות שאסור לי לפספס .  אוהבת אותך עד אין סוף סבא ,  וכבר מתגעגעת מאוד ".  
נכדתו מיקה אלמוג סיפרה כי  " מותו הוא ציווי ,  לסרב להאמין שלעד נחיה על חרבנו ,  כי העולם וההיסטוריה גם שלנו הוכיחו שזו בחירה .  מתוך הכאב יש דבר אחד שחשוב להבין .  לא יהיה פה יום אחד בלי שמעון פרס ,  כמו שאין בניין בלי יסודות ,  ניצחון בלי תעוזה .  אני מבטיחה לך את זה ,  סבא ,  אבל חשוב הרבה יותר מלהבטיח את זה לך - להבטיח את זה לילדים שלנו .  נוח בשלום ,  כי אנחנו לא ננוח לרגע ". 
במהלך טקס האזכרה נחשף הקהל למצבתו של פרס ,  שעליה נחקקו ביטויים שונים לפי בקשת המשפחה .  על עיצוב המצבה אחראי מפעל מצבות משפחתי ,  ותיק וקטן הנמצא בחצור הגלילית . " זאת הייתה זכות גדולה וכבוד גדול לנו ולצפון בכלל ,  שנפל בחלקנו לעשות את המצבה הזאת ",  אמרו בהתרגשות לוואלה !  NEWS האחים בועז ואיתן הופרט ,  הבעלים של המפעל  " אבני גזית ".  
חרף העובדה כי ילדיו של פרס העידו כי הוא ביקש שעל מצבתו ייכתב  " מת בטרם עת ",  לאור אורח חייו הצעיר והפעיל ,  בסופו של דבר הוחלט להנציח על מצבתו שלושה ביטויים .  בצד אחד נחרט משפט של דוד בן גוריון ,  שעמו פרס עשה את צעדיו הראשונים בחייו הציבוריים ,  בנוגע לצביונה של מדינת ישראל .  בצד נוסף נכתב הפסוק המפורסם מספר ישעיהו : " ולא יישא עוד גוי אל גוי חרב ".  בצד שלישי נכתב משפט משירו של המשורר הלאומי חיים נחמן ביאליק  " אחרי מותי ",  ובחזית המצבה נחרט שמו ותאריך לידתו ומותו של פרס ". 
 ( עדכון ראשון :  10:00 )  

נתניהו בטקס האזכרה בהר הרצל : " הכור בדימונה ייקרא על שמו של פרס "
 במלאת 30 יום למותו נחשפה מצבתו של ראש הממשלה והנשיא לשעבר בהר הרצל בירושלים .  1,800 בני משפחה ,  חברים ואנשי ציבור הגיעו לאירוע .  ריבלין : " רוח הסקרנות הניעה אותך במשך 70 שנה "
 
