בדרך לדחיית השידורים :  חוק התאגיד יעלה היום לקריאה שנייה ושלישית
לאחר שאושרה הצעת החוק לדחיית השידורים ל-15 במאי בהליך בזק ,  תובא להצבעה בקריאה שנייה ושלישית .  כדי להכניסה לתוקף ,  הליך החקיקה חייב להסתיים לפני מועד תחילת השידורים המקורי .  ח"כ אלהרר : " אנחנו לא מחסלים ביריות - אבל מחסלים בחוקים "
 הוועדה המשותפת לדיון בהצעת חוק תאגיד השידור הציבורי אישרה הלילה  ( רביעי )  את העלאת ההצעה להצבעה בקריאה שנייה ושלישית ,  ולפיה ידחו בשבועיים שידורי התאגיד .  ביום רביעי הבא ,  הכנסת צפויה להצביע על הקמת תאגיד חדשות ציבורי חדש ,  שיפעל בנפרד מתאגיד  " כאן ". 
אתמול אושרה במליאה הצעת החוק בקריאה ראשונה בתמיכתם של 44 חברי כנסת .  אישורו המזורז של החוק ,  ולפיו יחלו השידורים ב-15 במאי ,  נובע מכך שהליך החקיקה חייב להסתיים עד 30 באפריל  מועד תחילת השידורים לפי החוק הקיים .  
במהלך הדיון ,  תקפה ח"כ קארין אלהרר  ( יש עתיד )  את התנהלות הממשלה בנושא . " לא נעשה אף דיון על ניצולי השואה ,  אלא רק על התאגיד ",  אמרה . " הממשלה משסה עובדים זה בזה .  דאגתה היא לא לשידור הציבורי ולא לעובדים .  היא רוצה להחליש את השידור הציבורי ולדחוף ידיים לתאגיד החדש שיוקם .  אנחנו לא קוריאה הצפונית ,  ולא מחסלים ביריות  אבל מחסלים בחוקים ".  מנגד ,  ח"כ יואב קיש  ( הליכוד )  דחה את הטענות והבהיר כי הוא מתכוון לבקש הסתייגות לדחיית עליית השידורים ל-1 ביוני .  
לקריאה נוספת:בהליך בזק :  הממשלה אישרה את דחיית עליית שידורי התאגידהכנסת אישרה בקריאה ראשונה את דחיית שידורי התאגיד בשבועיים 
בוועדה ,  שבראשה עומד יו"ר הקואליציה דוד ביטן ,  חברים עשרה ח"כים מהקואליציה ,  אולם רק שישה מהאופוזיציה .  היא צפויה לדון בהמשך על השינויים המהותיים בהצעת החוק במסגרת ההסכם בין ראש הממשלה בנימין נתניהו לשר האוצר משה כחלון .  
בחודש שעבר גרם הנושא השידור הציבורי למשבר קואליציוני חריף בין השניים ,  שהסתיים רק לאחר שבועיים של מגעים .  ההסכמות המקוריות בין נתניהו וכחלון כללו פיטורים של כלל עובדי התאגיד ,  אך בסופו של דבר בהצעת החוק הסופית נמנעו פיטורים המוניים של עובדי התאגיד .  מי שהושפעו הם בעיקר בעלי התפקידים הבכירים בתאגיד .
  .  

בדרך לדחיית השידורים :  חוק התאגיד יעלה היום לקריאה שנייה ושלישית
לאחר שאושרה הצעת החוק לדחיית השידורים ל-15 במאי בהליך בזק ,  תובא להצבעה בקריאה שנייה ושלישית .  כדי להכניסה לתוקף ,  הליך החקיקה חייב להסתיים לפני מועד תחילת השידורים המקורי .  ח"כ אלהרר : " אנחנו לא מחסלים ביריות - אבל מחסלים בחוקים "
 
