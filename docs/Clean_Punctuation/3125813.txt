הדחייה מידיעות וערוץ 10 וסכומי העתק :  מאחורי הקלעים של הקלטת
לוואלה ברנז'ה נודע כי לפרסום הקלטות יאיר נתניהו אמש בחדשות 2 קדם מו"מ ארוך שערך המקור עם חדשות עשר - שסירבו  " מסיבות אתיות "  ועם ידיעות אחרונות .  אז מדוע חלפה שנה מאז מתן ההצעות עד הפרסום ? 
יש סיפורים שכתבים היו מוכנים להרוג בשבילם ,  וכאשר סיפור שכזה מגיע לפתח המערכת שבה אתה עובד  כדאי מאוד שתתאבד עליו .  ואולם ,  יש מקרים שבהם סיפור ענקי מגיע לפתחך ,  ואיכשהו הוא  " מתמסמס "  ובסוף מתפרסם במקום אחר ,  כשהחשיפה מכה גלים ואף מגיעה לאתרי חדשות בינ"ל .  כזה הוא הסיפור של הקלטת הלוהטת של יאיר נתניהו ,  שמתברר שהגיעה גם למערכת  " ידיעות אחרונות ".  
לוואלה ברנז'ה נודע כי לפני למעלה כשנה הגיע המקור עם הקלטת לכתב  " ידיעות אחרונות "  איתמר אייכנר .  השניים נפגשו וביניהם החל להתנהל מו"מ ראשוני על החומרים .  ואולם ,  על פי גורם המעורה בפרטים ,  כבר אז כתב ידיעות  " חש כי המקור בא לעשות מסחרה בין כלי תקשורת "  ולא היה החלטי .  לדבריו ,  למקור - שפירט מה יש בקלטת אך סירב לחשוף אותה להאזנה ,  נאמר כבר בשלב זה כי  " בידיעות לא משלמים על מידע ",  אם כי ברור לכל שבעיתון עשו זאת בעבר במקרים חריגים .  בנוסף ,  אחת הסיבות בגללן בידיעות לא היו להוטים על הסיפור ,  הייתה נעוצה בעובדה שנתניהו הבן אז לא היה מעורב בענייני המדינה .  היום ,  כך על פי הגורם ,  ידיעות היו מפרסמים את הנושא שכן בעקבות מעורבותו בענייני אביו ,  הוא הפך לדמות סיקור לגיטימית .  
על פי גורם המעורה בפרטים ,  המקור אשר החזיק בה דרש סכום גבוה  המוערך במאות אלפי שקלים - אך לבסוף , " הדבר 'התמסמס' למערכת ידיעות ".  הגורם טוען כי בידיעות לא ידעו מה יש בדיוק בחומרים ,  מכיוון שהמשא ומתן אפילו לא הבשיל לשלב שבו המקור השמיע להם את הקלטות .  עוד לפי הגורם ,  כאשר בידיעות ביקשו בלעדיות  במידה ויסכימו לשלם סכום גבוה  ואולם המקור השיב כי הוא פנה לכמה כלי תקשורת ,  כאשר הוא רומז כי מי שיציע את הסכום הגבוה ביותר יקבל בלעדיות על החומרים .  

בהקשר הזה יש לציין כי עוד לפני כן ,  בנובמבר אשתקד ,  המקור פנה גם לחדשות 10 .  ואולם ,  במערכת כלל לא נכנסו עמו למו"מ בשל מה שמתארים בחדשות עשר כ"סיבות אתיות ".  על פי חברת החדשות ,  בחברה ראו בחומרים שהונחו לפניהם  " רכילות צהובה "  נטולת ערך עיתונאי אמתי .  גורם בחדשות עשר אמר לוואלה ברנז'ה כי  " לא נפתח כל משא ומתן כספי עם המקור ,  והוחלט שלא לשדר סוג כזה של חומר ".  כאמור ,  רק לאחר מכן פנה המקור למערכת ידיעות .  על פי גורם המעורה בפרטים ,  לא מן הנמנע שבידיעות היה נוח באותה בעת להימנע מפרסום שלילי נוסף על משפחת נתניהו אשר ייערם בשלל הפרסומים האחרים אודותיהם .  
במקביל ,  המקור פנה כאמור גם לחדשות 2 - שהחליטו להרים את הכפפה .  וכאן נותרת שאלה אחת פתוחה :  מדוע עברה כמעט שנה עד לפרסום ההקלטות החמות .  ייתכן שבחדשות 2 הבינו שמלבד הציטוטים על הגז מדובר בחומר שנגוע ב"צהוב "  ובצנעת הפרט ולא מין הנמנע שהנושא עורר דילמה מערכתית באשר לפרסום הציטוטים - אשר ברור לצופה בהם שהם נאמרים במצב שיכרות ובדיחות הדעת .  יש אף שקושרים את הפרסום לראיון שערך רק בשבוע שעבר עמית סגל בגל"צ ובו נשאל ראש השב"כ על נושא האבטחה לבניו של ראש הממשלה  ראיון שגם העניק הצדקה לפרסום והעלה את הנושא לסדר היום .
 בחדשות 10 בחרו שלא להגיב ,  כך גם בחדשות 2 .  טרם התקבלה תגובת ידיעות אחרונות .  

הדחייה מידיעות וערוץ 10 וסכומי העתק :  מאחורי הקלעים של הקלטת
לוואלה ברנז'ה נודע כי לפרסום הקלטות יאיר נתניהו אמש בחדשות 2 קדם מו"מ ארוך שערך המקור עם חדשות עשר - שסירבו  " מסיבות אתיות "  ועם ידיעות אחרונות .  אז מדוע חלפה שנה מאז מתן ההצעות עד הפרסום ? 

