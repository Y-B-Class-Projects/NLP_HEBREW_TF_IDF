נתניהו על סוגיית שחרור האסירים :  החלטה קשה מאין כמוה
ראש הממשלה בנימין נתניהו התייחס הערב  ( שבת )  לסוגיית שחרור האסירים הפלסטינים במסגרת המשא ומתן המדיני .  בין השאר אמר נתניהו : " זוהי החלטה קשה מאין כמוה .  היא מכאיבה למשפחות השכולות ,  היא מכאיבה לעם ישראל כולו והיא מכאיבה לי מאוד .  היא מתנגשת עם ערך חשוב מאין כמוהו ,  ערך הצדק ".  עוד אמר נתניהו : " בתשעת החודשים הקרובים נבחן אם יש מולנו גורם פלסטיני הרוצה כמונו בסיום אמיתי של הסכסוך בינינו .  סיום זה יתאפשר רק בתנאי שיובטח ביטחון אזרחי ישראל ויובטחו האינטרסים הלאומיים החיוניים שלנו ".  מחר תדון הממשלה בישיבתה על הסמכת צוות שרים שידון בסוגיית שחרור האסירים .  כפי שפורסם בוואלה !  חדשות הצוות צפוי לכלול את השרים יעלון לבני ואהרונוביץ' .  בנוסף תדון הממשלה בשחרור הקבוצה הראשונה מבין כמאה אסירים המיועדים לשחרור 

נתניהו על סוגיית שחרור האסירים :  החלטה קשה מאין כמוה
nan
