תגובות צוננות לנאום נתניהו : " הגיע זמן למעשים "
 בניגוד לתשואות להן זכה נאום נתניהו מחברי הקונגרס חברי הכנסת בישראל - משמאל ומימין ,  מתחו עליו ביקורת .  ח"כ חסון : " תשדיר בחירות "  ח"כ אריאל : " צעד אל לוע הארי "
 ראש הממשלה בנימין נתניהו נשא הערב  ( שלישי )  נאום בפני הקונגרס האמריקאי בוושינגטון .  חברי הקונגרס קידמו את הנאום בתשואות אך התגובות מבית היו צוננות יותר .
 בהודעה שפרסמה מפלגת קדימה ,  מתחה המפלגה ביקורת קשה על התנהלותו המדינית של נתניהו . " אחרי שבוע קשה ששיאו עימות מיותר עם ארה"ב ,  אשר חידד את מערכת היחסים העכורה אליה דרדר נתניהו את יחסי המדינות בשנתיים האחרונות - הגיע הזמן להתחיל במעשים .  ההיסטוריה נוצרת במעשים - לא בנאומים ,  וזה יהיה מבחנו של נתניהו כראש ממשלת ישראל .  לאחר שנתיים של קיפאון וסרבנות ,  ישראל נותבה לאחת מנקודות השפל המדיניות הקשות בתולדותיה ,  בעיותיה המהותיות חשופות על השולחן והיא מצויה בהליך בידוד מדיני מדאיג ",  נכתב בהודעה . " על נתניהו לממש מידית את מחויבותו לציבור ביצירת המעשים שישנו מגמה עולמית זו וירתמו את הקהילה הבינלאומית וארה"ב בראשה לאינטרסים החשובים לישראל במקום לגרום לניכור הולך וגובר .  זהו מבחנו האמיתי של נתניהו ועליו הוא יישפט ".  
ח"כ יואל חסון  ( קדימה )  אמר כי  " הנאום היה לא יותר מתשדיר בחירות וניסיון של נתניהו לייצר מצג שווא של נכונות להיכנס למו"מ .  אני מציע לציבור הישראלי לא לפתח ציפיות ולהבין שמדיניות נתניהו תוביל אותנו בסופו של דבר לבידוד בינלאומי ומדינה דו-לאומית ". 
ח"כ דב חנין  ( חד"ש )  תקף את נתניהו ואמר כי  " בביקורו בארצות הברית חשף נתניהו ,  לכל מי שהיו לו עדיין אשליות ,  את פרצופה האמיתי של מדיניותו - סירוב מוחלט לכל מהלך מדיני שיכול באמת לקדם הסדר .  אנחנו נמצאים בימים של הזדמנות היסטורית .  אפשר להגיע לשלום באם נבין שרק קוי 1967 יכולים להיות הבסיס לשתי מדינות החיות זו בצד זו עם שתי בירות בירושלים ". 
גם מימין התגובות היו קרירות .  ח"כ אורי אריאל  ( האיחוד הלאומי )  אמר כי  " ראש הממשלה מתנדב להכיר במדינה פלסטינית עוד לפני שהפלסטינים התנערו ממדיניות הרצח שלהם .  עוד צעד משמעותי של ראש הממשלה לתוך לוע הארי הפלסטיני ,  שמצדו לא התחייב לדבר מלבד השמדתנו ". 
ח"כ עתניאל שנלר  ( קדימה )  ,  לעומתם ,  בירך על נאום רה"מ ואמר כי זו היא שעתה של קדימה להעדיף את האינטרסים הלאומיים על פני האינטרסים הפוליטיים .  שנלר אמר כי  " נאום ראש הממשלה משקף מכנה משותף רחב בחברה הישראלית המבקש לקדם תהליך מדיני תוך שמירה על האינטרסים הערכיים ,  לאומיים וביטחוניים של המדינה .  על מפלגת קדימה כמפלגה הגדולה בכנסת ,  החובה להעמיד עצמה וכוחה לקידום התנעת התהליך המדיני ,  תוך מתן גיבוי ציבורי ,  פוליטי ובינלאומי לכוונות הממשלה בעיצוב עתידנו המדיני ". 

תגובות צוננות לנאום נתניהו : " הגיע זמן למעשים "
 בניגוד לתשואות להן זכה נאום נתניהו מחברי הקונגרס חברי הכנסת בישראל - משמאל ומימין ,  מתחו עליו ביקורת .  ח"כ חסון : " תשדיר בחירות "  ח"כ אריאל : " צעד אל לוע הארי "
 
