משפחת שליט : " חמאס נוהג בציניות כלפי עמו "
 הורי החייל החטוף דחו את הביקורת של האסיר עבדאללה ברגותי ,  לפיה רה"מ נתניהו מכשיל את העסקה לשחרור בנם .  לדבריהם ,  חמאס הוא זה שכבר שלושה חודשים לא מסר תשובה להצעה הישראלית
משפחתו של החייל החטוף גלעד שליט הגיבה היום  ( ראשון )  על דבריו של בכיר חמאס הכלוא בישראל ,  עבדאללה ברגותי ,  לפיהם ראש הממשלה נתניהו מכשיל את עסקת שליט .  לדבריה , " מדובר בתעמולה נוספת של חמאס ,  והיחידים שנפגעים הם תושבי עזה הבלתי מעורבים .  החמאס ומנהיגיו ממשיכים לנהוג בציניות כלפי עמם שלהם מבלי לתת תשובה להצעה הישראלית ,  שלושה חודשים מאז נמסרה בידי המתווך הגרמני .  צר לנו לראות שאסיר חמאס זכאי להגיע לבית משפט לבקש צדק ואף לשוחח עם התקשורת בשעה שגלעד אינו זכאי לראות קרן שמש ,  שלא לדבר על קשר עם העולם החיצון ". 
מוקדם יותר אמר עבדאללה ברגותי כי להערכתו ,  לא תיחתם בקרוב עסקת חילופי שבויים .  הוא הוסיף ,  שגלעד שליט מוחזק בתנאים טובים .  ברגותי ,  שנחשב לאחד המחבלים ה"כבדים "  ששחרורם מסכל את ביצוע העסקה ,  אמר גם שאם ישוחרר הוא ישוב להילחם כנגד ישראל .  
ברגותי מרצה 67 מאסרי עולם בכלא בעקבות מעורבותו בשורה של פיגוע טרור בהם נרצחו עשרות ישראלים ,  בהם הפיגוע בבית הקפה  " מומנט "  ובמסעדת  " סבארו "  שבירושלים .  במהלך הדיון הוא אמר לעיתונאים כי כאשר תהיה מדינה פלסטינית ,  גלעד שליט יזכה למשפט צדק .  
הוא הוסיף שמימוש עסקת שחרורו של החייל החטוף מתעכבת מכיוון שראש הממשלה בנימין נתניהו עסוק בנושאים אחרים מלבד העסקה ,  עליה כבר סיכם החמאס עם המתווך הגרמני .  הוא הוסיף שאביו של גלעד ,  נעם שליט ,  יודע שהאשמה על עיכוב השחרור טמונה בנתניהו ,  אולם הוא מפחד לומר זאת .  
הוא אף התייחס לחשיפתו של סוכן השב"כ הבכיר מסעב יוסף ,  בנו של אחד ממנהיגי חמאס ,  ואמר כי כלל לא מדובר בסוכן בכיר .  לדבריו ,  יוסף אף נכשל במבחנים שערכו לו בחמאס ולא היה בידו מידע בעל ערך .
 
משפחת שליט : " חמאס נוהג בציניות כלפי עמו "
 הורי החייל החטוף דחו את הביקורת של האסיר עבדאללה ברגותי ,  לפיה רה"מ נתניהו מכשיל את העסקה לשחרור בנם .  לדבריהם ,  חמאס הוא זה שכבר שלושה חודשים לא מסר תשובה להצעה הישראלית

