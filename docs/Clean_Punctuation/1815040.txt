 " ג'סטין ביבר הזמין ילדים משדרות להופעה שלו "
 תקרית ביטול הפגישה בין כוכב הפופ לראש הממשלה הגיעה גם לחו"ל ,  שם מיהר יח"צנו של ביבר להגיב לדברים .  ביבר עצמו זועם על הפפראצי בטוויטר : " הם צריכים להתבייש "
 ביטול הפגישה בין ראש הממשלה בנימין נתניהו לג'סטין ביבר הנמצא בישראל הגיע גם לכותרות אתרי החדשות השונים בעולם ,  שמדווחים על התקרית המביכה וכן על התסכול של ביבר בטוויטר על הצקות הפפראצי למיניהם .  כזכור ,  אמש  ( שלישי )  הודיעה לשכת ראש הממשלה על ביטול הפגישה ,  בשל סירוב הנהלתו של ביבר להפגישו עם ילדים מאזור עוטף עזה .  
אלא אתר הרכילות המוביל TMZ השיג לתגובה את מת'יו הילציק ,  איש יחסי ציבור במערך ההנהלה של ביבר ,  שטען אחרת :  לדבריו ,  ביבר אף הזמין ילדים מאזור שדרות ,  להיות אורחיו בהופעתו בישראל ביום ה' . " ג'סטין מברך על ההזדמנות לפגוש ילדים מרקע קשה ",  אמר הילציק . " למעשה ,  הוא הזמין כמה ילדים מאזור שדרות להיות אורחיו במופע עם מעריצים נוספים ".   
" למרות כמה קשיים לוגיסטיים ,  ג'סטין נהנה מהטיול הראשון שלו לישראל ",  הוסיף משרד היח"צ של ביבר .  ביבר עצמו נשמע קצת פחות מרוצה בטוויטר שלו : " הייתם חושב שלפפראצי יהיה קצת כבוד למקומות הקדושים .  שיצלמו אותי אוכל ,  אבל לא במקומות של תפילה ,  זה מגוחך ".  לאחר מכן צייץ ביבר  " אני נשאר במלון למשך השבוע ,  מרוצים ?  ".  

" ג'סטין ביבר הזמין ילדים משדרות להופעה שלו "
 תקרית ביטול הפגישה בין כוכב הפופ לראש הממשלה הגיעה גם לחו"ל ,  שם מיהר יח"צנו של ביבר להגיב לדברים .  ביבר עצמו זועם על הפפראצי בטוויטר : " הם צריכים להתבייש "
 
