תיק 2000 :  שלדון אדלסון ורעייתו מרים יעידו השבוע בלהב 433
לוואלה !  NEWS נודע כי המיליארדר ובעליו של העיתון  " ישראל היום "  יגיע למסור עדות שנייה ,  במסגרת חקירת המגעים שניהל לכאורה נתניהו עם מו"ל  " ידיעות אחרונות ".  זו תהיה עדותה הראשונה של רעייתו ,  ובמשטרה הבהירו שהשניים אינם חשודים בדבר
 ( בווידאו :  שלדון ומרים אדלסון בירושלים ,  בחודש שעבר )  
המיליארדר ובעליו של העיתון  " ישראל היום "  שלדון אדלסון ורעייתו מרים צפויים להעיד השבוע במשרדי להב 433 ,  במסגרת חקירת פרשה 2000  כך נודע היום  ( ראשון )  לוואלה !  NEWS .  תהיה זו החקירה השנייה של שלדון אדלסון במסגרת הפרשה ,  שעניינה קשריו עם ראש הממשלה בנימין נתניהו ,  והמגעים שניהל לכאורה האחרון עם מו"ל  " ידיעות אחרונות "  ארנון  ( נוני )  מוזס ,  וחקירתה הראשונה של רעייתו .  
לפני כחודש הגיע אדלסון למשרדי להב 433 כדי למסור את עדותו הראשונה במסגרת חקירת התיק .  בני הזוג הגיעו לישראל במקביל לביקורו נשיא ארצות הברית דונלד טראמפ ולרגל אירועי יום ירושלים .  גורמים במשטרה שמעורים בפרטי החקירה סבורים כי עדותו של אדלסון תהיה משמעותית להתקדמות בחקירה .  גם עדותה של רעייתו מרים נחשבת  " חיונית "  לחקירה ,  שכן היא מעורבת יותר בכל הקשור לעיתון  " ישראל היום ".  במשטרה הבהירו כי בני הזוג אינם חשודים בשום עבירה .
 עוד בוואלה !  NEWS:הממונה על חקירות נתניהו רומזת ליעלון : " לא נבסס ראיות על כתבה בעיתון"פרקליט המדינה : " הלוואי שהיה אפשר לסיים את חקירות נתניהו מהר יותר"בזמן שחיקור הדין שלו מתעכב :  פאקר דווקא מנהל עסקים כרגיל 
תיק 2000 עוסק בשאלה אם ראש הממשלה קידם בשיחותיו עם מוזס מהלך שיביא לפגיעה ב"ישראל היום ",  באמצעות הצעת החוק הקרויה על שם העיתון החינמי ,  בתמורה לסיקור חיובי ב"ידיעות אחרונות "  לפני הבחירות בשנת 2015 .  מתמלולי השיחות בין השניים שנחשפו בתחילת השנה בחדשות 2 עלה כי מוזס ביקש לקדם את המהלך שיצמצם את תפוצתו של העיתון במהרה . " אפשר לחוקק את זה ",  טען לכאורה נתניהו ,  אך ציין כי הוא  " רוצה לדבר קודם עם הג'ינג'י  ( אדלסון )  ". 
נתניהו הקפיד להרחיק את עצמו מהקשר ל"ישראל היום "  מאחר שהדבר מהווה עבירה על חוקי מימון מפלגות .  ואולם ,  ברגע שנתניהו הוקלט במהלך משא ומתן כזה עם מוזס ,  שלא ברור כמה פעיל היה החלק שנטל בו ,  יהיה לו מאוד קשה להגיד שהיומון הממומן על ידי מקורבו אדלסון פועל כמערכת עיתונאית עצמאית ושאין לו השפעה עליה .  

תיק 2000 :  שלדון אדלסון ורעייתו מרים יעידו השבוע בלהב 433
לוואלה !  NEWS נודע כי המיליארדר ובעליו של העיתון  " ישראל היום "  יגיע למסור עדות שנייה ,  במסגרת חקירת המגעים שניהל לכאורה נתניהו עם מו"ל  " ידיעות אחרונות ".  זו תהיה עדותה הראשונה של רעייתו ,  ובמשטרה הבהירו שהשניים אינם חשודים בדבר

