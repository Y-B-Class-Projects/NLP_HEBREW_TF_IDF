נתניהו על הירי מלבנון : " נפגע במי שיפגע בנו "
 אחרי השיגורים מלבנון אמר ראש הממשלה כי ישראל פועלת בכל החזיתות ,  ומפעילה אמצעים מגוונים של הגנה סיכול .  בצה"ל מדגישים כי הם רואים את ממשלת לבנון כאחראית לירי מתחומה
ראש הממשלה ,  בנימין נתניהו ,  הגיב לפנות ערב  ( חמישי )  לירי הרקטות מלבנון לגליל המערבי ,  בהודעה שפורסמה מטעמו . " לפני זמן קצר נורו רקטות משטחה של לבנון לגליל המערבי ",  אמר ראש הממשלה . " אנחנו פועלים בכל החזיתות  בצפון ובדרום ,  כדי להגן על אזרחי ישראל מפני ההתקפות הללו .  אנחנו מפעילים אמצעים מגוונים ,  גם של הגנה וגם של סיכול ,  ואנחנו פועלים באחריות .  המדיניות שלנו ברורה :  גם להגן וגם לסכל .  יידע כל מי שפוגע בנו ,  יידע כל מי שמנסה לפגוע בנו - שאנחנו נפגע בו ". 
במסגרת המטח שנורה בסביבות 16:30 אחר הצהריים ,  נורו ארבע רקטות לישראל ,  שתיים מהו התפוצצו ביישובים ואחת יורטה על ידי כיפת ברזל .  נזק נגרם לרכוש בשני יישובים ,  וארבעה מתושבי האזור שלקו בחרדה פונו לבית החולים בנהריה .  גורמים ביטחוניים ומדיניים בישראל העריכו כי חיזבאללה אינו עומד מאחורי הירי ,  אלא ארגון ג'יהאד עולמי שהתמקם בלבנון .  
בדבריו היום התייחס נתניהו גם לדיווחים על שימוש אפשרי בנשק כימי בסוריה ,  שלדבריו  " מעוררים אפשרות של ביצוע פשע חמור ביותר של המשטר הסורי באזרחיו ".  לדברי נתניהו , " המעשה הזה התווסף לפשעים החמורים שהמשטר הסורי מבצע בסיוע איראן וחיזבאללה באזרחי סוריה .  זה אבסורד שחוקרי האו"ם ,  שנמצאים עכשיו בדמשק ,  כדי לחקור אפשרות של שימוש בנשק כימי ,  מנועים על ידי המשטר הסורי מלהגיע לאזורים המוכים ". 
עוד הוסיף ראש הממשלה : " צריך להבין שסוריה היא מגרש הניסויים של איראן .  איראן עוקבת היטב כיצד העולם מגיב לפעולות הנפשעות של סוריה ושל חיזבאללה ,  הזרוע הקדמית שלה .  האירועים האחרונים רק מוכיחים פעם נוספת שאסור ש ? ל ? משטרים המסוכנים ביותר בעולם ,  יהיה הנשק המסוכן ביותר בעולם ". 
הרמטכ"ל בני גנץ כינס הערב הערכת מצב בשיתוף מפקדי הצבא .  בצה"ל מדגישים כי ממשלת לבנון  " אחראית לירי אשר יצא מתחומה ".  

נתניהו על הירי מלבנון : " נפגע במי שיפגע בנו "
 אחרי השיגורים מלבנון אמר ראש הממשלה כי ישראל פועלת בכל החזיתות ,  ומפעילה אמצעים מגוונים של הגנה סיכול .  בצה"ל מדגישים כי הם רואים את ממשלת לבנון כאחראית לירי מתחומה

