צפו :  הסוויטה של נתניהו בסין - 70 אלף שקל ללילה
משפחת נתניהו שוהה בביקור ממלכתי בסין ,  ונהנים מאירוח מפואר .  המשפחה לנה במלון פורטמן ריץ קרלטון היוקרתי ,  מלון שהסוויטות בו מפוארות במיוחד .  האירוח ממומן על ידי הסינים
כבוד של מלכים :  רה"מ בנימין נתניהו ,  רעייתו שרה ושני ילדיהם שוהים בימים אלה בסין בביקור שמטרתו להגביר את שיתוף הפעולה הכלכלי בין ישראל וסין .  זו הפעם הראשונה שנתניהו לוקח את בניו לביקור ממלכתי בחו"ל ,  והמשפחה מתארחת בסוויטה באחד המלונות המפנקים והיוקרתיים במדינה :  פורטמן ריץ קרלטון  ( Portman Ritz Carlton )  .  
כפי שניתן לראות בתמונות המצורפות ,  מדובר במלון 5 כוכבים ובו 610 חדרים ,  5 מסעדות  ( סינית ,  איטלקית ,  יפנית ועוד )  ,  מועדון בריאות  ( הכולל מכון כושר ,  ספא ,  בריכה ומגרשי סקוואש )  ,  נוף לקו הרקיע של שנחאי ,  חדרים מאובזרים ,  שירות חדרים 24 שעות ביממה ,  מרכז מסחר ועוד .
 במלון כמה סוגים של סוויטות ,  בשטחים של 50 מ"ר לסוויטה הקטנה ביותר עד 500 מ"ר לגדולה והמפוארת ביותר .  מדובר בסוויטה הנשיאותית השמורה בין היתר למנהיגי מדינות ,  עם 4 חדרי שינה ,  נוף מרהיב .  
באתר המלון לא נוקבים אמנם במחירי החדרים והסוויטות ,  אולם לפי פרסום באתרים זרים עלות האירוח בסוויטה הנשיאותית הינה כ-120 אלף יואן ,  שהם 19,300 דולר  ( כ-70 אלף שקל ללילה )  .
 מלשכת ראש הממשלה נמסר בתגובה כי  " כל ההוצאות של השהות בבית מלון על הזוג ועוד מספר אנשי פמלייה משולמות על ידי הסינים ,  זאת כי ראש הממשלה אורח רשמי והעובדה שבחרו לארח אותו במלון הזה מעידה על החשיבות שהסינים רואים בביקורו ".  באשר למימון שהייתם של בניו של נתניהו ,  יאיר ואבנר ,  נמסר כי  " כל ההוצאות על ילדיו של ראש הממשלה ממומנות מכיסו הפרטי של נתניהו ".  בלשכה טוענים עוד כי העלות נמוכה בעשרות אלפי שקלים ממה שפורסם .  

צפו :  הסוויטה של נתניהו בסין - 70 אלף שקל ללילה
משפחת נתניהו שוהה בביקור ממלכתי בסין ,  ונהנים מאירוח מפואר .  המשפחה לנה במלון פורטמן ריץ קרלטון היוקרתי ,  מלון שהסוויטות בו מפוארות במיוחד .  האירוח ממומן על ידי הסינים

