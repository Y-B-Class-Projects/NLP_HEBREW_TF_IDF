סמוטריץ' :  חבל שנתניהו נסחף בשיח העכור על הלגליזציה
בצל התחזקותו של יו"ר זהות משה פייגלין בסקרים ,  שמצע מפלגתו קורא בין השאר ללגליזציה של קנאביס ,  יו"ר האיחוד הלאומי תוקף : " מכבסת מילים להצפת רחובות ישראל בסמים .  יש כנראה יותר מדי אנשים בישראל שמתחילים את היום עם ג'וינט ושוכחים מהחיים האמיתיים "
 אחרי שאתמול מתח ביקורת נגד ראש הממשלה בנימין נתניהו בסוגיית תיק החינוך ,  יו"ר האיחוד הלאומי בצלאל סמוטריץ' ממשיך לתקוף היום  ( שלישי )  בתוך נגמ"ש הימין ויוצא נגד תכנית הלגליזציה של יו"ר זהות משה פייגלין ,  ואף האשים את נתניהו בכך שלדבריו  " נסחף "  בזרם .  
בפוסט שפרסם ברשתות החברתיות תקף סמוטריץ' נגד לגליזציה של שימוש בקנאביס בישראל ,  ואמר כי המונח  " לגליזציה "  משמשת למכבסת מילים ל"הצפת רחובות ישראל בסמים ,  לילדים קטנים שעוצרים בדרך לבית הספר בפיצוציה ומתחילים את היום בסוכריית גומי עם קנביס שדופקת להם את התפתחות המוח ,  ממכרת אותם לחוויה הנוירו-פסיכוטית הזו ,  ומביאה אותם בהמשך לסמים קשים ".   
" ‏אין לי שום כוונה ליישר קו עם האופנה הפופוליסטית והמסוכנת הזו ",  הצהיר סמוטריץ' . " עגל זהב הרסני שעושה אידיאליזציה לחולשות ועוטף את זה בשיח פסאדו-נאור על חירות וחופש ". 
בחירות 2019 - סיקור מיוחד בוואלה !  NEWS:תגובה לפייגלין ?  נתניהו על לגליזציה של קנאביס :  ייבדק ,  תשובה בקרובבגוש עציון אין התלבטות בבחירת המחנה - רק מחפשים  " ימין משמעותי "  
בהמשך ,  סמוטריץ' טען כי נתניהו נותן יד לתופעה ,  במקום לגנותה . " חבל שנתניהו נסחף בזרם העכור הזה במקום לגלות מנהיגות כמצופה ממנו ולצאת נגדו ",  אמר .  אחר כך אף התייחס לפייגלין וטען כי  " מה שמדהים זה שאיזה מטורלל אחד הופך את זה לדגל ומודיע שעל זה הוא יקים או יפיל ממשלה ואשכרה יש אנשים שלוקחים אותו ברצינות .  מדינה בהפרעה .  מילא להתווכח על זה ולהכניס את זה בשולי המצע ,  אבל להפוך את זה לדבר המרכזי ?  נגמרו במדינת ישראל כל הבעיות והדברים החשובים לעסוק בהם ?  ".  
דבריו של סמוטריץ' באים על רקע ההתחזקות המשמעותית בסקרים של מפלגתו של פייגלין ,  המנבאים לו מספר מנדטים מעל לאחוז החסימה .  פרסום המצע שלו ,  שבין השאר מדבר על צמצום התערבות המדינה בחיי הפרט ולגליזציה לצד ארץ ישראל השלמה ,  מעורר עניין בחוגים שונים ומדאיג את מפלגות הימין החוששות מאובדן קולות .  בצל התחזקותו של פייגלין ,  נתניהו אמר אתמול בשידורי התעמולה של הליכוד כי סוגיית הלגליזציה תיבחן והבטיחה  " תשובה בקרוב . 
" יש כנראה יותר מידי אנשים בישראל שמתחילים את הבוקר עם איזה ג'וינט ושוכחים מהחיים האמיתיים ",  חתם סמוטריץ' את דבריו . " אין שום הסבר אחר להצבעה הזויה הזו .  אז ימנים שחושבים להצביע זהות קחו בחשבון שאתם מצביעים לשמאל .  ממשלת ימין לא תציף את הרחובות בסמים .  פייגלין יצטרף בקולותיכם לממשלת שמאל עם גנץ שתמכור את ארץ ישראל ,  תחסל את זהותה היהודית ,  אבל תאפשר לכם להתמסטל כחוק ..  .  תשאירו את זהות לבוחרי מרצ ואולי שתיהן לא יעברו את אחוז החסימה ".  

סמוטריץ' :  חבל שנתניהו נסחף בשיח העכור על הלגליזציה
בצל התחזקותו של יו"ר זהות משה פייגלין בסקרים ,  שמצע מפלגתו קורא בין השאר ללגליזציה של קנאביס ,  יו"ר האיחוד הלאומי תוקף : " מכבסת מילים להצפת רחובות ישראל בסמים .  יש כנראה יותר מדי אנשים בישראל שמתחילים את היום עם ג'וינט ושוכחים מהחיים האמיתיים "
 
