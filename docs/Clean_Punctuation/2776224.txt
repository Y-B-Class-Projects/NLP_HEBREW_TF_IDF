נתניהו :  חמאס לא יצליח לחפות על ההפסד הצבאי בהישג מדיני
בפתח ישיבת הממשלה אמר נתניהו כי הנחה את המשלחת הישראלית למגעים בקהיר  " לעמוד על צורכי הביטחון של ישראל ".  שטייניץ : " נמל בעזה יהיה דיוטי פרי לרקטות ".  לנדאו : " חמאס מנהל אותנו "
 ראש הממשלה ,  בנימין נתניהו ,  התייחס הבוקר  ( ראשון )  בפתח ישיבת הממשלה למגעים המתנהלים בקהיר בנושא עזה ,  ואמר כי ישראל לא תסכים להסדרה שאינה מבוססת על הכרה בצורכי הביטחון שלה .  נתניהו הדגיש כי חמאס הפסיד במערכה בעזה וכי רק שקט ארוך טווח ימנע ממנו מפלה נוספת . " אם חמאס חושב שעל ההפסד הצבאי הוא יחפה בהישגים מדיניים ,  הוא טועה ",  אמר נתניהו .
 עוד כותרות בנושא:ההצעה המצרית - המלכוד המשותף לישראל ולחמאסמאמצים להגיע להסדר ;  ישראל שוקלת תכנית חלופיתגורם ישראלי : " סיכוי קלוש "  להסכם עד סוף ההפוגה 
ראש הממשלה הוסיף כי  " כל עוד לא ישוב השקט ,  חמאס ימשיך לספוג מכות קשות מאוד ".  על המגעים בקהיר אמר כי המשלחת הישראלית שמשתתפת בשיחות הונחתה  " לעמוד על צורכי הביטחון של ישראל ".  נתניהו הוסיף כי  " רק אם יהיה מענה ברור לצרכים הביטחוניים שלנו - נסכים להגיע להבנות .  בחודש האחרון החמאס ספג מכה צבאית קשה .  אנחנו השמדנו לו את מערך המנהרות שהוא חפר במשך שנים ,  פגענו במאות מחבלים ,  יירטנו את הרקטות שהוא צבר במטרה לבצע אלפי פגיעות קטלניות בעורף הישראלי ,  וסיכלנו את הפיגועים שהוא ניסה לבצע נגד אזרחי ישראל ".  
לדברי נתניהו ,  לחץ וחידוש ירי הרקטות מצד חמאס לא יגרום לישראל לעשות ויתורים . " כל עוד לא ישוב השקט ,  חמאס ימשיך לספוג מכות קשות מאוד ואם חמאס חושב שלא נוכל לעמוד לאורך זמן - הוא טועה ",  הוסיף . " במזרח התיכון הסוער והבלתי יציב שבתוכו אנחנו חיים ,  לא מספיק שיהיה יותר כוח ,  צריך גם נחישות ואורך רוח ",  המשיך נתניהו . " חמאס יודע שיש לנו הרבה כוח ,  אבל אולי הוא חושב שאין לנו די נחישות ואורך רוח ,  וגם בזה הוא טועה טעות גדול .  נמשיך לעמוד יחד איתנים ומלוכדים עד שנשיג את יעדי המערכה - השבת השקט והביטחון לכל אזרחי ישראל  "  .  
מלחמה בדרום | סיקור מיוחד
בפתח הישיבה התייחסו כמה מהשרים למגעים ,  כאשר השר לענייני מודיעין ,  יובל שטייניץ ,  תקף את חמאס על דרישתו לקבל נמל : " זה יהיה דיוטי פרי של רקטות ",  אמר שטייניץ .  שר התיירות עוזי לנדאו תקף את נתניהו מימין ואמר כי בעקבות השיחות בקהיר , " חמאס מנהל אותנו והופך לארגון בעל מעמד בינלאומי ".  
המשלחת הישראלית לשיחות יצאה הבוקר לקהיר ,  שם יתחדש היום המשא ומתן העקיף בין ישראל לבין הפלסטינים ,  אך קיים ספק רב בשני הצדדים בנוגע לאפשרות להגיע להסכמה .  בישראל מכינים כבר תכנית חלופית ,  המתבססת על הקלת המצור על הרצועה באופן חד-צדדי ,  תוך שמירת חופש פעולה מלא לצה"ל .
 בשבועות האחרונים קידמה שרת המשפטים וחברת הקבינט המדיני-ביטחוני ,  ציפי לבני ,  הצעה ברוח זו תחת הכותרת  " הסדרה מול העולם ".  על פי ראייתה של לבני ,  צעדים חד-צדדיים שתבצע ישראל למתן הקלות לתושבי עזה ,  יזכו לתמיכה מצד הקהילה הבינלאומית ומדינות ערב ,  ללא הצורך לחתום על הסכם עם חמאס .  בסוף השבוע פורסם בוואלה !  חדשות כי גם השר נפתלי בנט מקדם הצעה דומה .  
גם בצד הפלסטיני מעריכים כי ההסכמה לא נראית קרובה ואמרו בסוף השבוע כי קיימים נושאים מרכזיים עליהם עדיין יש מחלוקת .  ראש הלשכה המדינית של חמאס ,  חאלד משעל ,  אמר אתמול בריאיון לרשת  " אל-ג'זירה "  כי ארגונו יתעקש על הקמת נמל ימי ושדה תעופה ברצועת עזה - שתי דרישות שישראל ומצרים דוחות על הסף . " אנחנו רוצים שהתוקפנות תיפסק ,  שהמצור ייגמר ,  שתושבי עזה יזכו לחינוך ולבריאות ודורשים נמל ,  שדה תעופה וסוף לכיבוש ולהתנחלויות ",  אמר .  
מנהיג נוסף בחמאס ,  איסמעיל רדואן ,  התבטא אתמול באופן דומה ואמר כי חמאס מסרב לדחות את הדיון בעניין הקמת נמל ימי ושדה תעופה לשלב מאוחר יותר ,  כפי שהוצע במתווה המצרי .  לפי פרסומים שונים ,  רק חודש אחרי החתימה על הסכם יתקיים בקהיר סבב נוסף של משא ומתן ,  ובו יידונו השבת גופות החיילים שנחטפו ,  שחרור האסירים וכן דרכי הפעלת שדה תעופה ונמל ימי ברצועה .
 לפניות לכתב :  amir_t@walla.net.il 

נתניהו :  חמאס לא יצליח לחפות על ההפסד הצבאי בהישג מדיני
בפתח ישיבת הממשלה אמר נתניהו כי הנחה את המשלחת הישראלית למגעים בקהיר  " לעמוד על צורכי הביטחון של ישראל ".  שטייניץ : " נמל בעזה יהיה דיוטי פרי לרקטות ".  לנדאו : " חמאס מנהל אותנו "
 
