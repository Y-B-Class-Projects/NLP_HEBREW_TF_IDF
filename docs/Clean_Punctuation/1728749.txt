נתניהו יאמר לאבו מאזן : " בוא נשנה את העתיד "
 ראש הממשלה צפוי להיפגש במהלך הלילה בוושינגטון עם יו"ר הרשות הפלסטינית ולבקש ממנו לסייע בהגעה להסדר שלום .  נתניהו יאמר לאבו מאזן : " הבה נכוון את אומץ הלב שלנו לעבר החלטות היסטוריות שעומדות לפנינו "
" אנו לא יכולים למחוק את העבר ,  אבל זה בכוחנו לשנות את העתיד ",  כך יאמר הלילה  ( רביעי )  ראש הממשלה בנימין נתניהו ליו"ר הרשות הפלסטינית אבו מאזן בפתח סעודת שבירת צום הרמדאן בבית הלבן .  בארוחה ישתתפו גם נשיא ארצות הברית ברק אובמה ,  נשיא מצרים חוסני מובראק ,  עבדאללה מלך ירדן וטוני בלייר .  מקורות בפמלייתו של נתניהו סיפרו כי ראש הממשלה צפוי לומר לאבו מאזן שהוא אינו רוצה שתהליך השיחות על הסדר קבע יואט בגלל הבדלים בין הצדדים ,  ולפנות אליו ולומר  " הבה נכוון את אומץ הלב שלנו לעבר החלטות היסטוריות שעומדות לפנינו ".  
המקורות סיפרו עוד במהלך פגישתו הערב עם הנשיא אובמה חזר נתניהו על מחויבותו ורצינותו לגבי התהליך ,  ואמר כי אם הדבר היה תלוי רק בישראל ,  אז ניתן יהיה להגיע להסכם .  לדברי המקורות ,  הנשיא אובמה מבין שלנתניהו יש רצון אמיתי להגיע להסדר עם הפלסטינים ,  שיכלול מרכיבים של ביטחון והדרגתיות .  
סוגיית הביטחון של ישראל ,  תוך התייחסות לפיגוע הירי אתמול ,  היוותה את אחד מהנושאים העיקריים ששני המנהיגים דנו עליהם בארבע עיניים .  לדברי מקורבים לנתניהו ,  ראש הממשלה הדגיש כי מעל לכל ,  שלום עם הפלסטינים חייב להיות מושתת על הסדרי ביטחון שאינם תיאורטיים ,  אלא שייעצרו גם בפועל רקטות וטילים שמאיימים על ביטחונם של אזרחי ישראל וקיומה .  
בהקשר זה ,  צפוי נתניהו לומר בפתח ארוחת הערב המשותפת בבית הלבן ,  כי  " כשעזבנו את לבנון ,  קיבלנו טרור .  כשעזבנו את עזה ,  קיבלנו טרור .  אנו רוצים הבטיח שהשטחים שנוותר עליהם לא יהפכו למובלעת שלישית תחת חסות אירן המכוונת אל לב ישראל ". 
אנשים בסביבתו של נתניהו אמרו כי הוא יצא מהפגישה עם הנשיא אובמה בתחושה כי השניים יצרו דיאלוג ייחודי למדיי בין שני אנשים שלומדים להכיר אחד את השני .
 
נתניהו יאמר לאבו מאזן : " בוא נשנה את העתיד "
 ראש הממשלה צפוי להיפגש במהלך הלילה בוושינגטון עם יו"ר הרשות הפלסטינית ולבקש ממנו לסייע בהגעה להסדר שלום .  נתניהו יאמר לאבו מאזן : " הבה נכוון את אומץ הלב שלנו לעבר החלטות היסטוריות שעומדות לפנינו "
 
