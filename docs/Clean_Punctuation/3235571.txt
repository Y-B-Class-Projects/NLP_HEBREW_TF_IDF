ההיאחזות הנזנחת שקרסה בעבר :  כאן יוקם היישוב על שם טראמפ
גלגוליו של ברוכים-קלע אלון החלו כבר בתחילת שנות ה-80 ,  אך מניסיון ההתבססות נותר יישוב כה מוזנח ,  עד ששימש כאתר צילומים לסדרה  " תמרות עשן ".  כעת ,  מקווים בגולן שהבטחת נתניהו תפיח רוח חיים ביישוב שיוקם מחדש על שם נשיא ארה"ב ותאפשר לו סוף סוף לתקוע יתד
היישוב שיקום ברמת הגולן על שם נשיא ארצות הברית דונלד טראמפ לא יהיה במיקום חדש .  הנקודה שבה הוא מתוכנן להיבנות כבר הוכרזה כיישוב לפני 35 שנה .  אולם ,  יוזמה זו נכשלה כמה פעמים ,  וכעת - בעזרת הרוח הגבית של יוזמת ראש הממשלה בנימין נתניהו - מקווים בגולן להפיח חיים ביישוב שקרס ,  ושנותרו בו משפחות בודדות .  
מוניציפלית ,  היישוב  " ברוכים "  והיישוב השכן  " קלע אלון "  נחשבים ליישוב אחד שנקרא  " ברוכים-קלע אלון ".  נתניהו הודיע היום בישיבת הממשלה כי הבטיח  " שאנחנו נקים יישוב על שמו של הנשיא טראמפ ,  אני מבשר לכם שאנחנו כבר איתרנו נקודה בגולן שבה יוקם יישוב חדש זה ,  והתחלנו בתהליך ההקמה .  אני אביא את ההחלטה לאישור רשמי של הממשלה החדשה עם הקמתה ". 
עוד בנושא:לאחר ההכרה בריבונות בגולן :  ממשל טראמפ פרסם מפה חדשה של ישראלהשגריר הסורי לאו"ם על הגולן : " פרויקט קרימינלי של ארה"ב"נתניהו : " אקרא ליישוב או לקריה ברמת הגולן בשמו של טראמפ "  
גלגוליו של היישוב שעשוי להיקרא על שם נשיא ארצות הברית החלו כבר בשנת 1981 .  באותה השנה ,  הוקמה ממערב לצומת האמיר  ( "צומת וואסט ")  היאחזות נח"ל ששמה הזמני היה  " מרכז איכלוס צפון הגולן ".  כעבור זמן קצר נקראה הנקודה בשם  " ברוכים "  בשל הקרבה לחירבת אל מובראכין שנמצאת בקרבת מקום .  
בספטמבר 1984 ,  הוכרז על הקמתו במקום של קיבוץ בשם  " קלע אלון "  שהשתייכותו הייתה לתק"ם  ( תנועה קיבוצית מאוחדת )  ושמו היה מחווה ליגאל אלון ,  שמת ארבע וחצי שנים קודם לכן .
 לצורך הקמת הקיבוץ הסמוך לציר הנפט מצדו המזרחי ,  פונו כ-300 דונמים של שדות מוקשים .  במקום התיישבו חיילי נחל בתקופת השל"ת  ( שירות ללא תשלום )  .  בהמשך הגיעו ליישוב תושבים שהיו אמורים לבסס את הקיבוץ ולהפוך אותו ליישוב קבע ,  אולם המיזם כשל ,  הקיבוץ פורק וב-1988 שב לתפקד כיישוב של גרעין נח"ל .  
בשנת 1991 הוקם במקום יישוב קהילתי ,  אך גם הוא מעולם לא הצליח להמריא ולצמוח .  בשנת 2003 הוחלט להקים בסמוך יישוב חדש ,  אולם כדי לא לעורר סערה מדינית ולהקים את כעס המעצמות על הקמת יישוב חדש בגולן ,  הוגדר היישוב החדש כהרחבה או כשכונה חדשה והוא הוקם מעברו השני ,  המערבי של ציר הנפט .  שם נוסף ,  לא רשמי ,  של היישוב החדש או של הרחבת ברוכים-קלע אלון ,  הוא  " מצוק עורבים ",  על שם נוף שמורת הטבע הנשקפת ממנו .
 בעוד היישוב החדש התבסס והתרחב ,  וכבר מונה היום כמאה משפחות ,  הרי שהיישוב המקורי הלך וגווע ונותרו בו משפחות בודדות .  כה מוזנח ועגמומי הפך להיות המקום ,  עד שהפך אתר צילומים מוצלח לסדרת הטלוויזיה  " תמרות עשן ".  
לפני כמה שנים ניסתה המועצה האזורית גולן להפיח רוח חדשה ביישוב ולהקים בו מכינה קדם-צבאית .  התקווה של המועצה הייתה להחיות את המקום ולגייס את צוות החניכים לטובת התנדבות בקרב המשפחות שמתגוררות בברוכים .  בנוסף לכך ,  תוכנן שהחניכים יתנדבו בפעילות חינוכית-תרבותית עם נוער וילדי קלע אלון .
 במקום כבר החלו עבודות לשיקום המבנים הנטושים ,  אך לבסוף גם המיזם הזה לא התרומם .  בימים האחרונים נפגשו אנשי המועצה האזורית גולן עם נציגי קלע עלון ועדכנו אותם ביוזמה כשהכוונה היא שברוכים-טראמפ יהיה יישוב שבו יתגוררו תושבים דתיים וחילוניים במשותף .  כעת מחכים ליוזמה החדשה ואולי בזכות טראמפ והבטחת נתניהו ,  היישוב שכבר הוקם מספר פעמים יקום שוב והפעם גם יצליח סוף סוף לתקוע יתד ולהתרומם .  

ההיאחזות הנזנחת שקרסה בעבר :  כאן יוקם היישוב על שם טראמפ
גלגוליו של ברוכים-קלע אלון החלו כבר בתחילת שנות ה-80 ,  אך מניסיון ההתבססות נותר יישוב כה מוזנח ,  עד ששימש כאתר צילומים לסדרה  " תמרות עשן ".  כעת ,  מקווים בגולן שהבטחת נתניהו תפיח רוח חיים ביישוב שיוקם מחדש על שם נשיא ארה"ב ותאפשר לו סוף סוף לתקוע יתד

