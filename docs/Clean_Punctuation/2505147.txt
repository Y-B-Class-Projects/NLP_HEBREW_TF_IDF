נתניהו למתפקדים : " חושש מעיוות ,  בואו להצביע "
 נוכח שיעורי הצבעה נמוכים בפריימריז בליכוד ,  נשא ראש הממשלה ויו"ר המפלגה נאום המרצה למתפקדי המפלגה .  עד השעה 18:30 הצביעו 27% בלבד ,  למרות זאת נתניהו אמר : " בטוח שאנצח "
  ( צילום :  דניאל בוק ,  עריכה :  טל רזניק )  
ראש הממשלה בנימין נתניהו נשא אחר הצהריים  ( שלישי )  נאום המרצה לבוחריו בגני התערוכה בתל אביב בו קרא להם לצאת ולהצביע בפריימריז בליכוד . " אני מעריך שאנצח ",  אמר נתניהו , " אבל אני חשוב שצריך לתת ביטוי לעוצמת התמיכה בי ".  הוא קרא למתפקדים  " בואו להצביע "  והזהיר מפני  " עיוות "  בתוצאות הפריימריז בשל אחוזי הצבעה נמוכים .  עד השעה 18:30 מימשו 27% ממתפקדי הליכוד את זכות ההצבעה ,  שהם כ-34 אלף מסך 125 אלף בעלי זכות הבחירה . 
" אם אנשים נשארים בבית הם מניחים בצדק שכנראה שאני אנצח ,  לא כנראה - אני אנצח ",  אמר נתניהו ,  אך יחד עם זאת ציין כי תוצאות הבחירות יכולות  " לעוות את התמונה ,  לא את המציאות ,  כפי שהיא משתקפת בבחירות ".  
גם משה פייגלין פנה לבוחרים ואמר : " גם אני מבקש מכל המצביעים לבוא ולהצביע עבור מה שהם באמת מאמינים .  אני פונה בעיקר לכל אלו שרשומים בקלפיות שפתיחתן עוכבה במשך שעתיים ולכן עזבו מבלי אפשרות להצביע שלא לוותר ולחזור שוב לממש את זכותם ". 
הנאום של נתניהו נישא נוכח שיעורי ההצבעה הנמוכים שנרשמו עד כה בפריימריז במפלגת הליכוד ,  שלהערכת מטה נתניהו ,  פועלים לטובת המתמודד מול ראש הממשלה  פעיל הימין משה פייגלין .  מטה פייגלין ביקש מיו"ר ועדת הבחירות ,  השופט יהושע גרוס ,  שלא לאפשר לנתניהו לערוך את נאומו בביתן הליכוד בגני התערוכה שנשכר לצורכי מערכת הבחירות של התנועה .  בתגובה ,  נמסר מהליכוד כי מטהו של נתניהו נושא בעלויות השכרת הביתן לנאום נתניהו .
 הנאום של נתניהו מזכיר במהותו את נאום  " לכו להצביע "  של אריאל שרון ,  בפריימריז שהתקיימו בנובמבר 2002 .  נתניהו ,  כמו שרון ב-2002 ,  חושש מאחוזי הצבעה נמוכים ,  וגם נאומו יתקיים בשעה דומה לשעת הנאום של שרון .  אלא שישנם שני הבדלים מהותיים בין שני הנאומים :  ביום הפריימריז בעשור הקודם אירע פיגוע בסניף הליכוד בבית שאן ,  מה שהעלה את החשש שמתפקדי הליכוד יחששו לצאת מביתם .  בנוסף ,  הפריימריז אז היו בין שני מועמדים רציניים - שרון מול נתניהו עצמו .  היום המצב שונה ,  ואפילו מזג האוויר מאיר פנים לנתניהו ,  מעבר לעובדה שמתמודד מולו פייגלין ,  מועמד חלש בהרבה מנתניהו ב-2002 .. 
יום הבחירות לראשות הליכוד עובר בשקט יחסי ,  כששני המטות הגישו מספר תלונות על קלפיות שלא נפתחו במועדן .  במטה נתניהו התייחסו לטענות לפיהן שיבושים שאירעו בקלפיות ביהודה ושומרון נועדו להכשיל את פייגלין .  ממטה נתניהו נמסר כי השיבושים בקלפיות היו דווקא במעוזים הנחשבים לתומכים בנתניהו ולא בפייגלין ,  כמו למשל בהתנחלות אפרת .  לטענתם ,  היו שיבושים במקומות נוספים הנחשבים כמעוזים של ראש הממשלה כמו בשפרעם וברהט .  במטה הבחירות של משה פייגלין ביקשו מיו"ר ועדת הבחירות בליכוד להאריך את מועד סגירת הקלפיות ביהודה ושומרון ,  בין היתר בשל טענות על אי-הגעת חוברות הצבעה .
 הפריימריז בליכוד - כותרות אחרונות:14% הצבעה בפריימריז ;  רה"מ ישא  " נאום המרצה"הפריימריז בליכוד :  נתניהו הצביע - והזהיר משאננותפרשנות :  נסתפק בהפסד של פייגלים בפריימריז לליכוד
לפניות לכתב:pinhas_wolf@walla.com
 ( עדכון ראשון :  17:30 )  

נתניהו למתפקדים : " חושש מעיוות ,  בואו להצביע "
 נוכח שיעורי הצבעה נמוכים בפריימריז בליכוד ,  נשא ראש הממשלה ויו"ר המפלגה נאום המרצה למתפקדי המפלגה .  עד השעה 18:30 הצביעו 27% בלבד ,  למרות זאת נתניהו אמר : " בטוח שאנצח "
 
