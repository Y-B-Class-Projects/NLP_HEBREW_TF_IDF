נתניהו ביקש מהמתמחים :  המתינו עם ההתפטרות
נתניהו נפגש עם נציגי ההמתמחים ודחק בהם לעכב התפטרותם ,  כדי לבחון דרכים אחרות לפתרון שעלו בפגישה .  המתמחים הביעו שביעות רצון מהתערבות רהמ ,  אך הדגישו : " לא קיבלנו הצעה קונקרטית "
  ( צילום :  גדעון צנטנר ,  עריכת וידאו :  אמיר קוטיגרו ) 
בתום שלוש שעות הסתיימה הפגישה שקיים אמש  ( שלישי )  ראש הממשלה בנימין נתניהו בלשכתו עם נציגי הרופאים המתמחים ועם יו"ר ההסתדרות הרפואית ד"ר ליאוניד אידלמן .  נתניהו ביקש מהמתמחים להמתין מספר ימים כדי לבחון הצעות שעלו בפגישה .  נציגי המתמחים הסבירו לנתניהו את הבעייתיות בהסכם שנחתם עם ההסתדרות הרפואית ובתנאי העבודה שלהם .
 עוד על שביתת המתמחים
בעקבות ההתפטרות :  ראש הממשלה נפגש עם המתמחיםבית הדין למתמחים : " דחו ההתפטרות ב-10 ימים"נערכים לנטישת המתמחים : " נשקפת סכנה לחיי אדם "
 ראש הממשלה השיב למתמחים כי  " אני מבין את מצוקתכם .  אני רואה חשיבות במלאכת הקודש של העוסקים ברפואה בישראל .  התרשמתי עמוקות מרצונכם להבטיח תנאי עבודה הולמים ואופק לרופא ובמערכת הרפואה הציבורית ".  נציגי המתמחים אמרו שישיבו להצעת ראש הממשלה לאחר שיתייעצו עם יתר חבריהם . 
" הפגישה הייתה פגישה חיובית ",  סיפר ד"ר חיים נדב . " יכר היה ששני הצדדים מבינים זה את בעיותיו של האחר .  ראש הממשלה הביע את רצונו לסייע לסיום המשבר ,  ומפה נותר לנו לפנות כמובן למתמחים ולציבור הרופאים דאנו מייצגים ,  לספר להם על הפגישה ,  ולשמוע מה יחליטו ".  ד"ר מאיר מזרחי ,  שגם הוא נכח בפגישה ,  הוסיף כי  " ישנה אווירה אופטימית ,  אולם לא קיבלנו הצעות קונקרטיות מראש הממשלה .  ההתקדמות ניכרת בכך שבמשך שלושה חודשים אנחנו פונים למקום אחד ויחיד - משרד ראש הממשלה ,  וכעת הגענו לפה והבענו לא רק את המצוקות שלנו ,  אלא את כל המצוקות של מערכת הבריאות בישראל ". 
עם היוודע דבר הפגישה ,  נטשו הרופאים המתמחים את פגישת המשא ומתן שנערכה במשרד האוצר בירושלים .  בהסתדרות הרפואית ציינו כי המתמחים החליטו לעזוב את הפגישה במשרד האוצר בלי נימוק לאחר כשעה וחצי .  במשרד האוצר זעמו על נטישת המתמחים בניסיון לעקוף אותם ,  על מנת להגיע להסכם עם ראש הממשלה .  
שלשום הודיעו הרופאים המתמחים לבית הדין הארצי לעבודה כי הם מסכימים לדחות את התפטרותם שאמורה הייתה להיכנס לתוקפה תוך 48 שעות .  בעקבות הודעת המתמחים פנתה נשיאת בית הדין הארצי לעבודה נילי ארד לנציגי המדינה ,  וקיבלה את הסכמתם .
  ( עדכון ראשון :  22:48 ) 

נתניהו ביקש מהמתמחים :  המתינו עם ההתפטרות
נתניהו נפגש עם נציגי ההמתמחים ודחק בהם לעכב התפטרותם ,  כדי לבחון דרכים אחרות לפתרון שעלו בפגישה .  המתמחים הביעו שביעות רצון מהתערבות רהמ ,  אך הדגישו : " לא קיבלנו הצעה קונקרטית "
 
