 " יפהפיה !  ":  יועץ רה"מ חשף שיחות בין ג'ודי ניר מוזס לשרה נתניהו
לאחר ראיון ביקורתי שהעניקה אשת התקשורת ג'ודי שלום ניר מוזס ,  ובו מתחה ביקורת על שרה נתניהו ,  פרסם אחד מיועצי ראש הממשלה שורה של מסרוני תמיכה שמוזס העבירה אליה לכאורה .  מוזס צייצה בתגובה : " כל אדם שדואג למעמדו בממשלת ישראל נאלץ ללקק לשרה "
 לאחר הריאיון הביקורתי שהעניקה אשת התקשורת לעיתון  " ידיעות אחרונות "  בסוף השבוע האחרון ,  ובו מתחה בין היתר ביקורת על רעיית ראש הממשלה שרה נתניהו ,  חשף היום  ( ראשון )  יונתן אוריך ,  אחד מיועציו של ראש הממשלה ,  מסרונים שהעבירה מוזס לכאורה לנתניהו ,  בהם החמיאה לה והביעה בה תמיכה ,  הממחישים לדבריו את  " השקרים והצביעות "  בדבריה .  אוריך כתב כי הדברים צונזרו מהתגובה שהועברה ל"ידיעות אחרונות "  בעקבות הראיון .
 עוד בוואלה !  News:איום כוחות איראניים מטרים מהגבול :  בצה"ל נערכים למהלך של אסדנתניהו תקף את תכנית הביקור של הנסיך וויליאם :  ירושלים בירתנו לנצחאחרי שהקפיץ מדינה שלמה :  עבודות שירות לצעיר שביים את חטיפתו 
בין היתר ,  צוטטה מוזס כמי שכתבה לנתניהו  " כל העיתונאים כאן הם בשוק ממני .  הסברתי להם שרק את רצח ארלוזורוב לא הפילו עליך ";   " מציעה לך לקחת נשימה ממש עמוקה כי העופות הטורפים איבדו את השפיות ואת הקורבן הכי קל ";   " שרה נראית יפייפיה !  !  !  !  פשוט מדהים הבגד והתלתול הקטן בקצוות .  כולם ריכלו על זה ";   " מקבלת תגובות מכל חברי בעולם שביבי עשה אפגרייד ענק לישראל ושאשתו נראית יפייפיה ..  .  כיף ";   " אני רוצה שתסתערי על העם הדפוק הזה .  שיכירו אותך טיפה ,  אל תתעלמי .  אני לא מהמתחנפות סתם .  הגיע זמנך לככב "  וכן  " הייתי בשבת בבוקר בריאיונות בנס ציונה והמנחה שאל אותי עליך .  מאוד פרגנתי לך .  אמרתי שאת קורבן לשונאי ביבי ועוד מלא דברים טובים ".  
בתגובה צייצה הבוקר מוזס נגד משפחת נתניהו ,  וכתבה כי  " מה שברור שכל מי שחפץ חיים בממשלה ,  כל אדם שרצה לשמר/לקדם/ לדאוג למעמדו בממשלת ישראל נאלץ ללקק לשרה ".  לדבריה של מוזס ,  אף היא נהגה כך , " מאחורי הגב של סטיב שלדעתי היה השר היחיד שלא הסכים להסתמס איתה או עם יאיר וללקק להם .  למרות שרבים אמרו לו שזו הדרך היחידה להתקדם .  בלי שידע לקחתי כדור נגד בחילה ועשיתי את זה ",  לשון הציוץ .  
ציוץ נוסף של מוזס התייחס לציטוט מתוך הראיון שהעניקה לעיתון ,  ובו טענה דובריו של ראש הממשלה העבירו מסר לעיתונאי שישב לצידה בפאנל בטלוויזיה ,  לפיו היא  " מלכלכת על ביבי כי היא נורא רצתה לשכב עם ביבי והוא לא רצה אותה ".  מוזס צייצה בעקבות הדברים כי  " הכרתי אותו לפני שהסתבך איתה ,   ( דיילת שנכנסה להיריון מנוסע )  ,  לו הייתי באמת רוצה הייתי שוכבת איתו .  אבל עמירם כל כך לא החזיק ממנו שלמרות שפעם ביבי היה חתיך .  היום אני מרחמת עליו בעיקר .  אף פעם לא עשה לי "   ( הטעויות במקור )  .  הציוץ נמחק והוא כבר אינו מופיע בחשבונה של מוזס .  
מוזס הגיבה בהמשך כי  " אמרתי את האמת וזה כל מה שיש לי להגיד בעניין .  Next ",  וכן צייצה : " חשבתי שראש ממשלת ישראל והדוברים שלו יהיו עסוקים במיגור טרור העפיפונים ,  במהלך השלום הדרמטי של טראמפ ,  בהתעללות בילדים בגנים ,  בקשישים ,  'בגרעין האירני' .  שמחה שאני כזו חשובה .❤  כנראה צופים אדוקים של התכנית שלנו ברשת ".   

" יפהפיה !  ":  יועץ רה"מ חשף שיחות בין ג'ודי ניר מוזס לשרה נתניהו
לאחר ראיון ביקורתי שהעניקה אשת התקשורת ג'ודי שלום ניר מוזס ,  ובו מתחה ביקורת על שרה נתניהו ,  פרסם אחד מיועצי ראש הממשלה שורה של מסרוני תמיכה שמוזס העבירה אליה לכאורה .  מוזס צייצה בתגובה : " כל אדם שדואג למעמדו בממשלת ישראל נאלץ ללקק לשרה "
 
