נתניהו ואבו מאזן לחצו ידיים בהלוויית פרס : " זמן רב לא נפגשנו "
 ראש הממשלה קיבל את יו"ר הרשות הפלסטינית עם הגעתו ואמר לו : " אני מאוד מעריך את זה שבאת ".  אתמול אישר נתניהו את בקשתו של אבו מאזן להשתתף בהלוויה ,  לאחר שהאחרון שלח השבוע אגרת ניחומים למשפחת פרס
ראש הממשלה בנימין נתניהו ויו"ר הרשות הפלסטינית אבו מאזן נפגשו הבוקר  ( שישי )  בהלווייתו של הנשיא התשיעי שמעון פרס ולחצו ידיים .  במהלך הפגישה הקצרה ביניהם ,  אמר אבו מאזן לנתניהו : " הרבה זמן לא נפגשנו ",  ונתניהו השיב : " אני מאוד מעריך את זה שבאת להלוויה ". 
אתמול אישר נתניהו את בקשתו של אבו מאזן להשתתף בהלוויה ,  לאחר שהאחרון העביר בקשה למתאם פעולות הממשלה בשטחים אלוף יואב מרדכי .  יו"ר הרשות הפלסטינית בא לירושלים יחד עם סאיב עריקאת ומוחמד אל-מדני ,  האחראי על הקשר עם ישראל .
 ביום רביעי שלח אבו מאזן אגרת ניחומים למשפחתו של הנשיא לשעבר . " פרס היה שותף אמיץ לתהליך השלום יחד עם המנהיג הקודם יאסר ערפאת ועם ראש ממשלת ישראל יצחק רבין ",  כתב אבו מאזן במכתב שפורסם בסוכנות ידיעות פלסטינית .  הוא הוסיף כי פרס  " השקיע מאמצים רבים בהגעה לשלום מאז הסכמי אוסלו עד ליומו האחרון ". 
עוד על הלווייתו של הנשיא התשיעי שמעון פרס:כבוד אחרון :  ישראל ערוכה לפרידה מהנשיא התשיעי שמעון פרסהרכבת האווירית בשיאה :  אובמה נחת בישראל לקראת הלוויית פרסצפי לפקקים רבים :  כביש 1 נחסם לתנועה בשל הלוויית הנשיא לשעבר פרס 
אתמול נפגש נתניהו עם שרת החוץ של האיחוד האירופי מוגריני במעונו הרשמי בירושלים .  במהלך הפגישה דנו השניים במצב האזורי ובאפשרות להתקדם בתהליך השלום .  בפגישה השתתפו מנכ"ל משרד החוץ דורי גולד ,  מ"מ ראש המל"ל יעקב נגל ,  עו"ד יצחק מולכו ושגריר ישראל למוסדות האיחוד האירופי ונאט"ו רוני לשנו-יער .  לפני כן נפגש ראש הממשלה עם נשיא ארצות הברית לשעבר ביל קלינטון .
 אחרי ההלוויה צפוי ראש הממשלה להיפגש עם נשיא צרפת פרנסואה הולנד ועם ראש ממשלת קנדה ג'סטין טרודו - פגישתם הראשונה מאז נבחר לתפקידו .  עם זאת ,  לא צפויה להיות פגישה רשמית בין נשיא ארצות הברית ברק אובמה משום שהוא צפוי להישאר בישראל רק שעות בודדות .  השניים צפויים להיפגש רק בטקס הלוויה שמיד עם תומו ימריא הנשיא האמריקני .  

נתניהו ואבו מאזן לחצו ידיים בהלוויית פרס : " זמן רב לא נפגשנו "
 ראש הממשלה קיבל את יו"ר הרשות הפלסטינית עם הגעתו ואמר לו : " אני מאוד מעריך את זה שבאת ".  אתמול אישר נתניהו את בקשתו של אבו מאזן להשתתף בהלוויה ,  לאחר שהאחרון שלח השבוע אגרת ניחומים למשפחת פרס

