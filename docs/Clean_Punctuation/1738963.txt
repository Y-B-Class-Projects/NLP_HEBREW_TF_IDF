האמת שלי :  הקשיבו ברצינות לנאום ליברמן באו"ם
כבר למעלה מ ? 20 שנה קבוצה קטנה של קוסמים ,  חלילנים המליניים ורבי ? מג מלהטטים בחברה הישראלית .  אם ישראל תוותר על שטחי ארץ ישראל ,  תסכים למדינה פלשתינית ותפרק את ההתנחלויות ,  ייכון שלום בינינו לבין שכנינו ויתקיים בנו חזון הנביאים לאחרית הימים - וגר זאב עם כבש ונמר עם גדי ירבץ .
 בהשפעת הלהטוטנים ? תועמלנים ,  אשר חלקם אוחזים גם במושכות התקשורת ,  מדינת ישראל ביצעה מהלכים מרחיקי לכת ,  הגם שלא היו מרחיקי ראות .  מהלכים אלו כללו גירוש והריסת בתים של אלפי יהודים טובים שהפריחו שממות .  אזרחי ישראל הושיטו יד לשלום - והיא בכל זאת נענתה במרחץ דמים .  ראשי ממשלה ושרי ביטחון ישראליים הסכימו להיפרד מסלעי קיומנו ,  לחלק את ירושלים ולוותר על נכסים אסטרטגיים .  הפלשתינים הבינו שמדובר במציאות פוליטית ישראלית חד ? פעמית שלא תחזור על עצמה ,  אך הם שוב סירבו .  
בנימין נתניהו ,  ראש ממשלת ישראל ,  הסכים בנאום בר אילן לעיקרון של שתי מדינות לשני עמים ,  עיקרון שרק לפני 20 שנה התגלגל במפלגות השמאל הקיצוני בישראל .  כדי להראות נכונות לשלום נתניהו גם הסכים להקפיא את הבנייה בשטחי יהודה ושומרון למשך עשרה חודשים .  אל הנכונות הישראלית לפשרות הצטרף לחץ אמריקני חסר תקדים ,  לחץ של ממשל המתגלה כבעל ידיים שמאליות ,  אך בכל זאת הוא המבקש להביא את הישראלים והפלשתינים להסדר על רקע כישלונותיו במקומות אחרים בעולם .  ולמרות הכל ,  הפלשתינים בשלהם .  הם לא מוכנים להתקדם לשום הסדר שבו יצטרכו להודות שמדינת ישראל היא הבית הלאומי של העם היהודי ולוותר על השיבה לשטחי רמת אביב ג' ,  גבעת רם ,  אשקלון וקיבוצי השומר הצעיר .
 הסירוב להכיר במדינת ישראל כמדינת העם היהודי מוכיח שוב כי ניתוח המציאות של הימין בישראל היה מציאותי וצודק  ( ובאמת שכבר נמאס להיות צודק )  .  להנהגה הפלשתינית אין שום עניין לכרות ברית שלום עם ישראל והעם היהודי .  כבר שנים רבות הפלשתינים מקדשים את חרבם ואנו משלמים את המחיר .  מעשה הקוסמות של שטחים תמורת שלום הוכח בעליל כשטחים תמורת מלחמה .  כל נכונות לסגת ולוותר רק מזמינים עוד לחץ ,  בעיקר מצד ידידים נואשים המבקשים להציג הישג בחזית הבינלאומית .
 אשר על כן ,  דבריו של שר החוץ אביגדור ליברמן היו אמת צרופה .  ההבדל בין פוליטיקאי למדינאי הוא שפוליטיקאי אומר את מה שרוצים לשמוע ממנו ברגע נתון ,  ומדינאי אומר את האמת .  אמת שהיא תמיד מעל הזמן והמקום .  נאומו של ליברמן היה נאום של מדינאי ולא של פוליטיקאי .  עקב התמרונים הפוליטיים המתוחכמים כרכנו חבל מעל הצוואר שלנו כבר יותר מפעם אחת .  
חשוב מאוד שידידים ואויבים כאחד יפנימו שאזרחי מדינת ישראל אינם שפני ניסיונות של פוליטיקה גלובלית .  לאחר השואה האיומה שכילתה שליש מעמנו ועוד עשרות אלפי קורבנות שהקרבנו במערכה על קיומנו ,  אין לנו הלוקסוס להמשיך ולהיות שפני ניסיון .  אחריותם של מנהיגי ישראל היא אך ורק לאמת ,  אותה אמת המבטיחה את המשך קיומו של עם ישראל בארץ ישראל .  גם אם האמת אינה נעימה ,  נשמעת במבטא רוסי כבד ,  בעיתוי לא נוח ובאווירה של שטנה ,  זו האמת .  כל מי שבורח מבשורת האמת ,  היא תמיד תמשיך ותרדוף אחריו .
 
האמת שלי :  הקשיבו ברצינות לנאום ליברמן באו"ם
nan
