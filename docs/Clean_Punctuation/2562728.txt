נתניהו זועם :  כינוס 120 מדינות באירן  - " חרפה וכתם לאנושות "
 רה"מ הגיב בזעם להחלטתן של מדינות רבות לשלוח נציגים בכירים לכינוס המדינות הבלתי-מזדהות .  באן קי-מון נפגש עם אחמדינג'ד בטהרן ושיבח את  " תפקידה המכריע של אירן "
 ראש הממשלה ,  בנימין נתניהו ,  תקף בחריפות את בואו אמש  ( רביעי )  של מזכ"ל האו"ם לוועידת המדינות הבלתי-מזדהות בטהרן ,  וגינה את מדינות העולם ששלחו אליה נציגים בכירים ביותר .  בפגישה עם ראש ממשלת סקסוניה התחתונה של גרמניה ,  דיוויד מקאליסטר ,  אמר נתניהו כי  " לפני 70 שנים ,  שישה מיליון מבני עמנו הושמדו בפעולה של רצח עם ,  והעולם התחייב אז כי 'לעולם לא עוד' .  מאז ,  נכרתו בריתות נגד רצח עם ונוסד האו"ם .  העולם התחייב שהדבר הזה לעולם לא יחזור על עצמו ".  
לדברי ראש הממשלה ,  מעל 120 מדינות שלחו נציגים לוועידה בטהרן . " המשטר שם מכחיש את השואה ופועל להשמיד את המדינה היהודית .  משטר זה מתאכזר לאזרחיו ,  משתף פעולה בטבח של סורים חפים מפשע וקורא 'מוות לאמריקה ומוות לישראל' .  נראה שרבים בקהילה הבינלאומית לא למדו דבר ,  ואני חושב שזו חרפה וכתם לאנושות ".  נתניהו אמר לעמיתו מסקסוניה התחתית כי  " עתידנו המשותף כרוך בעמידה ובהתמודדות עם החוסר-אנושיות והאכזריות הזו ". 
באן קי מון הגיע לטהרן : " שמח מאוד להיות באירן "  
בשבועות האחרונים הפעילו בישראל לחץ כבד על מדינות שונות בעולם שיורידו את דרג הייצוג שלהן בוועידה ,  כדי לא לתת לגיטימציה לתכנית הגרעין הצבאית של אירן ,  שמתקדמת חרף לחצי הקהילה הבינלאומית .  בין היתר ,  בירושלים הביעו זעם על כך שהודו מיוצגת בוועידה על ידי ראש הממשלה שלה ,  מנמוהן סינג .  
בישראל זעמו במיוחד על החלטתו של מזכ"ל האו"ם ,  באן קי-מון ,  להשתתף בוועידה .  רה"מ נתניהו התקשר לבאן בתחילת החודש והפציר בו שלא יבוא לטהרן ,  ובמקביל הופעל לחץ בנושא מצד ארגונים יהודיים .  ואולם ,  הדלפת השיחה בין נתניהו לבאן עוררה כעס רב במטה האו"ם בניו יורק .  פקידים בניו יורק צוטטו השבוע באומרם כי  " הקמפיין של נתניהו רק שכנע את באן לטוס לטהרן ,  ולהציג שם יוזמת שלום בנוגע למשבר הגרעיני ". 
עם נחיתתו בטהרן ,  אמר הבוקר המזכיר באן כי לאירן יש תפקיד חשוב ומכריע באזור ,  ובמיוחד בכל הנוגע למלחמת האזרחים בסוריה .  אמר באן .  
המזכ"ל הוסיף כי הוא  " שמח מאוד להגיע לאירן "  וכי הוא מצפה ללמוד רבות על התרבות המקומית ועל ההיסטוריה של המדינה .  מאוחר יותר נפגש באן עם המנהיג העליון של אירן ,  עלי חמינאי ,  עם הנשיא מחמוד אחמדינג'ד ,  ועם שורה של פקידים נוספים .  
בימים האחרונים דווקא שמרו בירושלים על שקט בנוגע לכינוס בטהרן ,  אך גורם מדיני בכיר אמר הערב כי הכינוס הוא אינו אלא מניפולציה גדולה של המשטר האירני . " ניסינו לדבר עם המדינות המשתתפות ,  אך הבקשות שלנו נדחו ",  אמר .  לדבריו ,  מבחינת רוב המשתתפים ,  ארגון המדינות הבלתי-מזדהות הוא כינוס חשוב מאוד ,  שטמונים בו אינטרסים שאי אפשר לוותר עליהם ,  עם זאת ,  אמר אותו גורם ,  עם פתיחת האירוע  " אין הרבה מה לעשות ,  ועדיף לשתוק ".  ( עדכון ראשון:19:38 )  
לקריאה נוספתכעס בירושלים :  מדוע בת הברית הקרובה ,  הודו ,  משתתפת בוועידה ? נתניהו התקשר למזכ"ל האו"ם והפציר בו :  מקומך אינו בטהרן 
לפניות לכתבת :  tal_sh@walla.net.il 

נתניהו זועם :  כינוס 120 מדינות באירן  - " חרפה וכתם לאנושות "
 רה"מ הגיב בזעם להחלטתן של מדינות רבות לשלוח נציגים בכירים לכינוס המדינות הבלתי-מזדהות .  באן קי-מון נפגש עם אחמדינג'ד בטהרן ושיבח את  " תפקידה המכריע של אירן "
 
