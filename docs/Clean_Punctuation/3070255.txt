קטטה פרצה בין מאבטחי נתניהו ונשיא טוגו ;  פגישת המנהיגים נדחתה
עדי ראייה סיפרו כי צוות האבטחה הישראלי סירב לתת לכל מאבטחי הנשיא פאורה גנאסינגבה להיכנס לפגישה ,  ובתגובה פרצה תקרית אלימה .  הנשיא עזב את המקום ,  אך התרצה בהמשך והפגישה תתקיים כסדרה .  במשרד החוץ סירבו להגיב
עימות אלים פרץ אחר הצהריים  ( ראשון )  בליבריה בין מאבטחיו של ראש הממשלה בנימין נתניהו למאבטחיו של נשיא טוגו פאורה גנאסינגבה ,  בטרם פגישה שהייתה אמורה להיערך בין השניים במסגרת הוועידה הכלכלית של מדינות מערב אפריקה ,  ECOWAS .  לטענת עדי ראייה ,  המהומה פרצה כאשר מאבטחיו של נתניהו סירבו לתת לכל מאבטחיו של הנשיא להיכנס לפגישה .
 בעקבות הקטטה עזב הנשיא גנאסינגבה והפגישה נדחתה ביותר משעה .  מלשכת ראש הממשלה נמסר כי היא תתקיים בשעה 18:00  ( שעון ישראל )  .  במשרד החוץ סירבו להתייחס לאירועים .  התקרית מגיעה ,  בין היתר ,  על רקע ביקורו המתוכנן של נתניהו בטוגו באוקטובר הקרוב ,  במסגרת ועידה שתוקדש ליחסי אפריקה וישראל ותכנס נציגים מ-25 מדינות .  
עוד בוואלה !  NEWS :" ככה תהיה ראש ממשלה ?  ":  העימות הסוער על ראשות העבודה4 ימים לבחירות :  הפיגוע עשוי להכריע את עתיד בריטניה כולהפרסום ראשון :  עימות בין רגב למשנה ליועמ"ש  - " אלחם על חופש הביטוי "  
בשולי הוועידה נפגש נתניהו גם עם שרת החוץ של האיחוד האירופי פדריקה מוגריני ודן עמה במאמצים לקידום המשא ומתן בין ישראל והפלסטינים .  בהמשך היום נתניהו צפוי לפגוש את נשיא מאלי איברהים בובקר קיטה ,  עמה אין לישראל יחסים דיפלומטיים ,  וכן את נשיא סנגל מאקי סאל .  הפגישה עם סאל נועדה בין היתר כדי לסיים את המתיחות בין שתי המדינות ,  עקב תמיכתה של דקר בהחלטה 2334 של מועצת הביטחון של האו"ם בשנה שעברה ,  שגינתה את מדיניות ההתנחלויות של ממשלת ישראל .
 בנאומו בפני הוועידה ,  אמר נתניהו : " זה היה חלום ,  לבוא לכאן ,  לארגון הזה במערב אפריקה .  ישראל חוזרת לאפריקה ואפריקה חוזרת לישראל ".  לדבריו ,  בצל הסכמים לשיתוף פעולה בתחומי האנרגיה ובתחומים נוספים , " אני מאמין בפוטנציאל של אפריקה ,  בהווה ובעתיד .  בין אפריקה לישראל קיימת זיקה טבעית ,  ההיסטוריה שלנו דומה .  משימתה של ECOWAS היא לחזק את השלום והשגשוג באמצעות רתימת המשאבים העצומים שבאפריקה ".  
" ענן קודר מרחף מעל היום המרגש הזה - ענן הטרור שגבה מחיר דמים כבד וקיפח את חייהם של אפריקנים תמימים רבים כל כך ,  לאחרונה בניז'ר ובמאלי ,  ובשעות האחרונות התקפה איומה נוספת פגעה באנשים חפים מפשע בלבה של לונדון .  אנו מגנים את ההתקפה ,  שולחים את תנחומינו לעם הבריטי ,  ומבטיחים שאנו נשארים מחויבים למאבק נגד הטרור שאינו יודע גבולות .  מטרתנו היא לא רק לאחד כוחות כדי להילחם ברע ,  אלא לעבוד יחד כדי לקדם את הטוב ".  

קטטה פרצה בין מאבטחי נתניהו ונשיא טוגו ;  פגישת המנהיגים נדחתה
עדי ראייה סיפרו כי צוות האבטחה הישראלי סירב לתת לכל מאבטחי הנשיא פאורה גנאסינגבה להיכנס לפגישה ,  ובתגובה פרצה תקרית אלימה .  הנשיא עזב את המקום ,  אך התרצה בהמשך והפגישה תתקיים כסדרה .  במשרד החוץ סירבו להגיב

