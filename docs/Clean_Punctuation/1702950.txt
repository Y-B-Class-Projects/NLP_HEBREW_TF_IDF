פיאד משיב לנתניהו :  אין הצדקה לשיחות ישירות
ראש הממשלה הפלסטיני המבקר בפריז אמר כי בשיחות הקרבה לא חלה התקדמות שתצדיק פתיחה בשיחות ישירות בין הפלסטינים לישראל .  זאת לאחר שנתניהו קרא ליו"ר הרשות לפתוח בשיחות  " פנים אל פנים "
 לא חלה התקדמות בשיחות הקרבה בין ישראל והפלסטינים המצדיקות פתיחה במשא ומתן ישיר ,  כך אמר הלילה  ( שישי )  ראש הממשלה הפלסטיני סלאם פיאד בעת ביקור בפריז . " עדיין לא נרשמה התקדמות כזו שתוכל להצדיק שנשקול שיחות ישירות ",  אמר פיאד בתום פגישה עם דיפלומטים אירופים . " שורש העניין אינו טמון בשאלה האם השיחות ישירות או עקיפות ,  אלא האם יש התקדמות במגעים ",  אמר .  
דבריו של פיאד מגיעים לאחר שאמש קרא ראש הממשלה בנימין נתניהו ליו"ר הרשות הפלסטינית אבו מאזן לפתוח בשיחות ישירות .  באירוע לכבוד יום העצמאות האמריקאי בבית שגריר ארה"ב בישראל ,  אמר נתניהו כי יש עוד דברים רבים שניתן לעשות כדי לקדם את השלום . " הדרך היחידה לקדם את התהליך זה להתחיל בו כך ששני הצדדים יישבו זה מול זה למשא ומתן .  אני קורא ליו"ר הרשות הפלסטינית אבו מאזן לפגוש אותי פנים מול פנים ולהתחיל בשיחות השלום .  הדרך היחידה להתקדם היא לפגוש אותי ,  ואני מוכן לעשות זאת בכל זמן ובכל מקום .  בוא לא נבזבז עוד 15 חודשים ",  אמר .
 שיחות הקרבה נפתחו בחודש מאי בחסות אמריקאית והן צפויות להימשך כארבעה חודשים .  נשיא ארה"ב ברק אובמה צפוי לדון בשיחות הקרבה עם ראש הממשלה נתניהו בעת שזה יבקר בוושינגטון בשבוע הקרוב .
 שר החוץ המצרי אחמד אבו אל-רייט שהשתתף אף הוא בפגישה בבירה הצרפתית אמר כי אילו השיחות בין ישראל והפלסטינים יגיעו למבוי סתום ,  מנהיגי מדינות ערב ינסו לשכנע את האו"ם לתמוך בהקמת מדינה פלסטינית באורח חד צדדי . " אם שיחות הקרבה לא יביאו להתקדמות עד ספטמבר ",  אמר אבו אל-רייט , " שרי החוץ של הליגה הערבית יישרו קו בכדי לפעול במועצת הביטחון של האו"ם ".  
שר החוץ המצרי הוסיף כי  " אסור לדחות את הקמת המדינה הפלסטינית לאחר שנה זו .  מי צריך להחליט ?  "  שאל אבו אל-רייט והשיב : " הקוורטט אינו מספיק ,  מועצת הביטחון של האו"ם היא הפורום המתאים ".  

פיאד משיב לנתניהו :  אין הצדקה לשיחות ישירות
ראש הממשלה הפלסטיני המבקר בפריז אמר כי בשיחות הקרבה לא חלה התקדמות שתצדיק פתיחה בשיחות ישירות בין הפלסטינים לישראל .  זאת לאחר שנתניהו קרא ליו"ר הרשות לפתוח בשיחות  " פנים אל פנים "
 
