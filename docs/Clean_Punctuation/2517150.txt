נתניהו בירך על הגבלת אירן : " מתואם עם האמריקאים "
 מקורבי ראש הממשלה מסרה כי המהלך של המסלקה הבינלאומית נדון בפגישות האחרונות של נתניהו בקנדה ובארצות הברית .  המהלך צפוי להגביל מאוד את תנועת הכספים האירנים בעולם
לאחר שמסלקת הכספים הבינלאומית סוויפט הסכימה אתמול  ( חמישי )  לנתק משורותיה בנקים אירניים ,  המואשמים בסיוע לתכנית הגרעין הצבאית של המדינה או במימונם של בכירים אירנים שהוטלו עליהם במסגרת מגבלות שונות ,  בירך על הצעד ראש הממשלה בנימין נתניהו .  גורמים בסביבתו אמרו כי  " ראש הממשלה העלה את הבקשה למהלך הזה בפגישות האחרונות בוושינגטון ובאוטווה כחלק מהלחץ הבינלאומי כדי לעצור את תכנית הגרעין האירני ". 
גם שר האוצר יובל שטייניץ בירך על ההחלטה : " כלכלה מודרנית לא יכולה לתפקד ללא סליקה בינלאומית ותחת מצור פיננסי מתהדק והולך .  ממשלת ישראל ומשרד האוצר בפרט ימשיכו לקדם בארץ ובעולם סנקציות וצעדים כלכליים על מנת להקשות על הפעילות המסחרית והפיננסית של אירן ". 
מסלקת הכספים הבינלאומית סוויפט הסכימה לנתק משורותיה בנקים אירניים ,  המואשמים בסיוע לתכנית הגרעין הצבאית של המדינה או במימונם של בכירים אירנים שהוטלו עליהם במסגרת מגבלות שונות .  בכך ,  נענתה המסלקה - המפעילה את רשת העברת הכספים הגדולה בעולם - לדרישה שהציבו לה ארצות הברית והאיחוד האירופי .  
סוויפט מטפלת בהעברות הכספים של כמעט 80% מהבנקים ברחבי העולם ,  כ-9,000 מהם .  המסלקה נאלצה להיענות לדרישה חסרת-התקדים ,  הפוגעת גם בה ,  מתוקף מושבה בבלגיה ,  החברה באיחוד האירופי .  רק לאחרונה ,  הודיע בנק מרכזי בדובאי ,  שדרכו התנהלו 60% ממכירות הנפט של אירן לעולם ,  כי ניתן את קשריו עם טהרן בשל לחץ אמריקני שהופעל עליו .
 המסלקה תנתק מחר ממערכותיה את כל הבנקים האירניים המופיעים ברשימת העיצומים של מדינות המערב ,  המואשמים במימון תכנית הגרעין של המדינה .  בפועל ,  הצעד מהווה את המהלומה הכלכלית הגדולה ביותר שהונחתה על אירן במסגרת העיצומים שהוטלו עליה בשנים האחרונות ,  בשל סירובה לעצור את תכנית הגרעין הצבאית שלה .
 המאבק נגד אירן - כותרות אחרונות:מהלומה לאירן :  לא תוכל עוד להעביר כספים בעולםהשפעת הסנקציות :  אירן לא מצליחה לשלם על אורזאובמה : " חלון הזמן לדיפלומטיה עם אירן מתכווץ "
  ( עדכון ראשון :  20:29 )  

נתניהו בירך על הגבלת אירן : " מתואם עם האמריקאים "
 מקורבי ראש הממשלה מסרה כי המהלך של המסלקה הבינלאומית נדון בפגישות האחרונות של נתניהו בקנדה ובארצות הברית .  המהלך צפוי להגביל מאוד את תנועת הכספים האירנים בעולם

