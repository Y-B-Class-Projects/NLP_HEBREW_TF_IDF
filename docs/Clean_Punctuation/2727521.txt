ארדן מבטיח רפורמה ?  נתניהו עדיין לא חותם על כלום
ראש הממשלה בנימין נתניהו מצנן מעט מההתלהבות שאחזה בשר התקשורת גלעד ארדן ,  כאשר הכריז בשבוע שעבר על אימוץ מסקנות ועדת לנדס : " אני לא חתמתי על שום מסמך "
 ראש הממשלה בנימין נתניהו מצנן מעט את ההתלהבות שאחזה בשר התקשורת גלעד ארדן ,  כאשר הכריז בשבוע שעבר על אימוץ מסקנות ועדת לנדס ואמר כי נתניהו  " מבין את חשיבות המהפכה ויעשה ככל שביכולתו על מנת לקדם את אימוץ מסקנות הוועדה ".  
בראיון לאיילה חסון ששודר אתמול בחדשות השבת בערוץ 1 אמר נתניהו על מסמך מסקנות הוועדה כי מדובר ב"מסמך דיאגנוסטי ,  זו דיאגנוזה של מישהו אחד שהסתכל על זה  ( השידור הציבורי ,ד.א )  ",  ברומזו כי מדובר בהמלצות שאינן מייצוגת בשלב זה את עמדתו .  כאשר נשאל לעמדתו ,  אמר נתניהו : " אני לא חתמתי על שום מסמך ".  
נתניהו הוסיף כי טרם דן עם השר ארדן במסקנות ,  והדגיש כי מדובר בהמלצות . " אני אראה את זה ואני אתייחס לזה ",  אמר ראש הממשלה .  חסון שאלה : " צריכים רשות גם בלי השפעות פוליטיות ?  ",  והוא ענה  " נכון ,  בהחלט .  אבל לא רק בלי השפעות פוליטיות - גם בלי רבדים של חוסר יעילות .  מאמץ הדיאטה הוא על כולנו כל הזמן ".  נתניהו הדגיש כי הוא רואה חשיבות בשידור הציבורי וכי התחום זקוק לרפורמה ,  אולם כאמור לא התחייב כי יקדם רפורמה כזו או יאמץ את מסקנות ועדת לנדס .  
ההתייחסות הפושרת של נתניהו ,  עד לא מזמן השר הממונה בעצמו על רשות השידור ,  מגיעות בתזמון רע עבור שר התקשורת .  שעות ספורות לפני שידור הראיון עם נתניהו בערוץ 1 התארח ארדן באולפן  " פגוש את העיתונות "  בערוץ 2 ונשמע בטוח ונחרץ בנוגע לסיכויי הרפורמה שעליה הוא חתום לצאת לדרך . " נפרק את רשות השידור ונקים אותה מחדש בתקציב נמוך יותר ויעיל יותר :  במקום מיליארד שקל ,  התקציב יהיה 700 מיליון ",  אמר . 
" הרפורמה מותנית בחקיקת חוק חדש בכנסת שיאפשר לנו למנות גורם מפרק לרשות השידור ,  ובמקביל למנות מינהלת הקמה שתקים גוף שידור חזק ואיכותי ",  הוסיף בנוגע לסיכוייה של הרפורמה לעבור . " אם אני אזהה - ואני מתחיל לזהות את הפעילות בכנסת לטרפד את זה - אני מתכוון להביא בפני הממשלה הצעה למינוי של ועדה קרואה שתזיז הצידה את ההנהלה הנוכחית ותנהל את זה לפי הסטנדרטים שהממשלה חושבת שצריך לפעול על-פיהם ". 
בישיבת הממשלה שהתקיימה הבוקר  ( ראשון )  הציג השר ארדן לשרים את עיקרי מסקנות הוועדה לבחינת המתווה לשידור הציבורי העתידי .  לאחר שסקר ארדן את המסקנות העיקריות התייחס ראש הממשלה לסקירה ,  ואמר כי הוא מברך את ארדן על דבר הקמת הוועדה ועבודת המטה שנעשתה בנושא .  

ארדן מבטיח רפורמה ?  נתניהו עדיין לא חותם על כלום
ראש הממשלה בנימין נתניהו מצנן מעט מההתלהבות שאחזה בשר התקשורת גלעד ארדן ,  כאשר הכריז בשבוע שעבר על אימוץ מסקנות ועדת לנדס : " אני לא חתמתי על שום מסמך "
 
