נתניהו בנאום לוועידת איפא"ק : " נעשה מה שצריך כדי להגן על עמנו "
 ראש הממשלה אמר בפני השדולה למען ישראל כי  " צה"ל הרס תשתיות חמאס בהיקף שלא נראה מאז 'צוק איתן' ",  בנאום שהועבר באמצעות לווין לאחר שהחלט לקצר את ביקורו בארה"ב בשל המצב הביטחוני .  עוד הוסיף נתניהו כי חוק הלאום לא פוגע בחירות האישית : " כל האזרחים הם סוג א' "
 ראש הממשלה בנימין נתניהו נאם היום  ( שלישי )  בפני ועידת איפא"ק והתייחס למצב הביטחוני . " חזרתי להתמודד עם המצב הביטחוני בישראל אחרי התקפת הטילים הנפשעת מעזה על שטחנו ",  אמר . " הגבנו בעוצמה גדולה .  ב-24 שעות האחרונות צה"ל הרס תשתיות חמאס בהיקף שלא נראה מאז 'צוק איתן' .  אני מגיע מישיבה עם הרמטכ"ל והפיקוד הבכיר ואני אומר לכם - אנחנו מוכנים לעשות יותר .  נעשה מה שצריך כדי להגן על עמנו ולהגן על מדינתנו ". 
נאומו של נתניהו הועבר באמצעות לוויין מישראל וזאת לאחר שנתניהו אמור היה לנאום בוועידה עצמה .  במהלך דבריו ,  השידור נקטע כמה פעמים .  הוא ביטל השתתפותו בוועידה לאחר שהחליט לקצר את ביקורו בארצות הברית בשל המצב הביטחוני .  מוקדם יותר ,  מיד עם נחיתתו ,  קיים נתניהו הערכת מצב והתייעצות ביטחונית עם הרמטכ"ל ,  ראש השב"כ ,  ראש המל"ל ובכירי צה"ל ומערכת הביטחון .  עם סיום הנאום באיפא"ק ,  הוא המשיך בהתייעצויות ביטחוניות .
 עוד בוואלה !  NEWS:גנץ באיפא"ק : " האיראנים מכירים אותי - ולא רק מהטלפון"נתניהו :  חמאס צריך לדעת שלא נהסס לעשות את כל הצעדים הדרושים 
בוועידה משתתפים יותר מ-15 אלף יהודים אמריקנים ותומכי ישראל .  נתניהו הודה לחברי איפא"ק  " על העבודה המסורה במשך שנים ועשורים כדי לחזק את הברית המופלאה בין שתי המדינות שלנו ואני יכול לומר לכם שהברית לא היתה חזקה יותר .  תודה שאתם עובדים לחיזוק יחסי ישראל עם שני צדי המפה - דמוקרטים ורפובליקנים כאחד .  כך זה תמיד היה וכך זה תמיד יהיה ". 
ראש הממשלה הוסיף כי  " אתמול בבית הלבן הנשיא טראמפ שוב עשה היסטוריה .  הוא הכיר בריבונות הישראלית ברמת הגולן - מגיע לזה מחיאות כפיים עצומות .  הגולן הוא חלק בלתי נפרד מההגנה שלנו והוא חלק מההיסטוריה שלנו ,  ישראל חזרה לגולן .  לעולם לא נוותר עליו ,  הוא חלק מישראל ". 
נתניהו המשיך להודות לנשיא טראמפ ואמר כי  " אני בטוח שאתם זוכרים שב-2015 הלכתי לקונגרס ודיברתי נגד הסכם הגרעין עם איראן .  ב-2018 הנשיא פרש מההסכם ,  הוא חיזק את הסנקציות על המשטר הרצחני בטהרן שמאיים להשמיד את מדינת היהודים ,  הוא העביר את השגרירות לירושלים ושם שם שגריר נפלא דיויד פרידמן ויחד עם השגריר דרמר יש לישראל וארצות הברית את שני השגרירים הכי טובים בעולם .  תודה לשגרירים ותודה לנשיא טראמפ ".  
בנאומו אמר ראש הממשלה כי  " יש אנשים שלעולם לא יבינו למה רוב האמריקנים - יהודים ולא יהודים כאחד - תומכים בישראל .  זה לא בגלל הכסף - לא בגלל שהם רוצים את הכסף שלנו אלא בגלל הערכים המשותפים ,  כי ארצות הברית וישראל חולקות אהבה לחרות ודמוקרטיה ,  כי אנחנו לא שופטים אנשים לפי צבע עורם או הנטיה המינית שלהם .  בדמוקרטיה שלנו אין אזרחים סוג ב' .  כל אזרחי ישראל הם אזרחים סוג א' ". 
לדבריו , " לכל אזרחי ישראל - יהודים ,  ערבים ,  נוצרים ומוסלמים יש את אותם חירויות אישיות - אבל ישראל היא המדינה היחידה בעולם שבה העם היהודי מביע את זכותו הקולקטיבית להגדרה עצמית ,  וזה בא לידי ביטוי בדגל ובהמנון שלנו ובזכות של כל יהודי לעלות לארץ אם הם רוצים .  חוק הלאום מעגן את הזהות הקולקטיבית הזו ,  ובניגוד להאשמות השווא הוא לא פגע בחירויות האישיות שתמיד יהיו שוות לכולם ". 
עוד אמר נתניהו כי  " ישראל תמיד תהיה דמוקרטיה ותמיד תהיה מדינת העם היהודי שכל יהודי יכול לקרוא לה בית ,  לא משנה איך הם מתפליים או חיים - ישראל היא המולדת של כל היהודים ".  ראש הממשלה הוסיף כי  " המדינה היהודית עליה חלם הרצל ושאותה ייסד בן גוריון היא אותה מדינה יהודית שאני מנסה להבטיח את עתידה ,  אני מקווה שיתנו לי להנהיג את המדינה עוד הרבה שנים ,  ואני מקווה שאתם תהיו לצדנו ,  תמיד אתם לצדנו ,  תודה איפא"ק ". 
 ( עדכון ראשון :  15:24 )  

נתניהו בנאום לוועידת איפא"ק : " נעשה מה שצריך כדי להגן על עמנו "
 ראש הממשלה אמר בפני השדולה למען ישראל כי  " צה"ל הרס תשתיות חמאס בהיקף שלא נראה מאז 'צוק איתן' ",  בנאום שהועבר באמצעות לווין לאחר שהחלט לקצר את ביקורו בארה"ב בשל המצב הביטחוני .  עוד הוסיף נתניהו כי חוק הלאום לא פוגע בחירות האישית : " כל האזרחים הם סוג א' "
 
