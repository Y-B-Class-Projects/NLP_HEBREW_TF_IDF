נתניהו יצא לביקור במוסקבה :  חמישה דברים שאתם צריכים לדעת היום
ראש הממשלה ייפגש עם נשיא רוסיה פוטין וידון עמו במאבק בטרור ובתהליך המדיני מול הפלסטינים .  בעולם יציינו 72 שנים לפלישת בעלות הברית לנורמנדי במהלך מלחמת העולם השנייה ,  ועוד שלושה דברים שאתם צריכים לדעת היום
אתם צריכים לדעת שהיום יצא ראש הממשלה בנימין נתניהו ורעייתו שרה לביקור רשמי במוסקבה ,  בירת רוסיה ,  לציון 25 שנה לחידוש היחסים הדיפלומטיים בין שתי המדינות .  ראש הממשלה ייפגש במהלך הביקור עם נשיא רוסיה ולדימיר פוטין והשניים יקיימו פגישת עבודה ,  שבמהלכה הם צפויים לדון ביישום ההבנות שהושגו ביניהם בפגישתם הקודמת באפריל האחרון ,  עת ביקר נתניהו במוסקבה .  כמו כן ,  ידונו השניים במאבק בטרור ,  במלחמה בסוריה ובתהליך המדיני בין ישראל והפלסטינים .  
אתם צריכים לדעת שהיום תגיע נשיאת ליבריה וזוכת פרס נובל לשלום ,  אלן ג'ונסון סירליף ,  לביקור בישראל .  במסגרת הביקור ,  תפגוש סירליף את נשיא המדינה ראובן ריבלין במשכן הנשיא שבירושלים ותקיים עמו פגישת עבודה מדינית .  נוסף לכך ,  במהלך הביקור צפויה סירליף לקבל תואר ד"ר לשם כבוד מטעם אוניברסיטת חיפה .  
אתם צריכים לדעת שהיום לפני 72 שנים ,  בשנת 1944 ,  נפתח מבצע הפלישה של בעלות הברית המערביות לנורמנדי שבצרפת ,  שהייתה כבושה על ידי הנאצים ,  במהלך מלחמת העולם השנייה .  מדובר במידה רבה בצעד שסימל את ראשית הקץ של גרמניה הנאצית .  המבצע החל עם הגעתם של כ-23 אלף חיילים אמריקנים ובריטים לנורמנדי מהאוויר ,  מתקפה ארטילרית מהים ועשרות אלפי חיילים שהגיעו רגלית .  המבצע הצליח בעיקר הודות להטעיה האסטרטגית שגרמה לגרמנים לחשוב שהמתקפה תגיע מהגבול האנגלי .  במהלך הקרב בנורמנדי בעלות הברית ספגו אבידות רבות ,  אך הם הצליחו להשיג את מטרתם והצבא הגרמני נסוג מאדמת צרפת .  
אתם צריכים לדעת שהיום נציין בישראל את ה"בליינד דיי "   יום ההזדהות עם העיוורים ולקויי הראייה .  היום נקבע לתאריך ה-6 ביוני מתוך מחשבה שאזרחי המדינה שרואים היטב יוכלו להזדהות גם עם אלו שראייתם אינה 6/6 ,  המינוח הרפואי לראייה תקינה .  הסיסמה שמלווה את יום ה"בליינד דיי "  היא  " תעצמו את העיניים ותראו "  ובמסגרתו מתקיימות פעילויות מגוונות ברחבי הארץ שעוסקות בחוש הראייה .  עמותות רבות לוקחות חלק באירועי היום ואפילו כנסת ישראל מקיימת דיונים בעניין אוכלוסיית העיוורים ולקויי הראייה בישראל .  
אתם צריכים לדעת שהיום מציינת אוניברסיטת תל אביב 60 שנה להכרזה על הקמתה .  עם זאת ,  תהליך ההקמה נערך כמעט עשור .  אוניברסיטת תל אביב היא אוניברסיטת המחקר הגדולה בישראל שנמצאת ברמת אביב שבתל אביב .  בשנת הלימודים הקודמת למדו במוסד האקדמי יותר מ-30 אלף סטודנטים .  עם סגל האוניברסיטה נמנים עשרות חוקרים בעלי שם עולמי וזוכי פרסים ,  ומאמריהם מפורסמים וזוכים לציטוטים ברחבי העולם .  באוניברסיטה תשע פקולטות ,  24 בתי ספר ויותר ממאה מכונים ומרכזי מחקר .  

נתניהו יצא לביקור במוסקבה :  חמישה דברים שאתם צריכים לדעת היום
ראש הממשלה ייפגש עם נשיא רוסיה פוטין וידון עמו במאבק בטרור ובתהליך המדיני מול הפלסטינים .  בעולם יציינו 72 שנים לפלישת בעלות הברית לנורמנדי במהלך מלחמת העולם השנייה ,  ועוד שלושה דברים שאתם צריכים לדעת היום

