נתניהו הכריז על תוכנית להוזלת שורת מוצרים
נתניהו : " צריך ואפשר להפחית ואף לבטל את המכסים על יבוא מזון ;  זה צעד שייצור תחרות מיידית ויוריד מחירים ".  תוכניתו של ראש הממשלה הוצגה בדיון ששר האוצר יאיר לפיד נעדר ממנו .  צפו בטבלת המוצרים המלאה
ראש הממשלה בנימין נתניהו הורה למנכ"ל משרדו הראל לוקר לפעול לקידום הפחתת מכסים על מוצרי מזון מול משרד האוצר . " צריך ואפשר להפחית ואף לבטל את המכסים על ייבוא מזון ",  אמר ראש הממשלה בדיון . " ניתן לעשות את זה בחתימת צו של שר האוצר ",  המשיך נתניהו ,  אולם שר האוצר ,  שהיה אמור להיות בחדר ,  לא נכח בדיון . " זה צעד שייצור תחרות מיידית ויוריד מחירים ",  הסביר נתניהו .
 במהלך ישיבת הממשלה סקר יו"ר המועצה הלאומית לכלכלה יוג'ין קנדל בפני השרים את האפשרויות להוזלת מוצרים והציג תוכנית ,  שגובשה על ידי הצוות הכלכלי במשרד ראש הממשלה ,  הכוללת הפחתת מכסים על עוף קפוא ,  ביצים ,  חלב ,  דגים ,  דבש ,  משקאות חלב ,  יוגורטים ,  גבינות רכות ,  שמן זית וחמאה שולחנית .  
מחישובים שנעשו במשרד ראש הממשה עולה כי המוצרים הנ"ל התייקרו בעשרות אחוזים בשל המכס המוטל עליהם .  כך למשל מחירי הביצים יופחתו ב-30% לאחר הורדת המכס ,  שיעור הדבש יוזל ב-40% ,  מחיר הדגים יפחת ב-28% ,  החמאה השולחנית תוזל ב-41% ושמן הזית ב-17% .
 ראש הממשלה הוסיף כי אם קופת המדינה תצטרך השלמה בעקבות הצעדים האלה ,  או אם יהיה צורך בסבסוד גופים שייפגעו ,  ניתן יהיה לגייס לפחות חלק מהסכום ממיסוי מחזיקי 3 דירות ומעלה .  

נתניהו הכריז על תוכנית להוזלת שורת מוצרים
נתניהו : " צריך ואפשר להפחית ואף לבטל את המכסים על יבוא מזון ;  זה צעד שייצור תחרות מיידית ויוריד מחירים ".  תוכניתו של ראש הממשלה הוצגה בדיון ששר האוצר יאיר לפיד נעדר ממנו .  צפו בטבלת המוצרים המלאה

