 " הממשלה ממשיכה להפקיר את גלעד "
 על רקע שמועות סותרות לגבי התקדמות במו"מ ,  יצויינו היום שלוש שנים לחטיפתו של גלעד שליט .  נועם ,  אביו של גלעד ,  סיפר לוואלה !  חדשות כי  " ההרגשה קשה "  וקרא להגיע לתמוך בגלעד הערב בתל אביב
נועם שליט סיפר היום  ( חמישי )  כי שלוש שנים לאחר יום החטיפה , " ההרגשה קשה ".  שליט אמר בשיחה עם וואלה !  חדשות ,  כי כי  " אנחנו רוצים לראות את גלעד בבית ואני חושב שכל עם ישראל רוצה לראות אותו בבית אחרי כל כך הרבה זמן ".  הוא הוסיף כי  "  היום בערב נקיים עצרת מול הקרייה בתל אביב .  כולם מוזמנים להגיע בשעה 19:00 בערב .  אנו מזמינים את כל עם ישראל להגיע ולתמוך ".  
" אנו מקווים שראש הממשלה יכיר בחשיבות השבתו של חייל חטוף כפי שנהג ופעל אחיו כמפקד בצה"ל ",  אמר גיא אליאסף חברו של גלעד לפלוגה ודובר מטה החברים למען שליט , " כבר שלוש שנים עברו מאז שגלעד נחטף וממשלת ישראל מפקירה ומשאירה אותו בשבי .  למרות שהתחלפה הממשלה אין התקדמות ואין מעשים ,  אנו קוראים לנתניהו לפעול כפי שאחיו היה פועל !  "  
בני משפחתו וחבריו של גלעד יתכנסו הערב מול משרד הביטחון בתל אביב בדרישה להביא לשחרורו המידי חמאס על רקע שמועות סותרות שעלו בימים האחרונים לגבי התפחויות במשא ומתן לשחרורו .  
שר הביטחון אהוד ברק הצהיר אמש כי ישראל מחויבת להשבתו של שליט ,  ולא תחדל מפעולתה עד שיחזור הביתה . " אין יום שאיננו בוחנים מה אפשר לעשות כדי להחזיר את גלעד ".  בתוך כך ,  ראש ממשלת חמאס ברצועת עזה אסמעיל הניה אמר אמש כי אין שום חדש בסוגיית שליט .  
גלעד שליט נחטף במהלך התקפת מחבלים על הטנק שבו היה ,  ליד מעבר כרם שלום בדרום רצועת עזה .  בתקרית נהרגו מפקדו סגן חנן ברק וחברו סמל ראשון פבל סלוצקר .  
ארגון זכויות האדם human rights watch פרסם אמש הודעה בה הוא קובע כי החזקתו של שליט  " אכזרית ובלתי אנושית עד כדי עינוי ".  הארגון קרא לאפשר לשליט ליצור קשר עם בני משפחתו ולהיפגש עם נציגי הצלב האדום .  בארגון מציינים כי חמאס מחויב על פי חוקי המלחמה לאפשר לשליט להתכתב עם בני משפחתו ,  אך מאז נחטף אפשרו לו להעביר רק שלושה מכתבים וקלטת .  הארגון מדגיש כי לחמאס אין שום תירוץ שיכול להסביר את ניתוקו שליט מבני משפחתו ,  ומגדיר את כליאתו  " בלתי צודקת ובלתי חוקית ". 
בימים האחרונים הגיעו דיווחים סותרים לגבי ההתפתחויות במשא ומתן לשחרורו של שליט .  שלטונות מצרים מפעילים לחצים כבדים על חמאס במטרה להביא את פרשת שליט לסיום .  מקורות פלסטינים דיווחו לאתר חדשות פלסטיני כי ישראל העבירה מסר לחמאס דרך נשיא ארה"ב לשעבר ג'ימי קרטר ,  שביקר ברצועה ,  בו הודיעה כי היא מסכימה לשחרר את רוב השמות המופיעים ברשימת חמאס תמורת שחרור שליט .
 עם זאת ,  בכיר חמאס ד"ר סלאח ברדוויל הכחיש ביום שלישי את הדיווחים על התקדמות במגעים לגיבוש עסקת שליט : " אין לנו כל מידע בנושא הזה .  איננו עומדים מאחורי הפרסום הזה ".  לדבריו ,  כל הדברים שמתפרסמים בנושא עסקת שליט הם  " בלוני ניסוי ישראלים ".  הוא קרא לכלי התקשורת לדייק בדיווחיהם  " משום שהעם הפלסטיני עוקב מקרוב אחר כל דיווח בנושא ". 
סוכנות הידיעות הפלסטינית  " מען ",  דיווחה מפי מקורות מצרים כי מטרת ביקורו של הגנרל המצרי מוחמד איברהים שלשום בתל אביב היתה לדון בסידורים הנחוצים לעסקת חילופי שבויים לאחר העברתו של החייל החטוף גלעד שליט למצרים .  הסוכנות דיווחה עוד כי בכיר בצבא מצרים ,  הגנרל ג'מאל אמבאני ,  הגיע בחשאי לגבול בין מצרים לרצועת עזה  " כפי הנראה כדי לאבטח את האזור לפני חזרת המשלחת הביטחונית מתל אביב לעזה ומשם למצרים ". 
עם זאת ,  גורם צבאי בכיר אמר לוואלה !  חדשות ,  כי ישראל נערכת לקראת ביצוע עסקה ,  שבמסגרתה ישוחרר החייל החטוף גלעד שליט .  ראש הממשלה בנימין נתניהו אמר ברומא כי לישראל אין מידע חדש בעניינו של שליט .  גם במערכת הביטחון הכחישו את הדיווח .

" הממשלה ממשיכה להפקיר את גלעד "
 על רקע שמועות סותרות לגבי התקדמות במו"מ ,  יצויינו היום שלוש שנים לחטיפתו של גלעד שליט .  נועם ,  אביו של גלעד ,  סיפר לוואלה !  חדשות כי  " ההרגשה קשה "  וקרא להגיע לתמוך בגלעד הערב בתל אביב

