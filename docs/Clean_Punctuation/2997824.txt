יעלון : " הסיוע האמריקני לא יספיק לכל הצרכים הביטחוניים "
 לטענת שר הביטחון לשעבר ,  הוא סיכם עם האמריקנים על רשימת יכולות שצריכות להיות זמינות לישראל ,  אולם  " 38 מיליארד דולרים לא יכולים לאפשר את כל אלה ".  ברק : " אני יודע שנתניהו היה יכול לקבל 45 מיליארד "
 שר הביטחון לשעבר משה יעלון התייחס אמש  ( חמישי )  באירוע ב"מכון וושינגטון "  להסכם הסיוע הביטחוני בין ארצות הברית לישראל ,  וטען כי כבר בחודש אוקטובר 2015 סיכם עם מקבילו האמריקני אשטון קרטר על רשימת יכולות שצריכות להיות זמינות לישראל . " אני לא מאמין ש-38 מיליארד דולרים יכולים לאפשר את כל אלה ,  או יספיקו לכל הצרכים .  אנחנו צריכים להתחיל תהליך של תעדוף בישראל ",  הסביר . 
" התחלנו את המגעים לפני כשלוש שנים ",  הוסיף . " לקח לנו זמן ,  אבל אני שמח שזה הושלם .  זה מדגים את הקשר הקרוב והאסטרטגי בין ארצות הברית לישראל .  אנחנו מעריכים מאוד את המחויבת האמריקנית לשמירת היתרון הצבאי האיכותי של ישראל ".  בתשובה לשאלות בנוגע לביקורת בישראל על פרטי ההסכם ,  אמר : " אני לא רוצה להיכנס לסכסוכים הפנימיים בישראל ". 
עוד בוואלה !  NEWS:אתגר ראשון להסכם הסיוע ?  בקונגרס מתעקשים להשיג מימון נוסף לישראל"ככל שישראל בטוחה ,  כך ארה"ב בטוחה ":  נחתם הסכם הסיוע הביטחונינתניהו ואובמה בהרמוניה נדירה - אך אקורד הסיום עלול להיות צורם 
ראש הממשלה לשעבר אהוד ברק התבטא אמש נגד ההסכם בראיונות לערוצי הטלוויזיה ,  בהמשך לטורו שפורסם הבוקר בעיתון האמריקני  " וושינגטון פוסט ",  שבו טען כי  " התערבותו של נתניהו בארצות הברית פגעה בהסכם הסיוע ".  בריאיון לערוץ 2 ,  כינה ברק את ההסכם  " משפיל ",  והוסיף : " אני יודע שנתניהו היה יכול לקבל 45 מיליארד דולרים לשנה ומגע הרבה יותר עמוק עם המודיעין האמריקני מהמעקב אחרי איראן ,  שיח ענייני עם הנשיא על סנקציות אפשריות ואפילו אופציה צבאית - כל זה היה על השולחן ".  
בריאיון לערוץ 10 ,  הוסיף ברק כי  " ראש הממשלה משתמש באופן אגרסיבי ובוטה בפוליטיקה האמריקנית ועושה מניפולציות לא פשוטות על הציבור היהודי באמריקה ועל הממשל האמריקני ".  לדבריו , " מה שקרה עם הסיוע הוא דוגמה חיה ובוטה .  מתעתעים בציבור לגבי מה שקרה באמת .  ההתערבות בתוך הפוליטיקה האמריקנית עלתה למדינת ישראל שבעה מיליארד דולרים ".  
מהליכוד נמסר בתגובה כי  " מדובר בדברי הבל שנכתבו על ידי ראש הממשלה הכושל בתולדות ישראל ,  שממשיך לגחך עצמו לדעת בעוד ניסיון קאמבק פתטי מטעם עצמו ".  על פי הודעת מפלגת השלטון , " פרסום מאמר שמנגח את מדיניותה של ישראל בתקשורת האמריקנית ביום שבו נחתם הסכם הסיוע הגדול ביותר בתולדות ארצות הברית הוא רק הוכחה נוספת לכך שמה שמעניין את אהוד ברק זה לא טובת המדינה ולא ביטחון ישראל ,  אלא אך ורק טובתו של ברק ". 
 ( עדכון ראשון :  21:26 )  

יעלון : " הסיוע האמריקני לא יספיק לכל הצרכים הביטחוניים "
 לטענת שר הביטחון לשעבר ,  הוא סיכם עם האמריקנים על רשימת יכולות שצריכות להיות זמינות לישראל ,  אולם  " 38 מיליארד דולרים לא יכולים לאפשר את כל אלה ".  ברק : " אני יודע שנתניהו היה יכול לקבל 45 מיליארד "
 
