נתניהו עונה לאסד :  מוכן למו"מ לשלום
יומיים אחרי שנשיא סוריה טען שאין שותף ישראלי לשלום ,  הבהיר רה"מ : " ישראל מוכנה למו"מ ללא תנאים מוקדמים ,  אך הייתי מעדיף שיחות ישירות ".  על ראש ממשלת טורקיה :  הוא לא מתווך הוגן
ראש הממשלה בנימין נתניהו אמר היום  ( ראשון )  בישיבת הממשלה כי בפגישתו בשבוע שעבר עם נשיא צרפת ניקולא סרקוזי ,  הוא הביע תמיכה בפתיחת משא ומתן עם סוריה .  נתניהו סיפר לשרים כי אמר לנשיא הצרפתי  " שישראל מוכנה בהקשר הסורי לקיים מו"מ ללא תנאים מוקדמים .  הייתי מעדיף שיחות ישירות .  אם הן יהיו באמצעות מתווך ,  ראוי שהוא יהיה הוגן .  ראש ממשלת טורקיה לא חיזק בחודשים האחרונים את ההערכה האובייקטיבית אליו כמתווך הוגן .  אם צרפת רוצה להיות מתווך אנחנו מוכנים ". 
שר התמ"ת בנימין בן אליעזר התייחס לסוגיית המתווך הטורקי ואמר  " כי לא צריך לשלול את הטורקים מלתווך במשא ומתן עם סוריה .  החשבון שלנו אתם הוא אסטרטגי .  טורקיה נשענת על גבולות סוריה ,  עירק ואירן ויש חשיבות ליחסים שלנו איתה ." 
גם שר הביטחון אהוד ברק הביע תמיכה בקיום משא ומתן עם הסורים .  ברק אמר בישיבת הממשלה כי  " הסדר עם סוריה חשוב ביותר מבחינה אסטרטגית .  יש לנו עניין לחזור למשא ומתן ,  גם כאן יש לישראל אינטרסים חיוניים ,  כמו סידורי ביטחון ,  מערכת התראה ,  פרוזים ,  מים ,  כלכלה ,  נורמליזציה ויחסים דיפלומטיים .  אלה נושאים חשובים שילובנו במשא ומתן ,  אך גם כאן אין להתבלבל .  לישראל יש עניין חיוני להתקדם עם סוריה ". 
נשיא סוריה בשאר אסד התייחס לאפשרות של חידוש המו"מ עם ישראל ,  בתום פגישתו בפריז עם נשיא צרפת ניקולא סרקוזי .  לדברי אסד , " סוריה מעוניינת בשלום .  טורקיה מוכנה לתווך ולחדש את המשא ומתן ,  כמו גם צרפת והאיחוד האירופי שמוכנים לתמוך במגעים .  מה שחסר הוא פרטנר ישראלי שיסכים לנוע קדימה במטרה להביא לתוצאות ".  אסד אמר עוד כי סוריה  " לא מציבה תנאים מוקדמים למשא ומתן לשלום ,  אלא רק זכויות שעליהן לא תסכים לוותר ". 

נתניהו עונה לאסד :  מוכן למו"מ לשלום
יומיים אחרי שנשיא סוריה טען שאין שותף ישראלי לשלום ,  הבהיר רה"מ : " ישראל מוכנה למו"מ ללא תנאים מוקדמים ,  אך הייתי מעדיף שיחות ישירות ".  על ראש ממשלת טורקיה :  הוא לא מתווך הוגן

