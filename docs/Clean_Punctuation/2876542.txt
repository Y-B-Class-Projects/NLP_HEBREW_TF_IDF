אובמה מבקר באתיופיה :  יש לאפשר חופש ביטוי גדול יותר
נשיא ארה"ב התייחס למצב זכויות האדם במדינה ,  שבה הממשלה מחזיקה בכל המושבים בפרלמנט .  לדבריו ,  חירויות נוספות יחזקו את הכלכלה .  על דבריו של האקבי ,  שטען שהוא  " מוביל את ישראל למשרפות ",  השיב : " חלק מהדפוס הרפובליקני "
 נשיא ארצות הברית ברק אובמה הפציר היום  ( שני )  במנהיגי אתיופיה ,  שם הוא מבקר ,  לאפשר חירויות גדולות יותר במדינה ,  שלדבריו יחזקו את כלכלתה המתפתחת .  אובמה אמר את הדברים לאחר שנפגש עם ראש הממשלה היילמריאם דסלן ,  שאמנם הצליח להוציא מיליוני אזרחים מחוץ למעגל העוני ,  אך זוכה לביקורות נוקבות בשל דיכוי האופוזיציה ומתנגדי השלטון .  
בבחירות האחרונות שהתקיימו במדינה המזרח-אפריקנית לפני חודשיים ,  לא הצליחה האופוזיציה להשיג ולו מושב אחד בפרלמנט .  וושינגטון מתחה ביקורת על הליך הבחירות כמו גם על מעצרם של בלוגרים ושל עיתונאים .  עם זאת ,  הממשלה באדיס אבבה התעקשה כי אלו שנעצרו עברו על החוק . " לממשלה השלטת יש תמיכה נרחבת בקרב האוכלוסייה ",  אמר אובמה , " ולכן מתן חירות גדולה יותר לעיתונאים ,  לתקשורת או לאופוזיציה יחזק יותר את סדר היום שאותו מנסים לקדם ראש הממשלה ומפלגת השלטון ".  
ראש ממשלת אתיופיה ,  שנאם באותה מסיבת עיתונאים יחד עם אובמה ,  הודה כי ארצו היא  " דמוקרטיה צעירה "  ולא ממתינה עבודה נוספת ,  אך הדגיש כי יש  " הבדלים קטנים "  עם ארצות הברית על מהירות התהליך .  לדבריו ,  העיתונאים בארצו צריכים לשמור על אתיקה ולא על קשרים עם ארגונים אלימים .  
עם זאת ,  אובמה ספג ביקורת מצד ארגוני אופוזיציה וזכויות אדם בעקבות דברים הזהירים על ממשלת אתיופיה . " האמריקנים מודעים למצב ,  אבל הם מסתכלים בזהירות הצדה ",  נמסר מקואליציית  " מדרק ",  שמאגדת כמה מפלגות אופוזיציה . " הם בוחרים לסעוד ולשתות עם דיקטטורים במקום ".  מיה פואה ,  פעילה בארגון  " Reprieve ",  ביקרה את התייחסותו לממשלת אתיופיה כמי ש"נבחרה בצורה דמוקרטית ".  לדבריה , " זה היה לחלוטין לא במקום ".  
אובמה דיבר גם על הסכם הגרעין ואמר : " יש סיבה לכך ש-99% מהעולם סבור שזה הסכם טוב ".  לדבריו , " זאת משום שמדובר בהסכם טוב .  עדיין לא שמעתי על טיעון אחד עובדתי מהצד השני שמסביר אחרת ".  על הדברים הקשים שהטיח בו המועמד לראשות המפלגה הרפובליקנית מייק האקבי ,  שהאשים אותו בכך שהוא  " מוביל את ישראל למשרפות ",  השיב : " הערותיו המסוימות של מר האקבי הן חלק מדפוס כללי שראינו מצדם של הרפובליקנים ".  הוא הוסיף כי  " זה היה מגוחך אם זה לא היה כל כך עצוב ".  

אובמה מבקר באתיופיה :  יש לאפשר חופש ביטוי גדול יותר
נשיא ארה"ב התייחס למצב זכויות האדם במדינה ,  שבה הממשלה מחזיקה בכל המושבים בפרלמנט .  לדבריו ,  חירויות נוספות יחזקו את הכלכלה .  על דבריו של האקבי ,  שטען שהוא  " מוביל את ישראל למשרפות ",  השיב : " חלק מהדפוס הרפובליקני "
 
