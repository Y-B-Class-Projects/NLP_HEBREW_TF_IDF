נתניהו נפגש עם עיתונאים מטורקיה : " לשחזר היחסים "
 לראשונה מאז המשט לעזה ,  התראיין ראש הממשלה לכלי התקשורת הטורקיים ,  ששלחו את נציגיהם למפגש בארץ ביוזמת משרד החוץ .  נתניהו : " חידוש הקשר חשוב ליציבות באזור "
 ראש הממשלה בנימין נתניהו נפגש אמש  ( שני )  בלשכתו עם משלחת של פרשנים בכירים מטורקיה שהגיעה השבוע לביקור בישראל .  בראיון ראשון לכלי תקשורת טורקים מאז המשט לעזה ,  אמר ראש הממשלה לעיתונאים כי  " ישראל וטורקיה צריכות למצוא דרכים לשחזר את היחסים שהיו להן ,  כי זה חשוב לכל אחת מהמדינות שלנו ובמיוחד עכשיו בזמנים אלו למען היציבות באזור ".  נתניהו הוסיף כי  " טורקיה וישראל הן שתי מדינות חזקות ויציבות באזור לא יציב ".  
בשבוע האחרון מבקרת בישראל משלחת עיתונאים בכירים מטורקיה ,  שנפגשה מלבד עם ראש הממשלה גם עם ושר החוץ אביגדור ליברמן ,  וכן סיירה באתרים שונים בארץ .  אתמול פורסם בכלי התקשורת בטורקיה ראיון שהעניק ליברמן במהלך הפגישה ,  בו אמר כי  " ישראל מוכנה לפתור כל מחלוקת שקיימת בין שתי המדינות ,  אך היא לא תתנצל בפני אנקרה על המשט הטורקי ". 
כפי שפורסם לראשונה בוואלה !  חדשות ,  משרד החוץ אירגן את משלחת העיתונאים הבכירים מטורקיה ,  הכוללת נציגים מכלי התקשורת המובילים בטורקיה ,  ובהם העיתונים  " הורייט ",   " זאמאן ",   " מילייט "  ועוד .  היוזמה מהווה ניסיון להשפיע ישירות על דעת הקהל הטורקית ולצמצם את נטייתה הביקורתית כלפי ישראל ,  על רקע הנתק החריף בין שתי המדינות מאז אירוע המשט לעזה במאי 2010 .  
לקריאה נוספתליברמן לטורקים :  האופוזיציה הסורית דחתה הצעת עזרה מישראלבצל המתיחות :  ליברמן ייפגש עם עיתונאים טורקיםהתביעה בטורקיה דורשת 18 אלף שנה לבכירי צה"ל
לפניות לכתבת :  tal_sh@walla.net.il 

נתניהו נפגש עם עיתונאים מטורקיה : " לשחזר היחסים "
 לראשונה מאז המשט לעזה ,  התראיין ראש הממשלה לכלי התקשורת הטורקיים ,  ששלחו את נציגיהם למפגש בארץ ביוזמת משרד החוץ .  נתניהו : " חידוש הקשר חשוב ליציבות באזור "
 
