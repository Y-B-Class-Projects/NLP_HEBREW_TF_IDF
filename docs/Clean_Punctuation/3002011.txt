כבוד אחרון :  הנשיא התשיעי שמעון פרס נטמן בטקס ממלכתי בהר הרצל
פרס נטמן בחלקת גדולי האומה ,  ולפני כן התקיים הטקס בהשתתפות עשרות מנהיגים זרים .  נשיא ארה"ב ברק אובמה ,  הנשיא ריבלין ,  ראש הממשלה נתניהו וגם הנשיא לשעבר קלינטון נשאו דברים בהלוויה .  עם סיום ההלוויה נחסם כביש 1 לצורך אבטחת המנהיגים בדרכם לנתב"ג
הנשיא התשיעי שמעון פרס הובא הבוקר  ( שישי )  למנוחות בחלקת גדולי האומה שבהר הרצל בירושלים .  בטקס ההלוויה השתתפו עשרות מנהיגים זרים שנחתו ביממה האחרונה בישראל ,  בראשם נשיא ארצות הברית ברק אובמה שנחת הבוקר בנתב"ג ויעזוב את ישראל עם סיום הטקס .  בטקס נשאו דברים גם הנשיא ראובן ריבלין ,  ראש הממשלה בנימין נתניהו ,  שרים וחברי כנסת רבים .
 לאחר סיום הטקס בהר הרצל ,  אובמה ימריא בחזרה לארצות הברית ולא ייפגש עם ראש הממשלה .  אל אובמה הצטרפו שר החוץ ג'ון קרי ,  מושל מדינת ניו יורק אנדרו קומו ,  מושל ניו ג'רזי כריס כריסטי ,  ויחד עם הנשיא לשעבר ביל קלינטון ,  שהגיע כבר אתמול ,  הם ירכיבו את המשלחת האמריקנית להלוויה .  
לפני תחילת הטקס ,  שוחח נתניהו בקצרה עם יו"ר הרשות הפלסטינית אבו מאזן ,  שאמר לו כי  " הרבה זמן לא נפגשנו ".  נתניהו השיב לו : " אני מאוד מעריך את זה שבאת להלוויה ".  אל אבו מאזן התלוו בכירים פלסטינים נוספים .  באירוע נוכח גם שר החוץ של מצרים סאמח שוכרי .  
לקריאה נוספת על מותו של הנשיא התשיעי:המפכ"ל : " עצרנו כל מי שיכול להפריע להלוויית פרס - כולל יהודים"מהיריבות - ועד השירה המשותפת :  הקשר המיוחד של פרס ונתניהואבו מאזן ושר החוץ של מצרים ישתתפו בהלווייתו של פרס 
בני משפחתו של שמעון פרס ,  ילדיו ונכדיו ,  הגיעו הבוקר למשכן והתקבלו בלשכת יושב ראש הכנסת יולי אדלשטיין .  הם עלו בני המשפחה לחדר שבו הוצב ארונו של פרס ,  התייחדו ונשאו יחד תפילה .  באירוע בהר הרצל ישתתפו עשרות מנהיגים מרחבי העולם ופוליטיקאים ישראלים רבים ,  בראשם ראש הממשלה בנימין נתניהו .  המשטרה חסמה כבישים לפני תחילת ההלווי .  
האישים הבולטים מאירופה שהשתתפו בטקס הם נשיא צרפת פרנסואה הולנד והנשיא לשעבר ניקולא סרקוזי ,  יורש העצר הבריטי הנסיך צ'ארלס ,  שילווה בראשי הממשלה לשעבר טוני בלייר ,  גורדון בראון ודייוויד קמרון יחד עם שר החוץ בוריס ג'ונסון ונשיא גרמניה יואכים גאוק ושר החוץ פרנק-וולטר שטיינמאייר ,  ראש ממשלת איטליה מתאו רנצי ,  פליפה מלך ספרד ,  נשיא המועצה האירופית דונלד טוסק ושרת החוץ של האיחוד האירופי מוגריני ,  ראש ממשלת הונגריה ויקטור אורבן ,  ראש ממשלת שבדיה סטפן לופבן ,  ראש ממשלת סלובקיה רוברט פיקו ,  נשיא קפריסין ניקוס אנסטסאידס ואחרים .  
מנהיגים בכירים אחרים מרחבי העולם שהשתתפו הם ראש ממשלת קנדה ג'סטין טרודו ,  נשיא מקסיקו אנריקה פנייה נייטו ,  המושל הכללי של אוסטרליה פיטר קוסגרוב ,  נשיא חוף השנהב אלסאן אואטרה ונשיא טוגו פאורה גנאסינגבה .  
כביש 1 לכיוון ירושלים נחסם היום ממחלף נתב"ג לתנועת כלי רכב לשני הכיוונים לפני הלווייתו של הנשיא התשיעי ואחריה .  בין 7:30 ל-9:00 ומ-12:30 ועד 14:00 ילוו שיירותיהם של מנהיגים מהעולם ויחזרו ממנו לכיוון נתב"ג לאחר סיומו .  במשטרה קוראים לציבור הנהגים שלא להגיע לכביש במהלך שעות אלו .
 עוד נמסר מהמשטרה כי בשל סגירתו של הציר המרכזי המחבר בין תל אביב לירושלים ,  צפויים בשעות אלו עומסי תנועה כבדים בכביש 6 ,  38 431 ו-443 .  הציבור מתבקש שלא להשתמש בצירים אלו עד לפתיחתו המחודשת של כביש 1 .
 בירושלים עצמה ,  נחסמו לתנועת כלי רכב הצירים המובילים להר הרצל .  הרחובות שנחסמו הם :  איש שלום ,  פרבשטין ,  שדרות הרצל מצומת המיתרים עד כיכר הולנד ,  שמואל בייט לכיון הר הרצל ,  שד' הרצל ,  בית וגן ,  דרך הזיכרון .  כמו כן נחסמו הצירים המובילים מבתי המלון לכיוון הר הרצל .  רחובות אלה הם אגרון ,  רמב"ן עד צומת בתי המלון ,  הכט ,  הרצל .  
מנהל נתב"ג שמואל זכאי סיים הבוקר הערכת מצב עם היחידות המבצעיות של נתב"ג ,  משטרת ישראל ,  משרד החוץ ושותפים נוספים ,  לקראת בואם של אורחים רשמיים שמגיעים להלווייתו של נשיא המדינה לשעבר .  ברשות שדות התעופה מסרו כי מאז ליל יום רביעי ועד כה לא היו שיבושים בלוח הטיסות המסחריות .  אתמול ,  יום השיא של כל הזמנים ,  עברו כ-95 אלף נוסעים בנתב"ג ,  ובנוסף להם חלפו בו גם מאות אורחים שהגיעו ללוויה .  במהלך כל היום צפויים לעבור בשדה התעופה עוד כ-73 אלף נוסעים ביותר מ-580 המראות ונחיתות .  מדובר בשיא בפעילות של נמל התעופה ביום שישי .  האורחים שהגיעו ללוויה יחלו לעזוב את ישראל בשעה 13:00 ,  והאורח האחרון אמור להמריא בשעה 22:00 .  
השר לביטחון הפנים גלעד ארדן ,  המפכ"ל רוני אלשיך ומפקד מחוז ירושלים ניצב יורם הלוי קיימו אמש הערכת מצב בבנייני האומה בבירה ,  שם הוקם החפ"ק לקראת הלווייתו של הנשיא התשיעי .  אלשיך אמר כי  " עצרנו כל אחד שיכול להפריע להלוויה ,  כולל יהודים ".  ארדן הוסיף כי  " טקס ההלוויה הוא אירוע לאומי בעל חשיבות עליונה וכך ההיערכות של המשרד ,  של המשטרה ושל כל גורמי החירום .  זה אחד המבצעים הכי מורכבים שנעשו אי פעם ". 
אחריו מסר דברים המפכ"ל רוני אלשיך . " אנחנו נמצאים בשלהי ההכנות של תהליך מורכב ",  הדגיש . " שמנו את האצבע על נקודות הכשל האפשריות ,  יש הרבה מאוד שחקנים ,  יהיו הפתעות .  בין אם מדובר בהפתעות שנוגעות לאורחים ולאישים ,  ובין אם מדובר בהפתעות שקשורות לתקופה ".  

כבוד אחרון :  הנשיא התשיעי שמעון פרס נטמן בטקס ממלכתי בהר הרצל
פרס נטמן בחלקת גדולי האומה ,  ולפני כן התקיים הטקס בהשתתפות עשרות מנהיגים זרים .  נשיא ארה"ב ברק אובמה ,  הנשיא ריבלין ,  ראש הממשלה נתניהו וגם הנשיא לשעבר קלינטון נשאו דברים בהלוויה .  עם סיום ההלוויה נחסם כביש 1 לצורך אבטחת המנהיגים בדרכם לנתב"ג

