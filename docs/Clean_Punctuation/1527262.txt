האם הוזמן רה"מ לבסיס ממניעים פסולים ? 
למרות שבדרך כלל לא מתאפשרת פגישת טירונים עם הוריהם בבסיס בו משרת יאיר נתניהו ,  נפתח הבסיס למפגש הורים .  ראש הממשלה הצטלם ובירך את בנו של מפקד הבסיס
מפקד הבסיס שבו עובר יאיר נתניהו את הטירונות איפשר לטירונים להיפגש עם הוריהם כדי שהוא יוכל לצלם ברכה מראש הממשלה לבר המצווה של בנו ,  כך פורסם הערב  ( שני )  בערוץ 2 .  על פי הפרסום ,  למרות שבדרך כלל הבסיס אינו מאפשר פגישות של החיילים עם ההורים ,  דאג מפקד הבסיס לפגישה כדי שיוכל להיפגש אישית עם נתניהו האב .  כשהגיע ראש הממשלה לבסיס הוא ביקש ממנו לומר דברי ברכה לבנו שחוגג בר מצווה .  
מדובר צה"ל נמסר בתגובה כי  " ראש הממשלה ורעייתו ביקרו את בנם החייל ,  כמו הורים נוספים ,  ביום שישי האחרון .  לא ראש הממשלה ,  לא משפחתו ,  לא לשכתו ולא כל גורם הקשור אליו יזמו את הביקור בבסיס הטירונים ,  אלא הם הוזמנו אליו כמו יתר ההורים על ידי מפקדת הבסיס ".  
לדברי צה"ל , " מפקד הבסיס מתוקף סמכותו לפתוח את הבסיס לביכורי כלל הורי הטירונים .  בתום הביקור ביקש ראש הממשלה להיפגש עם סגל הבסיס על מנת להודות להם ולהביע הערכה לפועלם ושירותם בצה"ל .  בסיום המפגש ביקש מפקד הבסיס מראש הממשלה לברך את בנו לרגל חגיגות בר המצווה .  ראש הממשלה נעתר לבקשה והצטלם ". 

האם הוזמן רה"מ לבסיס ממניעים פסולים ? 
למרות שבדרך כלל לא מתאפשרת פגישת טירונים עם הוריהם בבסיס בו משרת יאיר נתניהו ,  נפתח הבסיס למפגש הורים .  ראש הממשלה הצטלם ובירך את בנו של מפקד הבסיס

