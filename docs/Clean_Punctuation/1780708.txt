אנשי אקדמיה קוראים לנתניהו :  אמץ את מסקנות ששינסקי
רגעים לפני שראש הממשלה יכריע בנושא המיסוי על תגליות הגז והנפט ,  100 אנשי אקדמיה בכירים פרסמו עצומה הקוראת לו לתמוך בוועדת ששינסקי ולהטיל את המיסוי על אוצרות הטבע של ישראל
לקראת הודעתו הצפויה של ראש הממשלה בנוגע לאימוץ או דחיית מסקנות ועדת ששינסקי לקביעת גובה התמלוגים והמיסוי על הגז והנפט של מדינת ישראל ,  מתפרסמת עצומה החתומה על ידי 100 אנשי אקדמיה מובילים בישראל ,  הקוראים לנתניהו לאמץ את מסקנות הוועדה .
" אנו ,  אנשי אקדמיה וחוקרים ממגוון תחומי המחקר :  כלכלה ,  מדעי החברה והרוח ,  משפטים ,  מדעים ורפואה ",  נכתב בעצומה , " קוראים לראש ממשלת ישראל- בנימין נתניהו לאמץ את מסקנות ועדת ששינסקי למיסוי תגליות הגז והנפט ובכך לאזן בין האינטרס הציבורי לבין התגמול הראוי לחברות הנפט והגז .  זוהי הזדמנות היסטורית להציב את ישראל בצד המתקדמות באומות העולם ואל לממשלת ישראל להחמיצה ". 
בין החתומים על העצומה ,  נמנים גם מנכ"ל משרד האוצר לשעבר ,  אבי בן בסט ,  המשנה לשעבר לנגיד בנק ישראל ,  אביה ספיבק ומנכ"ל משרד האוצר לשעבר ,  אלון ליאל ,  וכן עשרות פרופסורים בכירים שונים מהאוניברסיטאות והמכללות השונות בישראל .  
כזכור ,  לאחר פרסום מסקנות ועדת ששינסקי לפני כשבוע וחצי אשר המליץ להעלות את המיסוי על תגליות הגז והנפט לשיעור של בן 50%-62% ,  הודיע ראש הממשלה כי יבחן את הנושא בעצמו וייפגש עם כל הצדדים המעורבים בדבר לפני שיחליט בנושא .  כעת מבקשים אנשי האקדמיה ,  להעניק לנתניהו גוב גבית נוספת שתתמוך בהחלטת הדו"ח .
 
אנשי אקדמיה קוראים לנתניהו :  אמץ את מסקנות ששינסקי
רגעים לפני שראש הממשלה יכריע בנושא המיסוי על תגליות הגז והנפט ,  100 אנשי אקדמיה בכירים פרסמו עצומה הקוראת לו לתמוך בוועדת ששינסקי ולהטיל את המיסוי על אוצרות הטבע של ישראל

