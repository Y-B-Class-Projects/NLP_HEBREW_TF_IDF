נתניהו :  תוספת של אלפי שקלים לרופאים במערכת
ראש הממשלה קיים דיון חירום עם סגן שר הבריאות ושר האוצר בניסיון למצוא פתרון שהוגדר על ידו כ"מחוץ לקופסה ".  נתניהו מציע תוספת של אלפי שקלים לרופאים שיישארו במערכת הציבורית
 ( צילום :  אבי כהן ,  ערן גילווארג ,  דניאל בוק וגדעון צנטנר .  עריכה :  יאיר דניאל .  קריינות :  אביב אברמוביץ' ) 
בתום פגישת החירום שקיים הערב  ( שני )  עם סגן שר האוצר יעקב ליצמן ועם שר האוצר יובל שטייניץ ,  הנחה ראש הממשלה בנימין נתניהו את הדרגים להעניק תוספת של אלפי שקלים לרופאים צעירים שיתמקדו רק בעבודה במערכת הבריאות הציבורית .  
מלשכת ראש הממשלה נמסר כי  " הנחת העבודה היא לשפר את התנאים הכלכליים של הרופאים ולשדרג את מערכת הבריאות הציבורית למען אזרחי ישראל ".  למעשה ,  נתניהו הורה על מתן תוספת לרופאים שיעדיפו להתרכז ברפואה הציבורית על פני הרפואה הפרטית .
 בתוך כך ,  ראש הממשלה נתניהו ביקש מהרופאים המתמחים המתפטרים ,  לחזור לחמישה ימי עבודה נטו בניסיון למצוא פתרון  " מחוץ לקופסה "  למשבר .  גורמים בסביבת נתניהו אמרו כי ראש הממשלה מבין את החשיבות של הרפואה הציבורית ואת מאבק המתמחים ורוצה לעזור להם לא לאבד את מקום עבודתם .  ד"ר גבי הרן ,  רופא מתמחה בבית החולים מאיר בכפר סבא ונציג המתמחים בדיונים בבית הדין הארצי לעבודה דחה את הצעת נתניהו להשהות את התפטרותם בחמישה ימים נוספים ואמר כי ראש הממשלה  " שוב רוצה למרוח אותנו בעוד שבועיים .  אנחנו מצדנו התפטרנו ". 
התפטרות המתמחים - כותרות אחרונות :  
שטייניץ למתמחים : " אל תשברו את הכלים ואת החולים"המדינה לבית הדין :  להוציא צווי מניעה למתמחיםהרופאים המומחים : " בתי החולים עוברים למתכונת חירום "
 במקביל בית הדין הארצי לעבודה דן הערב בבקשת המדינה להוציא צווי מניעה לרופאים המתמחים המתפטרים .  בבקשה לבית הדין טענה המדינה כי לא ניתן לפרוץ את מסגרת ההסכם שנחתם בין משרד האוצר להסתדרות הרפואית ,  אולם קיים פתרון ב"הסטות "  בתוך ההסכם הקיבוצי ,  מבלי לפגוע בעיקרי ההסכם .  מנגד ,  טוענת המדינה ,  כי  " נציגי המתמחים עמדו על כך כי יש לקצר את תקופת ההסכם לשלוש שנים וכי יש להוסיף תוספת שכר משמעותית מעבר לאלו הקבועות כיום בהסכם ,  תוך פריצת עלות ההסכם הנוכחית ". 
לפני הדיון המכריע בבית הדין ,  אמרו נציגי המתמחים כי הם  " הפסידו במאבק "  וכי הם מקווים שיאפשרו להם להתפטר .  ד"ר הרן אמר כי  " הגענו למצב שאנחנו לא רוצים יותר כלום .  לא רוצים שום דבר רק שיתנו לנו ללכת .  זו זכותו הבסיסית של כל בן אדם ,  גם של רופא ".  לגבי המתווה שהציע האוצר ,  אמר הרן כי  " הם לא מציעים שום דבר שהוא לא פלסטר על רגל כרותה ".  לדבריו ,  הצעת האוצר לקבל תמורה כספית נוספת רק עבור תוספת שעות עבודה איננה הגיונית . " עוד כסף תמורת עוד עבודה ?  אנחנו עובדים 400 שעות בחודש ואמרו לנו לעבוד עוד שעות ". 
המתווה שהציע האוצר למתמחים מסתמך כאמור על  " הסטת "  כספים שכבר הופנו להסכם הרופאים שנחתם עם הסתדרות הרפואית לפני כחודש ,  זאת מאחר שלטענת האוצר ,  לא ניתן לפתוח את מסגרת הסכם .  לדברי ד"ר הרן ,  האוצר הציע להפנות כספים לפתרון משבר המתמחים משכר הרופאים המוצבים בפריפריה ,  אלא שהמתמחים דחו את ההצעה על הסף .  
נציגה נוספת של הרופאים המתמחים ,  ד"ר דנה יוספי ,  בת 29 ,  מתמחה בבית החולים רמב"ם בחיפה ,  סיפרה כי בעוד היא עושה את דרכה לדיון בבירה ,  התקשרו אליה מבית החולים וביקשו שתסדיר את ענייניה האחרונים נוכח ההתפטרות . " הפסדנו בניסיון להביא למערכת רפואה ציבורית טובה יותר ",  אמרה ד"ר יוספי , " יש לי כבר עבודה אחרת ואני מקווה כבר להתחיל לעבוד בה ",  סיפרה .
 עדכון ראשון :  16:47



נתניהו :  תוספת של אלפי שקלים לרופאים במערכת
ראש הממשלה קיים דיון חירום עם סגן שר הבריאות ושר האוצר בניסיון למצוא פתרון שהוגדר על ידו כ"מחוץ לקופסה ".  נתניהו מציע תוספת של אלפי שקלים לרופאים שיישארו במערכת הציבורית

