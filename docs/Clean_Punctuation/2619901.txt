נתניהו על החץ : " רוצים שלום ,  ערוכים לכל אפשרות "
 בפגישה עם שליח הקוורטט טוני בלייר ,  אמר ראש הממשלה כי ניסוי החץ 3 מבטא את היכולת הטכנולוגית והביטחונית הגבוהה של ישראל .  נתניהו גם שיבח את שיתוף הפעולה עם ארה"ב
ראש הממשלה בנימין נתניהו בירך היום  ( שני )  על הניסוי של הטיל  " חץ 3 "  שבוצע בהצלחה ואמר כי  " ידה של ישראל תמיד מושטת לשלום ,  אבל אנחנו תמיד נערכים גם לאפשרויות אחרות ".  נתניהו ,  שמקיים משעות הבוקר התייעצויות ביטחוניות בעקבות האירועים ביהודה ושומרון ,  אמר את הדברים בתום פגישה שקיים עם שליח הקוורטט למזרח התיכון ,  טוני בלייר ,  בה נידונו בין היתר האירועים האחרונים בגדה והמאמצים לחידוש התהליך המדיני בין ישראל והפלסטינים לקראת ביקורו של נשיא ארה"ב ,  ברק אובמה .  
נתניהו אמר שהניסוי המוצלח בטיל החץ  " מבטא את היכולת הטכנולוגית הגבוהה של מדינת ישראל ,  את היכולת הביטחונית הגבוהה של מדינת ישראל ,  של תעשיות הביטחון ,  של משרד הביטחון ושל שיתוף הפעולה שלנו עם ארצות הברית ".  ראש הממשלה הוסיף כי  " דבר זה יאפשר לנו ,  בכל תרחיש של שלום או של אלה שרוצים להתנגד לשלום ,  לתרום לביטחונם של אזרחי ישראל ". 
מוקדם יותר התייחס לניסוי גם שר הביטחון אהוד ברק . " מדובר באבן דרך חשובה למערכת ההגנה הרב-שכבתית של מדינת ישראל הכוללת את כיפת ברזל ,  שרביט קסמים ,  חץ 2 וחץ 3 ",  אמר שר הביטחון .
 על פי הודעת משרד הביטחון ,  מדובר בניסוי הטיסה הראשון של מיירט  " חץ 3 ".  בניסוי נבחנו לראשונה היכולות והביצועים של מערכת  " חץ 3 "  החדשה ,  אשר נחשבת למערכת חדשנית ומהפכנית במשפחת המיירטים בעולם .  יכולות אלה יאפשרו למרכיבים הקיימים של מערכת נשק  " חץ "  המבצעית כיום ,  להתמודד ביעילות רבה יותר עם איומים עתידיים על מדינת ישראל .  

נתניהו על החץ : " רוצים שלום ,  ערוכים לכל אפשרות "
 בפגישה עם שליח הקוורטט טוני בלייר ,  אמר ראש הממשלה כי ניסוי החץ 3 מבטא את היכולת הטכנולוגית והביטחונית הגבוהה של ישראל .  נתניהו גם שיבח את שיתוף הפעולה עם ארה"ב

