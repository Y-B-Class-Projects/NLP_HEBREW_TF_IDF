נתניהו לארה"ב : " לפעול כעת נגד אירן "
 על רקע חשיפת המתקן הגרעיני החשאי של אירן ,  ראש הממשלה העביר לבכירים אמריקאים מסר ברור : " יש לפעול נגד אירן עכשיו ".  ארה"ב תציב לאירן אולטימטום לפיו תוך 3 חודשים יחל הפיקוח על מתקני הגרעין שלה
ראש הממשלה בנימין נתניהו שוחח במהלך סוף השבוע עם סנטורים וחברי קונגרס אמריקאיים בכירים ולחץ עליהם לפעול לפתרון סוגיית הגרעין האירנית במהירות האפשרית .  בשיחותיו עם הבכירים ,  וביניהם מנהיגת הרוב הדמוקרטי בסנאט ,  ננסי פלוסי ומנהיג הרפובליקנים מיטש מקונל ,  חזר נתניהו על אמירותיו שחשוב לפעול בעניין אירן . " אם לא עכשיו ,  אימתי ?  ",  הוא חזר ואמר בשיחותיו .
" חשיפת מתקן הגרעין האירני אינה מהווה כל הפתעה ",  כך אמר הערב  ( שבת )  יו"ר ועדת חוץ וביטחון ,  ח"כ צחי הנגבי  ( קדימה )  . " ישראל מדגישה מזה שנים כי אין כל בסיס לטענות אירן באשר לייעודה האזרחי כביכול של תוכניתה הגרעינית .  הדבר היחיד המפתיע הוא ההפתעה שמגלות מדינות המערב לנוכח הגילוי .  מבחנן של ארצות הברית ואירופה כעת הוא באימוץ סנקציות דרמטיות במקום הצהרות נמלצות ",  הוסיף הנגבי .
 בתוך כך ,  גורמים רשמיים אמריקאים הודיעו הערב כי ממשלת ארה"ב תציב השבוע אולטימטום לאירן לפיו בתוך שלושה חודשים יהיה עליה לפתוח את כל מתקני הגרעין שלה לפיקוח בינלאומי .  במסגרת הפיקוח ,  תתבקש אירן להעביר לידי הפקחים רישומים ומחשבים ולענות לשאלותיהם בנוגע לתכנית הגרעין שלה .
 מוקדם יותר הערב ,  נודע כי אירן תאפשר לפקחי הוועדה הבינלאומית לאנרגיה אטומית לסייר במתקן העשרת האורניום שנחשף אתמול ,  כך מסר סגן נשיא אירן ,  עלי אכבר סאלחי .  הוא לא פירט באיזה מועד יגיעו פקחי הוועדה לסייר במתקן ,  אך אמר כי יש לתאם זאת בכפוף לחוקי האמנה לאי הפצת נשק אטומי .
 מתקן העשרת האורניום השני של אירן ,  שנחשף השבוע ,  יהפוך בקרוב למבצעי . " המתקן החדש יפעל בקרוב ,  בעזרת האל ,  ויעוור את עיני אויבינו ",  אמר עוזר לאייתולה חמינאי ,  מוחמד מוחמדי גולפיג'אני ,  העומד בראש לשכתו של חמינאי .  לדבריו ,  אירן נמצאת כעת  " בפסגת הכוח ". 
בעקבות החשיפה ,  אמר היום נשיא ארצות הברית ברק אובמה ,  כי מתקן העשרת הגרעין האירני היא  " אתגר רציני ,  הממשיך דפוס מטריד של התחמקות אירנית .  שיחות הגרעין הבינלאומיות עם אירן מקבלות כעת משנה דחיפות ",  הוא הוסיף בראיון הרדיו השבועי שלו .
 
נתניהו לארה"ב : " לפעול כעת נגד אירן "
 על רקע חשיפת המתקן הגרעיני החשאי של אירן ,  ראש הממשלה העביר לבכירים אמריקאים מסר ברור : " יש לפעול נגד אירן עכשיו ".  ארה"ב תציב לאירן אולטימטום לפיו תוך 3 חודשים יחל הפיקוח על מתקני הגרעין שלה

