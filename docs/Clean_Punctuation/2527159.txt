לא להכביד על המשפחות :  נתניהו עלה אמש לקבר אחיו
שלושה ימים לפני יום הזיכרון ,  הדליק ראש הממשלה נר זיכרון על קבר אחיו יוני ,  שנהרג כשהיה מפקד סיירת מטכ"ל ופיקד על מבצע אנטבה .
 כמדי שנה ,  עלה אמש ראש הממשלה בנימין נתניהו לקבר אחיו ,  יוני ,  שנהרג במבצע לחילוץ החטופים הישראלים מנמל התעופה אנטבה באוגנדה בשנת 1976 .  יוני ,  סגן-אלוף במותו ,  פיקד על סיירת מטכ"ל ,  בה שירתו גם שני אחיו הצעירים  בנימין ועידו ,  והוא בן 30 בלבד .  לרגל יום הזיכרון לחללי צה"ל שיצוין ביום רביעי השבוע ,  הגיע ראש הממשלה כשהוא מלווה ברעייתו שרה ושני בניו  אבנר ויאיר לחלקה הצבאית בהר הרצל בירושלים ,  הדליק נר והניח דגלון על קבר אחיו .  
יוני נתניהו נהרג ב-4 ביולי בעת שהיה מפקד כוח הפריצה במבצע לחילוץ 105 אזרחים ישראלים שנחטפו במסגרת טיסת אייר-פראנס מישראל לצרפת .  לאחר נפילתו המבצע כונה על שמו , " מבצע יונתן ".   
" במשך שנים הייתי נזכר ביוני ,  הוא היה בא אליי בחלום ",  סיפר בעבר נתניהו בראיון על הכאב והקושי ללא אחיו הבכור ,  אליו היה קשור במיוחד . " אני כל הזמן ניסיתי להגיע אליו ,  ולדבר איתו ולחדש איתו את הקשר ,  אך לא יכולתי לעשות זאת ".  מדי שנה ,  לקראת יום הזיכרון ,  עולה נתניהו לקברו של אחיו אך כראש ממשלה ,  הוא נוהג להקדים את עלייתו להר כדי שסידורי האבטחה לא יפריעו למשפחות השכולות להתייחד עם יקיריהן .
 לפניות לכתבת :  tal_sh@walla.com 

לא להכביד על המשפחות :  נתניהו עלה אמש לקבר אחיו
שלושה ימים לפני יום הזיכרון ,  הדליק ראש הממשלה נר זיכרון על קבר אחיו יוני ,  שנהרג כשהיה מפקד סיירת מטכ"ל ופיקד על מבצע אנטבה .
 
