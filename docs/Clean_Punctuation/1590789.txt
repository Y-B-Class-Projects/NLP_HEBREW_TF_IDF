צרפת ובריטניה : " מכירים ברגישות דו"ח גולדסטון "
 לאחר שמועצת זכויות האדם של האו"ם אימצה את מסקנות דו"ח גולדסטון ,  מנסים מנהיגי בריטניה וצרפת להרגיע את הרוחות . " על הקהילה הבינלאומית לדון בדו"ח באופן רגוע ",  כתבו סרקוזי ובראון לנתניהו
נשיא צרפת וראש ממשלת בריטניה שלחו אמש  ( שישי )  מסר מרגיע לירושלים .  במכתב ששלחו ניקולא סרקוזי וגורדון בראון לראש הממשלה בנימין נתניהו נכתב כי צרפת ובריטניה מודעות לרגישות נושא דו"ח גולדסטון בישראל וביקשו מהצדדים הנוגעים בדבר להביא להרגעת הרוחות סביב הדו"ח ,  כך מסרה סוכנות הידיעות הצרפתית .  מכתבם של השניים נשלח לאחר שוועדת זכויות האדם של האו"ם אימצה את מסקנות הדו"ח .  סרקוזי ובראון כתבו כי הם מכירים בזכותה של ישראל להגן על עצמה ,  וקראו לישראל לפתוח בחקירת אירועי  " עופרת יצוקה ".  
" על הקהילה הבינלאומית לדון בדו"ח באופן רגוע ",  נכתב , " שיגביר את ביטחונם של הישראלים והפלסטינים וישפר את המצב ההומניטארי בעזה .  אני מכירים בזכותה של ישראל להגן על עצמה ".  בנוסף ,  קראו בראון וסרקוזי לנתניהו להקפיא את הבנייה בהתנחלויות ,  לאפשר מתן סיוע הומניטארי לרצועת עזה ולחדש את המשא ומתן עם הפלסטינים לפי המתווה שמציעה ארה"ב .
 אמש ,  אימצה מועצת זכויות האדם של האו"ם את דו"ח גולדסטון .  הדו"ח מאשים את ישראל בפשעי מלחמה ופשעים נגד האנושות במהלך מבצע עופרת יצוקה .  בדיון מיוחד שנערך במועצה הצביעו 25 מהמדינות החברות בה בעד ההחלטה לאמץ את הדו"ח .  שש מדינות הצביעו נגד הדו"ח ו-11 נמנעו .  כעת יעבור הדו"ח להצבעה במועצת הביטחון של האו"ם ,  גוף אשר יכול להחליט על נקיטת צעדים כנגד ישראל ובכיריה .  עם זאת ,  צפויה ארצות הברית לממש את זכות הווטו שלה במועצה נגד כל החלטה שתשים למטרה את ישראל וראשיה .
 ישראל הגיבה בזעם ואכזבה לאימוץ דו"ח גולדסטון על ידי מועצת זכויות האדם של האו"ם וההחלטה להעבירו לדיון במועצת הביטחון .  ממשרד החוץ נמסר כי  " ישראל דוחה את ההחלטה החד צדדית של המועצה לזכויות אדם ,  וקוראת לכל המדינות האחראיות לדחות אותה .  ישראל מודה למדינות שתמכו בעמדתה ולמדינות שהביעו באופן הצבעתן את התנגדותן להחלטה הבלתי צודקת .  החלטה שמתעלמת מההתקפות הרצחניות של החמאס ויתר ארגוני הטרור ומתעלמת מהעובדה שצה"ל נקט אמצעים חסרי תקדים כדי להימנע מפגיעה באזרחים ". 
סגן שר החוץ דני איילון לא הסתפק בהודעה הרשמית מטעם משרדו ,  ותקף את המדינות שתמכו בדו"ח גולדסטון באירוע  " שבת תרבות "  בחולון ." ישראל מאוכזבת ממדינות רוסיה ,  הודו ,  וסין שתמכו בדו"ח והיו צריכות לפעול בשיקול דעת רחב יותר ,  כיוון שדו"ח לא מקצועי ומעוות זה  ,  הנוטל את זכות ההגנה העצמית ,  מהווה עידוד לארגוני הטרור בעולם ומזיק לשלום העולמי .  ישראל תמשיך לממש את זכותה להגנה עצמית ותפעל לשמור על ביטחון תושביה ",  אמר איילון .
 
צרפת ובריטניה : " מכירים ברגישות דו"ח גולדסטון "
 לאחר שמועצת זכויות האדם של האו"ם אימצה את מסקנות דו"ח גולדסטון ,  מנסים מנהיגי בריטניה וצרפת להרגיע את הרוחות . " על הקהילה הבינלאומית לדון בדו"ח באופן רגוע ",  כתבו סרקוזי ובראון לנתניהו

