סגן ראש המוסד לשעבר : " ישראל ודאעש - היחידים שהולכים אחורה "
 אלוף  ( במיל' )  עמירם לוין ביקר בריאיון לאולפן וואלה !  NEWS את מדיניות ישראל באשר להסכם הגרעין : " אם ישראל הייתה משתפת פעולה עם אובמה ,  היה אפשר לשפרו .  הכל מסביבנו משתנה ,  והשאלה מי הולך קדימה ומי אחורה ".  על אפשרות של תקיפה צבאית באיראן : " שלא יספרו סיפורים "
" הכול מסביבנו משתנה והשאלה מי כורת בריתות ומי נשאר מאחור ,  מי הולך קדימה ומי אחורה .  דאעש ואנחנו הם היחידים באזור שהולכים אחורה "  - כך אומר מי שהיה אלוף פיקוד צפון וסגן ראש המוסד ,  אלוף  ( במיל' )  עמירם לוין ,  בריאיון מיוחד לאולפן וואלה !  NEWS .  לוין הביע כמה פעמים בשנים האחרונות את תמיכתו בהסכם הגרעין בין איראן לשש המעצמות .  בריאיון הסביר לוין מדוע הוא תומך בהסכם וכיצד לדעתו יראה העולם לאחריו ,  והדגיש כי לדעתו נתניהו היה צריך לפעול אחרת לגמרי מול ארצות הברית .  
בערב החג חזר לוין מוושינגטון ,  שם יחד עם חבר הכנסת עמר בר-לב  ( המחנה הציוני )  והקונסול בניו יורק לשעבר אלון פנקס ,  כינס אנשי תקשורת ומובילי דעת קהל כדי להשמיע את תמיכתו בהסכם הגרעין . " ההסכם הזה הוא הרע במיעוטו ",  אמר לוין והוסיף : " אם ישראל הרשמית הייתה משתפת פעולה עם הצוות של ברק אובמה ,  היה אפשר לשפר את ההסכם ולהשיג אולי קצת יותר .  אבל זה לא נעשה והממשלה בחרה לתקוף את ההסכם מבחוץ .  מה שחשוב עכשיו זה לנהל את ההסכם ולעקוב אחריו .  לאמריקנים יש מקורות מודיעין מעולים וגם לנו ,  ולכן שיתוף הפעולה הוא קריטי ,  במיוחד כדי להחליט מה עושים אם האיראנים יפרו את ההסכם ". 
לוין התייחס למצב שישרור באזור לאחר ההסכם ,  ואמר כי כעת על ראש הממשלה לקיים מגעים עם מדינות ערב המתונות . " העולם המוסלמי עשה שינויי עתק בשנים האחרונות .  הכול מסביבנו משתנה והשאלה מי כורת בריתות ומי נשאר מאחור ,  מי הולך קדימה ומי אחורה .  דאעש ואנחנו הם היחידים באזור שהולכים אחורה ".  לדבריו , " נתניהו היה חייל מצוין וקצין מצוין ,  אבל אני חולק על השקפת עולמו כי מבחינתי הסכמים אזוריים צריכים להיות בראש סדר העדיפויות ". 
לקריאה נוספת :  הבית הלבן :  נתניהו ואובמה ייפגשו בוושינגטון ב-9 בנובמברביקור היסטורי :  רוחאני יבקר בצרפת בנובמבר הקרובאיראן טוענת :  גילינו מרבץ גדול של אורניום במרכז המדינה 
לוין אף ציין כי לדעתו  " יש לחתור להסכם עם אבו מאזן ,  עם חמאס ,  ועם כל מי שמוכן .  האיום הקיומי היחיד שקיים באמת הוא איבוד צביון כמדינה יהודית .  אם לא נגיע לגבולות עם רוב יהודי מוצק ,  נלך לאבדון ".  
בנוגע לאפשרות של תקיפה צבאית באיראן לאחר ההסכם ,  הוא הדגיש כי לדעתו  " אין אופציה צבאית ושלא יספרו סיפורים .  אופציה צבאית במובן המלא לא קיימת מבחינת ישראל .  חיל האוויר וצה"ל יכולים לפגוע במתקני הגרעין ,  אבל תקיפה צבאית תדחה את הפצצה בשלוש עד חמש שנים .  ההסכם פותר את הבעיה ל-15 שנים ".  
" האם ישראל רוצה לפתוח חזית צבאית עם איראן כשאין לנו שום גבול משותף ?  לא בטוח ",  הוסיף לוין . " אחד ההישגים של אובמה הוא שהוא לא הסכים לפתוח את ההסכם לכלל המזרח התיכון .  האם אנחנו רוצים להפוך את איראן למתגוננת החלשה ואת ישראל לתוקפן ,  כך שתהיה לעולם לגיטימציה לפרק את המזרח התיכון מגרעין ?  ". 
לוין הודה כי ישנם דברים שישראל הייתה צריכה להכניס להסכם ,  אם הייתה פועלת בצורה נכונה . " אם היינו דנים עם שבדיה אפשר היה לחתום על שני עמודים .  אבל בשביל זה יש מאות עמודים בהסכם ויש בו הרבה צדדים טובים .  עם זאת ,  יש הרבה דברים שחסרים מפני שישראל פעלה מבחוץ ".  

סגן ראש המוסד לשעבר : " ישראל ודאעש - היחידים שהולכים אחורה "
 אלוף  ( במיל' )  עמירם לוין ביקר בריאיון לאולפן וואלה !  NEWS את מדיניות ישראל באשר להסכם הגרעין : " אם ישראל הייתה משתפת פעולה עם אובמה ,  היה אפשר לשפרו .  הכל מסביבנו משתנה ,  והשאלה מי הולך קדימה ומי אחורה ".  על אפשרות של תקיפה צבאית באיראן : " שלא יספרו סיפורים "
 
