השלב הבא אחרי בנט ושקד :  פיטורי מנדלבליט בשיטת  " עשה זאת בעצמך "
 על ידי הפיטורים נתניהו מנע מהשניים במה להשמעת עמדות המאגפות אותו מימין ,  אילף את שרי הליכוד לשתוק ופינה את תיק המשפטים החשוב לו ביותר כיום .  כעת ,  יוכל ראש הממשלה להאיץ את פיטורי היועמ"ש כדי שלא יהיה מי שיחתום על כתב אישום נגדו
עורך דין ,  אמר פעם עזר ויצמן ,  הוא אדם שלמד את החוק כדי לעזור למי שעבר על החוק להיחלץ מהצרה באופן חוקי .
 ראש הממשלה ,  בנימין נתניהו הוא כיום גדול משתמשי החוק בישראל .  הוא מנצל את סעיפיו עד קצה כתבם ולשונם .  החוק הוא המנוף האדיר שלו להישאר בשלטון ולהימנע ממשפט שסופו עגום .  
החוק ,  מאחר שהיועץ המשפטי לממשלה ונשיא המדינה ובג"ץ לא חלקו על הפרשנות הבעייתית לו ,  אפשר לו ליזום את פיזור הכנסת רגע לפני שהעברת סמכות הרכבת הממשלה הועברה לחבר כנסת אחר .  הנשיא ראובן ריבלין אמנם אמר שיעשה כמיטב יכולתו למנוע את רוע הגזירה ,  אך יכולתו הוכחה כאפסית ,  במיוחד משום שנרתע מלהעמיד אותה במבחן .
 הולכים לבחירות - סיקור מיוחד בוואלה !  NEWS :  נתניהו פיטר את השרים בנט ושקד ,  בבית היהודי דורשים את התיקיםפייגלין :  נפגשתי עם בנט - יש אפשרות לשיתוף פעולה בבחירותבצל הביקורת :  הכנסת מבקשת להגדיל את תקציב הבחירות ב-35% 
היום ,  בהנאה טראמפית - אתם מפוטרים !  השתמש נתניהו בסעיף אחר באותו חוק יסוד הממשלה ,  בנוסח המעודכן ,  כדי להיפרע משרי המשפטים והחינוך .  יתכן שאיילת שקד ונפתלי בנט הזכירו לו צמד קודם שצמח בלשכתו ועלה משם לממשלה - רוחמה אברהם ואביגדור ליברמן .  נתניהו השיג בפיטורי בנט ושקד שלוש מטרות :  הוא מנע מהם במה  ( קבינט ולאחריו טלוויזיה )  להשמעת עמדות המאגפות אותו מימין ,  אילף את שרי הליכוד לשתוק פן יממש את כוחו לסלקם ופינה את התיק החשוב ביותר לו כיום - המשפטים .
 לא משנה אם יחזיק בו בעצמו או סביר יותר יעביר אותו ליריב לוין ,  לזאב אלקין או לשר אחר .  זהו התיק היכול להיות נוגדן לתיקיו הפליליים .  אמנם אין זה תקין ואין זה מקובל ,  אך נתניהו חלף מזמן על פני כל המחסומים הערכיים והעכבות המוסריות .  אם זה לא עלול להיפסל כבלתי-חוקי ,  זה ייעשה .  
כך ,  בעקבות פרשת חוק החסינות והצעת עסקת ההתגברות לאבי גבאי ושלל תרגילים שנבלמו בכנסת המעבר ,  פועל נתניהו כמירב עוצמתו המותרת כראש ממשלת המעבר ,  שהוא גם בדרך מקרה חשוד תלת-תיקי .  
בלי שקד ,  שהייתה עלולה לטרפד את המהלך משיקולים פוליטיים או מידידות אישית ,  יכול נתניהו להאיץ את פיטורי היועץ המשפטי לממשלה ,  אביחי מנדלבליט ,  כדי שלא יהיה מי שיחתום על כתב אישום נגדו .  תרחיש בכיוון זה פורסם כאן אשתקד .  הוא אינו מצריך חומרים רבים והכנות מיוחדות .  נתניהו כשיר לו בשיטת  " עשה זאת בעצמך ":  הוא ייצר עילה כלשהי למחלוקת רעיונית ועקרונית עם היועץ  ( למשל ,  מוות לרוצחים )  ,  ייתן לו את יומו בפני הממשלה וגם בפני ועדת גרוניס שמינתה אותו ,  ישקול בכובד ראש לכאן ולכאן ויחליט בצער רב להיפרד ממנו .  כתב האישום יתמוסס עד למינוי היועמ"ש הבא ,  או שביטולו יהיה אחד התנאים המפורשים למינויו .  
כתוספת ,  יידע כל שופט שלום ומחוזי מיהו שר המשפטים החדש ,  היושב בוועדה למינוי - וקידום - שופטים ;  ובאמצעות המנכ"ל החדש ,  יורשה של אמי פלמור וחבר ועדת האיתור לפרקליט המדינה ,  שבראשה שוב לא יעמוד היועמ"ש שאינו עוד ,  תושפע גם זהות הפרקליט .
 נתניהו יוכל גם למנות מפכ"ל חדש למשטרה ונציב לשירות בתי הסוהר ,  כי ועדת המינויים הבכירים בראשות השופט אליעזר גולדברג הוקמה בהחלטת ממשלה וכך גם אפשר להפילה .
 ואם יתעורר זעם על פעולותיו ,  שכולן חוקיות למהדרין ,  יכול נתניהו להזמין שוב לצילום משותף את אסתר חיות וחנן מלצר .  

השלב הבא אחרי בנט ושקד :  פיטורי מנדלבליט בשיטת  " עשה זאת בעצמך "
 על ידי הפיטורים נתניהו מנע מהשניים במה להשמעת עמדות המאגפות אותו מימין ,  אילף את שרי הליכוד לשתוק ופינה את תיק המשפטים החשוב לו ביותר כיום .  כעת ,  יוכל ראש הממשלה להאיץ את פיטורי היועמ"ש כדי שלא יהיה מי שיחתום על כתב אישום נגדו

