קרי מזהיר : " המצב הנוכחי מוביל למדינה דו-לאומית ,  בישראל מבינים את זה ?  "
 בנאום שרבים מבאי  " פורום סבן "  הגדירו כחסר תקדים בחריפותו ובפסימיות שלו הזהיר שר החוץ של ארה"ב מפני היעדר התקדמות בתהליך המדיני . " תמיד תהיה סיבה למה לא לפעול ולעשות ,  אבל צריך להסתכל מעבר לפוליטיקה של אותו הרגע "
 המגמה הנוכחית בין ישראל והפלסטינים מובילה למציאות של מדינה אחת ,  דו-לאומית - כך הזהיר אמש  ( שבת )  שר החוץ של ארצות הברית ,  ג'ון קרי .  לדברי קרי ,  בהיעדר התקדמות מדינית אמיתית לכיוון של שתי מדינות ,  הרשות הפלסטינית עשויה לקרוס בזמן הקרוב . " בישראל מבינים את המשמעויות של זה ?  ",  תהה בנאומו ב"פורום סבן "  שנערך בוושינגטון .  הוא הוסיף כי  " ראש הממשלה נתניהו אמר שהוא מחויב לשתי מדינות ,  אבל במקביל ,  שרים בממשלה שלו אומרים שלעולם לא תהיה מדינה פלסטינית ". 
קרי דיבר בפני  " פורום סבן "  לדיאלוג ישראלי-אמריקני ,  ונשא נאום שרבים מהנוכחים בקהל הגדירו כחסר תקדים בחריפותו ובפסימיות שלו .  קרי סיפר כי הוא פגש את יו"ר הרשות הפלסטינית ,  אבו מאזן ,  פעמים רבות בשנתיים האחרונות . " אף פעם לא ראיתי אותו מיואש כמו בביקור האחרון שלי ברמאללה "   ( לפני כשבועיים )  .  הוא הוסיף כי  " תמיד תהיה סיבה למה לא לפעול ולעשות ,  אבל צריך להסתכל מעבר לפוליטיקה של אותו הרגע ",  רמיזה ברורה שכוונה לעבר ראש הממשלה נתניהו .
 לקריאה נוספת:במצב הנוכחי ,  נתניהו חסר האשליות יסתפק בתמונה עם אבו מאזןאין רגיעה באופק :  הפלסטינים התאכזבו מביקורו של ג'ון קרייעלון בביקורת על אובמה : " צריך להיות פעיל יותר במאבק בדאעש "  
האזהרה המיידית ביותר של קרי הייתה מפני תסריט של קריסת הרשות הפלסטינית .  הוא ציין כי בשלושת המבצעים האחרונים של ישראל בעזה ,  הרשות הפלסטינית שמרה על שקט יחסי בגדה המערבית ,  והביע תהייה  - " האם בפעם הבאה ,  ישראל תהיה מוכנה לשלוח בעצמה עשרות אלפי חיילים כדי לדאוג לכך ?  "  קרי הזכיר כי הרשות הפלסטינית מחזיקה כוחות ביטחון בהיקף של עשרות אלפי אנשים .  בהקשר הזה ,  קרי אמר כי לישראל יש אינטרס מובהק לחזק את אבו מאזן ,  בין השאר באמצעות מחוות כלכליות ואזרחיות בגדה המערבית .  
יחד עם זאת ,  קרי הביע ביקורת גם על אבו מאזן והרשות הפלסטינית ,  כאשר אמר כי על אבו מאזן לטפל בשתי בעיות עיקריות בתחומי שלטונו :  הסתה נגד ישראל ,  ושחיתות ברשות הפלסטינית .  הוא הוסיף כי המאבק בהסתה צריך לכלול גם את שינוי ספרי הלימוד במערכת החינוך הפלסטינית ,  הכוללים כיום הסתה אנטי-ישראלית ואנטישמית בוטה .  קרי אמר גם כי אבו מאזן  " צריך לשנות את הרטוריקה שלו ".  
יו"ר יש עתיד ,  ח"כ יאיר לפיד ,  הציג מוקדם יותר בפורום סבן את התכנית המדינית שלו להסדר אזורי וקרא לקובעי המדיניות בארצות הברית לאמץ אותה כדי להביא להיפרדות מהפלסטינים ולייצר חזית אזורית נגד המלחמה העולמית בטרור . " ישראל אינה יכולה ואינה צריכה לנסות לעכל אל קרבה 3.5 מיליון פלסטינים אם היא מעוניינת להישאר מדינה יהודית ודמוקרטית ",  אמר לפיד והוסיף כי  " אנחנו צריכים להתחיל מהלך שמטרתו לחתור להסדר אזורי שיאפשר לנו להוציא את הפלסטינים מחיינו ". 
לפני יומיים השתתף שר הביטחון משה יעלון בכנס  " פורום סבן "  שנערך במכון ברוקינגס והעביר ביקורת על התמודדותו של הנשיא ברק אובמה מול איומי ארגון  " המדינה האיסלאמית "   ( דאעש )  .  הוא התייחס למאבק בארגון הקיצוני בסוריה ואמר : " לצערי ,  במצב הנוכחי רוסיה משחקת תפקיד משמעותי יותר מארצות הברית .  היא לא יכולה לשבת על הגדר .  אם עושים זאת ,  החלל הריק שנוצר מתמלא או על ידי איראן והציר השיעי ,  הנתמך על ידי רוסיה ,  או על ידי דאעש .  לכן אנו טוענים כי על ארצות הברית לשאת תפקיד פעיל יותר באזור ". 
 ( עדכון ראשון :  22:30 )  

קרי מזהיר : " המצב הנוכחי מוביל למדינה דו-לאומית ,  בישראל מבינים את זה ?  "
 בנאום שרבים מבאי  " פורום סבן "  הגדירו כחסר תקדים בחריפותו ובפסימיות שלו הזהיר שר החוץ של ארה"ב מפני היעדר התקדמות בתהליך המדיני . " תמיד תהיה סיבה למה לא לפעול ולעשות ,  אבל צריך להסתכל מעבר לפוליטיקה של אותו הרגע "
 
