שטייניץ : " אני מרגיש טוב ,  קצת חלש ועייף "
 שר האוצר יובל שטייניץ התייחס הבוקר לאשפוזו ולמצבו הבריאותי ואמר : " כנראה שיש לי שפעת והתייבשתי .  אני ממליץ לציבור לא לעשות מה שאני עשיתי אתמול  לא שתיתי ולא אכלתי יום שלם "
 שר האוצר יובל שטייניץ התייחס הבוקר  ( רביעי )  לאשפוזו ולמצבו הבריאותי ואמר : " אני מרגיש טוב .  קצת חלש ועייף ,  לא ישנתי 24 שעות .  בראיון לתכנית  " מה בוער "  עם רזי ברקאי בגל"צ ,  סיפר שטייניץ : " כנראה שיש לי שפעת ושהתייבשתי .  אני ממליץ לציבור לא לעשות מה שאני עשיתי אתמול  לא שתיתי ולא אכלתי יום שלם ".  
מנכ"ל בית החולים הדסה עין כרם ,  ד"ר יובל וייס ,  אמר לוואלה !  חדשות כי  " שטייניץ פונה על ידי מד"א כשהוא סובל מתחושה כללית רעה .  במהלך הלילה הוא עבר מספר בדיקות על ידי רופאים וכולן נמצאו תקינות .  בבוקר התקיימו התייעצויות של מספר רופאים והחולט להשאירו לעוד מספר בדיקות ולהשגחה .  שטייניץ סובל מתשישות ,  חולשה ועייפות כללית .  מצבו הבריאותי תקין ". 
בשעות הלילה ,  בתום הדיון המרתוני עם ראש הממשלה נתניהו בנוגע לגל עליות המחירים ,  שב שטייניץ לביתו ומשחש ברע ,  הזעיק רופא .  לאחר שעבר בדיקה בביתו ,  המליץ לו הרופא לסור לבית החולים בכדי לעבור בדיקות מעמיקות יותר .  כעת ,  מצבו טוב ,  הוא נח בבית החולים הדסה עין-כרם והוא צפוי להישאר לצורך השגחה בבית החולים ביממה הקרובה .  
שטייניץ התייחס בראיון גם לעליות המחירים במשק ואמר : " שר האוצר זה תפקיד לא קל ,  אבל מאוד מעניין ומאתגר .  לשמחתי הצלחנו להתמודד עם משבר עולמי ולמנוע את אותם משברים חברתיים וכלכליים כמו אבטלה המונית ,  שרואים בכל העולם .  יש לנו הישגים בלתי רגילים ,  בטח ביחס לשאר העולם המפותח ". 
שטייניץ הכחיש כי הוא אינו זוכה לגיבוי ולתמיכה בימים האחרונים : " זכיתי לגיבוי מאוד טוב מצד ראש הממשלה ,  בכל התכניות הכלכליות האחרונות ".  שטייניץ סיפר כי לא יגיע לדיון החירום שמכנס הבוקר נתניהו עם ראשי המשק ,  אך סיפר כי ייתכן שיגיע למסיבת העיתונאים שייכנס הערב רה"מ ,  בה הוא צפוי להודיע על מתווה של הורדת מחירים .
 
שטייניץ : " אני מרגיש טוב ,  קצת חלש ועייף "
 שר האוצר יובל שטייניץ התייחס הבוקר לאשפוזו ולמצבו הבריאותי ואמר : " כנראה שיש לי שפעת והתייבשתי .  אני ממליץ לציבור לא לעשות מה שאני עשיתי אתמול  לא שתיתי ולא אכלתי יום שלם "
 
