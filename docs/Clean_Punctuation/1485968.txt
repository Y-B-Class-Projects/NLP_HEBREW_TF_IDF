לבני : " ביבי מתנהל בבונקר מדיני "
 יו"ר האופוזיציה השתמשה בדימויים מעולם הכדורגל כדי לתקוף את רה"מ : " נתניהו התנהל בצורה בלתי אחראית רק בשביל הישרדותו "
" ביבי מתנהל 'בונקר' בתחום המדיני ,  באופן שמייצר נזק מדיני לישראל ",  כך אמרה היום  ( שישי )  יו"ר האופוזיציה ח"כ ציפי לבני  ( קדימה )  בנאום בפני הכנס השנתי של התאחדות הקבלנים באילת .  לדבריה , " בנושא הכלכלי ראש הממשלה התנהל בצורה בלתי אחראית מול הדרישות הסקטוריאליות ,  באופן שפוגע במשק רק כדי לשמור על הישרדותו ". 
לבני הוסיפה כי  " מה שמדינת ישראל הייתה צריכה בעת הזו של משבר כלכלי הוא התנהלות של לשחק 'בונקר' בתחום הכלכלי מול דרישות פוליטיות וסקטוריאליות ובתחום המדיני לנהל מדיניות חוץ פתוחה ולנהל תהליכים מדיניים באופן אחראי .  
 לדבריה , " אני באה מהמגזר הפרטי ואני בטוחה שכבר היום יש במגזר הפרטי מי שכבר חושב 'מי לוחש על אוזנו של מי בראשות הממשלה' ו'למי כדאי להתחבר' כדי לקדם את עסקיו הפרטיים .  זו תופעה מסוכנת ובלתי מתקבלת וזה חמור שהממשלה הזו מאפשרת את זה ומעודדת את זה ". 
בהתייחסה לנושא המדיני אמרה : " תם עידן הקריצות ואין כבר מקום לעמימות .  אין בעולם מי שייתן לתהליך מדיני עקר של גרירת רגליים להתנהל .  תהליך שכזה הוא כשלעצמו מסוכן לאינטרסים של מדינת ישראל ולמשימות שעומדות בפנינו ". 

לבני : " ביבי מתנהל בבונקר מדיני "
 יו"ר האופוזיציה השתמשה בדימויים מעולם הכדורגל כדי לתקוף את רה"מ : " נתניהו התנהל בצורה בלתי אחראית רק בשביל הישרדותו "
 
