 " שרה נתניהו גערה בלאה גולדין :  אתם כפויי טובה "
 על פי פרסום חדשות 10 ,  רעיית ראש הממשלה התקשרה לאם השכולה במחאה על הזמנת שרת המשפטים איילת שקד לנאום באזכרה לבנה ,  ואמרה לה : " החיבור שלכם ליריבים של בעלי ,  עלול לפגוע במאמץ שמשקיע ראש הממשלה בנושא ".  מטעמה של שרה נתניהו נמסר : " לא היה ולא נברא "
 שרה נתניהו ,  רעייתו של ראש הממשלה בנימין נתניהו גערה באם השכולה לאה גולדין ,  אמו של חלל צה"ל הדר גולדין .  על פי הפרסום בחדשות 10 ,  נתניהו אמרה לגולדין  " אתם כפויי טובה .  החיבור שלכם ליריבים של בעלי ,  עלול לפגוע במאמץ שמשקיע ראש הממשלה בנושא ".  הדר גולדין נפל במהלך מבצע  " צוק איתן "  וגופתו מוחזקת בשבי חמאס ברצועת עזה עד היום .  על פי הפרסום ,  את הדברים אמרה נתניהו בשיחת טלפון עם גולדין .
 על פי גורמים המקורבים למשפחה ,  ברקע הדברים שנאמרו למשפחת גולדין הייתה העובדה שמשפחת גולדין הזמינה את שרת המשפטים ,  איילת שקד ,  לנאום בטקס זיכרון להדר לפני שנתיים .  על פי הגורמים ,  נתניהו טילפנה לגולדין לאחר הטקס .  לאחר סיום השיחה חזרה גולדין המומה אל האורחים שהגיעו לביתה לאחר טקס האזכרה ,  ואורחיה התרשמו מעומק סערת הנפש שגרמה השיחה לגולדין .  
מטעמה של שרה נתניהו נמסר : " לא היה ולא נברא .  מעולם לא נערכה שיחה כזאת .  שרה נתניהו הגיעה לנחם את משפחת גולדין בשבעה ,  הגיעה ביחד עם ראש הממשלה לביקור בתערוכת ציורים של הדר שנערכה בכפר האומנים בעין הוד והשתתפה באירועים נוספים אחרים .  הדר גולדין ואורון שאול זכרונם לברכה הם בליבה של שרה נתניהו וראש הממשלה וכל אמירה אחרת אינה נכונה ואינה משקפת את הקשר שנוצר עם המשפחה ". 
גם אמו של חלל צה"ל הנעדר אורון שאול תקפה אתמול את התנהלות ראש הממשלה .  זהבה שאול ,  אמו של חלל צה"ל שגופתו מוחזקת בידי חמאס ,  האשימה את נתניהו כי שיקר לה ולבעלה הרצל בפגישה לפני שנתיים ,  כשאמר שלא יחתום על הסכם עם טורקיה שלא יכלול את החזרת גופתו ואת זו של גולדין .  
במסיבת עיתונאים שערכו משפחות שאול וגולדין ,  ברקע הדיווחים על התקדמות במגעים להסכם הסדרה בין ישראל לחמאס ,  ציינה שאול כי הפגישה עם נתניהו אירעה חודשים ספורים לפני מותו של בעלה מסרטן . 
" נתניהו צעק עלינו והטיח בנו האשמות ,  כינה אותנו שקרנים כי טענו בפניו שהוא הבטיח מפורשות שלא ייחתם שום הסכם עם טורקיה לפני שיחזרו הבנים ",  אמרה . " כעת כולנו יודעים מי שיקר .  הרצל יצא מהפגישה נסער ,  כאוב נפשית ופיזית ".   

" שרה נתניהו גערה בלאה גולדין :  אתם כפויי טובה "
 על פי פרסום חדשות 10 ,  רעיית ראש הממשלה התקשרה לאם השכולה במחאה על הזמנת שרת המשפטים איילת שקד לנאום באזכרה לבנה ,  ואמרה לה : " החיבור שלכם ליריבים של בעלי ,  עלול לפגוע במאמץ שמשקיע ראש הממשלה בנושא ".  מטעמה של שרה נתניהו נמסר : " לא היה ולא נברא "
 
