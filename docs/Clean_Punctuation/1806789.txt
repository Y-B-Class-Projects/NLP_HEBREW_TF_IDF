נתניהו מתגייס למען ששינסקי : " יש רווח הגון ליזמים "  
ראש הממשלה ייפגש עם 3 ח"כים של הליכוד בוועדת הכספים כדי לשכנעם לתמוך בהצעת חוק מיסוי רווחי הגז . " נבחרי הציבור חייבים לפעול למענו .  בהמלצות יש רווח הגון ליזמים "  
ראש הממשלה ,  בנימין נתניהו ,  מתגייס לאישור הצעת חוק ששינסקי בוועדת הכספים .  ל-TheMarker נודע כי נתניהו מתנגד לדרישות כמה מחברי הכנסת למסמס ולשנות את המלצות ועדת ששינסקי כפי שהן מופיעות בהצעת חוק מיסוי רווחי הגז והנפט .  
נתניהו אמר למקורביו בסוף השבוע כי  " כל שינוי בהחלטות יהיה פגיעה בציבור ".  לדברי המקורבים , " נבחרי הציבור חייבים קודם כל לפעול למען הציבור והאינטרסים שלו .  נתניהו למד את כל החומר לעומק והוא סבור שבהמלצות ששינסקי יש רווח הגון ליזמים ותקבולים נכונים לציבור ".  לאור התנגדות כמה מחברי הכנסת של הליכוד לחוק ששינסקי ,  אמר נתניהו למקורביו שיעשה כל מאמץ ויקדיש זמן רב בשבוע הקרוב הן בליכוד והן מחוצה לו כדי שההמלצות יאושרו כפי שהן .  נתניהו המשמש גם כשר לאסטרטגיה כלכלית ,  יזמן אליו ביומיים הקרובים את שלושת חברי הכנסת מטעם הליכוד החברים בוועדת הכספים ומתנגדים להצעת חוק מיסוי הגז והנפט .  
זאת ,  כדי להשיג את תמיכתם בהצבעה המתוכננת ליום רביעי הקרוב .  מדובר ביו"ר הקואליציה ח"כ זאב אלקין ,  במרכז הקואליציה בוועדת הכספים ח"כ ציון פיניאן ובח"כ מירי רגב .  כמו כן יפעל נתניהו לגיוס תמיכתן של שתי חברות הוועדה מטעם סיעת ישראל ביתנו ,  ח"כ פאינה קירשנבאום וח"כ ליה שמטוב ,  המתנגדות לחוק ששינסקי .  
נתניהו יבקש כי ישראל ביתנו תמלא אחר המשמעת הקואליציונית ,  ותתמוך בהמלצות כפי שאושרו בממשלה .  
יצוין כי בוועדת הכספים קיים רוב של חברי כנסת התומכים בהצעת החוק - גם ללא תמיכת חמשת ח"כים אלה .  12 חברי כנסת תומכים בהמלצות לעומת 5 שמתנגדים :  3 נציגי הליכוד ו-2 נציגי ישראל ביתנו .  ואולם ,  בליכוד חוששים כי אישור הצעת החוק בלא תמיכת חברי הכנסת מהליכוד ,  אלא בסיוע האופוזיציה - ישדר מסר שלפיו הממשלה חלשה ,  ונזקקת לתמיכת האופוזיציה כדי לקדם את המהלך הדרמטי .  
בליכוד אף שקלו להחליף את פיניאן ,  אלקין ורגב בחברי כנסת אחרים מהמפלגה המשמשים ממלאי מקום בוועדה :  אופיר אקוניס ,  דני דנון ,  ויריב לוין ,  אלא שגם חברי הכנסת האלה מתנגדים להצעת החוק .  
מקורות בליכוד מעריכים כי למרות התנגדות חברי הוועדה מטעם הסיעה ,  יהיה ניתן לגייס את תמיכת פיניאן ואלקין .  פיניאן אמר אמש כי יביע את ההתנגדותו בפני ראש הממשלה אבל יקבל את עמדתו ויצביע בהתאם להחלטת נתניהו .  אלקין אמר שיצביע כפי שפיניאן יצביע .  פיניאן ,  אלקין ,  ורגב הודיעו בשבוע שעבר כי הם מתנגדים להמלצות ששינסקי במתכונתן הנוכחית ותובעים להכניס בהן שינויים ,  כמו הפחתת שיעור ההיטל על חברות הגז או התחייבות להקמת קרן ייעודית עבור תקבולי מיסוי רווחי הגז .  בישראל ביתנו תבעו לקבע את שיעור המס על חברות הגז למשך 10 שנים על מנת להקל על חברות הגז בגיוס האשראי למימון הפרויקטים .  ואולם לדברי מקורבי נתניהו , " אין כל סיבה עניינית לשנות את ההחלטות ,  וחשוב לו שתוקם הקרן לחינוך ולביטחון שתקבוליה יגיעו מהעלאת המסוי על הגז .  
פעילות הקרן תהיה התמורה הנכונה שהציבור ייהנה מפירות רווחי הגז ".  
בתוך כך ,  שר האוצר יובל שטייניץ נחוש שלא לשנות את ההמלצות למעט שינויים טכניים .  שטייניץ מתנגד נחרצות להפחתת שיעור ההיטל על חברות הגז ,  ומתכוון לדרוש את העלאתה להצבעה של הצעת חוק ביום רביעי בועדת הכספים ,  גם אם נציגי הליכוד יתנגדו להם והן יאושרו בסיוע האופוזיציה .  
בלשכת שטייניץ חוששים כי אם ההמלצות לא יאושרו השבוע בועדת הכספים ,  ובשבוע הבא בקריאה השנייה והשלישית - לפני יציאת הכנסת לפגרת הפסח - לא יהיה ניתן לאשרן במושב הקיץ וההמלצות יירדו לטמיון .  

נתניהו מתגייס למען ששינסקי : " יש רווח הגון ליזמים "  
ראש הממשלה ייפגש עם 3 ח"כים של הליכוד בוועדת הכספים כדי לשכנעם לתמוך בהצעת חוק מיסוי רווחי הגז . " נבחרי הציבור חייבים לפעול למענו .  בהמלצות יש רווח הגון ליזמים "  

