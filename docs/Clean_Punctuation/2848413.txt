 " אובמה לא מתכוון להזמין את נתניהו לביקור בוושינגטון בקרוב "
 נשיא ארצות הברית נשאל על ידי מנהיגי שדולות ותורמים יהודים אם ייפגש עם ראש הממשלה ,  והבהיר ,  לדבריהם : " עוד לא ".  לדברי אובמה ,  פגישה כזו תהיה הזדמנות לנתניהו להביע ביקורת פומבית על הסכם הגרעין המסתמן .  כיצד הבית הלבן בכל זאת מחזר אחר ירושלים ? 
 ( אובמה : " נתניהו לא הציע חלופה טובה להסכם עם איראן ")  
בשבוע שעבר ,  במהלך פגישתו של נשיא ארצות הברית ברק אובמה עם מנהיגי שדולות ותורמים יהודים בבית הלבן ,  הנשיא הבהיר כי לפחות עד ל-30 ביוני ,  תאריך היעד לשיחות הגרעין בין איראן למעצמות ,  הוא לא יזמין את ראש הממשלה בנימין נתניהו לביקור רשמי בוושינגטון .  הפגישה התקיימה בדלתיים סגורות ,  אולם גורם המעורה בפרטיה מסר היום  ( חמישי )  לעיתון האמריקני  " ניו יורק טיימס "  כי אובמה מסר למנהיגים היהודים כי בשלב זה ,  הוא יסתפק בשיחות טלפון עם ראש הממשלה .
 הפגישה בבית הלבן נועדה להבהיר לקהילה היהודית את מחויבותו של ממשל אובמה לישראל ,  בצל שיחות הגרעין והביקורת עליהן מירושלים .  כשנשאל על ידי אחד הנוכחים אם יזמין בקרוב את נתניהו לביקור רשמי ,  ענה אובמה ,  על פי הדיווח : " עוד לא ".  לטענתו של הנשיא ,  פגישה כזו תסתיים ככל הנראה בביקורת פומבית מצד נתניהו על מדיניותו של אובמה ,  ובמיוחד על הסכם הגרעין המסתמן .  
עוד בוואלה חדשות:הבית הלבן : " אובמה יראה לעולם שהברית עם ישראל היא החזקה ביותר"נתניהו חזר לרשימת מאה המשפיעים של  " טיים ":   " צודק ,  אך חרדתי"אף פעם לא היינו עצמאיים לגמרי - וכנראה שגם לא נהיה 
עם זאת ,  הבית הלבן ממשיך במאמצים לשקם את היחסים עם ישראל .  השתתפותו של סגן הנשיא ג'ו ביידן בחגיגות לציון יום העצמאות הישראלי בוושינגטון היא רק צעד אחד שנועד להראות לציבור האמריקני והישראלי כי הממשל נותר לצדה של ישראל .  העובדה שהאירוע מאורגן על ידי השגריר הישראלי רון דרמר ,  שנודע כמקורבו של נתניהו ושמו נקשר בסערת נאום ראש הממשלה בקונגרס ,  רק מדגישה את המסר מצד הבית הלבן .  זאת ,  לצד פעולות לגיוס תמיכה להסכם הגרעין מצד ארגונים יהודיים בארצות הברית ומצד חברי קונגרס שנודעו בתמיכתם לישראל .  
דניאל קורצר ,  שגריר ארצות הברית לשעבר בישראל ובמצרים ,  הסביר בשיחה עם  " ניו יורק טיימס "  כי  " הממשל הנוכחי פרגמטי ,  והסוגיה שנמצאת כעת על השולחן היא יצירת תנאים שיובילו להשלכות סבירות ,  במקרה שיושג הסכם עם איראן ".  לדבריו , " היה רגע שבו ניתן היה לתהות אם הכעס הפך למדיניות ,  אבל הם התעשתו ואמרו ,  'טוב ,  הבהרנו את הנקודה ,  הגיע הזמן להמשיך הלאה' ". 
אחד מהמשתתפים בפגישה בבית הלבן עם הנשיא אובמה בשבוע שעבר הוסיף : " הייתה עליה פתאומית באק"ג ,  בשל דבריו של נתניהו סביב הבחירות ,  אבל זה מרגיש שהדופק החל להירגע ".  אובמה ובכירים נוספים בוושינגטון הביעו ביקורת חריפה על התבטאותו של ראש הממשלה ביום הבחירות ,  בנוגע לשיעורי הצבעה גבוהים בקרב אזרחי ישראל הערבים .  זאת ,  כשטרם שככה הסערה סביב הגעתו של נתניהו לנאום בקונגרס האמריקני ,  ללא תיאום עם הבית הלבן . 

" אובמה לא מתכוון להזמין את נתניהו לביקור בוושינגטון בקרוב "
 נשיא ארצות הברית נשאל על ידי מנהיגי שדולות ותורמים יהודים אם ייפגש עם ראש הממשלה ,  והבהיר ,  לדבריהם : " עוד לא ".  לדברי אובמה ,  פגישה כזו תהיה הזדמנות לנתניהו להביע ביקורת פומבית על הסכם הגרעין המסתמן .  כיצד הבית הלבן בכל זאת מחזר אחר ירושלים ? 

