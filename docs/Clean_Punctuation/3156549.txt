רשמו ביומנים אירוע נוסף : " כנס ישראל היום "
 פרסום ראשון :  המיליארדר שלדון אדלסון מתכנן לקיים באוקטובר הקרוב כנס גדול בירושלים ,  תחת חסות העיתון שבבעלותו - כך נודע לוואלה ברנז'ה .  לדברי גורמים שנחשפו לפרטי ההכנות ,  נשיא ארה"ב דונלד טראמפ וראש הממשלה נתניהו יוזמנו לנאום במגרש הביתי
המיליארדר היהודי אמריקאי ,  שלדון אדלסון ,  מתכנן לקיים באוקטובר הקרוב כנס גדול בירושלים ,  תחת חסות עיתון  " ישראל היום "  שבבעלותו - כך נודע לוואלה ברנז'ה .  לדברי גורמים שנחשפו לפרטי ההכנות ,  אדלסון מתכוון להזמין לכנס את נשיא ארה"ב ,  דונלד טראמפ לנאום באירוע ,  וגם את ראש הממשלה בנימין נתניהו .  
אדלסון הוא מהתורמים הגדולים של נתניהו ושל טראמפ כאחד ,  והמוציא לאור של העיתון החינמי  " ישראל היום "  אשר זוכה להיקף החשיפה הגדול בישראל ושמחזיק בקו אוהד במיוחד כלפי שני המנהיגים .  בעבר הוא תרם מיליונים לכינוס  " ועידת הנשיא "  שאירגן הנשיא לשעבר שמעון פרס בירושלים ולדברי הגורמים ,  הכנס המדובר מתוכנן להיערך בסדר גודל דומה .
 עם כניסתו לתפקיד  " העניק "  טראמפ לביסמוט ראיון ראשון לעיתונות הישראלית - עוד בהיותו כתב החוץ של  " ישראל היום ",  וטרם מינויו לעורך העיתון .  הריאיון זכה להדים רבים בתקשורת העולמית ,  וגם בזו הישראלית .  אפילו בתוכנית  " אולפן שישי "  אליה התראיין ביסמוט כינו פרשני הפאנל את הריאיון  " הישגי ".  מה שהחריג אפילו עוד יותר את הריאיון שהעניק טראמפ היא העובדה שעל פי החלטת הבית הלבן הנשיא לא מתראיין כלל לתקשורת זרה .
 בוואלה ברנז'ה פורסם אז כי הריאיון הושג בתיווך אדלסון ,  שדאג להכניס את ביסמוט לבית הלבן ,  כשהוא סוגר לו את הריאיון עם הנשיא החדש .  בנוסף לכך ,  רוב השאלות הועברו מראש לצוותו של טראמפ ,  שאף ענה עליהן במקומו של הנשיא .
 ב"ישראל היום "  בחרו שלא להגיב לדברים .  

רשמו ביומנים אירוע נוסף : " כנס ישראל היום "
 פרסום ראשון :  המיליארדר שלדון אדלסון מתכנן לקיים באוקטובר הקרוב כנס גדול בירושלים ,  תחת חסות העיתון שבבעלותו - כך נודע לוואלה ברנז'ה .  לדברי גורמים שנחשפו לפרטי ההכנות ,  נשיא ארה"ב דונלד טראמפ וראש הממשלה נתניהו יוזמנו לנאום במגרש הביתי

