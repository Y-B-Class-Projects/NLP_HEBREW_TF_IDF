כרוניקה של משבר :  עד כמה פגעו יחסי אובמה-נתניהו בישראל ? 
שש השנים המשותפות של מנהיגי ישראל וארה"ב לוו במשברים  " חסרי תקדים ",  ואי-אמון הדדי .  אלא שבעוד נתניהו מצליח להדוף את לחצי ארה"ב בסוגיה הפלסטינית ,  הרי שמאז 2009 - ידו של אובמה נותרת על העליונה בנושא האיראני
 ( אובמה ,  אתמול : " טעות להגיע שבועיים לפני בחירות ")  
ברק אובמה ובנימין נתניהו נאבקים זה בזה כבר שש שנים ,  מאז שנכנסו שניהם לתפקידיהם הנוכחיים ,  כנשיא ארצות הברית וכראש ממשלת ישראל .  אחת לכמה חודשים ,  מכריזים הפרשנים שהיחסים בין השניים הגיעו לנקודת שפל חסרת תקדים ,  רק כדי לגלות בהמשך שיש עוד לאן להידרדר .  הדבר נכון גם לגבי המשבר הנוכחי ביניהם ,  סביב נאומו הצפוי של נתניהו היום  ( שלישי )  בקונגרס .
 בסביבתו של נתניהו אומרים כי הנזקים שנגמרו ליחסים עם הבית הלבן והמפלגה הדמוקרטית בעקבות הנאום הינם  " נסבלים ",  כאשר על הפרק עומדת האפשרות לסכל הסכם גרעין רע עם איראן .  אובמה ניסה להשיב אמש לביקורת הזו כאשר הבהיר בראיון לסוכנות הידיעות רויטרס כי קיים סיכוי גדול שאיראן עצמה תדחה את הסכם הגרעין ,  בלי קשר למה יעשה נתניהו בקונגרס .  
עוד בוואלה חדשות:אובמה על ביקור נתניהו : " טעות לבוא שבועיים לפני בחירות"רייס : " תקיפות צבאיות לא ימנעו מאיראן להשיג גרעין "" לא חשבתי שיענה ":  הישראלי שקיבל מייל תשובה מאובמה 
אלא שאם אכן יושג הסכם ,  ועל פי הבית הלבן הסיכויים לכך עומדים כרגע על 50% ,  המשימה שהציב לעצמו נתניהו היא שאפתנית במיוחד :  הוא זקוק לגייס תמיכה של כ-15 סנאטורים דמוקרטים להכשלת ההסכם .  בלי 15 הסנאטורים הללו ,  כל המאמץ שהושקע בנאום יהיה לשווא .  הסיכוי להשיג כעת תמיכה בשיעור כזה מקרב הדמוקרטים ,  שרובם זועמים על היחס המזלזל של נתניהו כלפי אובמה ,  נראה נמוך מאוד .  כאשר בוחנים את היחסים בין השניים מ-2009 ועד היום ,  מסתמנת מגמה ברורה :  נתניהו גובר על הלחצים של אובמה בנושא הפלסטיני ,  ואילו אובמה הודף את הלחצים של נתניהו בנושא האיראני .  
הסיבוב הראשון בין השניים החל לאחר נאומו ההיסטורי של אובמה בקהיר בשנת 2009 ,  בו שירטט הנשיא החדש את חזונו למזרח תיכון חופשי ודמוקרטי .  הנאום הזה נראה במבט לאחור כמו הזיה ,  אבל הדברים הנחרצים שאובמה אמר במהלכו על הצורך בפיתרון הסכסוך הישראלי-פלסטיני והקמת מדינה פלסטינית עצמאית ,  תרמו רבות לנאום התגובה שנתניהו הציג כעבור זמן קצר , " נאום בר אילן ",  שבו התחייב נתניהו לראשונה לפתרון שתי המדינות .  כיפוף הידיים הזה הסתיים בניצחון עבור אובמה .  

לאחר נאום בר אילן ,  הצליח הנשיא לשכנע את נתניהו לקבל עליו הקפאת בנייה של עשרה חודשים בהתנחלויות ,  כדי לאפשר משא ומתן עם הפלסטינים לאורך שנת 2010 .  בזירה הפלסטינית ,  זו הייתה הפעם האחרונה שהוא הצליח לחלץ צעד ממשי מצד נתניהו .  המשא ומתן עצמו התנהל בגרירת רגליים ,  כאשר עורך דינו האישי של נתניהו ,  יצחק מולכו ,  דואג להאט את הקצב ,  לתקוע מקלות בגלגלים ולמנוע כל התקדמות ,  בדרך לסיום תקופת השיחות ללא פריצת דרך .  כאשר האמריקנים ניסו לשכנע את נתניהו להאריך את ההקפאה בשלושה חודשים נוספים תמורת חבילה נדיבה של סיוע ביטחוני ,  נתניהו נעזר בלחצים פנימיים מקרב הליכוד כדי לסרב בנימוס לבקשה .  
מאז ועד היום ,  אובמה לא הצליח לדחוף את נתניהו לעבר מימוש החזון שלו  ועל פי  " נאום בר אילן ",  גם של ראש הממשלה עצמו  בנושא הפלסטיני .  מבקריו משמאל טוענים כי הוא למעשה זנח את הסוגיה ,  מתוך הנחה שכל עוד נתניהו יושב בלשכת ראש הממשלה ,  אין סיכוי להתקדמות .  גם המשא ומתן שהתנהל בשנה שעברה בתיווכו של שר החוץ האמריקני ג'ון קרי ,  נעשה עם מעורבות נמוכה של אובמה ,  שלאורך כל הדרך היה סקפטי ביחס לתוצאות האפשריות .  
את הפעלתנות והאופטימיות של אובמה בנושא הפלסטיני החליפה עם הזמן הכרה במגבלות הפעולה האפשריות עם נתניהו .  אלא שאובמה לא ויתר על הקו המדיני אותו התווה בנאומו בקהיר ,  לפיו ארה"ב לא מכירה בלגיטימיות של כל בנייה שהיא מעבר לקו הירוק .  בכך ,  הוא למעשה ביטל את מכתב הנשיא בוש ,  אשר קבע כי ארצות הברית מבדילה בין גושי ההתיישבות הקרובים לקו הירוק ,  לבין התנחלויות מבודדות בלב הגדה המערבית .  עמוס ידלין ,  מועמד  " המחנה הציוני "  לתפקיד שר הביטחון ,  כינה בעבר את ההתנערות של אובמה ממכתב בוש  " הטעות הראשונה והגדולה ביותר של אובמה ביחס לסכסוך הישראלי-פלסטיני ".  
ההתנגדות הנחרצת של אובמה לבנייה כלשהי מעבר לקו הירוק השפיעה גם על יחסו של הממשל לסוגיית ירושלים .  דני דיין ,  יו"ר מועצת יש"ע לשעבר ,  אמר לוואלה חדשות כי  " עד לכניסתו של אובמה לבית הלבן ,  בנייה בירושלים לא הייתה נושא משברי ,  וזאת למעט מקרה אחד שהינו יוצא מן הכלל  הבנייה בהר חומה ,  שהיו לה מאפיינים ייחודיים .  כאשר אובמה נכנס לתפקיד ,  פתאום בנייה בשכונת גילה הפכה נושא למשבר ,  תכנון ברמת שלמה הפך עלבון אישי לסגן הנשיא וכן הלאה .  אובמה יצר משבר אחר משבר ללא שום צורך ,  ובלי לפתור שום בעיה קיימת ".  
בנייה בירושלים הייתה הנושא גם באחד המשברים האחרונים בין שני המנהיגים :  באוקטובר האחרון הגיע נתניהו לפגישה עם אובמה בבית הלבן ,  שהייתה אמורה להתמקד בנושאים האהובים על ראש הממשלה  איראן ,  סוריה ,  דאעש ועוד סוגיות אזוריות .  זמן קצר לפני הפגישה ,  פירסמה תנועת  " שלום עכשיו "  מידע חדש על תכניות בנייה מעבר לקו הירוק בירושלים .  הבית הלבן בתגובה פירסם הצהרת גינוי חריפה ,  ותוך שעות ספורות הפכה הפגישה שתוארה על ידי עוזריו של נתניהו כ"טובה מאוד ",  למוקד מתיחות חדש ,  כאשר בבית הלבן הביעו זעם על האופן בו ממשלת נתניהו פוגעת בכל אפשרות עתידית למימוש פיתרון שתי המדינות .  
אלא שהזעם לא באמת יצר שינוי מציאות בשטח .  משבר רדף משבר ,  לחץ התחלף בביקורת שהתחלפה בטינה של ממש ,  אבל שום דבר חיובי בזירה הישראלית-פלסטינית לא קרה בשש שנותיו של אובמה בתפקיד .  הדיפלומט האמריקני אילן גולדנברג ,  שהיה שותף בצוות המשא ומתן הישראלי-פלסטיני של קרי ,  ניתח במאמר שפורסם השבוע את הסיבות לכישלון המשא ומתן שהוא עצמו לקח בו חלק ,  והביע תקווה שאובמה וקרי ינסו פעם נוספת לקדם שיחות שלום .  עם זאת ,  השורה התחתונה במאמרו הייתה פסימית מאוד :  כל עוד נתניהו ואבו מאזן הם שני המנהיגים שנמצאים משני צידי המתרס ,  אין שום סיכוי להגיע להסכם ,  וזאת בשל החשדנות ההדדית העמוקה ביניהם ,  והיעדר ההשפעה של הלחץ האמריקני עליהם .
 כל זה אינו אומר שנתניהו לא מושפע מלחצים בנושא הפלסטיני .  להיפך .  אולם הלחצים המשפיעים עליו לא מגיעים מוושינגטון ,  אלא מאירופה .  המשא ומתן של קרי ,  למשל ,  יצא לדרך רק אחרי שבירושלים הפנימו את איום הסנקציות הכלכליות על ההתנחלויות שקידם האיחוד האירופי .  תוך כדי המשא ומתן עצמו ,  נתניהו הפגין עמדות גמישות בכמה נושאים ,  כמו למשל הסכמה לדון בגבולות 1967 עם חילופי שטחים כחלק מהסכם הקבע .  האמריקנים סבורים כי הסיבה העיקרית לכך הייתה חששו מכך שהשיחות ייכשלו והוא יישא באשמה ,  מה שיעודד לחצים נוספים מצד אירופה .  
בנושא האיראני ,  לעומת זאת ,  אנחנו מוצאים תמונה כמעט הפוכה לחלוטין :  נתניהו הוא זה שמנסה ללחוץ על אובמה ולהביא לשינוי בעמדותיו ,  ואילו אובמה הוא זה שהודף את הלחצים ,  עד כה בהצלחה .  לטענת האמריקנים ,  נתניהו ניסה לגרור את ארה"ב למתקפה על איראן ,  בין אם כשלב ב' של תקיפה ישראלית או כיוזמה אמריקנית עצמאית ,  לכל אורך הכהונה הראשונה של אובמה בתפקיד ,  ללא כל הצלחה .  בכירי ממשל אובמה התגאו רק לאחרונה באופן בו סיכלו את כוונתיו של נתניהו לתקוף באיראן ,  ואף תיארו את ראש הממשלה כ"פחדן עלוב ",  או באנגלית  צ'יקן שיט .  
לאחר שנכשלו הניסיונות לתקיפה באיראן ,  נתניהו נרתם בקיץ 2012 לפרויקט שאפתני לא פחות  החלפת אובמה בנשיא שיהיה נוח יותר עבורו ,  הן בנושא הפלסטיני והן בנושא האיראני .  יועצו המדיני דאז ,  רון דרמר ,  רקם קשר הדוק עם קמפיין הבחירות של המועמד הרפובליקני לנשיאות ,  מיט רומני ,  שאף ערך ביקור מתוזמן ומתועד היטב בישראל ,  ארבעה חודשים בלבד לפני הבחירות בארצות הברית .  אחד התומכים הגדולים ביותר של רומני היה שלדון אדלסון ,  המיליארדר היהודי-אמריקני שמשקיע מדי שנה מאות מיליוני שקלים בעיתון הבית של נתניהו , " ישראל היום ".  אדלסון השקיע יותר ממאה מיליון דולר בניסיון להחליף את אובמה ,  אבל כמו ניסיונותיו של נתניהו לגרור את אובמה למלחמה ,  גם ההימור הזה נכשל .  
לזכותו של נתניהו ,  יש לציין כי למרות כישלונו בנושא התקיפה ,  הוא כן הצליח לתרום תרומה משמעותית להחרפת הסנקציות הכלכליות על איראן .  אלא שהסנקציות הכלכליות שראש הממשלה כל כך התגאה בהן ובנזק שגרמו לכלכלה האיראנית ,  הן שהובילו בסופו של דבר לעלייתו לשלטון של נשיא איראן הנוכחי ,  חסן רוחאני ,  ולהאצת תהליך המשא ומתן החשאי בין איראן לארה"ב .  כעת ,  המעצמות דנות עם איראן על הסרת הסנקציות הללו באופן הדרגתי ,  תמורת צעדים חלקיים להגבלת יכולתה הגרעינית של איראן .  
המהלך האחרון של נתניהו בנושא האיראני היה לפני קצת יותר משנה ,  מיד לאחר חתימת הסכם הביניים בין איראן למעצמות ,  כאשר הלוביסטים של השדולה הפרו-ישראלית איפא"ק הסתערו על גבעת הקפיטול בוושינגטון ,  בניסיון לגייס תמיכה של 60 סנאטורים בחקיקת סנקציות חדשות על איראן .  מטרת המהלך הייתה להכשיל את הסכם הביניים שנתניהו התנגד לו נחרצות והציג אותו בתור  " עסקת המאה של איראן ".  אובמה ,  בתגובה ,  הפעיל גם הוא את כל כובד משקלו על הסנאטורים המתלבטים ,  והצליח לבסוף לסכל את המהלך ,  כמעט על חודו של קול .  
עבור איפא"ק ,  התבוסה לבית הלבן הייתה משפילה ,  והיא היוותה תזכורת כואבת למגבלות הכוח של הלובי הפרו-ישראלי ,  שלמרות היותו אחד החזקים ביותר בוושינגטון ,  מעולם לא הצליח לכופף את ידו של נשיא מכהן בסוגיות קריטיות עבור הבית הלבן  החל ממכירת מטוסי קרב לסעודיה בתקופת הנשיא רייגן ,  ועד למניעת ערבויות כספיות מישראל בגלל ההתנחלויות בתקופת הנשיא בוש האב .  
כעת ,  נתניהו מנסה פעם נוספת להכריע את אובמה בזירה האיראנית דרך הקונגרס ,  או כך לפחות טוענים מקורביו  ( בוושינגטון יש רבים המשוכנעים שהמטרה האמיתית של הנאום היא להכריע את משה כחלון ונפתלי בנט )  .  הסיכוי הפעם לא נראה גבוה יותר מאשר בסיבובים הקודמים ,  והממשל האמריקני נחוש להחזיר מלחמה .  בסוף השבוע פרסם הבית הלבן מסמך המפרט את היקף היחסים הביטחוניים והאסטרטגיים עם ישראל בתקופת ממשל אובמה ,  החל מהכסף הרב שהועבר למערכת  " כיפת ברזל ",  דרך שיתוף הפעולה המודיעיני בנושא איראן ,  ועד להגנה הנחרצת שהעניק הממשל לישראל בפורומים העוינים ביותר של האו"ם .  
במקביל ,  אובמה שיגר את היועצת שלו לביטחון לאומי ,  סוזן רייס ,  לשאת נאום פרו-ישראלי מובהק בוועידת איפא"ק בוושינגטון .  רייס ,  שאוהבת לספר לבכירים ישראלים אותם היא פוגשת על ביקורה הראשון והמרגש בישראל כנערה בת 14 ,  הפציצה אתמול את הקהל בוועידה באהבה ובתמיכה ,  כולל פתגמים מהתנ"ך שדיקלמה בעברית .  אלא שלצד אמירות כגון  " נעמוד לצד ישראל ויהי מה ",  היא הדגישה כי החלופה היחידה להסכם הגרעין שהממשל האמריקני מנסה להשיג ,  היא הסלמה מסוכנת שעשויה להוביל למלחמה עם איראן .  על 16 אלף המאזינים באולם הכנסים בוושינגטון זה אולי לא עשה רושם כביר ,  אבל כאשר רייס תאמר דברים דומים לסנאטורים שיתרשמו מנאום נתניהו ,  אין ספק שזיכרון המלחמות הקודמות בעיראק ובאפגניסטן ישפיע עליהם לא פחות מזיכרון נאומו של ראש הממשלה .  

עם כל זאת ,  ראוי לציין מקרה אחד ממערכת היחסים הסוערת בין אובמה לנתניהו ,  בו ראש ממשלת ישראל הכריע את נשיא ארה"ב באופן משכנע וגורף :  מבצע  " צוק איתן ".  תוך כדי הלחימה בדרום ,  אובמה וקרי ניסו לשכנע את נתניהו להעניק לקטאר וטורקיה ,  שתי התומכות הגדולות ביותר של הטרור במזרח התיכון ,  לתווך בין ישראל לחמאס .  נתניהו התנגד לכך בתוקף ,  והתעקש שהמתווכת היחידה בין הצדדים תהיה מצרים של הגנרל עבד אל-פתאח א-סיסי ,  המובילה את הלחימה נגד הטרור במזרח התיכון .  ההתעקשות הזו יצרה משבר חמור באמת בין הצדדים ,  אבל היא הסתיימה באימוץ העמדה הישראלית-מצרית על ידי ארה"ב ,  והבאת חמאס לשולחן הדיונים בקהיר .
 הדוגמא של  " צוק איתן "  שונה לחלוטין ממה שעומד לקרות היום בקונגרס .  התעקשותו של נתניהו על תיווך מצרי נגעה לאינטרסים הביטחוניים של ישראל ,  אך היא לא עמדה בסתירה לאלה של ארה"ב .  מעבר לכך ,  עמדתו של נתניהו זכתה לגיבוי נחרץ וקולני מצד מדינות ערב המתונות כגון סעודיה וירדן ,  ואפילו מצדו של יו"ר הרשות הפלסטינית ,  אבו מאזן ,  שמדבר בהערצה של ממש על נשיא מצרים .  
בנוסף ,  נתניהו השתמש בשרים מתונים בממשלתו ,  הזוכים להערכה בקהילה הבינלאומית ,  כדי להסביר את עמדתו כלפי חוץ .  הדוגמא הבולטת ביותר הייתה שרת המשפטים דאז ,  ציפי לבני ,  שבזמן המלחמה נשלחה להסביר מדוע אסור לתת לקטארים דריסת רגל במשא ומתן ,  ואילו כיום נתניהו מגדיר אותה  " סכנה למדינה ".  
הקואליציה שתמכה בנתניהו מול אובמה בוויכוח על התיווך המצרי  אבו מאזן ,  מצרים ,  סעודיה ,  ירדן וכמובן המרכז הפוליטי בישראל  לא קיימת כיום בהקשר של נאומו בקונגרס .  נתניהו ניסה להזמין את שגרירי מדינות ערב בוושינגטון להגיע לנאום ,  אבל אף אחד לא נענה להזמנה .  בשגרירות ירדן בבירה האמריקנית אף העלו לחשבון הטוויטר ציוצים נגד נאומו של ראש הממשלה .  נתניהו מוצא את עצמו היום בוושינגטון מוקף בתמיכה ובאהבה של חבריו במפלגה הרפובליקנית ,  אבל בלי השותפים להם הוא באמת זקוק כדי לשנות את המשוואה מול אובמה .  
לפניות לכתב :  amir.tibon@walla.co.il 

כרוניקה של משבר :  עד כמה פגעו יחסי אובמה-נתניהו בישראל ? 
שש השנים המשותפות של מנהיגי ישראל וארה"ב לוו במשברים  " חסרי תקדים ",  ואי-אמון הדדי .  אלא שבעוד נתניהו מצליח להדוף את לחצי ארה"ב בסוגיה הפלסטינית ,  הרי שמאז 2009 - ידו של אובמה נותרת על העליונה בנושא האיראני

