דרוש :  נהג להסעת ילדיו של נתניהו לבילויים בסופי שבוע
מודעת דרושים שפרסמו נציבות שירות המדינה ומשרד ראש הממשלה מציעה לסטודנטים לעבוד בסופי שבוע ובחגים בתור נהגים ברכב ממשלתי .  המודעה מבקשת נהגים בעלי  " נועם הליכות ואחריות אישית "
 נציבות שירות המדינה ומשרד ראש הממשלה פרסמו מודעת דרושים עבור סטודנטים למשרת נהג במשרד ראש הממשלה .  בפירוט המשרה נכתב כי היא כוללת  " נהיגה ברכב ממשלתי לצורך ביצוע משימות ".  בין תפקידי הנהג המיועד ,  גם הסעתם של ילדי ראש הממשלה בנימין נתניהו  יאיר ואבנר .
 המודעה פונה לסטודנטים ונטען כי היא תבוצע באזור ירושלים .  חלק מהדרישות מהמועמדים לתפקיד מתייחסות לתכונות אופי .  כך למשל ,  נכתב במודעה כי יש צורך ב"מוכוונות לשירות ,  נועם הליכות ואחריות אישית ".  עוד נכתב כי המועמד יצטרך לנהוג בכלי הרכב במהלך סופי שבוע ובחגים וכי הוא יצטרך לבצע שליחויות שונות .
 ממשרד ראש הממשלה נמסר בתגובה : " משרד ראש הממשלה מעסיק נהגים תורנים במשרת סטודנט בסופי שבוע על פי אישור שהתקבל מנציבות שירות המדינה ". 
אגף הביטחון במשרד ראש הממשלה מסר : " סידורי ההסעה והאבטחה נקבעים על ידי אגף הביטחון במשרד ראש הממשלה בהתאם לצרכים המבצעיים בלבד ולא על ידי משפחת נתניהו .  היקף המענה האבטחתי מותאם להערכת האיום השונה ממאובטח למאובטח .  מטבע הדברים ,  אגף הבטחון אינו יכול לפרט מרכיבי קביעת רמת האיום לגבי כל מאובטח ". 
משלכת ראש הממשלה נמסר : " הידיעה אינה נכונה ,  בין השאר מפני שאבנר נתניהו שומר שבת ואינו נוסע בשבת .  כל ההחלטות בנושאי האבטחה נקבעות על ידי גורמי הביטחון וליאיר ואבנר אין שום חלק בכך ". 
עוד ידיעות בוואלה !  NEWS:למרות שהואשם בקבלת שוחד :  מצגר הוזמן לנאום בכנס על  " כבוד הרבנות"השר ארדן הודיע : " עוברים לאי-הפללה של צרכני סמים קלים"מגנט אחד - מאות אלפי שקלים :  כך התרחש עוקץ הבגדים הגדול 
בעקבות פרסום המכרז פנתה תנועת אומ"ץ ליועצת המשפטית של ראש הממשלה ,  עו"ד שלומית ברנע-פרגו . " נבצר מבינתנו כיצד אישר משרד ראש הממשלה ,  וכיצד אישרת את עצמך ,  דרישה כה מחוצפת ושערורייתית למימון ענייניה הפרטיים של משפחת ראש הממשלה ,  מתקציב המדינה ",  נכתב . " נסיעותיהם הפרטיות של ילדי ראש הממשלה בסופי שבוע ,  שאביהם איננו מתלווה אליהן ,  אין להן דבר וחצי דבר עם ענייני המדינה .  את בילוייהם הפרטיים של ילדי ראש הממשלה ,  יתכבד ראש הממשלה וישלם מהמשכורת שהוא מקבל מאוצר המדינה או יתכבדו ילדיו וישלמו מכספם שלהם ". 
עוד נכתב : " דרישה זו מקבלת ממד מיוחד של עזות-מצח נוכח הטענות המתעוררות בעצם הימים הללו במסגרת חקירת פרשת טובות ההנאה שבה חשוד מר נתניהו והקרויה 'תיק 1000' .  במסגרת זו ,  נחקרות גם טובות הנאה שקיבל מר יאיר נתניהו מאילי הון ידועי שם מרחבי העולם .  בהקשר זה ,  טען ראש הממשלה כי ילדיו הם 'אנשים פרטיים שלא בחרו בחיים הציבוריים' .  נודה לך באם תואילי להסביר ,  כיצד יכולים 'אנשים פרטיים' כדוגמת בניו הבגירים של ראש הממשלה ,  להיות זכאים לשירות הסעות ממלכתי במימון המדינה ". 
 ( עדכון ראשון :  11:51 )  

דרוש :  נהג להסעת ילדיו של נתניהו לבילויים בסופי שבוע
מודעת דרושים שפרסמו נציבות שירות המדינה ומשרד ראש הממשלה מציעה לסטודנטים לעבוד בסופי שבוע ובחגים בתור נהגים ברכב ממשלתי .  המודעה מבקשת נהגים בעלי  " נועם הליכות ואחריות אישית "
 
