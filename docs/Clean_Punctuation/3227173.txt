הסלמה שהלכה כפי שבאה :  קריסת הפסקת האש היא רק עניין של זמן
בהתחממות הביטחונית האחרונה חמאס הצליח לפורר את התדמית של  " מר ביטחון "  ולחשוף את כל מה שילד בעזה כבר יודע - נתניהו רוצה בהמשך שלטון הארגון ברצועה .  בינתיים ,  כשמצרים והאו"ם משמשים כבייביסיטרים ,  הקטטה הבאה בין הצדדים עלולה לפרוץ כבר בסוף השבוע הקרוב
קשה לדעת בשלב זה למי להאמין .  לאותו גורם מדיני שבישר לנו ש"אין הפסקת אש ",  או לצבא שבאותו רגע ממש הסיר את הגבלות התנועה באזור הדרום .  ואולי למנהיג חמאס שהסביר במעין  " סיכום אירוע "  כי  " ההתנגדות אמרה את דברה והכיבוש הבין את המסר ".  בפועל ,  נשמרת הפסקת אש ,  גם אם ראש הממשלה בישראל מסרב להודות בכך מטעמים של קמפיין בחירות .  
חמאס הצליח לפגוע בתכניותיו פעם אחר פעם .  בפעם הראשונה ,  כאשר מנע ממנו מלהופיע בבמה הביתית האהובה עליו כל כך זו של הוועידה השנתית של איפא"ק בוושינגטון ,  אותה במה ש"הופקרה "  לידיו של בני גנץ .  בפעם השנייה ,  כשחמאס הצליח לפורר את התדמית של  " מר ביטחון "  של נתניהו ולחשוף את מה שכל ילד בעזה כבר יודע - ממשלת ישראל רוצה את חמאס ברצועה .  נתניהו לא יודה בכך ,  גם שרי ממשלתו ,  אך החלופה לשלטון הארגון ברצועה תהיה כנראה כאוטית ומסוכנת הרבה יותר .  מכאן ההעדפה של ראש הממשלה להגיע להסדר כזה או אחר עם חמאס ,  מאשר לפתוח במלחמה שתוביל לשום מקום .
 עוד בוואלה !  NEWS:מנהיג חמאס הנייה אחרי ההסלמה ברצועת עזה :  ישראל הבינה את המסרשקט שברירי ברצועת עזה :  צה"ל וחמאס נערכים לעימותים בשבתצה"ל תקף יעדי חמאס ברצועת עזה ;  יורטה רקטה שנורתה לאשקלון 
אלא שגם כעת לא ברור מה ניסה חמאס להשיג בסבב האחרון ,  מלבד העובדה שרצונו לשמר את עזה בכותרות .  הוא היה מוכן להסתכן במלחמה ,  לירות טיל לעבר השרון ,  ביודעו ששינוי של ממש בשטח לא יקרה לפחות עד הבחירות .  קברניטי חמאס הבינו כי סבב מהלומות קצר כפי שהיינו עדים לו ,  הוא בגדר מה שנקרא בערבית : " טיטי טיטי ,  זאי מא רוחתי זאי מא ג'יתי ".  כלומר ,  כפי שהלכתי ,  כך גם באתי .  
המצב בעזה נותר כפי שהיה .  אין הסדר משמעותי יותר וחמאס ממשיך לעשות קולות של הסלמה מבלי שירצה במלחמה של ממש מול ישראל .  לפחות אף אחד לא יכול לבוא בטענות לחמאס ,  כי הוא הפך לסוג של רשות פלסטינית שמשתף פעולה עם ישראל .  הארגון עושה זאת ,  אך במקביל ממשיך לירות טילים ורקטות ,  בטעות או שלא בטעות .  
השאלה שנותרה כעת היא עד כמה שברירית הפסקת האש ששוב הושגה בחסות המצרים ושליח האו"ם ניקולאי מלדנוב .  השניים האחרונים הפכו ממזמן לבייביסיטרים של הילדים שמתקוטטים ובכל פעם נקראים להפריד ביניהם ,  עד לקטטה הבאה .  בהיעדר פתרון כולל יותר לרצועת עזה ,  ברור שהקטטה הזו כבר בפתח ,  ייתכן שגם ביום שבת הקרוב .  
חמאס ממשיך לתכנן את צעדת ה"מיליון "  שלו - שברור שאולי ישתתפו בה כמה עשרות אלפי אנשים ,  אך בוודאי שלא מיליון - וירצה להפוך את האירוע למדמם במיוחד .  השאלה היא לאן יובילו תמונות ההרוגים והפצועים בשבת :  האם שוב יתחדש הירי לעבר ישראל ,  ושוב קמפיין הבחירות יחזור להתמקד בעזה ?  אם לא ,  נוכל להמשיך לחזור לשגרת הטלפון הפרוץ ,  הצוללות ושאר האירועים שבשגרה .  

הסלמה שהלכה כפי שבאה :  קריסת הפסקת האש היא רק עניין של זמן
בהתחממות הביטחונית האחרונה חמאס הצליח לפורר את התדמית של  " מר ביטחון "  ולחשוף את כל מה שילד בעזה כבר יודע - נתניהו רוצה בהמשך שלטון הארגון ברצועה .  בינתיים ,  כשמצרים והאו"ם משמשים כבייביסיטרים ,  הקטטה הבאה בין הצדדים עלולה לפרוץ כבר בסוף השבוע הקרוב

