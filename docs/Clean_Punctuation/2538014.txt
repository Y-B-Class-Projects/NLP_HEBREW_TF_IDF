פינוי האולפנה :  נתניהו במגעים ליליים עם אלקין ואורלב
ראש הממשלה נועד עם יו"ר הקואליציה וחבר הכנסת כדי לדון במה שהם טוענים שמהווה הפרה של הסיכום על פינוי גבעת האולפנה בבית אל ,  בשל המשך היערכות מערכת הביטחון לפינוי
ראש הממשלה ,  בנימין נתניהו ,  ומזכיר הממשלה ,  צבי האוזר ,  קיימו במהלך הערב מספר שיחות עם חבר הכנסת זבולון אורלב  ( הבית היהודי )  ויו"ר הקואליציה ,  זאב אלקין ,  אשר טוענים כי הופר הסיכום על פינוי שכונת גבעת האולפנה .  המגעים נמשכו גם אל תוך שעות הלילה  ( שישי )  .
 לטענת ח"כ אורלב וח"כ אלקין ,  הסיכום לפיו לא תתקיים שום היערכות לפינוי 30 המשפחות משכונת גבעת האולפנה בבית אל ,  הופר אתמול בעקבות ההחלטה להציב קרוואנים האמורים לשמש לפינוי המשפחות .  הסיכום שהושג בשבוע שעבר קבע כי אורלב ואלקין יידחו עד ליום רביעי הבא את ההצבעה על הצעת חוק ההסדרה - להסדרת מאחזים הבנויים על קרקע פלסטינית פרטית - ובתמורה נתניהו התחייב שבמהלך אותו פרק זמן ,  צה"ל לא יערך לפינוי .  כמו כן ,  הוסכם כי אם הצעת החוק תעבור בקריאה טרומית במהלך זמן זה ,  לא יחלו בהיערכות לפינוי עד להכרעה בהצעת החוק .  
הודעות שקיבלו לאחרונה מפונים מגוש קטיף בישרו כי הקרווילות שיועדו להם יועברו לטובת המשפחות שיפונו מגבעת האולפנה .  על פי תכנון מערכת הביטחון ,  הקרווילות יועברו לאתר זמני הממוקם בבסיס צבאי ליד בית אל ,  שיוקם לצורך קליטת המשפחות שיפונו .  אמש נדחה דיון במנהל האזרחי בלחץ משרד ראש הממשלה ,  שהיה אמור להכשיר את האתר הזמני ,  אולם כעת לטענת המתנחלים ,  הכנתן של הקרווילות לטובת המפונים עומדת בסתירה להתחייבות ראש הממשלה כי מערכת הביטחון וכלל הגורמים יקפיאו את ההכנות לקראת פינוי אפשרי של השכונה .
 בוועד מתיישבי גוש קטיף אמרו אמש בתגובה כי החלטת הממשלה לקחת את הקרוונים היא  " פשע כפול ":   " קודם כל מכינים את הגירוש של תושבי בית אל והופכים אותם לפליטים בארצם ,  וזאת על חשבון אלה שממשלת ישראל גירשה לפני שבע שנים ,  ועדיין לא הביאה אותם לבית של קבע .  טוב יהיה אם הממשלה תחזור בה מהחלטת הפינוי ,  שהיא עצמה הגדירה כגזירה שהציבור לא יכול לעמוד בה ".  
גבעת האולפנה - כותרות אחרונות:נתניהו התערב :  צה"ל ביטל דיון על גבעת האולפנהעל אף דברי נתניהו :  צה"ל נערך לפינוי גבעת האולפנהנתניהו דחה בשבועיים ההצבעה על הסדרת גבעת האולפנה
לפניות לכתבים :  פנחס - pinhaswolf@walla.co.il ,  יהושע - joshjosh@walla.com 

פינוי האולפנה :  נתניהו במגעים ליליים עם אלקין ואורלב
ראש הממשלה נועד עם יו"ר הקואליציה וחבר הכנסת כדי לדון במה שהם טוענים שמהווה הפרה של הסיכום על פינוי גבעת האולפנה בבית אל ,  בשל המשך היערכות מערכת הביטחון לפינוי

