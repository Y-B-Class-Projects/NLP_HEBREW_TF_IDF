נתניהו לפוטין במוסקבה :  הקשר בינינו מנע חיכוכים בין הצבאות
ראש הממשלה נפגש עם פוטין לראשונה מאז הפלת המטוס הרוסי ,  והודה לו על  " הדרך הישירה והגלויה "  שבה מתקיים הקשר בין המדינות .  על איראן : " אנחנו נחושים להמשיך בפעילות התקיפה נגד ניסיונות התבססותה בסוריה ".  הערב הוא ישוב לישראל ברקע האפשרות שמנדלבליט יודיע על החלטתו
ראש הממשלה בנימין נתניהו נפגש היום  ( שני )  עם נשיא רוסיה ולדימיר פוטין במוסקבה .  בהצהרתם בקרמלין אמר נתניהו כי  " הקשר הישיר בינינו הוא נדבך שמנע חיכוכים בים הצבאות לנו ושתרם לביטחון וליציבות באזור ".  נתניהו הודה לנשיא רוסי  " על ידידותך ועל הדרך הישירה והגלויה והאמיתית שבה אנחנו מקיימים את הקשר בין רוסיה לישראל "  וציין כי הם נפגשו 11 פעמים מאז ספטמבר 2016 .
 פוטין אמר לנתניהו כי  " חשוב מאוד שנמשיך לשתף פעולה בינינו .  רוסיה הייתה שותפה בתמיכה בהקמת מדינת ישראל .  החיים מתפתחים ודורשים משא ומתן ,  ונרצה מאוד לדבר על המצב באזור ועל סוגיית הביטחון ". 
השניים דנו בענייני סוריה ,  בתהליך ההתבססות האיראנית באזור ובנושאים נוספים הקשורים למזרח התיכון .  נתניהו אמר בקרמלין לצדו של פוטין כי  " האיום הגדול ביותר ליציבות ולביטחון באזור בא מאיראן ומגרורותיה ,  ואנחנו נחושים להמשיך בפעילות התקיפה שלנו נגד איראן וניסיונותיה להתבסס בסוריה .  אני רוצה לשוחח על כך ,  אבל גם על היחסים הבילטארליים בינינו ".  בנוסף לכך ,  הזמין את פוטין כאורח כבוד בירושלים . " אין ראוי ממך ",  אמר לו .
 עוד בוואלה !  NEWS:מתקפה של נתניהו לקראת הכרעת היועמ"ש : " שבירת כל נורמה דמוקרטית "  
נתניהו ישוב עוד הערב לישראל אחרי שהחליט לקצר את נסיעתו ,  ברקע האפשרות כי היועץ המשפטי לממשלה אביחי מנדלבליט יודיע כבר מחר על הגשת כתב אישום נגדו בכפוף לשימוע .  פגישתם של נתניהו ופוטין הייתה אמורה להתקיים בשבוע שעבר ,  אך נדחתה ברקע מאמציו של נתניהו להביא לאיחוד מפלגות הימין לקראת סגירת הרשימות ביום חמישי האחרון .  
זוהי נסיעתו הראשונה של נתניהו לקרמלין מאז משבר הפלת המטוס הרוסי בספטמבר האחרון .  מאז אותה התקרית ,  נתניהו לדבר עם הנשיא פוטין ,  אך רק לאחרונה קיבל ממנו הזמנה .  נתניהו ופוטין נפגשו באקראי לשיחת צד בנובמבר האחרון ,  אך לא קיימו פגישה מדינית זה למעלה מחצי שנה בפריז ,  בשולי הטקס לציון 100 שנה למלחמת העולם הראשונה .  
בעת המראתו למוסקבה אמר נתניהו כי  " השיחה בוודאי תעסוק בכמה נושאים ,  אבל מבחינתו מוקד השיחות הוא מניעת התבססות איראן בסוריה ".  לדבריו , " אכנס איתו  ( עם פוטין )  לפרטים על מנת להבטיח שצבא רוסיה וצה"ל מתואמים באופן כזה שנמנע חיכוך .  עד היום זה הצליח ,  והמטרה המרכזית היא שזה יצליח גם בהמשך ". 
עוד הוסיף נתניהו טרם עלייתו למטוס כי מטרה נוספת לביקור הוא  " לממש את השיח החשוב ,  הקרוב ואפילו האינטימי עם נשיא רוסיה ,  שהוא כל כך חשוב לביטחון ישראל ". 
 ( עדכון ראשון :  14:11 )  

נתניהו לפוטין במוסקבה :  הקשר בינינו מנע חיכוכים בין הצבאות
ראש הממשלה נפגש עם פוטין לראשונה מאז הפלת המטוס הרוסי ,  והודה לו על  " הדרך הישירה והגלויה "  שבה מתקיים הקשר בין המדינות .  על איראן : " אנחנו נחושים להמשיך בפעילות התקיפה נגד ניסיונות התבססותה בסוריה ".  הערב הוא ישוב לישראל ברקע האפשרות שמנדלבליט יודיע על החלטתו

