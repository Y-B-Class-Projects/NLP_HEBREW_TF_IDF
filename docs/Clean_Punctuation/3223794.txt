נתניהו עתר לבג"ץ כדי לאפשר את קבלת מימון מקורביו להגנה משפטית
עורכי דינו של רה"מ עתרו בדרישה להפוך את החלטת ועדת ההיתרים ,  שקבעה כי לא ראוי שבעלי הון יממנו את הוצאות משפטו .  בעתירה נחשף כי נתניהו פנה בינתיים לקבל הלוואה מאותם בעלי הון .  עורכי דינו טענו כי נתניהו  " נדרש לגייס משאבים אדירים לצד תעצומות נפש "
 ראש הממשלה בנימין נתניהו עתר הבוקר  ( שני )  לבג"ץ בדרישה להפוך את החלטת ועדת ההיתרים שבמשרד מבקר המדינה ,  ולאפשר לו לקבל כספים ממקורביו לצורך מימון הגנתו המשפטית .  העתירה הוגשה באמצעות עורכי דינו של נתניהו - נבות תל צור ,  טל שפירא ועמית חדד .
 נתניהו ,  שעומד בפני הגשת כתב אישום כפוף לשימוע בשלושה תיקים בגין שוחד ,  מרמה והפרת אמונים ,  ביקש לקבל עד שני מיליון דולר מבן דודו נתן מיליקובסקי ומאיש העסקים ספנסר פרטרידג' .  ראש הממשלה נדרש להיתר מיוחד ,  שכן על פי כללי ועדת אשר למניעת ניגוד עניינים של חברי ממשלה ,  אסור לשר לקבל כל שכר או טובת הנאה מלבד משכורתו מהמדינה .
 לקריאה נוספת בנושאנתניהו הגיב להחלטת היועמ"ש : " מסע ציד להפלת ממשלת הימין"נדרש להחזיר מיליון שקל :  נדחתה בקשת מימון ההגנה המשפטית של נתניהוחיזוק לנתניהו :  עו"ד פנחס רובין מצטרף לצוות ההגנה של ראש הממשלה 
ועדת ההיתרים דחתה את בקשתו וקבעה כי מימון הוצאות משפט הנובעות מחקירה פלילית ,  הכוללת חשש למעשים פליליים בקשר עם בעלי הון שונים ,  לא ראוי שייעשה בידי בעלי הון . " מימון זה עלול לפגוע באמון הציבור בשלטון בהקשר של טוהר המידות ",  נכתב .  עוד נקבע כי על נתניהו להחזיר למיליקובסקי 300 אלף דולר שכבר קיבל למטרה זו .
 בעתירה כתבו פרקליטי ראש הממשלה כי  " מדובר בשלושה תיקים 'מפלצתיים' ,  כלשון בית המשפט ,  אשר נחקרו על ידי רשויות האכיפה במשך למעלה משנתיים ..  .  תוצרי החקירה מחזיקים מאות עדויות ,  מאות אלפי מסמכים ,  אלפי עמודים של תמלילי חקירה ועוד .  מול מערכה כבדה וחסרת תקדים זו ,  והמשאבים העצומים שהשקיעה המדינה כדי לחקור ולגבש את החשדות ,  עומד אדם בודד ויחיד ,  בשר ודם ,  הנדרש לגייס משאבים אדירים לצד תעצומות נפש כדי לממש את חזקת החפות העומדת לו ולהיאבק על חפותו ".  
בעתירה נטען כי ועדת ההיתרים שגתה כאשר לקחה במסגרת שיקוליה את יכולתו הכלכלית של נתניהו ,  בעוד היא הייתה אמורה לבחון אך ורק את השיקולים הנוגעים לניגוד עניינים .  הפרקליטים אף האשימו את הוועדה כי  " מתוך נהייה אחר רחשי ציבור פופוליסטיים ,  סמכה  ( הוועדה )  את החלטתה על הצהרות הון קודמות של העותר  ( נתניהו )  ,  ללא הסכמתו ,  ללא ידיעתו ומבלי לברר כלל אם הן מעודכנות ,  ואף עיטרה את החלטתה בביטויים עסיסיים ,  שאין זאת אלא שנועדו להעצים את הפגיעה בו ".  על פי העתירה ,  החלטת הוועדה חורגת באופן קיצוני ממתחם הסבירות ,  מפלה את נתניהו לרעה  " רק בשל היותו בעל אמצעים ",  ודינה להתבטל .
 עוד צוין בעתירה כי לאחר דחיית הבקשה השנייה של נתניהו על ידי ועדת ההיתרים ,  ראש הממשלה  " החל לנקוט צעדים מידיים לשם נטילת הלוואה מסחרית ,  בתנאי השוק וכנגד ביטחונות ,  מהאדונים הנכבדים פרטרידג' ומיליקובסקי ,  וזאת כמימון ביניים דחוף ,  על מנת לאפשר כניסה לעבודה של עורכי דינו ..  .  אשר התנו את המשך הטיפול בהליך השימוע ..  .  בהסדרה תחילה של תשלום שכר טרחתם ".  

נתניהו עתר לבג"ץ כדי לאפשר את קבלת מימון מקורביו להגנה משפטית
עורכי דינו של רה"מ עתרו בדרישה להפוך את החלטת ועדת ההיתרים ,  שקבעה כי לא ראוי שבעלי הון יממנו את הוצאות משפטו .  בעתירה נחשף כי נתניהו פנה בינתיים לקבל הלוואה מאותם בעלי הון .  עורכי דינו טענו כי נתניהו  " נדרש לגייס משאבים אדירים לצד תעצומות נפש "
 
