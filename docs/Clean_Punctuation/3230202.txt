חברי קונגרס דמוקרטים פרו-ישראלים בהצהרה :  לא לסיפוח הגדה
ארבעה מחוקקים אמריקנים הנחשבים לתומכים ותיקים באיפא"ק ,  שהתנגדו להסכם הגרעין עם איראן ,  יצאו בהצהרה משותפת נגד האפשרות שנתניהו יספח את הגדה המערבית . " האפשרות הטובה ביותר עבור ישראל יהודית ודמוקרטית היא שתי מדינות עם חילופי שטחים "
 חברי קונגרס דמוקרטים הידועים בתמיכתם בישראל הזהירו אתמול  ( שישי )  את ראש הממשלה בנימין נתניהו שלא יספח את הגדה המערבית .  זאת ,  לקראת פרסום  " עסקת המאה "  של נשיא ארצות הברית דונלד טראמפ והאפשרות שוושינגטון תיסוג מתמיכתה בהקמת מדינה פלסטינית .
 ארבעת המחוקקים האמריקנים ,  בהם יו"ר ועדת בית הנבחרים לענייני חוץ אליוט אנגל ,  הסבירו בהצהרה משותפת כי הם תומכים בשמירה על ביטחונה של ישראל ,  אך  " מודאגים ביותר "  מהאפשרות שישראל תספח את השטחים . " אנחנו מקווים שכל צעדי הביטחון ייושמו במסגרת פתרון שתי המדינות ",  אמרו . 
" שתי מדינות לשני עמים ,  במשא ומתן בין שני הצדדים ,  עם חילופי שטחים המוסכמים על שניהם ,  היא האפשרות הטובה ביותר עבור ישראל יהודית ,  דמוקרטית ובטוחה שתחיה לצדה של מדינה פלסטינית דמוקרטית ומפורזת ".  
על ההצהרה חתומים גם ניטה לוואי ,  ברד שניידר וטד דויטש ,  שעומד בראש תת-הוועדה לענייני המזרח התיכון .  כולם נחשבים לתומכים ותיקים של הלובי הפרו-ישראלי איפא"ק .  הם אף חרגו בעבר מעמדתם מפלגתם כשהתנגדו להסכם הגרעין שנחתם בין המעצמות לבין איראן ב-2015 תחת ממשלו של הנשיא ברק אובמה .
 הצהרתם של חברי הקונגרס הדמוקרטים הפרו-ישראליים מצטרפת לקריאות מתוך המפלגה הדמוקרטית נגד סיפוח הגדה המערבית ,  ברקע הצהרתו של נתניהו על תמיכתו בהחלת ריבונות .  המועמד בפריימריז הדמוקרטיים בטו א'ורורק ,  הנחשב לכוכב עולה במפלגה ,  כינה אותו  " גזען "  ש"מזהיר מפני ערבים שמגיעים לקלפיות ,  הוא רוצה להכשיל כל סיכוי לשלום כשהוא מאיים לספח את הגדה המערבית והוא תמך במפלגת ימין קיצוני כדי לשמור על שלטונו ".  
ביום חמישי דווח ברשת ABC כי ממשל טראמפ עשוי לפרסם את תכנית השלום עוד חודש ,  אחרי ניצחונו של ראש הממשלה בנימין נתניהו בבחירות .  זאת ,  לאחר ההערכות ש"עסקת המאה "  תפורסם רק אחרי שתוקם הממשלה בישראל .
 טראמפ קיבל תדרוך על התכנית ,  שעליה עבדו חתנו ג'ארד קושנר ו"צוות השלום "  המצומצם שלו בחודשים האחרונים .  פרטי התכנית נותרו חסויים ,  אפילו בתוך הבית הלבן ,  ולפי הדיווח נראתה רק על ידי ארבעה אנשים בתוך הממשל .  גורמים בממשל האמריקני אישרו כי אפילו ממשלת ישראל לא ראתה את התכנית .  
הגורמים המעורים בתכנית אמרו כי היא צפויה להביא גישה לא שגרתית לסכסוך הישראלי-פלסטיני ,  כולל חבילת פיתוח כלכלי נרחבת עבור הפלסטינים וניסיון להביא לפתרון פוליטי בין הצדדים .  קושנר וצוותו ביקרו בכמה מדינות ערביות בחודש פברואר על מנת לתדרך דיפלומטים על ההיבטים הכלכליים של העסקה .
 ביום ראשון אמר טראמפ כי ניצחונו של נתניהו בבחירות הוא  " סימן טוב לשלום "  לדבריו ,  נתניהו הוא  " הוא בעל ברית גדול וחבר ,  אני רוצה לברך אותו .  אני יכול לומר לכם שזה היה מרוץ מתוכנן היטב ".  היועץ לביטחון לאומי ,  ג'ון בולטון ,  ציין לרשת NBC בנוגע לפרסום תכנית השלום כי  " אני חושב שאנחנו עומדים לראות זאת בעתיד הקרוב מאוד ".  

חברי קונגרס דמוקרטים פרו-ישראלים בהצהרה :  לא לסיפוח הגדה
ארבעה מחוקקים אמריקנים הנחשבים לתומכים ותיקים באיפא"ק ,  שהתנגדו להסכם הגרעין עם איראן ,  יצאו בהצהרה משותפת נגד האפשרות שנתניהו יספח את הגדה המערבית . " האפשרות הטובה ביותר עבור ישראל יהודית ודמוקרטית היא שתי מדינות עם חילופי שטחים "
 
