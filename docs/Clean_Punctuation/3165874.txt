אפשר להיכנס איתך בסטים ?  נתניהו תועד בחדר כושר בפריז
בזמן שהותו בפריז במסגרת הביקור המדיני שערך בשבוע שעבר באירופה ,  פינה ראש הממשלה קצת זמן כדי להזיע והתאמן בחדר כושר במלון בעיר .  הקומיקאי האמריקני ג'ון מולאני שהבחין בנתניהו הצליח לתעד את ראש הממשלה מרים משקולות והפיץ את התמונות ברשתות החברתיות
בין המפגשים המדיניים וההצהרות לתקשורת ,  ראש הממשלה בנימין נתניהו מצא במהלך הביקור שערך באירופה בשבוע שעבר זמן לפעילות אחרת .  כך ,  בזמן ששהה בפריז כדי להיפגש עם נשיא צרפת עמנואל מקרון בארמון האליזה ,  הצליח נתניהו לפנות גם מעט זמן לעצמו .  
הקומיקאי האמריקני ג'ון מולאני שהה אף הוא בפריז בזמן ביקורו של ראש הממשלה נתניהו .  לא זו אף זו ,  מסתבר שמולאני שהה במלון בו עצר נתניהו כדי להשקיע בכושרו הגופני .  מולאני שנתקל בראש ממשלת ישראל בשיאו של אימון משקולות בחדר הכושר ,  לא היסס ,  שלף את מכשיר הטלפון הנייד ותיעד את האירוע .  לדבריו ,  הוא ונתניהו שהו לבד בחדר הכושר ,  לצד תשעה מאבטחים נוספים .  
נתניהו שהה בפריז במסגרת ביקור מדיני באירופה שערך בשבוע שעבר .  לצד נשיא צרפת ,  נפגש נתניהו גם עם קנצלרית גרמניה אנגלה מרקל וראשת ממשלת בריטניה תרזה מיי .  במהלך ביקוריו נדונה סוגיית הגרעין האיראני כמו המצב מול הפלסטינים והמתיחות בגבול עזה .  בצרפת ,  אמר הנשיא מקרון לוואלה !  NEWS כי העברת השגרירות האמריקנית מתל אביב לירושלים  " גרמה למוות ".  זאת ,  לאחר שנשאל אם צרפת מתכוונת להכיר במדינה פלסטינית והבהיר כי צעד כזה יהיה מהלך חד-צדדי לא רצוי .  לדבריו , " זו אינה חגיגה ולא תרומה לשלום .  ארצי מחויבת לפתרון שתי המדינות בשלום וביציבות עם ירושלים כבירת שתי המדינות ".  
" אמרתי לראש הממשלה שאני מאוד מודאג מהאיומים על תהליך השלום והארועים של השבועות האחרונים תדלקו חשדות קיימים ",  הוסיף מקרון . " אנחנו מגנים כל אלימות נגד אזרחים מחויבים לביטחון ישראל ומגנים כל סוג של אלימות מכל קבוצה ובמיוחד חמאס ". 
נתניהו השיב למקרון כי  " הסכסוך הישראלי-פלסטיני קשור לשלילת ישראל ולא למדינה פלסטינית ,  וזה מה שממשיך את הסכסוך הזה .  אני חושב שהשלום מבוסס על עובדות ועל אמת .  אם רוצים להתקדם לקראת שלום צריך להכיר באמת ולהכיר בירושלים ".  

אפשר להיכנס איתך בסטים ?  נתניהו תועד בחדר כושר בפריז
בזמן שהותו בפריז במסגרת הביקור המדיני שערך בשבוע שעבר באירופה ,  פינה ראש הממשלה קצת זמן כדי להזיע והתאמן בחדר כושר במלון בעיר .  הקומיקאי האמריקני ג'ון מולאני שהבחין בנתניהו הצליח לתעד את ראש הממשלה מרים משקולות והפיץ את התמונות ברשתות החברתיות

