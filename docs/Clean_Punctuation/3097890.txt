דוח מציג ליקויים במוכנות צה"ל למלחמה - ומטיל אחריות על הדרג המדיני
ועדת המשנה לחוץ וביטחון צפויה להגיש לכנסת את הדוח - שחלקו המצומצם בלבד יפורסם לציבור - ובו ביקורת שמופנית גם כלפי הממשלה והעומד בראשה .  בשל כך ,  ח"כ קיש נמנע מלחתום על מסקנותיה - בעוד יו"ר הוועדה דיכטר ,  גם הוא חבר בליכוד ,  חתם
- דוח חברי ועדת החוץ והביטחון מציג ליקויים במוכנות צה"ל למלחמה ,  ומפנה ביקורת כלפי הדרג המדיני- העומד בראש הוועדה ,  ח"כ אבי דיכטר מהליכוד ,  חתם על מסקנותיה- ח"כ יואב קיש ,  גם הוא מהליכוד ,  סירב לחתום- מדובר בדוח של ועדת משנה בראשות עפר שלח ,  שחלקו המצומצם בלבד יפורסם לציבור 
דוח ועדת החוץ והביטחון ,  שצפוי להיות מוגש לכנסת בשבוע הבא ,  מצביע על ליקויים חמורים במוכנותו של צה"ל למלחמה .  בדוח מופנית ביקורת קשה כלפי הממשלה ,  שבעקבותיה סירב חבר הוועדה ,  ח"כ יואב קיש מהליכוד ,  לחתום על המסקנות שמטילות חלק מהאחריות על הדרג המדיני ,  לרבות ראש הממשלה בנימין נתניהו .  בניגוד לקיש ,  יו"ר הוועדה אבי דיכטר ,  גם הוא מהליכוד ,  חתם על מסקנות הדוח .
 מדובר בדוח של ועדת המשנה לתפיסת הביטחון ובניין הכוח ,  בראשות ח"כ עפר שלח  ( יש עתיד )  ,  שנולד בעקבות דיונים מקצועיים שליוו את התכנית הרב שנתית של צה"ל .  בשל הרגישויות והמידע המסווג שהוא מכיל ,  חלק מצומצם בלבד ממנו יפורסם לציבור .  
בפברואר האחרון פורסם דוח מבקר המדינה על היערכות מערכת הביטחון לאיום המנהרות במבצע  " צוק איתן ",  ובו נמתחה ביקורת חריפה על הדרג המדיני וכן על התנהלות הקבינט המדיני-ביטחוני במהלך המבצע .  
המבקר קבע אז כי ישראל נתפסה לא ערוכה לרשת המנהרות שהפעיל חמאס ,  וכי לא גובשה תורת לחימה נגד המנהרות ,  על אף שהאיום מוכר למערכת הביטחון זה 25 שנה .  המבקר קבע כי לצה"ל ולממשלות ישראל היו הזדמנויות רבות להיערך לאיום התת-קרקעי ,  אולם בשל שורה של כשלים וליקויים לא גובש מודיעין מספק ולא פותחה תורת לחימה או אמצעים טכנולוגיים שיאפשרו לצה"ל להתמודד עם האיום .  ולכן ,  במבצע שהתקיים בקיץ 2014 - שבמהלכו עשה חמאס את השימוש הנרחב ביותר במנהרות - הופתעה ישראל ונאלצה לאלתר כדי להילחם בסכנה הנשקפת מהן .
 עוד קבע אז המבקר ,  כי נתניהו ויעלון הסתירו משרי הקבינט מידע על איום המנהרות לפני  " צוק איתן "  - ובמהלכו .  נתניהו עודכן על איום המנהרות ברצף מאז שנת 2013 ,  אף הנושא בכל זאת נחשב שולי בסדר העדיפות הלאומי .  בפועל ,  קבע המבקר ,  הלוחמים בשטח פעלו באלתור ,  בלי מודיעין מוקדם או אמצעים הולמים נגד המנהרות .  

דוח מציג ליקויים במוכנות צה"ל למלחמה - ומטיל אחריות על הדרג המדיני
ועדת המשנה לחוץ וביטחון צפויה להגיש לכנסת את הדוח - שחלקו המצומצם בלבד יפורסם לציבור - ובו ביקורת שמופנית גם כלפי הממשלה והעומד בראשה .  בשל כך ,  ח"כ קיש נמנע מלחתום על מסקנותיה - בעוד יו"ר הוועדה דיכטר ,  גם הוא חבר בליכוד ,  חתם

