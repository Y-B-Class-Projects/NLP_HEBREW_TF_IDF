המשטרה לבית המשפט :  נתניהו חשוד בעבירות של שוחד והפרת אמונים
בבקשת הטלת צו איסור פרסום על המו"מ המתנהל עם ראש הסגל לשעבר של ראש הממשלה ,  ארי הרו ,  חשפה המשטרה את העבירות שבהן חשוד נתניהו בפרשת המתנות ובפרשת נתניהו-מוזס .  גורמים בסביבת נתניהו : " מסע הציד נידון לכישלון "
 ראש הממשלה בנימין נתניהו חשוד בעבירות של שוחד ,  מרמה והפרת אמונים בפרשת המתנות ובפרשת נתניהו-מוזס ,  המכונות פרשות 1000 ו-2000 .  המשטרה חשפה אמש  ( חמישי )  את העבירות עם הגשת בקשת צו איסור פרסום לבית משפט השלום בראש לציון ,  על המגעים המתנהלים עם ראש הסגל לשעבר של נתניהו ,  ארי הרו ,  בעניין הפיכתו לעד מדינה .
 בית המשפט נעתר לבקשה .  לפי הודעת המשטרה , " הצו חל על כל פרט מהליך המשא ומתן המתנהל עם ארי הרו ובא כוחו ותוכן הדברים שנמסרו במהלך המשא ומתן ".  תוקף הצו עד 17 בספטמבר .
 מטעמו של נתניהו דחו את הדברים ואמרו כי  " אנו דוחים על הסף את הטענות המופרכות שמושמעות נגד ראש הממשלה .  מסע הציד להחלפת השלטון נמצא בעיצומו ,  אבל הוא נידון לכישלון ,  מסיבה פשוטה :  לא יהיה כלום כי לא היה כלום ". 
לקריאה נוספת:היועמ"ש על הפיכת הרו לעד מדינה :  מתקדמים ועובדים עם המשטרהבדרך להפיכתו לעד מדינה : " ארי הרו ימסור מידע גם בתיק הצוללות"אחרי ארי הרו :  ניסיונות לגיוס איש סודו הנוסף של נתניהו לעד מדינה 
בערוצי הטלוויזיה דווח ביום רביעי כי הרו ימסור מידע גם על פרשת הצוללות לקראת חתימתו על הסכם עד המדינה .  בימים שלפני כן דווח כי מסר לחוקרי המשטרה עדות בראשי פרקים ,  שמטרתה להציג את המידע שהוא יכול לספק כעד מדינה .  העדות נועדה לקדם את המגעים בינו לבין המשטרה והפרקליטות ,  והיא מהווה תנאי בסיסי לחתימה על ההסכם .
 על פי הנהוג בעדות כזו ,  היא אינה יכולה להיות מופנית נגד הרו ,  והמשטרה יכולה לעשות בה שימוש רק בתנאי שהסכם עד המדינה מבשיל לחתימה .  אחרת ,  העדות מוכנסת למעטפה חתומה ומקבלת חיסיון .  רק לאחר החתימה על הסכם עד מדינה ,  עשוי הרו לשוב עם החוקרים ולמסור את מה שמכונה  " עדות ניקיון ".  
הצו מגיע יומיים בלבד לאחר צו נוסף שהוטל על דבר החקירה של עד המדינה בפרשת הצוללות ,  המכונה פרשה 3000 ,  מיקי גנור .  על פי הצו ,  שגם התוקף שלו עד 17 בספטמבר ,  אין לפרסם  " כל פרט מפרטי החקירה הנוגעת ,  קשורה או עולה מעדותו של עד המדינה בפרשה ,  מיקי גנור ,  או מההליכים שקדמו לחתימת הסכם עד המדינה ".  הצו כולל גם פעולות חקירה הנגזרות מעדותו של גנור עד כה ,  מעדויות שהוא עתיד למסור בהמשך וכן מעדויותיהם של נחקרים נוספים .
  ( עדכון ראשון :  19:26 )  

המשטרה לבית המשפט :  נתניהו חשוד בעבירות של שוחד והפרת אמונים
בבקשת הטלת צו איסור פרסום על המו"מ המתנהל עם ראש הסגל לשעבר של ראש הממשלה ,  ארי הרו ,  חשפה המשטרה את העבירות שבהן חשוד נתניהו בפרשת המתנות ובפרשת נתניהו-מוזס .  גורמים בסביבת נתניהו : " מסע הציד נידון לכישלון "
 
