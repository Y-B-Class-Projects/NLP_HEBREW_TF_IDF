47 ח"כים לרה"מ :  לישראל זכות לבנות בי-ם
47 חברי כנסת וכל חברי הממשלה תמכו בעצומה המחזקת את ראש הממשלה בעימות מול ארה"ב . " זכותה של מדינת ישראל לממש את אחיזתה בשכונותיה היהודיות בכל חלקי העיר "
 ראש הממשלה מותקף על ידי הידידים הגדולים באמריקה וגם טורי הדעות בעיתונים לא חוסכים את שבטם וכעת מתגייסים חברי כנסת ישראל להביע תמיכה בנתניהו .  עצומת תמיכה של חברי כנסת ,  שארגן חבר הכנסת עתניאל שנלר  ( קדימה )  נשלחה לבנימין נתניהו ,  על העצומה חתומים לא פחות מ-47 חברי כנסת ולטענת שנלר הוא קיבל גם את ברכתם של כל 30 שרי הממשלה .  
במכתב שנשלח הערב  ( חמישי )  לראש הממשלה הביעו החותמים תמיכה בהמשך הבנייה בירושלים .  בעצומה ציינו החותמים עליה כי הם עומדים מאחורי נתניהו  " בדבר זיקתנו לאזורים ההיסטוריים והלאומיים של ירושלים ".  
עוד נכתב בעצומה כי  " זכותה של מדינת ישראל לממש את אחיזתה בשכונותיה היהודיות בכל חלקי העיר .  השכונות המהוות חלק בלתי נפרד מירושלים שתישאר בידי ישראל בכל הסדר קבע בעתיד ". 
בתוך כך מקבל נתניהו חיזוק נוסף משר הביטחון אהוד ברק שיצטרף לראש הממשלה בנסיעתו לוושינגטון ביום ראשון בלילה .  ההערכה היא כי נתניהו ביקש מברק להתלוות אליו לנסיעה כדי שיסייע לו לפתור את המשבר עם האמריקאים ,  שהחל לאחר מתן אישור הבנייה ל-1,600 יחידות דיור בשכונת רמת שלמה בירושלים .
 
47 ח"כים לרה"מ :  לישראל זכות לבנות בי-ם
47 חברי כנסת וכל חברי הממשלה תמכו בעצומה המחזקת את ראש הממשלה בעימות מול ארה"ב . " זכותה של מדינת ישראל לממש את אחיזתה בשכונותיה היהודיות בכל חלקי העיר "
 
