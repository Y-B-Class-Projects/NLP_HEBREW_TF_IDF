נתניהו : " נוכל להגיע לתל"ג של בריטניה וצרפת "
 בכנס ההיי-טק הבינלאומי אמרראש הממשלה כי  " אנחנו חייבים להשקיע בסיום התמכרות העולם לנפט ;  נהפוך למעבדה של העולם עבור רכבי המחר "
" אם צמיחת הכלכלה בישראל תימשך בקצב הנוכחי - התל"ג לנפש של המדינה יכול להגיע לזה של בריטניה וצרפת בתוך שנתיים "  - כך אמר היום ראש הממשלה בנימין נתניהו בנאומו בכנס איגוד תעשיות ההיי-טק .
" תמיד האמנתי שביטחון המדינה נשען על כלכלה חזקה ",  אמר ראש הממשלה . " לפני עשור הכלכלה של ישראל היתה תקועה .  מאז היא התקדמה ,  אבל התל"ג שלנו עדיין לא מאפשר להגיע לרמה של הכלכלות המפותחות .  מדינות כמו סינגפור ודרום קוריאה עקפו אותנו ,  אך אני מאמין שהיום ישראל שוב במירוץ לפסגה - הכלכלה שלנו צומחת בקצב של 5% בשנה ,  ואם הטרנד יימשך ,  התל"ג של ישראל יכול להגיע לזה של בריטניה וצרפת בתוך שנתיים ". 
נתניהו ציין כי ההצלחה של הכלכלה הישראלית נובעת מיכולתה של המדינה לזהות את ענף ההיי-טק כמנוע צמיחה מרכזי .  ייצור מוצרים אמיתיים בענף יהפוך למנוע צמיחה בשנים הבאות .  העתיד שייך רק לכלכלות שמייצרות מוצרים חדשניים בעלי ערך ". 
לדברי נתניהו ,  ישראל הולכת להסתמך בשנים הקרובות על שלושה מנועים כלכליים מרכזיים :  אנרגיה נקייה ותחליף לנפט ,  סייבר  ( לוחמה אלקטרונית ודיגיטלית )  וחקלאות מתקדמת .
 אנחנו חייבים להשקיע בסיום ההתמכרות של העולם לנפט .  נוציא על זה 400 מיליון דולר בעשור הבא ,  נציע תמריצים ונעודד את השוק המקומי לעבור לרכב חשמלי .  ישראל תהפוך למעבדה של העולם עבור רכבי המחר ". 
בהתייחס להשקעה בלוחמה אלקטרונית ציין ראש הממשלה כי  " התחום מייצר הזדמנויות חדשות ואתגר גדול לכלכלות .  אנו חיים בעולם שבו ניתן באמצעות מערכות סייבר לשבש את החיים .  השקנו מטה שבאמצעותו ישראל תהיה בראש החזית בתחום ". 
לדברי נתניהו ,  אחד האתגרים בדרך לצמיחה הוא הפיכת הכלכלה לחופשית יותר .  אנחנו צריכים לשחרר את הכלכלה מכבלים בירוקרטיים - זה מה שעשינו וזה מה שאנחנו צריכים לעשות ",  אמר .
 נתניהו ציין גם את חשיבות ההשקעה בחינוך .  הוא הזכיר את התוכנית החדשה שהושקה השנה לשיפור החינוך ,  בתקציב כולל של מיליארדי שקלים .  השקנו השבוע מרכזי מצוינות .  אנחנו נותנים תמריצים למוחות המעולים של ישראל על מנת שיחזרו לכאן מהאוניברסיטאות המעולות ". 
עוד ציין נתניהו כי ישראל מנסה לשדרג גם את תשתיות התחבורה ורוחב הפס האינטרנטי .  בהקשר זה הזכיר את כוונת משרד התקשורת לאפשר לחברת החשמל לספק אינטרנט : " מהירות האינטרנט כאן נמוכה - אנחנו צריכים לשפר את התשתיות ולהוריד מחירים .  אנחנו צריכים להגביר את התחרות בסלולר ולהוריד מחירים .  אנחנו מסוגלים לפתח גלולה שחודרת למעי הגס ולשלוח לוויינים לחלל - אבל נכשלים מול הבירוקרטיה ". 

נתניהו : " נוכל להגיע לתל"ג של בריטניה וצרפת "
 בכנס ההיי-טק הבינלאומי אמרראש הממשלה כי  " אנחנו חייבים להשקיע בסיום התמכרות העולם לנפט ;  נהפוך למעבדה של העולם עבור רכבי המחר "
 
