לא רק ניחוח אנטישמי :  הקריקטורה עלולה לסבך את יאיר נתניהו
הקריקטורה שפרסם בנו של ראש הממשלה מעוררת סערה לא רק בפן המוסרי שלה - אלא גם באפשרות שמדובר בהטרדתו של מני נפתלי ,  שמעיד נגד אמו של יאיר נתניהו בפרשת המעונות
- בנו של ראש הממשלה פרסם בפייסבוק קריקטורה שכינה  " שרשרת המזון "-  בציור נראים בין היתר המיליארדר סורוס ,  איש לטאה ,  דמות שמזכירה ציורי יהודים בתקופה הנאצית- בהמשך השרשרת ,  לשיטת נתניהו הבן ,  נראים אהוד ברק ,  אלדד יניב ומני נפתלי- ראש ה-KKK לשעבר ,  דייויד דיוק ,  שיתף את הפוסט של נתניהו בהבעת תמיכה- ברק הגיב : " לממן לו פסיכיאטר במקום מאבטח ונהג "  
הקריקטורה שאותה שיתף בנו של ראש הממשלה יאיר נתניהו בחשבון הפייסבוק שלו בסוף השבוע ,  עוררה  כצפוי  סערה גדולה .  תחת הכותרת  " שרשרת המזון "  נראים שורה של אנשים ,  החל מאיל ההון היהודי ג'ורג' סורוס ,  דרך אהוד ברק ועד אלדד יניב ,  שמנופף בחמגשית מול פניו של מני נפתלי .  בשעה שהגינויים על מוטיבים אנטישמיים שקיימים בקריקטורה והוויכוחים סביבה עדיין ניטשים ,  הפן המשפטי חשוב לא פחות בסוגיה .  
ביום שישי הודיע היועץ המשפטי לממשלה אביחי מנדלבליט על כוונתו להגיש כתב אישום נגד שרה נתניהו ,  בכפוף לשימוע ,  בפרשת המעונות .  אם יוגש כתב אישום ,  צפוי מני נפתלי ככל הנראה לשמש כאחד מעדי התביעה המרכזיים במשפט ,  שם הוא ייחקר חקירת שתי וערב ,  ויוטחו בו טענות רבות במטרה לקעקע את אמינותו .  הוא ישיב את שישיב ,  ובסופו של יום - בית המשפט הוא שיחליט ויפסוק .  אלה הם כללי המשחק .  אלא שהכללים אוסרים על הטרדת עד מחוץ לכותלי בית המשפט .
 בחוק העונשין קיימת עבירה של הטרדת עד .  בהתאם לסעיף העבירה ,  מי שמטריד אדם בנוגע לעדות שאותו אדם מסר בחקירה על פי דין ,  או בנוגע לעדות שהוא עומד למסור בהליך שיפוטי צפוי ,  דינו עד שלוש שנות מאסר .  הסעיף אינו דורש הוכחה שמטרתו של הפרסום הייתה הכשלת העדות הצפויה .  
פרסום בפייסבוק יכול להיחשב להטרדה ,  כפי שהוא יכול להוות הוצאת לשון הרע .  בני הזוג נתניהו יודעים זאת ממקור ראשון ,  הם עצמם הגישו תביעת לשון הרע כנגד העיתונאי יגאל סרנה בשל פוסט שפרסם .  הגישו וזכו .  בתביעה נטען ,  כי סרנה פרסם פוסט שקרי ופוגעני בפייסבוק ,  וכי הוא פעל  " באופן מתועב ,  ציני ,  שפל ,  מרושע וחסר עכבות ,  והכל מתוך מטרתו  ( המוצהרת כמעט )  לנסות ולבייש את התובעים ,  לשפוך את דמם ולהלבין את פניהם ברבים באמצעות פרסום כזבים מכוערים ,  שאין בהם ולו שמץ של אמת ".  כאמור ,  התביעה התקבלה וסרנה הגיש לאחרונה ערעור על פסק הדין .
 אין בחוק הגדרה מוחלטת להתנהגות הנחשבת להטרדה .  בקווים כלליים ,  אפשר לומר שפנייה ישירה או עקיפה לאדם ,  בדיבור ,  בשיחות טלפון או בפרסום תוכל להיחשב במקרים מסוימים להטרדה .  תלוי כמובן בתוכן או בתדירות .  כך גם ,  כמובן ,  הפעלת לחץ סביבתי עקיף המתבטא בחקירות סביבו וסביב עברו ,  בהצגתו בעיני רבים כשקרן ,  בהעלאת האשמות שיש תיק מלא עם חומר ראיות נגדו ועוד .  מקורו של הסעיף ברצון להבטיח את טוהר ההליך השיפוטי ,  ולמנוע הפעלת לחצים פסולים על עדים .  לא נראה שמישהו חושב ברצינות שמני נפתלי ייסוג כעת לאחור מן הדברים שמסר נגד רעיית ראש הממשלה ,  אך העניין אינו דווקא בנפתלי עצמו ,  אלא בכל מי ששוקל להתלונן כנגד אדם בעל כוח והשפעה וחושש מהטרדתו מראשית החקירה ולאורך כל ההליך .
 האפיק המשפטי אינו תחליף לשיח ציבורי ,  וראוי לשמור אותו למקרים המתאימים ,  מקרים חמורים יותר מאשר פוסט פוגעני או לעגני .  אלא שהתחושה היא שהרשת לא תשקוט בזמן הקרוב ,  וראוי לשים לב שהקווים הפליליים לא ייחצו .  
נקודה נוספת היא מעמדו של מני נפתלי .  לאחרונה ניטש ויכוח אם הוא עד מדינה או לא .  מכתב שהוציאה פרקליטות המדינה עושה סדר בדברים ,  ומבהיר כי נפתלי הגיע למשטרה במטרה למסור תלונה נגד שרה נתניהו .  ככל הנראה הוא חשש מאפשרות שאצבע מאשימה תופנה אליו כשותף בעבירות שעליהן עמד לספר .  כך או כך ,  הוא ביקש חסינות מפני הפללה עצמית ,  כלומר הבטחה שלא יועמד לדין אפילו אם יתברר שהוא עצמו עבר עבירות בפרשת המעונות .  הוא קיבל הבטחה כזו לפני שמסר את עדויותיו .  במכתב הובהר ,  שאם יוגש כתב אישום במסגרת הפרשה ובמסגרתו יוזמן אב הבית לשעבר להעיד תהיה לו חסינות מפני הפללה עצמית גם בגין עדותו בבית המשפט .  
החוק מחייב להתייחס לעדות כזו כאל עדות עד מדינה ,  שכדי להתבסס עליה נדרשת ראייה נוספת ,  חיצונית לעדות ,  שמחזקת אותה .  מובן שגם ההיגיון הבריא מחייב לבחון בזהירות מיוחדת עדות של מי שקיבל הבטחה כלשהי ביחס אליה ,  כולל הבטחה שלא לעמוד לדין .  
אל"מ במיל' עו"ד אשר הלפרין הוא הסניגור הצבאי הראשי לשעבר 

לא רק ניחוח אנטישמי :  הקריקטורה עלולה לסבך את יאיר נתניהו
הקריקטורה שפרסם בנו של ראש הממשלה מעוררת סערה לא רק בפן המוסרי שלה - אלא גם באפשרות שמדובר בהטרדתו של מני נפתלי ,  שמעיד נגד אמו של יאיר נתניהו בפרשת המעונות

