שיא חדש :  כ-3,000 מסתננים חצו את הגבול בדצמבר
כחודש לאחר שהודיע ראש הממשלה על תוכניתו לעצירת ההסתננות לישראל ,  מדווחת רשות ההגירה והאוכלוסין על מספר שיא של מסתננים בחודש דצמבר .  בקרוב יובא לאישור בכנסת החוק למניעת מסתננים
גל המסתננים לתוך מדינת ישראל ממשיך לשבור שיאים .  לפי נתונים שמסרה היום  ( ראשון )  רשות ההגירה והאוכלוסין ,  נרשמה בחודש דצמבר עלייה חדה נוספת במספר המסתננים שחדרו לארץ .  כך ,  מתחילת החודש נקלטו 2,931 מסתננים במתקן  " סהרונים "  ומתחילת השנה נכנסו לארץ 16,816 מסתננים .  משנת 2006 ועד היום חדרו למדינת ישראל למעלה מ- 54,247 מסתננים .  
חודש דצמבר היה החודש השלישי ברציפות בו נשבר שיא במספר המסתננים לאחר שבחודש נובמבר נכנסו לגבולות המדינה 2,676 בני אדם ובחודש אוקטובר חצו את הגבולות 2,100 בני אדם .
 בתחילת החודש שעבר הציג ראש ממשלת ישראל ,  בנימין נתניהו ,  תוכנית שגיבש להתמודדות עם שטף המסתננים בגבול הדרום אותו כינה  " מכת מדינה ".  במסגרת התוכנית ,  שעלותה 630 מיליון שקלים ותדרוש קיצוץ רוחבי בתקציב משרדי הממשלה ,  תזורז השלמת הגדר בגבול המצרי ויוקמו מתקני שהייה ומעצר על מנת לקלוט את המסתננים .  כמו כן ,  אמר נתניהו כי ייסע לאפריקה על מנת לקדם הסדרי החזרה של מסתננים שייתפסו מנסים לחצות את הגבול לישראל .
 הדגש המרכזי בתוכנית החדשה הוא על הגדלת האכיפה והגדלת הקנסות על מעסיקי מסתנני עבודה בלתי-חוקיים .  לפי הצעת החוק שתובא לאישור הכנסת ניתן יהיה לקנוס תאגידים שמעסיקים מסתנני עבודה בלתי-חוקיים בסכומים של 75,000 שקלים ובמקרים מסוימים אף להביא לסגירת העסק .  
ב-19 בדצמבר אישרה ועדת הפנים של הכנסת לקריאה שנייה ושלישית את תיקון החוק למניעת הסתננות ,  ברוב של תשעה חברים מול ארבעה .  על פי התיקון ,  ניתן יהיה להחזיק מסתננים במשמורת לתקופות ממושכות ,  אף לתקופה של מעבר לשלוש שנים .  היועץ המשפטי לכנסת ,  איל ינון ,  תקף את הצעת החוק ואמר כי ההצעה  " חריגה על-פי כל קנה מידה ".  במהלך דיון על ההצעה ,  אמר ינון כי  " בשל חריגותה של ההצעה ,  מצאתי לנכון להופיע בפני הוועדה ולהסביר לחברי הכנסת את עיקרי ההסדר המוצע ,  והקשיים המשפטיים שלדעתי טמונים בו בנוסחו הנוכחי .  אין מחלוקת שתופעת ההסתננות מגבולה הדרומי של ישראל ,  המכונה בפי ראש הממשלה ורבים אחרים 'מכת מדינה' ,  מחייבת טיפול מערכתי מקיף והולם .  השאלה ,  כמובן ,  מתמקדת באופי הפתרונות המוצעים ",  הבהיר .  
ינון טען עוד כי  " במדינת ישראל אין כיום אפשרות משפטית להחזיק אדם במשמורת לאורך שנים ולשלול את חירותו ,  מבלי שהועמד לדין והוכחה אשמתו בהליך שיפוטי ,  למעט במקרים חריגים המכונים 'מעצרים מנהליים' המוגבלים בזמן ,  שבהם יש צורך בראיות הנוגעות למסוכנות של אותו אדם ושעליהם יש פיקוח שיפוטי הדוק ". 
בתוך כך ,  הודיע הבוקר ראש הממשלה כי לאחר שתושלם בניית הגדר בגבול ישראל-מצרים ,  תיבנה גם גדר בערבה על הגבול עם ירדן .  נתניהו אמר את הדברים בישיבת שרי הליכוד ,  לפני ישיבת הממשלה .  המהלך של בניית הגדר בגבול המזרחי ,  נועד לבלום הסתננות של מהגרי עבודה ופליטים מאפריקה ,  שינסו לעקוף את המכשול הדרומי .  ביום שלישי יתקיים דיון במשרד הביטחון בנוגע להמשך בניית הגדר בגבול המצרי ובניית הגדר בגבול הירדני .  בשיחות סגורות בשבועות האחרונים אמר ראש הממשלה נתניהו כי  " ברגע שהפער הכלכלי של כושר ההשתכרות בין ישראל ואפריקה נותר יציב ,  תמיד תהיה אטרקציה להסתנן ,  אחרי שנסגור את הגבול עם מצרים זה עניין של זמן עד שהמסתננים יגיעו גם משם ". 
עוד באותו הנושאלמרות המחלוקת :  החוק למניעת מסתננים לאישור הכנסתהממשלה אישרה תוכנית נתניהו למאבק במסתנניםגם בגבול עם ירדן :  נתניהו מקדם הקמת גדר ביטחון 

שיא חדש :  כ-3,000 מסתננים חצו את הגבול בדצמבר
כחודש לאחר שהודיע ראש הממשלה על תוכניתו לעצירת ההסתננות לישראל ,  מדווחת רשות ההגירה והאוכלוסין על מספר שיא של מסתננים בחודש דצמבר .  בקרוב יובא לאישור בכנסת החוק למניעת מסתננים

