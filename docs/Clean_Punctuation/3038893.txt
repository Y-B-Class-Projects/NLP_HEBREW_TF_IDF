לפיד : " אני מנסה לשכנע את יעלון ואשכנזי להצטרף ליש עתיד "
 יו"ר יש עתיד התייחס לאפשרות כי שני הבכירים הביטחוניים לשעבר יצטרפו למפלגתו : " אף אחד לא יקבל החלטה עד שנדע על בחירות ".  בתדרוך לעיתונאים הוסיף לפיד על פרשות נתניהו : " מאז שהפכתי לאיש ציבור לא קיבלתי מתנות "
 יו"ר יש עתיד יאיר לפיד התייחס היום  ( רביעי )  לראשונה לתיק 1000 ,  שבמסגרתו חוקרת המשטרה את החשד כי איש העסקים ארנון מילצ'ן העביר לראש הממשלה בנימין נתניהו ולרעייתו שרה מתנות בשווי מאות אלפי שקלים במשך שנים ועל פי דרישתם . " מיום שהפכתי לאיש ציבור ,  אי אפשר לתת לי יותר מספר ליום ההולדת ולא קיבלתי מתנות ",  אמר בתדרוך לעיתונאים בכנסת .  על האפשרות כי יקים ממשלה חלופית במקרה שנתניהו ייאלץ להתפטר ,  השיב לפיד כי אין תרחיש כזה . " אם הוא הולך הביתה ,  צריך ללכת לבחירות .  כל ניסיון לעשות תרגיל אחר הוא בעיניי הוא אנטי-דמוקרטי ולא אשתף פעולה עם שום ניסיון להקים ממשלה חדשה .  אני סבור שאם יוגש כתב אישום נגד ראש הממשלה ,  עליו יהיה להתפטר ". 
לקריאה נוספת:חקירת נתניהו תסתיים תוך חודש ;  הערכה - העוזרת של מילצ'ן הפלילה את רה"מרה"מ לבג"ץ :  הדרישה לפסול את מנדלבליט  - " תעמולה מטעמים זרים"בג"ץ הורה לנתניהו :  הסבר מדוע לא תשעה את עצמך ממשרד התקשורת 
לפיד הוסיף וסיפר על התרחישים האפשריים באקלים הפוליטי הנוכחי ,  ואמר כי לא יקים גוש חוסם עם המחנה הציוני . " לא נתאחד עם העבודה ולא נייצר גוש ,  זה קשקוש גמור ",  אמר .  עם זאת ,  הוא לא שלל חיבור עם מפלגת כולנו : " יש שתי מפלגות מרכז בכנסת  יש עתיד וכולנו .  אני בספק לגבי חיבור עם כחלון ,  אבל אשמח לחיבורים ".  
הוא גם הודה לראשונה כי הוא מנהל מגעים עם שר הביטחון לשעבר משה יעלון כדי שיצטרף למפלגתו . " אני בקשר אתו ,  אני בקשר עם כולם ,  עם בוגי וגבי  ( גבי אשכנזי ,  י"א )  ,  ואת כולם אני מנסה לשכנע להצטרף ליש עתיד ואף אחד מהם לא יעשה החלטות עד שיהיו בחירות על הלוח .  בוודאי שהשיחות הן גם פוליטיות ",  אמר . " שני הטלפונים הראשונים אחרי הבחירות יהיו לליכוד ולעבודה .  החברה הישראלית זקוקה לאחדות .  אנסה זאת בכל כוחי "
 על הביקורת שהופנתה לאחרונה נגד בג"ץ אמר לפיד כי הממשלה מנסה להפיל את חוסר המנהיגות שלה על בג"ץ : " הם מביאים פעם אחר פעם דברים לא חוקתיים כדי שבג"ץ יפסול אותם והם יוכלו לומר שבג"ץ מנהל את המדינה .  זה בג"ץ הכי לא אקטיביסטי ,  זה לא בג"ץ של שמאלנים ,  אלא ממשלה חסרת אחריות שפוגעת יום אחרי יום במעמדו של בית המשפט שמפרש את החוקים ".  

לפיד : " אני מנסה לשכנע את יעלון ואשכנזי להצטרף ליש עתיד "
 יו"ר יש עתיד התייחס לאפשרות כי שני הבכירים הביטחוניים לשעבר יצטרפו למפלגתו : " אף אחד לא יקבל החלטה עד שנדע על בחירות ".  בתדרוך לעיתונאים הוסיף לפיד על פרשות נתניהו : " מאז שהפכתי לאיש ציבור לא קיבלתי מתנות "
 
