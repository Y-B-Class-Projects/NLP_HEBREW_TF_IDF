נתניהו :  חמאס צריך לדעת שלא נהסס לעשות את כל הצעדים הדרושים
טרם המראתו חזרה לישראל בירך ראש הממשלה על כוונתו של הנשיא טראמפ להכיר בריבונות הישראלית ברמת הגולן .  נתניהו נזף בתקשורת שלא כיסתה מספיק את ההצהרה והתייחס להסלמה בעזה רק כנשאל על כך .  לדבריו ,  לתקיפות ברצועה  " אין קשר לתאריך אלא רק לצרכי ביטחון ישראל "
 ראש הממשלה בנימין נתניהו אמר הלילה  ( שלישי )  טרם המראתו ארצה מביקורו בוושינגטון כי  " חמאס צריך לדעת שלא נהסס להיכנס לעשות את כל הצעדים הדרושים ".  לדבריו ,  לתקיפות צה"ל ביממה האחרונה  " אין קשר לתאריך אלא לצרכים של ביטחון ישראל ".  נתניהו צפוי לנחות בשעה 12:00 בצהריים ולנסוע ישר להתייעצויות ביטחוניות בקריה בעקבות ההסלמה בדרום ושיגור הרקטה לשרון .  
ראש הממשלה בירך על הצהרת נשיא ארצות הברית דונלד טראמפ על כוונתו להכיר בריבונות הישראלית ברמת הגולן . " חזרנו לגולן .  הגולן שלנו בזכות היסטורית ובזכות של הגנה עצמית והנשיא טראמפ הכיר בכך ",  הדגיש . " זה שייך לנו .  יש לנו יסודות היסטוריים ברמת הגולן .  כשאתה תוקע שם מעדר אתה מגלה שם בתי כנסת מפוארים שאנחנו משקמים אותם ".   
" זה שאתם לא מכסים את זה יותר מדקה זה דבר שיתחשבנו איתכם ",  נזף בתקשורת שלטענתו לא כיסתה מספיק את ההכרה של הנשיא טראמפ ברמת הגולן .  ראש הממשלה התייחס לנושא ההסלמה בדרום רק כאשר נשאל ספציפית על ידי העיתונאים .  
לקריאה נוספת בנושאלמרות ההודעה על הפסקת אש :  האזעקות בעוטף עזה נמשכותתושב שדרות שביתו נפגע : " נכנסתי לחדר של הילד ,  וראיתי ראש נפץ"לא יתקיימו לימודים באשקלון ובחוף אשקלון :  הנחיות פיקוד העורף 
נתניהו התקבל בשערי הבית הלבן על ידי טראמפ וסגנו מייק פנס .  בהצהרה משותפת לשניים ,  פתח טראמפ בהתחייסות להסלמה הביטחונית ,  הצהיר על כוונתו להכיר בריבונות הישראלית ברמת הגולן ואף חתם על צו בנושא .  בפתח ההצהרות המשותפות טראמפ הכריז כי ארצות הברית עומדת לצד ישראל ומצדדת בזכותה להגן על עצמה . " לכבוד הוא לי לקבל את נתניהו בבית הלבן ",  אמר טראמפ . " הוא איש אדיר שעושה עבודה טובה .  אני שולח תנחומים לחברים בישראל בעקבות ההתקפה הנוראית של חמאס הבוקר .  תפילותינו עם חברינו בישראל ". 
המפגש בין נתניהו וטראמפ המשיך לאחר מכן לשיחה בארבע עיניים בחדר הסגלגל .  בפתח המפגש ,  טראמפ ציין כי שמע  " רבות על רמת הגולן במשך הרבה שנים ,  וזה היה צריך לקרות לפני הרבה נשיאים .  משום מה לא עשו את זה ".  לאחר מכן קיימו פגישה מורחבת בהשתתפות הפמליות ,  בה השתתפו בין השאר היועץ לביטחון לאומי ג'ון בולט ,  שר החוץ האמריקני מייק פומפאו ,  השליחים ג'ארד קושנר וג'ייסון גרינבלט ,  השגריר דייויד פרידמן ,  ראש המל"ל מאיר בן שבת ,  המזכיר הצבאי אבי בלוט והשגריר רון דרמר .  
נתניהו היה אמור בהמשך ביקורו לנאום בפני ועידת איפא"ק ולקיים כמה פגישות בגבעת הקפיטול ,  אך החליט לקצר את ביקורו בארצות הברית ,  והמריא בחזרה לישראל לאחר פגישתו עם טראמפ .  עם שובו הוא צפוי לצלם נאום וידיאו לוועידה .  זמן קצר לפני פגישתם ,  סיים יו"ר כחול לבן בני גנץ את נאומו הראשון בפני הכנס .  

נתניהו :  חמאס צריך לדעת שלא נהסס לעשות את כל הצעדים הדרושים
טרם המראתו חזרה לישראל בירך ראש הממשלה על כוונתו של הנשיא טראמפ להכיר בריבונות הישראלית ברמת הגולן .  נתניהו נזף בתקשורת שלא כיסתה מספיק את ההצהרה והתייחס להסלמה בעזה רק כנשאל על כך .  לדבריו ,  לתקיפות ברצועה  " אין קשר לתאריך אלא רק לצרכי ביטחון ישראל "
 
