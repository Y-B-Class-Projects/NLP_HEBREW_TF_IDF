העם נגד ראש הממשלה
קיץ 2011 מדשדש בין תקווה עקב הבעת סולידריות שטרם נראתה ,  לבין ייאוש מהתעלמות הממשלה .  ליאור הדס וערה שגב סבורים שראש הממשלה נכשל באופן נחרץ הן בתחום המדיני והן בתחום החברתי ,  ולפיכך יש להחליפו
ישראל של קיץ 2011 מדשדשת בין תקווה לייאוש .  מצד אחד ,  הבעת הסולידריות הגדולה ביותר שנראתה מאז קום המדינה :  דור שהחליט לחלום על מדינה סולידרית יותר ,  מיליטריסטית פחות ,  צודקת ומוסרית יותר .  יש מקום לאופטימיות .  
מצד שני ,  השלטון הישראלי הוא מהמייאשים שהיו פה .  מצבנו המדיני עגום ,  ואנו הופכים מוקצים יותר ויותר בעולם המערבי ,  הערבי ,  ובעולם בכלל .  המקומם מכל היא ההתעלמות מהמחאה .  מילא מדרישותיה ,  אבל מהרוח שלה  מהרצון לשינוי .  אפשר לחזור לפסימיות.כאזרחים ,  בבואנו לבחון האם ראש ממשלה הוא ראש ממשלה טוב ,  אנחנו מבקשים למדוד את ביצועיו בעיקר בשני מישורים .
 המחאה החברתית - כותרות אחרונות:בית המשפט הקפיא פינוי מאהלי המחאה בתל אביבנאומו של השר אטיאס נקטע : " יש אנשים באוהלים"דויד גרוסמן :  המחאה חייבת להפוך פוליטית "
 הראשון ,  בטחון חברתי-כלכלי :  מערכת בריאות טובה ,  מערכת חינוך העומדת בסטנדרטים מערביים גבוהים ,  מערכות אכיפת חוק עתירות משאבים וחברה שבה המילה  " עושר "  היא אינה מילה גסה ,  אך העושר אינו בא על חשבון הזולת .
 בישראל 2011 הצמיחה ופירותיה אינם מחלחלים לשכבות הנמוכות ולשכבות הביניים .  סדר העדיפויות הנקבע על ידי ראש הממשלה מונע אך ורק על ידי צרכים קואליציוניים .  
נתניהו העלה את קצבאות הילדים ,  אותן דווקא קיצץ בתפקידו כשר אוצר ,  כי זהו המחיר אותו דרשה ש"ס .  משרד הפנים ומשרד השיכון האחראים על מדיניות הדיור מופקדים בידי אותה מפלגה סקטוריאלית ,  חרדית ,  הבונה אלפי דירות למצביעיה על חשבון האזרח הממוצע .  דוגמא נוספת היא מדיניות מס של הקלות לטייקונים ,  תוואי הורדה קיצוני של מס החברות ,  העלאת המס העקיף והעלאת תקרת תשלומי ביטוח לאומי הפוגעת בבעלי עסקים בינוניים .  כל דבר שונה מזה אינו מתיישב עם תפיסת עולמו של נתניהו ,  והתוצאה פשוטה - מעמד הביניים נשחק .
 המישור השני ,  בטחון מדיני :  אם נשכח ממסמך גלנט ,  מצבו של צה"ל טוב .  העולם ,  לעומת זאת ,  נגדנו .  ראש ממשלה צריך לייצר סביבה מדינית אוהדת על מנת שמדינת ישראל תוכל להגן על עצמה .  ההתנהלות המדינית של ראש הממשלה נתניהו בזירה הגלובלית מביאה אותנו לפוזיציה חלשה מאין כמוה ,  בעטיה אנו נתונים ללחץ עולמי בלתי פוסק .  ועדת חקירה למשט לעזה ,  החלטה לגינוי מדיניות ההתנחלויות שלא עברה רק בזכות וטו בעייתי מאוד  ( אולי אחרון ?  )  של האמריקאים ,  ניתוק יחסים מלא עם טורקיה ,  המדינה המוסלמית המתונה והמשפיעה בעולם ,  והנה  הגענו לספטמבר ,  ולפנייה הפלסטינית לאום .  
טורקיה היא תחילתו של אותו  " צונאמי מדיני ,  שמשמעותו אובדן לגיטימציה לפעולה צבאית ,  להגנה עצמית ואולי גם סימן לניצני אובדן הלגיטימציה למדינה יהודית-דמוקרטית .  בין אם צריך או לא להתנצל בפני טורקיה ,  כן או לא תקום מדינה פלסטינית ,  תפקידו של ראש הממשלה הוא לנווט בזירה הבינלאומית ,  עוינת ככל שתהיה ,  מבלי להגיע לצונאמי מדיני שמאיים להטביע אותנו .
 ראש הממשלה נתניהו נכשל הן בתחום החברתי והן בתחום המדיני - ראש הממשלה צריך ללכת .  מי יבוא במקום ?  מישהו אחר .  גם אם אנו חושבים שאין אלטרנטיבה ,  בבוא הבחירות יש לזכור כי ראש ממשלה כושל כבר יש לנו .  ראש ממשלה שהביא את ישראל למצב מדיני מהגרועים שידעה ,  ובאותו זמן - מאות אלפי אנשים יצאו לרחובות נגד מדיניות הפנים של ממשלתו .
 בשיר  " אינתה עומרי "  של מרגלית צנעני ,  היא שרה  - " זה עניין של כלכלה ,  של פוליטיקה ,  עניינים שברומו של עולם אבל לא בעניין ..  .  לא בעניין שלנו ".  בקיץ 2011 מדינת ישראל חזרה להיות העניין שלנו .  רק צריך ראש ממשלה אחר .  אחר מנתניהו .  ואם יכשל הבא בתור - נחליף גם אותו או אותה .
  * ליאור הדס הינו מתמחה במשפטים וערה שגב הינה מנהלת פרוייקטים בארגון מגזר שלישי .  שניהם אלופי ישראל ב"דיבייט "  לשנת 2008 .
 
העם נגד ראש הממשלה
קיץ 2011 מדשדש בין תקווה עקב הבעת סולידריות שטרם נראתה ,  לבין ייאוש מהתעלמות הממשלה .  ליאור הדס וערה שגב סבורים שראש הממשלה נכשל באופן נחרץ הן בתחום המדיני והן בתחום החברתי ,  ולפיכך יש להחליפו

