היילי לנתניהו :  אבו מאזן הוא המכשול בפני התקדמות מדינית
שגרירת ארה"ב באו"ם האשימה את יו"ר הרשות הפלסטינית כי  " הוא לא עוזר לפלסטינים בכלל ".  לדבריה , " אם הם רוצים להאשים מישהו - זה אותו ".  נתניהו הודה לה על תמיכתה בישראל : " ניקית את האווירה הרעה "
 שגרירת ארצות הברית באו"ם ניקי היילי תקפה היום  ( שישי )  בחריפות את יו"ר הרשות הפלסטינית .  בפתח פגישה עם ראש הממשלה בנימין נתניהו אמרה היילי כי אבו מאזן הוא המכשול בפני התקדמות מדינית . " עבאס לא עוזר לפלסטינים בכלל ",  הסבירה היילי . " אם הפלסטינים רוצים להאשים מישהו - זה לא את ישראל ,  אלא את עבאס .  הם צריכים לשאול אותו מה הוא עושה ". 
בפגישה הודה נתניהו להיילי על תמיכתה בישראל . " אני רוצה להודות לך על שניקית את האוויר הרעה ",  אמר ראש הממשלה . " בגלל מה שעשית עם הנשיא טראמפ לגבי אונר"א ואונסק"ו וההחלטות האנטי-ישראליות ,  ובגלל ההחלטות שמגנות את חמאס ,  אנחנו מכירים לך תודה בשם עם ישראל ובשם החברים של ישראל בעולם ". 
עוד בנושא עצרת האו"ם:לא עוד גימיק :  הסקופ האמיתי של נתניהו באו"םנתניהו חשף בנאומו באו"ם : " לאיראן יש מחסן גרעיני סודי"אלפים יצאו להפגין בעזה אחרי נאום אבו מאזן : " לא מייצג אותי "  
דבריה של היילי נגד אבו מאזן מגיעים ברקע המשבר הקשה ביחסי ארצות הברית והפלסטינים והצעדים האחרונים של הממשל ,  שהיילי עומדת מאחורי רבים מהם ,  כמו למשל הפרישה מאונר"א והקיצוצים בתקציב הרשות הפלסטינית .  
עם זאת ,  ככל הנראה בניסיון לפייס את הפלסטינים ,  הנשיא טראמפ הצהיר השבוע לראשונה על תמיכתו בפתרון שתי המדינות .  הוא גם אותת לפלסטינים כי אם יחזרו לדיאלוג עם הממשל ,  גם תקציבי הסיוע יחזרו .
 ביום רביעי ,  בפגישה עם נתניהו ,  אמר טראמפ לראשונה כי הוא  " אוהב את פתרון שתי המדינות ",  ובתשובה לשאלת וואלה !  NEWS הביע ביטחון כי הפלסטינים ישובו לשולחן המשא ומתן . " כפי שאתם יודעים ,  שילמנו לפלסטינים 500 מיליון דולר בשנה .  עכשיו אנחנו לא משלמים להם כלום ",  אמר הנשיא האמריקני . " אבל אנחנו נתחיל מחדש  ( לתת להם סיוע )  וזה יתחדש .  אני מצפה לכך כי הם משתמשים בכסף הזה גם למטרות טובות ".  
גם השליח המיוחד של הנשיא למשא ומתן ,  ג'ייסון גרינבלט ,  התייחס אתמול לגזרות הכלכליות שהממשל הטיל על הרשות בשבועות האחרונים .  בנאום בפני ועידת המדינות התורמות לרשות הפלסטינית אמר כי  " האמריקנים ,  מטבעם ,  נדיבים מאוד ונוטים לספק סיוע הומניטרי .  במשך עשרות שנים חיפשנו דרכים לעזור לעם הפלסטיני ,  אך ממשל טראמפ לא יתגמל פרובוקציות ואלימות .  עלבונות נגד הנשיא טראמפ וחברי הממשל לא יעזרו לעם הפלסטיני ". 
גרינבלט התייחס גם לתכנית השלום של טראמפ ,  שלדברי הנשיא תוצג בחודשים הקרובים ,  ואמר כי  " ארצות הברית מחויבת לפתרון שישפר את החיים בשני הצדדים ויביא לשגשוג אזורי .  אנחנו עובדים על תכנית ששני הצדדים ירוויחו ממנה ,  יותר ממה שיתנו .  תכנית שהיא מציאותית ,  הוגנת וישימה ".  גרינבלט הוסיף כי  " אף צד לא יאהב את כל הפרטים בתכנית ,  אבל אנחנו בטוחים ששני הצדדים יבינו מדוע הגענו למסקנה שהגענו - אם יהיו מוכנים לנהל שיח ".  

היילי לנתניהו :  אבו מאזן הוא המכשול בפני התקדמות מדינית
שגרירת ארה"ב באו"ם האשימה את יו"ר הרשות הפלסטינית כי  " הוא לא עוזר לפלסטינים בכלל ".  לדבריה , " אם הם רוצים להאשים מישהו - זה אותו ".  נתניהו הודה לה על תמיכתה בישראל : " ניקית את האווירה הרעה "
 
