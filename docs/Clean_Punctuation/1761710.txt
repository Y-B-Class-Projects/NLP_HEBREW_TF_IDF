ראש הממשלה הכחיש את הפרסומים ב"ויקיליקס "
 נתניהו הכחיש את הפרסומים לפיהם הוא הביע תמיכה ברעיון של חילופי שטחים ימים ספורים לפני כניסתו לתפקיד ,  והבהיר כי התכוון  " לפשרות טריטוריאליות במסגרת הסדר שלום עתידי "
 סערת ויקיליקס ממשיכה להכות גלים ברחבי העולם ,  וגם בישראל :  ראש הממשלה בנימין נתניהו התייחס היום  ( שלישי )  לפרסום באתר ההדלפות ,  לפיו הוא תמך בחילופי שטחים עם הפלסטינים ימים ספורים לפני שנכנס לתפקידו ב-2009 .  
מלשכת ראש הממשלה נמסר ,  כי  " כוונתו של ראש הממשלה הייתה אך ורק שהוא יהיה מוכן לפשרות טריטוריאליות במסגרת הסדר שלום עתידי .  זו היתה מדיניותו הגלויה של נתניהו ,  זוהי מדיניותו כיום ,  וגם באותה פגישה בפברואר 2009 הוא לא ביטא שום עמדה אחרת .  כל פרשנות אחרת לדברים אינה נכונה ,  ובוודאי שאינה מייצגת את עמדתו של ראש הממשלה ". 
מאחד מהמסמכים שנחשפו עולה ,  כי  " נתניהו ביטא תמיכה ברעיון של חילופי שטחים והדגיש כי אינו רוצה לשלוט בגדה המערבית ורצועת עזה ,  אלא לעצור את ההתקפות שישוגרו משם ",  כך ציטטה שגרירות ארה"ב בישראל את עמדותיו של ראש הממשלה ,  ימים ספורים לפני שנכנס לתפקיד .  במסמך מתוארת פגישה של נתניהו עם משלחת של חברי קונגרס אמריקאים ,  בראשות הסנאטור בן קרדין ,  שנערכה בפברואר 2009 ,  ימים ספורים לאחר הבחירות האחרונות אך בטרם שהושלמה הקמת הממשלה .  
במסמך ,  שמוגדר כסודי ביותר ונכתב על ידי איש השגרירות לואיס מורנו ואושר על ידי קרדין ,  מתאר נתניהו את עמדותיו העדכניות בשורת נושאים שעל סדר היום .  רה"מ מעריך כי קלושים הסיכויים לקדם תהליך מדיני מול סוריה ,  כל עוד זו אינה מתנתקת מאירן ואמר כי ויתור ישראלי על הגולן בתנאים האלה יגרום לכך שההסכם  " ייקרע "  בהמשך .
 
ראש הממשלה הכחיש את הפרסומים ב"ויקיליקס "
 נתניהו הכחיש את הפרסומים לפיהם הוא הביע תמיכה ברעיון של חילופי שטחים ימים ספורים לפני כניסתו לתפקיד ,  והבהיר כי התכוון  " לפשרות טריטוריאליות במסגרת הסדר שלום עתידי "
 
