נתניהו על ההסתה נגד ריבלין :  אפשר לבקר - אבל בלי כאפיות
ראש הממשלה אמר לאחר פרסום התמונה של הנשיא כי  " בדמוקרטיה מותר לבקר כל אחד  אבל על הביקורת להיות מכובדת ".  זאת אחרי שבאופוזיציה תקפו אותו על כך שהוא  " שותק כמו דג "  לנוכח המתקפות נגד ריבלין שלא חנן את אזריה
ראש הממשלה בנימין נתניהו גינה היום  ( שני )  את פרסום התמונה של נשיא המדינה ראובן ריבלין כשהוא חובש כאפיה ,  ואמר : " בדמוקרטיה מותר לבקר כל אחד ,  מי כמוני יודע זאת ,  אבל הבקשה שלי היא שהביקורת תיעשה בצורה מכובדת - בלי כאפיות ,  בלי חבל תליה ובלי מדים נאציים ",  אמר נתניהו בפתח ישיבת סיעת הליכוד . " זה פסול כשזה מופנה כלפי הנשיא וכלפי כל אחד אחר ". 
נתניהו הוסיף על רקע תמיכתו במתן חנינה לאלאור אזריה ,  החייל שהורשע בהריגת מחבל מנוטרל ושבקשתו נדחתה על ידי ריבלין : " ביקורת עניינית - היא לא רק מותרת ,  היא הכרחית .  זאת נשמת אפה של הדמוקרטיה .  אי אפשר להגדיר ביקורת עניינית מהימין כהסתה וביקורת מהשמאל תמיד כחופש ביטוי ". 
הבוקר הופצו תמונות של ריבלין חובש כאפיה ,  על רקע החלטתו שלא לחנון את אזריה ,  שהורשע בהריגת מחבל מנוטרל בחברון .  המשטרה הודיעה על בדיקת התמונות בחשד להסתה .  ריבלין נימק את החלטתו לדחות את הערעור בכך ש"הקלה נוספת בעונש תפגע בחוסנם של צה"ל ושל מדינת ישראל ".  
עוד בוואלה !  NEWS:מצפון ועד דרום :  השחיתות ברשויות המקומיות הפכה למכת מדינהבג"ץ למשטרה :  שקלו מחדש את השארת ניצב ריטמן כמפקד להב 433נזקים במיליארדים וסגירת הענף :  הדוח שמזהיר מביטול הכדורגל בשבת 
מוקדם יותר מתחו באופוזיציה ביקורת על נתניהו ,  על רקע הדברים של חברי מפלגתו נגד ריבלין . " ראש הממשלה שותק למתקפות על הנשיא ,  כי זו התרבות הפוליטית שהוא מנחיל ",  אמר יו"ר העבודה אבי גבאי ,  ויו"ר יש עתיד יאיר לפיד האשים : " ראש הממשלה שותק כמו דג כאילו זה לא עניינו ".  השניים דיברו בפתח ישיבות הסיעה של מפלגותיהם בכנסת .
 גבאי אמר בפתח ישיבת סיעת המחנה הציוני : "  פוליטיקאים לא אמורים לעסוק בנושאי חנינה ,  זו תפקידה של המערכת המשפטית ולא של המערכת הפוליטית .  אנחנו שומעים את המתקפות המבישות של פוליטיקאים מהליכוד וראש הממשלה שותק כי זו התרבות הפוליטית שהוא מנחיל .  מי שתוקף הם השליחים שלו ולא צריך לקרוא אותם לסדר ". 
לפיד אמר בפתח ישיבת סיעת יש עתיד : " מאתמול ראש הממשלה לא מצא לנכון לקום ולגנות את כל ההתקפות על נשיא המדינה .  יש בשלוש ישיבת סיעה לליכוד וזה כבר אחרי הזמן ,  אבל שלפחות יקרא אותם לסדר .  שיגלה בשם אלוהים מנהיגות ,  יגיד למירי רגב ,  יגיד לדוד ביטן ,  תחזרו בכם פה מיד מול כולם ,  פומבית .  איך יכול להיות שככה מתנהגת ממשלה ,  שככה מתנהגת קואליציה ?  ממתי שברו את כל הכלים .  מתי הוחלט שאין יותר ממלכתיות ושראש ממשלת החמוצים הוא זה שמוביל את זה .
" צריך לדעת לפני שנכניס את עצמנו לפאניקה זה מיעוט בעם .  חובבי הכאפיות וסמלי הנאצים והדיבורים מן הסוג הזה הם מיעוט בעם .  עדיף שראש ממשלת ישראל לא יחליט שהוא חלק מהמיעוט הזה .  כי כל פעם נדמה לנו שהגענו לתחתית ואז אנחנו מגיעים עוד יותר למטה ".  
יו"ר האופוזיציה יצחק הרצוג אמר בריאיון להילה קובו במהדורת וואלה !  NEWS : " התמונה נועדה להפחיד את הנשיא ולאיים על כל מי שחושב אחרת .  אנחנו מתעסקים עם מחתרת ,  עם כוחות פאשיסטיים ולאומנים שמוכנים לערער את כל היסודות . 
" מותר למתוח ביקורת על החלטת הנשיא ,  ויש מי שאמר את זה שהוא חולק על דעתו בצורה מכבדת ,  אבל מה שעשתה השרה רגב זו התנפלות חסרת תרבות לאור יום ,  והגיע הזמן לעצור את זה . 
" אני תובע מראש הממשלה לא להיות צבוע .  הוא פנה ליובל רבין באזכרה ליצחק רבין ואמר שהוא מרים את הכפפה וקורא לאחווה ופיוס .  למעלה מחצי יממה עברה ועוד לא שמעתי את ראש הממשלה בדברים של פיוס ואחווה ,  מגבה את הנשיא ,  אומר אמירה ערכית ומוסרית כלפי המחתרת הזאת או הקיצונים והאלימים הללו ". 
 ( עדכון ראשון :  14:54 )  

נתניהו על ההסתה נגד ריבלין :  אפשר לבקר - אבל בלי כאפיות
ראש הממשלה אמר לאחר פרסום התמונה של הנשיא כי  " בדמוקרטיה מותר לבקר כל אחד  אבל על הביקורת להיות מכובדת ".  זאת אחרי שבאופוזיציה תקפו אותו על כך שהוא  " שותק כמו דג "  לנוכח המתקפות נגד ריבלין שלא חנן את אזריה

