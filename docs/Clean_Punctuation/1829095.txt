שירת הביבי
יוני הקשיב לנאום של נתניהו בשבוע שעבר ,  הכול התערבב לו בראש ,  והוא גילה שכל המילים מתחברות לשיר נפלא
בשבוע שעבר ,  כחלק מניסיונותיי  ( המוצלחים בחלקם )  לפתח את התודעה פוליטית שלי ,  פתחתי לי בקבוק בירה והתיישבתי מול המחשב כדי להקשיב לנאום של ראש הממשלה שלנו בקונגרס האמריקאי .  היה זה נאום חשוב לכל הדעות ,  ובסתר ליבי קיוויתי שיהיו לי תובנות מעניינות לגביו ,  שאוכל לעבד ולכתוב עליהן כאן .  אפילו הכנתי מראש דף נייר ושני עטים למקרה וארצה לכתוב לעצמי הערות חשובות .  
אבל אז הנאום התחיל ,  ונמשך ,  וכולם מחאו כפיים שוב ושוב ,  מבלי שממש הבנתי על מה ולמה .  אולי בהשפעת הבירה ,  ואולי סתם ,  מעייפות ,  התקשיתי להתרכז בתוכן הנאום .  המשפטים המתונים והתקיפים של ביבי החלו להתערבל בראשי ,  והפכו לבליל של מלים וביטויים ומחיאות כפיים .  הרבה מחיאות כפיים .  בסוף הנאום ,  הדף שהכנתי היה כמובן ריק מהערות חשובות ,  והיו בו רק כמה משברי המשפטים והביטויים שהצלחתי לקלוט .  למחרת בבוקר ,  כשקראתי אותן שוב ,  המלים האקראיות והקלישאות המשומשות שצדתי מהנאום וכתבתי לאורך ולרוחב הדף נראו לי קשורות אחת לשנייה באופן מוזר .  קצת כמו בשיר .
" אני נרגש מאוד,לכבוד גדול הוא לי,ברוך שפטרנו -אדוני הנשיא .
 בין מעבר ח'ייבר למפרץ גיברלטר,האדמה עדיין רועדת.בין עריצות לחופש,זעזוע קשה .
 ובכן ,  הוא צדק -הומוסקסואלים תלויים.אתם חושבים שאתם קשוחים ? ברוכים הבאים .
 הדבר הנכון,במזרח התיכון -מאיים על העולםוגם על האסלאם .
 הבריטים בהודו,הבלגים בקונגו.החלמה מהירהמדינה פלסטינית .
 אני עצמיכמעט נהרגתי שם.בתוך מזוודה,מנהיגים שפולטים רעל .
 אסור שהוא ילך לאיבוד,הנשיא אובמה.עם יצירתיות ורצון טובניתן להגיע לפיתרון .
 הנה פיסת נוסטלגיה,מפורזת לחלוטין.הרוג את היהודים -לוחם קדוש,שומר החירות .
 ההיסטוריה תצדיע לך ,  אמריקה ." 

שירת הביבי
יוני הקשיב לנאום של נתניהו בשבוע שעבר ,  הכול התערבב לו בראש ,  והוא גילה שכל המילים מתחברות לשיר נפלא

