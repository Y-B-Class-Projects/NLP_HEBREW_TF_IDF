אשתו של אבו-סיסי : " לא יודעת איזה מידע הוא מסר "
 אשתו של המהנדס הפלסטיני ,  דיראר אבו-סיסי ,  העצור בישראל ,  אמרה בראיון לגלי צה"ל כי לו ולמשפחתו אין כל קשר לארגון חמאס .  היא ציינה כי אין לה מושג איזה מידע לכאורה מסר
ורוניקה אבו-סיסי ,  אשתו של המהנדס הפלסטיני דיראר אבו-סיסי העצור בישראל ,  התראיינה הבוקר  ( חמישי )  לגלי צה"ל וטענה כי אינה יודעת איזה  " מידע רב ערך "  העביר ,  לכאורה ,  בעלה לישראל . " ככמות האנשים כך כמות הדעות .  יש הרבה דעות ,  אבל אין מסמכים ,  אין אישומים רשמיים ואפילו לא הוכחה לכך שהוא נמצא בישראל ",  אמרה ורוניקה בראיון .
 דברי אבו-סיסי נאמרו בתגובה לדברי ראש הממשלה ,  בנימין נתניהו ,  שהתייחס אתמול לראשונה בפומבי לפרשה .  במסגרת מענה על שאלות גולשי אינטרנט כחלק מפרויקט ה-"World View "  של YouTube ,  ששודר בערוץ 2 אמר נתניהו כי  " לא אתייחס לקשר בין אבו-סיסי לגלעד שליט ,  אך אני יכול להגיד שהוא מסר לנו מידע בעל ערך ,  וזה כל מה שאני יכול להגיד ".  לדבריו , " אנחנו עושים הרבה פעולות בנושא של גלעד שליט .  כולם ימחאו לי כפיים אם אחתום על עסקה לשחרורו ,  אך צריך לחשוב מה יקרה ביום שאחרי ". 
אבו-סיסי חזרה ואמרה בראיון כי לבעלה אין שום קשר לתנועה פוליטית כלשהיא כולל לחמאס . " אני מכירה את בעלי הכי טוב ",  אמרה ורוניקה . " אני דואגת לבעלי ,  אין לו ולמשפחתנו שום קשר פוליטי עם שום תנועה פוליטית ,  גם לא חמאס ".  לדבריה , " עברנו עם כל המשפחה לאוקראינה אחרי 12 שנים בעזה בגלל מצב כלכלי קשה ומתוך דאגה לילדים .  כשהבן הקטן נולד ,  לפני המלחמה ,  שום דבר לא השתווה לדאגה לילדים ולגורלם ". 

אשתו של אבו-סיסי : " לא יודעת איזה מידע הוא מסר "
 אשתו של המהנדס הפלסטיני ,  דיראר אבו-סיסי ,  העצור בישראל ,  אמרה בראיון לגלי צה"ל כי לו ולמשפחתו אין כל קשר לארגון חמאס .  היא ציינה כי אין לה מושג איזה מידע לכאורה מסר

