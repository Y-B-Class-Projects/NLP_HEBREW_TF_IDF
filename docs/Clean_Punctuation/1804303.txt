רה"מ למשפחות ההרוגים : " הם יורים ,  אנחנו בונים "
 במהלך ביקור בבית משפחות פוגל ובן ישי ,  שאיבדו את יקיריהן בפיגוע באיתמר בסוף השבוע ,  אמר נתניהו כי ישראל תמשיך לבנות בשטחים .  שר הביטחון : " הבנייה - תגובה מדודה לפיגוע באיתמר "
  ( צילום :  גבי נוימן - המועצה האזורית שומרון ,  עריכה :  יותם בן-דוד ) 
ראש הממשלה ,  בנימין נתניהו ,  ביקר אמש  ( ראשון )  בבית הורי הנרצחים בפיגוע באיתמר ,  משפחות פוגל ובן ישי ,  בירושלים .  ראש הממשלה אמר בביקור כי  " הם רוצחים ואנחנו בונים ,  אומרים שארץ ישראל נבנית בייסורים ,  אבל לא חשבנו שהייסורים יהיו כל כך גדולים .  המעשה הנפשע הזה גרם לכולנו לבוא ולהגיד ,  עד כאן .  כוחות הביטחון עושים את כל המאמצים לאתר את הרוצחים ואנחנו נתפוס את אותם פושעים .  אלו לא אנשים ,  אלו מפלצות ".  
במהלך המפגש הטעון ,  פנתה לראש הממשלה צילה פוגל ,  אמו של אודי ,  כשנכדתה תמר ,  שגילתה את גופות הוריה ,  בוכה על ידה : " ראש הממשלה ,  תשים לב כמה העם אוהב את הארץ הזו .  אנו באנו מחו"ל לארץ הזו ,  שהיא ארץ חיינו .  אנו לא יכולים להיפרד ממנה .  אם כעת ,  כשאנו יושבים בארץ הזו ,  אנו נותנים כל כך הרבה קורבנות ,  כמה קורבנות עוד ניתן אם נצא ממנה ?  ",  שאלה .  תמר פוגל פנתה בוכייה לראש הממשלה ודרשה ממנו שינקוט פעולה : " מה יקרה אם תעשה משהו ,  אמריקה תעשה לך משהו ?  ",  אמרה .
 גם שר הביטחון ,  אהוד ברק ,  התייחס לפיגוע .  בראיון לערוץ 2 אמר ברק כי  " הרצח הזה הוא רצח נורא ",  וציין כי  " אני בטוח שיש לב של מיליונים שהוא אתנו ,  למרות כל מה שקורה בעולם ".  ברק התייחס גם להחלטת הממשלה לבניית 500 יחידות דיור בהתנחלויות ,  ואמר כי  " זוהי תגובה מדודה לפיגוע באיתמר ". 
נשיא המדינה ,  שמעון פרס ,  התייחס אף הוא לפיגוע .  פרס פתח את דבריו ,  אותם נשא בטקס השבעת שופטים ,  בציטוט משירו של חיים נחמן ביאליק : " 'נקמה כזאת ,  נקמת דם ילד קטן ,  עוד לא ברא השטן' .  כל המילים מחווירות אל מול הזוועה ,  אל מול איבוד צלם אנוש .  לבנו עם היתומים ועם היישוב כולו ברגעים נוראים אלו .  אני בטוח כי כוחות הביטחון יהפכו כל אבן ,  ילכדו את מבצעי הזוועה ,  ויביאו אותם על עונשם .  הטרור ינוצח ולא ינצח ". 
חמשת בני משפחת פוגל הובאו מוקדם יותר למנוחות בבית העלמין גבעת שאול בירושלים .  אלפי בני אדם הגיעו להר המנוחות על מנת לחלוק כבוד אחרון להורים אהוד  ( אודי )  ורותם ,  וכן לילדיהם יואב בן ה-11 ,  אלעד בן הארבע והדס ,  תינוקת בת שלושה חודשים .  החמישה נרצחו בערב שבת ,  כשעל פי הערכות ,  מספר מחבלים חדרו להתנחלות איתמר ,  נכנסו לבית המשפחה ,  ודקרו למוות את החמישה בשנתם .
  ( עדכון ראשון :  20:20 ) 

רה"מ למשפחות ההרוגים : " הם יורים ,  אנחנו בונים "
 במהלך ביקור בבית משפחות פוגל ובן ישי ,  שאיבדו את יקיריהן בפיגוע באיתמר בסוף השבוע ,  אמר נתניהו כי ישראל תמשיך לבנות בשטחים .  שר הביטחון : " הבנייה - תגובה מדודה לפיגוע באיתמר "
 
