ח"כים :  להאריך שעון הקיץ עד אמצע אוקטובר
חברי כנסת מכל קצוות הקשת הפוליטית חתמו על עצומה הקוראת לרה"מ לקבוע תאריך לועזי קבוע בו ייכנס לתוקפו שעון החורף ,  ולא כפי שנהוג כיום .  רבני צהר : " זה אינו עניין הלכתי "
 לקראת כניסתו הלילה של שעון הקיץ לתוקף ,  חתמו היום  ( חמישי )  61 חברי כנסת על עצומה הקוראת לראש הממשלה ,  בנימין נתניהו ,  להאריך את שעון הקיץ עד מוצאי שבת הסמוך ל- 15 באוקטובר בכל שנה .  החוק הנוכחי קובע כי שעון הקיץ ייכנס לתוקפו ב-1 באפריל ואילו שעון החורף נכנס לתוקפו דווקא לפי התאריך העברי ,  לקראת יום הכיפורים .  
העצומה ,  עליה חתמו הח"כים ,  מבקשת לתמוך בהצעה של ח"כ רונית תירוש  ( קדימה )  שהוגשה בשיתוף ארגון רבני  " צהר ",  דבר שסייע לגייס לתמיכה גם חברי כנסת דתיים לאומיים .  ביוזמה נכתב כי  " לקראת ההחלפה לשעון קיץ ב-1 באפריל ,  אנו ,  חברי כנסת מכל סיעות הבית ,  קוראים בזאת לראש ממשלת ישראל לקבוע מיידית תאריך לועזי קבוע  ( במקום תאריך עברי  " משתנה ")   מוצאי השבת הסמוך ל-15 באוקטובר ,  כתאריך יעד לקביעת שעון החורף ".  על פי העצומה , " תאריך זה מתחשב הן בצרכי תפילה  ( שעת הנץ :  6:44 )  והן בצרכי חיסכון כלכלי וניצול שעות פנאי של הציבור הרחב בישראל ". 
בין החותמים על העצומה נמצאים כמעט כל סיעת קדימה ,  חברי כנסת מהליכוד ,  מישראל ביתנו ,  מהבית היהודי ,  מהעבודה ,  מהאיחוד הלאומי ,  ממרצ וכל חברי הכנסת הערבים .
 ח"כ תירוש אמרה כי  " חייבים להפסיק עם השיח הפופוליסטי סביב שעון הקיץ ועם מריחת הזמן של הוועדה שהקים שר הפנים .  העצומה מביעה את זעקת הציבור שהביע את דעתו באופן ברור כי שעון הקיץ נכון גם סביבתית ,  גם לצורך חסכון משק הישראלי גם לצורך מניעת תאונות דרכים ,  וגם לשיפור איכות החיים של אזרחי המדינה ".  
ראש מיזם  " צהר לחקיקה ",  הרב אוריאל גנזל ,  הסביר כי  " סוגיית שעון הקיץ איננה סוגיה הלכתית .  החשיבות שבשעון הקיץ איננה סוגיה במחלוקת בין דתיים לחילונים ,  כי אם משאלת לב של רובו המוחלט של הציבור הישראלי .  המתווה מאזן בין מכלול צורכי הציבור לבין צרכיו החיוניים של הציבור החרדי ,  הדתי ,  והמסורתי בישראל ". 

ח"כים :  להאריך שעון הקיץ עד אמצע אוקטובר
חברי כנסת מכל קצוות הקשת הפוליטית חתמו על עצומה הקוראת לרה"מ לקבוע תאריך לועזי קבוע בו ייכנס לתוקפו שעון החורף ,  ולא כפי שנהוג כיום .  רבני צהר : " זה אינו עניין הלכתי "
 
