הקיצוץ המוצע בתקציב הישיבות :  300 מיליון ש"ח
המשמעות של ההצעה היא שהמפלגות החרדיות עומדות לאבד חלק ניכר מההשגים שלהם במסגרת ההסכמים על הצטרפותם לקואליציה
ראש הממשלה ,  בנימין נתניהו ,  יזדקק ביום חמישי לכל כוח המנהיגות שלו כדי להעביר בממשלה את הצעת הקיצוץ בתקציב המדינה - בסך של שני מיליארד שקל :  על פי ההצעה ,  יבוצע קיצוץ חד בתוספת התקציב שהובטחה למפלגות החרדיות בהסכמים הקואליציונים .  הקיצוץ יכלול קיצוץ של 300 מיליון שקל בתוספת התקציב שהובטחה לישיבות ,  וקיצוץ של 100 מיליון שקל בכספים נוספים שהובטחו לש"ס ,  יהדות התורה והבית הלאומי .
 בהסכמים הקואלציוניים של ממשלת נתניהו ניתנו הבטחות כספיות רבות למפלגות החברות בקואליציה ,  ביניהן הובטחה תוספת של 750 מיליון שקל לתקציב הישיבות .  הצעת הקיצוץ החדשה מתבססת על קיצוץ של 750 מיליון שקל בהסכמים הקואלציוניים כולם ,  שהם 20% מהיקף ההסכמים קואלציוניים .  המשמעות של ההצעה היא שהמפלגות החרדיות עומדות לאבד חלק ניכר מההשגים שלהם במסגרת ההסכמים על הצטרפותם לקואליציה .  אומנם ,  ההצעה של משרד האוצר היא כי רק מחצית הסכום יקוצץ ,  והיתרה תידחה ל-2011 ,  אבל ספק אם הדבר יקהה את הגלולה המרה מבחינתן של המפלגות החרדיות .  לפיכך ,  לנתניהו ולשטייניץ צפוי מאבק לא פשוט בממשלה על אישור הצעת הקיצוץ בתקציב .
 ככל הנראה ,  נתניהו יטיל את כל כובד משקלו בניסיון לשכנע את חברי הממשלה לאשר את הקיצוץ .  כך ,  התנגדותה של יהדות התורה אמורה להיות מוקהית על ידי העובדה כי משרד הבריאות הוא אחד משני הניהנים העיקריים מהקיצוץ .  על פי תוכנית הקיצוצים ,  המשרד אמור לקבל תוספת של עד חצי מיליארד שקל לשם הערכות בשפעת החזירים .
 בנוסף ,  נתניהו יבהיר לחברי הממשלה את נחיצות העברת 1.5 מיליארד שקל למערכת הביטחון ,  עבור צרכים ומטרות אשר נשארו סודיים .  בממשלה רומזים כי מדובר בצרכים בטחוניים דוחקים ממש ,  אשר יקשה מאד על שרי הממשלה לסרב לתקצב אותם .  למעשה ,  נתניהו קיבל החלטה עקרונית על שינוי סדר העדפות בתקציב 2009-2010 לטובת הצרכים הבטחוניים ,  ובלי הסכמה על קיצוץ רוחבי בתקציבי המשרדים וקיצוץ בהסכמים הקואלציוניים ,  לא ימצא מקור למימון הצרכים הבטחוניים .
 
הקיצוץ המוצע בתקציב הישיבות :  300 מיליון ש"ח
המשמעות של ההצעה היא שהמפלגות החרדיות עומדות לאבד חלק ניכר מההשגים שלהם במסגרת ההסכמים על הצטרפותם לקואליציה

