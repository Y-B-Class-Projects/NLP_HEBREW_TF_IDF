מובארק יאמר לנתניהו :  לא לפתרונות זמניים
לקראת פתיחת המו"מ העקיף בין ישראל לפלסטינים ,  ייפגש היום ראש הממשלה עם נשיא מצרים בשרם א-שייח' .  לפי דיווח בעיתון מצרי ,  מובארק צפוי להביע בפגישה את התנגדותו  " לפתרונות חלקיים או זמניים במסגרת תהליך השלום "
 ראש הממשלה בנימין נתניהו ייפגש היום  ( שני )  במצרים עם הנשיא חוסני מובארק ,  וידון עמו בחידוש המשא ומתן בין ישראל לפלסטינים .  גורם דיפלומטי בכיר מסר לעיתון הממסדי במצרים  " אל-אהראם "  כי במהלך הפגישה צפוי מובארק להבהיר לנתניהו כי הוא ויתר מדינות ערב  " מתנגדים לפתרונות חלקיים או זמניים במסגרת תהליך השלום ".  בנוסף ,  צפוי מובארק  " להזהיר מפני המתיחות שעלולה לשרור כתוצאה מהפעולות הישראליות הבלתי-חוקיות בשטחים הכבושים ". 
עוד דווח בעיתון המצרי הרשמי ,  כי  " נתניהו צפוי לשמוע ממובארק את העמדה המצרית והערבית בנוגע לדרכים להשגת שלום במזרח התיכון וכן את העמדה הערבית המתנגדת לאיומים הישראלים האחרונים נגד לבנון וסוריה ".  גורם מצרי מסר במקביל לעיתון  " אל-חיאת "  הרואה אור בלונדון כי  " קהיר סבורה ששיחות הקרבה בין ישראל לפלסטינים חייבות להיפתח מנושא הגבולות כדי שיישאו פרי ". 
שיחות הקרבה בין ישראל לפלסטינים יחלו באופן רשמי ביום רביעי הקרוב ,  כאשר נתניהו ייפגש עם השליח האמריקאי למזרח התיכון ג'ורג' מיטשל .  בשלב זה לא ידוע מתי ייפגש מיטשל עם נציגי הרשות הפלסטינית .  ראש הממשלה החליט להוביל בעצמו את השיחות בראש צוות אינטימי וממודר שיכלול מספר מאוד מצומצם של אנשי מקצוע ,  ככל הנראה מחשש להדלפות .  בנוסף ,  לתחילת השיחות לא תתלווה השקה רשמית וחגיגית .
 
מובארק יאמר לנתניהו :  לא לפתרונות זמניים
לקראת פתיחת המו"מ העקיף בין ישראל לפלסטינים ,  ייפגש היום ראש הממשלה עם נשיא מצרים בשרם א-שייח' .  לפי דיווח בעיתון מצרי ,  מובארק צפוי להביע בפגישה את התנגדותו  " לפתרונות חלקיים או זמניים במסגרת תהליך השלום "
 
