 " נתניהו מסיג את ישראל לאחור ,  ההסכם עם יהדות התורה שערורייה "
 ח"כ יעקב פרי ,  שעמד בראש הוועדה לבחינת השוויון בנטל ,  התייחס באולפן וואלה !  NEWS להתחייבותיו של ראש הממשלה לחרדים והבטיח להילחם בהן . " הציבור ,  יש עתיד ובית המשפט לא ייתנו לזה יד "
 בהסכם הקואליציוני שנחתם אמש  ( רביעי )  בין הליכוד ליהדות התורה ,  קיבלה הסיעה החרדית את רוב דרישותיה :  החל מביטול הסנקציות הפליליות בחוק הגיוס ,  דרך הקפאת הרפורמה בגיור ועד תקצוב בית ספר שאינם מלמדים לימודי ליבה .  חבר הכנסת יעקב פרי  ( יש עתיד )  ,  השר לשעבר שגם עמד בראש הוועדה לבחינת השוויון בנטל ,  סיפר בריאיון באולפן וואלה !  NEWS כי ההסכם החדש מוחק כמעט לחלוטין את העשייה של מפלגתו בנושא . " זה נכון שבהסכם הקואליציוני הם קיבלו הבטחה ,  אבל בין זה ליישום ההבטחה  אני מקווה שיהיה מרחק גדול עד אפשרות של אי-ביצוע ",  אמר .
 עם זאת ,  פרי לא מאשים את הסיעות החרדיות ,  אלא מפנה אצבע מאשימה כלפי שותפותיו בקואליציה הקודמת ,  שלטענתו מוכנות לוותר על ערכיהן בתמורה לתיקים בקואליציה הבאה . " אין לי טענות לחרדים ,  זו הייתה עמדתם עוד כשהגענו לממשלה הקודמת .  הטענות שלי הן כמובן לבנימין נתניהו ,  ובין היתר גם לשאר השרים בקואליציה ,  מכיוון שעל השוויון בנטל הצביעה ועדת השרים והממשלה כולה ",  האשים . " אין ספק שבנימין נתניהו מסיג את מדינת ישראל לאחור ,  ואנחנו נעשה כמיטב יכולתנו ,  והיא לא מעטה ,  על מנת לא לאפשר לכל הנושאים האלה - אם זה נושא חוק הגיוס ,  אם זה לימודי הליבה ,  אם זה חוק הגיור ,  אם זה גודלה של הממשלה - לא לקרות ".  
לקריאה נוספת:ש"ס בדרך לממשלה : " נתניהו הסכים לחוק מע"מ אפס"קריאה לנתניהו :  הפסק את מעורבות נתן אשל במו"מ הקואליציוני 
לדבריו ,  יש עתיד תשתמש בכל הכלים העומדים לרשותה כדי להילחם בהבטחות לחרדים . " אני מניח שבחלק מהדברים יהיה לנו ,  כמו גם לאופוזיציה שאנחנו נהיה חברים בה ,  קשה להצליח .  בחלק מהמקרים אני מקווה שאנחנו נוכל לגייס גם את הציבור ,  אנחנו קרוב לוודאי נפנה לבג"ץ .  צריך לזכור שחוק הגיוס ,  נושא השוויון בנטל ,  מקורו בביטול חוק טל והפנייה של בג"ץ אל הכנסת ,  אל הממשלה ,  שתחוקק חוק שוויוני ונאות יותר ",  אמר .  
לטענת פרי ,  ראש הממשלה מונע מהחברה הישראלית לתקן עוול מתמשך . " אני חושב שנושא השוויון בנטל הוא אחד מאותם חוקים שמתקנים עיוות היסטורי .  האוכלוסייה החרדית ,  כמובן לא כולה ,  מבינה ,  הפנימה והולכת בכיוון נכון .  זה כיוון של השתלבות בתוך החברה הישראלית .  בא בנימין נתניהו ונענה לדרישות החרדיות ,  ולוקח את מדינת ישראל שנים רבות אחורה .  אני חושב שזוהי בחזקת שערורייה ". 
מלבד ראש הממשלה ,  הכעס של פרי ומפלגתו מופנה כלפי חברי הכנסת של הבית היהודי ,  שעזרו לקדם את חוק השוויון בנטל ,  ובראשם זו חברת הכנסת איילת שקד ,  שאף עמדה בראש הוועדה שעסקה בנושא .  כשנשאל אם הוא מבין את גישת המפלגה ,  שבעקבות כוחה הקטן יחסית מוכנים לשלם מחירים כדי לשבת בקואליציה ולהשיג כמה שיותר תיקים ,  ענה פרי : " אני חושב שזה לא רק הבית היהודי ,  זה כמעט כל מרכיבי הקואליציה ,  שמוכנים לעשות הכול ,  למכור הכול ,  לוותר על ערכים ,  לפגוע בדברים שהם בלב לבה ונפשה של החברה הישראלית - רק כדי להקים קואליציה ".  
עם זאת ,  פרי סמוך ובטוח שמערכת המשפט תעמוד לצד מפלגתו . " כפי שאמרתי ,  אני מניח שגם הציבור הישראלי ,  גם האופוזיציה וגם מוסדות המשפט והאכיפה של מדינת ישראל לא ייתנו לזה יד .  אני לא רוצה לתת ציונים למפלגה כזאת או למפלגה אחרת ,  אבל כאשר אני מסתכל על ההסכם הקואליציוני עם יהדות התורה ,  ואני מניח שכשנסתכל על ההסכמים הקואליציוניים הבאים ,  גם עם הבית היהודי וגם עם ש"ס ,  אנחנו נראה שהם דברים שמסיגים את מדינת ישראל אחורנית ,  ואפשר רק להצר על כך ".   

" נתניהו מסיג את ישראל לאחור ,  ההסכם עם יהדות התורה שערורייה "
 ח"כ יעקב פרי ,  שעמד בראש הוועדה לבחינת השוויון בנטל ,  התייחס באולפן וואלה !  NEWS להתחייבותיו של ראש הממשלה לחרדים והבטיח להילחם בהן . " הציבור ,  יש עתיד ובית המשפט לא ייתנו לזה יד "
 
