 " עשינו בעבר כתבות נגד ביבי שלא היו מוצדקות עיתונאית ,  חרגנו מהאתיקה "
 הכתב הצבאי של ערוץ 10 אלון בן דוד בהתבטאות נדירה : " עשינו בעבר כתבות נגד ביבי שלא היו מוצדקות עיתונאית ופגענו באשתו כדי להראות שאנחנו משוחררים ,  לדעתי חרגנו מהאתיקה "
 אלון בן דוד ,  הכתב הצבאי ומגיש מהדורת שישי בערוץ 10 ,  אמר אתמול  ( רביעי )  כי הסיקור של הערוץ בעבר את ראש הממשלה ואת אשתו שרה גבל בחוסר אתיקה . " לפעמים ,  האמת ,  הגזמנו .  כשקנה אותנו לאודר ודווקא בפרנציפ על היום שהוא נכנס לערוץ עשינו בעבר כתבות נגד ביבי שלא היו מוצדקות עיתונאית ופגענו באשתו של ביבי כדי להראות שאנחנו משוחררים ,  לדעתי פה חרגנו מהאתיקה ",  אמר בן דוד .  
בן דוד התייחס גם לבעלי המניות של הערוץ ואמר כי  " היו עוד דוגמאות כאלה שבעטנו בבעלי המניות כדי שלא תהיה מראית עין שאנחנו עושי דברם ". בעניין זה הוסיף כי  " עד היום לא הרגשתי שום זרימה של הוראות או תכתיבים מבעל מניות כזה או אחר ". 
הדברים נאמרו בכנס  " מנהיגות ומצוינות "  של הפקולטה למנהל עסקים ,  במרכז האקדמי למשפט ולעסקים ברמת גן .  הכנס היה בהנחית גל גבאי והשתתפו בו גם חה"כ אורלי לוי-אבקסיס ,  מר משה חורב ,  מנכ"ל אורקל ישראל ,  ואיציק קורנפיין ,  לשעבר יו"ר בית"ר ירושלים .  
בן דוד התייחס גם לשחיקה ממנה סובל ענף התקשורת ולירידה באמון שרוחש לתקשורת הציבור . " יהיה לי מאד קשה לעמוד כאן ולהגן על התקשורת הישראלית ,  יש בה הרבה חלקים מאד בעייתיים .  היא גם עוברת שחיקה מאד מצערת ",  הוסיף . " אובדן האמון בתקשורת הוא חלק מקריסת ההיררכיה בכל מעגלי החיים ,  חלק מקריסת המהנגיות שמלווה את כל אזורי החיים ".   
" אני בא ממקום שאני שמח להגיד שלא חרגתי אף פעם מגבולות האתיקה שלי .  אני מקפיד ככלל לחיי לא לעשות דברים שאני מתבייש בהם .  לא נתקלתי בסיטואציות שהן אני נאלץ לכופף את האתיקה שלי לא לטובת בעל מניות ולא לטובת סיפור ",  דברי בן דוד אמש .   בחדשות 10 בחרו שלא להגיב לדבריו . 

" עשינו בעבר כתבות נגד ביבי שלא היו מוצדקות עיתונאית ,  חרגנו מהאתיקה "
 הכתב הצבאי של ערוץ 10 אלון בן דוד בהתבטאות נדירה : " עשינו בעבר כתבות נגד ביבי שלא היו מוצדקות עיתונאית ופגענו באשתו כדי להראות שאנחנו משוחררים ,  לדעתי חרגנו מהאתיקה "
 
