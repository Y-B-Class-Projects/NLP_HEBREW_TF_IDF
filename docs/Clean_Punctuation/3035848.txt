לשכת רה"מ על תיק 3000 :  רכש הספינות - בהתאם להמלצות חיל הים
תגובת לשכת נתניהו באה עקב הפרסום כי יעלון טען בעדותו שמניעיו של ראש הממשלה ברכש ספינות וצוללות לחיל הים לא היו מקצועיים .  בתגובה פורטו המגעים בנוגע לרכש ,  שמהם עולה כי חיל הים ומנכ"ל משרד הביטחון הם שביקשו לקדמו
לשכת ראש הממשלה פרסמה היום  ( ראשון )  תגובה לטענות שהושמעו בכלי התקשורת בכל הנוגע לתיק 3000 ,  שעניינו חשד להטיית מכרזים לרכש ביטחוני ,  כולל רכש צוללות לחיל הים .  אמש פורסם בחדשות 2 כי יעלון טען בעדותו במשטרה כי מניעיו של ראש הממשלה בפרשה הביטחונית לא היו מקצועיים .  בתגובת לשכת נתניהו פורטו המגעים בנוגע לרכש ארבע ספינות השטח ,  שמהם עולה כי חיל הים ומנכ"ל משרד הביטחון הם שביקשו לקדם את הרכש . " בניגוד לטענות שהושמעו בתקשורת ,  רכש ארבע ספינות השטח נעשה בהתאם להמלצות חיל הים ומשרד הביטחון עצמו ",  נמסר . " ראש הממשלה והקבינט פעלו בהתאם להמלצות הדרגים המקצועיים ".  הערב דווח בחדשות 10 כי מנכ"ל משרד הביטחון לשעבר דן הראל העיד במשטרה במסגרת החקירה .  
בהמשך פרסמו את לוח הזמנים המדיני-ביטחוני של הרכש ,  כפי שתועד במועצה לביטחון לאומי  ( מל"ל )  .  לפי לוח הזמנים שפורסם ,  ב-24 באפריל 2013 ממליץ מפקד חיל הים לקדם את רכש הספינות מגרמניה ;  ב-11 בספטמבר מנחה מנכ"ל משרד הביטחון הראל את משרדו שאם ניתן להגיע להסכם עם גרמניה ,  אין צורך לצאת למכרז ;  ב-11 בנובמבר חוזר המנכ"ל ומדגיש את יתרונות הרכש מגרמניה ,  משיקולי תזרים ,  עלות ולוח זמנים ,  ובאותו החודש מחליט הקבינט על רכש הספינות ,  ומסכים על עדיפות הסכם עם גרמניה .
 לקריאה נוספת:מקורבים לחקירה : " שיחות רה"מ ומוזס הוקלטו כדי להשמיען לשרה נתניהו"נתניהו נחקר במעונו במשך יותר מ-3 שעות ;  צפוי להיחקר שוב בשבוע הבאדיווח :  חשד ש-4 אנשי עסקים נוספים סיפקו מתנות לשרה ויאיר נתניהו 
עוד עולה מלוח הזמנים שפרסמה לשכת ראש הממשלה כי ב-6 במאי 2014 נסוגו הגרמנים מהצעת ההנחה ;  ב-21 ביולי מפרסם משרד הביטחון מכרז בינלאומי לרכש הספינות ,  כשברקע מתקיימים מגעים מול הגרמנים ;  ב-17 באוגוסט ,  לאור התקדמות במגעים ,  מנכ"ל משרד החוץ מבקש להקפיא את המכרז ;  ב-21 באוגוסט מאשרת גרמניה הנחה בשיעור של 27.5% עם שר האוצר יאיר לפיד .  
עוד עלה כי ב-23 באוגוסט מאשרת הקנצלרית אנגלה מרקל את הסיכום ;  ב-20 בספטמבר מבקש חיל הים לעצור את המכרז ולהאיץ את החתימה על ה-MOU  ( הסכם הבנות ביטחוני )  ;  ב-21 בספטמבר מבקש מנכ"ל משרד הביטחון לעצור את המכרז לאור ההתפתחויות ;  ב-27 באוקטובר מחליט שר הביטחון יעלון את המכרז ;  בדצמבר 2014 חתמה ישראל על המסמך בין ישראל לגרמניה לרכש הספינות .  
ביום רביעי שעבר פורסם כי שר הביטחון לשעבר משה יעלון העיד בפני חוקרי היחידה הארצית למאבק בפשיעה הכלכלית  ( יאל"כ )  בתיק 3000 .  בחקירתו התייחס השר לשעבר להטייה לכאורה של מכרז לרכישת ספינות מגן ,  כך שיתאים לתאגיד הגרמני  " טיסנקרופ ".  כמו כן ,  יעלון העיד כי מגעים לרכישת שלוש צוללות נוספות נערכו ללא מעורבותו ,  חרף העובדה שהם נערכו בעת כהונתו במשרד הביטחון ,  והוסיף כי נתניהו ביקש לרכוש שתי ספינות מלחמה נגד צוללות ,  מבלי שהתקיים על כך דיון מוקדם במערכת הביטחון .  

לשכת רה"מ על תיק 3000 :  רכש הספינות - בהתאם להמלצות חיל הים
תגובת לשכת נתניהו באה עקב הפרסום כי יעלון טען בעדותו שמניעיו של ראש הממשלה ברכש ספינות וצוללות לחיל הים לא היו מקצועיים .  בתגובה פורטו המגעים בנוגע לרכש ,  שמהם עולה כי חיל הים ומנכ"ל משרד הביטחון הם שביקשו לקדמו

