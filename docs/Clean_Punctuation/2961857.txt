המגעים לממשלת אחדות :  הרצוג דורש את תיק התקשורת ,  המשפטים או התרבות
גורם בסביבתו של יו"ר האופוזיציה אמר כי בפגישה בינו לראש הממשלה הציע נתניהו  " מספר רב של תיקים ,  אך כרגע מלבד תיק החוץ אין שם שום דבר מספיק דרמטי ".  לדבריו ,  ליו"ר האופוזיציה דרוש הישג משמעותי שיוכל להציג לציבור בוחריו
יו"ר המחנה הציוני יצחק הרצוג מבקש לשפר באופן משמעותי את הצעת ראש הממשלה בנימין נתניהו להצטרפות לקואליציה .  שלשום נפגשו השניים ,  כפי שפורסם לראשונה אמש ( שני )  בחדשות 2 .  גורם בסביבת הרצוג אמר כי  " נתניהו אמנם הציע מספר רב של תיקים ,  אך כרגע מלבד תיק החוץ אין שם שום דבר מספיק דרמטי ".  הוא הוסיף כי ליו"ר האופוזיציה דרוש הישג משמעותי שיוכל להציג לציבור בוחריו כמו תיק התקשורת ,  משפטים או התרבות .  
הגורם הוסיף כי  " צריכה להיות להרצוג חבילה שיש איתה שינוי משמעותי בכיוון שהממשלה הולכת אליו ".  בפגישה בין השניים העלה הרצוג שורה של דרישות מנתניהו ובראשן התחום המדיני .  אתמול אמר הרצוג לפעילי העבודה מהדרום כי הוא מאתר הזדמנות אזורית מדינית  " נדירה שאולי תחלוף ולא תחזור .  אני לא אומר את זה בעלמא אלא בידיעה ".  כמו כן ,  דרש הרצוג מעורבות בגיבוש מתווה הגז ותקציב המדינה וכן ביטול של שורה של חוקים שנויים במחלוקת כמו חוק ההשעיה חוק העמותות וחוק V15 .
 לקריאה נוספת:נתניהו :  סיכוי נמוך להצטרפות הרצוג ,  אקרא לליברמן להיכנס לממשלהעשרות צעירי העבודה הפגינו מול ביתו של הרצוג :  לא לממשלת אחדות 
לדברי גורמים בסביבתו של הרצוג ,  על מנת לגייס את תמיכת קהל הבוחרים של המחנה הציוני עליו לשפר את ההצעה הנוכחית של נתניהו . " השיפורים הם כל מה שיצליח לייצר תחושה של שינוי ",  אמר מקורב להרצוג לוואלה !  NEWS .
 עם זאת ,  בסביבתו של הרצוג הבהירו אמש כי עדיין יש פערים גדולים וכי הוא עודנו מנסה לברר אם כל מהלך הכניסה לקואליציה הוא ריאלי או לא .  לדברי גורמים פוליטיים ,  יו"ר כולנו משה כחלון ויו"ר ההסתדרות אבי ניסנקורן מפעילים לחצים על נתניהו להתגמש ולשפר את ההצעה המונחת על השולחן .  
שר האוצר משה כחלון סיפר אמש כי נפגש עם ראש הממשלה ושוחח איתו בנושא . " שמחתי לשמוע ממנו שהמגיעים להרחבת הממשלה נמשכים ",  אמר בנאום ב"פורום נתניה לנדל"ן "  במכללה האקדמית נתניה .  לדבריו , " זה הזמן ואין זמן מתאים יותר מזה לממשלת אחדות ,  ממשלה רחבה .  מנהיגים צריכים לקבל החלטות אמיצות גם כשקשה ולא רק כשקל ,  אני מצפה מהמנהיגים לקבל החלטות ולבוא לעם ישראל וציבור הבוחרים ולהגיד שקיבלו החלטה כי זה מה שהם מאמינים שטוב לעם ישראל .  ממשלת אחדות פירושה יציבות ,  היציבות חיונית להמשך הרפורמות בבנקאות ,  להוזלת יוקר המחייה ולהצלחת הרפורמה בדיור ".  
מרבית הח"כים במפלגת המחנה הציוני הביעו התנגדות להצטרפות לממשלת נתניהו אך כרגע הרצוג אינו עוסק במסע גיוס אינטנסיבי בקרבם .  עם זאת ,  כפי שפורסם אתמול בוואלה !  NEWS ,  הרצוג מגייס את תמיכת דרגי השטח במפלגת העבודה .  היום הוא נפגש עם 18 מזכירי סניפים ממחוז הדרום .  בסיום הפגישה הם פרסמו הודעה הקוראת להתייצב מאחורי הרצוג ולתמוך באחדות .
 אמש פורסמו סקרי בחירות בשתי מהדורות החדשות של ערוץ 2 ו-10 .  לפי סקר של חדשות 2 ,  אם היו מתקיימות היום בחירות ,  הליכוד היה מקבל 27 מנדטים ,  יש עתיד 18 ,  ואילו המחנה הציוני 17 מנדטים .  לפי סקר חדשות 10 ,  הליכוד היה מקבל 25 מנדטים ,  יש עתיד 20 והמחנה הציוני 13 .
 בבחירות 2015 זכתה הליכוד ,  בראשות נתניהו ,  ל-30 מנדטים ,  בעוד המחנה הציוני ,  בראשות הרצוג ,  ל-24 .  מפלגת יש עתיד התברגה למקום הרביעי ברשימת המנדטים - אחרי הרשימה המשותפת ,  שקיבלה 13 מנדטים - וזכתה רק ל-11 מנדטים .
  ( עדכון ראשון :  23:25 )  

המגעים לממשלת אחדות :  הרצוג דורש את תיק התקשורת ,  המשפטים או התרבות
גורם בסביבתו של יו"ר האופוזיציה אמר כי בפגישה בינו לראש הממשלה הציע נתניהו  " מספר רב של תיקים ,  אך כרגע מלבד תיק החוץ אין שם שום דבר מספיק דרמטי ".  לדבריו ,  ליו"ר האופוזיציה דרוש הישג משמעותי שיוכל להציג לציבור בוחריו

