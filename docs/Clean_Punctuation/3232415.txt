בכירים דרוזים נגד ח"כים מהימין :  לא לארח תומכי חוק הלאום בחג העדה
לקראת חגיגות נבי שועייב שיצוינו מחר ,  בכירים בעדה שיגרו פניה למנהיגה הרוחני ,  השייח מוואפק טריף למנוע את השתתפותם של פוליטיקאים המזוהים עם החוק באתר הקדוש .  השייח טריף :  קיים כעס רב ,  אך לא התקבלה החלטה בנושא .  נתניהו : " אטפל במצוקות ,  אתם חלק מאיתנו "
  ( בווידאו :  סרטון ברכה לעדה הדרוזית שהקליט ראש הממשלה ,  בנימין נתניהו ,  ביזמה של חבר הכנסת החדש מטעם הליכוד ,  פטין מולא ,  במהלך סיורו של נתניהו באתר החרמון )  
לקראת חג נבי שועייב שיצוין מחר בקרב הדרוזים ,  בכירים בעדה פנו היום  ( רביעי )  למנהיג הרוחני ,  השייח מוואפק טריף ,  בדרישה למנוע את השתתפותם של פוליטיקאים המזוהים עם חוק הלאום בחגיגות המסורתיות . " בנבי שועייב לא מארחים פוליטיקאים שתמכו בחוק הלאום ",  נכתב בפניה עליה חתום זיאד דגש העומד בראש מטה פעילות ראשי הפורומים הדרוזים ,  בשמם של  " נציגי פורומים חברתיים ,  ציבוריים ופעילים בעדה הדרוזית ".  
במהלך היום הגיעו ברכות רבות לשייח טריף מפוליטיקאים מהצד הימני של המפה הפוליטית ,  על רקע מחלוקת קשה בעדה לגבי אירוחם באתר הקדוש - קברו של הנביא בגליל .  יוזמי הפנייה אומרים כי הבקשה באה בעקבות התייעצות עם רבים מבני העדה ולאחר ישיבה שקיימו ביזמת ד"ר אמיר חניפס ואחרים ,  ראשי ארגונים ציבוריים ופעילים פוליטיים וחברתיים בעדה הדרוזית בשבת האחרונה בשפרעם .  
לקריאה נוספת:אפקט חוק הלאום :  הדרוזים נוטשים את הימין - ועוברים לגנץ"תל אביב הדרוזית "  לא תשכח בקלפי את חוק הלאוםהשרה שקד למפגינים :  חוק הלאום לא ישונה ;  אפשר לקדם חקיקה נפרדת 
במכתב שנשלח ליו"ר המועצה וחלק מהמנהיגות הפוליטית נכתב : " במרכז החלטה זו ,  עומד העיקרון שלא יתכן שפוליטיקאים שתמכו בחוק הלאום והפכו אותנו לאזרחים מהשורה השנייה בארצנו יקבלו במה וישתתפו בחגיגות שלנו ביום מיוחד זה "  וכן כי לאור זאת  " מבקשים ממך ומחברי המועצה לכבד את בקשתנו ותמנע השתתפותם של פוליטיקאים אשר תמכו בחוק הלאום ,  החלטה שכמובן משקפת את הלכי הרוחות בקרב רוב בני העדה ".  
בעקבות הפנייה ,  בסביבתו של טריף טוענים כי אכן קיים זעם רב בעדה ,  אולם טרם התקבלה החלטה כלשהי בנוגע לסוגיית האירוח במהלך החג . " קיים כעס רב בעדה הדרוזית מאז חקיקת חוק הלאום ואי אזכור מעמדם המיוחד של הדרוזים במדינה ",  נמסר במענה לפניית וואלה !  NEWS מטעם השייח טריף . " לכן ,  בקרב חוגים מסויימים בעדה יצאו קריאות לראש העדה להימנע מביקורי דמויות פוליטיות שהיה להן יד ורגל בחקיקת החוק .  יחד עם זאת ,  שום החלטה רשמית לא התקבלה ,  ומאז ומתמיד אתר נבי שועייב פתוח לכל המבקרים מכל העדות ".  
על רקע המחלוקת בעדה ,  ראש הממשלה בנימין נתניהו פרסם כמדי שנה ברכה לבני העדה הדרוזית לרגל החג ,  אולם הפעם היא כללה התייחסות להלך הרוח בעדה בעקבות העברת חוק הלאום . " כראש ממשלת ישראל ,  אני מייחס חשיבות רבה להעצמת האוכלוסייה הדרוזית ",  פתח נתניהו את הודעתו . " אנו נוקטים מדיניות של השקעה גוברת ביישובים הדרוזים ,  במטרה לצמצם פערים ולהרחיב את שוויון ההזדמנויות ". 
נתניהו הוסיף : " אוזניי כרויות לצורכיכם ,  למצוקותיכם ,  לרחשי לבכם - ואני מתחייב לתת להם מענה יסודי .  הבטחתי לכם שאני אפעל למען כל המאוויים שלכם ואטפל במצוקות שלכם - וכך אעשה .  אתם חלק מאיתנו ואנחנו חלק מכם ". 
כמו כן ,  שרת התרבות והספורט מירי רגב שוחחה עם טריף לרגל החג ואמרה : " אני מודה לכם על התרומה שלכם למדינת ישראל ולחברה הישראלית .  אני מעריכים מאוד את הקשר אתכם .  הקשר בינינו הוא לא רק ברית דמים - הוא גם ברית חיים .  זאת ברית לעולמים ".  טריף בירך את השרה רגב ואת כל עם ישראל בברכת חג פסח שמח והוסיף : " הקשר המיוחד בין מדינת ישראל והעדה הדרוזית יימשך לנצח נצחים .  נעשה הכל לטובת מדינת ישראל ".  

בכירים דרוזים נגד ח"כים מהימין :  לא לארח תומכי חוק הלאום בחג העדה
לקראת חגיגות נבי שועייב שיצוינו מחר ,  בכירים בעדה שיגרו פניה למנהיגה הרוחני ,  השייח מוואפק טריף למנוע את השתתפותם של פוליטיקאים המזוהים עם החוק באתר הקדוש .  השייח טריף :  קיים כעס רב ,  אך לא התקבלה החלטה בנושא .  נתניהו : " אטפל במצוקות ,  אתם חלק מאיתנו "
 
