עם המבורגרים ובירה :  כץ גיבה את נתניהו אך הכריז על היום שאחרי
באירוע השנתי בחצר ביתו של שר התחבורה והמודיעין נכחו ח"כים ,  שרים ופעילים שהאזינו לנאום שבו פירט את פועלו במשרדו והתמקד בנושאים ביטחוניים .  חרף התמיכה שהביע בראש הממשלה ,  הודיע כץ שיתמודד בעתיד על הנהגת הליכוד
לקריאות  " הו הא ,  מי זה בא ,  ראש הממשלה הבא "  שליוו את ישראל כץ בנאומו אמש  ( שני )  באירוע השנתי בחצר ביתו בכפר אחים ,  שר התחבורה והמודיעין כבר התרגל .  כץ גם לא מיהר להפריע לקריאות ,  כאילו היו אלה ספונטניות לחלוטין .  כעבור כמה שניות הוא סינן בצניעות אל עבר הקהל  " תודה רבה ". 
האירוע החגיגי שמתקיים מדי שנה בחול המועד סוכות בביתו של כץ ,  הפך מזמן למפגן כוח עבורו .  בלי סוכה ,  סכך וארבעת המינים ,  אבל עם המבורגרים ,  בירה וארטיקים - גם השנה השתתפו בחגיגה שרים וח"כים ,  אישי ציבור ופעילים שמכירים את הכללים בעל פה :  חיבוקים ונשיקות ,  צילומי סלפי ,  ונאום אחד ארוך של חתן האירוע .  
כשמשני צדדיו טלפרומפטר מיוחד ומאחוריו כרזה שעליה התנוססו המילים  " מנהיג עם חזון ועשייה ",  כץ לא מדלג על ההזדמנות למנות בפני הקהל את הישגיו בתחום התחבורה :  הרכבת הקלה בתל אביב ,  רפורמת  " שמיים פתוחים ",  כבישים חדשים ושלל פרויקטים .  אולם ,  הדגש בנאום היה על ענייני מודיעין וטרור :  איראן ,  הפיוס הפנים-פלסטיני ועוד .  אלו ואלו זיכו את כץ במחיאות כפיים .  
מבט מהיר על הנוכחים במקום במהלך נאומו של כץ מגלה שכמעט כולם מאזינים לדבריו בשקיקה ,  וגם את החלק שהוקדש לתמיכה ופרגון בראש הממשלה בנימין נתניהו התקשו לפספס . " חשוב לי בהזדמנות זו לשבח את מנהיגותו ותפקודו ולהודות לו על כל האמון והגיבוי והעבודה המשותפת ",  אמר כץ על נתניהו . " נכון ,  יש ויהיו גם כנראה בעתיד ויכוחים ועמדות שונות ,  כמקובל בחיים הפוליטיים ,  אבל החברות ,  החזון המשותף וראיית טובת המדינה יעמדו תמיד מעל הכול ".  
על רקע החקירות נגד נתניהו הוסיף כץ כי הוא  " רוצה בהזדמנות זו לאחל לו בשמי ובשמכם ,  שחשרת העננים שהתקדרה מעל ראשו תחלוף במהרה ושיוכל להמשיך ולמלא ביד אמונה את תפקידו כפי שאנחנו והציבור במדינת ישראל בחרנו בו לעשות ".  לא ברור עד כמה הנוכחים האמינו לאיחולים הלבביים שהפנה כץ לנתניהו ואם למישהו היה ספק ,  הוא עצמו לא מיהר להסתיר את כוונותיו בעתיד : " כשבנימין נתניהו יסיים למלא את תפקידו כראש ממשלת ישראל בכוונתי להתמודד על ראשות הליכוד וראשות הממשלה ואני משוכנע שבעזרת השם ובעזרתכם אני גם אנצח ".  
יחסיהם של כץ ונתניהו ידעו זמנים טובים יותר מבשנה האחרונה .  הנאום שנשא כץ מלמד כי הסיק מסקנות - הוא הבין שייאלץ לגבות את נתניהו באופן פומבי עד שהאחרון יפרוש .  אם יבחר כץ בדרך אחרת ,  פעילי המפלגה יגבו ממנו מחיר פוליטי יקר .  בכמה עימותים בחודשים האחרונים כץ כמעט ספג את זה על בשרו .  ההבנה הזו גם חלחלה לנאומו - כץ מגן על נתניהו אך לא מסתיר את כוונתיו ל"יום שאחרי ",  כפי שמכנים זאת אנשיו .  אחרת ,  אף הסבר לא יניח את הדעת איך פתאום במהלך נאומו הפגין יותר כריזמה מזו שהוא רגיל אליה - כזו שבעיני רבים הייתה נראית מזויפת משהו  וכעבור דקות הפגין כל כך הרבה תמיכה ואהבה כלפי מי שהתנצח איתו בכל כך הרבה הזדמנויות בעבר .  

עם המבורגרים ובירה :  כץ גיבה את נתניהו אך הכריז על היום שאחרי
באירוע השנתי בחצר ביתו של שר התחבורה והמודיעין נכחו ח"כים ,  שרים ופעילים שהאזינו לנאום שבו פירט את פועלו במשרדו והתמקד בנושאים ביטחוניים .  חרף התמיכה שהביע בראש הממשלה ,  הודיע כץ שיתמודד בעתיד על הנהגת הליכוד

