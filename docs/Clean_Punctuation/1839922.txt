הפגנה בת"א : " אני מחרים התנחלויות ,  תעצרו אותי "
 עשרות בני אדם הפגינו נגד חוק החרם .  הם מתחו ביקורת על הח"כים שנעדרו מההצבעה ,  חילקו רשימות של  " מוצרים אסורים "  המיוצרים בהתנחלויות ,  והזהירו מפני הפיכת ישראל ל"נון דמוקרטיה "
 עשרות בני אדם באו הלילה  ( שלישי )  לכיכר רבין בתל אביב והפגינו נגד חוק החרם .  המפגינים אמרו כי החוק מהווה  " סתימת פיות ,  משום שאינו מאפשר להביע דעה כלשהי בישראל ".  אחד מהם ,  יוסי ,  אמר לוואלה !  חדשות כי החוק בעייתי מאוד ,  משום שהוא  " למעשה מוציא את הכיבוש מחוץ לחוק ,  ולא מאפשר להפגין נגדו ".  לדבריו ,  העברת החוק אמש בכנסת מוציאה את האכיפה בישראל מידי הרשויות ,  ומאצילה אותה לידי היחיד  - " ולידיו של כל אדם שטוען כי הוא נפגע ".  הוא הצטרף בכך לכמה מפגינים אחרים ,  שחזרו על הביטוי  " מדרון חלקלק "  בדברי הביקורת שהשמיעו בעצרת ,  ואמרו כי החוק מהווה פתח מסוכן לקראת הפיכתה של ישראל ל"נון-דמוקרטיה ". 
עוד בנושא:חוק החרם עבר אמש בכנסת"זהו כתם שחור בספר החוקים"האם ניתן להגן על החוק בבג"ץ ? 
המפגינים הניפו שלטים עליהם נכתב  " לא ניתן שיסתמו לנו את הפה ",  וקראו להחרים מוצרים שמקורם בהתנחלויות ,  חרף האיום בתביעה הצפוי למי שקורא לעשות זאת .  כמה מהם חילקו כתובות של אתרי אינטרנט ,  בהם מופיעות רשימות של מוצרי מכולת ומוצרים אחרים המיוצרים במפעלים בשטחי יהודה ושומרון .  אחד מהם אמר לוואלה !  חדשות כי למרות שעצם חלוקת החוברת ובה רשימת המוצרים - או אפילו הזכרת קיומה - מהווים עילה לתביעה ,  הוא אינו חושש מכך .  לשאלת מפגינה צעירה שעמדה לידו ,  הוא אישר : " כן ,  יש גם אפליקציה לאייפון ",  והדריך אותה כיצד להוריד לטלפון הנייד שלה את רשימת  " המוצרים האסורים ".  כמה מהמפגינים הודיעו כי פתחו קבוצות בפייסבוק שכותרתן : " אני מחרים ,  תעצרו אותי ".  אחרים באו לכיכר כשסרט דביק סותם את פיהם ,  והניפו כרזות שעליהן נכתב  " רק כשזה נוח לביבי השוק חופשי ?  ". 
החוק אושר אמש בקריאה שנייה ושלישית בכנסת ,  ברוב של 47 חברי כנסת מול 38 מתנגדים .  לפי התקנות החדשות ,  אדם שייזום חרם על גוף ישראלי בשל מיקומו הגיאוגרפי ,  יהיה נתון לתביעה על ידי מי שרואה את עצמו נפגע מכך - וזאת ללא צורך בהוכחת הנזק .  רבים מחברי הכנסת והשרים לא הגיעו להצבעה ,  ובהם ראש הממשלה בנימין נתניהו .  גם שר הביטחון אהוד ברק וחברי סיעתו ,  העצמאות ,  לא הצביעו .  חלק מהנעדרים אמנם התקזזו עם עמיתיהם ,  אך המפגינים מתחו ביקורת על אלה שלא טרחו כלל להגיע למשכן ,  כמו גם על מי שהיו בדיון אך בחרו שלא להשתתף בהצבעה - יו"ר הכנסת ,  ראובן ריבלין ,  למשל .
 אחד המפגינים אמר : " הרבה חברי כנסת לא טרחו בכלל לבוא להצבעה ,  שהייתה על החוק החשוב ביותר שעלה בשנים האחרונות .  זה בכלל לא משנה אם הם רצו להצביע בעד או נגד ".  חברו הביע אופטימיות מסוימת : " אולי זה עדיף שראש הממשלה התבייש לבוא ולהצביע בעד החוק ,  ותירץ תירוץ קלוש להיעדרותו .  אולי יש עוד תקווה שנתניהו יתפכח ויעשה משהו בעניין ". 

הפגנה בת"א : " אני מחרים התנחלויות ,  תעצרו אותי "
 עשרות בני אדם הפגינו נגד חוק החרם .  הם מתחו ביקורת על הח"כים שנעדרו מההצבעה ,  חילקו רשימות של  " מוצרים אסורים "  המיוצרים בהתנחלויות ,  והזהירו מפני הפיכת ישראל ל"נון דמוקרטיה "
 
