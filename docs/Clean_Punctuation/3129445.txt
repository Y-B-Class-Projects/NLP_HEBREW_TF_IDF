אחרי החיבוקים ,  הליטופים ופסוקי התנ"ך - נתניהו ייאלץ לחזור לחיים עצמם
דבריו של סגן נשיא ארה"ב ,  שבנאום החלומות בכנסת נתן דגש מיוחד על חוזק הקשרים בין נתניהו והממשל ,  בוודאי כבר נערמים בחומרי הגלם לקראת קמפיין הבחירות הבא של הליכוד .  ואולם אם מאמצי ההחייאה של המו"מ ייכשלו סופית בקרוב ,  ישראל תצטרך לקבל החלטות אמיתיות על עתידה
במעונו של סגן נשיא ארצות הברית ,  מייק פנס ,  ישנה תמונה ממוסגרת ממפגש ב-2009 עם ראש הממשלה ,  בנימין נתניהו .  זו הייתה הפעם הראשונה של נתניהו בוושינגטון ,  בראשית ימיה של כהונתו השנייה ,  ואלה היו הימים הראשונים של ממשל אובמה .  יממה לאחר הפגישה הראשונה עם הנשיא החדש בחדר הסגלגל וארוחת ערב עם שרת החוץ הילרי קלינטון ,  נתניהו עלה לגבעת הקפיטול ,  לרצף פגישות עם הנהגת הקונגרס ,  שבהן הזהיר ש"איראן היא האיום הגדול ביותר לשלום ויציבות במזרח התיכון ".  פנס ,  שהיה אז עדיין רק מחוקק אלמוני יחסית מאינדיאנה ,  היה אחד מחברי הקונגרס שזכו לפגוש באותו ביקור את ראש ממשלת ישראל .  היום הוא כבר סגן נשיא ,  ואתמול בפגישתו עם ראש הממשלה הוא שיחזר כיצד הגן עליו מפני הביקורת של עמיתיו המחוקקים הדמוקרטים בנושא הישראלי-פלסטיני ,  ובמיוחד על ההתנחלויות . " אני תומך בך ,  ואני תומך בישראל ",  הצהיר אז .  
חמש שנים אחר כך ,  בדצמבר 2014 ,  פנס כבר היה מושל מדינת אינדיאנה שהגיע לביקור מיוחד לחג המולד בירושלים .  אלה היו ימים עמוסי דרמות מדיניות ופוליטיות ,  יומיים לפני פריימריז בליכוד ובעיצומו של קרב בלימה ישראלי באו"ם על הצעת החלטה פלסטינית ,  אך נתניהו מצא אז זמן לקבל את פנס בלשכתו .  נתניהו הזהיר ,  שוב ,  שישראל והמערב תחת התקפה של איראן וגורמים אסלאמיסטיים ,  ופנס ,  שוב ,  הכריז בחגיגיות על עוצמת התמיכה האמריקאית בישראל ,  ופרגן אישית לנתניהו : " תודה רבה על המנהיגות שלך ".  קצת יותר משלוש שנים אחרי ,  כשהוא סגן נשיא ,  הוא הודה אתמול שוב בהתרגשות לראש הממשלה על הידידות העמוקה והמנהיגות האמיצה .
 ביקור פנס בישראל - כתבות נוספות:נתניהו לפנס :  אם יהיו רק שינויים קלים בהסכם הגרעין - נמליץ לפרושמהומה בנאום פנס בכנסת :  חברי הרשימה המשותפת הניפו שלטים - והוצאופנס הודיע בכנסת : " השגרירות תיפתח בירושלים עד סוף 2019 "  
כנוצרי אוונגליסט אוהד ישראל ,  לפנס מלכתחילה יש קשר רגשי ורוחני עמוק במיוחד עם ארץ הקודש ,  ומראש הוא מגיע לשולחן עם עמדות פרו-ישראליות מחודדות בכל הנושאים הגורליים ,  כך שלא הכול קשור להיותו חבר במועדון המעריצים הרפובליקני של נתניהו .  בחדרי חדרים רבים בירושלים מלחששים שעם כל הצרות של הבוס שלו ,  פנס עוד עשוי למצוא את עצמו מכהן כנשיא ,  ובסיום ביקורו בן היומיים בירושלים אפשר להכריז שבכל מקרה יהיה לישראל ידיד אמת בבית הלבן .  
אבל פנס הוא חבר קרוב במיוחד של נתניהו ,  ומנגינה של גרופיס ניגנה לאורך כל הביקור .  סגן הנשיא הרהיב ופיאר וליטף והתהדר בעוצמת היחסים בין ישראל וארצות הברית ,  אבל נתן דגש מיוחד על חוזק הקשרים בין נתניהו והממשל ,  והידידות העמוקה ורבת השנים בינו לבין נתניהו .  מעל בימת הכנסת הוא נשא את נאום החלומות של נתניהו ,  שבקלות היה יכול להיכתב על ידי ראש הממשלה בעצמו :  הוא הכריז שהשגרירות תעבור לירושלים עוד לפני 2019 ,  התחייב שהסכם הגרעין הנורא עם איראן לא יישאר על כנו ,  ולסיום סיומת המתיק בברכת  " שהחיינו "  בעברית .  
הכנסת ,  שלא כמנהגה ,  אימצה את המסורת האמריקנית של סבבים מתוזמנים של מחיאות כפיים והתרוממות על רגליים ,  ואפילו המחאה של חברי הרשימה המשותפת לא הצליחה באמת לגנוב את תשומת הלב מכל הפרצופים המחייכים והתשואות של יושבי המליאה .  מסביב לשולחן הממשלה כולם עטו חיוך מאוזן לאוזן ,  מכינים מראש את התגובות על הנאום ההיסטורי וקריסת הקונצפציות של השמאל .  מתמוגגים ממה שנאמר וממה שלא - אף מילת ביקורת בנושא הישראלי-פלסטיני ואף מילת הטפה על הכיבוש ואפילו האזכור של צמד המלים שבממשלת הימין כ"כ אוהבים לשנוא - שתי מדינות - הגיע אחר כך עם התניה , " במידה שהצדדים יבחרו בכך ".  החיוך הרחב ביותר נרשם על פניו של נתניהו ,  שפשוט התבשם מהנאה ;  הרבה זמן חלף מאז שפנס והוא נפגשו ב-2009 בגבעת הקפיטול ,  אבל בשנה שעברה ,  אחרי שמונה השנים הרעות של אובמה ,  לנתניהו יצאו קלפים מעולים בבית הלבן ,  ופנס הוא הוכחה מעולה לכך שההשקעה משתלמת .  
סגן הנשיא ,  יחד עם צמד השגרירים הנאמנים לשולחיהם דיוויד פרידמן ורון דרמר ,  היה מהכוחות העיקריים שהניעו את ההחלטות הטראמפיסטיות הדרמטיות של השבועות האחרונים - הכרה בירושלים כבירת ישראל והקיצוץ בתקציב אונר"א ,  ובמובן זה ,  ביקורו בישראל הוא מעין סיבוב ניצחון .  שתי ההחלטות אמנם הובילו למשבר חסר תקדים בין ארצות הברית והרשות הפלסטינית ולהחרמתו של פנס על ידי הפלסטינים בביקור ,  אבל בשביל נתניהו הן היו מתנות פוליטיות יקרות ערך ,  שמאפשרות לו להציג לבייס הימני הרעב הישגים מדיניים והוכחות לשינוי מדיניות אמריקנית של עשרות שנים ובמקביל - לייצר קרע כה עמוק שמרחיק כל סכנה של משא ומתן מדיני שעשוי לדרוש ויתורים .  הנאום המרגש של פנס בכנסת ,  כמו גם תמונות הביקור שלו - ושל טראמפ לפני חצי שנה - בכותל המערבי ,  בוודאי כבר נערמים בחומרי הגלם לקראת קמפיין הבחירות הבא של הליכוד .  
אבל אחרי שיסיימו כולם להתענג על הליטופים והחיבוקים של פנס הם יצטרכו לחזור ,  בלשונו של נתניהו ,  לחיים עצמם .  בזמן שפנס התענג בכנסת על פסוקי התנ"ך ,  יו"ר הרשות הפלסטינית ,  אבו מאזן ,  הטיף בעצמו לשרי החוץ של האיחוד האירופי בבריסל על הצורך להכיר במדינה פלסטינית ,  וכמה מדינות ברחבי היבשת כבר שוקלות ברצינות את קריאתו .  בין לשכת ראש הממשלה והבית הלבן יש אולי אחדות דעים בנושא הפלסטיני וגם האיראני ,  אבל הרוחות באירופה מנשבות לכיוון ההפוך ,  ממשיכות לקרוא בכל הכוח לשתי מדינות ולהתנגד נחרצות לשינויים בהסכם הגרעין ,  ולא מן הנמנע שעוד יחוללו סערה .
 בחסות הזעם הפלסטיני על הכרזת ירושלים ,  תוכניות השלום של הממשל נכנסו להקפאה עמוקה ובינתיים נראה שבאירופה לא ממש קופצים על המציאה ומעדיפים להשאיר את ההובלה בידי ארצות הברית ,  לעת עתה .  טראמפ אולי הוריד את נושא ירושלים מהשולחן ,  אבל אם וכאשר תחזור רוח של חיים ל"דיל האולטימטיבי "  של הנשיא ושליחיו - גם ממשלת הימין בישראל תידרש בסופו של דבר לשלם תמורה .  
אם מאמצי ההחייאה של המשא ומתן ייכשלו סופית ופתרון שתי המדינות אכן ימות מות נשיקה ,  ישראל תישאר עם ואקום מדיני גדול ותצטרך לקבל החלטות אמיתיות על גורלה ועתידה כשהיא שולטת במיליוני פלסטינים .  פנס ונתניהו אולי כבר צברו ביחד חתיכת היסטוריה ,  אבל נראה שכמו שסגן הנשיא הבטיח אמש לחברו בארוחת הערב בבלפור , " הימים הטובים עוד לפנינו ".  

אחרי החיבוקים ,  הליטופים ופסוקי התנ"ך - נתניהו ייאלץ לחזור לחיים עצמם
דבריו של סגן נשיא ארה"ב ,  שבנאום החלומות בכנסת נתן דגש מיוחד על חוזק הקשרים בין נתניהו והממשל ,  בוודאי כבר נערמים בחומרי הגלם לקראת קמפיין הבחירות הבא של הליכוד .  ואולם אם מאמצי ההחייאה של המו"מ ייכשלו סופית בקרוב ,  ישראל תצטרך לקבל החלטות אמיתיות על עתידה

