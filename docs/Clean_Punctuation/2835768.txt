דויד גרוסמן בריאיון לעיתון איטלקי : " איראן מאיימת על העולם ,  נתניהו צודק "
 בריאיון שהעניק לעיתון האיטלקי  " רפובליקה "  מגבה דויד גרוסמן את ראש ממשלת ישראל . " איראן היא מדינה שקוראת להשמדת ישראל מסביב לשעון .  זה צריך להדאיג את כל העולם ",  אמר גרוסמן
ראש ממשלת ישראל בנימין נתניהו זוכה לגיבוי מפתיע בנוגע לסוגיית נאומו בקונגרס האמריקאי :  הסופר דויד גרוסמן .  בריאיון שהעניק גרוסמן לעיתון האיטלקי הנפוץ  " רפובליקה "  מסביר הסופר הישראלי כי נאומו של נתניהו אולי פגע ביחסיה של ישראל עם ארה"ב אבל במהותו הוא נכון .  גרוסמן אומר לעיתונאי פאביו סקוטו כי הרבה נאמר על הנזק שנגרם למערכת היחסים של ארה"ב וישראל בעקבות הנאום וכי אין ברצונו להוסיף בנושא וטוען כי צריך להאזין לנתניהו כשהוא מדבר על נושא הגרעין האיראני וכי אסור להתעלם מדבריו . " לפעמים בגלל נטייתו למניפולציה אנחנו לא מקשיבים למה שהוא אומר ,  גם כשהוא אומר את הדברים הנכונים ".  
" אני חושב שנתניהו אבחן נכונה את הדרך הנאיבית בה ארה"ב טיפלה בנושא האיראני ..  .  ארה"ב לא הבינה את המצב במזרח התיכון ונכשלה במצרים ,  בסוריה ובעיראק ..  .  נתניהו צודק כשהוא אומר שלאחר עשור בו ארה"ב בחנה את איראן ,  אין סנקציות שימנעו את הפיכתה למדינה בעלת נשק גרעיני .  בנושא הזה אין בישראל ימין ושמאל ",  אומר גרוסמן ומוסיף : " איראן היא מדינה שקוראת להשמדת ישראל מסביב לשעון .  לאט לאט היא קונה לעצמה שליטה במדינות נוספות באזור :  לבנון בעזרת חיזבאללה ,  סוריה ואפילו עזה ותימן ..  .  כשמדינה כזו מחזיקה נשק גרעיני ,  זה משנה את הדרך בה אנו מתנהגים .  זה לא צריך להדאיג רק את ישראל ,  ערב הסעודית ומצרים שייאלצו להצטרף למירוץ הגרעין ,  אלא את העולם כולו ". 
בסיום הריאיון מתייחס גרוסמן לסוגיית הבחירות ולמרות הגיבוי שהעניק בנושא הנאום בקונגרס ,  אומר כי הוא מקווה שנתניהו לא ינצח בבחירות וכי האדם שיהיה אחראי על מערכת היחסים עם ארה"ב יהיה אדם  " מתון ומאוזן ".  

דויד גרוסמן בריאיון לעיתון איטלקי : " איראן מאיימת על העולם ,  נתניהו צודק "
 בריאיון שהעניק לעיתון האיטלקי  " רפובליקה "  מגבה דויד גרוסמן את ראש ממשלת ישראל . " איראן היא מדינה שקוראת להשמדת ישראל מסביב לשעון .  זה צריך להדאיג את כל העולם ",  אמר גרוסמן

