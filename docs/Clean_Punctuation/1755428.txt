הוועדה בנושא האברכים זימנה את נציגי הסטודנטים
הוועדה בראשות מנכ"ל משרד ראש הממשלה לבחינת הצעת  " חוק האברכים "  זימנה את נציגי התאחדות הסטודנטים להציג את עמדתם בפניה .  יו"ר ההתאחדות :  נתנגד לכל הצעה שלא תכלול שילוב של האברכים בשוק העבודה
הוועדה שהקים ראש הממשלה בנימין נתניהו לבחינת הצעת  " חוק האברכים "  הזמינה את התאחדות הסטודנטים בישראל להציג את עמדותיה בפניה ביום ראשון הבא .  בראש הוועדה עומד מנכ"ל משרד ראש הממשלה ,  אייל גבאי ,  וחבריה כוללים נציגים ממשרדי החינוך ,  האוצר ,  המשפטים וכן נציגים מהמועצה הלאומית לכלכלה והמוסד ביטוח הלאומי .  
איציק שמולי ,  יו"ר התאחדות הסטודנטים בישראל ,  מסר לאחר קבלת ההזמנה כי  " עיקר המאבק שלנו הוא על השוויון בנטל ,  ולכן אנו דורשים את השתלבות האברכים בשוק העבודה .  כל הצעה שלא תכלול זאת תהיה הצעה חסרה ולקויה  ואנו נתנגד לה ". 
שמולי הוסיף כי  " המאבק אינו על עוד מלגות לסטודנטים ,  אלא על דמותה של החברה בישראל בעוד מספר שנים .  אני מבקש להודות למנכ"ל משרד ראש הממשלה ,  מר אייל גבאי ,  שסבר בצדק כי גם קולם של הסטודנטים צריך להישמע ".  
בסוף השבוע התקיימה פגישה בין מנהיגות הסטודנטים לשר הביטחון ויו"ר מפלגת העבודה אהוד ברק .  בפגישה הוצגה הצעת החוק מטעם הסטודנטים שכוללת עידוד תעסוקה בקרב האברכים ושוויון במלגות גם כלפי סטודנטים נזקקים .  שר הביטחון אמר במהלך הפגישה כי  " ההצעה שהוצגה מטעם מנהיגות הסטודנטים היא רצינית ואחראית וראוי שישמע קולו של ציבור הסטודנטים הנושא בנטל ".  עוד נמסר כי ברק מתכוון לתמוך בסטודנטים ובהצעתם .  
יו"ר התאחדות הסטודנטים שמולי אמר בתגובה כי  " אני שמח כי הצעת החוק של הסטודנטים צוברת תאוצה כיוון שהיא הטובה והנכונה ביותר לישראל .  גם יציאה לשוק העבודה וגם שוויון .  עם זאת עיקר מאבקנו ימשיך להתנהל ברחוב ". 

הוועדה בנושא האברכים זימנה את נציגי הסטודנטים
הוועדה בראשות מנכ"ל משרד ראש הממשלה לבחינת הצעת  " חוק האברכים "  זימנה את נציגי התאחדות הסטודנטים להציג את עמדתם בפניה .  יו"ר ההתאחדות :  נתנגד לכל הצעה שלא תכלול שילוב של האברכים בשוק העבודה

