עובדי ערוץ 10 לנתניהו : " שעון החול מתרוקן במהירות "
 העובדים פנו היום בקריאה לרה"מ להתערב באופן בהול למען הצלת הערוץ : " בעוד המשרדים הרלוונטיים מתמסרים ב'תפוח האדמה הלוהט' ,  אנו נותרים ללא אופק תעסוקתי "
 עובדי ערוץ 10 פנו היום  ( שני )  לראש הממשלה בנימין נתניהו וביקשו ממנו להתערב באופן בהול למען הצלת הערוץ ,  אשר חובותיו למדינה עומדים על סך של כ-60 מיליון שקלים ,  ומועד הפירעון שלהם יפוג בסוף השנה הנוכחית .  לאחרונה התקיימה בערוץ פגישה בין עובדים בכירים לבין נציגי בעלי המניות ,  ואלה מסרו כי יש נכונות להשקעה בערוץ רק בתנאי של הסדר חקיקה שיביא ,  שוב ,  לדחייה או פריסה של החובות . 
" שעון החול מתרוקן במהירות :  אם עד לתום מושב הקיץ של הכנסת לא תאושר הצעת חוק לפריסת התשלומים דנן ,  הרשות השנייה תיאלץ להודיע כי הערוץ אינו זכאי לקבל רישיון על פי חוק .  בתרחיש מעין זה ,  כולנו נידון לסגירה ופיטורין המוניים ",  כתבו העובדים לראש הממשלה . " האיום המרחף על הערוץ כבר נותן את אותותיו בפועל ,  בדמות ירידה חדה בהזמנת תכניות משוק הטלוויזיה לקראת עונת החורף הקרובה ".  
" העובדים כתבו לנתניהו כי הם חוששים שאם ייסגר הערוץ ,  הם יתקשו למצוא עבודה בתחום שבו הם עוסקים . " אנו העובדים מבוהלים וחוששים מאפשרות שנאבד את מקור פרנסתנו .  בשוק קטן דוגמת תעשיית הטלוויזיה הישראלית ,  הסיכוי שנמצא חלופה מקצועית וכלכלית הולמת במקרה של היעלמות שחקן כה מרכזי ,  שואף לאפס ממש .  בעוד המשרדים הרלוונטיים מתמסרים ב'תפוח האדמה הלוהט' ,  עובדי הערוץ נותרים בין הפטיש לסדן וללא אופק תעסוקתי ברור .  אלה ,  כמובן ,  תנאים בלתי אפשריים לעשייה טלוויזיונית בכלל ולעבודה עיתונאית בפרט ",  כתבו .  
המכתב נשלח גם לשר האוצר יובל שטייניץ ,  אשר מכתב דומה שלחה לו לפני זמן קצר ועדת הטלוויזיה של הרשות השנייה ,  וכן לשר התקשורת משה כחלון .  העובדים מבקשים כי ראש הממשלה יורה לשניים לפתור את הסוגיה . " אין זה אלא יישומה הטבעי של מדיניות התחרות במשק ,  אשר הממשלה בראשותך התחייבה לעודד לרווחתם של אזרחי המדינה ". 
לאחרונה התאגדו עובדי ערוץ 10 במסגרת ארגון העיתונאים ,  באמצעותו הודיעו : " אנו מודיעים מראש כי בכוונתנו לנקוט כל צעד ראוי ואפשרי במטרה להיאבק על קיומו של גוף עיתונאי חופשי ומעסיק כה מרכזי בענף הטלוויזיה ".  
" כעיתונאים המבינים  ודאי כמוך  את החשיבות העצומה לדמוקרטיה בהמשך פעילותו של ערוץ 10 ,  אנו מפצירים בך למצוא לאלתר פתרון שיאפשר את פעילות הזכיין וחברת החדשות שלו גם בשנים הקרובות ",  כתבו העובדים .  

עובדי ערוץ 10 לנתניהו : " שעון החול מתרוקן במהירות "
 העובדים פנו היום בקריאה לרה"מ להתערב באופן בהול למען הצלת הערוץ : " בעוד המשרדים הרלוונטיים מתמסרים ב'תפוח האדמה הלוהט' ,  אנו נותרים ללא אופק תעסוקתי "
 
