דיון בעניין פינוי עמונה :  חמישה דברים שאתם צריכים לדעת היום
העותרים הפלסטינים יצטרכו להגיב לבקשת המדינה להאריך את מועד הפינוי בשבעה חודשים .  ראש הממשלה יקבל אזרחות כבוד מעיריית קריית ים .  צה"ל ישיק תכנית למימון לימודים אקדמיים לחיילים משוחררים ועוד שני דברים שאתם צריכים לדעת היום
אתם צריכים לדעת שהיום יוענק תואר אזרחות כבוד לראש הממשלה בנימין נתניהו על ידי עיריית קריית ים .  זו לא הפעם הראשונה שנתניהו מקבל את התואר מרשות מקומית .  כך למשל ,  מוקדם יותר השנה הוענק לראש הממשלה תואר אזרח כבוד על ידי העיר נתיבות וב-2014 קיבל נתניהו אזרחות כבוד על ידי קריית שמונה .  
אתם צריכים לדעת שהיום יתקיים בבית המשפט העליון שבירושלים דיון בעניין פינוי מאחז עמונה .  בדיון יתבקשו העותרים הפלסטינים להגיב לבקשה של המדינה לדחות את מועד הפינוי .  לפני יומיים הגישה המדינה לבג"ץ בקשה להארכת מועד פינוי המאחז למשך שבעה חודשים .  לבקשה ,  שהוגשה באמצעות עורכי הדין אבינועם סגל אלעד ורן רוזנברג ,  צורפה חוות דעת מסווגת של שב"כ שהועברה לעיון השופטים בלבד .  מהבקשה עולה כי לטענת השב"כ ,  פינוי בכוח של עמונה טומן בחובו סכנות שונות ועלול להשליך  " על ביטחון האזור ".  העותרים יתבקשו להביע את דעתם נוכח הבקשה ולהתנגד לה .  
אתם צריכים לדעת שהיום תושק בקריה שבתל אביב התכנית  " ממדים ללימודים "  של צה"ל למימון לימודים לחיילים משוחררים .  בשלב הראשון של התכנית לוחמים ולוחמות או חיילים מאוכלוסיות ייחודיות שהתגייסו החל מיוני 2013 וישתחררו בתום שירות צבאי מלא יהיו זכאים למימון לימודים אקדמיים .  בהמשך ,  תכלול התכנית יותר מ-40 אלף חיילים משוחררים מדי שנה .  בחזון המלא של התכנית ,  באם ימומש ,  יוענק המימון לכל החיילים המשוחררים ותגיע התכנית לכ-120 אלף חיילים מידי שנה .  בטקס ההשקה ינכחו שר הביטחון אביגדור ליברמן והרמטכ"ל גדי איזנקוט .  
אתם צריכים לדעת שהיום לפני 59 שנים ,  בשנת 1957 ,  שיגרה ברית המועצות לחלל את ספוטניק 2 ,  החללית הראשונה ששוגרה מכדור הארץ שכללה יצור חי - כלבה ששמה לייקה .  החללית שוגרה באמצעות אותו הטיל ששיגר את ספוטניק 1 ,  הלוויין הראשון בחלל .  עקב בעיות הפרדה בין חלקי החללית נפגעה עבודת מכשירי ויסות החום בתוכה וחלק מהבידוד התרמי נפל .  כתוצאה מכך ,  הטמפרטורה הפנימית בתוך החללית הגיעה לכ-40 מעלות צלזיוס והכלבה שרדה רק שעות בודדות במקום עשרת הימים שתוכננו .  החללית חדרה לאטמוספירה ונשרפה לאחר 162 ימים בחלל .  
אתם צריכים לדעת שהיום מציינים ברחבי העולם את יום הכריך הבינלאומי .  ההיסטוריה של הכריך ,  הלוא הוא הסנדוויץ' ,  מתחילה בג'ון מונטגיו הרוזן הרביעי מהעיירה סנדוויץ' שבאנגליה .  האגדה מספרת שהלורד אהב הימורים במשחקי שולחן והיה מבלה שעות ליד שולחן הקלפים ,  כל כך הרבה זמן ,  שלא היה לו פנאי לאכול .  בשל כך ,  הוא נהג לבקש ממשרתיו להביא לו בשר בין שתי פרוסות לחם .  הסיבה לשתי פרוסות הלחם שעוטפות את הבשר ,  היא כדי למנוע מידיו להתלכלך משומן הבשר ובכך ללכלך את הקלפים .  את יום הסנדוויץ' הבינלאומי חוגגים באכילת כריכים מיוחדים ומושקעים .  

דיון בעניין פינוי עמונה :  חמישה דברים שאתם צריכים לדעת היום
העותרים הפלסטינים יצטרכו להגיב לבקשת המדינה להאריך את מועד הפינוי בשבעה חודשים .  ראש הממשלה יקבל אזרחות כבוד מעיריית קריית ים .  צה"ל ישיק תכנית למימון לימודים אקדמיים לחיילים משוחררים ועוד שני דברים שאתם צריכים לדעת היום

