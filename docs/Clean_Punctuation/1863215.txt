הפלסטינים : " נתניהו דיבר על העבר ולא עסק בהווה "
 חברי המשלחת הפלסטינית הביעו אכזבה מנאומו של בנימין נתניהו באו"ם . " הוא האדם שמחזיק במפתח לחידוש המו"מ ולסיום הכיבוש ,  הוא היה צריך לומר שהוא מוכן לקבל את גבולות 67' "
  ( צילום :  רויטרס ,  עריכה :  טל רזניק )  
" הנאום של בנימין נתניהו היה נאום תנ"כי ,  נאום היסטורי ,  נאום שמדבר על מאבק בין-דתי .  הוא מדבר על העבר בזמן שיו"ר הרשות הפלסטינית ,  אבו מאזן ,  מדבר על ההווה "   כך אמר אמש  ( שישי )  לוואלה !  חדשות בכיר פתח וחבר המשלחת הפלסטינית לעצרת האו"ם ,  ד"ר נביל שעת' ,  בתגובה לנאומו של ראש הממשלה בעצרת האו"ם .
" במקום כל המילים היפות שלו ,  עדיף שיעשה מעשים בשטח ",  הוסיף שעת' . " הוא יכול היה לבוא ולומר שהוא מוכן לקבל את גבולות 67' עם חילופי שטחים כנקודת התחלה למשא ומתן .  הוא האדם שמחזיק במפתח לחידוש המשא ומתן ולסיום הכיבוש ,  וזה מה שהוא היה צריך לומר ". 
בכיר פתח ,  קדורה פארס ,  התייחס גם הוא לנאום נתניהו ,  ואמר כי  " ראש ממשלת ישראל מטעה את העולם כשהוא אומר בפני עצרת האו"ם שהוא מוכן לחזור למשא ומתן עם יו"ר הרשות אבו מאזן ".  לדבריו , " נתניהו דיבר לא לעניין .  הוא לא רציני וכולם יודעים שהוא אף פעם לא היה רציני ". 
הכרזת מדינת פלסטינית - כותרות אחרונות:הכרזת מדינה פלסטינית - סיקור מיוחד בוואלה ! נתניהו באו"ם : " קודם שלום ,  אחר כך מדינה"אבו מאזן ביקש הכרה : " על האו"ם להבטיח זכויותינו"ליברמן על נאום אבו מאזן : " דברי הסתה אפלים "
" נתניהו נראה מתוסכל מאד מגודל התמיכה הבינלאומית בפנייה הפלסטינית לאו"ם ,ומנאומו ניכר שהוא מרגיש שהוא נכשל במאמציו למנוע את המהלך הפלסטיני ",  הוסיף פארס . " נתניהו ,  שדיבר כהרגלו על ההיסטוריה ,  המשיך בסדרת השקרים שלו והוכיח כמה הוא לא רציני ". 
כמו כן ,  התייחס גם מזכ"ל שלום עכשיו ,  יריב אופנהיימר ,  לנאום ראש הממשלה באו"ם . " הנאום שנשא נתניהו חלול ומזיק למעמדה של ישראל בעולם ",  מסר אופנהיימר . " אם הממשלה תמשיך למשוך זמן ללא הגעה להסדר ,  עוד נתגעגע למנהיגים כמו אבו מאזן והנהגת הרשות הפלסטינית הנוכחית ". 
 * בהכנת הידיעה השתתף גם יהושע בריינר
לפניות לכתבים :  ניר- nir_yah@walla.com ,  יהושע -joshjosh@walla.com
 ( עדכון ראשון :  22:18 ) 

הפלסטינים : " נתניהו דיבר על העבר ולא עסק בהווה "
 חברי המשלחת הפלסטינית הביעו אכזבה מנאומו של בנימין נתניהו באו"ם . " הוא האדם שמחזיק במפתח לחידוש המו"מ ולסיום הכיבוש ,  הוא היה צריך לומר שהוא מוכן לקבל את גבולות 67' "
 
