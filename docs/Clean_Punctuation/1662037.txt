 " על העולם להילחם בכל גילויי האנטישמיות "
 נשיא ארה"ב ברק אובמה פרסם הודעה ליום הזיכרון לשואה ולגבורה .  לדבריו ,  השואה צריכה להזכיר לתושבי העולם לחדש את מחויבותם למנוע מקרה נוסף של רצח עם ו"להילחם בכל סוג של אנטישמיות ואפליה בכל צורותיה "
  ( באדיבות הערוץ הראשון ) 
נשיא ארצות הברית ברק אובמה פרסם אמש  ( ראשון )  הודעה ליום הזיכרון לשואה ולגבורה וביקש לכבד את זכרם של  " אלה שסבלו את הזוועות "  של השלטון הנאצי במהלך מלחמת העולם השנייה .   אובמה הצהיר כי השואה צריכה להזכיר לתושבי העולם לחדש את מחויבותם למנוע מקרה נוסף של רצח עם ו"להילחם בכל סוג של אנטישמיות ואפליה בכל צורותיה ".  
מוקדם יותר נאם ראש הממשלה בנימין נתניהו בטקס הפותח את אירועי יום הזיכרון לשואה ולגבורה ב"יד ושם "  בירושלים ,  והביע מורת רוח מ"המחאה הרפה "  כהגדרתו של העולם החופשי מול ההצהרות של מנהיגי אירן . " מול ההצהרות למחוק את מדינת היהודים ,  אנו נתקלים במחאה הולכת ונמוגה ",  אמר נתניהו .  
נשיא המדינה שמעון פרס ,  שנאם לפני ראש הממשלה ,  התייחס בנאומו ל"שני צווים "  שהעולם מחוייב להם בעקבות זוועות השואה :  לקיים מדינה יהודית ועצמאית ולהתייחס בכובד ראש לאיומי ההשמדה והכחשת השואה .  פרס התייחס באופן מפורש לאיום האירני ,  ואמר כי  " אוזני האו"ם חייבות להיות כרויות לאיומי ההשמדה ". 
עדכון ראשון :  22:30 

" על העולם להילחם בכל גילויי האנטישמיות "
 נשיא ארה"ב ברק אובמה פרסם הודעה ליום הזיכרון לשואה ולגבורה .  לדבריו ,  השואה צריכה להזכיר לתושבי העולם לחדש את מחויבותם למנוע מקרה נוסף של רצח עם ו"להילחם בכל סוג של אנטישמיות ואפליה בכל צורותיה "
 
