דיון סוער על עונש מוות למחבלים בממשלה ;  ליברמן תקף ועזב בזעם
ליברמן טען שהנושא הוא חלק מהסכם קואליציוני בעוד שטייניץ התעקש לקיים דיון בקבינט .  לדברי גורמים בישיבה ,  שר הביטחון צעק ,  דפק על השולחן ותקף את מזכיר הממשלה .  לאחר מכן עזב את הדיון .  נתניהו ביקש מגפני וליצמן לתמוך בחוק ,  והם אמרו כי יש להם בעיה הלכתית בנושא
- הממשלה דנה על חוק עונש מוות למחבלים ,  שמקדם שר הביטחון אביגדור ליברמן- בישיבה פרץ עימות בין ליברמן לשר שטייניץ ,  המתנגד לחוק- ליברמן הטיח בשטייניץ : " תפסיק לשקר ",  ויצא מהדיון בזעם- ראש הממשלה נתניהו שוחח עם ליברמן ,  וביקש מראשי יהדות התורה לתמוך בחוק 
עימות סוער פרץ היום  ( רביעי )  בישיבת הממשלה על חוק עונש מוות למחבלים ,  בין שר הביטחון אביגדור ליברמן לשר האנרגיה יובל שטייניץ .  לדברי גורמים שנכחו בישיבה ,  ליברמן צעק ודפק על השולחן בעקבות התנגדות שטייניץ לחוק ,  הטיח בו ובמזכיר הממשלה צחי ברוורמן  " תפסיקו לשקר ",  ונטש את הדיון בזעם .  ראש הממשלה בנימין נתניהו יצא מהדיון בעקבותיו .
 העימות החל כשליברמן טען שהנושא הוא חלק מההסכם הקואליציוני .  שטייניץ השיב כי  " בנושא כזה ,  שיכול לפגוע במדינת ישראל ,  צריך לקיים דיון .  ולפי תקנון הממשלה ,  בלי דיון השרים לא יכולים לתמוך .  גם אם יש הסכמים קואליציוניים ,  יש מקום להשמיע דעה נוספת ". 
ליברמן טען כי הנושא  " הופיע במפורש בהסכם הקואליציוני ",  ואמר כי סוכם בוועדת שרים לחקיקה כי הנושא יוכרע בפורום ראשי הקואליציה ,  שם זה אושר .  לאחר שליברמן ונתניהו יצאו מהדיון ,  הם שוחחו על החוק .  בהתייעצות ביניהם סוכם כי החוק יעלה היום בהצבעה טרומית ובהמשך יתקיים עליו הדיון בקבינט .  
עוד בוואלה !  NEWS:ירדן :  ההחלטות של ישראל על ירושלים והשטחים בטלות בחוק הבינלאומיהעיכוב בסיכומי חקירות נתניהו - בשל השלמות בתיק 2000יו"ר הלשכה נגד המתמחים : " שיפגינו כל ערב ,  בקומה 16 אני לא שומע "  
סיעת ישראל ביתנו דרשה להעלות עוד היום את הצעת החוק להצבעה בקריאה טרומית במליאת הכנסת ,  אבל בקואליציה התעוררו קשיים .  יהדות התורה קיימה ישיבת סיעה מיוחדת ,  ובסופה ביקשה לדחות את ההצבעה כדאי להתייעץ עם רבנים בשבוע הקרוב .  מוקדם יותר אמרו גורמים במפלגה כי הצעת החוק  " מעוררת קשיים מהותיים מבחינתנו ",  אך לא הסתירו את הכעס על שר הביטחון ליברמן בעקבות התנגדות מפלגתו לחוק המרכולים .  הגורמים הדגישו כי אם תעלה היום להצבעה ,  חברי הסיעה יימנעו ולא ייתמכו בה .
 ח"כ גפני מסר בצהריים : " הסוגיה של עונש מוות למחבלים היא כבדת משקל ,  בעלת השלכות משמעותיות ודרמטיות .  אנו נתייעץ עם גדולי התורה בסוגיה ,  וללא הכרעתם הברורה בנושא ,  לא נצביע על החוק הזה ".  בהמשך התקשר נתניהו לחברי הכנסת גפני ויעקב ליצמן ,  וביקש מהם את תמיכתם בחוק .  תשובתם הייתה כי הם לא פועלים מתוך נקמה על חוק המרכולים ,  אך אינם יכולים לתמוך בשל בעיה הלכתית .  בנוסף זימן נתניהו לשיחה את שטייניץ ,  בעקבות איומו להצביע נגד .  על יהדות התורה אמר ליברמן כי  " יש ניסיונות לסגירת חשבונות פוליטיים בלי קשר לחוק עצמו .  גם בחוק המרכולים ,  אנחנו עומדים בכל ההתחייבויות של ההסכם הקואליציוני ".  
גורמים בסביבת נתניהו הבהיר כי הצבעה תתקיים לאחר שייערך דיון בקבינט ,  בהתאם לדרישת היועץ המשפטי לממשלה . " ראש הממשלה תומך בחוק ",  אמרו אך הדגישו כי  " על פי הגורמים המשפטיים נדרש אישור קבינט ,  ולאחריו הדבר ייעשה ".  בשבוע שעבר הגיש שטייניץ ערר רשמי למזכיר הממשלה ,  שבו הביע את התנגדותו לחוק ודרש להביא אותו לדיון בקבינט .  
בתגובה לדברים ,  התקשר נתניהו לחברי הכנסת גפני ויעקב ליצמן ,  וביקש מהם את תמיכתם בחוק .  תשובתם הייתה כי הם לא פועלים מתוך נקמה על חוק המרכולים ,  אך אינם יכולים לתמוך בשל בעיה הלכתית .  בנוסף זימן נתניהו לשיחה את שטייניץ ,  בעקבות איומו להצביע נגד .
 עם זאת ,  גורמים בסביבת נתניהו הבהירו הבוקר כי הצבעה תתקיים לאחר שייערך דיון בקבינט ,  בהתאם לדרישת היועץ המשפטי לממשלה . " ראש הממשלה תומך בחוק ",  אמרו אך הדגישו כי  " על פי הגורמים המשפטיים נדרש אישור קבינט ,  ולאחריו הדבר ייעשה ".  בשבוע שעבר הגיש שטייניץ ערר רשמי למזכיר הממשלה ,  שבו הביע את התנגדותו לחוק ודרש להביא אותו לדיון בקבינט .
 בתגובה אמר יו"ר סיעת ישראל ביתנו ח"כ רוברט אילטוב כי בהסכם הקואליציוני של מפלגתו עם הליכוד שאושרר על ידי כל סיעות הקואליציה הופיע סעיף  " ברור מאוד "  בנוגע לעונש מוות למחבלים . " כפי שאנחנו מחויבים להסכם שנחתם ולחוקים שמאושרים בפורום ראשי מפלגות הקואליציה ,  אנחנו מצפים מכל סיעות הקואליציה לתמוך בהצעת חוק עונש מוות למחבלים של סיעת ישראל ביתנו שתעלה היום לקריאה טרומית ".  
הדין הצבאי מאפשר כבר כיום להטיל עונש מוות על מורשע ברצח כחלק מפעילות טרור ,  אם השופטים החליטו על כך פה אחד .  החוק שיזם ח"כ אילטוב נועד להתיר לבתי המשפט הצבאיים להטיל עונש מוות על מחבלים גם ברוב רגיל בין השופטים .  סעיף נוסף שלא הוכנס בהסכם הקואליציוני אך מופיע בהצעת החוק קובע כי יוכלו גם בתי משפט אזרחיים לגזור מוות על פעילי טרור שהורשעו ברצח .
 הקושי המרכזי שעומד בפני הקואליציה הוא לא רק ההתנגדות מתוכה להצעת החוק ,  אלא גם התנגדותם של היועץ המשפטי לממשלה אביחי מנדלבליט שמתעקש לקיים עליו דיון מחודש בקבינט וראש השב"כ נדב ארגמן שאמר לאחרונה בוועדת החוץ והביטחון שהוא מתנגד לחוק .  נתניהו אמר השבוע בשיחה עם עיתונאים במזנון הכנסת כי הוא תומך בהצעת החוק ,  אך צריך לקיים דיון מחודש בקבינט .  
נתניהו אמר כי הוא מאמין שהחוק יעבור בשלוש קריאות והודה שהמצב כיום מאפשר לתביעה הצבאית לדרוש עונש מוות למחבלים אך טען כי צריך לחזק זאת בחקיקה .  ליברמן רואה בעונש מוות למחבלים את אחד מהדגלים המרכזיים של מפלגתו .  הוא התייחס להתנגדות של ראש השב"כ וגורמים במערכת הביטחון ,  ואמר בישיבת הסיעה האחרונה בכנסת כי צריך להצביע על ההצעה בהקדם . 
" אני מאוד מעריך את כל ראשי מערכת הביטחון ,  וכמובן את נדב ,  אבל אני חוזר ואומר- כל מחבל נוסף שנכנס חי לכלא הישראלי יוצר תמריץ לכל המחבלים האחרים לחטוף את אזרחי ישראל ,  לחטוף חיילים ולהיכנס למו"מ ,  למיקוח ,  על שחרור המחבלים הנמצאים בכלא ".  

נתניהו אמר כי הוא מאמין שהחוק יעבור בשלוש קריאות והודה שהמצב כיום מאפשר לתביעה הצבאית לדרוש עונש מוות למחבלים אך טען כי צריך לחזק זאת בחקיקה .  ליברמן רואה בעונש מוות למחבלים את אחד מהדגלים המרכזיים של מפלגתו .  הוא התייחס להתנגדות של ראש השב"כ וגורמים במערכת הביטחון ,  ואמר בישיבת הסיעה האחרונה בכנסת כי צריך להצביע על ההצעה בהקדם . 
" אני מאוד מעריך את כל ראשי מערכת הביטחון ,  וכמובן את נדב ,  אבל אני חוזר ואומר- כל מחבל נוסף שנכנס חי לכלא הישראלי יוצר תמריץ לכל המחבלים האחרים לחטוף את אזרחי ישראל ,  לחטוף חיילים ולהיכנס למו"מ ,  למיקוח ,  על שחרור המחבלים הנמצאים בכלא ". 
חברי פורום משפחות השכולות  " בוחרים בחיים "  שיגרו ביממה האחרונה עשרות הודעות לחברי הקואליציה בדרישה שיתמכו בהצעת החוק .  הרצל ומירב חג'אג' ,  הוריה של סגן שיר שנרצחה בפיגוע דריסה בארמון הנציב לפני שנה כתבו לחברי הכנסת כי זהו  " צעד הרתעתי ראשון במעלה ובידך הדבר לאשרו ".  
בהודעות אלה העלו המשפחות שורה ארוכה של טיעונים התומכים בצורך לתמוך בחוק וציינו לסיום כי  " בשם הצדק ,  בשם דם יקרינו למנוע כמה שיותר את הפיגועים הבאים ותבוא ברכה על ראשיכם ". 
מול הדרישה של ישראל ביתנו להצביע על הצעת החוק היום ,  עולים סימני שאלה רבים .  בין היתר הדרישה לקיים דיון מחודש בקבינט ושאלת הרוב בקואליציה .  השר שטייניץ פנה בשבעו שעבר למזכיר הממשלה צחי ברוורמן ודרש להביא את החוק לדיון חוזר בקבינט לפני הצבעה .  לאחר הפנייה ועל רקע ההתנגדות במערכת הביטחון ,  ראש הממשלה אמר כי הוא תומך בחוק ,  אך יקדם אותו רק לאחר דיון בקבינט .
  ( עדכון ראשון :  06:35 )  

דיון סוער על עונש מוות למחבלים בממשלה ;  ליברמן תקף ועזב בזעם
ליברמן טען שהנושא הוא חלק מהסכם קואליציוני בעוד שטייניץ התעקש לקיים דיון בקבינט .  לדברי גורמים בישיבה ,  שר הביטחון צעק ,  דפק על השולחן ותקף את מזכיר הממשלה .  לאחר מכן עזב את הדיון .  נתניהו ביקש מגפני וליצמן לתמוך בחוק ,  והם אמרו כי יש להם בעיה הלכתית בנושא

