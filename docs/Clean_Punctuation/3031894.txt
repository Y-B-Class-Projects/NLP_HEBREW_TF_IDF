שקד על פרשת נתניהו :  עיתונים גדולים חטאו במשך שנים בסיקור לא הוגן
שרת המשפטים ,  שקידמה את החוק נגד  " ישראל היום "  אך נעדרה מהצבעה עליו ,  אמרה בריאיון לאולפן וואלה !  NEWS כי סבלה בעצמה מסיקור לא ענייני מצד החינמון : " לא קיבלתי פינוקים ".  על הביקורת כלפי היועמ"ש : " אנשים לא מכירים את השיקולים שמנחים אותו "
 שרת המשפטים איילת שקד אמרה היום  ( שני )  כי פרשת מוזס-נתניהו מעלה לסדר היום התנהלות מגמתית ולא הוגנת של כלי התקשורת כלפי פוליטיקאים . " במשך שנים היו כמה עיתונים גדולים שחטאו בזה ,  אני מניסיוני סבלתי מחוסר הוגנות במשך שנים בעיתון 'ישראל היום' .  אני מקווה שהעיתונים במדינה יהיו עניינים אחרי הפרשה הזו ",  אמרה בריאיון לאולפן וואלה !  NEWS על רקע חקירות ראש הממשלה .  
שקד הוסיפה על רקע קולות הביקורות כלפי היועץ המשפטי לממשלה ,  אביחי מנדלבליט ,  כי הציבור צריך לסמוך את ידיו על מערכת אכיפת החוק . " אני מכירה היטב את היועמ"ש ,  אני עובדת אתו יום-יום .  הוא הגון ,  ישר ומקצועי .  אם היה חושב שהוא לא מסוגל הוא היה מוותר על מעורבותו בתיק .  אני חושבת שהוא מנהל את זה בצורה מקצועית ",  התייחסה לעובדה כי ההקלטות שמתפרסמות באחרונה הובאו לידיעת מנדלבליט לפני כשנה .
 לקריאה נוספת:תיק 2000 :  מוזס התייצב לחקירה רביעית במשרדי להב 433פרשת נתניהו-מוזס :  השאלה המרכזית שמעסיקה את חוקרי ראש הממשלהיריבי נתניהו משחיזים סכינים ,  אבל יודעים שצריך לשמור על קשר השתיקה  
" אנשים שמעלים ספקולציות על התנהלותו לא מכירים את פרטי החקירה והשיקולים שמנחים אותו ",  אמרה שקד . " אני סומכת עליו ועל שיקול דעתו במאה אחוז ,  כמו גם על שיקול פרקליט המדינה .  אני ממוקמת דלת צמוד לפרקליט המדינה וליועמ"ש .  הם מתעסקים בחקירה וצריך לחכות להחלטתם ".  
היא נימקה את היעדרותה מהצבעה על  " חוק ישראל היום ",  אותו קידמה ,  בסיבה עניינית . " אני לא מקבלת פינוקים ,  אני עובדת קשה .  באותו היום הייתי בכנס של סוכני ביטוח באילת ,  ולכן לא הייתי בהצבעה .  התקזזתי ".  
שקד התייחסה לנושאים נוספים על סדר היום .  בימים אלו היא מקדמת החלטת ממשלה שתביא לנקיטת אמצעים אזרחיים נגד פוליגמיה ,  תופעה שנפוצה בעיקר בקרב המגזר הבדואי . " כבר שנה וחצי אנחנו עובדים על זה .  התחלתי על זה עם היועמ"ש יהודה וינשטיין .  התופעה פוגעת קשה בילדים וגם בזכויות נשים ,  שצריך לשים לה סוף .  אני שמחה שהיועמ"ש פרסם הנחיה לאכיפה :  מי שיתחתן עם שתי נשים תהייה עליו ענישה פלילית ודרישת מאסר .  זה לא היה עד היום ,  לא אכפו את החוק . 
" אנחנו גם עושים שילוב עם גופים חברתיים ",  הוסיפה שקד . " משרד החינוך יפתח בתכניות לימודים הסברה ,  המשרד לשוויון חברתי יקיים פעילויות בנושא ,  משרד העבודה יקדם תכניות לעבודה של נשים בדואיות .  אנחנו רוצים דרך אכיפה להעצים נשים בדואיות ולשלב אותן בעבודה ".  על התגובות של החברה הבדואית על החוק אמרה שקד : " אין כאן הסלמה ,  יש קונצנזוס גם בחברה הערבית שמדובר בתופעה פסולה ". 
על ועידת השלום בפריז ,  שהתקיימה אתמול בנוכחות נציגים של כ-70 מדינות אך ללא גורמים מהרשות או מישראל ,  אמרה שרת המשפטים כי מדובר באירוע ריק מתוכן . " זו עוד ועידה של אירוע קוקטיילים אירופה .  הרבה מדינות לא שלחו דרג של שרי חוץ ,  לדוגמה רוסיה שלחה את שגריר .  דווקא בתקופה האחרונה ,  כשאנחנו מסתכלים סביבנו על מה קורה במזרח התיכון ,  צריך לעשות מה שטוב לנו ולא מה שטוב למדינות אירופה ".  

שקד על פרשת נתניהו :  עיתונים גדולים חטאו במשך שנים בסיקור לא הוגן
שרת המשפטים ,  שקידמה את החוק נגד  " ישראל היום "  אך נעדרה מהצבעה עליו ,  אמרה בריאיון לאולפן וואלה !  NEWS כי סבלה בעצמה מסיקור לא ענייני מצד החינמון : " לא קיבלתי פינוקים ".  על הביקורת כלפי היועמ"ש : " אנשים לא מכירים את השיקולים שמנחים אותו "
 
