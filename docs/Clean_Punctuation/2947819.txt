 " זו שטות ":  פתרון הקסם של אי החזרת גופות מחבלים לא ימנע הפיגוע הבא
ההחלטה של ראש הממשלה לעצור את השבת גופות המחבלים ,  שמגיעה על אף אזהרות צה"ל ושב"כ ,  לא תתרום למגמת הדעיכה בגל הטרור ,  שהושגה לאחר מאמצים כבירים בישראל וברשות .  הצעד נועד כנראה לענות על דרישות הבוחרים מימין ,  תוך הסתכנות בהסלמה מחודשת
 ( תקרית הירי במחבל הפצוע בחברון ,  בשבוע שעבר )  
בשבועות האחרונים ישראל עדה לדעיכה מסוימת בגל הטרור הנוכחי  כמות הפיגועים המוצאים לפועל בכל שבוע פוחתת ומתרכזת בעיקר בסופי השבוע ,  וגם ההתלהבות הראשונית בקרב הציבור הפלסטיני מפעולות שכאלה כבר אינה כפי שהייתה .  הירידה המיוחלת היא תולדה של רשימה ארוכה של צעדים ומעשים של הצד הישראלי ושל הרשות הפלסטינית ,  יחד ולחוד ,  אך ההחלטה של ראש הממשלה בנימין נתניהו לעצור את נוהל החזרת גופת המחבלים לא צפויה לתרום למגמה .  
למעשה ,  ההפך הוא הנכון .  ההחלטה של מערכת הביטחון בישראל שלא להחזיק בגופות נבעה מתוך הבנה ברורה שצעד כזה אינו מרגיע את השטח ,  אלא מייצר סיבות חדשות לפיגועים ולאלימות .  אין על כך ויכוח בדרג המקצועי .  אז מהיכן בכל זאת נולדה ההחלטה הזו של ראש הממשלה ? 
עוד בוואלה !  NEWS :  מטוס מצרי נחטף בדרכו לקהיר ונחת בלרנקה : " לא טרור"המפכ"ל בכנסת :  תלונות אנונימיות מופיעות בדרך כלל לפני קידוםדיווח בטורקיה :  דאעש מתכנן פיגועים בבתי ספר וגני ילדים יהודיים 
מהרגע הראשון חיפש הדרג המדיני בישראל פתרונות קסם לתופעת  " המפגעים הבודדים ",  ואחד הפתרונות שהועלו על ידי אי אלו גורמים פוליטיים מהצד הימני של המפה הפוליטית היה להחזיק בגופות .  הדרג המקצועי - הצבא ,  השב"כ וכן הלאה ,  התנגד לכך בתוקף וטען שמדובר בצעד מיותר .  קצין בכיר אף התבטא בנושא הזה ותיאר אותו כ"שטות מוחלטת ".  
אולם את הדרג הפוליטי זה לא כל כך עניין ,  וכך גם את המשרד לביטחון הפנים ובעיקר את העומד בראשו ,  השר גלעד ארדן .  ציבור הבוחרים דורש וציבור הבוחרים יקבל ,  גם אם המשמעות היא הסתכנות בהסלמה מחודשת או בהתנעה של סבב חדש של פיגועים ,  הפעם בגלל החזקת הגופות .  
ברשות הפלסטינית ,  כמובן ,  זועמים על ההחלטה .  אינספור פעמים ניסו ראשי המנגנונים והמושלים הפלסטינים להזהיר את עמיתיהם הישראלים בדבר הסכנה שכרוכה בצעד שכזה .  העמיתים הישראלים הבינו ,  כאמור ,  אבל לנוכח הביקורת מימין על ראש הממשלה ושר הביטחון לאחר גינוי פעולת החייל שירה במחבל הפצוע בחברון ,  משהו היה צריך להיעשות על מנת להרגיע את ציבור הבוחרים .  
מצדדי ההחלטה להחזיק בגופות טוענים שהם מבקשים לעצור תהלוכות תמיכה במחבלים והסתה .  הבעיה שגם החזקת הגופות מייצרת תהלוכות שנאה והסתה נגד ישראל ואינה מונעת את המשך פיגועים .  לנוכח המציאות הנוכחית ,  כנראה שהדרג המדיני ימשיך לשלוף מדי פעם פתרונות קסם בתקווה שמשהו יעצור את גל הטרור .  הבעיה שפתרונות מעין אלה לא רק שאינם מועילים ,  אלא גם גורמים נזק . 

" זו שטות ":  פתרון הקסם של אי החזרת גופות מחבלים לא ימנע הפיגוע הבא
ההחלטה של ראש הממשלה לעצור את השבת גופות המחבלים ,  שמגיעה על אף אזהרות צה"ל ושב"כ ,  לא תתרום למגמת הדעיכה בגל הטרור ,  שהושגה לאחר מאמצים כבירים בישראל וברשות .  הצעד נועד כנראה לענות על דרישות הבוחרים מימין ,  תוך הסתכנות בהסלמה מחודשת

