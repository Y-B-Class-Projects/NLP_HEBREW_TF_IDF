איציק לנתניהו :  תציע שותפות מלאה ונלך לממשלת אחדות
חברת הכנסת דליה איציק  ( קדימה )  פנתה היום  ( רביעי )  לראש הממשלה בנימין נתניהו במהלך נאומה במליאת הכנסת ואמרה : " אני חוזרת על מה שהצעתי לך שתעשה כאשר נפגשנו בשבוע שעבר  קרא לציפי לבני יו"ר קדימה ,  שב איתה לשולחן המשא ומתן ,  תציע לה שותפות מלאה בעשייה ובדרך .  אם תעשה כן - כל 28 חברי סיעת קדימה יעמדו לצידך .  אתה מכיר את דעתי - עוד בקדנציה הקודמת לחצתי להקמת ממשלת אחדות שהעוגן המרכזי שלה הוא שתי המפלגות הגדולות .  גם אז לא הבנת כי רק כך נוכל להוציא את ישראל מהבוץ שהיא תקועה בו ,  שבתקופת ממשלתך עוד הולך ומעמיק ".  איציק המשיכה ואמרה לראש הממשלה : " אם אתה חושב כמוני שהקואליציה הזו לא תביא אותך לשום מקום - שים את האגו בצד ,  חדל לעסוק בפירוקים ופיתויים לחברי כנסת כאלה ואחרים ,  ותתחיל לעסוק בדברים החשובים באמת לעתידה של מדינת ישראל ". 

איציק לנתניהו :  תציע שותפות מלאה ונלך לממשלת אחדות
nan
