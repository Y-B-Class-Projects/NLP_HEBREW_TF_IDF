כשפוליטיקה ,  ביטחון ודת מתערבבים :  פלאשבק למנהרות הכותל
משבר הר הבית ופיגוע הדקירה בחלמיש מהדהדים את אותם שלושה ימים של שפיכות דמים בספטמבר 1996 .  הזירה דומה ,  אך נתניהו של היום הוא לא נתניהו של אז ,  וגם הפלסטינים השתנו .  אם ההיסטוריה אכן חוזרת ,  יידרש תיווך דרמטי כדי להנמיך את הלהבות
הפיגוע המזוויע בחלמיש אמש  ( שישי )  ,  שבו נרצחו שלושה בני משפחה על ידי מחבל בן 19 חמוש בסכין ,  הגשים את תרחישי האימה שריחפו בראשיהם של השרים ,  הפקידים ,  והקצינים הבכירים שהתכנסו ביום חמישי לישיבה לילית של הקבינט המדיני-ביטחוני כדי לדון במתיחות בהר הבית .  אחרי שבוע של מתיחות הולכת וגואה ברחוב הפלסטיני ולחץ גובר בזירה הבינלאומית ,  הקבינט החליט להשאיר את גלאי המתכות בכניסה להר הבית על כנם .  
לפתחם של השרים הוצבה דילמה מקצועית :  מחד ,  המשטרה ,  בגיבוי השר לביטחון הפנים גלעד ארדן ,  שטענו כי מדובר באמצעי חיוני והכרחי להבטחת הביטחון בהר הבית ,  ומנגד - צה"ל והשב"כ ,  בתיאום עמדות נדיר למדי ,  שהזהירו כי השארת המגנומטרים עשויה להוביל לתסיסה ברחוב הפלסטיני ולהתלקחות ביטחונית .  בתום תפילות יום השישי ,  נראה היה כי העימותים והפרות הסדר תחת שליטה ,  אך עם היוודע החדשות בלילה ,  הסתבר שהמצב רחוק מלהיות תחת שליטה ,  ואף נושא עמו איום להידרדר עוד יותר .
 עוד בוואלה !  NEWS:משבר הר הבית :  האיזון של צה"ל בין הרגעת השטח - למניעת גל טרור"מערכת ירושלים החלה ":  פתח קרא לפלסטינים להמשיך ב"הקרבת נשמות"מצרים :  להפסיק באופן מיידי את האלימות נגד הפלסטינים בירושלים 
ההיסטוריה מהדהדת חזק מעל אירועי הימים האחרונים ,  בחזרה לאירועי מנהרות הכותל בסוף ספטמבר 1996 .  נתניהו היה אז ראש ממשלה צעיר ,  רק כמה חודשים אחרי שנכנס לכס ההנהגה ,  והוא החליט לפתוח מנהרת מוצא ממנהרות הכותל ,  למעבר תיירים .  מדובר במהלך אותו החלו קודמיו בתפקיד ,  ראשי הממשלה יצחק רבין ושמעון פרס ,  בעיקר מסיבות כלכליות ותיירותיות ,  אך הם נמנעו מלקדמו בשל החששות הביטחוניים .  נתניהו החליט במפתיע להורות על פתיחת המנהרות ,  מה שהוביל לשלושה ימים של אלימות ושפיכות דמים ברחבי ירושלים ,  יהודה ושומרון ורצועת עזה ,  בהם נהרגו 17 חיילי צה"ל וכמאה פלסטינים .  
נתניהו של היום הוא לא נתניהו של אז - הוא הרבה יותר מנוסה ,  שקול ומאופק - וצה"ל אינו אותו צה"ל ,  ומאז אירועי הדמים ההם הפיק לקחים ושכלל בהרבה את יכולות ההתמודדות שלו עם מהומות והפרות סדר .  גם הפלסטינים אינם אותם פלסטינים - יו"ר הרשות אבו מאזן אמנם הצהיר אתמול על ניתוק הקשרים עם ישראל ,  אך הוא רחוק שנות אור מקודמו יאסר ערפאת ,  שבאותם ימים הצית את הרחוב הפלסטיני בקריאות ישירות לאלימות .  בנוסף לכך ,  להחלטה על הצבת המגנומטרים יש נימוקים ביטחוניים לא מבוטלים ,  בשונה מההחלטה על פתיחת מנהרות הכותל ,שהונעה ברובה משיקולים תיירותיים ,  והתקבלה תחת לחץ פוליטי חזק מימין של מי שהיה אז ראש עיריית ירושלים ,  אהוד אולמרט .  
עם זאת ,  על הבימה יש את אותם השחקנים ,  בראשם ישראל ,  הפלסטינים וירדן ,  ומאחורי הקלעים מדינות ערב וארצות הברית ,  והם משחקים באותו מקום רגיש וטעון - הר הבית ,  או כפי שנתניהו תבע אז  " סלע קיומנו ",  שכל צעד שנעשה בו מיד מעורר מתיחות דתית שחורגת מגבולות האתר עצמו .  גם אז ,  כמו היום ,  היו מחלוקות ביטחוניות מקצועיות שהתנגדו להחלטה .  כך ,  ברגעים מסוימים ,  אפשר לשמוע את ההיסטוריה חוזרת .
 במוצאי יום כיפור בספטמבר 1996 החלו העבודות לפתיחת מוצא המנהרה למעבר תיירים .  כמו הצבת המגנומטרים ,  שישראל מתאמצת להסביר שאינה מהווה הפרה של הסטטוס קוו ,  גם מנהרת הכותל כלל לא נגעה בהר הבית ,  אך כמו אז ,  גם היום ,  הסמיכות לאתר הקדוש והרגיש מספיקה בשביל לעורר את השד הדתי מרבצו .  
ישראל תיאמה את המהלך מול ירדן ומול הווקף הירדני ,  ואף התחייבה בתמורה להכשיר מסגד בלתי-חוקי באורוות שלמה ,  אך כמו היום ,  היא לא הכניסה את הפלסטינים לתוך הדיאלוג .  בסופו של דבר ,  גם הירדנים התנערו מההסכמות ,  בעיקר בשל שאלת התזמון .  ההחלטה הממשית על תחילת העבודות התקבלה כמה ימים לפני שסוכמה עם הירדנים ,  וכך גררה מחאה חריפה מצד הווקף האסלאמי .  
אולם האש הוצתה בעיקר לאור קריאותיו של יו"ר הרשות הפלסטינית דאז יאסר ערפאת ,  שעודד את בני עמו להגיב על המעשה באלימות .  אלפי פלסטינים יצאו להפגין בירושלים ובגדה המערבית ,  ועד מהרה החלו קרבות ירי של נשק קל וטנקים ברחבי האזור בין צה"ל ושוטרי הרשות הפלסטינית ,  וההפגנות זלגו גם לרחוב הערבי בישראל .  נתניהו ,  שבדיוק המריא לביקורו המדיני הראשון כראש ממשלה באירופה ,  ניהל את האירועים בשלט רחוק - בדומה לאירועי השבוע האחרון שבמהלכו נתניהו שהה באירופה .  הוא סירב תחילה לחזור בו מההחלטה ,  והאשים את ערפאת בהסתה וליבוי הסערה .  רק אחרי שלושה ימים ,  לאחר שיחה בין נתניהו וערפאת ,  הקרבות הופסקו .
 האירועים הדרמטיים של מנהרת הכותל ,  שגבו מחיר דמים ,  נחשבים לכאלה שהותירו טראומה של ממש על מורשתו הביטחונית של נתניהו הצעיר .  במרוצת השנים שבה ועלתה השאלה  " מי נתן את ההוראה ?  ",  וגרסאות רבות נפוצו לאופן קבלת ההחלטות לפני פתיחת המנהרות .  כמו היום ,  גם אז ,  עמדת ראשי מערכת הביטחון הייתה נגד פתיחת המנהרות ,  במיוחד בעיתוי כה רגיש כמו בימי חגי תשרי .  
בישיבת הקבינט שנערכה כמה ימים לפני פתיחת מנהרות הכותל הוחלט לא לפתוח אותן ,  ונקבע דיון קבינט נוסף בנושא - אך כזה מעולם לא התקיים .  במוצאי יום כיפור שר הביטחון דאז יצחק מרדכי ,  הרמטכ"ל אמנון ליפקין שחק ,  וראש אמ"ן משה יעלון קיבלו הודעה שהוחלט לפתוח את המנהרות .  נתניהו ובכירים אחרים טוענים כי מי שכיהן אז בראשות השב"כ ,  עמי איילון ,  המליץ בסופו של דבר לפתוח את המנהרה למרות העיתוי הרגיש ,  אך לאיילון יש גרסה אחרת של האירועים ,  לפיה הוא המליץ לפתוח בתנאים מסוימים - שלא קוימו .  
לקח אחד שנראה שראש הממשלה הפיק בעשרים השנים שחלפו נוגע לגיבוי הקבינט .  כינוס הקבינט ביום חמישי בערב כדי לקבל את ההחלטה על המגנומטרים מאותת שהוא למד שעדיף שתהיה אחריות משותפת על שאלות כה הרות גורל ,  ורוב גורף של שרי הקבינט אכן תמך בהחלטה - מלבד השרים יובל שטייניץ ויואב גלנט .  עם זאת ,  ישיבת הקבינט כונסה רק שבוע לאחר ההחלטה על הצבת המגנומטרים ,  שהתקבלה בהתייעצות ביטחונית מצומצמת בסוף השבוע שעבר ,  כך שהסוגיה שעמדה לפתחם של השרים הייתה אם ישראל צריכה לזגזג ולהסיר את המגנומטרים - שהיא שונה מהשאלה אם להציבם מלכתחילה .
 אולם לדברי גורמים מדיניים המעורים בנושא ,  בהתייעצויות המצומצמות שנערכו בשבוע שעבר ,  צה"ל ואמ"ן לא הציגו את ההערכה כי הצבת גלאי המתכות עשויה להוביל לפיגועים ביהודה ושומרון ,  והעמדה הזו עלתה רק אחרי שהם כבר הותקנו והחלו מחאות הפלסטינים .  המחלוקת בין המשטרה לשב"כ ולצה"ל היא מחלוקת מקצועית ,  והדיון שנערך בנושא ,  לטענת גורמים שהיו מעורבים בו ,  היה ענייני ומקצועי ,  אך ברקע הדברים ,  כמו בכל נושא בקבינט הזה ,  תמיד יש גם קצת פוליטיקה .  
בימים שקדמו לדיון ,  יו"ר הבית היהודי השר נפתלי בנט ושרי ימין נוספים הגנו בנחרצות על השארת המגנומטרים ,  וטענו כי הסרתם תהווה פגיעה בריבונות הישראלית .  הם ציירו את הסרתם כהתקפלות בפני הלחצים הפלסטיניים ,  וברשתות החברתיות הימין מציג את השב"כ ואת צה"ל כמי שנכנעו לאיומים ופגעו בכוח ההרתעה הישראלי .  
בשעות וביממות הקרובות יעשה מאמץ מדיני גדול עם ארצות הברית ,  ירדן והפלסטינים ,  במטרה להוריד את גובה הלהבות ולמנוע הידרדרות נוספת נוסח 1996 .  כמו אז ,  גם היום ,  נראה שהצדדים זקוקים למתווך .  כמה ימים אחרי שוך מהומות מנהרת הכותל ,  הנשיא האמריקני דאז ביל קלינטון כינס פסגה בוושינגטון עם נתניהו ,  ערפאת והמלך חוסיין ,  שבסופו של דבר סללה את הדרך לחתימת הסכם חברון בתחילת 1997 .  אם ההיסטוריה אכן חוזרת ,  ייתכן שההחלטה על הצבת המגנומטרים תוביל בסופו של דבר למהלך מדיני ,  אך קודם לכן נדרש תיווך דרמטי - כדי להרגיע את הרוחות ולמנוע הידרדרות נוספת .  

כשפוליטיקה ,  ביטחון ודת מתערבבים :  פלאשבק למנהרות הכותל
משבר הר הבית ופיגוע הדקירה בחלמיש מהדהדים את אותם שלושה ימים של שפיכות דמים בספטמבר 1996 .  הזירה דומה ,  אך נתניהו של היום הוא לא נתניהו של אז ,  וגם הפלסטינים השתנו .  אם ההיסטוריה אכן חוזרת ,  יידרש תיווך דרמטי כדי להנמיך את הלהבות

