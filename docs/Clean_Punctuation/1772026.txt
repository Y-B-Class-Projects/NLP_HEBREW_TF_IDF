אנשי רוח לנתניהו :  פעל נגד גזענות או התפטר
קבוצה של אקדמאים ואנשי רוח קוראים לנתניהו לפטר את חותמי מכתב הרבנים ולבטל חקיקה גזענית בכנסת : " דווקא אתה ,  המכיר מקרוב את גל ההסתה שקדם לרצח רבין ,  היית חייב לפעול "
 אנשי רוח ואקדמיה ,  בינהם זוכי פרס ישאל ופרס האמנות המדע והתרבות ,  חתמו אמש  ( שבת )  על מכתב פתוח לראש הממשלה בו קראו  " לקחת אחריות על הגזענות בחברה הישראלית ",  לפטר את חותמי מכתב הרבנים ולפעול נגד החקיקה הגזענית לטענתם בכנסת .  החתומים דורשים מנתניהו להתפטר במידה ואינו יכול לתקן את  " כשליו ".  בין החותמים נמצאים הפרופסורים חיים אדלר ומיכה אולמן ,  השרה לשעבר שולמית אלוני ,  הסופרים יורם קניוק וספי רכלבסקי והאמנים אלכס ליבק ולארי אברמסון .
 חותמי המכתב כתבו כי פנו לנתניהו מספר פעמים בשבועות האחרונים ,  בקריאה שיפסיק את ההסתה לגזענות .  הם טוענים כי האוירה הציבורית הקשה ניצתה מקריאת הרבנים שלא להשכיר דירות ללא-יהודים ,  ומלובה על ידי חקיקה כדוגמת  " חוק ועדות הקבלה "  בכנסת ,  המנסה  " ליצור ישובים ליהודים בלבד ".   
" דווקא אתה מכיר מקרוב את גל ההסתה שקדם לרצח ראש הממשלה יצחק רבין ",  נכתב בפנייה לראש הממשלה , "  ולכן יודע את הקשר בין הסתה רבנית ,  תחושת גיבוי פוליטית ואלימות קשה - היית חייב לפעול באופן מיידי ".   
" כראש המערכת ,  האחריות היחודית הרובצת עליך איננה ניתנת להעברה לממומנים תחתיך ",  כתבו אנשי הרוח , " חובתך האישית העליונה הייתה לפעול להשהיית הרבנים המסיתים ,  ובראשם הרב שמואל אליהו ,  ולהפסקה המיידית של מימונם בידי המדינה ".  לבסוף מסכמים הפונים כי  " לאור ההיסטוריה שלנו ,  הפיכת ישראל לישות גזענית הינה מצמררת ומסכנת את עצם קיומה .  אם אינך מסוגל לתקן מיידית את כשליך אלו  למען ישראל  עלייך להתפטר ". 

אנשי רוח לנתניהו :  פעל נגד גזענות או התפטר
קבוצה של אקדמאים ואנשי רוח קוראים לנתניהו לפטר את חותמי מכתב הרבנים ולבטל חקיקה גזענית בכנסת : " דווקא אתה ,  המכיר מקרוב את גל ההסתה שקדם לרצח רבין ,  היית חייב לפעול "
 
