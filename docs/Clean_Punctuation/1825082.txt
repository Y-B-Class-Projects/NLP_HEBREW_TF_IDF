לשכת נתניהו : " גבולות 67' אינם בני הגנה "
 בתגובה לנאום נשיא ארה"ב ברק אובמה הערב  ( חמישי )  ,  נמסר מלשכת ראש הממשלה נתניהו כי  " ישראל מעריכה את מחויבותו של הנשיא אובמה לשלום .  ישראל מאמינה שכדי שיכון שלום ,  הקמתה של מדינה פלסטינית אינה יכולה לבוא על חשבון קיומה של מדינת ישראל .  מסיבה זו ,  ראש הממשלה נתניהו מצפה לשמוע מהנשיא אובמה אשרור להתחייבויות האמריקאיות כלפי ישראל מ- 2004 ,  שזכו לתמיכה גורפת בשני בתי הקונגרס .  התחייבויות אלה נוגעות בין היתר לכך שישראל לא תתבקש לסגת לגבולות 67' שאינם בני הגנה ושיותירו מרכזי אוכלוסייה ישראליים גדולים ביהודה ושומרון מחוץ לגבולות אלה .  התחייבויות אלה גם נועדו לחזק את קיומה של ישראל כמדינה יהודית על ידי הבהרה ברורה שפליטים פלסטינים ייקלטו במדינה הפלסטינית ולא בישראל .  בלי פתרון בעיית הפליטים על ידי יישובם מחוץ לגבולות מדינת ישראל ,  שום ויתור טריטוריאלי לא יסיים את הסכסוך ". 

לשכת נתניהו : " גבולות 67' אינם בני הגנה "
 nan
