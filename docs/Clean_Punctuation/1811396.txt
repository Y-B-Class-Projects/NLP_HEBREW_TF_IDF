שרה נתניהו משיבה אש : " יש אינטרס להפיל את בעלי "
 רעיית ראש הממשלה התייחסה בראיון לערוץ 2 לטענות שהופנו כלפיה וכלפי בעלה בפרשת  " ביבי טורס ".   " אלו סטנדרטים שנהוגים בכל העולם ,  לא הייתה שום עבירה על החוק .  זו חגיגה של צביעות "
 יום לאחר שראש הממשלה בנימין נתניהו טען כי נערך נגדו  " מסע הכפשה ",  התייחסה אמש  ( חמישי )  גם רעייתו שרה לפרשת מימון הנסיעות לחו"ל .  דבריה של רעיית ראש הממשלה נאמרו על רקע הודעת מבקר המדינה מיכה לינדנשטראוס ,  לפיה בכוונתו לפתוח בחקירת הנושא . 
" החלטתי לדבר כי אני מרגישה שאין כבר כוח לעוד מתקפה נוספת ",  אמרה נתניהו בראיון שהעניקה לחדשות ערוץ 2 . " שוב אני עומדת בפני הציבור כמטרה ,  שוב פוגעים בראש הממשלה דרכי .  זאת רכילות מרושעת ,  שהופכת למעין טקס קבוע ,  של צביעות והתחסדות ,  ודי ,  די כבר .  צריך להפסיק את זה !  "
" לא הייתה שום עבירה על החוק ,  לא היה שקל אחד כפול או חשבונית אחת כפולה .  לא היה דבר על חשבון המסים או על חשבון כספי המדינה ",  אמרה נתניהו . " צריך להבין ,  אנחנו לא נוסעים לחתונות או בר מצוות שיש כאלה שאולי נוסעים לאירועים כאלה .  בעלי הוא אדם המבוקש ביותר כנציג מדינת ישראל להסברה ,  מזמינים אותו כדי לעבוד עבור המדינה .  אין נסיעה אחת שהיא בשביל עצמו ". 
נתניהו טענה עוד כי צריך לחקור את כל הפוליטיקאים בישראל על נסיעותיהם ,  מאחר שמדובר בנוהג מקובל ומותר ,  וכי כל נסיעותיה היו על פי הנהלים .  כמו כן טענה כי לא מדובר בנהנתנות או בבעיה אתית כלשהי ,  מפני שכל הפרסומים על תנאים מיוחדים הם שקריים . " אלו סטנדרטים שנהוגים בכל העולם .  אנחנו נוסעים עבור גופים שעושים דברים למען מדינת ישראל ,  וגופים ממומנים על ידי אנשים עשירים שתורמים לגופים האלה ". 
בהתייחסה להחלטת מבקר המדינה ,  מיכה לינדנשטראוס ,  אמרה נתניהו כי היא לא מפחדת מחקירה ,  אולם הדגישה כי  " אני לא מוכנה שתהיה שום החרגה ותחושה של קליעה למטרה .  אנחנו לא שונים מכולם ,  הכל נעשה מבחינה חוקית ואם בודקים שיבדקו את כולם .  יש כאן חגיגה של צביעות על מנת לפגוע בראש הממשלה ". 
נתניהו הוסיפה כי היא חשה שישנה תחושה של רדיפה מצד התקשורת . " בעיתון הזה ובערוץ הזה רצו שיראו משהו מסוים .  יש דברים שהם לא רוצים שהאזרח יראה אז הוא לא רואה ,  ומבחינתו זה לא קיים .  יש אנשים שלא רוצים שבעלי יהיה ראש הממשלה ,  זה אינטרסים ברורים ולא רק של שמאל או ימין אלא גם של כסף וכוח ,  אינטרסים כלכליים .  יש אנשים שיושבים ובמשך שנים רק מבקשים 'תביאו לי חומר על הזוג נתניהו' .  יש אינטרס להפיל אותו ".  נתניהו גם התייחסה לטענות לפיה היא בעלת ההשפעה האמיתית בקבלת ההחלטות של ראש הממשלה . " הבנתי שכל בעל תפקיד בעצם קיבל אותו ממני וכל אחד שלא קיבל כנראה שאני מנעתי אותו .  מה אפשר להגיד על זה ?  זה פשוט הזוי לגמרי ". 
העיתונאי רביב דרוקר מערוץ 10 ,  שחשף את הפרשה ,  אמר בתגובה לראיון של שרה נתניהו ,  כי  " אני אכן מחפש אנשים שיעזו לספר בפומבי את מה שאני שומע בחדרי חדרים - שגברת נתניהו פוגעת קשת בתפקוד לשכת ראש הממשלה ומר נתניהו .  היו ימים שנתניהו החמיא לי על תחקיריי בעניינו של אריאל שרון וההתנתקות .  ימים אלו מסתבר ,  חלפו ". 
 ( עדכון ראשון :  20:30 ) 

שרה נתניהו משיבה אש : " יש אינטרס להפיל את בעלי "
 רעיית ראש הממשלה התייחסה בראיון לערוץ 2 לטענות שהופנו כלפיה וכלפי בעלה בפרשת  " ביבי טורס ".   " אלו סטנדרטים שנהוגים בכל העולם ,  לא הייתה שום עבירה על החוק .  זו חגיגה של צביעות "
 
