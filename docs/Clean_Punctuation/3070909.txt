בהוראת הממשלה :  אושרה בניית אלף יחידות דיור - 102 למפוני עמונה
ועדת המשנה להתיישבות במועצת התכנון העליונה שבמנהל האזרחי אישרה יותר מאלף יחידות דיור .  נציגי עמונה ביקשו שכבר מחר יוענק אישור להתחלת עבודות עפר במקום ,  אך לא ברור אם בקשתם תיענה כיוון שמדובר בתהליך תכנוני שנמשך זמן רב
בהוראת הדרג המדיני אישרה היום  ( שלישי )  ועדת המשנה להתיישבות במועצת התכנון העליונה שבמנהל האזרחי תכניות בנייה בשטחים של יותר מאלף יחידות דיור ,  מתוכן 102 יחידות למפוני עמונה בהתנחלות חדשה בשם עמיחי .  האישורים מוגדרים התקדמות ,  אך בחלק מהמקרים מדובר באישורים לשלבים שונים של ההליך ולא לבנייה ממשית בפועל .  
בין היתר אושרה תכנית למתן תוקף ל-839 יחידות דיור באריאל ,  98 יחידות דיור למתן תוקף בטלמון ,  255 יחידות דיור למתן תוקף בכרם רעים ובמקומות נוספים .  הממשלה והעומד בראשה ,  בנימין נתניהו ,  התחייבו לבניית התנחלות חדשה למפוני עמונה באזור שבות רחל ,  והיא קיבלה את האישור הראשוני להפקדת התכנית להתנחלות .  על פי התכנית הנוכחית ,  במקום ייבנו 102 יחידות דיור לאחר שהשלמת ההליך התכנוני ומתן האישורים הנדרשים יושלמו .  
נציגי עמונה ביקשו שכבר מחר ,  כדי לזרז הליכים ,  יוענק אישור להתחלת עבודות עפר במקום אך לא ברור אם בקשתם תיענה כיוון שמדובר בתהליך תכנוני שנמשך זמן רב .  כפי שנודע לוואלה !  NEWS הגורמים המקצועיים מנסים למרות הלחצים לבצע את ההליך התכנוני והיציאה לעבודות בסופו באופן מסודר כדי להימנע מטעויות ולא ששים לאשר קיצור הליכים במקרה זה .
 לקריאה נוספת:לשכת ראש הממשלה : " אין שום הקפאה בהתנחלויות ,  ההפך הוא הנכון"המנהל האזרחי ידון באישור יותר מ-2,000 בתים ביו"ש - גם מחוץ לגושיםבריטניה נגד הקמת ההתנחלות החדשה : " מחבלת בסיכוי לשתי מדינות "  
בימין זעמו בשבוע שעבר על המספר הקטן לדבריהם של יחידות הדיור . " אחרי שמונה שנות ההקפאה של אובמה ,  היום שוב התבשרנו כי ראש הממשלה בחר לדחות את רוב בקשות הבנייה של היישובים ביהודה ושומרון ",  אמר יוסי דגן ,  ראש המועצה האזורית שומרון . " היום כבר אין תירוצים .  אם הקפאת הבנייה הזו אכן תאושר יהיה על הליכוד כמי שמוביל את המחנה הלאומי ,  ואני כותב את זה בצער רב ,  לשקול להעמיד מועמד אחר לראשות הממשלה ,  שיהיה מחויב במעשים ולא רק במילים ,  לאידאולוגיה של המחנה הלאומי בישראל ". 
גם ח"כ בצלאל סמוטריץ'  ( הבית היהודי )  הביע אכזבה מההודעה על אישור תכניות הבנייה וכתב בחשבון הטוויטר שלו כי בשורה התחתונה אושרו  " רק 410 יחידות לבנייה מידית בכל יו"ש ",  לדבריו לטובת חצי מיליון תושבים . " נתניהו הוציא את רוב התכניות המשמעותיות מהרשימה .  לא יודע מה נעשה אבל לא חושב שנוכל לחיות עם זה .  נצטרך להתכנס ולחשוב ",  הוסיף .
 בתגובה הבהירה לשכת ראש הממשלה כי  " אין שום הקפאת בנייה ".  מהלשכה נמסר כי  " המדיניות שנקבעה בקבינט מאוד ברורה :  תכנון צמוד דופן ואישור תכניות כל שלושה חודשים ,  ולא פעם בשנה כפי שנטען .  גם חזרה על שקר לא הופכת אותו לנכון .  אין מי שדואג להתיישבות יותר מראש הממשלה נתניהו והוא עושה זאת תוך שמירה מושכלת גם על האינטרסים הלאומיים והבינלאומיים של מדינת ישראל ".  

בהוראת הממשלה :  אושרה בניית אלף יחידות דיור - 102 למפוני עמונה
ועדת המשנה להתיישבות במועצת התכנון העליונה שבמנהל האזרחי אישרה יותר מאלף יחידות דיור .  נציגי עמונה ביקשו שכבר מחר יוענק אישור להתחלת עבודות עפר במקום ,  אך לא ברור אם בקשתם תיענה כיוון שמדובר בתהליך תכנוני שנמשך זמן רב

