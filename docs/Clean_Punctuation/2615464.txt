אחרי נתק של חמש שנים :  נתניהו ובנט ייפגשו היום
בתום נתק ממושך ,  תיערך היום בקרייה בתל אביב פגישה בין ראש הממשלה ליו"ר הבית היהודי .  המטרה היא לנסות לקדם את הצטרפות בנט לקואליציה ,  שהתנצל היום בפני שרה נתניהו
ראש הממשלה ,  בנימין נתניהו ,  ייפגש היום  ( שני )  בצהריים בקריה בתל אביב עם יו"ר הבית היהודי ,  נפתלי בנט .  השניים צפויים להיוועד לראשונה זה חמש שנים בעקבות נתק מתוקשר ביניהם ,  שמקורו בין היתר בסכסוך בין בנט לרעיית ראש הממשלה ,  שרה נתניהו .  שני האישים צפויים לדון בקידום המשא ומתן הקואליציוני בין הליכוד לבית היהודי ,  שנועד על פי נתניהו ליצור ממשלה רחבה ככל שניתן .
 מאז עזב בנט ב-2008 את תפקיד ראש מטהו של נתניהו ,  שהיה אז ראש האופוזיציה ,  לא התקיים קשר בין השניים .  גם אחרי הבחירות שנערכו לפני כשלושה שבועות נרשמה  " התעלמות "  בין נתניהו לבנט - ככל הנראה נוכח היחסים העכורים ביניהם .  עם זאת ,  בסוף השבוע הוחלט שהם ייפגשו . " אני מאוד מעריך את ראש הממשלה ,  נטל כבד על כתפיו ",  אמר בשבוע שעבר בנט שהוסיף : " אני רואה הזדמנויות לשיפור בשנים הבאות .  אני מקווה שנוכל לעשות זאת ,  כולל חיזוק הביטחון ".  הישגו של בנט בבחירות ,  הפך את מפלגתו בת 12 המושבים ,  לגורם מכריע בקואליציה אפשרית .  
אתמול התנצל בנט על כך שאמר ערב הבחירות : " אני ושרה עברנו יחד בסיירת קורס טרור ",  ואף הגדיר את רעיית ראש הממשלה כ"אישה חכמה ".  לדבריו , " עדיף שהבדיחה לא הייתה נאמרת ,  עשו בזה שימוש כדי לתקוף אותה ואני מצטער על זה ". 
חברי הבית היהודי עדיין לא יודעים אם יישבו בממשלה הבאה ,  אבל בתוך המפלגה כבר נפתח קרב בין המועמדים השונים בשאלה מי יהיה השר השלישי מטעם המפלגה אחרי ח"כ בנט וח"כ אורי אריאל .  המועמד הראשון לתפקיד הוא ח"כ ניסן סלומיאנסקי ,  שזכה במקום הראשון בבחירות המקדימות של המפלגה ושובץ במקום השני ברשימת הבית היהודי לבחירות לכנסת ה-19 .  מנגד ניצבים ח"כ אורי אורבך וח"כ אבי וורצמן ,  מספר 8 ברשימה הרואה עצמו מועמד ראוי . " הם מתקוטטים על צעצוע שעדיין לא קיים כמו בארגז חול של גן משחקים ",  אמר איש מרכז מפד"ל ותיק .  
בתוך כך ,  נרשמה אתמול התקרבות משמעותית גם בין הליכוד ל"תנועה "  של ציפי לבני .  גורמים המעורים במשא ומתן הקואליציוני אמרו אתמול לוואלה !  חדשות כי בין ראש הממשלה ושותפו ,  אביגדור ליברמן ,  יש הסכמה עקרונית עם לבני לפתיחת משא ומתן מדיני  " רציני "  עם הפלסטינים ,  וכי אף הובטח לה תפקיד מרכזי בנושא .  עם זאת ,  הצדדים עדיין לא הגיעו לשיח קונקרטי על התפקיד הספציפי שלבני תקבל במידה ותצטרף לממשלה .
 לטענת אותם גורמים ,  אנשי  " התנועה "  הבהירו כי הם מבינים שבשל התמונה הפוליטית יהיה בעייתי לדרוש את תיק החוץ ,  אך ישנן מספר אפשרויות אחרות .  אחת מהן מדברת על כך שתיק החוץ יישמר אצל לבני עד תום ההליך המשפטי בעניין ליברמן .  אפשרות אחרת היא שלבני תחזיק בתיק אחר ,  זוטר יותר ,  אך  " התנועה "  תדרוש סמכויות נרחבות יותר לידיה .  לדברי הגורמים ,  ללבני  " פחות חשוב ה'טייטל' ויותר חשוב מה היא תוכל לעשות איתו לקידום המשא ומתן המדיני ואיזה מעמד היא תקבל ".  בין היתר הוצע שהיא תמלא תפקיד של חברה בקבינט המדיני-ביטחוני ובפורום התייעצות מצומצם ,  כדוגמת  " השמינייה ".  
לקריאה נוספת :  הרב עובדיה תקף את לפיד :  מנוול ,  שונא את הישיבותלבני בממשלה ?  רק אם נוביל את התהליך המדיני 

אחרי נתק של חמש שנים :  נתניהו ובנט ייפגשו היום
בתום נתק ממושך ,  תיערך היום בקרייה בתל אביב פגישה בין ראש הממשלה ליו"ר הבית היהודי .  המטרה היא לנסות לקדם את הצטרפות בנט לקואליציה ,  שהתנצל היום בפני שרה נתניהו

