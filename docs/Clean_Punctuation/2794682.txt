לפיד לוואלה !  חדשות : " אין משבר ,  הממשלה לא הולכת ליפול "
 שר האוצר התיישב לראיון מיוחד באולפן וואלה !  ,  והזים את השמועות על בחירות באביב הקרוב . " הקואליציה חזקה ,  אין סיבה שלא אעביר את התקציב הבא ".  על כחלון : " אשמח אם ייכנס לפוליטיקה "
" אין משבר .  הקואליציה חזקה והממשלה לא עומדת ליפול "   כך הבהיר אתמול  ( שלישי )  שר האוצר ,  יאיר לפיד .  בראיון מיוחד שהעניק לוואלה !  חדשות ,  שלל יו"ר יש עתיד את ההערכות לפיהן ראש הממשלה ,  בנימין נתניהו ,  מבקש להקדים את הפריימריז לראשות הליכוד בשל רצונו לקיים בחירות באביב הקרוב . " אני לא רואה סיבה ללכת לבחירות .  רק ביום שלישי לפני שבועיים הצבענו על התקציב ",  אמר לפיד . " אתה שואל אותי אם הממשלה עומדת ליפול ,  היא לא עומדת ליפול .  האם הקואליציה הזאת חזקה ?  היא חזקה ".  
כשנדרש שר האוצר להתייחס לעובדה כי ראש הממשלה הסיר את תמיכתו בחוק הגיור שאותו מקדמת סיעת התנועה ,  ואשר תרם רבות למתיחות הנוכחית בקואליציה הוא אמר : " בעיניי זו החלטה לא טובה שלא להעביר את חוק הגיור בישיבת הממשלה הקרובה מחר .  זה חוק טוב ,  ויש עתיד תתמוך בו בכנסת או בממשלה ,  או בכל מקום שבו הוא יהיה .  זה חוק שצריך לעבור ".  
וואלה !  חדשות - הסיפורים החמים:דילמת הנטישה :  האם מוסרי לעזוב אחר כדי להציל את עצמך ? בהלת האבולה :  עובדים בנתב"ג סירבו לבדוק נוסעים מאפריקהאלמונים ירו לעבר עד המדינה בפרשת נמל אשדוד בכפר סבא 
יהיה עוד תקציב שאתה תעביר ?  
" אף פעם אי אפשר לדעת ,  אבל אני לא רואה סיבה שלא .  מבחינה כלכלית אין סיבה שלא ". 
נתניהו עוזר לך או מקשה עליך ?  
" שיתפנו פעולה והעברנו את התקציב הזה ביחד .  אנחנו יושבים זה לצד זה ".  
היו דיבורים על כך שראש הממשלה כן מדבר על בחירות אולי בעוד שנה ,  ושכנראה לא יהיה עוד תקציב .  בסקרים אתם מקבלים בין 11 ל-14 מנדטים ,  ככה שאין לך שום אינטרס כרגע גם לקדם איזה מהלך שכזה .
" קודם כל ,  היות שאתה בחור עם זיכרון טוב אז אתה יודע שזה הרבה יותר ממה שהיה לנו בסקרים לפני הבחירות ,  וזה נגמר ב-19 .  לא מפחיד אותי בחירות ,  אני רק לא חושב שזה טוב למדינת ישראל עכשיו בחירות ,  ואני לא חושב שיש לזה סיבה אמיתית .  אי לכך ,  אין סיבה שהקואליציה הזאת לא תמשיך לפעול .  אגב ,  אף פעם התקשורת הישראלית לא עצרה לשאול את עצמה איך קרה שהם החמיצו כל כך בגדול את יש עתיד ,  ואני חושב שאולי תיאלצו לעשות את זה שוב ".  

כן ,  אבל היו לאורך ההיסטוריה תמיד היו הפתעות כאלה בבחירות שאחר כך התרסקו .  אתה מכיר את זה אפילו משפחתית .
" זה נכון ,  אבל אני אבל לא פועל מתוך פחדים .  אולי זה עניין של מבנה .  אני פועל לפי מה שאני חושב שנכון .  אני עשיתי את התקציב הקודם בידיעה ברורה שהוא יגרום לי נזק פוליטי ושהיינו צריכים להציל את המשק הישראלי מקריסה .  עשינו את התקציב הזה מתוך הבנה שזה מה שצריכה עכשיו מדינת ישראל .  בעיקר להקל על האזרחים ,  בעיקר לתת להם יותר חינוך ,  יותר בריאות ,  יותר רווחה ,  ולא להעלות להם מסים בשום אופן .  אני עושה מה שנראה לי נכון ". 
אבל לא נראה לי שהאזרחים כל כך מרוצים לאור מה שקורה ברשת ו"מחאת המילקי ",  כל הביקורת האדירה שיש נגדך . 
" אני מבין את זה ואני לא מאשים אותם לרגע ,  מפני שיוקר המחייה בישראל באמת בלתי נסבל .  אני עשיתי עכשיו את התקציב שרציתי לעשות בסיבוב הקודם ,  אבל לא יכולתי ".  
זה באמת התקציב שאתה רצית ?  
" כן .  תראה ,  לא ולא אף אחד אחר רצה להיות אחרי מבצע 'צוק איתן' ולשלם את המחירים שהמבצע הזה דורש .  אני רציתי תקציב שמוסיף כסף לחינוך ,  לבריאות ולרווחה .  אני רציתי תקציב למשל שבו יש כבר 1.7 מיליארד שקלים ,  שהם תוצאה ישירה של מסקנות ועדת אלאלוף ". 
וגם 6 מיליארד לביטחון .  אתה כל פעם מדבר על 'מעילי רוח' ועל 'כיפות ברזל' .  הוא הולך לזה או שהוא ילך לפנסיות ?  
" תהיה ישיבת קבינט מדיני-ביטחוני בדיוק על השאלה לאן הולכים הכספים .  התביעה שלנו היא שהכסף הזה ילך לצורכי לחימה וללוחמים ,  ולא ייבלע ".  
כשמדברים עם שר האוצר על סדר העדיפויות הלאומי בתקציב ,  ועל ההשפעה שיש להגדלת תקציב הביטחון על סוגיית יוקר המחיה ,  לא ניתן להתעלם מהמשמעויות הפוליטיות שיש לדברים .  והמשמעות הפוליטית הבולטת ביותר בהקשר זה הוא מי שמסתמן ,  לפחות לעת עתה ,  מחליפו של לפיד כ"כוכב "  של הבחירות הבאות ,  הלא הוא משה כחלון .  
אחד האנשים ש"מתחממים על הקווים ",  כמי שכן יכול אולי להוריד את יוקר המחיה ,  זה משה כחלון ,  שמכריז מדי כמה שבועות בכנס שהוא הולך לחזור .  אתה מוטרד ממנו ?  
" אני שמח על כך ".  
למה ?  
" אני מאוד מחבב את משה ". 
אבל הוא על אותו טיקט פחות או יותר .
" אם הוא יוריד לנו שלושה או ארבעה מנדטים ,  אבל ייכנס עוד אדם טוב או תיכנס עוד קבוצה טובה של אנשים לפוליטיקה ,  זה דבר טוב ".  
נפגשת אותו ?  
" בטח ,  אני מכיר את משה ואני מחבב אותו ".  

יכול להיות שתאחדו כוחות ?  
" אני מדבר עם כולם כל הזמן על כל שיתופי הפעולה האפשריים .  אני רוצה שאנשים טובים ייכנסו לפוליטיקה .  אני חושב שאחת הבעיות שלנו זה שאנחנו רואים שנה אחרי שנה ,  ודור אחרי דור ,  ומערכת בחירות אחרי מערכת בחירות ,  את אותם אנשים ". 
ואותנו מעניין פוליטית אם יכול להיות שתרוצו ביחד .
" אני לא מדבר עכשיו עם אף אחד על לרוץ .  יש לי מפלגה מצוינת שתרוץ בבחירות ". 
אם נשאל אותך אם נפגשתם בארבע עיניים ודנתם באפשרות של שיתוף פעולה ,  מה היית עונה ?  
" לא היינו בארבע עיניים ,  היינו בשש ובשמונה .  לא ראיתי אותו כבר כמה חודשים ,  ואני אומר שוב - אני מחבב את משה כחלון ,  אני חושב שכוונותיו טובות ,  ואני אשמח מאוד אם הוא ייכנס לפוליטיקה הישראלית ".  
במהלך תהליך הרכבת הממשלה כרת לפיד ברית עם יו"ר הבית היהודי ,  נפתלי בנט ,  אשר חישקה את ראש הממשלה וזכתה לכינוי  " ברית האחים ".  במהלך השנה האחרונה התגלעו בקעים באותה ברית אמיצים ,  אך לאחרונה נראה שלשר האוצר ישנו בעלת ברית חדש :  יו"ר ישראל ביתנו ,  שר החוץ אביגדור ליברמן .  
בעבר אמרת שאסור לתת לו את תפקיד שר הביטחון כי הוא חסר אחריות .  אדם שכך הגדרת אותו בעבר הוא בעל ברית שלך היום ?  
" אנחנו עובדים טוב מאוד ביחד בעניינים הפנימיים ,  אבל יש איתו ויכוח עמוק מאוד על העניין המדיני .  איווט נמצא ימינה ממני על המפה הפוליטית ,  יש לנו ויכוחים .  הוויכוחים האלה מתנהלים באווירה טובה ,  וזה ויכוח אינטליגנטי שצריך לנהל אותו .  בסך הכול איווט ואני יודעים להרים טלפון אחד לשני ולפתור בעיות .  למשל ,  הייתה לנו שביתה במשרד החוץ ,  הרמנו טלפון אחד לשני ופתרנו בעיות .
 מילה שלו זו מילה ?  
" כן ,  אפשר לסמוך על איווט ". 
דיברנו על המחלוקת ביניכם בנושא המדיני .  אמרת שלא תשב בממשלה שלא מנהלת משא ומתן ,  אבל הנה - הממשלה לא מנהלת משא ומתן .
" השאלה גם מי פוצץ את המשא ומתן .  מי שגרם לזה שאין כרגע משא ומתן זה אבו מאזן ,  והוא לא ינהל את יש עתיד או יחליט אם יש עתיד תשב בממשלה או לא תשב בממשלה .  אני חושב שמדינת ישראל צריכה להיות במשא ומתן מדיני .  אני אומר לראש הממשלה שיש לי סבלנות ,  אבל גם לסבלנות שלי יש גבול ואנחנו נצטרך לחזור לתהליך מדיני .  קשה לעשות את זה בתקופות שבהן אבו מאזן מדבר על שאהידים בהר הבית ,  אבל אנחנו נצטרך לחזור לדיאלוג .  הדיאלוג שאני חושב שאנחנו צריכים לנהל זה דיאלוג אזורי ,  שבו מעורבות מדינות האזור ,  בראשן מצרים ,  שהפכה בשנה האחרונה לבעל ברית טבעי לכל ניסיון של הידברות ".  
אנחנו תוהים אם לפיד עדיין נהנה ממה שהוא עושה ,  או שאולי הוא חש שעשה את טעות חייו כשנכנס לפוליטיקה בכלל ,  ולקח על עצמו את תפקיד שר האוצר בפרט .
" אתה מצטער שלקחת את התפקיד ?  כי יש עליך המון ביקורת ",  אנחנו שואלים אותו . " לא .  אי אפשר לעשות משהו כמו 'מע"מ 0' שלא בתור שר האוצר ",  הוא אומר . " אי אפשר היה להעביר את מיליארד השקלים לניצולי שואה ,  אלא אם אתה שר האוצר .  ידעתי שתהיה ביקורת .  כשנכנסתי לתפקיד וראיתי איזה תקציב צריך להעביר כינסתי את החבר'ה ואמרתי :  'הולכת להיות שנה מהגיהנום ,  מפני שאנחנו צריכים להציל את המשק הישראלי מקריסה .  זה רק יעלה לנו בפופולריות שלנו' .  אני חושב שהגשמתי את הבטחתי .  אבל בסופו של דבר אני חושב שאנשים מעריכים נחישות ואחריות ". 
אבל הביקורת היא אדירה ,  וכואבת ופוגענית הרבה פעמים .  בכל זאת ,  למרות שאתה בחור חזק ,  נאה מרשים וחכם ,  זה פוגע .
" לפעמים .  אבל אני אומר לעצמי ואני אומר לחבריי ,  שציניקנים לא בנו דבר בעולם הזה מעולם .  הם רק עמדו על הקווים והיה להם דברים לעגניים להגיד .  אנחנו פה בשביל לעשות משהו ,  ואני ,  כשאני מאמין במה שאני עושה ,  אז לא לעג ושנינויות יניעו אותי מזה .  אז זה לא תמיד נעים ,  אבל עובדתית ,  היות שאני מאמין במה שאני עושה ,  זה לא יזיז אותי מזה ". 
יכול להיות ששמענו קצת את טומי בטון שלך ?  
" לא שמתי לב ,  אבל הוא נמצא בתוכי גנטית ומכל בחינה אחרת ". 
סוגיה בוערת נוספת ,  שמעסיקה בימים האחרונים אזרחים רבים ,  היא הזקן שגידל שר האוצר .  כששאלנו אותו על כך הוא ענה בחיוך : " הייתי בחופשה אחרי התקציב אז החלטתי לתת לפרצוף לנוח ". 
 ( עדכון ראשון :  16:56 )  

לפיד לוואלה !  חדשות : " אין משבר ,  הממשלה לא הולכת ליפול "
 שר האוצר התיישב לראיון מיוחד באולפן וואלה !  ,  והזים את השמועות על בחירות באביב הקרוב . " הקואליציה חזקה ,  אין סיבה שלא אעביר את התקציב הבא ".  על כחלון : " אשמח אם ייכנס לפוליטיקה "
 
