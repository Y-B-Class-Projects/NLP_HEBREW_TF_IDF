סבו של שליט נפגש עם רה"מ : " לא אופטימי "
 צבי שליט נועד בכנסת עם נתניהו ותבע ממנו לפעול בדחיפות להשבת החייל החטוף . " הדגשתי את הדחיפות ואת מצבו הקריטי של גלעד .  אני מותש ומעוניין לראות את נכדי בעודי בחיים "
 ראש הממשלה בנימין נתניהו נפגש בצהריים  ( שלישי )  בלשכתו בכנסת עם צבי שליט ,  סבו של החייל החטוף גלעד שליט .  בצאתו מהפגישה אמר הסב כי הוא אינו אופטימי והוסיף שהוא  " מותש ". 
עוד סיפר צבי שליט : " דרשתי מראש הממשלה להחזיר את גלעד עכשיו ,  כי הוא האדם היחיד שבידיו הסמכות הזו .  הוא קיבל את דבריי בהבנה וטען שכל דבריי יילקחו בחשבון בקבלת ההחלטות .  הדגשתי את הדחיפות ומצבו הקריטי של גלעד .  אני מעוניין לראות את נכדי גלעד בעודי בחיים ".  
במהלך דיון שהתקיים אתמול בכנסת במעמד הקמת השדולה הפרלמנטרית למען השבתו של גלעד שליט ,  תקף אביו נעם שליט את נתניהו ואת ההחלטה להקל על הסגר בעזה . " אתמול אושרו הקלות לעזה .  היכן גלעד במשוואה הזאת ?  ",  תהה האב . " שתי ממשלות כשלו בהשבת גלעד .  בעניין הזה אין הצלחות חלקיות ,  רק מבחן התוצאה ".  
נעם שליט הוסיף כי  " מנסים ליצור כאן רושם כאילו כל האסטרטגיה הביטחונית עומדת על כתפיו של גלעד ,  כאילו אין לנו זרועות ביטחון שיכולות להתמודד עם כמה עשרות מחבלים שישוחררו .  כבר ארבע שנים שלא קורה כלום .  אני שואל האם זה הגיוני וסביר ?  האם אלה הנורמות שמנחות את מדינת ישראל ". 
בדיון שהתקיים קודם לכן בוועדת החוץ והביטחון של הכנסת ,  התייחס נתניהו למשא ומתן בנושא שחרורו של שליט .  לדבריו , " צריך לזכור שבסופו של דבר האחריות שלי היא גם להחזיר את גלעד ,  וגם לדאוג לביטחון ישראל .  הניסיון מלמד שמשוחררי העסקאות הקודמות רצחו הרבה ישראלים .  רק באחרונה אחד ממשוחררי עסקת טננבאום היה מעורב ברצח הרב מאיר אבשלום חי .  התשובה שלנו למתווך הגרמני היתה ממוקדת בעניין הזה .  אנחנו מחפשים כל הזמן דרכים נוספות להחזיר את גלעד הביתה בריא ושלם ". 

סבו של שליט נפגש עם רה"מ : " לא אופטימי "
 צבי שליט נועד בכנסת עם נתניהו ותבע ממנו לפעול בדחיפות להשבת החייל החטוף . " הדגשתי את הדחיפות ואת מצבו הקריטי של גלעד .  אני מותש ומעוניין לראות את נכדי בעודי בחיים "
 
