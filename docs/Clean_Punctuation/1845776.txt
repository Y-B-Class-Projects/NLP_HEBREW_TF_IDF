נתניהו הורה על פתיחה בהידברות עם ראשי מחאת הדיור
צוות מיוחד שיורכב משרים בממשלה ,  מראשי המשק ומומחים בתחום הכלכלה צפוי לפתוח בדיאלוג עם ראשי מחאת הדיור .  נתניהו : " לפעול בדרך אחראית ושקולה ולהימנע מצעדים פופוליסטים "
  ( צילום :  גדעון צנטנר ,  עריכה :  יאיר דניאל ) 
ראש הממשלה ,  בנימין נתניהו הורה על הקמת צוות מיוחד המורכב משרים ומומחים שיפתח בדיאלוג עם נציגי מחאת הדיור .  נתניהו הודיע הבוקר  ( ראשון )  בישיבת שרי הליכוד על הקמת צוות מיוחד שיוקם במסגרת  " שולחן עגול ",  ויורכב מראשי המשק ומומחים בתחום הכלכלה ,  ויקיים דו-שיח עם ראשי מחאת הדיור . 
" במציאות מאתגרת ומורכבת ,  הממשלה חייבת לפעול בדרך אחראית ושקולה ולהימנע מצעדים פופוליסטים ולא-אחראים ,  שידרדרו את המדינה למצב כמו שיש בחלק ממדינות אירופה ,  שהגיעו לסף פשיטת רגל ",  אמר ראש הממשלה , " נהגנו באופן שקול בשנים האחרונות ,  ויש לנו כלים לעשות זאת ,  הכלכלה צומחת ויש ירידה באבטלה ". 
נתניהו הוסיף כי הוא ער לקשיים שמציב יוקר המחיה בישראל ,  וכי יש לבצע שינוי בסדרי העדיפויות ,  אלא שלדבריו  " חלק מהטענות מוצדקות וחלק לא ".  הוא הוסיף כי הממשלה מחויבת לטפל במצוקות  " האמתיות ",  שחלקן  " תולדת עיוותים במשק הישראלי ".  לדברי ראש הממשלה ,  הצוות המיוחד יציע  " תכנית אחראית ומעשית להקלת הנטל .  אבקש מהצוות להזמין נציגים מארגונים שונים לשמוע רעיונות ופתרונות ולהביא תכנית לביצוע שנוציא לפועל כדי להקל על הנטל הכלכלי על אזרחי ישראל ". 
עוד בנושא :  ביקורת גוברת בממשלה : " יש לשנות סדרי עדיפויות"השר איתן על מחאת הדיור : " לא כל החכמה בממשלה"מחאת הדיור :  איך גם אתם יכולים להשתתף בדיון הממשלה
מי שדחף לפתיחה בערוץ תקשורת ישיר בין הממשלה למחאת האוהלים היה השר מיכאל איתן שכבר בשבוע שעבר קרא לראש הממשלה נתניהו לפתוח בהידברות עם המוחים על מצוקת הדיור .  לדברי איתן ,  הממשלה חייבת להקשיב ,  להבהיר ולשתף ציבורים רחבים בתהליך התיקונים . " יש כמיהה בציבור לפתיחת צינורות התקשורת הסתומים בין האזרחים לממשלה .  לא כל החכמה נמצאת בממשלה ולא כל ההצעות שאנו מנחיתים מושלמות .  אם לא נפתח את הדיאלוג ולא ניתן לציבור לומר את דברו ,  גם עם כל הרצון הטוב שקיים ,  לא נצליח לתת מענה לתחושות הקשות שמזינות את המשבר ". 
השר איתן הגיש לראש הממשלה הצעה מפורטת על הדרך לפתוח בהידברות עם מנהיגי המאבק .  על פי הצעתו ,  שהתקבלה ,  ייקבע דיון  " שולחן עגול "  בו ייקחו חלק נציגי המחאה ,  הממשלה ,  האקדמיה ונציגים של גופי חברה אזרחיים .  זאת ,  במטרה לחוות דעה על הפתרונות המוצעים ולהציע פתרונות נוספים במידת הצורך .
 מוקדם יותר התייחס שר הפנים ,  אלי ישי למחאה הציבורית ששוטפת את המדינה ואמר ש"הזעקה היא אמיתית ".  ישי הוסיף כי הצעדים שננקטו עד כה לטיפול במצוקת הדיור הם חשובים אך אינם מספיקים . " הממשלה צריכה לנקוט בעוד שורה של צעדים בהיבט של עליית המחירים .  צריך להוריד את המס על הבלו וגם במחירי המזון .  הרפורמה במיסוי בעשור האחרון פגעה בשכבות החלשות ",  הוסיף .
 
נתניהו הורה על פתיחה בהידברות עם ראשי מחאת הדיור
צוות מיוחד שיורכב משרים בממשלה ,  מראשי המשק ומומחים בתחום הכלכלה צפוי לפתוח בדיאלוג עם ראשי מחאת הדיור .  נתניהו : " לפעול בדרך אחראית ושקולה ולהימנע מצעדים פופוליסטים "
 
