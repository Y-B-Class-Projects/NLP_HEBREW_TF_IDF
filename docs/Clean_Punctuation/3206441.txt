מנהרה שלישית אותרה בגבול לבנון ;  נתניהו :  חיזבאללה שוגה בהערכת כוחנו
דובר צה"ל מסר כי תוואי המנהרה נמצא בשליטת צה"ל וכי אינה מהווה איום .  בצה"ל הטילו את האחריות על חפירת המנהרות על ממשלת לבנון ,  והזכירו כי מדובר בהפרה חמורה של החלטה 1701 וריבונות מדינת ישראל .  נתניהו : " חיזבאללה מבין שאנו ערוכים לכל ניסיון תגובה "
 מנהרה שלישית שנחפרה מלבנון נחשפה בשטח ישראל - כך מסר היום  ( שלישי )  דובר צה"ל .  איתור המנהרה התבצע במסגרת מבצע  " מגן צפוני "  לחשיפות המנהרות שחפר ארגון חזבאללה מדרום לבנון לכיוון יישובי הצפון .  בהודעת דובר צה"ל צוין כי תוואי המנהרה נמצא בשליטת צה"ל ובשלב זה היא אינה מהווה איום ביטחוני .  
בדומה לקודמותיה ,  גם המנהרה הנוספת שאותרה היום מולכדה על ידי הלוחמים ,  כך שכל גורם שייכנס אליה עלול להיות בסכנה .  צה"ל פועל בשעות אלה על מנת לתחקר את מבנה המנהרה ואופיה .
 לקריאה נוספת:חפירה מסובכת ומאות אלפי שקלים ביום :  מגן צפוני יימשך חודשיםמבצע  " מגן צפוני ":  אותרה מנהרה נוספת שחדרה לשטח ישראלהמגן שלפני הסערה ?  המבצע בצפון עלול להסלים לחילופי אש עם חיזבאללה 
בצה"ל הטילו את האחריות על חפירת על ממשלת לבנון . " מדובר בהפרה חמורה של החלטה 1701 וריבונות מדינת ישראל ",  צוין בהודעת דובר צה"ל . " כוחות צה"ל ממשיכים לפעול על פי התכנית הסדורה שאושרה להמשך איתור וחשיפת מנהרות טרור ". 
זמן קצר לאחר פרסום הודעת צה"ל בנושא ,  כלי התקשורת של חיזבאללה דיווחו כי צבא לבנון מתגבר את כוחותיו באזור הסמוך לקו הגבול עם ישראל .  
במהלך היום סייר ראש הממשלה בנימין נתניהו עם הרמטכ"ל גדי איזנקוט באזורי הפעילות של צה"ל בגבול הצפון .  במסיבת עיתונאים שערך לאחר מכן בבסיס פיקוד הצפון ,  אמר נתניהו כי כלל המעורבים בתכנון ויישום המבצע הצליחו למנוע את דליפתו . " תכננו את הכול מראש ואנו ערוכים לבלת"מים ",  הצהיר נתניהו . " יש עוצמת אש אדירה .  המבצע יימשך כמה שצריך ,  עד שנשלול מחיזבאללה את נשק המנהרות .  תחשבו שחיזבאללה היה מגיח מהן .  מדובר במבצע חשוב מאוד .  חיזבאללה מבין שאנו ערוכים לכל ניסיון תגובה שלו .  יש לו הערכת חסר לכוחנו ".  
נתניהו אף הזכיר כי משלחת צה"ל יצאה למוסקבה לפגישות תיאום ,  זאת בהתאם להסכמות בנושא בינו לבין נשיא רוסיה ולדימיר פוטין . " המשלחת תבהיר שישראל שומרת לעצמה את הזכות לפעול נגד גרורות איראן בסוריה .  אני מעריך שהמסר עבור בצורה מהירה ".  
בימים האחרונים העריכו גורמים בפיקוד הצפון שהמבצע שיצא לדרך בשבוע שעבר יארך יותר ממה שחשבו בכירים במטכ"ל בתחילתו .  ההערכה התבססה על האתגרים השונים שניצבים בפני הכוחות בשטח ,  בהם תנאי השטח הקשים והיעדר אמצעים הנדסיים .  כדי לזרז את ההליכים בצה"ל שוקלים לצרף כלי קידוח נוספים ,  כשכל יממת עבודה עולה למערכת ביטחון מאות אלפי שקלים .
  ( עדכון ראשון :  15:15 )  

מנהרה שלישית אותרה בגבול לבנון ;  נתניהו :  חיזבאללה שוגה בהערכת כוחנו
דובר צה"ל מסר כי תוואי המנהרה נמצא בשליטת צה"ל וכי אינה מהווה איום .  בצה"ל הטילו את האחריות על חפירת המנהרות על ממשלת לבנון ,  והזכירו כי מדובר בהפרה חמורה של החלטה 1701 וריבונות מדינת ישראל .  נתניהו : " חיזבאללה מבין שאנו ערוכים לכל ניסיון תגובה "
 
