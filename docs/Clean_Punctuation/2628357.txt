ארדואן : " דרשנו מישראל התנצלות ,  לא הבעת צער "
 בשיחה עם חברי מפלגתו אמר ראש ממשלת טורקיה כי בכוונתו לפקח מקרוב על הסרת המצור הישראלי על עזה .  באנקרה תלו לכבוד ארדואן שלטים המוקירים את התעקשותו על התנצלות ישראלית
 ( ראש ממשלת טורקיה דורש את הסרת המצור מעל פלסטין )  
לאחר גיבוש הסכם הפיוס הדיפלומטי בין אנקרה לירושלים ,  ראש ממשלת טורקיה ,  רג'פ טייפ ארדואן ,  התפנה היום  ( שלישי )  להסביר לחברי מפלגתו על המאמצים של ישראל להגיע לפשרה עמם ,  תוך התעקשות טורקית על שלושה עקרונות שנקבעו בתחילת המשבר  התנצלות על האירועים ,  תשלום פיצויים למשפחות ההרוגים וכן הסרת המצור על רצועת עזה .  העיתון  " הוריאט "  דיווח כי ארדואן אמר לחברי מפלגתו כי  " קיבלנו הצעה לפיוס זמן קצר לפני ביקורו של ברק אובמה במזרח התיכון .  היא כללה פרטים שלא היו מקובלים עלינו ,  אז דחינו אותה ".  ראש הממשלה הטורקי הסביר כי הוא התעקש על שימוש במילה  " התנצלות "  מצד ישראל ,  כתנאי לקבלת ההסכם . " הם רצו להביע צער אך סירבנו לכך .  רצינו לשמוע התנצלות ",  הסביר ארדואן .  
אתמול החלו ישראל וטורקיה לדון בפיצוי משפחות הקורבנות של משט המרמרה ב-2010 ,  כשלב נוסף ביישום ההסכם בין הצדדים .  ביום שישי הסכימו השניים על השבת הנורמליזציה ביחסים בין המדינות ,  ומלבד הפיצויים דובר על החזרת השגרירים וביטול ההליכים המשפטיים נגד חיילי צה"ל שהשתתפו בהשתלטות על הספינה . " הם אמרו :  'לא מספיק שנשלם פיצויים ? ' ,  אמרנו להם שלא ",  הסביר ארדואן .  העיתון  " זמאן "  הטורקי דיווח היום כי ארדואן הצהיר כי בכוונתו לבקר ברצועת עזה כדי לעקוב מקרוב על מצב המצור שהטילה ישראל על עזה .  ראש הממשלה הטורקי הוסיף כי הביקור שמתוכנן לחודש הבא ,  יכלול גם סיור בשטחי הגדה המערבית יחד עם ארגוני סיוע .  סגן ראש ממשלת טורקיה סייג את דברי ארדואן ואמר כי הם לוקחים בחשבון אפשרות לפיה ביקור ברצועת עזה לא יתאפשר .  ישראל מצדה ,  טוענת כי ההסכם שגובש עם טורקיה לא כולל הסרת המצור על רצועת עזה .  
העיתון הטורקי מצטט דברי בכיר ישראלי שטען כי ישראל לא התחייבה לכך בהסכם וייתכן מצב של החמרת המצור אם האיום מצד חמאס ,  השולט ברצועה ,  יגבר .  גורמים רבים בטורקיה בירכו על השגת ההסכם שמיטיב לדבריהם עם הצד הטורקי .  כאות הוקרה לראש הממשלה ארדואן על עמידתו על עקרונותיו מול ישראל ,  הציבה עיריית אנקרה שלטים לכבודו .  בשלטים מוצג ראש ממשלת ישראל ,  בנימין נתניהו ,  כשפניו עצובות ,  ולצדו ארדואן ,  בטוח בעצמו . " ישראל התנצלה בפני טורקיה .  ראש הממשלה היקר ,  אנו מודים לך על כך שהבאת לארצנו גאווה ",  נכתב בשלטים .  
לקריאה נוספת:טורקיה : " החלו מגעים עם ישראל על פיצויים לנפגעי המרמרה"הטורקים מרוצים מההתנצלות : " ניצחון פוליטי"ארדואן : " רק כשישראל תמלא את חלקה ,  יוסדרו היחסים "  

ארדואן : " דרשנו מישראל התנצלות ,  לא הבעת צער "
 בשיחה עם חברי מפלגתו אמר ראש ממשלת טורקיה כי בכוונתו לפקח מקרוב על הסרת המצור הישראלי על עזה .  באנקרה תלו לכבוד ארדואן שלטים המוקירים את התעקשותו על התנצלות ישראלית

