שיחות הקרבה יכולות להצליח
עם פתיחת שיחות הקרבה ,  על ישראל לברך את נוכחות האמרקאים בדיונים ,  ולהביט על בטחונה הלאומי במונחים אסטרטגיים
השבוע התחדש סוף כל סוף התהליך המדיני .  כמי שניהל שנים של משא ומתן ישיר אני כמובן חסיד של שיטה זו ,  אך עלי לומר כי בקונסטלציה הנוכחית שיחות קירבה באמצעות תיווך של הממשל האמריקאי אינו רק הרע במיעוטו אלא גם האופציה הטובה ביותר .  
היות ולמען משא ומתן יש צורך באמון הדדי בין הצדדים ,  דבר שלא קיים עתה .  ובכל מקום ,  אם יש סיכוי כלשהוא להגיע להסדר קבע עם הפלסטינים זה רק במשולש הישראלי-פלסטיני-אמריקאי .  אני גם מאמין כי עמדות הפתיחה של הצדדים יהיו מציאותיות יותר מאשר במשא ומתן ישיר כי הן מובאות בפני האמריקאים ואף צד לא ירצה להיות מואשם בכישלון השיחות .  
 .
 המתכונת הנכונה להתחיל את שיחות הקרבה הוא לדעתי לגשת ראשית כל לנושא סידורי הביטחון בגבולות הקבע .  רק לאחר שיושג הסכם עקרוני בנושאים אלה יש לגשת לנושאים הקשים ביותר ,  ירושלים והפליטים .  אין לי ספק כי הבסיס לגבולות הקבע חייבים להיות קווי 67 עם תיקוני גבול למען גושי ההתיישבות וחילופי שטחים ,  כל נוסחא אחרת נידונה לכישלון וגם לא תאפשר את נוסחת שתי המדינות לשני עמים .  
באשר לסידורי הביטחון על ישראל לעמוד כי המדינה הפלסטינית אכן תהיה מפורזת מלבד כוח משטרה ,  למען הסדר הציבורי ומניעת הטרור .  בנושאים רבים אחרים יש לחתור לשיתוף פעולה בין ישראל למדינה הפלסטינית העתידית בעיקר בנושא המעברים ,  חשוב שמערכת הביטחון תעמוד על האינטרסים החיוניים של ישראל אך מבלי לפגוע בעצם קיומה של מדינה פלסטינית ריבונית .  גם בנושא זה האמריקאים יכולים לשחק תפקיד חשוב ,  כולל בנוכחות של הכוחות האמריקאים במעברים והדרכה אמריקאית לכוחות השיטור הפלסטינים במאבק כנגד הטרור .  בנושא זה ,  יש להעמיק את שיתוף הפעולה בין ישראל למדינה הפלסטינית למניעת הטרור .  
בו זמנית ,  רצוי כי הצדדים יעסקו כבר בתחילת השיחות בחזון השלום המשותף שלהם ,  השלום הישראלי פלסטיני .  רצוי כי יהיה מודל לשלום מלא ושיתוף פעולה בין שתי המדינות ,  זה נכון לנושאי מים ,  חברה ,  כלכלה ,  תרבות ,  קיום יחסים דיפלומטיים וקונסולריים ,  איזור סחר חופשי ושת"פ עם ירדן .
 לא יהיה זה קשה עבור שני הצדדים לשחק משחק טקטי בו יוכשלו השיחות וניתן יהיה להאשים את הצד השני ,  אם זו הכוונה אזי תהא זו בכייה לדורות ומתכון לאסון אלים ,  המבחן העיקרי הוא איפה מבחן של מנהיגות ,  לקבל החלטות אמיצות בעיתוי חשוב זה בו המזרח התיכון נחלק בין פרגמטים לפונדמנטליסטים ,  על ממשלת ישראל לחשוב על בטחונה הלאומי במונחים אסטרטגיים .  
אינני נמנע כידוע עם תומכי נתניהו אך לדעתי יש עם פתיחת שיחות הקרבה לאחל לו הצלחה ולקוות כי יאזור אומץ ויחשוב יותר על קואליציה אזורית מאשר על קואליציה פוליטית .  אם נתקדם להסדר ,  יהיה לו את הרוב הדרוש .
  *  הכותב הוא נשיא מרכז פרס לשלום

שיחות הקרבה יכולות להצליח
עם פתיחת שיחות הקרבה ,  על ישראל לברך את נוכחות האמרקאים בדיונים ,  ולהביט על בטחונה הלאומי במונחים אסטרטגיים

