לפיד :  טענת נתניהו שאין פרטנר - התחמקות מהמציאות
יו"ר מפלגת יש עתיד התייחס למסרים המתונים של יו"ר הרשות הפלסטינית ותקף את רה"מ . " לאיזה פרטנר נתניהו מחכה ?  מעמדה של ישראל בזירה הבינלאומית נחלש "
" טענתו של בנימין נתניהו לפיה 'אין פרטנר' היא נסיון התחמקות מן המציאות ".  כך האשים הערב  ( רביעי )  יאיר לפיד ,  יו"ר מפלגת יש עתיד .  לפיד ,  שהציג את המצע המדיני של מפלגתו בפני מליאת המועצה לשלום וביטחון ,  התייחס לראיון שהעניק בשבוע שעבר יו"ר הרשות הפלסטינית אבו מאזן ,  במסגרתו הוא העביר מסרים שהתפרשו כמתונים יחסית . 
" רק ביום שישי האחרון אמר לנו אבו מאזן שכל עוד הוא מכהן בתפקידו לא תהיה אינתיפאדה ,  לא תהיה אלימות ,  והוא קורא לנו לחזור לדבר איתו החל ממחר בבוקר ",  אמר לפיד . " הראיון הזה היה הוכחה נוספת ,  אחת מרבות ,  לכך שטענתו של נתניהו לפיה 'אין פרטנר' ,  היא נסיון התחמקות מן המציאות .  לאיזה פרטנר הוא מחכה ?  הדבר היחיד שעשתה מדיניות ה'אין פרטנר' הוא החלשת מעמדה של ישראל בזירה הבינלאומית וחיזוק החמאס .  באותו ראיון עם אבו מאזן ,  הוא הכיר בעצם בכך שזכות השיבה אינה אופציה ריאלית ,  והוא כבר לא יחזור לביתו שבצפת .  הסיבה היחידה לכך שראש ממשלת ישראל לא שמע על התפנית הזו בעמדתו היא שבמשך ארבע שנים הוא לא טרח לשאול אותו ". 
יו"ר מפלגת יש עתיד קרא לנתניהו לשבת עם יו"ר הרשות הפלסטינית סביב שולחן המו"מ .  לדבריו , " לשיבה אל שולחן המו"מ תהיה השפעה ישירה על ביטחון המדינה בשורה של נושאים קריטיים ,  ובראשם הבאת השקט אל ישובי הדרום ,  בידוד החמאס ויצירת קואליציה בינלאומית רחבה שתהדק את הסנקציות על אירן ותבהיר לאייתוללות שעליהן לבחור בין סגירתה של תכנית הגרעין האירנית לבין קריסת משטר האימים שלהם ".  
לפיד הוסיף ,  כי  " גם השמאל הקיצוני וגם הימין הקיצוני מקדמים ללא הרף  כל אחד מסיבותיו - את הרעיון המסולף והמסוכן של מדינה דו-לאומית וללא הסכם .  זהותה היהודית והציונית של מדינת ישראל נמצאת בסכנה ". 
יו"ר מפלגת יש עתיד גם התייחס להיבחרו של ברק אובמה לכהונה נוספת כנשיא ארצות הברית .  לדבריו ," לבחירה של אובמה תהיה השפעה עלינו ,  ולו רק מתוקף העובדה שארה"ב הייתה ונשארה בת הברית האסטרטגית העיקרית שלנו ,  ועלינו לעשות הכל כדי לא לסכן שוב את הברית הזו ,  שיש לה בשבילנו משמעות שהיא לא פחות מקיומית ". 
בתגובה לראיון שהעניק אבו מאזן לפני מספר ימים ,  אמר נתניהו : " שמעתי את דבריו של הנשיא עבאס .  שמעתי שהספיק לחזור בו מהם .  זה מוכיח עד כמה חשוב משא ומתן ישיר ללא תנאים מוקדמים .  רק כך אפשר לברר עמדות אמיתיות .  אם אבו מאזן באמת רציני ומתכוון לקדם את השלום ,  מבחינתי אפשר לשבת היום .  ירושלים ורמאללה מרוחקות רק שבע דקות זו מזו .  את השלום אפשר לקדם רק ליד שולחן המשא ומתן ולא על ידי החלטות חד צדדיות ". 
לקריאה נוספת:נתניהו על אבו מאזן :  עמדות אמיתיות מבררים בשיחותליברמן על דברי אבו מאזן : " ניסה להתערב בבחירות "  

לפיד :  טענת נתניהו שאין פרטנר - התחמקות מהמציאות
יו"ר מפלגת יש עתיד התייחס למסרים המתונים של יו"ר הרשות הפלסטינית ותקף את רה"מ . " לאיזה פרטנר נתניהו מחכה ?  מעמדה של ישראל בזירה הבינלאומית נחלש "
 
