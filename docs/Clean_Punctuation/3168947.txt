יועמ"ש משרד רה"מ :  נתניהו דרש בקשות הוצאות גבוהות - ותכופות
ב"חברת החדשות "  נחשפה עדות שלומית פרגו-ברנע שניתנה החודש במשטרה ,  שבה טענה כי ראש הממשלה ורעייתו אף הגיבו כלפיה בעוינות כשלא אישרה בקשות הוצאה .  עוד העידה על אירועים מהתקופה האחרונה ועל מקרים שבהם  " תיקון ליקויים הוצג כתחזוקה למרות שהדבר מהווה השבחה "
  ( הקלטות השיחות בין ניר חפץ ליועמ"שית פרגו-ברנע שנחשפו ב"חברת החדשות ",  שלשום )  
היועצת המשפטית של משרד ראש הממשלה שלומית פרגו-ברנע העידה החודש במשטרה כי משפחת נתניהו  " מעבירה בקשות הוצאות לעיתים תכופות מאוד ובסכומים משמעותיים "  - כך עולה מעדותה שנחשפה הערב  ( שלישי )  ב"חברת החדשות ",  שניתנה ב-3 ביוני - כשלושה שבועות טרם הגשת כתב האישום נגד שרה נתניהו בפרשת המעונות .  
על פי הציטוטים שהביא הכתב גיא פלג ,  פרגו-ברנע נשאלה בעדותה בין היתר על הבדלים בין תדירות בקשות ההוצאות בתקופת נתניהו לבין קודמיו בתפקיד .  לדבריה , " היקף הבקשות ,  מידת הדחיפות ,  מהות הבקשות ואופיין בתקופת אולמרט היו מצומצמות לאין שיעור לעומת הבקשות והדרישות של משפחת נתניהו ".  פרגו-ברנע אף העידה על אירועים שהתרחשו לאחרונה .
 לקריאה נוספת :" שהמדינה תשלם על ערוץ האח הגדול ":  עדות ניר חפץ נגד שרה נתניהונתניהו על כתב האישום נגד רעייתו : " שיא נוסף באבסורד"פרשת המעונות :  עד המדינה חפץ מסר עדות במסגרת השלמת חקירה 
כך ציינה למשל כי  " משפחת אולמרט החזיקה דירה פרטית בתל אביב .  כמעט ולא זכורות לי בקשות בנוגע לדירה זו .  היו בקשות שהתייחסו לאירוע במעון הרשמי ואז הגבלתי את מספר המשתתפים ל-20 .  עוד העידה פרגו-ברנע : " לא אישרתי מסיבה לכבוד יום ההולדת של הנכד של אולמרט על חשבון המדינה .  היו בקשות נוספות אבל במינון נמוך מאוד .  אבל כשהשבתי בשלילה לא נתקלתי ביחס עוין כתוצאה מכך .  משפחת נתניהו מעבירה בקשות לעיתים תכופות מאוד ובסכומים משמעותיים ". 
לשאלה מצד מי נתקלה ביחס עוין השיבה יועמ"שית המשרד : " כאשר הייתה הצטברות של תשובות שליליות לבקשות ולאישור הוצאות שהועברו ממשפחת נתניהו ,  וכאשר מי מגורמי המשרד הזין את משפחת נתניהו במחשבה שאני לא מאשרת בקשות שונות ,  נתקלתי ביחס עוין לעיתים מצד ראש הממשלה ".  
פרגו-ברנע העידה עוד כי נדרשה  " להתמודד עם ניסיונות להערים על הנוהל ועם הצורך לבקרה מתמדת באשר לנכונות הטענות והבקשות כאשר תשובות שליליות הובילו ליחס עוין כאל מי שלא משתפת פעולה .  זה נועד לרכישות במעון הפרטי כגון - תיקון תריסים ,  תיקון נזילות ,  איטום ,  תיקון שביל ".  לדבריה , " מספר הבקשות לאורך כל השנים הוא עצום .  אפשר לראות בפרוטוקולים השונים של ועדת השלושה ובהמשך בישיבות שונות בלשכה .  נדמה לי שיש בקשות רבות נוספות שכלל לא הגיעו אלי ". 
לשאלת החוקר למה התכוונה בכך שנדרשה להתמודד עם ניסיונות להערים על הנוהל השיבה : " כאשר תיקון ליקויים שונים הוצג כתחזוקה למרות שהדבר מהווה השבחה ,  כאשר מצביעים על צורך דחוף בתיקון מיידי למרות שהצורך הזה לא קיים ".  כדוגמה לכך ציינה מקרה שבו נדרשה לאשר רכישת מזגן גינה  ( צ'ילר )  חדש למעון הפרטי בקיסריה ,  מצד מנכ"ל משרד ראש הממשלה דאז אייל גבאי שאמר כי המכשיר הקיים  " שובק "  - רכישה שנאמדה אז בכ-70 עד 120 אלף שקל . " הצ'ילר עובד עד היום ,  אגב ",  הוסיפה . " אני מקווה שהוא ימשיך לשרת את משפחת נתניהו עוד שנים רבות ".  
במקרה אחר ,  סיפרה פרגו-ברנע ,  ביקש גבאי כי תאשר הוצאה על תיקון נזילה ,  אך התאריך על הצעת המחיר שהועברה בפקס לצורך כך היה חודשים לפני כניסתו של נתניהו לתפקיד .  בעדותה אמרה יועמ"שית המשרד כי ביקשה מהמנכ"ל הסבר על התאריך וכן לכך שעל גבי ההצעה סומן  " וי "  לצד חלק מהעבודות הדרושות ,  בשל חשדה כי מדובר בתיקונים שכבר בוצעו . " אמרתי לאייל שיש למשוך את הבקשה וראש הממשלה אכן משך את הבקשה .  ייתכן שהיא הוגשה אלי בטעות ",  העידה .
 בנוסף לכך העידה פרגו-ברנע כי עד המדינה בפרשות נתניהו ניר חפץ ,  ששימש בעבר יועץ התקשורת של בני הזוג ,  הוא המקור לחקירה הפלילית שנפתחה בנושא העסקתו של החשמלאי אבי פחימה בניגוד לנהלים .  פרשה שבה שרה נתניהו לא נאשמת בעצמה ,  אלא רק סמנכ"ל המשרד עזרא סיידוף .  לדבריה , " אין לי סמכות לקבוע אילו סמכויות יפקיד המנכ"ל בידי הסמנכ"ל .  הניסיון שלי להגיד למנכ"ל שעזרא סיידוף סרח בסיפור החשמלאי נתקל בהתנגדות נחרצת מצדו ".  
מטעמו של ראש הממשלה נמסר בתגובה לידיעה ב"חברת החדשות ":   " מסע ההכפשות היומי נגד ראש הממשלה ורעייתו לא מנע ולא ימנע ממנו להמשיך לעשות את הדברים החשובים למדינה בביטחון ובכל תחום אחר .  מעולם לא גולגל שום תשלום פרטי של משפחת נתניהו על המדינה .  לא ניקח חלק בפסטיבל ההדלפות שלכם ולא נגיב לכל פרסום מסולף ,  מגמתי ושקרי שאתם מציגים .  משפחת נתניהו תמיד נהגה כחוק ".  

יועמ"ש משרד רה"מ :  נתניהו דרש בקשות הוצאות גבוהות - ותכופות
ב"חברת החדשות "  נחשפה עדות שלומית פרגו-ברנע שניתנה החודש במשטרה ,  שבה טענה כי ראש הממשלה ורעייתו אף הגיבו כלפיה בעוינות כשלא אישרה בקשות הוצאה .  עוד העידה על אירועים מהתקופה האחרונה ועל מקרים שבהם  " תיקון ליקויים הוצג כתחזוקה למרות שהדבר מהווה השבחה "
 
