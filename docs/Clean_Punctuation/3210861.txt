פומפאו לנתניהו :  מחויבים לתמוך בישראל גם אחרי הנסיגה מסוריה
לראשונה מאז שנודע על ההחלטה להשיג את הכוחות האמריקנים נפגשו ראש הממשלה ומזכיר המדינה האמריקני בשולי טקס ההשבעה של נשיא ברזיל החדש .  נתניהו הודה לפומפאו על התמיכה בישראל : " מעריך את תמיכת הנשיא במאמצינו להגן על עצמנו מפני סוריה וחיזבאללה בימים האחרונים "
" אנו מחויבים לתמוך בישראל גם אחרי הנסיגה מסוריה ",  כך אמר היום  ( שלישי )  מזכיר המדינה האמריקני מייק פומפאו לראש הממשלה בנימין נתניהו בפתח פגישתם בברזיל .  לדבריו ,  ההחלטה על הנסיגה לא תשפיע על מחוייבותה של ארה"ב לישראל ".  השניים דנו בהמשך האסטרטגיה המשותפת של ישראל וארה"ב מול איראן וסוריה .  זאת ,  בצל ההחלטה של הנשיא דונלד טראמפ על יציאת כוחות צבא ארה"ב מסוריה .  
עוד אמר פומפאו כי  " מאמצינו להיאבק בתוקפנות האיראנית נמשכים וכך גם הקמפיין נגד דאעש .  אנו מבינים את משמעות האיום שבהפרת הריבוניות הישראלית על ידי חיזבאללה ,  הנתמכת על ידי איראן ,  ואנו נעבוד יחד כדי לסדר את זה ".  פומפאו הוסיף , " יש לנו נושאים רבים לדון בהם היום .  כולכם עשיתם עבודה טובה במבצע 'מגן צפוני' ".  
בפתח פגישתם של השניים אמר נתניהו לפומפאו כי הוא שמח להיפגש עמו בפעם השנייה בתוך חודש . " יש לנו דברים רבים לדון בהם .  נשוחח על שיתוף הפעולה האינטנסיבי בין ישראל לארה"ב שיעסוק גם בשאלות העולות בעקבות ההחלטה האמריקנית לגבי סוריה .  נדון כיצד להעמיק אף יותר את שיתוף הפעולה המודיעיני והמבצעי בסוריה ובמקומות אחרים ועל הדרכים לבלום את התוקפנות האיראנית במזרח התיכון .  זאת מטרה משותפת .  אני מאוד מעריך את התמיכה האיתנה שלך ושל הנשיא במאמצינו להגן על עצמנו מפני סוריה וחיבזאללה בימים האחרונים .  יש לנו הרבה נושאים לדון בהם ".  
הפגישה ,  נערכה בשולי טקס ההשבעה של נשיא ברזיל החדש והינה הפגישה הבכירה הראשונה של נתניהו עם גורם בכיר מהממשל מאז שנודע על ההחלטה להסיג את הכוחות .  גורם מדיני בכיר אמר אתמול כי ראש הממשלה הציע לנשיא טראמפ לפרוס את הנסיגה ולהפוך אותה להדרגתית .  
הבוקר דווח כי טראמפ אכן הסכים ללוח זמנים של ארבעה חודשים להוצאת החיילים מסוריה ,  בניגוד להחלטה המקורית שדיברה על לוח זמנים של 30 יום בלבד .  בפגישה היום נתניהו ופומפאו צפויים לדון על המשך המאבק באיראן וגרורותיה ,  כשבישראל מעוניינים להמשיך להחריף את הלחץ הכלכלי על איראן וחיזבאללה וכן לגייס תמיכה וגיבוי חד משמעיים לפעולות של צה"ל נגד חיזבאללה והכוחות האיראניים באזור .  
בתחילת השבוע הבא צפוי להגיע לישראל היועץ לביטחון לאומי בבית הלבן ,  ג'ון בולטון ,  להמשך דיונים ושיחות בנושא האיראני-סורי ונתניהו גם עשוי להיפגש עם הנשיא טראמפ בסוף החודש בפורום הכלכלי העולמי בדאבוס .  הגורם המדיני הבכיר אמר אתמול כי ישראל וארה"ב מקיימות דיונים ברמה של  " פרטי פרטים "  בכל הנוגע לפעולות שלהם באזור .  
בירושלים קיבלו בהפתעה את ההודעה האמריקנית על הוצאת הכוחות מסוריה בשבוע שעבר ,  אך לדברי הגורם המדיני הבכיר ,  ראש הממשלה עודכן על החלטת הנשיא טראמפ להוציא את הכוחות מבעוד מועד והוא הדגיש כי  " היחסים עם אמריקה מעולים ".  

פומפאו לנתניהו :  מחויבים לתמוך בישראל גם אחרי הנסיגה מסוריה
לראשונה מאז שנודע על ההחלטה להשיג את הכוחות האמריקנים נפגשו ראש הממשלה ומזכיר המדינה האמריקני בשולי טקס ההשבעה של נשיא ברזיל החדש .  נתניהו הודה לפומפאו על התמיכה בישראל : " מעריך את תמיכת הנשיא במאמצינו להגן על עצמנו מפני סוריה וחיזבאללה בימים האחרונים "
 
