נתניהו נחקר בפרשת בזק ;  גורם במשטרה : " לא הצליח להפריך את החשדות "
 ראש הממשלה ואלוביץ' נחקרו פעם נוספת במסגרת תיק 4000 .  ההערכה היא כי זו הייתה חקירתו האחרונה של נתניהו וכי התיק נמצא לקראת סיכום .  לפני עשרה ימים השר ארדן מסר עדות פתוחה בפרשה
 ( בווידאו :  חקירת נתניהו הקודמת במעונו בירושלים )  
ראש הממשלה בנימין נתניהו נחקר היום  ( שישי )  פעם נוספת בתיק בזק ,  במשך כארבע שעות .  חוקרי המשטרה והרשות לניירות ערך הגיעו לביתו של ראש הממשלה ברחוב בלפור בירושלים לחקירתו השמינית בתיק זה והציגו לו עדויות וממצאים חדשים שנאספו .  היום נחקר פעם נוספת גם בעל השליטה בחברת בזק ויו"ר הדירקטוריון שלה לשעבר ,  שאול אלוביץ' .  גם נהגו נדרש לחדר החקירות ושם מסר עדות פתוחה בפרשה .
 מטעמו של ראש הממשלה נמסר כי אחרי החקירה הוא  " בטוח שתיק 4000 קרס סופית "  וכי  " הנתונים מוכיחים באופן חד משמעי שהסיקור על נתניהו בוואלה !  NEWS בתקופת אלוביץ' נותר שלילי כפי שהיה כשוואלה !  NEWS היה בבעלותו של עמוס שוקן ,  ולא השתנה כהוא זה כשנתניהו נהיה שר תקשורת ".  
עוד נמסר כי  " לעומת זאת ,  דווקא שרי תקשורת אחרים ,  לאחר כניסתם לתפקיד ,  הם שזכו לזינוק אדיר בסיקור חיובי - לא רק בוואלה !  NEWS אלא גם בכלי תקשורת מרכזיים בישראל .  איש אינו טוען ,  ובצדק ,  שיש בכך איזשהו פסול .  אבל דווקא אצל נתניהו שיפור כזה לא היה ,  ולכן גם מן הטעם הזה תיק 4000 מתפורר ". 
לקריאה נוספת:הערכה :  סיכומים בתיק הצוללות עד החגים ;  רה"מ ייחקר שוב בתיק בזקמשפחת נתניהו ליועמ"ש :  בדוק שוב חקירות ניצב ריטמן בענייננונתניהו נחקר בפרשת בזק : " תיק 4000 לא היה ולא נברא "  
גורם המעורה בחקירה דחה את ההודעה שפרסמה לשכת נתניהו ואמר : " נראה לנו שההודעה הזאת נכתבה עוד בטרם נחקר היום ".  לדברי הגורם , " בחקירה לא הופרכה שום טענה שהועלתה בתיק החקירה .  לא נסתרה שום ראייה שנאספה וההסברים שניתנו באשר לראיות ולעדויות שהוטחו בפני הנחקר לא שינו את עוצמת החשדות ". 
לדברי גורם במשטרה השר לביטחון פנים גלעד ארדן מסר לפני עשרה ימים עדות פתוחה במשרדי הרשות לניירות ערך על כהונתו כשר התקשורת .  ארדן נשאל על הרגולציה על חברת בזק והגופים הקשורים אליה מבחינה עסקית .
 במשטרה וברשות לניירות ערך מעריכים כי נתניהו לא יידרש להיחקר פעם נוספת בתיק 4000 וכי החוקרים יחלו כבר בימים הקרובים בתחילת סיכום התיק .  ההערכה היא כי החקירה נמצאת לקראת סיום וכי התיק יועבר לפרקליטות אם לא יידרשו השלמות מיוחדות מצדה או מצד היועץ המשפטי לממשלה .  
תיק 4000 עוסק בהטבות שנתניהו העניק לכאורה לבעל השליטה בבזק ,  שאול אלוביץ' ,  בתמורה לסיקור חיובי באתר וואלה !  NEWS שבבעלות בזק .  ההטבה המרכזית אותה העניק נתניהו לכאורה לאלוביץ' ,  כשר התקשורת ,  מתייחסת לאישור עסקת בזק-יס ,  שלפי הפרקליטות הייתה שווה לאיש העסקים כמיליארד שקל .
 בחודש מאי השנה פורסם בחברת החדשות כי עד המדינה נגד נתניהו ,  יועץ התקשורת שלו לשעבר ניר חפץ ,  מסר לחוקרים פרטים חדשים ואף הביא עדויות לכך שראש הממשלה ואלוביץ' היו מודעים לקשר שנוצר בקרבתם ,  לכאורה ,  בעניין ההטבות תמורת הסיקור האוהד .  
בדיון שהתקיים בוועדת חוקה חוק ומשפט בכנסת אמר היועץ המשפטי לממשלה ,  אביחי מנדלבליט ,  כי עדי המדינה בתיק 4000 - חפץ ומנכ"ל משרד התקשורת לשעבר שלמה פילבר - מסרו מידע בתיקים נוספים הנוגעים לחקירות נתניהו .  לדבריו של מנדלבליט ,  המידע שמסרו השניים העלו את הצורך לקיים התבוננות נוספת ומחודשת על כל תיקיו של נתניהו .  
לפני שלושה חודשים פורסם בחברת החדשות כי בסוף שנת 2014 אלוביץ' נשאל מי ימונה לתפקיד שר התקשורת והשיב ,  על פי עדות שהובאה ,  כי  " אני שר התקשורת ".  אלוביץ' נשאל זאת לאחר התפטרותו של שר הפנים גדעון סער והחלפתו בגלעד ארדן ,  שכיהן אז כשר התקשורת .  פרקליטו של אלוביץ' ,  עורך הדין ז'ק חן ,  מסר בתגובה לעדות שפורסמה כי האירוע  " לא היה ולא נברא "  וכי מדובר ב"עוד הדלפה זדונית שנועדה להפעיל על מר אלוביץ' לחץ ,  תוך רמיסה נוספת של זכותו להליך הוגן ". 
שלמה למברגר ,  המשנה לפרקליט המדינה לעניינים פליליים ,  אמר בתחילת חודש יוני השנה כי הפרקליטות תפעל להביא לידיעת הציבור את כל פרטי החקירות שבהן מעורב נתניהו בתיקים 1000 ,  2000 ו-4000 ,  זאת בטרם יתקיימו בחירות לכנסת .
  ( עדכון ראשון 7:59 )  

נתניהו נחקר בפרשת בזק ;  גורם במשטרה : " לא הצליח להפריך את החשדות "
 ראש הממשלה ואלוביץ' נחקרו פעם נוספת במסגרת תיק 4000 .  ההערכה היא כי זו הייתה חקירתו האחרונה של נתניהו וכי התיק נמצא לקראת סיכום .  לפני עשרה ימים השר ארדן מסר עדות פתוחה בפרשה

