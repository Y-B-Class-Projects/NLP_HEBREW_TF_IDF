המדינה תקצה 55 מיליוני שקלים לשיקום יערות הכרמל
לפי ההחלטות שגובשו בוועדת ההיגוי לשיקום נזקי השריפה בכרמל ,  יוקצו 4.5 מיליוני שקלים לסייע בשיקום בית אורן שנשרף כליל ,  ויוקצו כספים לשיקום עין הוד ולרווחת תושבי האזורים שנפגע
המדינה תשקיע עשרות מיליוני שקלים בשיקום היישובים ,  היערות והתושבים שנפגעו בשריפה שפרצה בכרמל בחודש דצמבר האחרון .  כך נמסר אמש  ( שני )  ממשרד ראש הממשלה .  ההחלטות גובשו במסגרת ועדת ההיגוי לשיקום נזקי השריפה בכרמל ,  בראשות מנכ"ל משרד ראש הממשלה איל גבאי .  
בין הצעדים עליהם הוחלט :  סיוע בבניית בתי הקבע ,  פיצוי לתושבים ,  סיוע לשיקום היישובים ,  שיקום יערות הכרמל ,  חידוש הפעילות התרבותית באזור ושיקום הנזקים שנגרמו לחקלאות ולתשתיות .  החלטה זו מתווספות להקצאות קודמות שניתנו לשיקום האזור בסך של כ-130 מילון שקלים .  
בין היתר ,  הוחלט להקצות 55 מיליון שקלים לשיקום החי והצומח ביערות הכרמל .  זאת בהתאם למתווה שגובש בהובלת המשרד להגנת הסביבה ומשרד החקלאות .  המתווה כולל :  שיקום היער ,  יצירת תשתיות מרעה ,  שיקום חניונים ,  הסדרת ודילול אזורי יער .  מדובר על שטח של כ-22 אלף דונמים .
 עוד הוחלט ,  כי המדינה תיתן מענק של 4.5 מיליון שקלים להקמת תשתיות לשכונת בתי הקבע בקיבוץ בית אורן ,  וכן תעמיד לרשות הקיבוץ הלוואה בסך של 3.5 מיליון שקלים ,  זאת בנוסף לכספים שקיבל הקיבוץ מחברות הביטוח .  כמו כן ,  הוחלט כי בעלי בתים בעין הוד ,  שלא היו מבוטחים ,  יקבלו מהמדינה מענק בסך של עד 60% מעלות השיקום .  תושבים שהיו מבוטחים ,  יקבלו בנוסף על כספי הביטוח ,  מענק בשיעור של עד 50% מכספי הביטוח שקיבלו .  בנוסף ,  יינתן לבעלי הבתים סיוע במימון רכישת תכולת הבתים ,  בסכומים הנעים בין 17,500 שקלים ליחיד ל-35,000 שקלים למשפחה בת חמש נפשות .  
כמו כן ,  יוקצו 4.3 מיליון שקלים לסיוע לחקלאים שעדריהם או יבוליהם נפגעו בשריפה .  בנוסף ,  יוקצו מיליון שקלים לטובת שיקום מוזיאון יאנקו דאדא ולקידום וחידוש הפעילות התרבותית בכפר האמנים בעין הוד .
 מלשכת ראש הממשלה בנימין נתניהו ,  נמסר כי הוא אמר ש"היום ,  אנו עושים צעד משמעותי נוסף למען היישובים והתושבים שנפגעו באסון השריפה בכרמל .  לא מדובר בהצהרות ,  אלא בצעדים שננקטים בשטח באופן מעשי ומהיר .  אני מודה לכלל הגורמים שפעלו במקצועיות ותוך שיתוף פעולה למען המטרה החשובה הזו ". 
עוד באותו נושא:הממשלה תכריע אם להכיר בכבאים כחלליםטבעת מאוטובוס הסוהרים נמצאה : " המקום מופקר"תיעוד נדיר :  הדקות האחרונות של צוערי שב"ס בכרמל
לפנייה לכתב :  פנחס - pinhas_wolf@walla.co.il
 ( עדכון ראשון :  21:37 ) 

המדינה תקצה 55 מיליוני שקלים לשיקום יערות הכרמל
לפי ההחלטות שגובשו בוועדת ההיגוי לשיקום נזקי השריפה בכרמל ,  יוקצו 4.5 מיליוני שקלים לסייע בשיקום בית אורן שנשרף כליל ,  ויוקצו כספים לשיקום עין הוד ולרווחת תושבי האזורים שנפגע

