מחאת הדיור :  חסימות כבישים וצעדות ברחבי הארץ
מאות פעילים הפגינו מול ביתו הפרטי של נתניהו .  במקביל ,  צעדו פעילים משדרות רוטשילד לגינת לוינסקי במחאה על פירוק המאהל במקום על ידי העירייה .  בעפולה חסמו מפגינים את הכביש המרכזי
 ( צילום :  שינאווי בכר ,  גדעון צנטנר ,  דניאל בוק ,  עריכה :  יותם בן-דוד ) 
מחאת הדיור נכנסה אמש לערב סוער נוסף כשבמוקדים רבים בארץ התקיימו תהלוכות והפגנות במחאה על מחירי הדיור .  מאות מפעילי מחאת הדיור הפגינו אמש  ( רביעי )  מול ביתו הפרטי של ראש הממשלה בנימין נתניהו ברחוב עזה בירושלים .  הם תלו על הבית ,  הנמצא בבעלות משפחת נתניהו ,  שלט עליו נכתב  " דירה למכירה "  וחסמו את הכביש .  כוחות משטרה פעלו במקום .
 עוד על מחאת הדיור:השר איתן על משבר הדיור : " לא כל החכמה בממשלה"במאהל המחאה מברכים :  ההסתדרות תחזק את המאבקרבנים מצטרפים למחאת הדיור : " המאבק של כולנו"מחאת הדיור :  תמונת מצב של מאהלי המחאה בארץ
במקביל ,  כמאה בני אדם צעדו אמש ממאהל המחאה המרכזי בשדרות רוטשילד בתל אביב למאהל שהוקם בגינת לוינסקי בדרום העיר .  פקחים מעיריית תל אביב פירקו כבר שלוש פעמים את האוהלים שניטעו בגינה ,  ואמרו כי ניתן לקיים הפגנה משולבת בלינת אוהלים רק בשדרות רוטשילד ובשכונת התקווה .  המאהל בגינה הוקם היום בפעם הרביעית ,  והפעילים הבטיחו כי לא ירשו לפרקם שוב .  צעדה נוספת יצאה משדרות ארלוזורוב בעיר עפולה והפעילים חסמו את הכבישים בצורה מבוקרת לאורך רחוב הנשיא המרכזי .  כמו כן ,  גם בבאר שבע הפגינו כמה עשרות בני אדם במרכז העיר נגד מחירי הדיור .
 בתוך כך ביקר אתמול השר להגנת הסביבה גלעד ארדן  ( ליכוד )  במאהל המחאה המרכזי בשדרות רוטשילד בתל אביב .  ארדן שהה במקום כשעתיים ושוחח עם הלנים במקום ,  ששטחו בפניו את טענותיהם בנוגע למחירי הדיור .  הוא הבטיח להעביר את המסרים לשרים ולראש הממשלה בנימין נתניהו .
 יו"ר הסתדרות העובדים ,  עופר עיני ,  נפגש אתמול בלשכתו עם מנהיגי מחאת הדיור .  עיני נפגש עם הסטודנטים והפעילים השונים ,  ואמר להם כי הוא מזדהה עם מאבקם ,  ומשתף עמם פעולה באופן מלא .  מוקדם יותר האתמול קיים עיני מסיבת עיתונאים ,  בה הודיע כי הוא מצטרף למאבק העממי להורדת מחירי הנדל"ן ואמר כי הוא  " חושב שכל הגורמים ,  מהאוהלים ועד המשק ,  צריכים להתאחד ולהגיד למדינה 'עד כאן ,  תחזירו את המדינה לעם' ".  בתום הישיבה סוכם כי ההסתדרות תשתף פעולה באופן מלא עם מארגני המחאה בכל הנוגע לדרישות ולדרכי הפעולה מול הממשלה .
 מטה המאבק על מחירי הדיור ונציגי הסטודנטים הביעו סיפוק מהודעת יו"ר ההסתדרות . " אנו מברכים על הצטרפותם של יו"ר ההסתדרות והמרכז לשלטון מקומי למחאה החברתית ההולכת וגוברת ולדרישות לצדק חברתי ",  אמרו במטה המאבק בתל אביב , " הקבוצות והגופים השונים שמצטרפים למאבק מוכיחים שהמאבק שהתחלנו הוא מאבק עממי שאינו מובל על ידי שום גוף פוליטי או ממוסד ". 
לפניות לכתב :  bobi1979@walla.com
 ( עדכון ראשון :  19:39 ) 

מחאת הדיור :  חסימות כבישים וצעדות ברחבי הארץ
מאות פעילים הפגינו מול ביתו הפרטי של נתניהו .  במקביל ,  צעדו פעילים משדרות רוטשילד לגינת לוינסקי במחאה על פירוק המאהל במקום על ידי העירייה .  בעפולה חסמו מפגינים את הכביש המרכזי

