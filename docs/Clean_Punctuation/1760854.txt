אסאנג' :  ההיסטוריה הדיפלומטית של ארה"ב תיחשף
מייסד ויקיליקס ,  שיפרסם הערב מקבץ חדש של מאות אלפי מסמכים אמריקאיים מסווגים ,  הבהיר בראיון נדיר :  החומר שיתפרסם מכסה  " כמעט כל נושא בכל מדינה בעולם ".  נתניהו :  ישראל לא תהיה במוקד
 ( צילום :  רויטרס ,  עריכה :  עידן גוראל ,  קריינות :  אביב אברמוביץ' ) 
שובר שתיקה :  מייסד אתר ההדלפות ויקיליקס ,  ג'וליאן אסאנג' ,  התראיין אחר-הצהריים  ( ראשון )  לראשונה זה זמן רב והתייחס לחשיפה הצפויה הערב באתר ,  של מאות אלפי מסמכים מסווגים שמקורם כנראה במחלקת המדינה האמריקאית .
" במהלך החודש האחרון ,  הקדשתי את כל האנרגיה והזמן שלי על הכנת החשיפה הקרובה ",  הוסיף .  המסמכים המדוברים ,  לדבריו ,  מהווים את  " ההיסטוריה הדיפלומטית של ארצות הברית ".  
" החומר שאנחנו עומדים לפרסם מכסה כמעט כל נושא בכל מדינה בעולם ",  אמר אסאנג' לעיתונאים בירדן ,  בראיון שנערך בווידאו .  הדברים נאמרו בתשובה לשאלה אם החשיפה החדשה של האתר תתמקד שוב במלחמות האמריקאיות בעירק ובאפגניסטן .
 בהתייחסו להיקף החשיפה הצפוי ,  אמר אסאנג' כי מדובר ב"יותר מרבע מיליון מסמכים ".  לא ברור אם מדובר רק בקבוצה הראשונה שתיחשף ,  או שמא זו החשיפה כולה - שמספר המסמכים שתכלול הוערך בתחילה בקרוב לשלושה מיליון .
 אסאנג' ביקש להתייחס גם למכתב שנשלח אליו אתמול ממחלקת המדינה האמריקאית ,  בו נדרש לעצור את הפרסום כדי למנוע  " פגיעה בחיי אדם ",  ודחה את הטענה הזו מכל וכל .  ויקיליקס ,  לדבריו ,  הוא  " ארגון שמאחוריו ארבע שנות ניסיון בפרסומים .  ככל שידיעתי משגת ,  איש מעולם לא נפגע בגלל כל המסמכים שכבר פרסמנו ".  
אסאנג' ,  שנמצא במחתרת ומבוקש בין היתר בשבדיה בחשד לאונס ,  הסביר לעיתונאים כי הוא מתראיין בווידאו ,  משום ש"ירדן אינה המקום המוצלח ביותר להיות בו כשה-CIA יושב על הזנב שלך ". 
בתוך כך ,  התייחס הערב ראש הממשלה בנימין נתניהו לפרסום הצפוי ,  ואמר כי  " במגעים עם ארה"ב לא היתה התייחסות ספציפית למה שייחשף .  לא נראה לי שישראל במרכז תשומת הלב ,  ואני לא יודע אם האמריקאים הספיקו לברר מה יש שם .  המקובל הוא שיש פער בין מה שנאמר בפומבי למה שנאמר בפרטי .  לגבי ישראל ,  הפערים אינם גדולים .  באשר למדינות אחרות הפערים מאוד גדולים .  נחכה ונראה ". 
בהכנת הידיעה השתתף פנחס וולף .
 
אסאנג' :  ההיסטוריה הדיפלומטית של ארה"ב תיחשף
מייסד ויקיליקס ,  שיפרסם הערב מקבץ חדש של מאות אלפי מסמכים אמריקאיים מסווגים ,  הבהיר בראיון נדיר :  החומר שיתפרסם מכסה  " כמעט כל נושא בכל מדינה בעולם ".  נתניהו :  ישראל לא תהיה במוקד

