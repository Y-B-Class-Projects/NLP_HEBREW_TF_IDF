 " היכן החיבוק של אימא ?  ":  בנותיה של דפנה מאיר זכו בתחרות ספורט
נתן מאיר ,  בעלה של דפנה שנרצחה בפיגוע בעתניאל ,  שיתף בפייסבוק על זכיית בנותיו ,  נועה ואהבה ,  בתחרות התעמלות קרקע . " למה אימא לא כאן כדי לראות ?  הצעתי שאפרסם את התמונה שיקבלו חיבוק מעם ישראל "
 שתי בנותיה הקטנות של דפנה מאיר שנדקרה למוות בפיגוע בעתניאל בחודש שעבר זכו אתמול  ( שני )  במקומות שני ושלישי תחרות התעמלות קרקע ביישוב .  אביהן ,  נתן מאיר ,  שכאב את כאבן על כך שאשתו לא זכתה ללוות אותן ברגע המרגש ,  פרסם פוסט בפייסבוק שבו קרא לעם ישראל להעניק חיבוק לשתי הבנות .
" הבנות המתוקות שלי ,  נועה ,  בת 11 וחצי ,  ואהבה בת עשר וחצי ,  התחרו היום בתחרות התעמלות קרקע פנימית בעתניאל ",  כתב . " שתיהן זכו במדליות במקומות השני והשלישי .  שתי אימהות ,  שכנות אהובות ,  ליוו אותן ושימחו את ליבן מאוד מאוד .  כשירד הערב ,  הגיע גם הבכי - את הזכייה הזאת אמא לא ראתה .  היכן החיבוק של אמא ?  למה היא לא כאן כדי לראות ?  הצעתי להן שאפרסם את תמונתן עם המדליות כדי שיוכלו לקבל חיבוק חם ואוהב מכל עם ישראל ". 
עוד ידיעות בוואלה !  NEWS:נתניהו בביקור נדיר במזנון לצד עיתונאים : " הממשלה מחזיקה מצוין "" יעזור לצמצום האלימות ":  הכנסת אישרה את  " חוק המישוש"בתום שעות ארוכות :  צה"ל הסיר את הכתר שהוטל על רמאללה 
הפוסט המרגש זכה ליותר מ-20 אלף לייקים ויותר מאלפיים תגובות אוהדות שמברכות על הבנות על הצלחתן ושולחות להן חיבוקים חמים .  נוסף על כך ,  יותר מאלפיים גולשים שיתפו את הפוסט המרגש .  גם ראש הממשלה בנימין נתניהו שיתף את הפוסט בעמוד הפייסבוק ונענה לקריאתו של מאיר להעניק חיבוק חם ואהבה לשתי הבנות . " משפחת מאיר היקרה ,  אני מחבק אתכם  וכך גם כל עם ישראל ",  כתב נתניהו בעמוד הפייסבוק שלו בפוסט ששיתף .  גם ח"כ מירי רגב שיתפה והוסיפה : " נועה ואהבה המתוקות  אמא רואה הכל !  עם ישראל כולו מחבק אתכן ,  אלופות ".  
דפנה מאיר נרצחה בביתה בעתניאל שבדרום הר חברון לנגד עיני ילדיה ,  לאחר מאבק עם המחבל .  לאחר שהמחבל דקר את מאיר כמה פעמים ,  הוא נמלט מן המקום וכוחות גדולים פתחו בסריקות אחריו .  לאחר יממה הוא נתפס בביתו במרחק של שלושה ק"מ מעתניאל .  המחבל הוא מוראד בדר עבדאללה אדעיס ,  נער פלסטיני בן 16 והוא הועבר לחקירת שב"כ .  מאיר הותירה אחריה בעל ,  נתן ,  ושישה ילדים . 

" היכן החיבוק של אימא ?  ":  בנותיה של דפנה מאיר זכו בתחרות ספורט
נתן מאיר ,  בעלה של דפנה שנרצחה בפיגוע בעתניאל ,  שיתף בפייסבוק על זכיית בנותיו ,  נועה ואהבה ,  בתחרות התעמלות קרקע . " למה אימא לא כאן כדי לראות ?  הצעתי שאפרסם את התמונה שיקבלו חיבוק מעם ישראל "
 
