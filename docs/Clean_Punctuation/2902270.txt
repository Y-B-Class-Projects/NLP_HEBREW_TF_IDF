נתניהו מבהיר : " הנאצים לא נזקקו למופתי כדי להחליט על השמדת היהודים "
 ראש הממשלה התייחס שוב לסערה שיצרו דבריו על כך שהמופתי של ירושלים עודד את היטלר להוציא לפועל את  " הפתרון הסופי ".  היום הוא הדגיש : " ההחלטה התקבלה על ידי הנאצים ,  והיא לא הייתה תלויה בגורמים אחרים "
 ראש הממשלה ,  בנימין נתניהו ,  התייחס היום  ( שישי )  בעמוד הפייסבוק שלו לסערה שעוררו דבריו בשבוע שעבר לגבי המופתי של ירושלים בשנות ה-30 וה-40 ,  חאג' אמין אל חוסייני .  כזכור ,  נתניהו אמר בנאום בפני הקונגרס הציוני העולמי ש"היטלר לא רצה להשמיד את היהודים ,  הוא רצה לגרש אותם ",  וטען כי מי ששיכנע את הצורר הנאצי לבצע את  " הפיתרון הסופי "  ביהודים היה המופתי אל-חוסייני .  
יום למחרת הדברים ,  נתניהו המריא לביקור בגרמניה ואמר טרם עלייתו למטוס כי לא הייתה לו כל כוונה לפטור את היטלר והנאצים מאחריות לשואה ,  אולם חזר על טענתו שהמופתי מילא תפקיד מפתח בשואה .  הוא אף תקף את מומחי השואה הרבים ,  בארץ ובעולם ,  שהביעו ביקורת על דבריו ,  והאשים כי יש חוקרים שמנסים להפחית מחלקו של המופתי בשואה .  

נתניהו מבהיר : " הנאצים לא נזקקו למופתי כדי להחליט על השמדת היהודים "
 ראש הממשלה התייחס שוב לסערה שיצרו דבריו על כך שהמופתי של ירושלים עודד את היטלר להוציא לפועל את  " הפתרון הסופי ".  היום הוא הדגיש : " ההחלטה התקבלה על ידי הנאצים ,  והיא לא הייתה תלויה בגורמים אחרים "
 
