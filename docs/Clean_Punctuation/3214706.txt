דרעי מבהיר : " נמליץ על נתניהו בכל תרחיש ,  גם לאחר כתב אישום "
 יו"ר ש"ס חזר על תמיכתו הבלתי מסויגת בראש הממשלה ואמר כי  " נתניהו יודע שהשותפים הכי נאמנים ובטוחים שלו זה אנחנו ".  בישיבת פתיחת מערכת הבחירות אמר דרעי כי  " לא סיימנו את תפקידנו ,  כבר 30 שנה שהספרדים דואגים לעצמם וזה יימשך "
 שר הפנים אריה דרעי הבהיר היום  ( שלישי )  כי מפלגתו תתמוך בראש הממשלה בנימין נתניהו להרכבת הממשלה ולעמוד בראשה לאחר הבחירות הקרובות .  דרעי אמר בישיבת פתיחת מערכת הבחירות של ש"ס כי  " גם עם כתב אישום ,  כל עוד החוק מתיר לו .  נתניהו יודע שהשותפים הכי נאמנים ובטוחים שלו זה אנחנו ,  חברי סיעת ש"ס .  אנחנו לא איימנו עליו ולא הקשנו .  היינו שותפים נאמנים אליו יותר מחלק מחבריו בליכוד .  לכן ,  בוחרי הליכוד צריכים לדעת שבפתק ש"ס הם מקבלים שניים :  גם נתניהו בטוח וגם את המדינה שהם אוהבים :  מסורתית ,  מכבדת את הדת ועם מורשת אבות ". 
דרעי הוסיף כי הוא  " שומע לא מעט קולות על כך שש"ס סיימה את תפקידה ,  עשתה את שלה ויכולה לפנות את הבמה .  יש כאלה שאפילו מנסים 'לעזור לנו' .  אני רוצה לומר לכולם - בלי טובות !  כבר שלושים שנה שהספרדים דואגים לעצמם וזה יימשך .  לא רוצה לחשוב מה יקרה לציבור שלנו אם לא יהיה להם את נציגי ש"ס .  הם יהיו אבודים ושקופים ". 
בחירות 2019 - סיקור מיוחד בוואלה !  NEWS:ברקע יוזמות האיחוד עם יהדות התורה :  דרעי יקיים כנס בחירות ראשוןעם עקיצה לנתניהו ומגדלים מאחור :  כחלון משיק את קמפיין הבחירותועדת הבחירות נגד בנט :  תשדיר משרד החינוך - תעמולה אסורה 
יו"ר מרצ ח"כ תמר זנדברג תקפה את דרעי : " לא הופתענו לשמוע שדרעי ימליץ על נתניהו לראשות הממשלה גם אם יהיה כתב אישום .  אם כוונת נתניהו היא לנהל את המדינה בסרבל כתום מבית הכלא ,  וודאי ששכנו העתידי לתא ירצה לקחת חלק .  לא ניתן שישראל תנוהל ממעשיהו ". 
ח"כ יעל כהן פארן  ( התנועה )  אמרה : " עבריין מורשע תומך בחשוד בשוחד להנהגת המדינה .  הנהגה כזאת צריך לגלגל מכל המדרגות החוצה ,  או לכלא ".  עוד הוסיפה פארן כי  " ככה נראה איבוד ערכים לטובת הון שלטון .  ככה נראית קומבינת שחיתות רקובה ". 
 ( עדכון ראשון :  13:05 )  

דרעי מבהיר : " נמליץ על נתניהו בכל תרחיש ,  גם לאחר כתב אישום "
 יו"ר ש"ס חזר על תמיכתו הבלתי מסויגת בראש הממשלה ואמר כי  " נתניהו יודע שהשותפים הכי נאמנים ובטוחים שלו זה אנחנו ".  בישיבת פתיחת מערכת הבחירות אמר דרעי כי  " לא סיימנו את תפקידנו ,  כבר 30 שנה שהספרדים דואגים לעצמם וזה יימשך "
 
