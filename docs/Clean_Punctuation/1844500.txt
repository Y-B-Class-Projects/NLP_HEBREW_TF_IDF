ליברמן נגד מחאת הדיור : " בואו ניכנס לפרופורציה "
 שר החוץ התייחס למחאת הדיור ואמר שעל רקע המשבר הכלכלי באירופה , " אומרים שם שיש לנו צרות של עשירים ".  השר תקף את המתנגדים לתכנית הדיור של נתניהו : " פתאום כולם הפכו למומחי דיור "
 שר החוץ ,  אביגדור ליברמן ,  תקף היום  ( שלישי )  את חברי הכנסת המתנגדים לתוכנית הדיור של ראש הממשלה ,  בנימין נתניהו . " פתאום כשהמצלמות נמצאות כולם הופכים למומחים לדיור .  משבר הדיור הוא תוצאה של הזנחה של שנים ",  אמר ליברמן . " תסתכלו איזה משברים יש באיחוד האירופי ,  יש עכשיו תכנית הצלה שניה ליוון ,  תראו איזה קשיים כלכליים יש בארה"ב .  אצלנו ,  בעזרת השם ,  יש צמיחה .  מבחינת המאקרו כלכלה ,  אנחנו עדיין בסדר .  באירופה אומרים לנו שיש לנו צרות של עשירים ,  בואו ניכנס לפרופורציה ". 
עוד בנושאהסטודנטים :  הצעת נתניהו טובה לנו ,  אך איננו לבדדעה :  מעמד הביניים ,  עכשיו זו המשמרת שלנויוזמי מחאת הדיור :  תכנית נתניהו - הונאה וציניותהפתרון של נתניהו :  50 אלף דירות בתוך שנה וחצי
שר החוץ ,  שאמר את הדברים בוועידת הרפואה החמישית של בית החולים הדסה בירושלים ,  התייחס גם למשבר במערכת הבריאות ואמר כי הצדדים חייבים להגיע לבוררות .  
מוקדם יותר היום הציג נתניהו את תכניתו לפתרון מצוקת הדיור נגדה מוחים בשבוע האחרון צעירים במאהלים בכל רחבי הארץ .  בנאום מיוחד שנשא ,  אמר נתניהו כי  " מצוקת הדיור בישראל היא מצוקה אמיתית וכל מי שעיניו בראשו ואמפתיה בלבו מבין שזו בעיה ".  על פי התכנית ,  יתווספו לשוק הדיור 50 אלף דירות בתוך שנה וחצי .  לדברי ראש הממשלה מדובר המהלך  " עוקף ביורוקרטיה "  שיוגבל ל-18 חודשים במתכונת של הוראת שעה .  נתניהו טוען כי הבירוקרטיה במינהל מקרקעי ישראל היא שמעכבת את בניית הדירות ,  ולכן בכוונת הממשלה לתגבר את המינהל באנשי מקצוע נוספים שייעלו את תהליכי תכנון הבנייה ואישורם . " הרפורמה הזו ,  יחד עם הרפורמה של ועדות הדיור ,  יסתיימו עד יציאת הכנסת לפגרה ",  הבטיח נתניהו .
 לפניות לכתב :  pinhas_wolf@walla.com

ליברמן נגד מחאת הדיור : " בואו ניכנס לפרופורציה "
 שר החוץ התייחס למחאת הדיור ואמר שעל רקע המשבר הכלכלי באירופה , " אומרים שם שיש לנו צרות של עשירים ".  השר תקף את המתנגדים לתכנית הדיור של נתניהו : " פתאום כולם הפכו למומחי דיור "
 
