אובמה בכיפת ברזל : " אתם עושים עבודה נפלאה "
 בכירי צה"ל ערכו לנשיא האמריקאי ביקור בסוללת הטילים שהוצבה בנתב"ג ,  אשר פותחה בשיתוף פעולה עם האמריקאים .  אובמה התרשם מיכולות המערכת ואמר : " זאת שותפות טובה "
 לאחר קבלת הפנים הממלכתית שערכו נשיא המדינה וראש הממשלה לנשיא ארצות הברית ,  ברק אובמה ,  עם נחיתתו היום  ( רביעי )  בנמל התעופה בן גוריון ,  נסעה הפמליה הנשיאותית למתחם שבו הוצבו מערכות ההגנה האווירית שפיתחה התעשייה הביטחונית בישראל בשיתוף עם האמריקאים . " אתם עושים עבודה נפלאה .  זאת שותפות טובה ",  אמר אובמה למפקד חיל האוויר ,  אלוף אמיר אשל ,  שסקר בפניו את היכולות של אותן מערכות ,  יחד עם בכירי חיל האוויר ,  הרמטכ"ל רב-אלוף בני גנץ וחיילי היחידה המפעילה את המערכת .
 ביקור אובמה בישראל :  סיקור מיוחד בוואלה !  חדשות:משדר מיוחד :  נשיא ארה"ב ברק אובמה נוחת בישראלברשות יבקשו מאובמה :  שריוניות ,  נשק ושחרור אסיריםאובמה ינחת היום ,  ועמו גם שיבושי התנועה בבירה 
בדרכו למקום שאל אובמה את המארחים לאן לפנות ונענה : " לך בעקבות הקו האדום ",  שסומן על הקרקע .  אובמה ונתניהו התבדחו על הנושא שכן ראש הממשלה הישראלי מצפה שהנשיא האמריקאי יאמר לו מה  " הקו האדום "  שלו במאבק בתכנית הגרעין של אירן .  מפקד חיל האוויר הסביר לנשיא אובמה על המערכות השונות ולאחר מכן הצטרף לתמונה קבוצתית עם החיילים ועם ראש הממשלה נתניהו .  אובמה נכנס לעמדת השליטה והבקרה במערכת כיפת ברזל והתעניין בביצועי הסוללה ובהישגי המערכת מאז שנפרשה בדרום הארץ .  קציני מערך ההגנה האווירית אמרו כי עד כה יורטו 85% מהרקטות שנורו לעבר ישראל .  אובמה אמר כי הוא מבין את משמעות הנתונים . " הייתי בשדרות ושמעתי למה גורמות הרקטות ".  אנשי משרד הביטחון וקציני הצבא הודו לנשיא האמריקאי על מימון הפרויקט ועל שיתוף הפעולה .  הם הוסיפו כי יש משמעות רבה להגנת העורף במלחמה כאשר האיום הוא א-סימטרי .  אובמה הסיר את הז'קט מפאת החום הכבד בדרכו למסוק שהטיסו לירושלים ,  ולאחר מכן גם נתניהו עשה כן .  
המערכות שהוצבו בנמל התעופה בן גוריון כוללות דגם של סוללת  " כיפת ברזל ",  המיועדת ליירט טילים בטווח קצר ,  סוללת  " שרביט קסמים ",  הטיל העתידי שנמצא בפיתוח ונועד ליירט טילים בטווח בינוני וטילי שיוט ,  וכן דגם של סוללת החץ ,  המיועדת ליירוט בטווח ארוך .  ארצות הברית נושאת במרבית נטל הפיתוח והמימון שלהן ,  ובירושלים מקווים שתמשיך לעשות זאת .  בצה"ל תכננו תחילה להציג בפני אובמה את המערכות באחד הבסיסים באזור המרכז ,  אך בשל עלויות האבטחה הגבוהות והלוגיסטיקה הרבה הכרוכה בהחלטה ,  הוחלט לפרוש את הסוללות בבן גוריון .  בתום הצגת המערכות המריא אובמה במסוק הנשיאותי לגבעת רם בירושלים .  
אתמול דיווח המגזין  " טיים "  כי ישראל הצליחה לצמצם משמעותית את עלות הייצור של הטילים המיירטים במערכת  " כיפת ברזל ".   " השאלה העיקרית שכולם שואלים היא 'אתם יורים טיל יקר מול משהו מאוד זול' ",  אמר יוסי הורוביץ מהרשות לפיתוח אמצעי לחימה  ( רפא"ל )  . " אז המטרה הייתה להפחית עלויות ".  על פי הדיווח ,  עלות הייצור הופחתה מכמה מאות אלפי דולרים עבור כל טיל לכמה אלפים בודדים . " ההתייעלות ניכרת בכל מרכיבי המערכת ,  אך החיסכון הגדול ביותר הושג באמצעות הפחתת גודל ה'עיניים' של הטיל ,  המהוות את המרכיב היקר ביותר בו ",  נכתב ב"טיים ".   " הטיל המיירט ננעל על מטרתו באמצעות הנחיות המתקבלות מרדאר שנמצא בקצהו ,  שעמוס בחיישני תדרי רדיו שעלותם עצומה .  אך רקטה המשוגרת מרצועת עזה עושה מסלול בליסטי פשוט :  היא עולה למעלה ויורדת למטה .  ברפא"ל הבינו שניתן לעקוב אחר מסלול הרקטה באמצעות מכ"ם המוצב על הקרקע ,  שבתורו משדר את המידע למיירט .  רק כששני הטילים קרובים זה לזה מופעלת מערכת החיישנים במיירט עצמו ".  

אובמה בכיפת ברזל : " אתם עושים עבודה נפלאה "
 בכירי צה"ל ערכו לנשיא האמריקאי ביקור בסוללת הטילים שהוצבה בנתב"ג ,  אשר פותחה בשיתוף פעולה עם האמריקאים .  אובמה התרשם מיכולות המערכת ואמר : " זאת שותפות טובה "
 
