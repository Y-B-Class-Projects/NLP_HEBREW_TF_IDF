הקבינט הסמיך את נתניהו להקל על הסגר
לאחר שביום חמישי הודיע ראש הממשלה על הקלות בסגר על רצועת עזה ,  הסמיך אותו היום הקבינט המדיני-בטחוני לאשר הקלות אלה .  נתניהו ייפגש היום עם טוני בלייר
הקבינט המדיני בטחוני הסמיך היום  ( ראשון )  את ראש הממשלה בנימין נתניהו להחליט על הקלות בסגר על רצועת עזה ,  על ידי הרחבת הכנסה של סחורות אזרחיות .  הקבינט קיבל עדכונים בנוגע למשטים שאמורים להגיע בקרוב לאזור ישראל .
 נתניהו צפוי להיפגש אחר הצהריים עם שליח הקוורטט למזרח התיכון ,  טוני בלייר ,  על מנת לעדכן אותו בהחלטת הקבינט ולתאם איתו את ההקלות במצור .  הצדדים צפויים למסור הודעה רשמית על ההקלות בסיום פגישתם .
 ביום חמישי התכנס הקבינט המדיני-ביטחוני לישיבת המשך בנושא ההקלות על הסגר לעזה .  בסיום הישיבה ,  הודיע ראש הממשלה על שינוי שיטת הסגר על עזה במטרה לאפשר הרחבה של כניסת סחורות אזרחיות לרצועת עזה והכנסת חומרים לפרויקטים אזרחיים .  עם זאת ,  יישמרו סידורי הביטחון הקיימים למניעת כניסת נשק ואמצעים תומכי לחימה לרצועה .
 בתגובה להחלטת הקבינט הישראלי אמר חמאס כי מטרתה של ישראל היא  " לייפות את המצור ,  להבטיח את המשכו ולהוליך שולל את דעת הקהל העולמית ".  דובר הארגון סאמי אבו זוהרי אמר כי תושבי עזה אינם זקוקים לסחורות נוספות אלא להסרה מלאה של המצור באמצעות פתיחת המעברים ,  הבטחת חופש תנועה לאזרחים והכנסת ציוד וסחורות ובראשן מלט וחומרי בנייה .
 המצור על עזה עלה שוב על סדר יום הקהילה הבינלאומי לאחר אירועי המשט לרצועת עזה לפני שלושה שבועות .  בתום פגישתם היום צפויים שרי החוץ לקרוא לחקירה  " אמינה ,  חסרת פניות ועצמאית "  של השתלטות שייטת 13 על האוניות .  ביום שני שרי החוץ של האיחוד האירופי דנו בדרכים לדחוף את ישראל להקל את המצור על עזה .  לפי טיוטת ההודעה שצפויה להתפרסם בתום הפגישה הסגר הישראלי שנמשך כבר שלוש שנים  " אינו מקובל על הדעת ואינו יעיל ". 

הקבינט הסמיך את נתניהו להקל על הסגר
לאחר שביום חמישי הודיע ראש הממשלה על הקלות בסגר על רצועת עזה ,  הסמיך אותו היום הקבינט המדיני-בטחוני לאשר הקלות אלה .  נתניהו ייפגש היום עם טוני בלייר

