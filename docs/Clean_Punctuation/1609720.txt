לבני :  נתניהו מדבר חזק ,  אך ישראל נחלשת
במהלך דיון מיוחד בכנסת קראה יו"ר האופוזיציה לרה"מ לחדש את המו"מ עם הפלסטינים מהמקום בו נפסק בימי ממשלת אולמרט .  נתניהו : " במקום מו"מ ,  קיבלנו מהרשות תנאים מוקדמים "
" יש היום מנהיג שנראה שמדבר חזק ,  אבל ישראל היום יותר חלשה ".  כך טענה בצהרים  ( רביעי )  יו"ר האופוזיציה ציפי לבני נגד ראש הממשלה בנימין נתניהו .  במהלך דיון מיוחד במליאת הכנסת ,  תחת הכותרת  " הממשלה עסוקה בהישרדות ואינה דואגת לצרכי הציבור ",  אמרה לבני : " המשך התנהלות לא נכונה תמשיך לפגוע באינטרסים של מדינת ישראל .  צריך לפעול ".  היא קראה לנתניהו לחדש את המו"מ עם הפלסטינים ,  מהמקום בו נפסק בימי משלתו של אהוד אולמרט 
" בעיניי ,  הבהירה לבני , " מי שלא עושה טועה ובגדול .  זה נכון לקיפאון בתחום המדיני וגם להחלטות בתחום הכלכלי-חברתי .  בתחום המדיני נדרשת הכרעה ובעוד שחברי הממשלה חוששים מההסדר ,  יש מחיר גדול יותר לישראל .  את מחיר אי העשייה משלמת ישראל .  את מחיר הקיפאון רואים עכשיו ".  
לדברי לבני , " מדינת ישראל נמצאת במצב קשה .  מבודדת ולא מובנת .  העמדות הבסיסיות של מדינת ישראל ברורות לי ,  ברור לי גם מה העמדות הנכונות לישראל .  מרבית הציבור הישראלי מוכן לשלם את מחיר ההסדר .  אינני יודעת מה עמדות ממשלת ישראל .  אינני חושבת שהכרעה אמיתית לא רק של שתי מדינות ,  אלא מהם התנאים שממשלת ישראל תהיה מוכנה להגיע אליהם .  המצב הזה ,  היעדר עמדה ברורה ועשייה שמלווה אותה מביאה לפגיעה בקונצזוס על דבר בקונצזוס על דברים שהיו בהסכמה ". 
קודם לכן אמר ראש הממשלה בנימין נתניהו כי ישראל מעוניינת לפתוח במו"מ לשלום עם הפלסטינים ,  אך הם מסרבים לכך . " אנחנו מאוד פתוחים לניהול משא ומתן ",  הבהיר נתניהו , " אך מן הרגע הראשון לא נענינו מהצד הפלסטיני לקריאה .  במקום זה קיבלנו תביעות ותנאים מוקדמים ".   
" האם הפלסטינים ייכנסו למשא ומתן ?  ",  המשיך ראש הממשלה . " אני מקווה שכן .  אני חושב שהדבר החשוב ביותר הוא שיאפשרו לנו להשלים את התהליך - זה להיכנס אליו .  עכשיו יש כל מיני ניסיונות לעקוף את המשא ומתן הזה ואין דרך לעקוף אותו ".  נתניהו הוסיף גם ,  כי  " אנחנו רוצים הסדר קבע של שלום שבו תהיה מדינת פלסטינית מפורזת שתכיר במדינה יהודית ,  במדינת ישראל .  זאת תמצית תפיסתנו ". 
במהלך הדיון קראו חברי הכנסת קראו קריאות ביניים נגד נתניהו בנוגע לריסון הבנייה במזרח ירושלים ובהתנחלויות .  יו"ר האיחוד הלאומי ח"כ יעקב כץ  ( כצל'ה )  קרא : " מקפיאים את הבנייה .  הוא לא נותן לבנות בבית"ר למה החרדים שותקים ?  למה הגזענות הזו ,  למה הוא לא נותן לבנות רק ליהודים ?  ".  ח"כ יואל חסון  ( קדימה )  אמר בתגובה : " מה בית"ר ?  בגילה הוא לא נותן לבנות ".  ח"כ אורי אריאל  ( האיחוד הלאומי )  הצטרף לקריאות ושאל : " מדוע ראש הממשלה מקפיא את הבנייה בירושלים ?  "
 
לבני :  נתניהו מדבר חזק ,  אך ישראל נחלשת
במהלך דיון מיוחד בכנסת קראה יו"ר האופוזיציה לרה"מ לחדש את המו"מ עם הפלסטינים מהמקום בו נפסק בימי ממשלת אולמרט .  נתניהו : " במקום מו"מ ,  קיבלנו מהרשות תנאים מוקדמים "
 
