נועם שליט מסר לנתניהו את תנחומיו של גלעד על מות אביו
אביו של גלעד שליט ,  נועם שליט ,  שוחח הבוקר  ( חמישי )  עם ראש הממשלה בנימין נתניהו ,  וביקש להעביר את תנחומיו של גלעד ושל משפחת שליט כולה על מות אביו בנציון נתניהו ,  שהלך לעולמו בתחילת השבוע .  שליט ביקש לתאם מועד להגעתו של גלעד לביקור תנחומים בבית האב בירושלים ,  שם יושבת המשפחה שבעה ,  ועידכן את ראש הממשלה כי גלעד ממשיך להתחזק ולהשתקם .  ראש הממשלה סיפר לשליט כי שמח לראות היום את תמונת המפגש בין גלעד לזמר שלמה ארצי ,  והדגיש כי אין צורך שגלעד יטריח עצמו לביקור בשבעה .  גם סבו של גלעד ,  צבי שליט ,  שלח מכתב תנחומים לראש הממשלה מוקדם יותר השבוע .  

נועם שליט מסר לנתניהו את תנחומיו של גלעד על מות אביו
nan
