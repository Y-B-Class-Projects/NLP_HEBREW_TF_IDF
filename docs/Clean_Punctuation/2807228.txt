ח"כ הרצוג : " שש השנים הרעות של נתניהו תמו "
 יו"ר העבודה הביע שביעות רצון מההליכה לבחירות ואמר : " לישראל מגיעה הנהגה טובה יותר - בראשותי ".  לפיד הודיע להרצוג שלא יכהן כראש האופוזיציה .  ח"כ גלאון עקצה : " נתניהו הכריז - נכשלתי ,  אז תבחרו בי שוב "
 המערכת הפוליטית סוערת בעקבות הודעת ראש הממשלה בנימין נתניהו על הליכה לבחירות . " מדינת ישראל עומדת בפני מערכת בחירות גורלית .  שש השנים הרעות של נתניהו תמו ",  אמר אמש  ( שלישי )  יו"ר האופוזיציה ומפלגת העבודה ,  ח"כ יצחק הרצוג . " לישראלים מגיעה הנהגה אחרת ,  טובה יותר ,  מאחדת יותר ,  חברתית יותר ואחראית יותר .  הגוש הציוני השפוי ישלב ידיים בראשות מפלגת העבודה ויחזיר את התקווה .  הבחירות ברורות :  זה או הליכוד או העבודה .  ואנחנו ננצח ". 
אחרי שפוטר על ידי נתניהו יחד עם שריו ,  שוחח שר האוצר היוצא ‏יאיר לפיד עם ח"כ הרצוג .  לפיד אמר לעמיתו כי הוא לא מתכוון לבקש לעמוד בראשות האופוזיציה - על אף שיש עתיד מחוץ לממשלת נתניהו ועל אף שהיא סיעת האופוזיציה הגדולה ביותר עד הבחירות ,  שתקיימו כנראה במרץ הקרוב .  כמו כן ,  השניים לא דיברו על ריצה משותפת ברשימה אחת בבחירות .
 ישראל בדרך לבחירות | עוד כותרותנתניהו הודיע על בחירות : " לפיד ניסה לעשות פוטש"שרי יש עתיד התפטרו : " נתניהו התנהג בפחדנות"מדינה בהמתנה :  המסלול המפותל בדרך אל הקלפי 
" נאומו של נתניהו מסתיים בדיוק כמו תקופת כהונתו :  בעיוורון ובניתוק מוחלט בין המילים הגבוהות למציאות העגומה ",  האשימה יו"ר מרצ זהבה גלאון . " למי שפספס את מסיבת העיתונאים של נתניהו ,  הנה סיכום המסר שלו :  נכשלתי - תבחרו בי שוב ".  
גלאון הוסיפה : " חבל שלבני ולפיד חיכו שנתניהו יפטר אותם ,  הם היו צריכים להתפטר מזמן ולא להיות המשת"פים של הממשלה הזו ".  בהמשך הודיעה כי אין בכוונתה ,  בשום אפשרות ,  לחבור לממשלה שתורכב על ידי בנימין נתניהו . " מרצ לא תשב בממשלה בראשות נתניהו .  נקודה .  מרצ לא תמכור את הקול שלכם ולא תבייש אתכם .  מרצ גדולה תהיה שותפה אך ורק בממשלה אלטרנטיבית ולא בשידור חוזר של זו הנוכחית ". 
חברה לסיעה ניצן הורוביץ הוסיף : " טוב שהם הולכים הביתה .  כולם .  כי הממשלה הזו נולדה בחטא ,  עשתה נזק בלתי פוסק ,  ועכשיו היא מגיעה אל סופה הראוי :  בפח .  היא נולדה בחטא כי אסור היה ללפיד ולבני לחבור לימין הקיצוני .  מי שבחר בהם לא רצה את בנט וליברמן ובטח לא רצה את ביבי .  25 המנדטים של לפיד ולבני נתנו לימין הקיצוני ממשלה ,  ואת התוצאות כולנו הרגשנו :  מלחמה מיותרת ותבערה כללית ,  קפיצה ביוקר המחייה ,  קיצוצים בשירותים לציבור ,  בידוד בינלאומי ,  גלים של גזענות ..  .  כמה הם הספיקו בשנה וחצי ,  מדהים ".  
יו"ר העבודה לשעבר ח"כ שלי יחימוביץ' יצאה אף היא נגד דברי נתניהו ואמרה כי  " הוא דיבר כאילו לא הוא היה ראש הממשלה בשנתיים האחרונות .  צפינו במופע של תשבוחות עצמיות שבו מדבר נתניהו על הממשלה שהוא עמד בראשה ,  כאילו לא הוא היה ראש הממשלה ,   ( זו )  התנערות מוחלטת מאחריות .  הוא מאשים את כל העולם חוץ מאשר את עצמו ופורס חזון עצוב ונטול תקווה למדינה .  צודק נתניהו ששותפיו כשלו ,  צודקים גם הם שהוא כשל ".  
עמיתתה ,  ח"כ סתיו שפיר ,  אמרה כי אחרי ההודעה על בחירות - המשמעות היא ש"מדינת ישראל כבר לא תקועה עם ביבי ",  בהתייחסה לקמפיין שהשיקה מפלגתה עוד קודם לפירוק הקואליציה . " הגיע הזמן שהציבור בישראל יפנים את זה ויפעל ביחד איתנו כדי להחליף סוף סוף את השלטון בישראל .  צמד המסוכסכים - לפיד ונתניהו ,  התחרו ביניהם בשנה וחצי האחרונות בעיקר על דבר אחד :  מי עושה הכי פחות למען הציבור הישראלי ,  והכי הרבה בשביל מינוף עצמי .  מחירי הדיור עלו ,  מחירי השכירות קפצו ,  השכר נותר קפוא ,  המו"מ המדיני נכשל ,  האיומים הביטחוניים על ישראל ובתוכה בשיא ,  העם מפולג והגזענות חוגגת .  הבחירות האלה לא רק לא מיותרות ,  הן הכרחיות .  זו ההזדמנות שלנו ,  המחנה הדמוקרטי בישראל בהובלת מפלגת העבודה ,  להראות שאפשר גם אחרת .  זה הזמן שלנו להביא את השינוי שהציבור בישראל כל כך מייחל לו ". 
לפניות לכתב עמרי נחמיאס :  omri_n@walla.net.il
 ( עדכון ראשון :  21:37 )  

ח"כ הרצוג : " שש השנים הרעות של נתניהו תמו "
 יו"ר העבודה הביע שביעות רצון מההליכה לבחירות ואמר : " לישראל מגיעה הנהגה טובה יותר - בראשותי ".  לפיד הודיע להרצוג שלא יכהן כראש האופוזיציה .  ח"כ גלאון עקצה : " נתניהו הכריז - נכשלתי ,  אז תבחרו בי שוב "
 
