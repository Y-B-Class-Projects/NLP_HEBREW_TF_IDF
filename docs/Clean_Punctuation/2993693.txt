בעקבות הסערה הציבורית :  הרכבת הודיעה כי העבודות בשבת יתקיימו כסדרן
לשכת ראש הממשלה אישרה כי 17 עבודות שתוכננו להתקיים בשבת יידחו ,  ורק שלוש יתקיימו כמתוכנן .  בעקבות זאת הודיעה הנהלת החברה כי לא צפויה פגיעה ניכרת בפעילות .  ח"כ מרב מיכאלי : " נתניהו נבהל מאיומי החרדים "
  ( בווידאו :  תיעוד עבודות הרחבת תחנת רכבת השלום בתל אביב בדקה וחצי )  
העבודות בשבת יתקיימו כמתוכנן - כך נמסר היום  ( שישי )  מרכבת ישראל .  הודעת הרכבת באה על רקע הסערה הציבורית שפרצה אמש בעקבות החלטת לשכת ראש הממשלה לדחות 17 עבודות בשבת ,  מתוך 20 שתוכננו .  
גורמים בלשכת ראש הממשלה אישרו כי במהלך פגישתם אמש עם ראש הסגל יואב הורביץ ,  הציגו אנשי רכבת ישראל שלושה אתרי עבודות שיש חובה לבצען במהלך השבת מחשש לסיכון חיי אדם .  נציגי הרכבת הציגו עוד 17 אתרים אחרים שעבודה בהם במהלך השבוע לא כרוכה בסיכון חיי אדם .  
הורביץ הורה לדחות את העבודות שאינן כרוכות בסיכון חיי אדם .  בהמשך פנה הורביץ למנכ"ל רכבת ישראל בועז צפריר וביקש להיערך כך שלא ייגרם נזק לציבור הנוסעים .  מלשכת ראש הממשלה נמסר כי צפריר השיב שהנזק לנוסעים יהיה מינימלי .  עם זאת ,  ברכבת אומרים כי הם נערכים לעבודה כמתוכנן ,  וכי לא נמסרה כל הנחיה אחרת מלשכת ראש הממשלה
עוד בוואלה !  NEWS:הימין זועם ,  אבל בפנימייה הצבאית המיתולוגית דווקא בעד סגירתההצפות ורוחות של 130 קמ"ש :  ההוריקן  " הרמין "  מכה בפלורידהלוט בערפל :  הסיבות שהובילו לפיצוץ הלוויין  " עמוס 6 "  נותרו ללא מענה 
חברי כנסת מהשמאל מתחו ביקורת חריפה על ראש הממשלה לאחר ההודעה על צמצום העבודות בשבת .  ח"כ מרב מיכאלי  ( המחנה הציוני )  אמרה כי  " נתניהו מוכן למכור כל דבר ,  גם את החיילות והחיילים ושאר ציבור משתמשות ומשתמשי התחבורה הציבורית .  היה ברור שהוא נבהל מאיומי החרדים בשבוע שעבר אבל אפילו בסטנדרטים שלו זו התקפלות מבישה .  הדבר היחיד שמדריך אותו בקבלת החלטות הוא ההישרדות שלו בתפקיד ". 
חבר סיעתה של מיכאלי ,  ח"כ אראל מרגלית ,  טען כי ראש הממשלה מנסה ליצור התנגשות בין החיילים לבין המגזר החרדי . " ראש ממשלת ההסתה הולם שוב .  ההחלטה לקצץ בשירותי הרכבת בשבת על רקע 'איומי' המפלגות החרדיות ,  נועדה לייצר התנגשות מכוונת בין החיילים הצעירים למגזר החרדי ,  ושוב נתניהו בוחר להבעיר עוד אש בין אזרחי ישראל במקום לקחת אחריות ולפתור את הבעיה .  זוהי שיטת נתניהו :  כשאין הישגים ,  תמיד אפשר לתדלק איזו הסתה בעם "
 ח"כ איציק שמולי  ( המחנה הציוני )  ,  אמר כי  " נתניהו פשוט ירד מהפסים .  הוא רץ לגזור קופון ברכבת העמק ועוצר את הרכבות שמובילות במוצאי שבת את החיילים לבסיסים .  עבור ההישרדות שלו נתניהו מוכן לעשות הכל - גם למכור את החיילים בדיל פוליטי רקוב עם החרדים ". 
ח"כ תמר זנדברג  ( מרצ )  אמרה כי  " במקום להתקדם למאה ה-21 ולהפעיל תחבורה ציבורית בשבת ,  נתניהו בוחר ללכת כמה מאות שנים אחורה ,  הכל בשם פוליטיקה צינית ועלובה חסרת גבולות ".  היא הוסיפה כי  " רק מי שלא ראה את העומס על רציף הרכבת בימי שישי ובמוצאי שבת יכול היה להעלות על הדעת כניעה הזויה שכזאת ,  שמהווה יריקה בפרצוף של עשרות אלפי ישראלים - ביניהם שומרי שבת שנוסעים לפני ואחרי צאתה - תמורת הליכה עוד צעד לקראת מדינת הלכה שנכנעת לגחמות רבנים במקום לצרכי אזרחי המדינה ".  

בעקבות הסערה הציבורית :  הרכבת הודיעה כי העבודות בשבת יתקיימו כסדרן
לשכת ראש הממשלה אישרה כי 17 עבודות שתוכננו להתקיים בשבת יידחו ,  ורק שלוש יתקיימו כמתוכנן .  בעקבות זאת הודיעה הנהלת החברה כי לא צפויה פגיעה ניכרת בפעילות .  ח"כ מרב מיכאלי : " נתניהו נבהל מאיומי החרדים "
 
