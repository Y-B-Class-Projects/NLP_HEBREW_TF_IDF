 " נתניהו מעוניין להגיע להסלמה בעזה "
 בכיר בחמאס התייחס להחלטתו של רה"מ נתניהו לשחרר מתפקידו את עופר דקל : " המגעים לשחרור שליט חוזרים לנקודת האפס "
" החלטתו של ראש הממשלה בנימין נתניהו לפטר את הממונה על המשא ומתן לשחרורו של גלעד שליט ,  עופר דקל ,  מעידה על כך שפניה של ממשלת ישראל להסלמה כלפי רצועת עזה ,  בעיקר מול חמאס "   כך אמר  ( שלישי )  בכיר חמאס לעיתון  " א-שרק אל-אווסט "  היוצא לאור בלונדון .
 הבכיר התייחס בדבריו לדיווחים לפיהם בכוונת נתניהו לגבש אסטרטגיה חדשה לניהול המשא ומתן לשחרורו של החייל החטוף שליט ,  וציין כי הדבר מעיד על כך שהמגעים חוזרים אל נקודת האפס ואולי אף שוקל לפנות לפתרון צבאי כדי לשחרר את שליט . " כפי שאולמרט הבין ,  כך גם נתניהו יבין שזו תהיה טעות להמר על השימוש בכוח בנושא זה ובהתנהלות מול חמאס באופן כללי ". 
בתוך כך ,  בכיר חמאס וחבר הפרלמנט מטעם הארגון ,  מושיר אל-מסרי ,  אמר בראיון לעיתון הכוויתי  " אל-ג'רידה "  כי את חמאס לא מעניין מי עומד בראש צוות המשא ומתן הישראלי לגיבוש עסקת חילופי אסירים .  לדבריו , " נתניהו רשאי להחליף את עופר דקל בכל נציג אחר .  מה שחשוב לחמאס הוא שישראל תיענה לדרישות שלנו .  חשוב לנו לשחרר את האסירים הפלסטינים מהכלא .  זו זכות טבעית שלא נוותר עליה ". 
בימים האחרונים דווח כי נתניהו מתכוון לסיים את כהונתו של דקל ,  סגן ראש השב"כ לשעבר ,  כמתאם המשא ומתן לשחרור שליט וכי בכוונת הממשלה החדשה לבחון דרכים חדשות לטיפול בנושא .  ביום רביעי צפוי להגיע לישראל ראש המודיעין המצרי עומאר סלימאן ולדון עם ראש הממשלה ושר הביטחון במספר נושאים ,  ביניהם בעניין עסקת שליט .

" נתניהו מעוניין להגיע להסלמה בעזה "
 בכיר בחמאס התייחס להחלטתו של רה"מ נתניהו לשחרר מתפקידו את עופר דקל : " המגעים לשחרור שליט חוזרים לנקודת האפס "
 
