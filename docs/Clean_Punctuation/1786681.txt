לך הביתה מוטי ?  ראש הממשלה מינה ועדת איתור למציאת מחליף למוטי שקלאר
ראש הממשלה הציב את יו"ר רשות השידור אמיר גילת בראש ועדת איתור למציאת מנכ"ל חדש לרשות ,  במקום מוטי שקלאר ,  שצפוי לעזוב עם סיום חוזהו בחודש יולי
ראש הממשלה בנימין נתניהו ,  המשמש גם כממונה על רשות השידור ,  מינה היום  ( ראשון )  את יו"ר רשות השידור אמיר גילת ,  לעמוד בראש הוועדה לאיתור מנכ"ל רשות השידור הבא .  הקדנציה הנוכחית של מנכ"ל הרשות ,  מוטי שקלאר ,  תסתיים ביולי השנה וגורמים ברשות מעריכים כי הוא אינו מעוניין להמשיך לקדנציה שניה .  
כפי שפורסם לפני מספר חודשים ,  במשרד ראש הממשלה נערכים להחלפתו של שקלאר ,  לקראת דו"ח מיוחד של מבקר המדינה בנושא רשות השידור שצפוי להתפרסם בקרוב וצפוי למתוח על התנהלות הרשות .  
מלשכת רה"מ נמסר כי  " המטרה היא לאפשר הליך מסודר ,  שקוף ומקצועי של מינוי מנכ"ל ,  לקראת סיום כהונתו של המנכ"ל הנוכחי מוטי שקלאר בחודש יולי .  הליך בחירת המנכ"ל ייעשה ברוח הצעת חוק רשות השידור החדש ,  לפיו מנכ"ל הרשות יאותר על ידי ועדה בראשות יו"ר הרשות ,  שני חברי מליאה ושני נציגי ציבור שייבחרו על ידי המליאה .  הוועדה תתחיל את עבודתה לאחר קביעת הרכב חבריה ". 
מאגודת העיתונאים בירושלים נמסר : " האגודה קוראת לקיום הליך בחירה מקצועי ונטול הטיות פוליטיות .  תפקיד המנכ"ל במועד זה  של קידום תהליך הרפורמה- הינו חשוב במיוחד ויקבע את פניה של רשות השידור לשנים ארוכות .  על מנכ"ל ,  להיות בעל היכולות המקצועיות הטובות ביותר וללא השפעות של גורמים פוליטים או זרים - כדי לשמור על השידור הציבורי האיכותי ". 

לך הביתה מוטי ?  ראש הממשלה מינה ועדת איתור למציאת מחליף למוטי שקלאר
ראש הממשלה הציב את יו"ר רשות השידור אמיר גילת בראש ועדת איתור למציאת מנכ"ל חדש לרשות ,  במקום מוטי שקלאר ,  שצפוי לעזוב עם סיום חוזהו בחודש יולי

