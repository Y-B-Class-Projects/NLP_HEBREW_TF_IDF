נתניהו עונה לביקורת :  מנהיג טוב מקבל החלטות גם בניגוד לדעה הרווחת
ראש הממשלה התייחס לביקורת הציבורית על הפסקת האש בעזה . " מנהיגות היא לא לעשות את הדבר הקל - אלא הנכון ",  אמר בטקס האזכרה לבן גוריון .  אויבנו התחננו להפסקת אש - רב הנסתר על הגלוי "
 ראש הממשלה בנימין נתניהו הגיב הבוקר  ( רביעי )  לביקורת שנמתחה נגדו לאחר החלטה על הפסקת אש מול חמאס .  במהלך נאומו בטקס לציון 45 למותו של ראש הממשלה הראשון דוד בן גוריון בשדה בוקר ,  אמר נתניהו כי  " בן גוריון היה מנהיג גדול - והוא קיבל החלטות גם בניגוד לדעה הרווחת .  מנהיגות היא לא לעשות את הדבר הקל אלא הנכון ".  
" מנהיגות זה לעמוד מול ביקורת כשאתה יודע דברים חסויים שאינך יכול לחלוק אותם עם הציבור שאתה אוהב ",  הוסיף ראש הממשלה .  הוא התייחס גם להפגנות תושבי עוטף עזה נגד הפסקת האש ואמר : " האמינו לי ,  הם יקרים לי ,  דבריהם חודרים ללבי .  אבל יחד עם ראשי זרועות הביטחון ,  אני רואה את התמונה הכוללת של ביטחון ישראל ,  שאינני יכול לשתפה עם הציבור .  הלוואי שהייתי יכול לשתף את אזרחי ישראל בכל מה שאני יודע ,  אבל בביטחון ישראל - רב הנסתר על הגלוי .  אויבינו התחננו להפסקת אש ,  והם יודעים היטב למה ".  
נתניהו אמר את הדברים בצל חילוקי הדעות בקבינט המדיני-ביטחוני בעקבות המתיחות בדרום .  הדיון בקבינט בנושא ערך כשש שעות ,  בהשתתפות הרמטכ"ל ,  ראש השב"כ וראש המוסד ,  שהציגו סקירות על התקיפות והפעולות הנרחבות בעזה בימים האחרונים וההצעות לתיווך שהגיעו ללשכת ראש הממשלה .  
ראש הממשלה ורוב השרים קיבלו את המלצת גופי הביטחון ,  אך היו שרים שהתנגדו וקראו לגישה אגרסיבית יותר מול החמאס .  שר הביטחון אביגדור ליברמן והשרים נפתלי בנט ,  איילת שקד וזאב אלקין השמיעו התנגדויות להחלטה לחזור לרגיעה ,  אך עמדתם לא התקבלה ,  שכן בסוף הדיון לא נערכה הצבעה אלא סבב התייחסויות בלבד .  
אחרי הדיון ,  גורמים בלשכת נתניהו תידרכו ש"כל השרים הסכימו "  לעמדת מערכת הביטחון ,  מה שגרר הודעות זועמות מצד ליברמן ובנט ,  שכינו את הדברים  " פייק ניוז "  ו"שקר מוחלט "  בהתאמה .  ליברמן הדגיש שהוא חזר בדיון על עמדתו שיש  " להנחית מכה חזקה על החמאס ",  ובנט אמר ש"הציג בקבינט את העמדה הנחרצת שביטא בחודשים האחרונים ואת תכניתו לגבי עזה "  והתנגד באופן נחרץ להפסקת התקיפות .  

נתניהו עונה לביקורת :  מנהיג טוב מקבל החלטות גם בניגוד לדעה הרווחת
ראש הממשלה התייחס לביקורת הציבורית על הפסקת האש בעזה . " מנהיגות היא לא לעשות את הדבר הקל - אלא הנכון ",  אמר בטקס האזכרה לבן גוריון .  אויבנו התחננו להפסקת אש - רב הנסתר על הגלוי "
 
