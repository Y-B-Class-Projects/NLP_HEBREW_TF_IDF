מה ההבדל המדיני בין נתניהו ליחימוביץ' ? 
לאחר פרסום ב"הארץ ",  לפיו יו"ר העבודה הביעה עמדות מדיניות דומות לאלו של ראש הממשלה ,  היא אישרה את הדברים . " אלה ימים מורכבים הדורשים פעילות מבצעית לצד איפוק "
 למרות ניסיונה עד כה להתמקד בסדר יום חברתי-כלכלי ,  נדרשה היום  ( רביעי )  יו"ר מפלגת העבודה ,  שלי יחימוביץ' ,  להסברת עמדותיה המדיניות והשקפותיה בנוגע לסכסוך הישראלי-פלסטיני . " עמדותיה של מפלגת העבודה ידועות .  הן לא חדשות ולא משתנות לפני אופנות ",  אמרה יחימוביץ' בהתייחס לפרסום בעיתון  " הארץ ",  בו נאמר כי עמדותיה המדיניות לפתיחה במשא ומתן מול הפלסטינים זהות כמעט לחלוטין לאלה של ראש הממשלה ,  בנימין נתניהו . 
" אנחנו תומכים במתווה של פשרה טריטוריאלית ,  בפתרון שתי המדינות ,  בשמירה על גושי התיישבות ,  והתנגדות לזכות השיבה ",  הציגה יחימוביץ את עקרונותיה המדיניים במהלך מסיבת עיתונאים להצגת מצטרפים חדשים למפלגה . " אנחנו שוחרי שלום ,  רוצים בתהליך שלום ",  אמרה ,  אך הוסיפה : " אנחנו מפלגה פרגמטית מרכזית ואנחנו מתכוונים לדבוק בעמדות האלה ".  
מאז נבחרה לראשות מפלגת העבודה ,  נמנעה יחימוביץ' כמעט לחלוטין מעיסוק בסוגיה הפלסטינית ,  שבעבר היה אחד מהדגלים שנשאה מפלגת העבודה ,  ובחרה להדגיש ולהילחם בעיקר על שינוי המדיניות הכלכלית-חברתית ,  כפי שבא לידי ביטוי גם ברשימת המצטרפים הארוכה לעבודה ,  המורכבת בעיקרה ממנהיגי המחאה ומדמויות ציבוריות עם אג'נדה חברתית .  כמו כן ,  בשנה האחרונה לא נפגשה יחימוביץ' עם יו"ר הרשות הפלסטינית או עם בכירים אחרים ברשות .  
אתמול ,  כאמור ,  פורסם ב"הארץ "  כי בפגישות שקיימה יחימוביץ' בקיץ האחרון עם נשיא צרפת ,  פרנסואה הולנד ,  ועם שר החוץ ,  לורן פביוס ,  היא הציגה משנה מדינית דומה מאוד לזו של נתניהו .  ממברקי משרד החוץ עלה כי הפגישות עסקו בעיקרן במצע הכלכלי-החברתי של מפלגת העבודה ומפלגת השלטון הסוציאליסטית בצרפת ,  אך כשנשאלה לגבי חידוש המשא ומתן עם אבו מאזן ,  השיבה יחימוביץ' כי היא תומכת בחידוש המשא ומתן ללא תנאים מוקדמים ,  תוך שמירה על ביטחון המדינה ,  ודרישה להכרה פלסטינית במדינת ישראל כמדינה יהודית - בדומה לדרישותיו של ראש הממשלה .
" אני באופן אישי מציבה את סדר היום הכלכלי והחברתי תחילה ,  כי אני מאמינה שעוד לפני שעושים שלום למען אזרחי המדינה ויוצאים למלחמה כדי לגונן על ביטחון המדינה ,  קודם כל צריך שתהיה מדינה ",  אמרה היום יחימוביץ בהתייחס לפרסום . " הפרסום בהחלט נותן ביטוי אותנטי להשקפותיי ".  יחימוביץ' התייצבה מאחורי נתניהו גם כשנשאלה באשר למתיחות הביטחונית ברצועת עזה . " אלה ימים מורכבים ,  שדורשים מחד פעילות מבצעית ויחד עם זאת איפוק גדול .  לא אקרא לראש הממשלה להסלים את הצעדים ,  ולא אעביר עליו ביקורת .  אני מתייצבת מאחורי מהלכיו ".  
יחימוביץ המשיכה הבוקר בחיזוק הפנים החברתיות של המפלגה ,  וקיבלה את פניהם של שני מצטרפים חדשים נוספים למפלגת העבודה - עומר בר לב ,  מפקד סיירת מטכ"ל לשעבר ובנו של הרמטכ"ל לשעבר ,  וחילי טרופר ,  מייסד עמותת  " במעגלי צדק "  ואיש חינוך .  יחימוביץ בירכה על הצטרפותם של השניים ,  שבשנים האחרונות הנהיגו יחדיו את פעילות תנועת  " אחריי ",  הפועלת בקרב צעירי הפריפריה לקידום ערכי ציונות ,  צמצום פערים והכנה לצה"ל .  
בר לב ,  בן 59 ,  הוא בנו של הרמטכ"ל לשעבר חיים בר לב ,  שכיהן כחבר כנסת מטעם העבודה כ-25 שנה .  בר לב הבן שימש כמפקד סיירת מטכ"ל בין השנים 1987-1984 .  בשנים האחרונות הוא עסק ביזמות ובהייטק ,  ובחן לא אחת את כניסתו לפוליטיקה .  לאחר רצח רבין ,  הקים את תנועת  " אחריי !  ",  וביום העצמאות האחרון היה אחד ממדליקי המשואות . " שלי עשתה מהפכה ושינוי מדהים במפלגת העבודה .  אני אוהב תמיד להצטרף לשינויים ,  ואני בטוח שהעבודה תעשה שינוי דרמטי במדינה ",  אמר היום .
 טרופר ,  בן 34 ,  הוא המתמודד חובש הכיפה הראשון ברשימת העבודה ,  והוא היה ממקימי וראשי עמותת  " במעגלי צדק ".  העמותה מבקשת לקדם צדק חברתי מתוך זיקה למסורת היהודית ,  ועמדה מאחורי יוזמת  " תו תקן חברתי "  לבתי עסק בשנים האחרונות .  יחימוביץ' ציינה בגאווה את פעילותו החינוכית של טרופר ,  שבשנים האחרונות ניהל את תיכון  " ברנקו וייס "  ברמלה ,  המיועד לבני נוער שנשרו ממערכת החינוך ,  והיה למנהל התיכון הצעיר בארץ . " מדובר בדמות חינוכית יוצאת דופן עם יכולת מנהיגותית ופדגוגית מדהימה ",  אמרה יחימוביץ ,  ואילו טרופר הדגיש כי הצטרפותו לעבודה מעידה על כך ש"החלוקות הישנות נשברו - העבודה הופכת בית לכל מי שחברה ,  חינוך ופנים מוסריות של החברה חשובות לו ".  
בר לב וטרופר מצטרפים לסתיו שפיר ,  לאיציק שמולי ,  למיקי רוזנטל ולאורי שגיא שהודיעו בשבועיים האחרונים על הצטרפותם למרוץ על כיסא במפלגה .  אתמול הודיע גם הפרופ' יוסי יונה רשמית על התמודדותו בפריימריז .  
לפניות לכתבת :  tal_sh@walla.net.il
לקריאה נוספת:סקר :  שוויון בין יחימוביץ' ולפיד עם 17 מנדטיםהביטחוניסט הגיע :  אורי שגיא מצטרף למפלגת העבודהיחימוביץ' : " לראשונה זה שנים ,  המאבק אידיאולוגי "  

מה ההבדל המדיני בין נתניהו ליחימוביץ' ? 
לאחר פרסום ב"הארץ ",  לפיו יו"ר העבודה הביעה עמדות מדיניות דומות לאלו של ראש הממשלה ,  היא אישרה את הדברים . " אלה ימים מורכבים הדורשים פעילות מבצעית לצד איפוק "
 
