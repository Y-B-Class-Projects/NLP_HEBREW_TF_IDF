נתניהו על המו"מ הקואליציוני :  משימה אבסורדית ,  הדרישות מתנגשות
בטקס לציון מאה שנה למותו של אהרן אהרנסון אמר ראש הממשלה כי המאמצים להרכבת הממשלה הם  " משימה שנראית אבסורדית ".  לדבריו , " כל הסיעות דורשות דרישות שמתנגשות אחת בשנייה ,  ואנחנו לא יכולים למוטט את כלכלת ישראל "
 ראש הממשלה בנימין נתניהו אמר הערב  ( רביעי )  כי המשא ומתן הקואליציוני הוא  " משימה שנראית אבסורדית ".  בפתח דבריו בטקס לציון מאה שנה למותו של אהרן אהרנסון ,  ראש מחתרת הריגול ניל"י ,  סיפר נתניהו כי הוא  " מעדיף להיות כאן מאשר במשא ומתן הקואליציוני .  כל הסיעות דורשות דרישות שמתנגשות אחת בשנייה ". 
לדבריו , " סיעה אחת ביקשה ארבעה תקנים לכל אחד מארבעת חברי הכנסת שלה .  גם הדרישות התקציביות סבירות ,  אם היה לנו תקציב כמו של ארצות הברית .  אין לנו ,  ואנחנו לא יכולים למוטט את כלכלת ישראל ".  
באירוע בחוות אהרנסון בעתלית נכחו גם שר העלייה והקליטה יואב גלנט והשר להגנת הסביבה ,  לירושלים ולמורשת זאב אלקין .
 לקריאה נוספת בנושא"לשיפור הגמישות ":  הממשלה תצביע על ביטול המגבלה על מספר השריםיהדות התורה :  נתניהו בוחן קואליציית 60 ;  ליברמן :  לא מתואם עם כחלוןנתניהו לליצמן :  לא רוצים חילול שבת ,  הרוב באירוויזיון לא יהודים 
בתוך כך ,  פגישת הליכוד ויהדות התורה ,  שהייתה אמורה להתקיים אחר הצהריים במסגרת המשא ומתן הקואליציוני ,  נדחתה זו הפעם השנייה השבוע .  הסיבה נובעת מחילוקי דעות בתוך המפלגה בסוגיית הגיוס ,  סביב נוסח החוק .  ראשי יהדות התורה ,  סגן השר יעקב ליצמן וח"כ משה גפני ,  טענו אתמול בישיבת הסיעה כי בליכוד בחנו איתם אפשרות להקמת ממשלה עם 60 חברי כנסת ללא ליברמן ,  כך לפי שני גורמים במפלגה .  
עם זאת ,  גורמים בליכוד אמרו כי נתניהו ביקש מיו"ר ש"ס אריה דרעי שיסייע בפתרון המשבר עם יו"ר ישראל ביתנו אביגדור ליברמן .  דרעי וליברמן מחזיקים ביחסי ידידות קרובים ומקורבי נתניהו מקווים שהוא יסייע למצוא פתרון שיגשר על הדרישות שהציב ליברמן .
 המשבר מול ישראל ביתנו החריף לאחר שליברמן חידד עמדותיו והציב חמש דרישות לפני שיחדש את המשא ומתן עם הליכוד ,  ובראשן עמדה בלתי מתפשרת כלפי שינויים בחוק הגיוס .  דרישות נוספות התמקדו בשינוי מדיניות ההסדרה ברצועת עזה ,  קבלת תיקי הביטחון והקליטה וכן ראשות ועדת הפנים ,  ביטול בדיקות DNA לעולים ופנסיות תקציביות .  זאת ועוד ,  ליברמן ציין אז כי  " פגשתי את ראש הממשלה ושוחחתי עם יריב לוין שלוש פעמים ",  וכי  " אני לא מתכוון לדבר איתם יותר ",  זאת חרף הפגישה שהתקיימה במהלך השבת .  

נתניהו על המו"מ הקואליציוני :  משימה אבסורדית ,  הדרישות מתנגשות
בטקס לציון מאה שנה למותו של אהרן אהרנסון אמר ראש הממשלה כי המאמצים להרכבת הממשלה הם  " משימה שנראית אבסורדית ".  לדבריו , " כל הסיעות דורשות דרישות שמתנגשות אחת בשנייה ,  ואנחנו לא יכולים למוטט את כלכלת ישראל "
 
