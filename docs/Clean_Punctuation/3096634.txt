נתניהו יקיים מפגש מצומצם עם יהודי ארה"ב - בלי ארגונים דתיים
ראש הממשלה יקיים מפגש בהשתתפות מנהיגי הארגונים הפוליטיים בלבד עם הגעתו לניו יורק בעוד כשבועיים ,  בצל המשבר עם יהדות ארצות הברית .  גורם בקהילה העריך : " נתניהו מעדיף להימנע מאירוע גדול בו עשויות לעלות סוגיות פנים ,  על רקע הקפאת מתווה הכותל "
 - נתניהו יקיים בניו יורק פגישה מצומצמת עם ראשי הארגונים היהודיים בארצות הברית- למפגש הוזמנו ראשי הארגונים הפוליטיים ,  ללא נציגי הארגונים הדתיים- גורם בקהילה היהודית בארה"ב העריך :  נתניהו רוצה להימנע מעיסוק בסוגיות פנים על רקע משבר מתווה הכותל- מנהיגי היהדות הקונסרבטיבית העבירו מכתב לראש הממשלה בו קראו לו להפשיר את מתווה הכותל שהוקפא ולא לקדם את חוק הגיור 
ראש הממשלה בנימין נתניהו צפוי לקיים מפגש מצומצם עם מנהיגים של מספר ארגונים יהודיים בארצות הברית במהלך ביקורו בארצות הברית בעוד שבועיים ,  אך לוואלה !  NEWS נודע כי נציגים של ארגונים דתיים המייצגים רבנים ובתי כנסת מכל הזרמים לא הוזמנו .  למפגש ,  שיתקיים במהלך ביקורו של נתניהו בניו יורק ,  הוזמנו ראשי ועידת הנשיאים של יהודי ארצות הברית ,  ראשי איפא"ק ,  ראשי הפדרציות היהודיות וראשי הוועד היהודי אמריקני .  יחד עם זאת ,  מדובר באירוע מצומצם ביותר ,  ללא השתתפות המנהיגים הדתיים של יהדות ארצות הברית ,  שרובה מורכבת מרפורמים ומקונסרבטיבים .  גורם בקהילה היהודית בארצות הברית העריך כי  " נתניהו מעדיף להימנע מאירוע גדול בו עשויים לעלות לדיון סוגיות הנוגעות למדיניות פנים בישראל ,  על רקע המשבר החריף עם יהדות ארצות הברית סביב הקפאת מתווה הכותל וחוק הגיור ומעדיף להיפגש עם הארגונים הפוליטיים ,  ולא הדתיים ".  
בשבוע שעבר פורסם בוואלה !  NEWS כי נתניהו אינו מתכוון לקיים אירוע גדול לקהילה היהודית בניו יורק ,  בשונה מהאירועים גדולים שערך עם הקהילות היהודיות בארגנטינה ומקסיקו ,  שם הוא מבקר לפני הגעתו ארצות הברית ,  אליהם הוזמנו מאות מחברי הקהילות .  בעבר ,  נתניהו נהג ללוות את ביקוריו השנתיים בעצרת האום בניו יורק במפגש גדול עם יהודי ארצות הברית ,  אך הפעם האחרונה בה התקיים מפגש כזה בשולי עצרת האו"ם הייתה ב-2014 וב-2015 ,  אז נאם בפני באי הכינוס השנתי של הפדרציות היהודיות של ארצות הברית .  
עוד בוואלה !  NEWS:לפיד על פסיקת בג"ץ :  גמרנו להיות פראיירים ,  גיוס הוא לכולםאתר ניאו נאצי : " אנחנו אתר המעריצים  # 1 של יאיר נתניהו"זעם על החלטת בג"ץ על גיוס החרדים : " להוט למלחמת גוג ומגוג "  
עם זאת ,  נתניהו נמנע מקיום מפגש כזה בנסיעתו לאו"ם בשנה שעברה ,  וגם כשביקר בוושינגטון בפברואר השנה לרגל פגישתו הראשונה עם הנשיא ארצות הברית דונלד טראמפ .  לאחר הפרסום בדבר כוונת נתניהו שלא לקיים אירוע גדול ,  קיבלו ראשי הארגונים המוכרים כבעלי אוריינטציה פוליטית הנמצאים בקשר מתמיד עם הממשל ,  בקונגרס ,  ובמסדרונות האו"ם ,  הזמנה למפגש המצומצם .  
לשכת ראש הממשלה לא הזמינה את מנהיגי הארגונים הדתיים ,  על רקע המשבר החריף בין יהדות ארצות הברית וממשלת ישראל ,  בעקבות החלטת הממשלה מיוני האחרון להקפיא את מתווה הכותל ולקדם את חוק הגיור שקובע מונופול של הרבנות הראשית על כל נושא הגיורים .  המתווה המדובר הושג בתום משא ומתן של שלוש שנים וחצי בין נציגי הממשלה ,  הסוכנות היהודית ,  ראשי הזרמים הרפורמיים והקונרסבטיביים ,  וכן הפדרציות היהודיות בארצות הברית .  
בתגובה למשבר ,  נתניהו הורה להקפיא את קידום חוק הגיור והוא מינה את השר לשעבר משה נסים לעמוד בראש ועדה שתדון בסוגיה ,  ובפועל החלו העבודות הפיזיות בשטח לבניית הרחבה השוויונית באזור קשת רובינסון הסמוך לכותל המערבי .  ואולם ,  ישנו נתק בין ראש הממשלה ובין ראשי הזרמים הרפורמיים והקונסרבטיביים - המייצגים למעלה מ-60% מיהודי ארצות הברית והמשבר נמשך .  
בשבוע שעבר ,  מנהיגי היהדות הקונסרבטיבית העבירו לקונסול ישראל בניו יורק דני דיין ,  מכתב לראש הממשלה בו קראו לו להפשיר את מתווה הכותל שהוקפא ולא לקדם את חוק הגיור .  במכתב ,  עליו חתומים כל ראשי הקהילות והמוסדות הקונסרבטיביים בצפון אמריקה ובעולם כולו המייצגים כשני מיליון יהודים ,  כתבו הקונסרבטיבים כי יש להם  " תחושה קשה של אכזבה ,  כעס ,  ואף בגידה ".  הם התייחסו למסורת הקראת הדרשות בבתי הכנסת בראש השנה וביום כיפור וציינו : " בכוחך להשפיע על תוכנן של הדרשות בימים הנוראים הבאים עלינו לטובה .  האם נדבר על המציאות בישראל בשפה של בגידה או בשפה של תקווה ?  האם נדבר על מאבק או על הישגים ?  אנו מבקשים ממך להנהיג .  אנו מפצירים בך למלא את שהבטחת לנו - שמדינת ישראל תהיה בית ומולדת לכל יהודי באשר הוא בין או הוא רפורמי ,  קונסרבטיבי ,  אורתודוקסי או חילוני ". 
נתניהו יגיע לניו יורק ביום שישי אחרי מסע היסטורי ראשון של ראש ממשלה ישראלי מכהן באמריקה הלטינית ,  במסגרתו הוא מבקר בארגנטינה ,  בקולומביה ובמקסיקו .  ביום שני הוא צפוי להיפגש עם הנשיא טראמפ בפעם השלישית מאז נבחר לנשיאות ,  אחרי ביקור בבית הלבן בפברואר וביקורו של הנשיא בישראל במאי .  בראש סדר היום צפוי לעמוד החשש הישראלי מהתבססותה של איראן בסוריה ובלבנון ותוכניותיו של הנשיא להניע מחדש את המשא ומתן בין ישראל והפלסטינים .  יממה לאחר מכן ,  הנשיא טראמפ ינאם לראשונה בעצרת הכללית של האו"ם ,  וכמה שעות לאחר מכן גם נתניהו יישא את נאומו השנתי המסורתי .  

נתניהו יקיים מפגש מצומצם עם יהודי ארה"ב - בלי ארגונים דתיים
ראש הממשלה יקיים מפגש בהשתתפות מנהיגי הארגונים הפוליטיים בלבד עם הגעתו לניו יורק בעוד כשבועיים ,  בצל המשבר עם יהדות ארצות הברית .  גורם בקהילה העריך : " נתניהו מעדיף להימנע מאירוע גדול בו עשויות לעלות סוגיות פנים ,  על רקע הקפאת מתווה הכותל "
 
