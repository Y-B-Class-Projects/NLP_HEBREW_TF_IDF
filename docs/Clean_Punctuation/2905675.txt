נתניהו על  " הערבים הנעים לקלפיות ":   " התבטאות מוטעית "
 ראש הממשלה אמר בארה"ב כי נושא ההתנחלויות יוכל להיפתר אם אבו מאזן יכיר בישראל כמדינה יהודית . " אין סיבה שמדינה פלסטינית תהיה נקייה מיהודים ",  הוסיף בפני מכון מחקר המזוהה עם השמאל . " יותר ערבים הצביעו לי מאשר למפלגת העבודה "
 ראש הממשלה בנימין נתניהו דיבר אמש  ( שלישי )  במכון המחקר Center For American Progress ,  המזוהה עם השמאל ועם המפלגה הדמוקרטית בארצות הברית ,  והתייחס לפתרון הסכסוך הישראלי-פלסטיני ולנושא ההתנחלויות .  לדברי נתניהו , " אם אבו מאזן יסכים להכיר בישראל כמדינה יהודית ולדון בסידורי ביטחון ארוכי טווח ,  נושא ההתנחלויות יוכל להיפתר בקלות ".  עוד הוסיף ראש הממשלה כי  " אין סיבה שאם תהיה מדינה פלסטינית ,  היא תהיה נקייה מיהודים ". 
נתניהו נשאל בפתח דבריו על התבטאותו ערב הבחירות בחודש מרץ ,  אז אמר כי  " מצביעים ערבים נעים בהמוניהם לקלפיות "  על מנת להזהיר את בוחריו .  נתניהו אמר כי  " ההתבטאות הייתה מוטעית ,  הבעתי צער עליה ".  לדבריו , " הבהרתי להנהגה הערבית שאני ראש הממשלה של כל אזרחי ישראל ".  הוא הוסיף כי  " יותר ערבים הצביעו לי מאשר למפלגת העבודה ". 
לקריאה נוספת:נתניהו נפגש עם אובמה : " נשארתי מחויב לפתרון שתי המדינות"שדולת ארץ ישראל לנתניהו : " תאמר לאובמה - יש לנו זכות חוקית לבנות "  
בסביבתו של ראש הממשלה נערכים לכך שהיום יתפרסמו ההנחיות החדשות של האיחוד האירופי לגבי סימון מוצרים מההתנחלויות בשווקי אירופה .  בתוך כך ,  דיפלומט אירופאי בכיר אמר לוואלה !  NEWS שנציבות האיחוד האירופאי תתכנס היום כדי לדון בנושא ,  ואכן צפויה לפרסם את ההנחיות החדשות .  נתניהו אמור לפגוש בבוקר את שר החוץ האמריקני ,  ג'ון קרי ,  והשניים צפויים לדון בעיקר בנושא הפלסטיני .
 מוקדם יותר ,  נאם נתניהו בכנס השנתי של הפדרציות היהודיות של צפון אמריקה .  בנושא הפלסטיני חזר נתניהו על הדברים שאמר לנשיא ברק אובמה בפגישתם - לפיהם הוא נשאר מחויב לחזון שתי המדינות . " גם אם הרעיון לא ניתן להשגה היום ,  אני מקווה שאפשר יהיה להשיג אותו בעתיד ",  הצהיר.הוא הוסיף שישראל מקיימת בימים אלה מגעים שקטים עם מדינות ערביות ,  ש"מבינות כי ישראל אינה האויב האמיתי שלהן ".  
זאת ועוד ,  ראש הממשלה שב והבהיר שהידידות בין ארצות הברית לישראל חזקה מתמיד ,  ושזו רק תלך ותתחזק .  הוא הודה לנשיא ברק אובמה על תמיכתו בישראל ואמר כי למרות חוסר ההסכמה בין השניים לגבי הסכם הגרעין , " על הצדדים לשתף פעולה נגד האיומים השונים במזרח התיכון ". 
 ( עדכון ראשון :  23:19 )  

נתניהו על  " הערבים הנעים לקלפיות ":   " התבטאות מוטעית "
 ראש הממשלה אמר בארה"ב כי נושא ההתנחלויות יוכל להיפתר אם אבו מאזן יכיר בישראל כמדינה יהודית . " אין סיבה שמדינה פלסטינית תהיה נקייה מיהודים ",  הוסיף בפני מכון מחקר המזוהה עם השמאל . " יותר ערבים הצביעו לי מאשר למפלגת העבודה "
 
