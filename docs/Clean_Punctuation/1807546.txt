זאב בוים הובא למנוחות : " איש אמיץ ,  ישר וישיר "
 רה"מ נתניהו ,  קודמו בתפקיד אולמרט ,  יו"ר האופוזיציה ורבים אחרים ליוו את ח"כ זאב בוים בדרכו האחרונה . " איש עמוק בערכיו ,  איתן באמונתו ",  ספד לו ראש הממשלה
 ( צילום :  שלומי גבאי .  עריכה :  אמיר קוטיגרו ) 
חבר הכנסת והשר לשעבר זאב בוים ,  שהלך לעולמו ביום שישי האחרון לאחר שנאבק במחלת הסרטן ,  הובא בצהרים  ( שני )  למנוחות בבית העלמין בבנימינה .  בהלוויה ,  בה השתתפו אלפי בני אדם ,  ספדו לבוים ,  בין היתר ,  ראש הממשלה ,  בנימין נתניהו ,  יו"ר האופוזיציה ,  ציפי לבני ,  וכן רעייתו ובתו .
 ראש הממשלה ,  בנימין נתניהו ,  ספד ואמר כי  " אני מרשה לעצמי לומר שאני מדבר בשם המוני אזרחי ישראל ,  כשאני קובע שלא הכרתי אדם אחד שלא קיבל ולא העריך את זאביק בוים .  איש ישר ,  ישיר ,  שקט ,  צנוע ונעים הליכות .  ועם זאת ,  עמוק בערכיו ,  מעמיק בהם ,  איתן באמונתו ".  נתניהו הוסיף כי  " עכשיו אנחנו עומדים כאן אבלים ואומרים שהרפואה והאמונה לא הספיקו .  נלקחת מאיתנו זאביק ". 
קודמו של נתניהו בתפקיד ,  אהוד אולמרט ,  ספד אף הוא לבוים . " אנשים אחים אנחנו .  גדלנו זה ליד זה ,  זכרנו את מושבות הנעורים של פעם ,  של הנחלה ,  של שוני ושל בנימינה ",  אמר ראש הממשלה לשעבר . " זאביק בוים לא היה איש של קיצורי דרך .  כל חייו הייתה הליכה במסלול שלא עושים בו קפיצות מקריות אלא מסלול שיש בו כיוון ושצריך ללכת בו בזהירות ,  בהתמדה ,  בסבלנות אין קץ ".  אולמרט חתם את דבריו ואמר כי  " גם בקרב הזה ,  כמו בכל קרבות חייו ,  הוא היה חזק ואמיץ .  הוא לא חיפש רחמים ולא עזרה ,  אלא עמד זקוף ונפל זקוף וכך נזכור אותו ". 
יו"ר מפלגתו של בוים ,  ציפי לבני ,  אמרה כי  " ההדר והתגר הרכיבו את עולמו של זאביק בוים .  לאלו שלא מבינים מהו ההדר ,  די להסתכל על זאביק בהתנהלותו והחלטותיו .  לא הייתה בו התנשאות על האחר .  הוא היה ישר כסרגל ,  מחמיר עם עצמו ,  גאה בהיותו ציוני ,  ואומר אמת גם בעולם מלא בשקר ".  לבני סיפרה על הצטרפותו של בוים למפלגתה ,  עם הקמתה ,  ואמרה כי  " ביום שהוקמה קדימה התקשרתי לזאביק וביקשתי שיצטרף ,  כי היה ברור שזאביק משקף את הערכים של קדימה ,  והוא בא להילחם על פניה של הציונות ". 
רעייתו של בוים ,  עדנה ,  ספדה לבעלה : " מעט אנשים היו שותפים למה שעבר עלייך .  נורא רצית לעבור את הניתוח בארץ ,  אך המלצת הרופאים הייתה לנסוע לניתוח בחו"ל .  עברת בגבורה ארבעה ניתוחים ,  30 מנות דם ,  ועמדת בכך בגבורה ובאופטימיות .  עקבת מקרוב אחרי מה שקורה בארץ .  על צווארך הייתה תלויה שרשרת זהב עם סמל המדינה ,  שמעולם לא הורדת .  כשנשאלת מה עיסוקך ,  ענית 'מורה' ".  היא חתמה את דבריה במילים  " היו לנו שנים יפות ביחד .  מילאת את כל עולמי ,  היית מרכז חיי .  נפער בי חלל עצום של ריקנות ואני כל כך מתגעגעת ".  
" לימדת אותי מהי צניעות ואחריות מהי ,  כמו גם אהבת הבריות ",  ספדה הבת יערה . " כילדה בת שש לא הבנתי מדוע אני צריכה להכיר את כל היישובים בוואדי מילק ממזרח למערב ,  אך היום אני יודעת ,  מכיוון שאיני נזקקת לעזרת הג'י-פי-אס .  אני רוצה לבקש ממך סליחה .  לא פעם עשיתי לך חיים לא קלים ושמעתי את השירים שאהבת ,  שירים עבריים .  היום זו המוסיקה האהובה עליי .  הלכתי לנוער מרצ רק בשביל המרד ,  והתווכחנו הרבה על פוליטיקה .  אני מצטערת אם פגעתי בך ". 

זאב בוים הובא למנוחות : " איש אמיץ ,  ישר וישיר "
 רה"מ נתניהו ,  קודמו בתפקיד אולמרט ,  יו"ר האופוזיציה ורבים אחרים ליוו את ח"כ זאב בוים בדרכו האחרונה . " איש עמוק בערכיו ,  איתן באמונתו ",  ספד לו ראש הממשלה

