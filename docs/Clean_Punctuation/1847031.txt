חוק הווד"לים אושר ,  המוחים : " נחריף הצעדים "
 ראש הממשלה הביע סיפוק מאישור החוק שלדבריו , " יביא לירידת מחירי הדירות ",  אולם מארגני המחאה מגיבים במורת רוח . " הממשלה ממשיכה להתעלם מהעם בישראל שבחר בה "
  ( צילום :  דניאל בוק ,  גדעון צנטנר ,  נועם אשל ,  ערן גילווארג ,  אלברטו דנקברג וערוץ הכנסת ,  עריכה :  אמיר קוטיגרו,קריינות :  אביב אברמוביץ' ) 
אחרי שהכנסת אישרה היום  ( רביעי )  ברוב של 57 תומכים מול 45 מתנגדים את חוק ועדות הדיור הלאומיות ,  מביעים נציגים מארגוני מחאת הדיור מורת רוח . " מדובר ביום עצוב למדינה .  ראש הממשלה הוכיח שהוא אינו מעוניין בצעדים בוני אמון עם מאות אלפים מאזרחי המדינה .  אנחנו נחריף את המחאה בשבוע הקרוב ",  אמר יגאל רמב"ם ,  אחד ממובילי המחאה .  
מחאת הדיור נמשכת - הכותרות האחרונות :  
חוק הווד"לים אושר בכנסת :  57 תמכו ,  45 התנגדומסמך דרישות המוחים : " חינוך חינם והפחתת מע"מ"לשכת נתניהו :  המוחים יצטרכו לסגת מחלק מהדרישות
נציגים ממגוון מאהלי המחאה ,  שנועדו בתל אביב כדי להמשיך ולגבש עמדה משותפת לגבי הדרישות מן הממשלה הביעו בזעם נוכח אישור חוק הווד"לים . " בעודנו מכונסים על מנת לגבש את עמדתנו לקראת הידברות עם הממשלה ,  קיבלנו סטירת לחי מצלצלת מנתניהו וממשלתו .  נראה שהצהרת ראש הממשלה בדבר הקמת צוות להידברות עמנו היא אחיזת עיניים בלבד או ניסיון לפרק את ההתנגדות במתק שפתיים ",  אמרו הפעילים , " אנו מאוכזבים קשות מהחלטת הכנסת להעביר את חוק הווד"לים ,  אשר מקל על הטייקונים ומכביד על שאר הציבור ". 
מה צריכים לעשות כעת ראשי המחאה ?  בואו לדבר על זה בפייסבוק
סתיו שפיר ,  מובילה נוספת של פעילות המחאה אמרה כי  " לא היינו מופתעים מאישורו של החוק .  ההתעלמות והזלזול אינם חדשים לנו .  בכל זאת הייתה לנו תקווה קטנה .  זהו יום של אכזבה גדולה .  הממשלה ממשיכה להתעלם מהעם שבחר בה ואנחנו מבטיחים להחריף את המאבק ".  גלעד ארדיטי ,  מיוזמי המאבק אמר כי  " הכנסת מנותקת מהעם .  אמרו לנו ש-150 אלף אנשים שהגיעו בשבת ,  לא מייצגים את העם .  אנו מבטיחים עצרת ענק בשבת הקרובה ,  שתוכיח אחרת ". 
ראש הממשלה ,  בנימין נתניהו ,  נשמע מרוצה מאישור החוק .  לדבריו , " מדינת ישראל פתחה היום את הברזים לכל אותה אוכלוסייה הצמאה לדירות במחיר הגיוני .  החוק יאפשר מסלול ירוק לאלפי דירות ויביא להורדת מחירים ".  יו"ר ועדת הכלכלה ,  ח"כ כרמל שאמה-הכהן  ( ליכוד )  אמר לאחר אישור החוק כי  " אין הוכחה יותר ברורה לחשיבות החוק מאשר ירידת מדד הנדל"ן בבורסה .  כל המשקיעים כבר מבינים שהמחירים יירדו .  החוק הוא תשובה אמיתית למחאה ולכן הוא יביא לירידת מחירי הדירות ".  
במפלגה הגדולה באופוזיציה ,  קדימה ,  תקפו בחריפות את ראש הממשלה ואמרו כי  " נתניהו שם פס על המחאה .  הממשלה המנופחת בתולדות ישראל הוכיחה שהיא גם האטומה ביותר בתולדות ישראל .  שרי הממשלה מדברים גבוה גבוה על הקשבה למחאה הציבורית ובפועל יורקים עליה ממשכן הכנסת .  במקום להיות נאמן לציבור ,  נתניהו נאמן רק למשנתו הקיצונית שהובילה לזעקת מעמד הביניים שמסתבר שלא חודרת את חומות האטימות של הקואליציה .  נתניהו במו ידיו מוציא את הציבור לרחובות ומוכיח שאינו ראוי לאמון העם ".  
יו"ר התאחדות הסטודנטים הארצית ,  איציק שמולי ,  הביע אף הוא את אכזבתו מאישור החוק . " ההחלטה על העברת נוסח החוק מצערת ומאכזבת ",  אמר שמולי , " החלטת הממשלה על העלאת החוק להצבעה ,  תוך הפעלת משמעת קואליציונית היא התרסה בעיני הציבור ,  וחונקת את הסיכוי לאמון ולהידברות אמיתית ".  שמולי הוסיף כי  " אל המאות והאלפים שמוחים בשלושת הימים האחרונים מול משכן הכנסת יצטרפו במוצאי השבת הקרובה אלפים ועשרות אלפים נוספים ,  מהם לא ניתן יהיה להמשיך ולהתעלם ". 
לפניות לכתבים:פנחס - pinhas_wolf@walla.comבועז - bobi1979@walla.com
מה צריכים לעשות כעת ראשי המחאה ?  בואו לדבר על זה בפייסבוק

חוק הווד"לים אושר ,  המוחים : " נחריף הצעדים "
 ראש הממשלה הביע סיפוק מאישור החוק שלדבריו , " יביא לירידת מחירי הדירות ",  אולם מארגני המחאה מגיבים במורת רוח . " הממשלה ממשיכה להתעלם מהעם בישראל שבחר בה "
 
