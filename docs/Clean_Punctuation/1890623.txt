מסתמן :  וינשטיין לא יגן על חוק לשכת עורכי הדין
התיקון לחוק שעניינו בשינוי הוועדה לבחירת שופטים ,  אושר בהכנה לקריאה שנייה ושלישית .  וינשטיין :  ההסדר מעורר קשיים חוקתיים .  על רקע ההתנגדות ,  ידון נתניהו בנושא עם נאמן בטרם ההצבעה
היועץ המשפטי לממשלה ,  יהודה וינשטיין ,  הביע היום  ( שני )  התנגדותו לנוסח התיקון לחוק לשכת עורכי הדין ,  שתכליתו שינוי הוועדה לבחירת שופטים ,  כפי שהוצע בוועדת החוקה של הכנסת .  וינשטיין אמר כי ההסדר בכללתו מעורר קשיים חוקתיים .  מכאן ניתן להסיק כי במידה ויהיו עתירות לבג"ץ נגד החוק ,  וההערכות הן שבמחנה האופוזיציה בלשכת עורכי הדין אכן יעתרו נגדו ,  וינשטיין לא יגן עליו .
 ועדת החוקה אישרה בדיון את הכנת החוק ,  הקובע כי ייערכו בחירות חוזרות בלשכת עורכי הדין לנציגיה של הלשכה בוועדה למינוי שופטים ,  לקריאה שנייה ושלישית .  עמדתו של וינשטיין הועברה באמצעות המשנה ליועץ ,  אורית קורן ,  שמסרה כי  " השינוי אינו עולה בקנה אחד עם הכנסת כמחוקקת נורמות ראויות ומהווה ניצול כוחו של המחוקק לרעה ",  זאת משום שהיא מתערבת בתהליך הבחירה של חברים בוועדה בה גם נציגיה חברים ,  לצורך השגת תוצאה פרסונאלית ולצורך השפעה על יחסי הכוחות בוועדה . " הצעת החוק ובעיקר ההוראה לפיה תופסק כהונתם של נציגי לשכת עורכי הדין שנבחרו רק לאחרונה לתקופה של שלוש שנים ,  מעידה על עצמה בצורה ברורה שתכליתה אינה אלא שינוי בדיעבד של תוצאות הבחירות וכללי הבחירה בלשכת עורכי הדין ",  מסרה עורכת הדין קורן .  
בתוך כך ,  בעקבות דיון סוער שהתקיים בסיעת הליכוד לאחר אישור הנוסח בוועדת החוקה ,  החליט ראש הממשלה ,  בנימין נתניהו ,  לדון בנושא החוק עם שר המשפטים ,  יעקב נאמן ,  זאת בטרם יועבר לקריאה שנייה ושלישית בכנסת .  השר דן מרידור הוביל בסיעת הליכוד את ההתנגדות החריפה להצעת החוק ,  ואמר כי  " לא ייתכן שנצביע בעד חוק שמבטל בחירה דמוקרטית ומבטל רטרואקטיבית בחירות שנעשו .  החוק שגובש בכנסת שונה לחלוטין ממה שאושר בוועדת השרים לחקיקה ,  ולפיכך יש להחזיר את הנושא לדיון מחודש ".  מרידור הוסיף כי  " מדובר בחוק שאינו חוקתי על פי חוות הדעת של היועץ המשפטי לממשלה ".  לעמדת מרידור הצטרפו גם השרים לימור לבנת וגדעון סער .  לצד זאת ,  גם שר הביטחון ,  אהוד ברק ,  הביע התנגדותו לתיקון לחוק והודיע כי יפנה לנתניהו בדרישה לקיים בנושא דיון חוזר בממשלה .
 מנגד ,  יו"ר הקואליציה ח"כ זאב אלקין וח"כ דני דנון הביעו תמיכתם בתיקון החוק . " אני לא מצליח להבין את פשר התנגדות השרים ,  שהביעו התנגדות רק כעת ,  כאשר כבר מזה מספר שבועות פורסם שהולכים לחקיקה שתקצר את הקדנציה של חברי הוועדה למינוי שופטים מטעם לשכת עורכי הדין ",  אמר אלקין בשיחה עם וואלה !  חדשות לאחר הישיבה הסוערת והוסיף כי  " אותם שרים מתערבים בתחום סמכותו של שר המשפטים באופן בוטה ,  לאחר שהממשלה כבר הביעה תמיכה בחוק .  באופן מתמיה ,  כל מי שנלחם נגדו בעבר - נלחם נגדו גם כעת ,  כאשר הוא לא מסוגל לקבל את ההכרעה שהתקבלה ".  ח"כ דנון אמר כי  " זו לא הפעם הראשונה שיש התקפלות בין שרים בליכוד .  זה כבר קרה בעבר ,  בנושא הקמת ועדות החקירה הפרלמנטרית לבדיקת מימון ארגוני השמאל ,  נבחרנו למשול ולא להתקפל ". 
השינוי בחוק מבקש להוביל לכך שאחד מנציגי לשכת עורכי הדין בוועדה למינוי שופטים יהיה נציג הקואליציה בלשכה ,  המזוהה עם הימין הפוליטי .  לאחרונה בחרה לשכת עורכי הדין שני נציגים מחברי האופוזיציה בלשכה ,  רחל בן ארי וחאלד זועבי ,  אשר נחשבים לקרובים בדעותיהם לנשיאת העליון ביניש .  על פי הצעת החוק החדשה ,  יהיו נציגי הלשכה באופן אוטומטי העומד בראשה ,  דורון ברזילי ,  המועדף על שר המשפטים יעקב נאמן ,  ונציג מטעם האופוזיציה לברזילי .  בכך יובטח לנאמן רוב מוחלט בלשכה ,  בניגוד לעמדת מרבית חברי הלשכה ,  הקובעת כיום את הנציגים .
 במידה והתערבות נתניהו לא תשפיע על נוסח החוק ,  הוא יעבור כמעט בוודאות בהצבעה בקריאה השנייה והשלישית ,  שיתקיימו ככל הנראה בשבוע הבא .
 עוד באותו נושא:אושרה ההכנה לחוק מינוי שופטים : " דיל מסריח"ש"ס :  נתמוך בחוק גרוניס - אם תשונה ועדת השופטיםהחוק לשינוי הוועדה לבחירת שופטים דוהר קדימה 

מסתמן :  וינשטיין לא יגן על חוק לשכת עורכי הדין
התיקון לחוק שעניינו בשינוי הוועדה לבחירת שופטים ,  אושר בהכנה לקריאה שנייה ושלישית .  וינשטיין :  ההסדר מעורר קשיים חוקתיים .  על רקע ההתנגדות ,  ידון נתניהו בנושא עם נאמן בטרם ההצבעה

