זועבי תדרוש באו"ם :  להעמיד לדין את נתניהו
חברת הכנסת מבל"ד תעיד מחר בירדן בפני הוועדה של מועצת זכויות האדם של האו"ם לבדיקת אירועי המשט לעזה .  היא צפויה להמליץ בפני חבריה לפעול להעמדתם לדין של רה"מ ,  שר הביטחון והרמטכ"ל  " בגין אחריותם האישית להשתלטות הנפשעת והפיראטית "  על הספינה  " מרמרה "
 ח"כ חנין זועבי  ( בל"ד )  תמליץ מחר  ( שלישי )  בפני ועדת האו"ם לחקר אירועי המשט לעזה לפעול להעמדתם לדין של ראש הממשלה בנימין נתניהו ,  שר הביטחון אהוד ברק והרמטכ"ל ,  רב אלוף גבי אשכנזי ,  בבית דין בינלאומי .  ח"כ זועבי תמסור את המלצתה בעמאן ,  בירת ירדן ,  בפני הוועדה שהוקמה על ידי מועצת זכויות האדם של האו"ם .  
כמו כן ,  זועבי צפויה לדרוש מחברי הוועדה לחקור את נתניהו ,  ברק ואשכנזי בנושא אחריותם להשתלטות על האונייה  " מרמרה "  ב-31 במאי .  חברת הכנסת מבל"ד תדרוש לחקור את השלושה על  " אחריותם האישית על ההשתלטות הנפשעת והפיראטית על משט החירות ".  בנוסף ,  היא עתידה לבקש מהוועדה להרחיב את סמכויותיה ולחקור את  " עבירות ישראל על החוקים הבינלאומיים בהטלת המצור על עזה ,  כולל את פשעי המלחמה והפשעים ,  המבוצעים ברצועה מזה ארבע שנים ".  מלשכתה של זועבי נמסר ,  כי חברת הכנסת מקווה  " בשם משפחות הקורבנות ומשתתפי המשט וכל כוחות הצדק בעולם ,  כי הוועדה תחקור ביושר ובהגינות ,  ושלא תיכנע ללחצים הכבדים שישראל מפעילה בדרך כלל ".  
בתוך כך ,  ח"כ זועבי דרשה משר הביטחון ,  אהוד ברק ,  לאפשר לוועדה לחקור את החיילים שהשתתפו בהשתלטות על המשט .  כמו כן היא שלחה מכתב לשר לביטחון הפנים יצחק אהרונוביץ' ,  בדרישה לאפשר לשייח' ראאד סלאח להעיד בפני הוועדה גם מבין כתלי בית-הכלא ,  ולאפשר את שחרור יומנו האישי של סלאח שבו הוא תיעד באופן שוטף את ההתרחשויות על סיפונה של ה"מרמרה ".  
השתתפותה של זועבי במשט לעזה והצהרותיה נגד הצמרת המדינית-ביטחונית בישראל הביאו לתגובות נזעמות הן במערכת הפוליטית והן בציבור הישראלי .  בחודש יולי החליטה מליאת הכנסת יולי לשלול את זכויות היתר של זועבי ,  ולפני מספר שבועות צה"ל חשף סרטונים מן המשט ,  המציגים את הח"כית כשהיא נמצאת בסמוך לפעילי ארגון IHH על הספינה  " מרמרה ",  אשר היו חמושים באלות ובמוטות .  מנגד ,  ח"כ זועבי הכחישה בתוקף את ההאשמות שהופנו נגדה .  לדבריה , " גורמים בישראל ניסו להציג אותי כטרוריסטית ,  הסיתו ושיקרו ",  ושלילת זכויותיה מהווה אקט אנטי-דמוקרטי .
 
זועבי תדרוש באו"ם :  להעמיד לדין את נתניהו
חברת הכנסת מבל"ד תעיד מחר בירדן בפני הוועדה של מועצת זכויות האדם של האו"ם לבדיקת אירועי המשט לעזה .  היא צפויה להמליץ בפני חבריה לפעול להעמדתם לדין של רה"מ ,  שר הביטחון והרמטכ"ל  " בגין אחריותם האישית להשתלטות הנפשעת והפיראטית "  על הספינה  " מרמרה "
 
