כתב ההגנה של שרה נתניהו : " שירה רבן מתחזה שאינה כשירה נפשית "
 רעיית ראש הממשלה הגישה באמצעות עורך דינה את המענה לכתב התביעה של העובדת לשעבר במעון ,  ודרשה למחוק אותו לחלוטין .  על שעות העבודה : " עבדה 5 שעות ביום ";  על התקרית האלימה : " גם מחבר של רומן זול היה מבין שאדם 'הנס על נפשו' לא מספיק להחליף בגדים "
 רעיית ראש הממשלה שרה נתניהו הגישה היום  ( חמישי )  באמצעות עורך דינה יוסי כהן את כתב ההגנה כמענה לתביעתה של שירה רבן ,  עובדת המעון ,  שטענה ליחס בזוי ותנאי העסקה לא חוקיים במעון ראש הממשלה .  כתב ההגנה תקף בחריפות את הטענות שהועלו בכתבי התביעה המקורי והמתוקן ,  דרש למחוק את התביעה והכחיש כמעט את כל סעיפיו .
 בכתב ההגנה נטען כי  " רבן בעצמה ,  מצהירה כי היא 'נמצאת במצב נפשי רעוע ועליה לעבור אבחון פסיכולוגי בכדי לאמוד את חומרת הנזק שנגרם לה בשל התעללות קשה'  ( ציטוט מכתב התביעה  א.ס .)  ".  לפי כתב ההגנה ,  טענותיה של רבן נופחו במכוון ,  היא  " זקוקה דחיפות לאבחון פסיכולוגי "  ואינה כשירה משפטית וכי היא מתחזה שאינה חרדית . " כל הראיות מעידות על כך שלא מדובר בחרדית אלא במתחזה ,  שמלכתחילה עבדה במעון כדי לייצר יש מאין כותרות מזיקות ",  נכתב .  
בנוגע לתקרית החמורה שתוארה בכתב התביעה ,  שבה נטען כי נתניהו התכוונה להכות את רבן  שנמלטה ממנה  נכתב בכתב ההגנה כי תיאור המקרה על יד ירבן אינו סביר ,  משום שציינה כי מיד לאחר התקרית החליפה את בגדיה . " אפילו מחברו של רומן זול מבין היה שאדם הנס על נפשו באימה אינו מחליף את בגדיו ,  ועוד מצליח להשקיף בזווית עינו  ( הדומעת  כך במקור )  ,  במתרחש סביבו  ( ומה עם התיק או יותר נכון המזוודה הענקית שאמורה להכיל את כל חפציה של התובעת ?  ". 
עוד נטען כי המסרונים שנמסרו עם כתב התביעה ,  והיו אמורים להוות הוכחה לתנאי ההעסקה הקשים במעון ולמצב שהם הביאו את העובדות אליו ,  מהווים למעשה ראיה למצבה הנפשי הרעוע של רבן . " ההודעות מעידות שהתובעת במצב נפשי רעוע ",  נכתב .  עוד הופרכו הטענות למספר שטיפת הידיים והטקסים הנדרשים באמצעות משוואות חשבוניות ,  והובהר כי לפי כרטיס הנוכחות שלה רבן עבדה במעון  " חמש שעות ביום ",  ולא  " שעות רבות ".  
כתב ההגנה גם תקף את הריאיון שהעניקה רבן לגיא פלג בחדשות 2 ,  וטען כי הוא מנוגד להצהרתה בכתב התביעה ולפיה היא נמנעת מחשיפה לאמצעי התקשורת . " הניתן להאמין שחרדית כה אדוקה וכה יראת שמיים עד שבביתה אין אפילו מכשיר רדיו תהפוך לפתע ל'כוכבת תקשורת' בערוץ 2 ?  ". עוד נכתב בכתב ההגנה כי שינוי המונח  " שפחה "  למונח  " אמה "  בכתב התביעה המתוקן מהווה  " זלזול בהחלטת בית הדין ",  שמתח ביקורת על השימוש במונח זה .  כתב ההגנה גם הטיל ספק במודעותה הנפשית של רבן לתוכן כתב התביעה ,  ולאינטרסים שעמדו מאחורי הגשתו .
 עוד נכתב ,  כי  " כתב התביעה המתוקן הוגש באורח תקדימי מספר שעות לאחר שניתנה החלטת בית הדין לעבודה ,  אך למרבה התמיהה ,  פרט לתיקונים מוטעים שנעשו ,  אף הם ברשלנות ,  והשמטות של מספר סעיפים ,  עדיין עומדת לפנינו 'אותה גברת בשינוי אדרת' ".  עוד נטען כי  " בעלי אינטרסים זרים "  סיבכו את רבן וניצלו את  " תמימותה והעדר הבנתה ".  
בכתב ההגנה נכתב גם כי נתניהו לא הייתה מעסיקתה של רבן ,  וכי לא קיבלה אותה לעבודה ,  לא הסדירה את תנאי עבודתה של רבן ,  לא קבעה את תנאי שכרה ,  לא שילמה אותו ולא הייתה יכולה לפטר אותה .  עוד נכתב כי בכוונת נתניהו להגיש תביעה נגדית נגד רבן בגלל הסכם הפרת הסודיות שנחתם עמה עם כניסתה לעבודה במעון .  
בכתב ההגנה של נתניהו היא סירבה להביע עמדה בנוגע לשאלת מחיקתה מכתב התביעה ,  וביקשה למחוק את כתב התביעה עצמו .  כזכור ,  נתניהו סירבה להיות צד לתביעה נגד מני נפתלי וגיא אליהו ,  שעליה ביקשה לערער לאחר מכן כמי שנפגעה מתוצאות ההליך .
" התביעה היא ניסיון סחיטה מכוער שהגתה כשל ,  וקלונה נחשף ברבים ",  נכתב . " מסמך פגום ,  רשלני ,  מנוסח בלשון צהובה וקלוקלת וחסר כל בסיס משפטי ".  לסיכום ,  דרש עו"ד כהן בשמה של נתניהו למחוק את התביעה . " כתב התביעה הזוי ,  סתור ומעורר ספקות בקשר למודעותה הנפשית של התובעת לאמור בו ".  

כתב ההגנה של שרה נתניהו : " שירה רבן מתחזה שאינה כשירה נפשית "
 רעיית ראש הממשלה הגישה באמצעות עורך דינה את המענה לכתב התביעה של העובדת לשעבר במעון ,  ודרשה למחוק אותו לחלוטין .  על שעות העבודה : " עבדה 5 שעות ביום ";  על התקרית האלימה : " גם מחבר של רומן זול היה מבין שאדם 'הנס על נפשו' לא מספיק להחליף בגדים "
 
