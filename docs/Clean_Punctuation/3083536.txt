הפתרון של המשטרה למגנומטרים :  מצלמות חכמות ועיבוי כוחות בהר הבית
החלופה שגובשה תוצג בישיבת הקבינט הערב במטרה לפתור את המשבר והיא כוללת גם טכנולוגיה מתקדמת לזיהוי תווי פנים .  בדיון יעסקו השרים גם במשבר עם ירדן ,  ובלשכת נתניהו מכחישים כי עמאן דורשת לכרוך את שובו של המאבטח בהסרת המגנומטרים
שרי הקבינט המדיני-ביטחוני יתכנסו הערב  ( שני )  לדיון במשבר בהר הבית ובמשבר המדיני עם ירדן ,  בתום יממה של מאמצים ישראליים אינטנסיביים להגיע להסכמות עם הרשויות בירדן בנוגע לפינוי צוות השגרירות בעמאן .  
בראש סדר היום דרישת השלטונות בירדן לחקור את המאבטח שהיה מעורב באירוע הירי בשגרירות ,  ודרישת ירדן ,  הפלסטינים ,  ומדינות נוספות בעולם הערבי להסיר את המגנומטרים שהוצבו בכניסות להר הבית .  מלשכתו של נתניהו נמסר כי המגעים עם ירדן התנהלו  " באווירה של שיתוף פעולה "  והכחישו כי הייתה דרישה ירדנית לכרוך את שובו של המאבטח בהסרת המגנומטרים בהר הבית .
 בישיבה תציג המשטרה פתרון אבטחתי חלופי שגובש להבטחת השקט והביטחון בהר הבית במקום המגנומטרים ,  הכוללת שילוב של מצלמות חכמות עם טכנולוגיה מתקדמת לזיהוי תוי פנים ועיבוי משמעותי של כוחות השיטור בעיר העתיקה ובהר הבית .  
לקריאה נוספת:הקבינט דן במשבר בהר הבית ;  שליח טראמפ למזה"ת המריא לישראללפיד על הר הבית : " אי אפשר להתקפל ,  לא נקבל תכתיבים מאף אחד"נתניהו : " בניגוד לשמועות  הדיון על המגנומטרים היה אחראי "  
לאורך היום ,  קיים ראש הממשלה בנימין נתניהו שורה של התייעצויות ביטחוניות ושיחות עם גורמים מדיניים בניסיון לפתור את המשבר ולפנות את כל צוות השגרירות בעמאן חזרה לישראל .  ראש השב"כ נדב ארגמן נסע בצהריים לעמאן כדי לקיים שיחות עם בכירים ירדנים ,  ושגריר ירדן בישראל קיים פגישות במשרד החוץ בניסיון לסייע בהשגת פתרון .
 במקביל ,  השליח המיוחד של נשיא ארצות הברית דונלד טראמפ ,  ג'ייסון גרינבלט ,  נחת בישראל בשעות אחרי הצהריים כחלק ממאמצי הממשל להפיג את המתיחות .  עם נחיתתו ,  נסע גרינבלט ללשכת ראש הממשלה לפגישה עם נתניהו ,  שבה השתתף גם שגריר ארצות הברית בישראל דייוויד פרידמן .
 בישיבת הקבינט אמש ,  שנמשכה כשש שעות והסתיימה רק לקראת השעה 4:00 ,  דנו השרים באירועים המתגלגלים בירדן והמתיחות סביב הר הבית ,  אך לא התקבלה כל החלטה בנוגע להצבת המגנומטרים .  במשטרה הציגו בקווים כלליים את החלופה המוצעת להצבת המגנומטרים ,  שגובשה בתום פגישות של בכירי המשטרה עם כמה חברות אבטחה מובילות בארץ ובעולם .  
התכנית ,  שעלותה התקציבית מוערכת בסכום גבוה ,  טרם הוצגה בפני השרים בפירוט .  השרים יקבלו העקב סקירה מפורטת לגבי תכניה ,  כחלק מההחלטה על הסרת המגנומטרים .  
המשטרה הציבה היום מצלמות אבטחה נוספות מעל השערים המגנטיים .  במקביל ,  בנו פועלים גדרות ברזל קבועות בין שלושת השערים שנותרו פתוחים לכניסת מתפללים מוסלמים לאחר פיגוע הירי בהר ,  לפני כשבוע וחצי .  המפכ"ל רוני אלשיך ומפקד מחוז ירושלים ניצב יורם הלוי פיקחו על העבודות .
 אתמול לפנות בוקר הוצבו בשער השבטים מצלמות חכמות ,  בנוסף לגלאי המתכות שהוצבו בתחילת השבוע שעבר .  שער השבטים הוא הכניסה המרכזית להר הבית ,  הסמוכה לשער האריות ואחת מבין שלוש הכניסות שנפתחו עד כה ,  לצד שער שלשלת ושער המג'לס .  בינתיים ,  הופצו במזרח ירושלים כרוזים המבהירים כי הפלסטינים יסרבו לכל אמצעי אבטחה שתפעיל המשטרה ,  כמו גלאים ידניים ,  מצלמות ואמצעים נוספים .  
 ( עדכון ראשון :  17:30 )  

הפתרון של המשטרה למגנומטרים :  מצלמות חכמות ועיבוי כוחות בהר הבית
החלופה שגובשה תוצג בישיבת הקבינט הערב במטרה לפתור את המשבר והיא כוללת גם טכנולוגיה מתקדמת לזיהוי תווי פנים .  בדיון יעסקו השרים גם במשבר עם ירדן ,  ובלשכת נתניהו מכחישים כי עמאן דורשת לכרוך את שובו של המאבטח בהסרת המגנומטרים

