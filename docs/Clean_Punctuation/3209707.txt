רוסיה :  התקיפה של ישראל בסוריה  " פרובוקציה "  שסיכנה טיסות אזרחיות
מוסקבה אמרה כי מערכות ההגנה של משטר אסד יירטו 14 מ-16 הטילים ששיגר חיל האוויר מלבנון .  היחסים בין ישראל לרוסיה נקלעו למשבר אחרי שבספטמבר הופל בשוגג מטוס רוסי בעת תקיפה בלטקיה ועתה שוב זועמים במשרד ההגנה .  נתניהו :  שומרים על הקווים האדומים שלנו
משרד ההגנה של רוסיה אמר היום  ( רביעי )  כי התקיפות שיוחסו לישראל אתמול בסוריה סיכנו שני מטוסים אזרחיים וכינה זאת  " פרובוקציה ".  עוד נטען כי מערכות ההגנה האווירית של צבא אסד יירטו 14 מ-16 הטילים ששיגרו שישה מטוסי F-16 של חיל האוויר שתקפו מלבנון .  דובר משרד ההגנה במוסקבה ,  איגור קונשנקוב ,  אמר כי הטיסות ,  שזהותן לא פורטה ,  היו אמורות לנחות בביירות ובדמשק .  
לדברי קונשנקוב ,  צבא סוריה לא עשה שימוש בטילי קרקע-אוויר ובלוחמה אלקטרונית כדי  " למנוע טרגדיה ",  ולאפשר לבקרת השליטה האווירית של דמשק להסיט את נוסעי המטוסים לבסיס חיל האוויר הרוסי בחמימים .  עוד הוסיף כי חיל האוויר הישראלי שיגר פצצות מונחות לייזר תוצרת ארצות הברית מסוג GBU-39 ,  שרובן יורטו על ידי מערכות ההגנה האווירית הסורית .  שתיים מהן פגעו במתחמים לוגיסטיים במרחק שבעה קילומטרים מדמשק ,  וגרמו לפציעתם של שלושה אנשי צוות .  
היחסים בין ישראל לרוסיה נקלעו למשבר אחרי שבספטמבר הופל בשוגג מטוס רוסי בעת תקיפה בלטקיה .  מאז התקרית לפני כשלושה חודשים בלטקיה שלחה רוסיה סוללות מתקדמות מדגם S-300 כדי לעבות את מערכי ההגנה האווירית במדינה .  אחרי כחודשיים שבהם לא דווח על תקיפות ,  אתמול הייתה זו התקיפה השנייה בתוך חודש שמיוחסת לישראל והראשונה מאז ההודעה על נסיגת ארצות הברית מסוריה .  
לקריאה נוספת על התקיפה בסוריהדיווח בארה"ב :  בכירים בחיזבאללה נפצעו בתקיפה הישראלית בסוריהמשטר אסד :  ישראל תקפה באזור דמשק ;  צה"ל :  טיל שוגר מסוריה 
לפי דמשק ,  התקיפה כוונה נגד מחסן נשק ושלושה חיילים נפצעו בה .  הארגון הסורי לזכויות אדם דיווח כי היו אלו שלושה מחסני נשק של חיזבאללה ואיראן שהותקפו בפרברי דמשק .  הארגון ,  שמקום מושבו מבריטניה ,  מסר כי לא ידוע לו על נפגעים בתקיפה .  
במגזין ניוזוויק דווח כי בכירים בחיזבאללה נפגעו בתקיפות ,  אך ברשת אל-מיאדין המזוהה עם הארגון השיעי הכחישו זאת .  גורם במשרד ההגנה האמריקני אמר למגזין כי חיל האוויר תקף דקות ספורות לאחר שהבכירים בחיזבאללה עלו על מטוס שהיה מתוכנן להמריא לאיראן .  מהדיווחים עולה כי מטרות התקיפה היו מחסני נשק של מיליציות פרו-איראניות ,  ובהם נשק מונחה GPS משנת 2017 ,  שנחשב לאחד מאמצעי הלחימה המתקדמים ביותר המצוי בידי צבא איראן וחיזבאללה .
 צה"ל לא אישר כי תקף יעדים באזור דמשק ,  אך אמר כי שוגר טיל לכיוון ישראל ועל כן הופעלו מערכות הגנה אוויריות .  תושבים באזור השרון דיווחו על פיצוצים עזים ,  אולם לא היו נפגעים ולא נגרם נזק .  
ברקע הדיווחים ,  אמר ראש הממשלה בנימין נתניהו בטקס מסדר כנפיים בבסיס חצרים כי  " אנו עומדים איתן על הקווים האדומים שלנו ".  לדבריו , " החלטת הנשיא טראמפ להוציא את החיילים האמריקנים מסוריה לא משנה את מדיניותנו .  נגן על עצמנו בכוחות עצמנו מול כל איום ".  
אל הגינויים הצטרפה לבנון ,  שמשטחה פעלו לפי הדיווחים מטוסי חיל האוויר .  משרד החוץ מסר כי  " זכותה החוקית של סוריה להגן על אדמתה וריבונותה "  מפני התקיפות . " אנו קוראים לקהילה הבינלאומית ולמועצת הבטחון לגנות את השימוש שעשו המטוסים הישראליים בשטח האווירי של לבנון לביצוע תקיפות נגד מדינה אחות ".  
 ( עדכון ראשון :  13:42 )  

רוסיה :  התקיפה של ישראל בסוריה  " פרובוקציה "  שסיכנה טיסות אזרחיות
מוסקבה אמרה כי מערכות ההגנה של משטר אסד יירטו 14 מ-16 הטילים ששיגר חיל האוויר מלבנון .  היחסים בין ישראל לרוסיה נקלעו למשבר אחרי שבספטמבר הופל בשוגג מטוס רוסי בעת תקיפה בלטקיה ועתה שוב זועמים במשרד ההגנה .  נתניהו :  שומרים על הקווים האדומים שלנו

