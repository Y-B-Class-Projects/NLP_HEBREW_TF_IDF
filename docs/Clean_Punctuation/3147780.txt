ארגונים יהודיים בארה"ב על ביטול הסכם הפליטים : " שגיאה מוסרית "
 לאחר נסיגתו של נתניהו מן ההסכם שנחתם עם נציבות האו"ם לפליטים ,  הליגה נגד השמצה קראה לו  " להתקדם וליישם את ההסכם המקורי ".  נשיא התנועה הרפורמית אף עקץ את נתניהו שנסוג מן ההתחייבות  " כפי שהיה במתווה הכותל "
 ארגונים יהודיים בארצות הברית מתחו היום  ( ביקורת )  על החלטתו של ראש הממשלה בנימין נתניהו לסגת מן ההסכם שנחתם עם נציבות האו"ם לפליטים .  הליגה נגד השמצה ,  שהעבירה תחילה הודעה המברכת על המתווה המקורי ,  פרסמה אמש הודעה מעודכנת שבה נכתב כי  " אנו מאוכזבים מכך שראש הממשלה בנימין נתניהו נסוג מיישום ההסכם עליו הודיע מוקדם יותר עם מבקשי המקלט מאפריקה ". 
בליגה מסרו עוד כי הם  " מפצירים בנתניהו להתקדם וליישם את ההסכם המקורי עם האו"ם .  אין אלטרנטיבה מלבד למצוא הסדר הומני ואתי שיאפשר יישוב מחדש של עשרות אלפי פליטים ". 
הוועד היהודי-אמריקני  ( AJC )  הביע צער על החלטתו של ראש הממשלה ומסר כי  " אתמול קיבלנו בברכה את הודעתו של ראש הממשלה על ההסכם שנחתם מול נציבות האו"ם לפליטים ".  מנכ"ל הארגון דיוויד האריס הוסיף כי  " האתגרים הניצבים בפני ישראל בנוגע למהגרים הם מורכבים ביותר .  ועדיין ,  ביטול ההסכם מצדו של ראש הממשלה הוא מצער ". 
עוד בנושא בוואלה ! NEWS:פרסום ראשון :  המבקר לא יבדוק התנהלות נתניהו במשבר מבקשי המקלטחיפוש מדינת מקלט וקרע מול בג"ץ :  התרחישים האפשריים בדרך למתווה חדשנתניהו מקדם פתרון עוקף בג"ץ - ומבקש לפתוח מחדש את מתקן חולות 
נשיא התנועה הרפורמית הרב ריק ג'ייקובס כתב בעמוד הטוויטר שלו כי ביטול ההסכם הוא  " שגיאה מוסרית של ראש הממשלה בנימין נתניהו שהתכופף בפני לחץ פוליטי ונטש את הפשרה ההומנית שאליה הגיע עם האו"ם בנוגע למבקשי המקלט ".  ג'ייקובס הוסיף כי  " למרבה הצער ,  זה לא מפתיע מצד ראש הממשלה שנסוג מן ההתחייבות במתווה הכותל .  ישראל וידידותיה חייבות לדחוף את ראש הממשלה להשיב את הסכם הפשרה ". 
בעקבות הודעתו אתמול על ביטול ההסכם ,  נתניהו מתכוון לפנות לראשי סיעות הקואליציה ובראשם לשר האוצר משה כחלון בדרישה לפתוח מחדש את מתקן  " חולות "  לשוהים בלתי חוקיים ולקדם את חקיקת  " פסקת ההתגברות "  שנועדה לאפשר כליאת מסתננים בלתי חוקיים והוצאתם מישראל - בניגוד לעמדת בג"ץ .  גורמים בסביבתו של השר כחלון אמרו אמש כי הוא יתמוך בכל הצעה שתבוא לטיפול בנושא המסתננים ,  כולל חקיקתה של פסקת התגברות ,  שלה התנגד נחרצות עד כה .  

ארגונים יהודיים בארה"ב על ביטול הסכם הפליטים : " שגיאה מוסרית "
 לאחר נסיגתו של נתניהו מן ההסכם שנחתם עם נציבות האו"ם לפליטים ,  הליגה נגד השמצה קראה לו  " להתקדם וליישם את ההסכם המקורי ".  נשיא התנועה הרפורמית אף עקץ את נתניהו שנסוג מן ההתחייבות  " כפי שהיה במתווה הכותל "
 
