 " השחיתות שוברת שיאים ":  מאות הפגינו בתל אביב נגד נתניהו
צעדת המחאה ,  שאורגנה על ידי צעירי מרצ והמחנה הציוני ,  משכה אליה כ-200 איש שקראו : " ביבי ,  תתפטר ,  הציבור שווה יותר ".  בין הנוכחים גם הח"כים עמיר פרץ ותמר זנדברג והשר לשעבר אבי גבאי
מאות אנשים השתתפו הערב  ( שבת )  בצעדת מחאה בתל אביב נגד ראש הממשלה בנימין נתניהו .  הצעדה ,  שהחלה בקריית הממשלה והסתיימה בכיכר רבין ,  אורגנה על ידי צעירי מפלגות המחנה הציוני ומרצ .  בין הנוכחים :  הח"כים עמיר פרץ ,  יואל חסון ורויטל סויד  ( המחנה הציוני )  ותמר זנדברג  ( מרצ )  .  גם השר לשעבר אבי גבאי ,  שהתפקד באחרונה למפלגת העבודה,צעד .  
לפי הערכות ,  כ-200 איש השתתפו בצעדה ,  שנערכה ברקע חשיפת פרטי פרשות 1000 ו-2000 ,  שעוסקות בין היתר בחשד לקבלת מתנות אסורות בשווי מאות אלפי שקלים מאנשי עסקים במשך שנים ,  ובניסיון להיטיב עם מו"ל ידיעות אחרונות נוני מוזס בתמורה לסיקור אוהד .  המפגינים קראו : " ביבי ,  תתפטר ,  הציבור שווה יותר ",   " ממשלה מושחתת צריכה ללכת "  ו"בואו נבנה תקווה לשלטון ,  ולא שלטון ההון ".  
מהמטה שהוקם למען ההפגנה נמסר : " ממשלת נתניהו הורסת כאן כל חלקה טובה .  השחיתות והניתוק מהעם שוברים שיאים ,  גלי הסתה ,  השיסוי והגזענות יוצאים משליטה ,  הצעות חוק קיצוניות ולאומניות גוררות את ישראל לבידוד מסוכן ,  בזמן שכניעה בלתי נסלחת לקיצוניים מובילה את ישראל להרס החזון הציוני ". 
מחר צפוי מוזס להיחקר בפעם השלישית במשרדי יחידת להב 433 בלוד ,  במסגרת פרשה 2000 .  כמו כן ,  צפוי השבוע להיחקר גם נתניהו ,  אולם טרם נקבע מועד לחקירתו השלישית .  החוקרים ינסה לעמת את מוזס במהלך החקירה עם ממצאים חדשים שעלו בשבוע האחרון בפרשה ,  בין היתר בעדויות שנגבו ממעורבים נוספים .  לפי דיווח בחדשות 10 אמש ,  יתואם מועד לגביית עדות מבעלי  " ישראל היום "  איש העסקים שלדון אדלסון .  
עד כה הקפיד נתניהו להרחיק את עצמו מקשר ל"ישראל היום "  מאחר שהדבר מהווה עבירה על חוקי מימון מפלגות .  ואולם ,  ברגע שנתניהו הוקלט במהלך משא ומתן כזה עם מוזס ,  שלא ברור כמה פעיל היה החלק שנטל בו ,  יהיה לו מאוד קשה להגיד שהיומון הממומן על ידי מקורבו אדלסון פועל כמערכת עיתונאית עצמאית ושאין לו השפעה עליה .
 במסגרת פרשה 1000 ,  חשוד ראש הממשלה בקבלת טובות הנאה מאיש העסקים ארנון מילצ'ן ,  ובהן בקבוקי שמפניה וסיגרים .  רעייתו שרה נתניהו ,  אמרה השבוע בעדותה כי בקבוקי השמפניה ממילצ'ן היו בגדר  " חילופי מתנות לגיטימיים בין חברים ".  לפי חדשות 2 ,  נתניהו טענה בעדותה כי גם משפחת ראש הממשלה רכשה מתנות עבור מילצ'ן ,  וכי במהלך עדותה על ידי חוקרי היחידה הארצית לחקירות הונאה  ( יאח"ה )  היא  " איבדה משלוותה מעת לעת ".  
עוד נחשף כי בשנים 2012-2010 הזמין איש העסקים מילצ'ן משקאות בסך כולל של יותר מ-57 אלף שקלים .  על פי הדיווח ,  אנשיו של מילצ'ן ריכזו את כרטיסיות הזמנת המשקאות האלכוהוליים שרכש בחנות ברחוב גלגלי הפלדה בהרצליה פיתוח לאחר שהחלה החקירה המשטרתית בפרשה בחודש שעבר .
  ( עדכון ראשון :  20:00 )   

" השחיתות שוברת שיאים ":  מאות הפגינו בתל אביב נגד נתניהו
צעדת המחאה ,  שאורגנה על ידי צעירי מרצ והמחנה הציוני ,  משכה אליה כ-200 איש שקראו : " ביבי ,  תתפטר ,  הציבור שווה יותר ".  בין הנוכחים גם הח"כים עמיר פרץ ותמר זנדברג והשר לשעבר אבי גבאי

