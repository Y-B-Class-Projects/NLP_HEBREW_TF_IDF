נאה דורש ,  נאה מקיים :  כמה שילם ארדואן לקורבנות מלחמה ? 
לאחר שישראל התנצלה על הרג האזרחים הטורקים בהשתלטות על הספינה  " מרמרה ",  דורשת טורקיה מיליון דולר על כל קורבן .  בדקנו מה גובה הפיצויים ששילמו הטורקים במקרים דומים
שלושה שבועות חלפו מאז פסע ראש הממשלה בנימין נתניהו צעד משמעותי לקראת השבת היחסים בין טורקיה לישראל למסלולם ,  כאשר הביע התנצלות על הרג תשעת האזרחים הטורקים על סיפון המאווי מרמרה במשט לעזה ב-2010 .  מלבד ההתנצלות ,  בשיחה בין נתניהו לראש ממשלת טורקיה רג'פ טייפ ארדואן  בתיווכו של נשיא ארצות הברית ברק אובמה  הוסכם גם על החזרת השגרירים וביטול ההליכים המשפטיים נגד חיילי צה"ל שלקחו חלק בהשתלטות על הספינה .  
אלא שסוגיה אחת ,  עליה הסכימו שני המנהיגים בשיחת הטלפון ביניהם באופן עקרוני בלבד ,  נותרה עדיין לא פתורה .  לאחר שלוש שנים של נתק ביחסים והתבטאויות חריפות מצד בכירי הממשל הטורקי נגד ההנהגה הישראלית ,  הסכים נתניהו לפצות את משפחות תשעת הקורבנות הטורקים .  עם זאת ,  גובה הפיצויים לכל משפחה נותר ,  לפי שעה ,  לוט בערפל .  הטורקים דורשים לא פחות ממיליון דולרים לכל הרוג ,  ואילו ישראל מוכנה לשלם עד 100 אלף דולרים בלבד .
 עם זאת ,  אמש דווח כי יציאתם לטורקיה של ראש המועצה לביטחון לאומי ,  יעקב עמידרור ,  ושליחו של ראש הממשלה בנימין נתניהו ,  יוסף צ'חנובר ,  נדחתה ל-22 באפריל .  גורמים בירושלים מסרו כי יציאתם של השניים לאנקרה כדי לדון בפיצויים שתעניק ישראל למשפחות קורבנות משט המרמרה ובהשבת השגרירים לשתי המדינות ,  נדחתה לבקשת הטורקים .
 עמידרור וצ'חנובר ,  לשעבר מנכ"ל משרד החוץ ,  היו אמורים לצאת לטורקיה ביום חמישי הקרוב .  עם זאת ,  הגורמים אמרו כי מדובר בדחייה  " מסיבות טכניות ".  הם הבהירו כי לא מדובר במשבר נוסף עם הטורקים ,  אולם לפי שעה לא ברור מהן הסיבות שגרמו לביטול יציאת הצוות הישראלי ,  שתוכננה כשבוע מראש .  
סוגיית המחלוקת הזו הובילה אותנו לבדוק מהו תעריף ריאלי לפיצוי משפחות של קורבנות מלחמה ,  ולא פחות מעניין - כמה שילמו הטורקים במקרים דומים ?  מבדיקת וואלה !  חדשות עולה כי לרוב ,  קבעו הטורקים רף נמוך בהרבה לפיצוי מזה שהם דורשים עתה מישראל .  כך ,  למשל ,  העניקו הטורקים פיצוי בסך 67 אלף דולרים לכל אחת מ-34 משפחותיהם של תושבים כורדים מדרום המדינה ,  שנהרגו במתקפה אווירית של צבא טורקיה בדצמבר 2011 .  הם זוהו אז בטעות כלוחמי המחתרת הכורדית  ( PKK )  .  חודשיים אחרי האירוע הטרגי התייצב ארדואן מול המצלמות ,  לקח אחריות על ההרג והודיע על גובה הפיצויים .  
במקרה אחר שילמה טורקיה כמיליון ו-400 אלף דולרים למשפחתה של הלן בנטלי ,  אזרחית בריטניה שנהרגה בפיצוץ מיניבוס תיירים באתר הנופש קוסדאי ביולי 2005 .  בנטלי הייתה אחת מחמישה הרוגים בפיגוע הטרור ,  בו נפצעו גם ארוסה וכמה מבני משפחתה .  
במלחמת העולם הראשונה ביצעה האימפריה העות'מאנית רצח עם ,  שכונה  " שואת הארמנים ",  באופן מכוון ושיטתי .  טורקיה מעולם לא התנצלה ולא שילמה פיצויים למשפחות הנספים ,  שמספרם מוערך בין 800 אלף למיליון וחצי ,  תלוי את מי שואלים .  אגב ,  התעריף הטורקי למשפחתו של חייל שנהרג בעת מילוי תפקידו הוא כ-70 אלף דולרים .  
כמו אצל הטורקים ,  גם בישראל תעריף הפיצוי גמיש .  בהסכם סודי ,  שילמה ישראל שמונה מיליון דולרים למשפחתו של הבמאי והצלם הבריטי ג'ימס מילר ,  שנורה למוות ברפיח במאי 2003 על ידי סיור של צה"ל .  מפקח הכוח חרג אז מהוראות הירי ,  וישראל החליטה לשלם למשפחה ,  למרות שהכוח כלל לא היה מודע לכך שיש עיתונאים בגזרה .  
במקרה של פעילת השלום האמריקאית רייצ'ל קורי ,  שבמרץ 2003 נפלה לבור בשטח צבאי סגור ברפיח ונדרסה למוות על ידי דחפור של צה"ל ,  ישראל לא שילמה - ולו שקל ,  או דולר אחד .  באוגוסט אשתקד ,  בתום משפט שארך שנתיים וכלל עשרות עדויות ,  קבע בית המשפט המחוזי בחיפה שקורי  " הביאה את מותה על עצמה "  ודחה את תביעת הנזיקין שהגישה משפחתה .  בית המשפט דחה את טענות משפחת קורי ,  לפיהן נהג הדחפור ,  מסוג די-9 ,  דרס את קורי בכוונה תחילה .  
עוד על הפיוס בין טורקיה לישראלמדוע נדחתה יציאת הנציגים הישראלים לטורקיה ? נפגעי המרמרה :  לא נסיר התביעות נגד חיילי צהלהטורקים מרוצים מההתנצלות :  ניצחון פוליטי 

נאה דורש ,  נאה מקיים :  כמה שילם ארדואן לקורבנות מלחמה ? 
לאחר שישראל התנצלה על הרג האזרחים הטורקים בהשתלטות על הספינה  " מרמרה ",  דורשת טורקיה מיליון דולר על כל קורבן .  בדקנו מה גובה הפיצויים ששילמו הטורקים במקרים דומים

