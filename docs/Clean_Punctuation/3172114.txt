אדלשטיין :  אם נתניהו יואשם בשוחד - הציבור יבקש שיסיק מסקנות
יו"ר הכנסת התייחס לחקירות נתניהו ,  שעמו ערך  " סולחה "  בשבוע שעבר . " אם יסתיימו בעסקת טיעון ,  לא מבין למה הוא צריך להתפטר ",  אמר בשיחה עם עיתונאים .  על יחסיו עם רגב : " מי שרוצה ליישר את ההדורים - דלתי פתוחה "
  ( אדלשטיין על הסיכום עם נתניהו בנוגע לטקס המשואות ,  בחודש אפריל )  
יו"ר הכנסת יולי אדלשטיין אמר היום  ( שני )  בשיחה עם עיתונאים בכנסת כי אם  " יוגש כתב אישום חמור בנושאים של שוחד או משהו שקשור לצוללות "  נגד ראש הממשלה בנימין נתניהו , " אז רוב הציבור יגיד שהוא צריך להסיק מסקנות ".  כשנשאל  " האם רוב הציבור כולל גם אותך ?  "  - הוא הגיב בחיוב .  
עם זאת ,  אדלשטיין הדגיש כי אם  " יהיו דברים שבשימוע או במשפט יסתיימו בעסקת טיעון ,  הודאה וקנס - לא מבין למה הוא צריך להתפטר ".  אדלשטיין ציין כי  " התמונה שמצטיירת כרגע מהתקשורת היא אולי שלא כל הדברים הקשים ששמענו עליהם יגיעו לכתב אישום ". 
עוד בוואלה !  NEWS :" לצוד "  את בלוני התבערה כשהם באוויר :  המערכת שתילחם בטרור ההצתותבעקבות הביקורת :  נדחו ההמלצות להתיר ריבוי נשים בחברה הבדואיתפאד קפאו למיטה :  האוכל שביקשו הנערים שחולצו מהמערה בתאילנד 
אדלשטיין ,  שערך בשבוע האחרון  " סולחה "  עם נתניהו ,  התייחס בקולו לראשונה מאז העימות המתמשך סביב נאומו בטקס הדלקת המשואות ליחסים עם ראש הממשלה . " חזרנו ליחסים כמו תמיד ",  הוא אמר . " כל מי שחלם שאפשר לתת מכת מחץ וזהו ,  טעה ".  
בשיחה אדלשטיין טען כי  " היה ברור לשני הצדדים שהיחסים יחזרו בנקודה הנכונה .  שנינו סיכמנו שהפרשה מאחורינו ומבחינתי זה נגמר ".  הוא הוסיף כי  " אילו היו משאירים את זה לשנינו - כולם היו יוצאים מזה הרבה יותר טוב .  אני לא מסתיר שנירמול היחסים עם ראש הממשלה עוזר בפריימריז ".  
כשהוא נשאל האם כעס על כך שנתניהו הפר את הסיכום על אורך נאומו בטקס ,  אדלשטיין הגיב : " אתה לא היית כועס ?  ".  במהלך השיחה התייחס יו"ר הכנסת גם ליחסיו עם השרה מירי רגב בעקבות טקס הדלקת המשואות ולאפשרות שהוא יישר את ההדורים עמה . " אני לא רבתי עם אף אחד ",  אמר . " מי שרוצה ליישר איתי את ההדורים - דלתי פתוחה תמיד ".  אדלשטיין גם אמר כי הוא דוחה את הפרשנויות לפיהן ראש הממשלה דחק את רגב כדי לקרב אותו . " נתניהו רוצה שכל אגפיו יהיו מכוסים .  הוא לא כל כך מהר דוחק את מירי רגב והיא לא כל כך מהר נמחקת מהרשימה ".  
במהלך התדרוך עם העיתונאים הוא גם קרא לשר האוצר משה כחלון ,  לשרים נפתלי בנט ואיילת שקד ולשר אביגדור ליברמן לשוב לליכוד : " לא הייתי מתנגד שכל בכירי הליכוד לשעבר יחזרו לליכוד ".  הוא הוסיף כי  " אין לי ספק שאנשים שהוזכרו כאן אם יתמודדו ברשימה הבאה לכנסת  ,  הם ייכנסו במקומות גבוהים ".  על האפשרות שיתמודד לנשיאות אמר : " מאד נהנה שמדברים בתקשורת ובציבור - זה נורא מחמיא אבל אני לא יודע ".  
יו"ר הכנסת העריך כי חוק הגיוס לא יובא לאישור בקריאה שניה ושלישית במושב הנוכחי והוסיף כי לדעתו  " חוק הלאום יעבור אבל יוגשו נגדו בג"צים ".  אדלשטיין גם לא חסך ביקורת מחברי הכנסת הערביים בסיעת בל"ד . " במצב שבל"ד לא קיימים בכנסת ,  מדינת ישראל ,  הציבור הערבי ,  דו-קיום ,  כולם יהיו במצב טוב יותר כי קיצוניים הזויים הם לא מה שאנחנו צריכים ",  אמר .
 אדלשטיין גם התייחס לביקורת שהשמיע לא פעם על ח"כים שפנו לבג"ץ נגד חוקים שעברו בכנסת : " מעולם לא הסתרתי שזו בושה וחרפה שח"כים הולכים לבג"ץ ,  על כל נושא שהוא .  אני אומר לכל מי שמרגיש מושפל - על זה אתה מקבל משכורת .  תעבוד בכנסת ".  

אדלשטיין :  אם נתניהו יואשם בשוחד - הציבור יבקש שיסיק מסקנות
יו"ר הכנסת התייחס לחקירות נתניהו ,  שעמו ערך  " סולחה "  בשבוע שעבר . " אם יסתיימו בעסקת טיעון ,  לא מבין למה הוא צריך להתפטר ",  אמר בשיחה עם עיתונאים .  על יחסיו עם רגב : " מי שרוצה ליישר את ההדורים - דלתי פתוחה "
 
