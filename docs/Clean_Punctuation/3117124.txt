טראמפ יכריז הערב :  ירושלים בירת ישראל ;   " השגרירות תעבור בעתיד "
 בנאום שיישא הערב ,  צפוי נשיא ארצות הברית גם להביע תמיכה בפתרון שתי המדינות לראשונה מאז נכנס לתפקידו .  במקביל להודעה על קידום המהלך להעברת השגרירות ,  טראמפ יחתום היום על דחייה נוספת של שישה חודשים במימוש החוק : " זה תהליך שייארך שנים "
 -בכיר בבית הלבן אישר כי טראמפ יכיר בירושלים כבירת ישראל ויודיע על העברת השגרירות ,  תהליך ש"ייארך שנים "- טראמפ צפוי להביע תמיכה פתרון שתי המדינות ,  אם הצדדים יהיו מעוניינים- אתמול שוחח טראמפ עם אבו מאזן ,  המלך עבדאללה ונשיא מצרים א-סיסי בטלפון- ארה"ב הזהירה את אנשי הסגל הדיפלומטי בארץ מהגעה לשטחי הרשות הפלסטינית ומזרח ירושלים- חמאס ופתח הכריזו על ימי זעם בשטחים 
נשיא ארצות הברית דונלד טראמפ יישא היום  ( רביעי )  ב-20:00 נאום מיוחד ובו יכיר בירושלים כבירת ישראל ויודיע על כוונתו להעביר לשם את השגרירות - כך אמר הלילה בכיר בבית הלבן .  לדבריו , " אנחנו רואים זאת הכרה במציאות .  גם מבחינה היסטורית ,  זו הבירה של העם היהודי ושל האמונה היהודית מימים ימימה .  גם בעת המודרנית ,  זה מקום מושבה של הממשלה ,  של כמעט כל משרדי הממשלה ושל בית המשפט העליון ". 
במקביל ,  בניסיון לרכך את ההתנגדות הפלסטינית למהלך ,  הנשיא טראמפ צפוי להודיע לראשונה מאז נכנס לתפקידו על תמיכה עקרונית בפתרון שתי המדינות . " עיכוב ההכרה בירושלים כבירת ישראל לא תרמה דבר לקידום השלום בשני העשורים האחרונים ",  אמר הבכיר בממשל בתדריך מיוחד לעיתונאים שכינס הבית הלבן לקראת ההכרזה הצפויה . " הנשיא טראמפ מוכן לתמוך בפתרון שתי המדינות לסכסוך ,  אם שני הצדדים יסכימו על כך .  הוא גם מכיר בכך שהגבולות הספציפיים של הריבונות הישראלית בירושלים ייקבעו במשא ומתן ". 
עוד בוואלה !  NEWS:גורמי ביטחון הזהירו את נתניהו וארה"ב :  שינוי המצב בירושלים יביא להתלקחותטראמפ הודיע לאבו מאזן ולמלך ירדן :  בכוונתי להעביר את השגרירות"טראמפ לא יעביר השגרירות לירושלים - אך יכיר בה כבירת ישראל "  
בנוסף ,  הבהירו בבית הלבן כי תהליך העברת השגרירות לירושלים  " ייארך שנים "  וכי טראמפ יחתום היום על דחייה נוספת בחצי שנה של יישום המהלך .  בבית הלבן נימקו זאת בכך שהם רוצים להימנע ממצב שבו הקונגרס מטיל סנקציות על מחלקת המדינה .  בחוק המקורי להעברת השגרירות משנת 1995 ,  נקבע שאם הנשיא לא חותם על דחייה בהעברת השגרירות ובמקביל הממשל לא מבצע את לשון החוק ,  הקונגרס רשאי להטיל עיצומים כספיים על משרד החוץ .
" הנשיא יודיע שהוא מנחה את מחלקת המדינה להתחיל בתהליך ההעברה של השגרירות מתל אביב לירושלים .  זה לא אומר שזה יקרה מחר ,  יש שם כאלף אנשים ואין מקום שאליו הם יכולים לעבור כיום .  ייקח זמן למצוא מקום ,  לפתור את הדאגות לגבי הביטחון ,  לעצב את המבנה ולבנות אותו - זה לא תהליך קצר ",  הבהירו בבית הלבן .  טראמפ לא ינקוב בלוחות זמנים קונקרטיים לביצוע המהלך .
 הגורם הבכיר הוסיף כי  " בנקיטת הפעולה הזו ,  הוא ימלא הבטחת בחירות שניתנה על ידי מועמדים רבים לנשיאות בעבר .  המהלך נתמך בצורה רחבה על ידי שתי המפלגות בקונגרס .  הנשיא הנחה את מחלקת המדינה לפתח תכנית להעביר את השגרירות עם הנטל המינימלי האפשרי על משלמי המיסים ".  
לדבריו , " הנשיא מכיר בכך שהמעמד של ירושלים הוא נושא רגיש ביותר ,  אבל אי אפשר להתעלם מהאמת הפשוטה שמדובר במקום בו נמצא בית המחוקקים הישראלי ,  בית המשפט העליון ובית ראש הממשלה ,  ומכך נובע שזו הבירה של ישראל .  הנשיא מחויב להשיג שלום בין ישראל והפלסטינים והוא אופטימי כי ניתן להשיג שלום ".  עוד הובהר כי טראמפ לא מקבל החלטה שמשפיעה על הגבולות ,  דבר שיידון בין הצדדים . " אחרי שניסינו זאת במשך 22 שנה ,  הגיע הזמן להכיר במציאות .  הנשיא סבור שזה הדבר הנכון והזמן הנכון ",  אמר .
 הבכיר הוסיף כי זו הייתה עמדתו של טראמפ עוד לפני שנהיה הנשיא והוסיף כי הוא  " מעודד מההתקדמות שצוותו עשה בנוגע לתהליך השלום ".  לדבריו , " דברים קורים שהציבור לא יודע עליהם ,  והם ייוודעו בבוא העת .  זו הסיבה שבגללה הנשיא עדיין אופטימי .  הנשיא רוצה בהצלחת השלום ,  הוא שמע את השאיפות הפלסטיניות והוא רוצה למצוא דרך להשיג את המטרות האלה ".  הוא הבהיר כי בממשל האמריקני  " לא משנים את הסטטוס קוו לגבי המקומות הקדושים "  ו"משאירים מקום לקידום תהליך השלום ".  
על האפשרות שההודעה של טראמפ תגרור תגובה אלימה מצד הפלסטינים אמר הבכיר כי  " הממשל מתואם בתמיכה בפעולה היסטורית זו .  סוכנויות ומשרדים נקטו בצעדים להגברת ביטחון אנשינו במזרח התיכון ".  לגבי השאלה על תגובת הפלסטינים למהלך ,  השיב הגורם בבית הלבן כי  " הרשות הפלסטינית תצטרך לקבל את ההחלטות שלה .  הנשיא מאשר את המציאות .  הוא לא מקבל החלטה שמשפיעה על הגבולות ועל הריבונות ,  זה ייקבע בסיום המשא ומתן ".  לדבריו , " המחשבה שעמימות או היעדר הכרה תתרום לקידום השלום לא הוכיחה עצמה במשך 22 שנה .  ניסינו את זה .  ברור כעת שהמיקום הפיזי של השגרירות הוא לא פקטור לכינון שלום או להיעדרו ".  
כשנשאל האם השגרירות תהיה במערב העיר או במזרחה ,  ענה כי  " חלק מההנחיה של הנשיא למחלקת המדינה היא למצוא אתר ,  אין לנו מקום להודיע עליו כרגע ". 
פקיד בכיר אחר בממשל מסר לוואלה ! NEWS כי  " הנשיא ידגיש עד כמה הוא מחויב לשלום .  בזמן שהוא מבין כיצד גורמים מסוימים יכולים להגיב ,  אנחנו עדיין עובדים על התכנית שלנו ,  שעדיין אינה מוכנה .  יש לנו זמן לעשות זאת כמו שצריך ולראות איך אנשים מרגישים אחרי שיעכלו את החדשות הללו לאורך תקופת זמן ".  
לקראת החלטתו שוחח אתמול טראמפ עם ראש הרשות הפלסטינית אבו מאזן ,  מלך ירדן עבדאללה ,  מלך סעודיה סלמאן ונשיא מצרים א-סיסי ,  שהתנגדו כולם למהלך .  א-סיסי קרא לטראמפ לשמור על הסטטוס-קוו ,  והמלך סלמאן אמר כי העברת השגרירות היא  " צעד מסוכן שילהיט את רגשות המוסלמים ".  המלך עבדאללה אמר בשיחתו עם טראמפ כי ירושלים היא המפתח להשגת שלום ויציבות .
 מלשכת אבו מאזן נמסר כי טראמפ הבהיר כי בכוונתו להעביר את השגרירות לירושלים ,  וכי יו"ר הרשות הזהיר מההשלכות על תהליך השלום ,  ועל ביטחון ויציבות האזור והעולם .  אבו מאזן הדגיש את העמדה לפיה לא תהיה מדינה ללא מזרח ירושלים כבירה ,  כשלפי הדיווחים לא הוצבה בפניו מסגרת זמנים למהלך .
 דוברת הבית הלבן שרה סנדרס נשאלה על כך אתמול ואמרה כי  " הנשיא דיבר עם מנהיגי האזור ,  וימשיך לנהל שיחות עם גורמים רלוונטיים ".  עוד הוסיפה כי  " המנהיגים אינם מהווים אינדיקציה לדעה של מנהיגים בכל העולם ".  לדבריה , " הנשיא רוצה לקבל את ההחלטה טובה ביותר לארצות הברית ".  
בנוסף ,  שוחח טראמפ עם ראש הממשלה נתניהו .  הבית הלבן עדכן כי בשיחות הנשיא שוחח על מחויבותו למשא ומתן הישראלי-פלסטיני ועל חשיבותו .  עוד דיבר על שיתוף הפעולה האזורית ,  ועל החלטותיו הקרובות בנוגע לירושלים .
 בחמאס ובפתח הכריזו על ימי זעם בהמשך השבוע וברקע התגובות החריפות ,  הזהירה ארצות הברית את שליחיה הדיפלומטיים בישראל מהגעה לגדה המערבית ולעיר העתיקה בירושלים .  גורם ביטחוני בישראל עדכן כי מתקיימות הערכות מצב בעניין כל הזמן וכי הם ערוכים לכל תרחיש .
  ( עדכון ראשון :  22:59 )  

טראמפ יכריז הערב :  ירושלים בירת ישראל ;   " השגרירות תעבור בעתיד "
 בנאום שיישא הערב ,  צפוי נשיא ארצות הברית גם להביע תמיכה בפתרון שתי המדינות לראשונה מאז נכנס לתפקידו .  במקביל להודעה על קידום המהלך להעברת השגרירות ,  טראמפ יחתום היום על דחייה נוספת של שישה חודשים במימוש החוק : " זה תהליך שייארך שנים "
 
