עקב המהומות בטוגו :  נדחתה פסגת מדינות אפריקה בהשתתפות נתניהו
ביקורו של ראש הממשלה במדינות מערב הישבת השחורה נדחה לאור המשבר הפוליטי המחריף במדינה ,  ולבקשתו של הנשיא .  משרד החוץ : " הנשיא הדגיש שהצלחת האירוע מצריכה היערכות מורכבת "
 ממשלת טוגו החליטה היום  ( שני )  לבטל את ועידת הפסגה המשותפת לראש הממשלה בנימין נתניהו ולמנהיגי מדינות אפריקה שתוכננה להתקיים בחודש הבא במדינה ,  לאור המשבר הפוליטי המחריף במדינה .  נשיא טוגו פאורה גנאנסינגבה הודיע על כך לראש הממשלה בימים האחרונים ,  והשניים סיכמו שהוועידה תידחה למועד מאוחר יותר שיוסכם בין המדינות .
 הפסגה בטוגו היתה אמורה להיות נסיעתו השלישית של נתניהו לאפריקה בשנתיים האחרונות ,  אחרי ביקורו בקיץ 2016 ברואנדה ,  קניה ,  אוגנדה ואתיופיה ,  והשתתפותו בפסגת המדינות החברות בארגון ECOWAS בליבריה ביוני האחרון .  הוועידה בטוגו הייתה אמורה להיות המשך המסע של נתניהו לחיזוק הקשרים עם אפריקה ,  שבו היה אמור להתמקד במדינות מערב היבשת .  
ואולם ,  הוועידה עוררה התנגדות של מדינות ערב שניסו להפעיל לחץ על ביטולה ,  ולכך נוספו אירועי השבועות האחרונים בהם החלו הפגנות המוניות בטוגו נגד שלטונו של הנשיא - שמשפחתו שולטת בטוגו זה חמישים שנה - בדרישה שהנשיא יבצע רפורמה של הגבלת כהונה .  על רקע האירועים ,  נשיא טוגו הודיע לנתניהו על דחיית הוועידה .  במשרד החוץ אמרו היום כי הנשיא אמר שהוא נרתם אישית לקדם את הפסגה אבל  " הדגיש שהבטחת הצלחת האירוע החשוב מצריכה הכנות משמעותיות והיערכות מורכבת ". 
נתניהו נפגש עם נשיא טוגו גם במסגרת ועידת ECOWAS ,  שם אירעה תקרית מביכה בין מאבטחי שני המנהיגים ,  וגם אירח את הנשיא גנאנסינגבה בביקור בישראל בחודש שעבר . " טוגו היא ידידת אמת של ישראל ",  הכריז .  הנשיא הביע הערכה משותפת כשחתם בספר האורחים של מעון ראש הממשלה : " אני חולם על חזרתה של ישראל לאפריקה ועל חזרתה של אפריקה לישראל ".  
ההודעה על ביטול הוועידה מגיעה בתחילת ביקורו של מסע מדיני היסטורי אחר שנתניהו מקיים השבוע ,  כשיהיה לראש הממשלה הישראלי המכהן הראשון שמבקר במדינות אמריקה הלטינית .  במסגרת המסע ,  נתניהו צפוי לבקר בארגנטינה ,  קולומביה ומקסיקו ,  ולהיפגש עם מנהיגי מדינות אלה והקהילות היהודיות ,  וגם עם נשיא פרגוואי הורסיו קרטס שיגיע לבואנוס איירס לפגישה עם ראש הממשלה .  בסוף השבוע נתניהו צפוי להמשיך לארצות הברית ,  לקראת נאומו השנתי בעצרת הכללית של האו"ם בשבוע הבא ופגישתו השלישית עם נשיא ארצות הברית דונלד טראמפ .  

עקב המהומות בטוגו :  נדחתה פסגת מדינות אפריקה בהשתתפות נתניהו
ביקורו של ראש הממשלה במדינות מערב הישבת השחורה נדחה לאור המשבר הפוליטי המחריף במדינה ,  ולבקשתו של הנשיא .  משרד החוץ : " הנשיא הדגיש שהצלחת האירוע מצריכה היערכות מורכבת "
 
