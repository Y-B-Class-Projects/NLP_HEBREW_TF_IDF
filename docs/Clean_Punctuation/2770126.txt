נתניהו : " עלינו להיות ערוכים למערכה ממושכת "
 על רקע ביקורת בינלאומית הולכת וגוברת לפעילות צה"ל ברצועת עזה ,  הבהיר ראש הממשלה  " לא נסיים את המבצע בלי טיפול במנהרות ".  
" אנחנו צריכים להיות ערוכים למערכה ממושכת .  אנחנו נמשיך לפעול בתקיפות ושיקול דעת עד השלמת משימתנו "  - כך הצהיר אתמול  ( שני )  ראש הממשלה בנימין נתניהו ,  במסיבת עיתונאים שכינס בבסיס הקריה בתל אביב .  נתניהו התייחס להמשך מבצע  " צוק איתן ",  ולפעילות צה"ל ברצועת עזה ,  על רקע ביקורת בינלאומית הולכת וגוברת .
" לא יתכן שאזרחי מדינת ישראל יחיו תחת איום מוות של טילים וחדירה ממנהרות מוות ,  הן מלמעלה והן מלמטה ",  הוסיף נתניהו , " גם בשעה זו אנחנו ממשיכים בפעולה לפגיעה במנהרות הטרור .  לא נסיים את המבצע בלי טיפול במנהרות שכל מטרתן השמדת אזרחנו ,  הרג ילדינו ".  
מבצע  " צוק איתן "  - סיקור מיוחד בוואלה !  חדשות:ניסיון חדירה בנחל עוז :  התושבים מסתגרים בבתיהםמזכ"ל האו"ם : " הנזק שנגרם בעזה - כהוריקן מעשה ידי אדם "" להפסיק להעדיף את אזרחי האויב על פני חיי בנינו"מבצע  " צוק איתן "  | היום ה-21 :  עדכונים שוטפים  
" אני מבקש להשתתף בצער המשפחות שיקיריהם נפלו ",  אמר נתניהו , " הם נפלו על הגנת המדינה וכולנו כואבים את לכתם .  אין מלחמה צודקת מזו ,  שבנינו הגיבורים נלחמים בה ".  
" להפסיק להעדיף את אזרחי האויב על פני חיי בנינו "
 ראש הממשלה הוסיף : " ידענו שיהיו לנו ימים קשים .  צריך אורך רוח ונחישות כדי להמשיך במאבק נגד ארגון טרור רצחני ששואף להשמידנו ". 
לדבריו , " החמאס הפר את כל ההצעות להפסקות אש .  עומד מולנו אויב אכזב המתאכזר לא רק כלפינו ,  אלא גם כלפי אזרחיו .  הוא מנצל את אזרחיו כדי שיספגו קורבנות תוך כדי שהם משגרים הרג לשטחנו ". 
שרים במשדר וואלה !  חדשות :  לא להפסקת האש
נתניהו התייחס ליוזמות הבינלאומיות לסיום המשבר : " הפעולה נגד המנהרות היא צעד ראשון והכרחי בפירוז רצועת עזה .  התהליך למניעת ההתחמשות של ארגון טרור ופירוז רצועת עזה חייב להיות חלק מכל פיתרון ".  
שר הביטחון ,  משה יעלון ,  הוסיף : " בשעה זו שב צהל ותוקף בעוצמה מטרות חמאס וארגונים אחרים בעזה .  גם הערב אנחנו שבים ואומרים באופן תקיף  איננו מתכוונים להתפשר על ביטחונם של אזרחי ישראל ".  
לדברי יעלון , " נמשיך להכות בחמאס גם בימים הבאים .  נמשיך במשימה עד שחמאס יבין שהמציאות הנוכחית היא הרסנית עבורו ועבור תושבי עזה ". 
שר הביטחון הוסיף : " לא נהסס להרחיב את הפעילות של צה"ל .  צר לנו על כל אזרח שנפגע בצד השני ,  אך אנחנו מגנים בראש ובראשונה על אזרחינו .  ידעו תושבי עזה וידע העולם ,  שחמאס משתמש באזרחיו כמגן אנושי .  בעוד אנו מגנים על ילדנו ואזרחינו ,  הם מקריבים את אזרחיהם .
 הרמטכ"ל ,  רב-אלוף בני גנץ ,  מסר כי  " מול מטרות המבצע ,  כפי שהוגדרו על ידי הדרג המדיני ,  צה"ל פעל בצורה רחבה ,  עמוקה וניכרת בעוצמת הפגיעה בחמאס .  אנחנו מטפלים במערך מנהרות התקפיות שפרוס לאורך כל השטח .  זו משימה מורכבת .  צעד אחר צעד ,  ציר אחר ציר ,  היתקלות אחר היתקלות .  המערכה הזו מתקדמת בצורה מצוינת ".  
לדברי גנץ , " עד כה ההישגים הם הישגים רחבים .  אנחנו נמשיך את הפעילות הזו ככל שיידרש ,  ובשעות אלו אנחנו מעצימים אותה ".  הוא הוסיף : " הרס רב מאוד קורה בתוך השטח ,  לא רק בגלל הפעילות שלנו ,  אלא מעצם מה שחמאס עושה בעצמו ".  
גנץ התייחס לדיווח על פיצוץ בבית החולים שיפא בעזה ,  וטען : " מדובר בשיגורים של חמאס מתוך עזה אל תוך עזה .  אנחנו נמשיך לעשות את כל מה שאפשר .  נשתדל לא לפגוע באזרחים .  מומלץ לתושבי עזה להתרחק ממקומות שחמאס פועל בהם ,  כי אנחנו נגיע לשם ,  וכשנגיע זה יכאב ".  
בהתבטאות חריפה במיוחד ,  תקף מוקדם יותר אמש מזכ"ל האו"ם באן קי מון את ישראל על המשך הלחימה וטען כי הנזק שגרם צה"ל ברצועה הוא ברמה קטסטרופלית . " הייתה לנו הפסקת אש הומניטרית בסוף השבוע ,  ובמהלכה אפשר היה לראות כמה נזק גרמה המתקפה הישראלית .  היו שתיארו זאת כ'הוריקן מעשה ידי אדם' ",  אמר באן במסיבת עיתונאים במטה האו"ם בניו יורק .  
הוא הוסיף : " הנזק וההרוגים מעלים שאלות על המידתיות של התקיפות .  יותר מ-173 אלף עזתים מחפשים מקלט - עשירית מהאוכלוסיה .  קראתי לישראל ולכל הצדדים להבטיח את האתרים של האו"ם ואת ביטחון האנשים שחיפשו מקלט ".  באן המשיך ותקף : " אין לעזתים לאן ללכת .  הם נצורים ולכודים ". 
לסיכום דבריו הדגיש את הצורך בהפסקת אש ובחידוש המו"מ . " על הצדדים מוטלת האחריות להפסיק את האלימות ואת האש ולטפל בשורש הבעיות ,  שבבסיס סיבובי ההסלמה .  יש לסיים חצי מאה של כיבוש ",  אמר .  לדבריו ,  האו"ם ממשיך לעבוד עם אבו מאזן ומנהיגים אחרים במטרה להשיג שלום בין ישראל והפלסטינים . " זה עניין של רצון פוליטי .  צריך קודם לעצור את הלחימה ,  ואז לשבת ולדבר ".  
מוקדם יותר ,  תקף ראש הממשלה בנימין נתניהו את החלטת מועצת הביטחון של האו"ם ,  שקראה להפסקת אש מידית וללא תנאים וטען כי הדבר משחק לידי חמאס . " הודעת הנשיאות של מועצת הביטחון של האו"ם מתייחסת לצורכי ארגון טרור רצחני ,  שתוקף אזרחים ישראלים ",  אמר נתניהו בשיחה שקיים אחר הצהריים עם מזכ"ל האו"ם .  הוא יצא נגד הטון הפייסני של הארגון וטען כי ההחלטה לא נותנת  " מענה לצורכי ביטחון ישראל ובכלל זה פירוז רצועת עזה על פי העיקרון שכבר נקבע בהסכמי הביניים עם הפלסטינים ". 
לדברי ראש הממשלה , " אין בהודעה זו התייחסות לפגיעה באזרחים ישראלים או התייחסות לעובדה שחמאס הפך את תושבי עזה למגן אנושי ,  וכן שהוא משתמש במתקנים של האו"ם כדי לפגוע באזרחי ישראל ".  הוא הוסיף כי ישראל נענתה שלוש פעמים להצעת האו"ם להפוגות הומניטאריות  וכי חמאס הפר את כולן . " הם ממשיכים לירות גם עכשיו לעבר אזרחים .  ישראל תמשיך לטפל במנהרות הטרור ,  זהו רק צעד ראשון בפירוז .  הקהילה הבינלאומית צריכה לפעול לפירוז עזה ".  
מזכ"ל האו"ם מצדו אמר כי  " הצדדים בעימות ברצועת עזה הביעו עניין רציני "  בבקשתו להאריך את הפסקת האש ההומניטרית ב-24 שעות נוספות ,  אולם  " טרם הסכימו על לוח הזמנים ליישומה ". 
אל הלחץ הבינלאומי שמופעל על ישראל לסיים באופן מידי את המערכה הנוכחית ברצועה הצטרף אמש גם נשיא ארצות הברית ,  ברק אובמה .  הנשיא האמריקני שוחח בטלפון עם ראש הממשלה נתניהו ,  וציין כי יש לפעול באופן מידי להפסקת אש הומניטרית בעזה ,  ללא כל תנאים מוקדמים .  לדברי אובמה , " כל פתרון ארוך טווח חייב להבטיח פירוק מנשק של ארגוני הטרור ופירוז של עזה ".  עוד הדגיש הנשיא את הגינוי האמריקני החריף לירי הרקטות מצד חמאס ול"מתקפות חמאס נגד ישראל באמצעות מנהרות ". 
אובמה התייחס גם לדאגתו בנוגע למניין האזרחים הפלסטינים ההרוגים ולאובדן החיים בישראל ,  כמו גם למצב ההומניטרי ההולך ומחריף ברצועת עזה ,  והבהיר כי על הסכם הפסקת האש להיות מבוסס על הסכם הפסקת האש של נובמבר 2012 .  הוא הביע תמיכה במתווה המצרי ,  והדגיש כי הוא תומך בשיתוף פעולה אזורי ובינלאומי לסיום האלימות .
  ( עדכון ראשון :  20:07 )  

נתניהו : " עלינו להיות ערוכים למערכה ממושכת "
 על רקע ביקורת בינלאומית הולכת וגוברת לפעילות צה"ל ברצועת עזה ,  הבהיר ראש הממשלה  " לא נסיים את המבצע בלי טיפול במנהרות ". 

