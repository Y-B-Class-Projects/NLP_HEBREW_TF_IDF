נתניהו וריבלין נועדו לראשונה בתום יותר מחודשיים של נתק
לאחר פרק זמן ארוך יחסית ,  שבמהלכו אמר הנשיא כי הוא וראש הממשלה  " מיצו את הבדלי הדעות "  ביניהם ,  נפגשו השניים במעון הנשיא בירושלים .  השניים דנו במצב הביטחוני בבירה ובהתפתחויות המדיניות האחרונות
 ( הנשיא ריבלין בריאיון לוואלה !  NEWS )  
ראש הממשלה נתניהו ונשיא המדינה ריבלין נועדו הבוקר  ( שישי )  במעונו של הנשיא בירושלים .  מדובר בפגישתם הראשונה של שני האישים לאחר יותר מחודשיים של נתק ביניהם ,  כפי שציין זאת ריבלין בראיונות שהעניק בראש השנה .  בשיחה ביניהם דנו השניים במצב הביטחוני בירושלים ,  בהתפתחויות המדיניות האחרונות ובנושאים נוספים .
 ממשרד ראש הממשלה נמסר כי הנשיא ריבלין וראש הממשלה נתניהו נועדו היום במשכן הנשיא לפגישת העדכון השגרתית .  השניים דנו במצב המדיני-אזורי כפי שהוא משתקף מההתפתחויות האחרונות וכן בפעילות הנמרצת ללחימה בטרור .  בפגישה סיכמו ראש הממשלה והנשיא להמשיך ולעמוד בקשר העדכונים השוטף כפי שנעשה עד כה על מנת לפעול בשילוב זרועות למען האתגרים העומדים לפתחה של מדינת ישראל .
 לקריאה נוספת :  הנשיא ריבלין בברכה לחג : " ראינו השנה את תוצאות הפלגנות"נתניהו לתלמידים : " מצוינות לצד ציונות ";  ריבלין : " לא ניתן ידנו לפיצול "  
בתחילת ספטמבר אמר ריבלין כי זה חודשיים שהוא וראש הממשלה בנימין נתניהו אינם משוחחים ביניהם .  זאת אף על פי שלפי הפרוטוקול ,  הנשיא וראש הממשלה אמורים להיפגש לפחות אחת לחודש . " מיצינו את הבדלי הדעות בינינו ",  אמר אז הנשיא בריאיון שהעניק לגלי צה"ל לרגל ראש השנה .
 לדברי הנשיא , " אני רואה את ראש הממשלה באופן קבוע בארבע עיניים אחת לחודש ,  אבל בחודשיים האחרונים לא עלה בידינו להיפגש .  נדמה לי שאנחנו מיצינו את הבדלי הדעות בינינו בכל מה שקשור לגבי היחסים שלנו עם המערכות השונות הבינלאומיות ".  כזכור ,  ריבלין הביע ביקורת חריפה בחודש שעבר על האופן שבו בחר ראש הממשלה להתערב בפוליטיקה הפנימית בארה"ב ולפעול בקונגרס האמריקני נגד נשיא ארה"ב ברק אובמה .  ריבלין הביע התנגדות להסכם הגרעין עם איראן ,  בדיוק כמו נתניהו ,  אולם טען שהדרך שבה בחר נתניהו להיאבק בהסכם מוטעית .  

נתניהו וריבלין נועדו לראשונה בתום יותר מחודשיים של נתק
לאחר פרק זמן ארוך יחסית ,  שבמהלכו אמר הנשיא כי הוא וראש הממשלה  " מיצו את הבדלי הדעות "  ביניהם ,  נפגשו השניים במעון הנשיא בירושלים .  השניים דנו במצב הביטחוני בבירה ובהתפתחויות המדיניות האחרונות

