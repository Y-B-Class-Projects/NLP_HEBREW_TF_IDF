נתניהו מגיב לדו"ח המבקר :  מצבנו הביטחוני חסר תקדים
ראש הממשלה מגיב לביקורת על תפקודו הלקוי בהליך קבלת ההחלטות לפני אירועי המשט . " הדיונים הביטחוניים במהלך כהונתי - חסרי תקדים בהיקפם ".  דובר צה"ל :  מרבית הלקחים יושמו 
" במבחן התוצאה אזרחי ישראל נהנים מביטחון שלא היה כמותו מזה שנים רבות ",  כך מגיב היום  ( רביעי )  ,  ראש הממשלה בנימין נתניהו לדו"ח מבקר המדינה המצביע על שורה של ליקויים  " חמורים ומשמעותיים "  בתהליך קבלת ההחלטות שקדם לאירועי המשט הטורקי במאי 2010 . " הביטחון ממנו נהנים אזרחי ישראל הוא תוצאה ישירה של ניהול אחראי ומדיניות נחושה .  הדיונים הביטחוניים שמתקיימים בשלוש השנים האחרונות הם חסרי תקדים בהיקפם ובעומקם ויעידו על כך המשתתפים בהם ",  נמסר בתגובת משרד ראש הממשלה ,  בה הודגש כי נתניהו מבקש למסור את הערכתו לעבודה שביצע לינדנשטראוס .
 גורמים במשרד ראש הממשלה הדגישו כי  " בדיונים משתתפים כל הגורמים הרלוונטיים בדרג המדיני והביטחוני ",  והצביעו על כך שגם המבקר עצמו מציין את כמות הדיונים המרובה בנושאי חוץ וביטחון .  בתקופה שבין ינואר 2010 לאפריל 2011 התקיימו 57 דיונים שנסובו על נושא מסווג ,  המטופל על ידי המזכיר הצבאי בהנחיית ראש הממשלה ,  ובפעילות מבצעית של הגופים הביטחוניים . " נוסף לסדרת הדיונים הזאת התקיימו עוד עשרות דיונים על האתגרים הביטחוניים והמדיניים בפניהם ניצבת מדינת ישראל ",  מסר גורם במשרד ראש הממשלה .  
בסביבת נתניהו הדגישו כי גם לינדנשטראוס עצמו מציין בדו"ח כי  " גם אם התהליך במשט הטורקי היה שונה ,  לא בטוח שהתוצאה הייתה שונה ",  והדגישו כי שנה לאחר אירועי המשט ,  סיכלה ישראל בהצלחה את הגעתו של משט טורקי ושני מטסי התרסה ,  בתהליך דומה לתהליך במשט הטורקי . " ראש הממשלה הצביע בפני המבקר על כך שהמשט היווני סוכל מבלי שהקבינט דן בפעילות זו ומבלי שהמועצה לביטחון לאומי נדרשה לכך ",  אמר גורם במשרד .  
בנוסף ,  גורמים במשרד ראש הממשלה הדגישו כי המבקר מציין בדו"ח את הפעילות המדינית הענפה שהתקיימה בתקופה שקדמה להגעת המשט ,  בה לקחו חלק ראש הממשלה ,  שר החוץ ,  שר הביטחון ואנשי משרדיהם ,  במטרה לנסות ולמנוע את יציאתו או לחילופין למנוע את הגעתו לעזה . " במסגרת זו גם העביר ראש הממשלה מסרים  ( באמצעות גורמים שלישיים  ט.ש .)  לראש ממשלת טורקיה  'כך שנוצרה היתכנות גבוהה לסיכול המשט הטורקי' ",  הדגישו בסביבת נתניהו .
 שר הביטחון ,  אהוד ברק ,  מסר בתגובה לממצאי המבקר ,  כי הוא  " מקבל את הביקורת ויפעל כבעבר ,  כדי שבמערכת הביטחון ובצה"ל יתקנו את כל הדרוש תיקון - כך צריך לעשות וכך אכן נעשה ".  
בתגובת דובר צה"ל לממצאי הביקורת נמסר כי  " צה"ל מברך על קיום ביקורת מטעם מבקר המדינה ,  מחויב לשיתוף פעולה מלא עם עורכי הביקורת ,  לומד ביסודיות את ממצאי הביקורת ומייחס חשיבות רבה לתהליך ".  מיד לאחר המשט , " ומבלי להמתין לכל גוף חיצוני ,  פעל צה"ל בצורה רחבה ומקיפה לתחקור מכלול ההיבטים מתוך שאיפה אמיתית ויסודית להפיק לקחים וליישמם במהרה .  במסגרת זו ,  הופקו לקחים רבים וחשובים ,  בכל ההיבטים המרכזיים הקשורים להתמודדות עם משטים ומתוך ראייה רחבה ועתידית ",  נמסר בהודעת צה"ל ,  וצוין כי מרבית הלקחים כבר יושמו ,  הלכה למעשה ,  בהתמודדות עם משטים נוספים .
 מעל לכל ,  הדגישו בצה"ל ,  כי  " ועדת טירקל קבעה שהמהלך שנקט צה"ל היה מוצדק לפי כללי המשפט הבינלאומי ההומניטרי וכי תפיסתם של כלי השיט הייתה חוקית .  כן קבעה הוועדה ,  כי האימונים וההכנות שנעשו לקראת המבצע היו יסודיים מאוד וכי הצבתם של מפקדים בכירים מאוד בשטח ,  ובכלל זה מפקד חיל הים דאז ,  ממחישה את הרצינות הרבה שבה התייחס צה"ל למבצע כולו ". 
לקריאה נוספתליברמן :  האשמת בכירי צה"ל  - " פרובוקציה טורקית"אשכנזי על כתב האישום בטורקיה : " השכל הישר יגבר "" ישראל הציעה לשלם 6 מיליון דולר לקרבנות המרמרה "  
היועץ לביטחוו לאומי וראש המטה לביטחון לאומי ,  האלוף  ( במיל ?  יעקב עמידרור )  אמר היום בהתייחס לדוח מבקר המדינה על המשט הטורקי כי  ? המבקר עצמו אומר שהוא בכלל לא בטוח שיש קשר בין תהליך שונה לבין תוצאות יותר טובות ?  .  לדברי עמידרור ,   ? מאז המשט הטורקי תוכנן עוד משט אחד - המשט היווני  ( שסוכל בהצלחה ביוני 2011 ללא התערבות הדרג המדיני ,  ט ? ש )  ,  עוד שני מטסי התרסה ועוד אירועים נוספים .  התוצאה בהם אחרת ?  .
 עמידרור הוסיף כי  ? היום יש לנו דברים גדולים שאנחנו מתעסקים איתם במערכת הבינלאומית .  אני חושב שאם מסתכלים על כל האירועים האלה מבינים שתהליך קבלת ההחלטות הוא הרבה הרבה יותר טוב .  הטיפול בכל הדברים מהללו נעשה בתהליך קבלת החלטות מסודר ?  .  

נתניהו מגיב לדו"ח המבקר :  מצבנו הביטחוני חסר תקדים
ראש הממשלה מגיב לביקורת על תפקודו הלקוי בהליך קבלת ההחלטות לפני אירועי המשט . " הדיונים הביטחוניים במהלך כהונתי - חסרי תקדים בהיקפם ".  דובר צה"ל :  מרבית הלקחים יושמו

