תושבי שכונת האולפנה : " חשש מהסיכונים בממשלת אחדות "
 תושבי השכונה ,  שאתמול עוד קיוו לחקיקה שתעקוף את החלטת בג"ץ ותמנע הריסת בתיהם ,  מנסים להבין כיצד ישפיע עליהם המהלך הפוליטי המפתיע . " חוששים שנתניהו ישכח את הבטחותיו "
  ( צילום :  גדעון צנטנר ,  עריכה :  טל רזניק )  
שעות ספורות לאחר הודעת בג"ץ כי שכונת האולפנה בבית אל תפונה בתוך 60 יום ,  מצאו עצמם הבוקר  ( שלישי )  תושבי השכונה השלווה בהתנחלות מופתעים ובעיקר מבולבלים מאוד מההודעה הדרמטית על הקמת ממשלת האחדות .  על אף ההתבטאויות הרבות מצד חברי כנסת ובכירים פוליטיים אתמול ,  לפיהן ינסו לפעול לחקיקת חוק שיעקוף את ההחלטה על ההריסה ,  חבירתם של ראש הממשלה ,  בנימין נתניהו ,  ויו"ר קדימה ,  שאול מופז ,  הוסיפה לחשש הכבד והמתגבר של התושבים כי איום הפינוי הוא ממשי .  
מהמרפסת של משפחת פתאל בבניין 2012 בשכונה ,  אחד המבנים המיועדים לפינוי ,  ניסו יואל ורעייתו יסכה לנתח את המצב המורכב . " לא אשקר לך ואגיד שהכל רגוע ",  אומר פתאל לוואלה !  חדשות , " החשש הכבד הוא שראש הממשלה ישכח את ההבטחות שלו שהשכונה כאן לא תפונה ושזוהי גזירה שהציבור לא יוכל לעמוד בה .  אני חושב שהתושבים כאן עדיין לא עיכלו את המשמעויות של ממשלת האחדות ,  אבל אנחנו מבינים היטב את הסיכונים הטמונים בממשלה הזאת וזה בהחלט דורש חשיבה מחודשת ".  
עיקר החשש בקרב המתנחלים הוא שכעת ,  כשאין בחירות באופק ,  ראש הממשלה לא יחשוש עוד כי פינוי הבתים בשכונה יוביל לפגיעה בקולות הימין .  מעבר לכך ,  אם עד אתמול עוד קיוו בבית אל שהממשלה תנסה להעביר את  " חוק ההסדרה "  שאולי יוכל להציל את חמשת הבניינים בהם מתגוררות 30 משפחות ,  כעת ,  עם קואליציה רחבה ,  לא ברור כיצד חוק שכזה יעבור .  הערב תתכנס מועצת יש"ע לכנס חירום בבית אל על מנת לנסות גם הם למצוא פתרון . " למרות הודעת בג"ץ ,  אני לא מסוגל לדמיין שיהרסו כאן את המבנה ",  אומר פתאל , " תסתכל על הבניינים האלה .  אנחנו בלב שכונה בבית אל ,  והרי כולם יודעים שהשכונה הזו היא אבן דומינו ,  ושאם היא תפונה ,  עתיד ההתיישבות כולה בסכנה ". 
לדבריה של יסכה ,  החשש מפינוי קרוב קיים ,  אולם הם עדיין מאמינים שחוק ההסדרה יעבור . " נכון שקיים לחץ ,  אבל אנחנו מנסים להיות ריאלים .  שתבין ,  אנחנו לא אנשי עימותים אבל אין מה לדבר על פינוי מרצון .  אנחנו לא סתם בית על איזושהי גבעה .  הממשלה שלחה אותנו לכאן ,  יישבה אותנו ,  נתנה לנו מענקים .  אנחנו לא רוצים להתייאש ,  למרות המצב המסובך אנחנו מאמינים שיש עוד סיכוי ".  
יסכה הייתה ביום ראשון האחרון בוועידת הליכוד בגני התערוכה בתל אביב ,  לשם הגיעה כחברת מרכז המפלגה . " אני לא חושבת שמה שהיה ביום ראשון הוביל את נתניהו לצעד שביצע עם מופז ",  אמרה . " להיפך ,  דווקא העובדה שאנחנו במרכז מחזקת את האפשרות לחוק שיסדיר את המצב .  הממשלה שלחה אותנו והיא צריכה לפתור את הבעיה ".  יש לציין כי בחודשים האחרונים זכו תושבי שכונת האולפנה לגיבוי גם מחברי כנסת מטעם קדימה ,  כמו עתניאל שנלר וזאב ביילסקי ,  אולם לאור החלטת בג"ץ מאתמול ,  ספק אם עמדה זו עדיין עומדת בעינה .
 דייר השכונה ,  דידי דיקשטיין ,  חושש אף הוא לעתיד השכונה נוכח הממשלה החדשה . " באמת שאין לנו מושג לאן הדברים הולכים ,  אבל החשש הוא גדול ",  הוא מודה , " לצערנו הרב נעשה לנו עוול גדול על ידי הממשלה ,  שאחרי 12 שנים בהן עודדה אותנו לגור כאן ,  נכנעה לארגוני השמאל ".  לדברי דיקשטיין , " ייתכן שבעקבות המצב הפוליטי החדש מצבנו הורע ,  אבל גם עכשיו אנחנו דורשים מהממשלה שתלך לחקיקה שתפתור את הבעיה .  שלא יטיפו לי על כך שיש כאן פסק דין חלוט .  גם רוצחי הורי ,  יוסף וחנה ,  שנהרגו בפיגוע ב-2002 ,  שוחררו בעסקת שליט על אף שנתנו להם חמישה מאסרי עולם .  זה לא רק האולפנה ,  אלא גם מגרון וגבעת אסף ,  אז נכון שעכשיו אין בחירות ,  אבל עוד שנה יהיו ".  
אחד הפתרונות שהוצעו בעבר על ידי משרד הביטחון לבעיית שכונת האולפנה היה מעבר לשטח אחר בבית אל ,  המוגדר כאדמת מדינה .  המתנחלים כמובן דחו את ההצעה על הסף ,  אולם כעת משהעניין הוכרע בבג"ץ מתברר כי גם האופציה הזו אינה ריאלית .  גורמים במערכת הביטחון אומרים כי בכל מקרה ,  בלוח הזמנים שהעניק בג"ץ לפינוי השכונה אין כל אפשרות להעביר למקום סמוך את התושבים ,  מה גם שהדבר דורש עמידה בהליכי התכנון במנהל האזרחי וכי בתוך חודשיים הדבר איננו אפשרי .  במשרד הביטחון צפויים להתכנס לישיבה בנושא בשבוע הקרוב .  
בינתיים ,  ממשיכים פועלים פלסטינים מהכפר יטא בעבודות הפיתוח הקדחתניות סמוך ל"יקב פסגות ",  לשם אמורים תושבי המאחז מגרון הסמוכה לעבור .  על פי החלטת בג"ץ ,  חודש אחרי פינוי גבעת האולפנה ,  על המדינה לפנות גם את מגרון .  כמו כן ,  ברקע צפוי להתקיים גם פינוי של המאחז גבעת אסף הסמוך ,  שם מתגוררות כשלושים משפחות .  המאחז אמור היה להיות מפונה כבר לפני חצי שנה ,  אולם המדינה ביקשה ארכה לצורך מגעים מול תושבי גבעת אסף על פינוי מרצון .  המשא ומתן הזה ,  אגב ,  אינו מתקדם .  הממשלה החדשה ,  אומרים גורמים בכירים בהתיישבות ,  עלולה רק לחזק את נתניהו לבצע את הפינויים . " אם ציבור המתיישבים לא יהיה עם ביבי הוא יודע שהוא לא יהיה ראש הממשלה ",  אומר ראש מועצת בית אל משה רוזנבוים , " אין תקדים שכזה להריסת מבנים ויישובים ,  אף אחד לא נהנה ממהומות ועימותים ".  
לקריאה נוספת:אתמול : " אם שכונת האולפנה תיהרס - הליכוד יאבד את השלטון"בג"ץ דחה בקשת המדינה :  הריסת גבעת האולפנה - תוך 60 יוםדרמה בכנסת :  אין בחירות - קדימה מצטרפת לממשלת אחדותישי על ההסדר : " נתניהו שיתף אותי וביקש חשאיות"השר איתן מתח ביקורת :  האמון בפוליטיקאים יפחתהסכם האחדות בין הליכוד וקדימה
לפניות לכתב :  joshjosh@walla.com 

תושבי שכונת האולפנה : " חשש מהסיכונים בממשלת אחדות "
 תושבי השכונה ,  שאתמול עוד קיוו לחקיקה שתעקוף את החלטת בג"ץ ותמנע הריסת בתיהם ,  מנסים להבין כיצד ישפיע עליהם המהלך הפוליטי המפתיע . " חוששים שנתניהו ישכח את הבטחותיו "
 
