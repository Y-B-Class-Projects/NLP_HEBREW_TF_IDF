נתניהו : " מחבלים ניסו לרצוח אם ותינוק ברחמה - זה מפלצתי "
 ראש הממשלה האשים בפתח ישיבת סיעת הליכוד את הרשות הפלסטינית בליבוי ההסתה בשטחיה ,  שהובילה לדבריו לפיגוע בעפרה אמש .  הוא חיזק את ידי הרופאים שטיפלו בהם ההרה ונאלצה ללדת בחודש השביעי להריונה
ראש הממשלה בנימין נתניהו ביקש בפתח ישיבת סיעת הליכוד היום  ( שני )  לחזק את ידיהם של פצועי פיגוע הירי בכניסה ליישוב עפרה שאירע אמש . " כולנו מתפללים לשלומם ",  אמר נתניהו בפני חברי הסיעה .  הוא אף הביע תמיכה ברופאים שטיפלו בשירה איש רן ההרה ,  שנאלצו ליילד אותה בניתוח חירום . " מחבלים זוועתיים ניסו לרצוח אם ותינוק שהיה ברחמה - זה דבר שהוא מפלצתי ".   
" ויש כמובן צהלת ברכות ,  אני חושב שמיותר לצפות לגינוי מצד הרשות הפלסטינית ,  הם רק תורמים להסתה כאן ",  הוסיף ראש הממשלה .  מאז הפיגוע ,  כוחות הביטחון מנהלים מצוד באזור השומרון אחר המחבלים שביצעו את הירי .  נתניהו ציין בדבריו כי  " השב"כ וצה"ל ,  רודפים אחר המרצחים הללו .  הם ילכדו אותם ואנחנו נמצה איתם את הדין - נבוא איתם חשבון ". 
לקריאה נוספת:הצעירה שנפצעה קשה בפיגוע נאבקת על חייה ;  מצב בנה התינוק הדרדרפיגוע ירי בעפרה :  אישה בהריון נפצעה באורח קשה ;  מצוד אחר החשודיםההיצמדות לטרמפיאדה וההימלטות :  תיעוד הירי בפיגוע בעפרה 
הפיגוע אתמול התרחש בשעות הלילה ,  בזמן שרבים המתינו בטרמפיאדה בכניסה ליישוב .  המחבלים שהגיעו למקום במכונית האטו את נסיעתם ליד הטרמפיאדה ,  ירו לעבר יושביה ,  ונמלטו מהמקום במהירות .  מלבד האם ההרה ,  נפצע גם בעלה ,  ועוד חמישה פצועים נוספים .  עדי ראייה סיפרו כי כמה מהם הסתתרו מאחורי אנדרטה לזכרו של אלחי טהרלב ,  שנהרג בפיגוע בצומת עפרה לפני כשנה ושמונה חודשים . 
" זה החזיר אותנו הרבה אחורה ",  אמר אביו ,  הרב אוהד טהרלב ,  שהגיע הבוקר למקום הפיגוע . " הכדורים שנורו לעבר יושבי הטרמפיאדה - כאילו ירו בנו .  בערב בו הדליקו נר שמיני של חנוכה ,  אני מרגיש שאיפה שיש מוות יש הרבה מאוד חיים ,  ואיפה שיש חלל זו הזמנה גדולה מאוד למלא אותו בהרבה דברים טובים ובאור .  צריך לזכור שהאירועים הללו מזמנים אותנו להיות טובים יותר ולהרבות טוב בעולם .  זה ניצחון של כוחות הטוב על כוחות הרוע ".  
מיד לאחר הפיגוע פונתה איש רן לבית החולים שערי צדק במצב קשה ,  שם טופלה על ידי הרופאים שנאלצו ליילד אותה ,  למרות שהייתה רק בחודש השביעי להריונה .  התינוק הועבר במצב יציב לפגיית בית החולים ,  אולם הבוקר ,  מנהל בית החולים שערי צדק יונתן הלוי אמר כי חלה הידרדרות במצבו . " התינוק מונשם בפגייה ,  מצב האם התייצב אך גם לה וגם לתינוק יש עוד דרך ארוכה עד שהם יצאו מכלל סכנה ",  אמר .  לדברי גורם בכיר בבית החולים , " נאבקים על חייו של התינוק .  המצב רגיש ".  בעלה נפצע באורח קל מירי ברגלו .  

נתניהו : " מחבלים ניסו לרצוח אם ותינוק ברחמה - זה מפלצתי "
 ראש הממשלה האשים בפתח ישיבת סיעת הליכוד את הרשות הפלסטינית בליבוי ההסתה בשטחיה ,  שהובילה לדבריו לפיגוע בעפרה אמש .  הוא חיזק את ידי הרופאים שטיפלו בהם ההרה ונאלצה ללדת בחודש השביעי להריונה

