נתניהו ושטייניץ לא יתערבו בעליית מחירי הדלק
ראש הממשלה קיבל את עצתו של שר האוצר שלא להתערב בעליית מחיר הדלק ,  שצפוי להגיע לשיא של כל הזמנים ולהתייקר ב-55 אגורות .  מופז : " ממשלת ישראל הפכה למשאבת כסף "
 ראש הממשלה ,  בנימין נתניהו ושר האוצר ,  יובל שטייניץ ,  שוחחו הערב  ( חמישי )  בעקבות העלייה הצפויה במחירי הדלק במוצאי שבת .  ראש הממשלה קיבל את הצעת שר האוצר שלא להתערב במחירי הדלק .  ההחלטה התקבלה לאור העובדה שאין בקופת המדינה מקורות שיכולים לשמש להפחתת מחירי הדלק ,  שנובע בעיקר בשל התייקרות הנפט בעולם .  
לו היו מחליטים נתניהו ושטייניץ להתערב ולפעול להפחתת המחירים ,  היה נוצר הצורך לבצע קיצוץ במקורות תקציביים אחרים .  בשיחה בין השניים עלה הצורך לשמור כעת על יציבות כלכלית ולפעול להמשך תמיכה במשק וליצירת מקומות עבודה בזמן שהמשבר הכלכלי בעולם נמצא בעיצומו .  
בשבת צפוי מחיר הדלק להגיע לשיא של כל הזמנים ולהתייקר ב-55 אגורות .  מחירו של ליטר בנזין 95 אוקטן נטול עופרת בשירות עצמי יעמוד על 8.25 שקלים .  יו"ר האופוזיציה ,  ח"כ שאול מופז  ( קדימה )  ,  הביע זעם על ההחלטה של ראש הממשלה שלא להתערב ואמר כי זו  " מתנת ראש הממשלה לאזרחי ישראל לקראת השנה החדשה ".  
מופז העריך כי העלאת מחיר הדלק יביא לגל התייקרויות בלתי נשלט במשק ,  בעקבותיו אלפים יאבדו את מקום עבודתם ופרנסתם . " מהיום יהיה עוד יותר יקר לנסוע ,  עוד יותר יקר לקנות ועוד יותר יקר לחיות בישראל .  ממשלת ישראל הפכה למשאבת כסף שיודעת רק לקחת מבלי לתת דבר .  ממשלה שרק לוקחת ,  סופה שהשלטון יילקח ממנה ".  מופז הוסיף כי  " המשך מסע ההפחדה של ביבי יביא למחיר לליטר של עשרה שקלים בתוך חודשיים ".  
ח"כ נחמן שי  ( קדימה )  הביע זעם אף הוא ואמר כי  " עליית מחירי הדלק משמשת שוב ושוב ובלי בושה מנוף לממשלת ישראל לסחוט את הציבור עד תום .  ישראל מחזיקה בשיא עולמי במחירי הדלק ,  כאשר הנשכרת העיקרית היא המדינה .  נתניהו מכה שוב במעמד הביניים אשר נושא על גבו את המשק כולו .  צדק חברתי- אין ולא היה ".  
גם בליכוד תקפו היום את ההחלטה ואמרו כי  " ראש הממשלה צריך לגנוז את תכניות האוצר שיביאו לפגיעה נוספת במעמד הביניים ובשכבות החלשות ".  ח''כ מירי רגב אמרה כי תמשיך ותפעל בכנסת נגד כל פעילות כלכלית שתעמיק את הפערים החברתיים ותקשה על מעמד הביניים לגמור את החודש ,  ותשאיר אלפי זוגות צעירים ללא קורת גג וללא יכולת לרכוש דירה משלהם .  

נתניהו ושטייניץ לא יתערבו בעליית מחירי הדלק
ראש הממשלה קיבל את עצתו של שר האוצר שלא להתערב בעליית מחיר הדלק ,  שצפוי להגיע לשיא של כל הזמנים ולהתייקר ב-55 אגורות .  מופז : " ממשלת ישראל הפכה למשאבת כסף "
 
