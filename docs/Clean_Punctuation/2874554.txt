אריאל על הקפאת הבנייה בהתנחלויות : " נתניהו צריך לקיים הבטחות "
 יממה לאחר שהוא וחברו לאיחוד הלאומי ח"כ בצלאל סמוטריץ' הוסמכו בידי מועצת הסיעה להצביע נגד הממשלה ,  שר החקלאות קורא לראש הממשלה לכבד את ההסכמים הקואליציוניים .  ריאיון לאולפן וואלה ! NEWS
יממה לאחר כינוס החירום בעקבות הקפאת הבנייה בהתנחלויות ,  השר אורי אריאל אומר כי מועצת האיחוד הלאומי הסמיכה אותו ואת חבר הכנסת השני מטעם הסיעה במפלגת הבית היהודי ,  בצלאל סמוטריץ' , " לנקוט אמצעים קואליציוניים כדי לקדם את הבנייה בירושלים וביהודה ושומרון ,  ואנחנו נעשה את זה ".  בריאיון לאולפן וואלה ! NEWS הוא הבהיר אתמול  ( שני )  כי בין האפשרויות גם הצבעה נגד הממשלה והיעדרות מהצבעות .
 השר אריאל הפנה אצבע מאשימה כלפי ראש הממשלה בנימין נתניהו ,  שלדבריו  " יכול לשנות את המציאות בגדר הסיכומים שהיו לנו ,  גם סיכומים קואליציוניים ,  גם הודעות שלו תקשורתיות .  כשראש הממשלה מודיע שבבית אל יבנו ,  לפני ארבע שנים ,  300 יחידות דיור ,  ועד היום זה עוד לא החל ,  אז יש פה בעיה והבעיה הזאת היא בידי ראש הממשלה .  הוא ודאי יפתור אותה ". 
עוד חדשות:ההסכם מנע שביתה ,  אך התעלם מ-200 אלף עובדים : " אין בשורה"אובמה ידע בדיוק את מי לשלוח לישראל אחרי הסכם הגרעין"אכלתי את הלב ":  הקצין החרדי שחזר הביתה רעב מאימון בצה"ל 
לאחר כינוס החירום ,  הודיע הליכוד כי נתניהו  " יקדם את מפעל ההתיישבות בתבונה ובאחריות אל מול מציאות בינלאומית מורכבת ".   " הפרשנות היא ברורה ,  כל מי שבשטח רואה שלא בונים ,  וזה בדיוק הדבר שלא מקובל עלינו ",  אומר אריאל . " ראש הממשלה הבטיח לבנות באיתמר אחרי רצח משפחת פוגל ,  השם ייקום דמם ,  והבטחות כידוע צריך לקיים ". 
כשנשאל מדוע הבית היהודי לא דרשה לראות בנייה בשטח לפי הכניסה לקואליציה ,  השיב : " בהיותי שר הבינוי שווקו ביו"ש מעל 3,000 יחידות דיור .  נכון שהיו הרבה מאוד קשיים ,  נכון שבאיתמר לא בנו ,  בבית אל לא בנו ,  אבל בנו באריאל ובמעלה אדומים ,  ובירושלים כמובן .  ועכשיו לא בונים לא פה ולא פה .  זה שינוי מצב שאיננו מקובל ,  הוא בניגוד להבנות ולהסכמים ,  בניגוד להודעות ראש הממשלה בעצמו - ולכן זה מצריך טיפול .  ראש הממשלה בעצמו בכל ישיבת ממשלה מזכיר שיש הסכם קואליציוני וצריך לכבד אותו אחרת זה לא יחזיק .  אני פונה לראש הממשלה ומבקש ממנו לכבד את ההסכמים שהוא והליכוד חתומים עליהם ". 
 ( עדכון ראשון :  23:49 )  

אריאל על הקפאת הבנייה בהתנחלויות : " נתניהו צריך לקיים הבטחות "
 יממה לאחר שהוא וחברו לאיחוד הלאומי ח"כ בצלאל סמוטריץ' הוסמכו בידי מועצת הסיעה להצביע נגד הממשלה ,  שר החקלאות קורא לראש הממשלה לכבד את ההסכמים הקואליציוניים .  ריאיון לאולפן וואלה ! NEWS

