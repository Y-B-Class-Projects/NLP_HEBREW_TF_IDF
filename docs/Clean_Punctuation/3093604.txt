אלשיך על חקירות נתניהו : " שמח שאנחנו מותקפים מימין ומשמאל "
 המפכ"ל אמר בפתח שנת הלימודים כי הוא מברך על כך שנמתחת ביקורת על המשטרה משני צדי המפה הפוליטית ,  מאחר ש"זה סימן שאנחנו פועלים ישר ".  לדבריו , " אם לא היינו מותקפים משני הצדדים ,  היו תוהים אם אנחנו לא ממלכתיים "
 מפכ"ל המשטרה רוני אלשיך אמר הבוקר  ( שישי )  כי הוא שמח על כך שנמתחת ביקורת על הארגון שלו בעניין חקירותיו של ראש הממשלה בנימין נתניהו מימין ומשמאל ,  מאחר שזה מעיד על כך שבמשטרה  " פועלים ישר ".   " התפקיד שלנו הוא להשיג מניעה בכל תחום ,  גם בתחום השחיתות .  אני שמח שאנחנו מותקפים גם מימין וגם משמאל ,  אחרת מישהו היה תוהה שהמשטרה לא ממלכתית .  כשאנחנו מותקפים משני הצדדים ,  סימן שאנחנו פועלים ישר ",  אמר כשליווה את נכדו ליום הראשון בלימודים בבני דקלים .  
על החוקרים העוסקים בפרשה ,  אמר : " הם עושים עבודת קודש וזהירות .  אני שמח לומר שאנחנו עושים את העבודה ומגיעים לחקר האמת ,  ואנחנו עושים את זה ללא משוא פנים .  זה מינוי של אנשים טובים ,  ואני גאה בהם ".  
השבוע התייחס היועץ המשפטי לממשלה אביחי מנדלבליט לחקירות נתניהו ,  ואמר בוועידת המשפט של לשכת עורכי הדין : " אנו פועלים במרץ למען המטרה ,  והיא הגעה לחקר האמת .  אני מפקח על הדברים מקרוב ועוקב אחריהם .  החקירות נעשות ביסודיות ואין בהן קיצורי דרך .  יש להפוך כל אבן ,  להפריך או לאשש את החשדות .  חשוב לי להדגיש ,  אכיפת חוק איננה עניין פוליטי ". 
היועץ המשפטי לממשלה עוד הוסיף כי  " השאלה שתישאל לגבי נבחרי הציבור ,  היא אם החקירה הניבה תשתית ראייתית ברף הנמוך והגשת כתב אישום לבית המשפט ,  כי אם לא תימצא תשתית להגשת כתב אישום ,  התיק ייגנז .  אנחנו פועלים ונמשיך לפעול באופן עצמאי ונטול פניות ,  לעולם לא נישען על שיקולים זרים ". 
פרקליט המדינה שי ניצן התייחס גם הוא לחקירות נתניהו והבהיר כי  " איננו מהססים לפעול נגד הדרגים הגבוהים החשודים בצמרת ישראל ".  ניצן מנה את כתבי האישום שהוגשו נגד אישי ציבור ,  ואמר כי  " אין בכוונתנו להרפות .  רשויות החקירה והמשפט מתנהלות במעשים ,  ולא בדיבורים ".  

אלשיך על חקירות נתניהו : " שמח שאנחנו מותקפים מימין ומשמאל "
 המפכ"ל אמר בפתח שנת הלימודים כי הוא מברך על כך שנמתחת ביקורת על המשטרה משני צדי המפה הפוליטית ,  מאחר ש"זה סימן שאנחנו פועלים ישר ".  לדבריו , " אם לא היינו מותקפים משני הצדדים ,  היו תוהים אם אנחנו לא ממלכתיים "
 
