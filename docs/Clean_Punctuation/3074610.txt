ברקע דרישת הח"כים :  שרה נתניהו ביקרה במאהל המחאה של הורי הדסה
רעיית ראש הממשלה הבטיחה להורי הילדים החולים : " אעשה כל מאמץ מול ליצמן .  המשבר הזה ייפתר ".  זאת לאחר שחברי הכנסת איילת נחמיאס-ורבין ויהודה גליק שלחו לה מכתב בבקשה שתתערב  וגררו תגובה מראש הממשלה
רעיית ראש הממשלה שרה נתניהו ביקרה היום  ( שני )  במאהל המחאה של הורי הילדים המטופלים במחלקה ההמטו-אונקולוגית לילדים בבית החולים הדסה עין כרם שבגן סאקר בירושלים .  זאת ,  לאחר שלפני כשבוע שלחו חברי הכנסת איילת נחמיאס-ורבין  ( המחנה הציוני )  ויהודה גליק  ( הליכוד )  מכתב לנתניהו ,  בבקשה שתתערב במשבר ,  וגררו את תגובתו של ראש הממשלה שכתב בדף הפייסבוק שלו : " צר לי לאכזב את גלק ונחמיאס-ורבין ,  אבל שלושה ימים לפני שפנו לרעייתי בכתב ,  היא פנתה אלי בעצמה ".  
במהלך ביקורה במאהל המחאה שוחחה עם ההורים ועם הילדים ,  והורי המחלקה קראו להתערבותה המידית במשבר . " אנחנו מעריכים את הנכונות לבוא ולשמוע אותנו .  אנחנו רוצים לפנות אלייך בתחינה ובבקשה :  אנא התערבי ועזרי לנו לפתור את הבעיה ",  אמר אורי יקיר ,  אביה של עדי בת הארבע הלוקה בלוקמיה . " עד עכשיו רק גברים ניהלו את השיחות .  אנחנו יודעים מה זה לב של אימא ,  אנחנו זקוקים ללב שיסתכל רק על הילדים .  תנו לנו להילחם בסרטן בשקט ".  
מארווה עותמאן ,  אימה של נאיה בת השנתיים וחצי ,  החולה גם היא בלוקמיה ,  סיפרה כי  " נאיה לא מגיבה לטיפולים .  בעקבות טיפול מסור וקשר נפלא עם הרופאים ,  נאיה הלכה בשמחה לבית החולים .  עכשיו הילדה לא ישנה כל הלילה ".  שרה וינרב ,  אימה של רוני בת ה-15 ,  הוסיפה כי  " יש אדם אחד בעולם שהיא סומכת עליו וזו טל ,  הרופאה המופלאה שלה .  עזבתי חמישה ילדים ,  כולל ילד עם צרכים מיוחדים .  אני כועסת ,  אני עצובה ואני מיואשת .  כאימא אל אימא ,  כדמות משפיעה ,  עזרי לנו לחזור הביתה ". 
נתניהו מצדה הבטיחה להורים כי תסייע בפתרון המשבר . " נקלענו למצב שאין אף אחד ששמח ומאושר ממנו .  משיחותיי עם שר הבריאות אני יודעת שכואב לו ושהוא רוצה לעזור ",  אמרה . " עירבתי את בעלי ראש הממשלה .  הלב שלו אתכם לגמרי .  הוא אמר שידבר עם ליצמן וינסו למצוא פתרון .  זה ייפתר .  אני מאמינה שהילדים צריכים לקבל את הטיפול הכי טוב ובמקום הכי קרוב .  אעשה כל מאמץ מול ליצמן ".  
בשבוע שעבר כאמור שלחו חברי הכנסת נחמיאס-ורבין וגליק מכתב לאשת ראש הממשלה שרה נתניהו בבקשה שתתערב במשבר במחלקה ובקריאה לפתיחת מחלקה בבית החולים שערי צדק . " פניה זו אינה נעשית בקלות דעת והיא נסמכת על מעורבותך במשברים בעבר ועל הדאגה שברור לנו שאת חולקת עמנו לכל ילדי ישראל ,  אשר בריאותם בסכנה והם אינם מטופלים כיאות ",  כתבו .
 לאחר שליחת המכתב הודיע ראש הממשלה בנימין נתניהו כי בכוונתו להתערב במשבר . " צר לי לאכזב את חברי הכנסת גליק ונחמיאס-ורבין ,  אבל שלושה ימים לפני שהם פנו לרעייתי בכתב ,  היא פנתה אליי כדי שאסייע לפתור את הבעיה שנוצרה בבית החולים הדסה .  ואכן בעקבות פנייתה ,  בימים האחרונים שוחחתי כמה פעמים עם שר הבריאות ליצמן בנידון ,  במטרה למצוא פתרון בהקדם ",  כתב נתניהו בפייסבוק .
 ההורים עצמם עתרו לבג"ץ לפתיחת מחלקה המטו-אונקולוגית בבית החולים שערי צדק ,  שתעסיק את הרופאים המתפטרים ,  כדי לתת מענה לחולי ירושלים והסביבה .  אולם עתירתם נדחתה לפיכך מתווה השאלת הרופאים מבית החולים שיבא שבתל השומר נמשך .  מנכ"ל בית החולים שערי צדק ,  פרופ' יונתן הלוי ,  מסר הערב כי  " היום בצהריים פנה אלי נשיא המדינה לשקול הודעה כי בשערי צדק לא תיפתח מחלקה המטו-אונקולוגית לילדים ,  תוך הסבר שהודעה כזו תסייע לפתרון המשבר בהדסה .  מתוך כבוד שאני רוחש לנשיא המדינה ,  נעניתי לבקשתו ".  לדבריו , " כידוע שערי צדק לא יצר את המשבר הזה ואיננו צד למשבר אבל אולי בעשיית מעשה בעת הזו מתוך רגש אחריות ושליחות יהיה שערי צדק שותף לצעד הראשון בדרך לפתרון המשבר ".  

ברקע דרישת הח"כים :  שרה נתניהו ביקרה במאהל המחאה של הורי הדסה
רעיית ראש הממשלה הבטיחה להורי הילדים החולים : " אעשה כל מאמץ מול ליצמן .  המשבר הזה ייפתר ".  זאת לאחר שחברי הכנסת איילת נחמיאס-ורבין ויהודה גליק שלחו לה מכתב בבקשה שתתערב  וגררו תגובה מראש הממשלה

