נתניהו וליברמן בירכו על מכתב הסנאטורים לאו"ם : " הוכחה לידידות העמוקה "
 ראש הממשלה ושר הביטחון הודו למאה חברי הסנאט האמריקני על שיגור המכתב הקורא למזכ"ל האו"ם לפעול להפסקת המתקפות וההטיה נגד ישראל בארגון הבינלאומי .  השגריר דנון : " זו עמידה לצד האמת והצדק ,  יש לשים סוף ליחס המעוות של האו"ם "
  ( בווידאו :  שגרירת ארה"ב באו"ם ניקי היילי הבטיחה לפעול להפסקת ההטיה נגד ישראל ,  לפני חודשיים )  
ראש הממשלה בנימין נתניהו ושר הביטחון אביגדור ליברמן בירכו היום  ( שישי )  על מכתב הסנאטורים מארצות הברית למזכ"ל האו"ם אנטוניו גוטרש . " אני מודה לכל מאה הסנאטורים האמריקנים שעומדים לצדה של ישראל באו"ם ",  מסר נתניהו בתגובה למכתב ,  שבו נקרא הארגון להפסיק את ההתקפות על ישראל .  
גם ליברמן בירך על המכתב בדף הפייסבוק שלו ,  שם כתב : " מכתב הסנאטורים הוא הוכחה נוספת לידידות העמוקה בין ארצות הברית וישראל ,  ולערכים המשותפים של שתי המדינות .  הסנאטורים ראויים לכל הערכה על עמדתם הנחרצת ,  הגיע הזמן שהאו"ם ומוסדותיו יפסיקו את מתקפת הצביעות ואת ההטיה נגד מדינת ישראל ". 
עוד בוואלה !  NEWSתיק 1000 : " המשטרה חושדת שאיש עסקים נוסף העניק טובות הנאה לנתניהו"עקב התבטאויות אנטישמיות :  סגנה של לה פן הודיע כי לא ימלא את מקומה"יום זעם "  בגדה המערבית :  עשרות פלסטינים נפצעו בעימותים עם צה"ל 
שגריר ישראל באו"ם דני דנון הגיב גם הוא על המכתב ואמר כי מדובר ב"הוכחה לעמידה החזקה של ארצות הברית לצד ישראל ".   " אנו מודים לידידינו בסנאט האמריקני על התמיכה חוצת המפלגות בישראל ,  זו הוכחה נוספת לעמידה לצד האמת והצדק ",  אמר דנון ,  והוסיף : " הגיע הזמן לשים סוף ליחס המעוות של האו"ם כלפי ישראל ".  
המכתב ,  שעליו חתומים כל מאה הסנאטורים האמריקניים ,  שוגר הלילה לגוטרש וקורא לו לפעול נגד  " ההטיה נגד ישראל "  בארגון הבינלאומי ובמוסדותיו . " ארצות הברית הייתה שותפה להקמת האו"ם ,  במטרה להגן על הדורות הבאים מפני מלחמה ולתמוך בזכויות אדם בסיסיות ,  בעוד שהארגון עשה ועושה הרבה טוב ,  רבות מהמדינות החברות בו וסוכנויותיו משתמשות במעמדו המכובד של האו"ם כדי לקדם אג'נדה אנטי-ישראלית ",  כתבו .
" פעמים רבות מדי ,  האו"ם מנוצל ככלי להפוך את ישראל למטרה ",  נכתב . " פעולות אלה מחזקות לעתים את העלייה הכללית באנטישמיות ,  ומרחיקות גופים באו"ם ממטרותיהם המקוריות ".  עוד צוין במכתב ,  שפורסם לראשונה ב"וושינגטון פוסט ",  כי  " למרות שאנו ,  כרפובליקנים ודמוקרטים ,  לא מסכימים על נושאים רבים ,  אנחנו מאוחדים ברצוננו לראות את האו"ם משפר את היחס שלו לישראל ,  ולהיאבק באנטישמיות בכל צורותיה ".  

נתניהו וליברמן בירכו על מכתב הסנאטורים לאו"ם : " הוכחה לידידות העמוקה "
 ראש הממשלה ושר הביטחון הודו למאה חברי הסנאט האמריקני על שיגור המכתב הקורא למזכ"ל האו"ם לפעול להפסקת המתקפות וההטיה נגד ישראל בארגון הבינלאומי .  השגריר דנון : " זו עמידה לצד האמת והצדק ,  יש לשים סוף ליחס המעוות של האו"ם "
 
