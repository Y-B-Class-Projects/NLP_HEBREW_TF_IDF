תמי ארד :  מעטים יקבלו הקרבת בנם בחיים כצורך ביטחוני
אשתו של הנווט הנעדר רון ארד כתבה כי לעומת שוללי עסקת שליט , " אני חזיתי במו עיני בהתנפצות התקווה .  המתנגדים יכולים להדחיק את רון לפינות חשוכות ,  לי אין פריבילגיה כזו "
 תמי ארד ,  אשתו של הנווט הנעדר רון ארד ,  התייחסה אמש ( חמישי )  ליום השנה החמישי לחטיפתו של החייל השבוי גלעד שליט .  במכתב מיוחד של ארד לציון היום נאמר ,  כי  " חמש שנים שעם ישראל נחלק לשני מחנות .  המחנה שמאמין ששחרור מחבלים בעסקת חילופי שבויים הוא אסון לעם ישראל ,  והמחנה שגורס שכוח ההרתעה של מדינת ישראל לא יקום או ייפול על כתפיו של חייל בודד ,  או על ידיהם של אלף רוצחים .  זה לא סוד שאני נמנית על המחנה השני ,  המחנה שממאן לקבל את השבי כברירת מחדל ".  
חמש שנים לחטיפת שליט - סיקור מיוחד
נתניהו : " חגיגת הטרוריסטים בכלא הישראלי תיפסק"יואל שליט קיבל תואר : " החיים נמשכים אבל זה קשה"הצלב האדום לחמאס :  תנו אות חיים מגלעד שליטחמש שנים לחטיפת שליט :  כתבו לגלעד מסר 
" ההבדל ביני לבין מתנגדי העסקה ,  החרדים לגורלו של עם ישראל בשל שחרור רוצחים ,  הוא שאני התבוננתי במו עיני בהתנפצותה של התקווה .  כאשר ישי ,  הטייס שטס עם רון ,  חולץ שעות אחדות אחרי הנטישה והגיע לדירה הקטנה שלנו בשיכון המשפחות ברמת דוד ,  פניו אמרו ייאוש .  אווירת נכאים שרתה בדירה באותן שעות .  מעטים האמינו שרון נטש בחיים ".  
" לימים כשקיבלנו את אות החיים הראשון מרון ,  אחת התמונות עם הזקן השיעי ,  שנתבקשתי לשמור זמן ארוך בסוד גדול מטעמי המשא ומתן שלא בדיוק התנהל ,  נשלחה לביתי עוגה ענקית ממפקד הבסיס דאז .  התרגשנו בחדרי חדרים עד דמעות .  היה זה יום חג .  יום הולדת שני ,  האמנו בנאיביות אופטימית .  שוכנעתי שהתמונה המיוסרת שהגיעה מרון היא תעודת ביטוח .  'שלא תעזי לבכות על הזקן והעיניים הנוגות .  הוא חי' ,  נזפו בי הקרובים .  אכן הוא היה בחיים .  שבוי ,  עצוב אבל חי ".   
" התמונות שהגיעו מאוחר יותר ,  המכתבים והיומן המחישו את חייו המסויטים בשבי ,  ולא היה לי מושג שמדובר בחלק הקל .  לאחריהם בא השקט שהתמתח לידי ניתוק מוחלט וביטא בבוטות בלתי מתפשרת את נעדרותו .  נעדרות נצחית שהחלה בתקווה גדולה והסתיימה בריק של 25 שנים ".   
" גם מתנגדי העסקה לא מאחלים לגלעד את גורלו של רון אבל הם ,  ברצונם ,  יכולים להדחיק את רון לפינות חשוכות .  לי אין את הפריבילגיה לעצום עיניים כי כשאני עוצמת אותן אני רואה אותו .  שבוי ומובס ואיננו .  כשאני שומעת את הקולות המצדיקים את הקרבתו של גלעד למען מדינת ישראל ,  ואת אלה המחזקים את ראש הממשלה בסרבנותו ,  ואת מי שמאחל לגלעד שישוב הביתה במהרה בדרך נס ,  אני עצובה ".  
" מעט מאוד אנשים מושלכים לסיטואציה שבה חיים אביבה ונועם כבר חמש שנים .  מעט מאוד אנשים נאלצים להתמודד עם סקרים של בעד ונגד החיים של בנם .  מעט מאד אנשים היו מקבלים בהבנה את צרכיה של המדינה להקריב את בנם בעודו בחיים למען בטחונה ",  סיכמה תמי ארד ,  אשתו של הנווט השבוי .
 בתוך כך ,  הודיע אמש ראש הממשלה שבכוונתו  " להפסיק את חגיגת הטרוריסטים בכלא הישראלי ",  ולהחמיר את תנאי האסירים הביטחוניים ,  בתגובה לסירוב חמאס לאפשר לנציגי הצלב האדום לבקר את שליט במקום שביו .
 ארגון נפגעי הטרור אלמגור בירך על ההודעה : " הגיע הזמן לסיים את פרק השעשועים שהקימו המחבלים בתוך בתי הסוהר .  אלמגור קורא גם לאסור ביקורי משפחות ,  כפי שגלעד שליט אינו מקבל ביקורים ,  ולמנוע ביקורי עורכי דין שחלקם הפכו לבלדרים בשירות המחבלים וארגוניהם ,  תוך ניצול מעמדם .  מבחנה של ההחלטה יהיה לאורך זמן ,  כשיתחילו הלחצים מבית ומחוץ ". 
המשנה לראש הממשלה ,  סילבן שלום ,  הביע גם כן תמיכה בדברי נתניהו ,  ואמר כי  " מדובר בהחלטה חשובה של ראש הממשלה .  תנאי הכליאה של האסירים הפלסטיניים בישראל הינם טובים לאין שיעור מהתנאים להם הם ראויים .  בנוסף ,  עלינו לזכור שבעזה מוחזק גלעד שליט שלא מקבל תנאים בסיסיים ,  דבר המגדיל את תחושת אי הצדק ". 
 ( עדכון ראשון :  22:40 ) 

תמי ארד :  מעטים יקבלו הקרבת בנם בחיים כצורך ביטחוני
אשתו של הנווט הנעדר רון ארד כתבה כי לעומת שוללי עסקת שליט , " אני חזיתי במו עיני בהתנפצות התקווה .  המתנגדים יכולים להדחיק את רון לפינות חשוכות ,  לי אין פריבילגיה כזו "
 
