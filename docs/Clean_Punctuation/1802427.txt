רבני צהר התגייסו למען העובדים הסוציאליים
ארגון רבני צהר ,  המייצג מאות רבנים בציונות הדתית ,  פנה לרה"מ בדרישה להתערב במשבר העובדים הסוציאליים ולהביא לסיומו . " ביטחוננו תלוי גם בחוסן החברתי שלנו "
 ארגון רבני צהר המייצג מאות רבנים בציונות הדתית פנה היום  ( שלישי )  במכתב לראש הממשלה בנימין נתניהו בדרישה להתערב מיידית במשבר העובדים הסוציאליים ולהביא לסיומו המיידי .  הרב דוד סתיו ,  יו"ר רבני צהר ,  אמר בשיחה לוואלה !  חדשות כי  " מדובר בציבור רחב שלא יכול להמתין ולו יום אחד נוסף לטיפול במצוקותיו .  אני קורא לרה"מ להיכנס לעובי הקורה עד למציאת פתרון ".  
" זהותה ,  דמותה וביטחונה של מדינה נקבעים בראש ובראשונה לאור התשתית החברתית והמוסרית שלה .  בימים מסובכים אלה לביטחון ישראל ,  אל נשכח כי ביטחוננו תלוי גם בחוסן החברתי שלנו ",  נאמר במכתב הארגון לראש הממשלה .  עוד מסבירים הרבנים במכתב כי העובדים הסוציאליים ממשמשים בעצם את הצו העליון של  " לא תעמוד על דם רעך ",  כמי שנמצאים בחזית המאמץ החברתי ולכן  " שביתתם קשורה ,  אפוא ,  לתשתיות הקיום שלנו ".  
בכך מצטרפים רבני צהר ל-50 הרבנים ואנשי החינוך מהציונות דתית שחתמו השבוע על עצומה התומכת בשביתת העובדים הסוציאליים וקוראת לשפר באופן מיידי את תנאי עבודתם .  את העצומה הפיץ מפעל הגרעינים התורניים של  " קרן קהילות ". 

רבני צהר התגייסו למען העובדים הסוציאליים
ארגון רבני צהר ,  המייצג מאות רבנים בציונות הדתית ,  פנה לרה"מ בדרישה להתערב במשבר העובדים הסוציאליים ולהביא לסיומו . " ביטחוננו תלוי גם בחוסן החברתי שלנו "
 
