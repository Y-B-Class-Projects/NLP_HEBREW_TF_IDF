רה"מ :  חוק היובש - צעד ראשון במיגור השכרות
נתניהו בירך על אישור החוק המגביל מכירת משקאות אלכוהוליים בשעות הלילה .  לדבריו , " בקרוב צפויים צעדים נוספים למיגור תופעות השכרות והאלימות ,  במיוחד בקרב קטינים וצעירים "
 ראש הממשלה בנימין נתניהו הגיב היום  ( חמישי )  לחוק שאושר אתמול בכנסת ,  לפיו תיאסר מכירת אלכוהול בשעות הלילה בתחנות דלק ובפיצוציות .  לדברי נתניהו , " מדובר בצעד ראשון ,  ובקרוב צפויים צעדים נוספים למיגור תופעות השכרות והאלימות ,  במיוחד בקרב קטינים וצעירים .  במקביל ,  נגביר את מאמצנו בתחום החינוך וההסברה ".  
נתניהו הוסיף ,  כי  " השכרות הפכה להיות מגפה ,  ואנחנו נחושים להילחם בה בכל הכוח .  כואב לי לראות את הצעירים ,  לפעמים ממש ילדים ,  שמתקבצים מחוץ לפיצוציות בלילות ושותים לשוכרה עד אובדן חושים .  זה דבר איום ונורא ,  המביא לאלימות ותופעות קשות ,  וצריך לעשות הכול להפסקת התופעה ". 
עוד אמר ראש הממשלה : " אני מאמין שהצעדים שעשינו ונעשה הן בתחום החוקתי ,  הן בתחום האכיפה והן בתחום החינוכי יתרמו להורדת מפלס האלימות ולצמצום הנהיגה בשוכרה שגורמת לתאונות קטלניות ולאובדן חיי אדם .  אני מודה לכל משרדי הממשלה שהיו מעורבים בעניין ,  ובמיוחד לשר לביטחון פנים ". 
אתמול אישרה הכנסת את החוק האוסר מכירת משקאות משכרים בחנויות החל מהשעה 23:00 ועד 06:00 בבוקר .  38 חברי כנסת הצביעו בעד החוק ,  ואף ח"כ לא התנגד .  האיסור יחול על  " פיצוציות ",  חנויות נוחות בתחנות דלק ,  קיוסקים ,  ופרמרקטים .  עם זאת ,  הוא לא יחול על מסעדות ופאבים .  עונש המינימום שיוטל על גורמים שיעברו על החוק הוא 9,000 שקלים .
 החוק החדש הוא שילוב של יוזמה ממשלתית ,  שהוביל השר לביטחון הפנים יצחק אהרונוביץ' ,  ושל הצעות חוק פרטיות של חברי הכנסת חיים כץ ויריב לוין  ( ליכוד )  ,  דוד רותם ורוברט אילטוב  ( ישראל ביתנו )  ,  אורי אורבך  ( הבית היהודי )  ,  אברהם מיכאלי  ( ש"ס )  ומוחמד ברכה  ( חד"ש )  .
 
רה"מ :  חוק היובש - צעד ראשון במיגור השכרות
נתניהו בירך על אישור החוק המגביל מכירת משקאות אלכוהוליים בשעות הלילה .  לדבריו , " בקרוב צפויים צעדים נוספים למיגור תופעות השכרות והאלימות ,  במיוחד בקרב קטינים וצעירים "
 
