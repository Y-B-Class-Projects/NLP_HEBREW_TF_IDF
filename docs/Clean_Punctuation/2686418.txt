פרס : " אל תשלו את עצמכם ,  הסטטוס קוו עם הפלסטינים לא יימשך "
 נשיא המדינה נשא דברים בטקס האזכרה הממלכתי לראש הממשלה יצחק רבין . " ארורה היד הזדונית שלחצה על ההדק .  פשעה לא יסולח ",  אמר .  נתניהו : " שלום עושים עם אויבים שרוצים בכך "
 18 שנים לרצח רבין :  שרים ,  חברי כנסת ,  אישי ציבור וקרובים הגיעו אחר הצהריים  ( רביעי )  להר הרצל ,  שם נערך טקס האזכרה הממלכתי לראש הממשלה ושר הביטחון לשעבר ולרעייתו המנוחה לאה רבין .  בטקס השתתפו בין היתר נשיא המדינה שמעון פרס ,  שהיה שותף לדרכו הפוליטית של רבין שנים רבות ,  וראש הממשלה בנימין נתניהו ,  שיישא דברים גם בישיבה מיוחדת שתתקיים מאוחר יותר בכנסת .
" יצחק רבין עמד בחזית העם במאבק על תקומתו ובהגנה על חייו ובקדמת המאמץ להביאו אל מפתן השלום ",  אמר נשיא המדינה שמעון פרס בדברים שנשא לזכר רבין . " את אש המלחמות שרד ,  אך הוא נחשף לאש המכלה של נבל שלחץ על ההדק ,  ירה בגבו ושיתק את לבו .  ארורה היד הזדונית הזו .  פשעה לא יסולח לעולם ".  את הדברים אמר הנשיא על רקע יוזמות שונות שנועדו להביא להענקת חנינה לרוצח יגאל עמיר .
 פרס הוסיף כי  " יצחק ידע שעוד רבה הדרך עד שנוכל לכתת את חרבותינו ,  אך לא פסק מלחפש את הסיכוי רווי התהפוכות לנתיב השלום הנכסף של עמנו .  'שלום עושים עם אויבים' ,  חזר ואמר .  שלום עושים עם אויבים למען עצמנו ,  כדי לצאת מן האיבה שמחירה יקר כבר היום ,  ועלול להתייקר עוד יותר בעתיד ".   
" השגת יעד השלום עוברת דרך שיח ציבורי מעמיק ונוקב ,  כנהוג בחברה דמוקרטית .  אבל בתנאי שיידע גבולות של כיבוד היריב ,  של איפוק ,  של שמירה על החוק .  'שתי מדינות לשני עמים' ישמור על אופייה המוסרי של ישראל ,  ועל עתידה כמדינה יהודית ודמוקרטית .  מי שמשלה עצמו שהסטטוס קוו בינינו לבין הפלסטינים ימשיך ,  עלול להיות קורבן של אשלייתו .  מנהיגים נבחנים בהצבת יעדים לעמם .  בהתוויית דרכים להשגתם ,  גם במציאות הנראית כסרבנית .  יצחק רבין הבין זאת הלכה למעשה ואזר אומץ לאחוז בקרני ההיסטוריה ולעצב את כיוונה .  רבין נרצח ,  אבל הצורך לקבל את ההחלטה ההיסטורית בעינו עומד ". 
פרס התייחס גם להסכמי אוסלו שנחתמו לפני שני עשורים ,  ואשר לדבריו  " פתחו את השער לשלום והניחו תשתית להסכמים עתידים בינינו לבין הפלסטינים ולעולם הערבי כולו ".  לדברי הנשיא , " כל ממשלות ישראל אימצו את ההסכמים האלה .  לא הוצעה אלטרנטיבה ,  ויש ספק אם היא קיימת .
 נשיא המדינה הוסיף כי אחדותו של העם היהודי  " תלויה בשלום ובדמוקרטיה ,  וגורלו תלוי בקיומה של מדינה יהודית .  בעולם של ימינו רוצחים בודדים פועלים להרוס מערכות שלמות .  ארגונים קטנים מנסים לזעזע מדינות שלמות .  אם לא נעקור מן השורש תופעות כאלה ,  עלולים להצמיח צמחי רעל מסוכנים גם בעתיד .  18 שנים חלפו .  תינוקות שנולדו אז הם היום חיילים בצה"ל .  על הדור הצעיר לדעת שחלומו של יצחק טרם הושלם .  אין לנו לנוח על זרי דפנה ,  בוודאי בטרם נדע שלום אמת וצדק חברתי ".  
ראש הממשלה נתניהו שעלה לנאום אחר כך ,  אמר כי רבין  " פעל לשלום עם שכנינו ,  ואנו מחויבים לכך גם היום ".  עם זאת ,  הדגיש נתניהו : " שלום עושים עם אויבים ,  אבל רק עם כאלה שרוצים בשלום ולא עם כאלה שרוצים במחיקתנו מהמפה .  רבין ידע שלא ניתן להשיג שלום ללא עליונות צבאית .  הוא רצה עלה של זית ופעל לשם ,  אבל עמדה לנגד עיניו תמיד החרב שמגנה על שני השיבולים בסמל הפלמ"ח .  הוא האמין בחזון ישעיה ,  אבל כאדם מפוכח האמין כי עד שיגור זאב עם כבש מוטב שנאחוז היטב בחרב ,  כי רק באמצעותה נבטיח את קיום ישראל ונוכל להגיע לשלום ולהבטיחו לאורך זמן ". 
נתניהו הוסיף כי זכור לו ביקורו של רבין ,  שבא לנחם את משפחתו לאחר נפילת האח יוני נתניהו במבצע אנטבה . " זכורה לי אמירתו באותם הימים :  'התעשרה אמונתי שבצה"ל טמונים כוחות כבים' .  התפיסה כי ביטחונה היא ערובה לקיומה של ישראל ותנאי להשגת שלום ליוותה אותו כל חייו ".  
לקריאה נוספת :" רוצח ראש הממשלה הבא יגיע מקרב מבצעי תג מחיר"35 אלף השתתפו בעצרת במלאות 18 שנים לרצח רביןתיעוד נדיר :  רבין קרא  " להתמודד עם רוצחי השלום "
 לפניות לכתב אמיר תיבון :  amir.tibon@walla.co.il
 ( עדכון ראשון :  15:00 )  

פרס : " אל תשלו את עצמכם ,  הסטטוס קוו עם הפלסטינים לא יימשך "
 נשיא המדינה נשא דברים בטקס האזכרה הממלכתי לראש הממשלה יצחק רבין . " ארורה היד הזדונית שלחצה על ההדק .  פשעה לא יסולח ",  אמר .  נתניהו : " שלום עושים עם אויבים שרוצים בכך "
 
