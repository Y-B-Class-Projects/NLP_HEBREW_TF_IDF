לבני :  ברק הכניס  " דם רע "  למערכת הצבאית
יו"ר קדימה הצטרפה לקודמה בתפקיד אולמרט ותקפה את התנהלותו של שר הביטחון .  הדברים של לבני נאמרו על רקע החלטת ברק להקדים את תהליכי ההחלפה לכהונת הרמטכ"ל .  לטענתה , " החלטתו של שר הביטחון הובילה לדם רע ומיותר במערכת הרגישה ביותר בישראל "
 אחרי ראש הממשלה לשעבר אולמרט ,  מגיע תורה של ציפי לבני לצאת נגד שר הביטחון :  יו"ר האופוזיציה התייחסה הערב  ( שלישי )  בתום ישיבה של ועדת החוץ והביטחון לפרשת מינוי הרמטכ"ל הבא .  לדבריה , " לא הגיע לרמטכ"ל אשכנזי ,  אחרי שירות כה מפואר ,  לעבור את מה שעבר בשבועות האחרונים .  מה שעבר עליו מקורו בהתעקשות של שר הביטחון להתחיל בהליכי החלפה חודשים ארוכים לפני הזמן .  החלטתו של שר הביטחון הובילה לדם רע ומיותר במערכת הרגישה ביותר בישראל .  את תקופת כהונת הרמטכ"ל יש לקצוב ,  ויש לעגן זאת בחקיקה ". 
שלשום נשא ראש הממשלה לשעבר אהוד אולמרט דברים בכנס בנושא יוזמת ז'נבה ,  אשר התפרשו על ידי גורמים במערכת הפוליטית כרמיזה לתפקודו הלקוי של שר הביטחון ברק .  אולמרט אמר כי  " אפשר לעסוק גם בנושאים ביטחוניים ולהחליק דברים .  אפשר לא לכתוב מי ניסה לסכל מאמצים ביטחוניים אמיצי לב .  כל מילה שאני כותב בספרי מתועדת ,  ממוסמכת ,  אמיתית ונכונה .  האמת מנצחת ,  וזאת תמונתי ". 
ראש הממשלה בנימין נתניהו התייחס היום להתבטאותו של אולמרט ,  ונחלץ להגנתו של שר הביטחון .  לדברי נתניהו ,  ברק  " עושה עבודה חשובה .  אני מצר על ההתבטאויות ,  הן לא במקומן .  רצוי להוריד את גובה הלהבות ". 

לבני :  ברק הכניס  " דם רע "  למערכת הצבאית
יו"ר קדימה הצטרפה לקודמה בתפקיד אולמרט ותקפה את התנהלותו של שר הביטחון .  הדברים של לבני נאמרו על רקע החלטת ברק להקדים את תהליכי ההחלפה לכהונת הרמטכ"ל .  לטענתה , " החלטתו של שר הביטחון הובילה לדם רע ומיותר במערכת הרגישה ביותר בישראל "
 
