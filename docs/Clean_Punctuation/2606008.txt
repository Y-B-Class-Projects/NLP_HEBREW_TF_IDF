אולמרט : " הוצאנו מיליארדים על הזיות ביטחוניות "
 ראש הממשלה לשעבר תקף את המדיניות הכלכלית-ביטחונית של ממשלת נתניהו ,  שלדבריו בזבזה בשנתיים האחרונות למעלה מ-11 מיליארד שקל - שהם  " מעל ומעבר לתקציבים הרב-שנתיים "
 ראש הממשלה לשעבר ,  אהוד אולמרט ,  תקף הערב  ( שישי )  את מדיניותו הכלכלית-ביטחונית של ראש הממשלה בנימין נתניהו . " בשנתיים האחרונות הוצאנו בנושא הביטחון למעלה מ-11 מיליארד שקלים על הזיות ביטחוניות שלא בוצעו ולא יבוצעו ",  אמר אולמרט בראיון לאולפן שישי בערוץ 2 .  אולמרט הגדיר את השנה החולפת  " שנת הכרעה ",  ואמר כי הסכומים ש"בוזבזו "  הם  " מעל ומעבר לתקציבים הרב-שנתיים ".   
" במהלך השנה שעברה הפחידו את כל העולם ובסופו של דבר לא עשו כלום בנושא ",  התייחס אולמרט לאיומים בדבר אפשרות של תקיפה ישראלית באירן . " בתקציב הביטחון יש עודף שחייבים להתחיל לקצץ בו ,  אבל אף אחד לא יאמר זאת משום שאי אפשר לדבר על ביטחון ולהבהיל את המדינה בתקופת בחירות ".  
מהליכוד-ביתנו נמסר בתגובה : " אהוד אולמרט ,  שהורשע בפלילים והביא עלינו את הנסיגה החד-צדדית ,  שהעלתה את חמאס לשלטון ,  ניהל באופן כושל את מלחמת לבנון השנייה והציע ויתורים חסרי אחריות לפלסטינים ,  הוא האחרון שיכול להטיף לראש הממשלה נתניהו ,  שחיזק את ביטחון המדינה מול הטלטלות העולמיות ,  וניהל את מבצע 'עמוד ענן' באופן אחראי ושקול ".  
בדבריו ,  ממשיך אולמרט לתקוף את נתניהו ,  כפי שעשה לא פעם בחודשים האחרונים .  לפני חודש טען אולמרט שהתנהלות ממשלת נתניהו ויחסה לרשות הפלסטינית עלולה להוביל לאינתיפאדה שלישית . " מדינת ישראל צועדת במסלול מדיני שהוא הרה סכנות ",  אמר אולמרט בוועידת גלובס לעסקים הנערכת במלון  " דיוויד אינטרקונטיננטל "  בתל אביב . " אנחנו מנהלים מדיניות שעומדת ,  לפי מיטב הכרתי ,  בסתירה מהותית לאינטרסים הקיומיים של מדינת ישראל ",  הוסיף אולמרט . " זה אשליה לטעון שישראל יכולה לנהל את עניינה הלאומיים ,  הביטחוניים והכלכליים כאילו שהיא מנוטרלת מהקהילה הבינלאומית ". 
כל העדכונים ,  הדיווחים והפרשנויות - וואלה !  בחירות 2013
אולמרט התייחס אז גם למבצע  " עמוד ענן "  ולאקורד הסיום שלו . " עכשיו ראינו שכשצריך לעשות הפסקונת אש קטנה עם החמאס והג'יהאד אז צריך את מזכיר האו"ם ואת מזכירת המדינה האמריקנית ",  אמר ,  והוסיף : " ליברמן עומד ומחבק באופן וירטואלי את נשיא מצרים מהאחים המוסלמים על העזרה שעזר ".  
לקריאה נוספתסקר :  הפער בין הימין למרכז-שמאל ממשיך להצטמצםאולמרט :  מדיניות נתניהו תוביל לאינתיפאדה שלישיתאולמרט לוואלה !  :  הליכוד מסית נגדי ,  לא התבגר מאז רצח רבין 

אולמרט : " הוצאנו מיליארדים על הזיות ביטחוניות "
 ראש הממשלה לשעבר תקף את המדיניות הכלכלית-ביטחונית של ממשלת נתניהו ,  שלדבריו בזבזה בשנתיים האחרונות למעלה מ-11 מיליארד שקל - שהם  " מעל ומעבר לתקציבים הרב-שנתיים "
 
