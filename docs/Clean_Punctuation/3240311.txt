אחרי פיטורי איילת שקד :  בנימין נתניהו מינה את אמיר אוחנה לשר
רה"מ הודיע על מינויו לשר המשפטים של אחד הח"כים הנאמנים אליו ביותר במקום שקד ,  שאותה פיטר ביום ראשון .  אוחנה יהיה חבר בקבינט המדיני-ביטחוני והשר הבכיר הראשון החבר בקהילת הלהט"ב .  סמוטריץ' תקף : " הגיע הזמן שנפיק לקחים ".  דוברו של רה"מ : " הלכה מדינת ההלכה "
 אחרי פיטורי השרה שקד - נתניהו מינה את ח"כ אוחנה לתפקידאוחנה יהיה חבר בקבינט המדיני-ביטחוני והשר הבכיר הראשון החבר בקהילת הלהט"ברה"מ ניסה להפעיל לחץ על השר יריב לוין ,  אך הוא סירב לקבל מינוי זמניסמוטריץ' על החלטת נתניהו : " הגיע הזמן שנפיק לקחים"שקד : " מאחלת לאוחנה הצלחה כשר המשפטים ,  אני לרשותו לכל שאלה "  
ראש הממשלה בנימין נתניהו החליט היום למנות את ח"כ אמיר אוחנה לתפקיד שר המשפטים .  בהודעה על המינוי נמסר כי  " חבר הכנסת עו"ד אמיר אוחנה הוא משפטן המכיר היטב את מערכת המשפט .  הוא בעל תואר ראשון במשפטים ,  שהתמחה בפרקליטות מחוז מרכז .  במשך כעשור עבד ח"כ אוחנה כעורך דין והופיע בבתי המשפט השונים ברחבי הארץ .  בכנסת הוביל שורה של חוקים וביניהם חוק יסוד הלאום ".  
נתניהו פיטר ביום ראשון את שרת המשפטים איילת שקד ושר החינוך נפתלי בנט ונערך לסבב מינויים נרחב בממשלה ובקואליציה ,  אך היועץ המשפטי לממשלה הבהיר לו כי בשל מצבו המשפטי הוא נמצא במצב של ניגוד עניינים ,  ולכן לא יכול לשמש ממלא מקום שר המשפטים .  מנדלבליט ביקש ממנו למנות שר אחר במקומו תוך 48 שעות .  
עוד בנושא:כחול לבן ליועמ"ש :  הורה לנתניהו למנות ממלא מקום לתפקיד שר המשפטיםהמבצע של נתניהו באישור היועמ"ש :  כרטיסי טיסה למנהטן וקהיר 
נתניהו ניסה בימים האחרונים להפעיל לחץ על השר יריב לוין כדי שיקבל את התיק ,  אך הוא סירב לקבל את התיק במינוי זמני .  גם השר זאב אלקין קיבל הצעה להתמנות לתפקיד ,  וגם שמותיהם של ציפי חוטובלי ואופיר אקוניס עלו אך אוחנה ,  אחד הח"כים הצעירים והנאמנים ביותר לנתניהו בליכוד ,  זכה במינוי בסופו של דבר .
 אוחנה זוכה לתיק הבכיר לפני רבים מבכירי הליכוד שמדורגים לפניו ברשימה ,  בעיקר בזכות תמיכתו בנתניהו בחודשים האחרונים בצל חקירות המשטרה בתיק 1000 ,  2000 ו-4000 .  מתוקף תפקידו צפוי אוחנה גם להיות חבר בקבינט המדיני ביטחוני .  הוא יהיה השר הבכיר הראשון שחבר בקהילת הלהט"ב .  כמו כן ,  בימים הקרובים צפוי נתניהו למנות שרים נוספים לתיקי החינוך ,  התפוצות והתחבורה .
 שקד ,  שסיימה אתמול את תפקידה כשרת המשפטים ,  מסרה כי היא  " מאחלת לאמיר אוחנה הצלחה רבה בתפקיד שר המשפטים .  זה משרד חשוב ומאתגר עם עובדים מוכשרים ביותר ",  והוסיפה כי היא  " לרשותו לכל עזרה ושאלה ".  
אחרי מינויו הודה אוחנה לראש הממשלה  " על האמון העצום "  ולמברכים אותו וכתב בטוויטר : " כישראלי ,  כבן זוג של אהבת חיי הנצחית אלון חדד ואבא לאלה ודוד שהם המשפחה שלי ,  כמזרחי ,  כליכודניק ,  כבאר שבעי וכליברל  ( הכל בא יחד !  )  ,  אחרי אלפי שעות בימ"ש כעורך דין ,  זו זכות גדולה לשרת את מדינת ישראל בתפקיד שר המשפטים ".  
יו"ר האיחוד הלאומי ח"כ בצלאל סמוטריץ' אמר לאחר החלטתו של נתניהו כי  " אמיר אוחנה הוא חבר ואיש ראוי ואני כמובן מאחל לו הצלחה גדולה .  אבל לא הוא הסיפור .  הסיפור הוא נתניהו שלא היה מתייחס לאף אחד מהשותפים האחרים שלו כמו שהוא מרשה לעצמו להתייחס לציונות הדתית .  הגיע הזמן שנפיק לקחים ".  
לאחר מכן ,  גורמים בסביבת נתניהו אמרו כי  " בקרוב ימונו שרים מ'איחוד מפלגות הימין' ".  דוברו של ראש הממשלה ,  יונתן אוריך ,  אמר על מינוי ח"כ אוחנה למשפטים כי  " הלכה 'מדינת ההלכה' ".  זאת ,  על רקע דבריו של סמוטריץ' ,  שאמר על דרישתו למשרד המשפטים כי יש  " להשיב את משפט התורה למכונו ",  ועורר חשש שבכוונתו לכונן מדינה על פי דין תורה .
 גורם באיחוד מפלגות הימין מסר בתגובה כי  " נתניהו מוזמן להציג את ההסכמים שחתם עם המפלגות הדתיות והחרדיות .  הנסיון של נתניהו לרכוב על הגב של סמוטריץ' תוך הוצאת דבריו מהקשרם באופן נבזי על ידי התקשורת הוא צעד מכוער .  נפיק לקחים ".  
השר יריב לוין ,  שנתניהו הפעיל עליו לחץ רב לקבלת תיק המשפטים ,  הסביר בפייסבוק מדוע ויתר על התפקיד ,  שכן מדובר במינוי זמני בלבד בממשלת מעבר שלא יאפשר לו לממש את חזונו לשינוי פני מערכת המשפט .  לדבריו , " לכל אורך דרכי הציבורית התחייבתי כי אם אגיע לתפקיד שר המשפטים ,  אפעל בנחישות כדי לבצע שינויים יסודיים במערכת המשפט .  שינוי שיטת מינוי השופטים ,  השבת עקרון הפרדת הרשויות ,  קביעה מחדש של עקרון זכות העמידה - הם בעיניי מהלכים הכרחיים שעל שר המשפטים להוביל ".  
לדברי לוין , " אין שום אפשרות להוביל את המהלכים הללו בממשלת מעבר .  לכן ,  לו הייתי לוקח על עצמי את התפקיד בעת הזו ,  בידיעה ברורה שאיני יכול לבצע ולו מעט ממה שאני מאמין בו ושהבטחתי לעשות ,  הייתי פוגע באמון שנתתם בי ובאמון של כולנו כי שינויים אלה אכן ניתנים לביצוע .  הייתי אומנם רושם בקורות החיים תואר מכובד ,  אבל לא מעבר לכך ,  ופוגע במאבק שאנו שותפים לו במשך שנים ארוכות ".  
מוקדם יותר פנתה סיעת כחול לבן למנדלבליט בדרישה שיורה לנתניהו למנות שר המשפטים לאלתר לאור שלושת כתבי האישום שהוא שוקל להגיש נגדו .  במכתב כתבו עורך הדין ערן מרינברג ושמעון בראון כי  " אין צורך להכביר מילים על הקושי המשפטי הקיים הן מבחינה מהותית והן מבחינת הנראות הציבורית בכהונתו של מי שכבודו הודיע על כוונתו להעמידו לדין ,  בכפוף לשימוע ,  בעברות חמורות ,  כשר האחראי על משרד המשפטים שאמון על עשיית צדק והשירות המשפטי הציבורי בישראל ".  
כמו כן ,  התנועה לטוהר המידות עתרה הבוקר לבג"ץ בדרישה שהממשלה תפעל למינוי באופן מידי ושמנדלבליט ינחה את נתניהו לצאת מחופשה כפויה מתפקיד שר המשפטים . " אין לקבל מצב שבו בנימין נתניהו מכהן בתפקיד שר המשפטים ,  אף לא שעה אחת ,  אף לא דקה אחת ",  אמרו בעתירה ,  שהוגשה באמצעות עו"ד יובל יועז ועו"ד דורון ברקת .
  ( עדכון ראשון :  20:13 )  

אחרי פיטורי איילת שקד :  בנימין נתניהו מינה את אמיר אוחנה לשר
רה"מ הודיע על מינויו לשר המשפטים של אחד הח"כים הנאמנים אליו ביותר במקום שקד ,  שאותה פיטר ביום ראשון .  אוחנה יהיה חבר בקבינט המדיני-ביטחוני והשר הבכיר הראשון החבר בקהילת הלהט"ב .  סמוטריץ' תקף : " הגיע הזמן שנפיק לקחים ".  דוברו של רה"מ : " הלכה מדינת ההלכה "
 
