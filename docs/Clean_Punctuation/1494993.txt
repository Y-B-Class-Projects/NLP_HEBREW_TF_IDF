מחלוקת בין נתניהו לריבלין בנוגע לתקציב
למרות דרישת רה"מ לשמור על משמעת קואליציונית בנושא ,  יו"ר הכנסת אמר לראשי ועדות הכספים כי התקציב לא יוכל לעבור
נושא ההצבעות על תקציב המדינה בכנסת ,  היווה גורם למחלוקת פנימית שהתגלעה בסיעת הליכוד בין ראש הממשלה בנימין נתניהו ושר האוצר יובל שטייניץ לבין יו"ר הכנסת ראובן ריבלין .  ריבלין נפגש הערב  ( שני )  עם יושבי ראש ועדות הכספים והכלכלה ,  משה גפני ואופיר אקוניס ומנכ"ל משרד האוצר ירום אריאב .  
ריבלין אמר בפגישה כי במתכונת הנוכחית ,  התקציב לא יכול לעבור .  לדברי יו"ר הכנסת ,  ישנם מספר סעיפים שיש להביא להצעה בחקיקה נפרדת ,  מכיוון שאין להם קשר ישיר לתקציב .  בסיום השיחה סוכם כי תהיה הידברות בין האוצר לכנסת על המתכונת שבה יובא התקציב להצבעה .  
כזכור ,  נתניהו כינס אתמול בלשכתו את חברי הכנסת של הליכוד ודרש מהם משמעת קואליציונית מוחלטת .  נתניהו אמר לחברי הכנסת כי הוא עומד על כך שהתקציב יעבור בקריאה ראשונה ללא שינוי ,  בדיוק כפי שהוא ורק בין קריאה ראשונה לקריאה שנייה ושלישית יוכלו לעשות שינויים מסוימים במספר סעיפים בתקציב .
 
מחלוקת בין נתניהו לריבלין בנוגע לתקציב
למרות דרישת רה"מ לשמור על משמעת קואליציונית בנושא ,  יו"ר הכנסת אמר לראשי ועדות הכספים כי התקציב לא יוכל לעבור

