המבקר במכתב לנתניהו :  התייחס לטענותיה של משפחת גולדין
במכתב ששיגר אל ראש הממשלה ביקש המבקר התייחסות על טענות המשפחה על טיפול המדינה בהשבת גופתו של סגן הדר גולדין המוחזקת בידי חמאס .  זאת ,  לפני שישקול את אופן טיפולו בנושא
מבקר המדינה ,  השופט  ( בדימוס )  יוסף שפירא ,  פנה היום  ( שלישי )  אל ראש הממשלה בנימין נתניהו ,  לקבל את התייחסותו לטענות משפחתו של סגן הדר גולדין שנפל במבצע  " צוק איתן "  על טיפול המדינה בהשבת גופתו המוחזקת בידי חמאס ברצועת עזה .  לאחרונה נועד המבקר עם בני משפחת גולדין ,  ואף קיבל מהם מסמך מפורט בנוגע לדרך הטיפול של המדינה בנושא .
 בעקבות זאת ,  פנה המבקר במכתב לראש הממשלה ,  לפני שישקול את אופן טיפול משרד מבקר המדינה בנושא . " המבקר מבקש את התייחסותו של ראש הממשלה בהקדם ",  נמסר מלשכתו .  מכתבו של המבקר נשלח גם אל שר הביטחון אביגדור ליברמן .  
בחודש שעבר פנתה לאה גולדין ,  אמו של הדר ,  במכתב פתוח לראש הממשלה ,  לכלל שרי הממשלה וחברי הכנסת והאשימה את הדרג המדיני בכך שאינו עושה די על מנת להשיב את בנה ואת גופתו של חלל צה"ל אורון שאול לישראל .  בתחילת המכתב ,  התייחסה גולדין לכינוס המדינות התורמות לרשות הפלסטינית שהתקיים בסוף ינואר בבריסל והפנתה אצבע מאשימה כלפי נתניהו .  
לדבריה , " שר החוץ וראש הממשלה לא רצה שנגיע לבריסל לפגישה של המדינות התורמות .  הדרישה שלנו להפעיל לחץ על חמאס ,  להעמיד תנאים הומניטריים מול תנאים הומניטריים ,  הבקשה שלנו להחזיר את הבן שלנו מקלקלת לו את המסיבה ".  
גולדין הוסיפה כי הרשות הפלסטינית אחראית להחזקתם של בנה ושל שאול בעזה והיא מפרה את החוק ההומניטרי הבינלאומי .  גולדין האשימה גם את שרי הממשלה ואמרה כי  " כל מי ששותק על עוולה הוא שותף לעוולה ,  ולא חשוב מה גודל הכיפה שיש לו על הראש .  אני לא שלחתי את הדר לעזה .  נתניהו ,  בנט ,  ליברמן ,  יעלון וכל הממשלה שלחו את הדר ועוד הרבה חיילים להציל את המדינה מירי הטילים וממנהרות הטרור . 
" למה אני והמשפחה שלי צריכים להילחם במדינה כדי להשיב את הדר משדה הקרב ?  ",  הוסיפה . " כולם שותקים וכולם שותפים לעוולה של הפקרת החיילים ,  בלי קשר למפלגה ,  גזע ,  מין ודת ".  

המבקר במכתב לנתניהו :  התייחס לטענותיה של משפחת גולדין
במכתב ששיגר אל ראש הממשלה ביקש המבקר התייחסות על טענות המשפחה על טיפול המדינה בהשבת גופתו של סגן הדר גולדין המוחזקת בידי חמאס .  זאת ,  לפני שישקול את אופן טיפולו בנושא

