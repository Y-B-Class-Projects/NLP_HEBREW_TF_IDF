משפחת נתניהו ליועמ"ש :  בדוק שוב חקירות ניצב ריטמן בענייננו
פרקליטי המשפחה פנו למנדלבליט בשם ראש הממשלה ורעייתו ,  בטענה כי ניצב רוני ריטמן ,  שפיקד על להב 433 ,  חשד בבני הזוג כי היו מעורבים בתלונה שהוגשה נגדו בגין הטרדה מינית . " כל העניינים שנבדקו על ידיו מוטלים בספק ",  נכתב , " הוא נגוע במשוא פנים "
 עורכי הדין יוסי כהן ויעקב וינרוט ,  המייצגים את משפחתו של ראש הממשלה בנימין נתניהו ,  פנו אתמול  ( שלישי )  ליועץ המשפטי לממשלה אביחי מנדלבליט בבקשה לבחון מחדש את החקירות העוסקות בנתניהו וברעייתו שרה בחשד למשוא פנים .  במכתבם ליועמ"ש ,  כתבו עורכי הדין כי ניצב רוני ריטמן ,  שפיקד על יחידת להב 433 של המשטרה ,  האמין כי משפחת נתניהו יזמה את התלונה שהגישה נגדו פקודתו במשטרה בגין הטרדה מינית ,  ועל כן שיפוטו היה מוטה .  
מכתבם של הזוג נתניהו ליועמ"ש נכתב בעקבות הפרסום היום ב'הארץ' לפיו הניצב הבכיר ביקש בחקירתו בחשד לעבירות מין לבדוק אם יש קשר בין החקירה נגדו לבין החקירה נגד שרה נתניהו בפרשת המעונות . " דבר זה מטיל צל כבד על החקירות שנוהלו בראשותו של ניצב ריטמן נגד משפחת נתניהו ,  וכל עניין שנבדק על ידי היחידה בראשותו ביחס לבני הזוג נתניהו מוטל בספק ",  נכתב . " לכן ,  אנו מבקשים שתבדוק מחדש את החקירות ". 
עוד בוואלה !  NEWS:חשד באזור השרון :  ילד בן 7 נחטף בשל סכסוך כספיסגירת מעבר כרם שלום :  חבית הנפץ של נתניהו עלולה להבעיר את הרצועה"אישה שהיא השראה ":  הלכה לעולמה אחת מסמלי המאבק בסרטן השד 
בחודש פברואר ,  לקראת פרסום ההמלצות להגיש כתב אישום נגד ראש הממשלה ,  תקף נתניהו את צמרת המשטרה בעקבות רמיזותיו של מפכ"ל המשטרה רוני אלשיך בתכנית עובדה ,  שלפיהן הופעל לחץ ומעקבים אחר חוקרים שעסקו בחקירותיו . " כשחוקרי המשטרה מאמינים בטענות כל כך הזויות ושקריות שראש הממשלה פעל נגדם באופן אישי ושלח חוקרים נגדם ,  איך הם יכולים לחקור אותו ולהגיש המלצות נגדו באופן אובייקטיבי ?  ",  כתב נתניהו בעמוד הפייסבוק שלו . " אנו נדהמים לגלות שזה בדיוק מה שקרה בחקירות ראש הממשלה ".  
נתניהו התייחס אז לפרשת ריטמן ,  שהודיע על עזיבתו את תפקיד ראש היחידה ,  ולטענה שלפיה הוא זה העומד מאחורי החקירות נגדו . " נחשפנו למכתב מטעמו של ראש היחידה החוקרת ריטמן ליועץ המשפטי לממשלה דאז יהודה ויינשטיין ,  שבו רמזו עורכי דינו של ריטמן שראש הממשלה שלח את הקצינה שהתלוננה נגדו על הטרדה מינית ",  כתב נתניהו בפוסט . " באותו רגע ריטמן היה צריך להשעות את עצמו מחקירות ראש הממשלה ". 
 ( עדכון ראשון :  19:32 )  

משפחת נתניהו ליועמ"ש :  בדוק שוב חקירות ניצב ריטמן בענייננו
פרקליטי המשפחה פנו למנדלבליט בשם ראש הממשלה ורעייתו ,  בטענה כי ניצב רוני ריטמן ,  שפיקד על להב 433 ,  חשד בבני הזוג כי היו מעורבים בתלונה שהוגשה נגדו בגין הטרדה מינית . " כל העניינים שנבדקו על ידיו מוטלים בספק ",  נכתב , " הוא נגוע במשוא פנים "
 
