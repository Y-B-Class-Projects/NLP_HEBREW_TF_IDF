נתניהו הורה להרוס את בתי המחבלים מהפיגוע בירושלים
במהלך התייעצות ביטחונית בנוכחות בכירים רבים ,  בהם השר יעלון ,  ראש השב"כ יורם כהן והשר אהרונוביץ' ,  הנחה נתניהו גם על קידום הריסת בתי המחבלים מהפיגועים הקודמים ולהגביר את האכיפה נגד מסיתים לטרור
ראש הממשלה בנימין נתניהו כינס אחר הצהריים  ( שלישי )  התייעצות ביטחונית בלשכתו שבירושלים ,  ובסופה הורה להרוס את בתיהם של עודאי ורסאן אבו ג'מל  שני המחבלים אשר רצחו הבוקר ארבעה מתפללים בבית כנסת בשכונת הר נוף בירושלים .  בדיון ,  אשר כינס נתניהו בעקבות הפיגוע ,  השתתפו שר הביטחון משה יעלון ,  השר לביטחון פנים יצחק אהרונוביץ' ,  ראש השב"כ יורם כהן ,  פרקליט המדינה שי ניצן ,  מפקד מחוז ירושלים ניצב משה אדרי ומתאם הפעולות בשטחים אלוף יואב מרדכי .  נוסף על הנחייתו של ראש הממשלה להרוס את בתי המחבלים ,  הוא הורה לקדם את הריסת הבתים של המחבלים אשר ביצעו את הפיגועים האחרונים .  כמו כן ,  הנחה נתניהו להגביר משמעותית את האכיפה נגד מסיתים לפיגועים .
 בשעות האחרונות מלווים אלפי בני אדם את דרכם האחרונה של ארבעת ההרוגים מהפיגוע  משה טברסקי ,  בן 59 ;  אריה קופינסקי ,  בן 43 ;  אברהם שמואל גולדברג ,  בן 68 וקלמן לוין ,  בן 55 .  טברסקי נטמן ראשון ,  וכשעה לאחר מכן יצא מסע ההלוויה של שלושת ההרוגים הנוספים מבית הכנסת ברחוב אגסי  בו הם נרצחו להר המנוחות . " כשאנו סופרים כמה אלמנות ויתומים נוספו לכלל ישראל הבוקר ,  ארבע אלמנות ,  24 יתומים ויתומות ברחוב אחד ",  אמר הרב יצחק מרדכי רובין ,  רב הקהילה ורב בית הכנסת שבו התפללו ההרוגים . " כשהם עטופים בטלית ובתפילין ,  נטבחו ארבעת הקורבנות ועמם עוד פצועים רבים ". 
עוד ידיעות על הפיגוע בירושלים:חיסל המחבלים : " רצו לעברי עם סכינים מגואלים בדם - ויריתי"בהלת אבטחה בגני ילדים בבירה : " מפקירים את הילדים"אלפים בהלוויות הרוגי הפיגוע : " 24 יתומים ברחוב אחד "  
החלטתו של נתניהו להרוס את בתי המחבלים מגיעה לאחר שמוקדם יותר האשים את אבו מאזן ואת הרשות הפלסטינית בהסתה לפיגועים ולטרור .  ראש הממשלה האשים לא רק את אבו מאזן אלא גם את חמאס . " אנו נגיב ביד קשה .  זו תוצאה של ההסתה של חמאס ושל אבו מאזן ממנה הקהילה הבינלאומית מתעלמת ".  יעלון גיבה את דבריו והאשים את הרשות הפלסטינית ב"הסתה ,  שקרים ושנאה שמופצים מדי יום בהנהגת יושב הראש אבו מאזן ,  נגד מדינת ישראל ",  ואמר שהפיגוע הוא תוצאה ישירה של כל אלו . " בין אם מדובר בהתארגנויות מקומיות ובין אם מדובר בתשתיות טרור מאורגנות ,  אנו עדים פעם אחר פעם לניסיונות של גורמי טרור פלסטיניים לפגוע בריבונותה של מדינת ישראל בירושלים ולהרוג כמה שיותר יהודים רק משום שהם יהודים ". 
בניגוד לשניים ,  ראש השב"כ יורם כהן ,  אשר נכח גם הוא בהתייעצות הביטחונית שקיים ראש הממשלה ,  אמר כי אבו מאזן אינו מעודד טרור .  חבר כנסת שנכח במליאת ועדת החוץ והביטחון ,  שהתקיימה היום ,  אמר כי  " כהן הסביר כי אבו מאזן לא מעודד אלימות ,  בין היתר מחשש שפעולות אלימות יביאו בסופו של דבר להדחתו ".  
בתוך כך ,  השר אהרונוביץ' ,  הורה למשטרה לנקוט צעדים מידיים על מנת לשפר את תחושת הביטחון של תושבי הבירה והסביבה .  לפיכך ,  מפכ"ל המשטרה יוחנן דנינו הודיע על העלאת הכוננות בעיר .  ההחלטות המרכזיות של השר הן הצבת מחסומים בשכונות במזרח העיר והצבת מחסומים בכפרים שמסביב לבירה ,  גיוס של ארבע פלוגות של משמר הגבול וכוחות מתנדבים לצורך תגבור הכוחות המוצבים בעיר והנחיה לקבור מחבלים מחוץ לירושלים .  כמו כן ,  המליץ אהרונוביץ' לקדם את הריסתם של בתי מחבלים עוד בטרם התקיימה ההתייעצות הביטחונית ,  והמליץ גם לבחון הקלות בנשיאת כלי נשק עבור תושבי הבירה .  

נתניהו הורה להרוס את בתי המחבלים מהפיגוע בירושלים
במהלך התייעצות ביטחונית בנוכחות בכירים רבים ,  בהם השר יעלון ,  ראש השב"כ יורם כהן והשר אהרונוביץ' ,  הנחה נתניהו גם על קידום הריסת בתי המחבלים מהפיגועים הקודמים ולהגביר את האכיפה נגד מסיתים לטרור

