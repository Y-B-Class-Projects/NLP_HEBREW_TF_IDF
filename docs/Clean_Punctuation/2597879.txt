למרות אישור ועדת השרים :  דירקטוריון ערוץ 10 ממשיך את הליך הפיטורים
החלטת הדירקטוריון התקבלה הערב למרות ההתקדמות בהליך החקיקה של תזכיר החוק בעניינו ,  אשר צפוי לעבור בכנסת ביום חמישי .  ערוץ 10 : " אם התיקון לחוק יעבור ,  הפיטורים יבוטלו "
 אמצעי לחץ נוסף על הממשלה ?  דירקטוריון ערוץ 10 החליט הערב  ( שני )  להמשיך בהליך בו החל במוצא שבת ,  ולהוציא מכתבי פיטורים לכל עובדי הערוץ - זאת לאחר שהשהה את ההליך לבקשת מנכ"ל משרד ראש הממשלה הראל לוקר ביום שבת האחרון .  על פי החלטת הדירקטוריון ,  במידה וביום חמישי תאשר הכנסת את תיקון חוק ,  יבוטלו הפיטורים לאלתר .  
ההחלטה התקבלה למרות ההתקדמות בהליך החקיקה של תזכיר החוק בעניינו ,  אשר עבר היום את ועדת השרים לענייני חקיקה ונקבע מועד לדיון בו בממשלה ביום חמישי .  
מכתבי הפיטורים ל-550 עובדי ערוץ 10 הודפסו כבר ביום שבת לפי החלטת הדירקטוריון באותו היום ,  ואמורים היו להיות מחולקים לעובדים ביום ראשון אולם לבקשת לוקר ,  כאמור ,  הושהו הפיטורים .
 בוועד העובדים טרם הוציאו על כך הודעה לעובדים ,  ותגובתם למהלך טרם התקבלה ,  אולם ,  מחר הם יפגינו בשעה 12:00 מול בית הליכוד בתל אביב ביחד עם עובדי החדשות המקומיות ,  וימשיכו בשידור תשדירי השירות לצופים מטעמם המצבעים על נתניהו כמי שמעכב את ההסדר בעניין הערוץ .
 מערוץ 10 נמסר כי : " דירקטוריון ערוץ 10 ודירקטוריון חדשות 10 החליטו פה אחד בישיבה שהתקיימה הערב על פיטורי כל העובדים בערוץ 10 ובחברת חדשות 10 .  מכתבי הפיטורים ינתנו לעובדים מחר  ( יום ג ?  )  בבוקר על ידי המנהלים הכלליים של החברות .  היה וביום חמישי תאשר הכנסת את תיקון חוק הרשות השנייה לטלוויזיה ולרדיו בדבר הארכת זיכיון ערוץ 10 בשנתיים נוספות ,  בהתאם להמלצות ועדת לוקר כפי שסוכם עם הערוץ ,  יבוטלו מכתבי הפיטורים .  כל העובדים יקבלו את זכויותיהם על פי הדין ".  

למרות אישור ועדת השרים :  דירקטוריון ערוץ 10 ממשיך את הליך הפיטורים
החלטת הדירקטוריון התקבלה הערב למרות ההתקדמות בהליך החקיקה של תזכיר החוק בעניינו ,  אשר צפוי לעבור בכנסת ביום חמישי .  ערוץ 10 : " אם התיקון לחוק יעבור ,  הפיטורים יבוטלו "
 
