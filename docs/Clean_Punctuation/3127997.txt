הפרקליטות לבית הדין :  רק שרה נתניהו אחראית להעסקת שירה רבן
המדינה הגישה תגובה לבית הדין האזורי לעבודה בי-ם ,  שבה נטען כי עובדת המעון לשעבר אינה עובדת מדינה - וקיבלה הוראות רק מנתניהו .  עורכי דינה של רבן : " תשובת המדינה ארוכה ומסורבלת ,  אך מסקנתה אחת - נתניהו הייתה הממונה הישירה והיחידה של התובעת "
 המדינה הגישה היום  ( רביעי )  תגובה לבית הדין האזורי לעבודה בירושלים ,  ובה נטען כי העובדת לשעבר במעון ראש הממשלה ,  שירה רבן ,  אינה עובדת מדינה ,  וכי העסקתה התבצעה על ידי חברת כוח האדם מוריה .  בנוסף נטען כי איש מעובדי משרד ראש הממשלה לא היה מוסמך לתת הוראות לרבן ,  וכי אלו ניתנו לה רק על ידי רעיית ראש הממשלה שרה נתניהו .  התגובה הוגשה ביום שבו נערך שימוע לנתניהו בנושא פרשת המעונות ,  שבו נקבע כי החלטה סופית תתקבל בקרוב .
" הגברת נתניהו היא זו אשר מאשרת קבלה לעבודה ..  .  היא אחראית על תפקידיהן של עובדות הניקיון ומשק הבית בקומה השנייה ,  היא הנותנת הוראות והנחיות ,  היא המפקחת הבלעדית על תקינות תפקודם והיא זו שמחליטה האם להפסיק את עבודתם ",  נכתב בכתב ההגנה שהגישה פרקליטות מחוז ירושלים .  עם זאת ,  הודתה המדינה כי  " פעלה בהתאם ליכולתה במסגרת ההתקשרות עם חברת מוריה כדי למנוע העסקה לא ראויה של עובדי החברה ".  
עוד בנושאהחברה בה הועסקה עובדת מעון רה"מ :  למחוק את שרה נתניהו מהתביעהכתב ההגנה של שרה נתניהו : " שירה רבן מתחזה שאינה כשירה נפשית "" אמה "  במקום  " שפחה ":  כתב תביעה מתוקן של שירה רבן נגד שרה נתניהו 
בתגובת המדינה נטען כי עובדי משרד ראש הממשלה ועובדי המעון כלל אינם מורשים לעלות לקומה השנייה ,  אלא אם כן התבקשו לעשות זאת על ידי בני משפחת נתניהו ,  דבר המתרחש  " לעתים רחוקות מאוד ".  המדינה אף טענה כי לא ניתנה כל הבטחה לרבן כי תיקלט כעובדת מדינה ,  וכי אב הבית אפי אזואלי כלל אינו מורשה לעלות לקומה השנייה ,  ואחראי רק על מימון העסקתה של רבן ואישור מספר השעות שעבדה כל יום .  
עוד נטען כי לא הייתה מניעה לעובדות הקומה השניה לרדת לקומה הראשונה לצורך הפסקות שתייה ושירותים ,  וכי בקומת הכניסה קיימים שירותי נשים לצורך ייעודי זה .  בנוסף ,  נדחו טענות נוספות של רבן לגבי הבטחות שניתנו לה לגבי קליטתה כעובדת מדינה וכן לגבי דברים שנאמרו לה על ידי ראש הלשכה יואב הורוביץ בהליך הקבלה בנוגע לסביבת העבודה הקיצונית שאליה ,  כביכול ,  תיכנס .  המדינה ,  שאינה מייצגת את שרה נתניהו בהליך ,  ביקשה לדחות את התביעה נגדה על הסף ,  ולמעשה להותיר רק שני גורמים כנתבעים :  חברת מוריה ושרה נתניהו .  
לפני כחודש הגישה נתניהו ,  באמצעות עורך דינה יוסי כהן ,  את כתב ההגנה כמענה לתביעתה של רבן .  כתב ההגנה תקף בחריפות את הטענות שהועלו בכתבי התביעה המקורי והמתוקן ,  דרש למחוק את התביעה והכחיש כמעט את כל סעיפיו .
 בכתב ההגנה נטען כי  " רבן בעצמה ,  מצהירה כי היא 'נמצאת במצב נפשי רעוע ועליה לעבור אבחון פסיכולוגי בכדי לאמוד את חומרת הנזק שנגרם לה בשל התעללות קשה' ".  לפי כתב ההגנה ,  טענותיה של רבן נופחו במכוון ,  היא  " זקוקה דחיפות לאבחון פסיכולוגי "  ואינה כשירה משפטית וכי היא מתחזה שאינה חרדית . " כל הראיות מעידות על כך שלא מדובר בחרדית אלא במתחזה ,  שמלכתחילה עבדה במעון כדי לייצר יש מאין כותרות מזיקות ",  נכתב .  
עו"ד אורן גרוס משרד נעמי לנדאו ,  עורך דינה של רבן ,  מסר כי  " תשובת המדינה ארוכה ומסורבלת ,  אך מסקנתה אחת ,  הגברת נתניהו הייתה הממונה הישירה והיחידה של התובעת ,  זאת בניגוד לניסיונה של הגברת נתניהו לחמוק מאחריות .  המדינה אף מודה כי איש לא עולה לקומה השנייה פרט לבני המשפחה ואין מי שיודע או רואה כיצד מתנהלת הגב' שרה נתניהו אל מול עובדי הניקיון בקומת המגורים . 
" האירועים הפוגעניים אותם חוותה התובעת היו בקומת המגורים ללא נוכחותם של כל אותם גורמי מדינה שמתפקידם לפקח על אופן העבודה ותנאי ההעסקה ",  הוסיף . " נציגי המדינה מודים כי אין להם יכולת לפקח על סביבת עבודתה ,  חרף העובדה כי היא המממנת את עבודתן .  זו הסיבה מדוע הגברת נתניהו לא יישמה את פסק הדין בעניינם של מני נפתלי וגיא אליהו והמשיכה לנהוג בעובדים במשטר עבדות מודרנית ". 
 ( עדכון ראשון :  11:53 )  

הפרקליטות לבית הדין :  רק שרה נתניהו אחראית להעסקת שירה רבן
המדינה הגישה תגובה לבית הדין האזורי לעבודה בי-ם ,  שבה נטען כי עובדת המעון לשעבר אינה עובדת מדינה - וקיבלה הוראות רק מנתניהו .  עורכי דינה של רבן : " תשובת המדינה ארוכה ומסורבלת ,  אך מסקנתה אחת - נתניהו הייתה הממונה הישירה והיחידה של התובעת "
 
