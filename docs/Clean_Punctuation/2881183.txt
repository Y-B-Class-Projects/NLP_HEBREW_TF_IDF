 " חוויה כואבת ":  נתניהו ,  ברק ופרס העלו זיכרונות ממבצע  " סבנה "
 שלושה ראשי ממשלה בהווה ובעבר ,  שכל אחד מהם היה מעורב בדרך כזו או אחרת בהשתלטות על המטוס החטוף ב-1972 ,  השתתפו בהקרנת בכורה לסרט על המבצע . " פרצנו פנימה והכדורים שרקו סביבנו ",  שיחזר נתניהו ,  אז מפקד צעיר בסיירת מטכ"ל בפיקוד ברק
אהוד ברק מנשנש פופקורן .  הוא ושרה נתניהו מתעלמים זה מזו למרות מרחק שני הכיסאות ביניהם .  בסוף זה קורה :  הם מחליפים כמה מילים ,  נתניהו אוחזת את ידיה זו בזו .  ברק תוחב את שלו בכיסים .  שלושה ראשי ממשלה ,  בהווה ובעבר ,  הגיעו אמש  ( שלישי )  להקרנת הבכורה של הסרט  " סבנה "  בסינמה סיטי בירושלים .  בנימין נתניהו ,  אהוד ברק ושמעון פרס .  הם גם משתתפים בסרט שמתאר את ההשתלטות על המטוס החטוף בנמל התעופה בלוד ב-1972 .  
לקריאה נוספת:המספרים נוטים לצדו של אובמה ,  אז למה הוא משדר פאניקה כללית ? בג"ץ המסתננים :  יריית הפתיחה לקרב בין ממשלת הימין למערכת המשפטמתגיירת בגיור עצמאי : " למה צריך לעבור בדיקות פולשניות ברבנות ?  "  
ראש הממשלה נתניהו היה בעת חטיפת המטוס מפקד צוות בסיירת ,  ברק היה מפקד סיירת מטכ"ל ופרס היה שר התחבורה והאחראי על נמלי האוויר .  קטעי ריאיונות עם השלושה משולבים בין הסצנות ואת דמויותיהם בעלילה מגלמים שחקנים .  הגברת נתניהו נשאלת בסיום מי יותר חתיך ,  השחקן או בעלה ,  ועונה : " זו דילמה ,  אבל בעלי נראה מצוין ".  בהמשך היא חושפת : " הציעו לבן הקטן שלי ,  אבנר ,  לשחק בסרט את אבא שלו ,  זה היה לפני שהוא התגייס .  הוא ממש דומה לבעלי אז .  אבל הוא סירב ואמר :  'אבא זה אבא' ".  
נתניהו עצמו נשאל מה קשה יותר ,  משא ומתן קואליציוני או פעולה נועזת שכזו .  הוא לא השיב לשאלה . " הסרט הזה מאוד ריגש אותי ,  החזיר אותי 40 שנה לאחור ",  אמר . " יש לנו את אותה התעוזה ,  הנחישות והיצירתיות למשימות הלא פחות גדולות שעומדות בפנינו היום .  שאיש לא יזלזל בכוח ,  באמונה וביכולת שלנו להגן על עצמנו ".  רק אחרי ההצהרה הוא מודה שהשחקן  " רזה קצת "  ביחס למה שהוא היה אז . 
" התרשמתי מאוד מאישיותו וגבורתו של הטייס לוי .  מהצפייה בסרט הזה הבנתי לעומק את גבורתו ,  אך גם את העובדה שהפתק שהעביר לאשתו הייתה אולי החוליה המסוכנת ביותר .  אבל הוא היה בן אדם וכבן אדם הוא רצה לתקשר עם רעייתו ".  
לאחר שההקרנה הסתיימה עלו השלושה לשבת על הבמה .  כל אחד נשא דברים קצרים . " זה לא נס ,  אלא מעשה אנושי עם גבורה בלתי רגילה ",  אמר פרס . " בלי אנשים כאלה אין ניסים ועם אנשים כאלה אפשר ליצור ניסים .  תרשו לי להצדיע לאלו שעשו את זה ,  סיירת מטכ"ל .  שניים מהם כאן על הבמה ".  

ברק ונתניהו חשפו פרט פחות מוכר מהמבצע .  רגע לפני הפריצה למטוס נזקק אחד הלוחמים לנקביו .  הוא היה מאבטח מטוסים של אל על ,  מאומן בקרבות אקדחים בין מושבי מטוס ,  וגויס למבצע מיד כשנחת עם טיסה מלונדון . " כל הדרך השירותים היו תפוסים ",  סיפר נתניהו , " ורגע לפני הפריצה למטוס הוא אומר לי :  'צריך לעצור' .  אני שואל אותו מה יש והוא אומר לי .  אני שואל 'גדול או קטן' ,  והוא עונה 'גדול' .  אני הולך לאהוד ואומר לו 'צריך לעצור' ".  ברק הוסיף עומק לסיפור ותיאר את הקושי הטכני בביצוע הפעולה בעודך לובש סרבל . 
" שואלים אותי אם אפשר היום  ( לקיים מבצעים כמו  מ"ש )  סבנה ואנטבה ",  חזר ברק לעניין . " התשובה היא שאי אפשר כי ההיסטוריה לא חוזרת על עצמה .  אבל חייבים לשמר את הרוח הבלתי נכנעת שאפיינה את מקבלי ההחלטות והלוחמים .  ביחידות הלוחמה בטרור שוקדים גם היום על התשובות לאתגרים שיבואו .  נאחל לכולנו שלא נזדקק ".   
" סבנה בשבילי זו חוויה כואבת ",  אמר נתניהו . " הרגע הקשה ביותר היה כשעמדתי עם צור על הכנף ופרצנו פנימה והכדורים שרקו סביבנו ואישה צעירה הייתה שמוטה לפנינו ,  לא אחורה אלא רכונה קדימה ,  עם כדור ברקה .  הקרב בפנים התנהל כפי שתואר בסרט .  למדתי עוד דברים שלא ידעתי ,  אבל המסקנה העיקרית היא ש'סבנה' היה המבצע הראשון שבו כוח פרץ למטוס חטוף .  המחבלים הבינו ולכן הרחיקו את המטוסים מאפשרות כזו וזה הוביל לאנטבה .  שני אלו סגרו את עידן חטיפת המטוסים .  הנגע הזה שפשה בכל העולם פסק ".   

" אנחנו יודעים שהטרור ממשיך ",  הוסיף נתניהו . " בישראל קבענו כלל שלפיו אם יש לנו אפשרות למבצע צבאי ,  על כל הסיכונים ,  אנחנו מבצעים .  הטרור נובע מתנועות איסלאמיסטיות שמפוררות מדינות ומזכירות זוועות מלפני אלפי שנים .  הלקח החשוב ביותר הוא לא רק ההתקדמות שלנו ,  המבחן החשוב ביותר הוא הנחישות והתעוזה שלנו נגד מבקשי נפשנו .  עברו יותר מ-40 שנה אך התעוזה והנחישות עמנו .  שאיש לא יזלזל ". 
מערכות היחסים המורכבות שבין פרס ,  נתניהו וברק כאילו נעלמו אמש .  על הבמה הם מלאים הערכה אחד לשני .  השר זאב אלקין הסביר כשיצא מהסרט כי  " בפעם האחרונה שהם היו ביחד בפוליטיקה הכול היה בסדר ".  המחלוקות יוצאות לאור דווקא בסרט עצמו ,  בריאיונות המשולבים וביחס לשאלה הפלסטינית ולטרור . " הוויכוח הפוליטי היה בתוך הסרט ,  לגבי השאלה של גר זאב עם ..  . "  ,  אמר אלקין בתוך הרעש של הקוקטייל שאחרי .  זאב עם פרס ,  שאלתי . " את זה לא אמרתי ",  השיב אלקין .
 הסרט  " סבנה "  הופק על ידי זכיינית ערוץ 2  " קשת ".   

" חוויה כואבת ":  נתניהו ,  ברק ופרס העלו זיכרונות ממבצע  " סבנה "
 שלושה ראשי ממשלה בהווה ובעבר ,  שכל אחד מהם היה מעורב בדרך כזו או אחרת בהשתלטות על המטוס החטוף ב-1972 ,  השתתפו בהקרנת בכורה לסרט על המבצע . " פרצנו פנימה והכדורים שרקו סביבנו ",  שיחזר נתניהו ,  אז מפקד צעיר בסיירת מטכ"ל בפיקוד ברק

