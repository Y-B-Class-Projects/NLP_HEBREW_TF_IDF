נתניהו יכריע :  קציר מלח או הריסת בתי המלון
ראש הממשלה יסייר היום בים המלח ויכריע בסוגייה .  באוצר תומכים בהריסת בתי המלון ובנייתם במיפלס גבוה יותר ,  ואילו השרים מיסז'ניקוב וארדן בעד קציר מלח שעלותו כ-7 מיליארד שקלים
ראש הממשלה ,  בנימין נתניהו ,  יסייר הבוקר בים המלח על מנת להכריע במחלוקת בין משרד האוצר ,  משרד התיירות והמשרד להגנת הסביבה אודות החלופה למניעת הצפת בתי המלון בים המלח - בעוד שבמשרד האוצר מעוניינים בחלופה של הריסת בתי המלון ובנייתם במיפלס גבוה יותר ,  במשרדים האחרים מעוניינים בחלופת איסוף המלח  ( קציר )  מקרקעית הבריכה המאיימת בהצפה .  
התערבותו של נתניהו נדרשה לנוכח מחלוקות בין שר האוצר ,  יובל שטייניץ לשר התיירות ,  סטס מיסז'ניקוב ולשר להגנת הסביבה גלעד ארדן .  מיסז'ניקוב וארדן תומכים באיסוף המלח מקרקעית הבריכה  ( חלופת הקציר )  כדי למנוע את הצפת בתי המלון .  משרד האוצר תומך בהריסת בתי המלון ובנייתן במיפלס גבוה יותר ,  משיקולים של חיסכון תקציבי .  את החלופות אמורים לממן הממשלה ,  חברת מפעלי ים המלח שהבריכה בבעלותה וייתכן שגם המועצה המקומית .  
מיסז'ניקוב וארדן סבורים כי עיקר המימון צריך לבוא ממפעלי ים המלח ובנוסף יש להקים קרן ייעודית לפיתוח אזור ים המלח בהיקף של מיליארד שקל לחמש שנים .  מהם 750 מליון שקל מתקציב המדינה והשאר מהגדלת התמלוגים של מפעלי ים המלח למדינה .
 משרד האוצר מתנגד למתווה השיקום ולמרות דרישת השרים כי מפעלי ים המלח ישאו במרבית הוצאות השיקום ,  טרם הוסדרה שאלת המימון .  היקף עלות הקציר נאמד בכ-7 מיליארד שקל .  
לקראת ההכרעה ,  יצאה כיל בימים האחרונים בקמפיין תקשורתי שנועד להטות את דעת הקהל לצידה .  הקמפיין יימשך 4-3 שבועות ,  ויכלול סרטון אנימציה בן 40 שניות בטלוויזיה ,  תשדירים ברדיו ושלטי חוצות .  את הקמפיין מפיק משרד אדלר חומסקי ,  בתקציב של כ-1.5 מיליון דולר .  
בכיל מסבירים כי מטרת הקמפיין היא לספר את הסיפור האמיתי של ים המלח - זה שהציבור אינו מכיר .  בין השאר יוסבר בקמפיין ,  שהתייבשות ים המלח אינה נובעת מפעילות כיל ,  אלא מהטיית המים על ידי המוביל הארצי .  הקמפיין יזכיר חלקים משני דו"חות של משרד מבקר המדינה שתומכים בגרסת כיל .
 
נתניהו יכריע :  קציר מלח או הריסת בתי המלון
ראש הממשלה יסייר היום בים המלח ויכריע בסוגייה .  באוצר תומכים בהריסת בתי המלון ובנייתם במיפלס גבוה יותר ,  ואילו השרים מיסז'ניקוב וארדן בעד קציר מלח שעלותו כ-7 מיליארד שקלים

