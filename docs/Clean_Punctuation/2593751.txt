נתניהו הרחיק אשת אקדמיה ממפגש עם מרקל בשל דעותיה
גורם בפמליית ראש הממשלה אישר כי השתתפות פרופ' רבקה פלדחי בישיבה בברלין בוטלה ,  והסביר כי  " היא חתמה על עצומה שתמכה בסרבנים ".  פלדחי : " מדיניות שמתאימה למשטרים חשוכים "
 לשכתו של ראש הממשלה ,  בנימין נתניהו ,  ביקשה לבטל את השתתפותה של פרופסור רבקה פלדחי מאוניברסיטת תל אביב במפגש אנשי אקדמיה ישראלים וגרמנים בברלין ,  בשל עמדותיה הפוליטיות .  גורם בפמליית נתניהו ,  העושה כעת את דרכה מפראג לברלין ,  אישר היום  ( רביעי )  כי ראש הממשלה ביקש לבטל את השתתפותה של פרופסור פלדחי במפגש שצפוי להתקיים מחר במסגרת ישיבת הממשלה המשותפת לשרי ישראל וגרמניה וראשי המדינות .  לטענתו ,  הסיבה לביטול היא ש"החוקרת חתמה בשנת 2008 על עצומה שתמכה בחיילים המסרבים לבצע פעילות מבצעית ".  לדברי הגורם , " ראש הממשלה לא מוכן שבפגישה רשמית בה הוא מייצג את מדינת ישראל תשב ישראלית שפוגעת בשמם של טייסי וחיילי צה"ל ,  שעושים הכל כדי להימנע מפגיעה באזרחים בזמן שהם פועלים נגד מי שעושה הכל כדי לפגוע באזרחים ".  
פלדחי ,  פרופסור להיסטוריה של המדעים והרעיונות המשמשת כראש מרכז מינרווה למדעי הרוח באוניברסיטת תל אביב ,  מתחה בשנים האחרונות ביקורת חריפה על מדיניות הממשלה בהשכלה הגבוהה ,  והתנגדה לכוונה לסגור את המחלקה לפוליטיקה וממשל באוניברסיטת בן גוריון בנגב ולהכרה במרכז האוניברסיטאי באריאל כאוניברסיטה .  מוקדם יותר היום דווח ב"הארץ "  כי הבוקר קיבלה פרופסור פלדחי שיחת טלפון משגרירות ישראל בברלין ,  בה נמסר לה כי בוטלה השתתפותה באירוע מדעי משותף שצפוי להיערך מחר במסגרת ישיבת הממשלה החגיגית המשותפת לישראל וגרמניה ,  עקב התנגדותו של היועץ לביטחון לאומי ,  יעקב עמידרור .  
פרופסור פלדחי הגיבה בזעם לטענות לשכת ראש הממשלה . " אני מתקוממת נגד זה בכל מאודי ,  אני רואה את עצמי ציונית ופטריוטיות לא פחות מראש הממשלה נתניהו והאלוף במילואים עמידרור ",  אמרה בשיחה עם וואלה !  חדשות . " שירתתי בצה"ל ,  הדודים שלי נהרגו במלחמת השחרור .  אני לא מוכנה שיטילו ספק בציוניות שלי .  נדהמתי מהעובדה שהמועצה לביטחון לאומי עוסקת באישור ופסילה של אנשים על בסיס העמדות שלהם ".  פלדחי הדגישה כי  " אין שום קשר בין העמדות שלי לבין העובדה שזכיתי בתחרות גרמנית של מרכז מינרווה  ( המרכז האקדמי בראשו עומדת פרופסור פלדחי הממומן על ידי קרנות של ממשלת גרמניה ,  ט.ש )  והפעילות שלנו ראויה להיות מוצגת מחר בפורום הזה ".  לדבריה , " ההתנהגות השלטונית הזו פוגעת בפעילות אקדמית ובמיוחד בתדמית של ישראל .  זו מדיניות שמתאימה למשטרים חשוכים ולא לדמוקרטיה .  יש כאן שימוש בשיטות של איומים והפחדה ובמקרה הזה - זה לא יועיל ".  
יו"ר מרצ ,  ח"כ זהבה גלאון ,  גינתה בחריפות את על הטלת הווטו על השתתפותה של פרופסור פלדחי במפגש עם מרקל . " רוח רעה של מקארתיזם מנשבת מממשלת ישראל ,  שמבאישה את ריחה של ישראל בעולם הדמוקרטי כולו כמדינה חשוכה ,  שפוגעת בחופש האקדמי ומצנזרת את אזרחיה ",  אמרה גלאון . " פרופסור פלדחי משמיעה ביקורת שמרצ ואזרחים ואזרחיות רבים שותפים לה .  עכשיו יש לנו ביקורת נוספת על כך שנתניהו הופך מיום ליום דומה יותר לשותפו ליברמן .  מדהים שבמקום לבלום את הסכנה הזו לדמוקרטיה מטעם הליכוד ביתנו - יחימוביץ ?  ,  לפיד ולבני נותנים לה לגיטימציה בכך שהם לא שוללים הקמת ממשלה עם ליברמן וביבי מנהיגיה ".  
לקריאה נוספת:על רקע משבר התמיכה באירופה :  נתניהו יוצא לגרמניההתיעוד :  אולי גם נתניהו לא חושב שיש לנו ארץ נהדרת ? אונ' בן גוריון : " דין משמעתי למרצה שיקרא לחרם אקדמי "
 לפניות לכתבת :  tal_sh@walla.net.il 

נתניהו הרחיק אשת אקדמיה ממפגש עם מרקל בשל דעותיה
גורם בפמליית ראש הממשלה אישר כי השתתפות פרופ' רבקה פלדחי בישיבה בברלין בוטלה ,  והסביר כי  " היא חתמה על עצומה שתמכה בסרבנים ".  פלדחי : " מדיניות שמתאימה למשטרים חשוכים "
 
