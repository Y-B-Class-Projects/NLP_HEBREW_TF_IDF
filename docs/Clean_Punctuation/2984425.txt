נתניהו מגיב לסערה : " פוליטיקאים מנסים לשאת חן בעיני התקשורת "
 ראש הממשלה התייחס בפתח ישיבת סיעת הליכוד לביקורת נגדו ברקע דחיית שידור התאגיד הציבורי : " התחרות בתקשורת תעביר את הכוח לציבור ".  השרה גמליאל כינתה את רגב פאשיסטית ואילו כחלון אמר כי הממשלה  " צריכה חופשה ".  גם באופוזיציה תוקפים .  דיווח לאולפן וואלה !  NEWS
ראש הממשלה בנימין נתניהו התייחס היום  ( שני )  בפתח ישיבת סיעת הליכוד למשבר החמור בקואליצייה ,  על רקע דחיית שידורי תאגיד השידור הציבורי . " אני מבין שיש פוליטיקאים שרוצים לשאת חן בעיני התקשורת ,  ולכן לקחתי על עצמי את תפקיד שר התקשורת כי אני יכול לעמוד מול כל ההתקפות ",  אמר נתניהו . " התפקיד שלנו הוא לא להתיישר עם אינטרסים כלכליים או פוליטיים כדי לקבל תשדירי שירות במהדורות החדשות .  התפקיד שלנו זה לעשות מה שנכון לציבור .  ומה שנכון לציבור זה תחרות ,  תחרות ועוד תחרות ",  אמר בהתייחס לרפורמות המתוכננות בתחום .
" מדברים על שליטה בתקשורת ?  התחרות היא ההפך הגמור מזה .  היא תעביר את הכוח לציבור ,  לאזרחי ישראל .  הם שיחליטו ויבחרו .  זה לא סוד שחלקים גדולים של הציבור מודרים מהתקשורת הישראלית ולא מקבלים ביטוי .  התחרות תביא לידי כך שמגוון הרבדים והדעות בחברה יבואו לידי ביטוי .  תנו לציבור את הזכות לבחור ". 
לקריאה נוספת:גמליאל על רגב : " חוסר הבנה בדמוקרטיה ";  כחלון : " הממשלה צריכה חופשה"הליכוד : " בנט ושקד פוגעים בנתניהו ";  הבית היהודי : " נגמרו ימי ילדי הכאפות"הרצוג מבהיר : " אני לא נכנס לממשלת נתניהו ,  הפרק הזה מאחוריי "  
דבריו של נתניהו מגיעים לאחר בוקר סוער ,  שלווה בהשלכת רפש בין חברי הקואליציה ;  בשעות האחרונות פרסמו הליכוד והבית היהודי הודעות חריפות אחת נגד השנייה והאשימו כל אחת בתורה בתמיכה במפלגות השמאל .
 הסערה הפוליטית מתרחשת בכמה זירות ;  שרת התרבות והספורט מירי רגב התרעמה אתמול בישיבת הממשלה על כך ששר התקשורת לא יוכל לשלוט במינויים בתאגיד השידור הציבורי .  בתגובה ,  תקפה אותה יריבתה מהסיעה ,  השרה לשוויון חברתי גילה גמליאל ,  ואמרה בריאיון לגלי צה"ל כי הדברים  " גובלים בפאשיזם ".  רגב פנתה היום ליועץ המשפטי לממשלה ולמזכיר הממשלה בדרישה שיחקרו מי הדליף את דבריה ,  בטענה כי המהלך נועד לפגוע בה  " בכוונת זדון ". 
באותה ישיבת ממשלה אושר החוק לדחיית עליית שידורי התאגיד .  ארבעה שרים נמנעו מתמיכה בו :  השר לביטחון הפנים גלעד ארדן ,  שהוביל את החקיקה לסגירת רשות השידור בקדנציה הקודמת כשר התקשורת ;  השרה גמליאל ;  והשרים נפתלי בנט ואיילת שקד מהבית היהודי .  
הימנעותם של שרי הבית היהודי עוררה כנראה את זעמו של ראש הממשלה בנימין נתניהו .  כמה שעות לאחר מכן ,  בתדרוך של הליכוד ,  שפורסם אתמול בחדשות 2 ,  נמסר כי  " בנט ושקד הם יקירי השמאל ונוני מוזס ,  שתומכים במאמצים הבלתי נלאים שלהם לפגוע בראש הממשלה נתניהו ובשלטון הליכוד ". 
בתגובה ,  פרסמה המפלגה הודעה חריגה בחומרתה נגד נתניהו ומנו את  " הישגיו "  בשנים האחרונות . " הוא שוב יורה בנגמ"ש .  כמו שירה בנגמ"ש כשהצביע בעד ההתנתקות והריסת גוש קטיף ,  כמו שירה בנגמ"ש כששחרר הכי הרבה מחבלים בתולדות המדינה ,  כשהקפיא בנייה ,  כשנכנע לחמאס ,  וכמו כשהכריז על הקמת פלסטין בבר-אילן ,  וכאשר הוא סופר כיפות של כתבים דתיים בתקשורת .
 בכך לא תמה הסערה .  הליכוד השיבו אש ומיהרו לתקוף את יו"ר הבית היהודי . " בנט בפאניקה כי הוא יודע את האמת .  מי שנבחר בקולות הימין משמר את מורשתו של דרוויש בבתי הספר של ילדי ישראל ונאבק בכל דרך לשמר את ההגמוניה של השמאל בתקשורת .  בנט כבר מזמן לא בתוך הנגמ"ש .  יחד עם האח לפיד הוא כל הזמן חופר מנהרות מתחת לשלטון הליכוד .
" מי שהתגייס לטובת האינטרסים של נוני מוזס לסגור את 'ישראל היום' כדי לזכות בעוד כותרת מחמיאה ב'ידיעות אחרונות' ועוד ליטוף ב-Ynet ,  אינו דואג לתקשורת חופשית ".  
במקביל למשבר הקואליציוני ,  רמז נתניהו ליו"ר האופוזיציה והמחנה הציוני ,  ח"כ יצחק הרצוג ,  כי ניתן להרחיב את הממשלה .  בריאיון לאולפן וואלה !  NEWS הדף הרצוג את ההצעה : " את הבדיחה הזאת שמענו מספיק .  אני לא נכנס לממשלת נתניהו ,  הפרק הזה מאחוריי .  הייתה לנתניהו הזדמנות למהלך היסטורי דרמטי ,  לחלוקת שלטון שיכולה הייתה להוביל לגוש מרכזי בארץ ולמהלך מדיני שמחייב צעדים אמיצים מול הפלסטינים ,  אבל הוא העדיף להקים ממשלת ימין צרה .  זאת הבעיה שלו ". 
הרצוג התייחס בפתח ישיבת סיעת המחנה הציוני למשבר סביב התאגיד ואמר כי ראש הממשלה רומס את התקשורת החופשית בישראל . " נתניהו רוצה להיות פידל קסטרו ישראלי עם תקשורת כפופה ,  מושפלת ,  שפוטה .  הדברים של רגב וח"כ דוד ביטן ,  שהתקשורת 'חופשית מדי' ,  הם לא פליטות פה ולא טעות  ככה חושב נתניהו .  זה בדיוק מה שהוא מצפה מהם להגיד ". 
ח"כ ציפי לבני הצטרפה לדבריו ואמרה כי  " כולנו "  צריכים לעזוב את הממשלה . " כחלון צודק .  צריך לשחרר את הממשלה לחופשה ולשחרר אותנו מהם - ללא תשלום וללא תאריך חזרה .  ואם הוא חושב כך ,  הוא לא יכול להישאר עוד רגע אחד בממשלה ".  
יו"ר המחנה הציוני אמנם ניצח אתמול ברוב מוחץ בהצבעה בוועידת המפלגה על מועד הבחירות ליו"ר ,  אולם התקבל בקריאות בוז צורמות על ידי עשרות פעילים .  בתגובה ,  איים הרצוג לגרשם מהמפלגה ,  ועורר את זעמה של יריבתו מהבית ,  ח"כ שלי יחימוביץ' . 
" נתניהו זרק לעברנו עצם מרוטה ,  וחשב שנחזור על ארבע ,  מקשקשים בזנב .  מאז ,  הרצוג חזר 200 פעם על כך שכינו אותו כלב וההתבכיינות הזאת לא מעוררת כבוד רב ",  תקפה יחימוביץ' את הרצוג בריאיון לאולפן וואלה !  NEWS .
  ( עדכון ראשון :  15:00 )  

נתניהו מגיב לסערה : " פוליטיקאים מנסים לשאת חן בעיני התקשורת "
 ראש הממשלה התייחס בפתח ישיבת סיעת הליכוד לביקורת נגדו ברקע דחיית שידור התאגיד הציבורי : " התחרות בתקשורת תעביר את הכוח לציבור ".  השרה גמליאל כינתה את רגב פאשיסטית ואילו כחלון אמר כי הממשלה  " צריכה חופשה ".  גם באופוזיציה תוקפים .  דיווח לאולפן וואלה !  NEWS

