כשנתניהו וכחלון יפרקו את העסק :  למה שב השבוע לפיד ללשכת שר האוצר ? 
יו"ר יש עתיד סימן את ה-1 בנובמבר 2016 ,  כ"יום הבחירות ",  והגיע לפגישה חשאית עם כחלון ,  שעסקה לכאורה בענייני תקציב המדינה - אבל לא רק .  וגם :  הקרב על ראשות קק"ל חושף את המחנאות במפלגת העבודה
 ( השרה מירי רגב וח"כ אביגדור ליברמן בשיחה לאחר ארבעת הפיגועים שאירעו ביום שלישי השבוע )  
פקידי האוצר שפשפו עיניהם בתדהמה .  ביום שני השבוע נכנס הבוס הקודם שלהם ,  יאיר לפיד ,  למשרד האוצר ופסע בבטחה היישר ללשכת השר .  בלשכה רחבת הידיים ,  מאחורי שולחן העץ הרחב ,  המתין לו מחליפו בתפקיד ,  משה כחלון .  בפגישה בין השניים ,  שעל קיומה לא דווח לתקשורת ,  ניסה כחלון לגשש ולהבין מה לפיד מעוניין לקבל ,  בתמורה לתמיכת יש עתיד בתקציב המדינה בחודש הבא .  ואולם ,  לדברי מקורות שעודכנו בפרטים ,  הפגישה המקצועית לכאורה בעניין התקציב הייתה רק סיפור ,  אך בפועל עסקו השניים בנושאים פוליטיים .  
לפיד לא באמת צריך לפגוש את כחלון כדי לדבר על התקציב הקרוב ,  כיוון שאין שום סיכוי שהוא יתמוך בו .  מי שמחפש את אחת הסיבות שהביאו את לפיד ללשכתו של כחלון צריך להביט מעבר לתקציב עליו יצביעו בקרוב ,  אל התקציב הבא .  בלשכתו של יו"ר יש עתיד תלוי לוח שנה ,  ועליו מסומן בעיגול ענק :  יום שלישי ,  1.11.16 ,  עם הכיתוב  " יום הבחירות ".  זה התאריך שבו משוכנע שר האוצר לשעבר כי נלך שוב לקלפיות .  אמנם הדבר נשמע יותר כמו משאלת לב מאשר כתחזית מדעית ,  אך הוא משוכנע שהתקציב הבא לא יעבור .  
לקריאה נוספת בוואלה !  NEWS:השר אריאל לנתניהו : " להחזיר את השליטה על קבר יוסף לידי ישראל"רוסיה :  הקמנו  " קו ישיר "  בין בסיסנו בסוריה לחיל האוויר הישראלינתניהו תקף את אבו מאזן : " ממשיך להסית ולשקר "  
התרחיש שאותו מצייר לפיד נשען על הנחת היסוד ,  שלפיה התקציב הנוכחי והנדיב שיעביר כחלון יגרום במהלך 2016 לגירעון שילך ויתפח .  זאת ,  בשל התוספות התקציביות של מיליארדי שקלים לחינוך ולקצבאות הילדים שכלולות בו ,  הניתנות מבלי להעלות מיסים .  את הגירעון ,  לדעתו ,  תצטרך הממשלה לקצץ מהתקציב של שנת 2017 - קיצוץ חד וכואב ,  בדומה לתקציב שהעביר לפיד עצמו ב-2013 .  כיוון שאיש מהשותפים הקואליציוניים לא יהיה מעוניין להעביר תקציב גזירות שנה לפני הבחירות ,  הוא מניח כי כבר בשלב הדיונים המוקדמים על התקציב ,  אי שם באוגוסט 2016 ,  יחליטו נתניהו וכחלון לפרק את העסק וללכת לבחירות .  ממש כמו שקרה בנובמבר 2014 ,  ערב הגשת התקציב .
 יו"ר יש עתיד ,  שכבר הודה ברצון שלו להתאחד עם מפלגת כולנו ,  זקוק לתחזוקה השוטפת הזו - במיוחד אם הוא רוצה לוודא שכחלון ,  על עשרת המנדטים שלו ,  לא יחבור לליכוד רגע לפני הבחירות הבאות ,  מתי שלא יהיו .  
במסיבת העיתונאים שכינס בשבוע שעבר ,  נשאל ראש הממשלה ,  בנימין נתניהו ,  מדוע לא פיטר את שרי הליכוד שהפגינו במאהל המחאה של המועצה האזורית שומרון ,  יוסי דגן . " עוד חזון למועד ",  השיב אז .  שלושה ימים מאוחר יותר ,  ביום ראשון השבוע ,  התכנס צוות השרים לקידום שילובם של יוצאי אתיופיה בישראל .  כשעבר נתניהו על רשימת הנוכחים ,  הוא הבחין ששר הרווחה ,  חיים כץ ,  מאחר . " טוב ,  הוא בטח הלך למאהל המחאה ",  העיר נתניהו בסרקזם .  כך ביקש להבהיר למי שהיה לו ספק ,  כי לא שכח ולא סלח על ההשתתפות של אותם שרים בהפגנות נגד הממשלה ,  וכי יתפנה לעסוק בכך בבוא העת .  
באורח פלא ,  דווקא בגזרה פוליטית טעונה הרבה יותר ,  זו של נתניהו מול בנט ,  נרשמה השבוע רגיעה מסוימת .  מי שציפה לזעזועים מידיים בקואליציה בעקבות המתיחות בין השניים ,  צפוי לפי שעה להתבדות .  לפחות שני אנשים שהשתתפו בישיבות הקבינט ,  מעידים כי האווירה בין ראש הממשלה ושר החינוך הייתה קורקטית ופחות מתוחה בשתי הישיבות האחרונות .  זאת בהשוואה לשבוע שעבר ,  כשנתניהו איים כי  " מה שהיה ב'צוק איתן' לא יחזור ,  אחרת הממשלה הזו לא תתקיים ".  
שרים בממשלה מסבירים ,  כי הרגיעה בין השניים התאפשרה אחרי שבנט הפסיק בצורה גורפת להשמיע ביקורת על הממשלה ,  ולצלם סרטונים שלו פועל בשטח במקביל לנתניהו .  מנגד ,  ראש הממשלה אימץ כמה הצעות מעשיות ,  שגרמו לשר החינוך להרגיש שיש שינוי מגמה במדיניות של נתניהו .  
בדיונים עצמם ,  עלתה השבוע השאלה כיצד צריכה להיראות ירושלים המזרחית ביום שאחרי גל הטרור .  קבוצה של ארבעה שרים :  נפתלי בנט ,  איילת שקד ,  זאב אלקין וישראל כץ ,  אמרו שלדעתם הממשלה חייבת לבסס את האחיזה שלה במזרח העיר ,  כך שתהפוך לחלק אינטגרלי מהבירה .  מצד אחד הגברת גביית הארנונה והגברת אכיפת החוק ,  לרבות הקמת תחנות המשטרה במזרח העיר ,  ומצד שני שיפור השירותים העירוניים הניתנים לתושבי מזרח העיר . " רק ככה העיר תהיה מאוחדת באמת ",  אמר אחד השרים .  
רעיון נוסף שהציע אחד מאותם ארבעה שרים הוא כי מערכת החינוך במזרח ירושלים תעבור להתבסס על תכנית הלימודים הישראלית ,  במקום על תכנית הלימודים הפלסטינית .  כל הצעדים האלה ,  הסבירו השרים ,  יכולים לשנות את המציאות ביחסים בין שני חלקי העיר .  נתניהו ,  כך אמר אדם שנכח בדיון ,  לא פסל את הרעיונות הללו על הסף ,  אך אמר כי  " זה לא הזמן לדון בתהליכי עומק ".  הוא ביקש להתמקד אך ורק בהצגת צעדים שיובילו להפסקה של גל הטרור .  
בשבוע הבא תכריע ועידת מפלגת העבודה מי יהיה המועמד מטעמה לתפקיד יו"ר קק"ל .  על פניו ,  נושא כל כך משמים ,  שגם כותב שורות אלה מתקשה שלא לפהק בכל פעם שהנושא עולה על הפרק .  דווקא בחסות חוסר העניין הציבורי בגוף אפוף המסתורין ונעדר השקיפות הזה ,  צצו ועלו בשנים האחרונות שורה של מקרים בעייתיים בלשון המעטה :  חגיגות של בזבוזים ,  ג'ובים ,  העדפת מקורבים וניהול לקוי של אחד הגופים העשירים והמסואבים במדינה .
 על הרקע הזה ,  נחשב יו"ר קק"ל הנוכחי ,  אפי שטנצלר ,  לדמות שנויה במחלוקת במפלגה .  יצחק הרצוג מקורב אליו ,  והשניים עזרו זה לזה במספר הזדמנויות בעבר .  ואולם ,  על רקע מעמדו של שטנצלר ,  שהתערער במיוחד לאחר פרסום תחקיר  " המקור "  על ההתנהלות בקק"ל ,  חושש הרצוג להיות מזוהה עמו .  
בינתיים ,  בעל הברית של הרצוג ,  איתן כבל ,  החליט להריץ לתפקיד את ח"כ דני עטר .  ההתמודדות של עטר לתפקיד היא תמוהה בעיקר כאשר בוחנים את עברו והצהרותיו :  הוא ניסה להיבחר לכנסת מאז שנת 2006 .  בשנת 2012 הגיע בפריימריז למקום ה-17 ,  שנחשב אז לריאלי .  
עוד בטרם התברר שהמפלגה קיבלה רק 15 מנדטים ,  החל כבר לתפור חליפות ולהצהיר בראיון לעיתון  " זמן חיפה "  הצהרות על עתידו בכנסת : " ברגע ששיניתי את הפאזה אצלי בראש ,  והחלטתי לעבור לרמה הארצית עם תקווה אמיתית ביכולותיי  (  ..  .)  אני לא מאמין שאשתעמם  ( בכנסת - ע"נ )  ,  מכיוון שזה עניין של אופי .  אני לא מתכוון להיות חבר כנסת אנונימי ,  ובהחלט מסמן לעצמי יעדים במוקדי ההכרעה ,  שיגרמו ליכולות אלה לבוא לידי ביטוי .  אני לא מתכוון להשתעמם אפילו לא לשנייה ".  
אלא שעטר לא נכנס בסופו של דבר לכנסת ה-19 ,  ונאלץ להמתין עוד שנתיים שלמות עד שהצליח ,  רק כעבור עשור של ניסיונות ,  להישבע אמונים כח"כ .  מאדם שהצהיר  ( באותו ראיון )  כי הוא  " הרבה יותר אידאולוג מאשר פוליטיקאי ",  וכי העבודה במשכן חשובה לו כל כך ,  היה אולי מצופה שלא יבחר להתמודד על ג'וב מחוץ למשכן .  אם ייבחר לתפקיד יו"ר קק"ל ,  יצטרך להתפטר מהכנסת רק שבעה חודשים לאחר שהחל בה את תפקידו .  
כעת נקרע הרצוג בין חברו הטוב שטנצלר ,  ובין שותפו האולטימטיבי ,  איתן כבל ,  שמצפה ממנו לפעול למען בחירתו של עטר בכל הכוח .  הרצוג ,  שלא במפתיע ,  החליט שלא להחליט ,  והתיישב על הגדר .  דרכו של עטר לתפקיד נראתה עד לפני יומיים סלולה .  אלא שאז ,  ברגע האחרון ,  חל טוויסט בעלילה :  ראש מועצת ירוחם ,  מיכאל ביטון ,  המקורב מאוד לח"כ שלי יחימוביץ' ,  שאף תרמה לפני שנה לקמפיין הבחירות שלו ,  הודיע שיתמודד לתפקיד .  הוא אף הוסיף שאם ייבחר ,  יכהן כיו"ר קק"ל בהתנדבות ,  במקביל להמשך עבודתו כראש המועצה .  
ועידת המפלגה מפוצלת עכשיו בין שלושת המועמדים  ( המועמד הרביעי ,  נחמן שי ,  לא צפוי לנצח )  ,  וקשה לחזות כיצד זה ייגמר .  עם זאת ,  מי שרצה לקבל איתות כיצד המחנות במפלגת העבודה באים לידי ביטוי ,  יכול היה להתרשם מכך שיחימוביץ' ,  סתיו שפיר ומיקי רוזנטל העלו אתמול בהפרשים של שתי דקות פוסט תמיכה במועמדותו של ביטון בפייסבוק .  המהלך הציג חזית אחידה ונראה כמו איתות ברור :  הקרב הזה הוא לכאורה על קק"ל ,  אבל בפועל הוא על הנהגת המפלגה .  

כשנתניהו וכחלון יפרקו את העסק :  למה שב השבוע לפיד ללשכת שר האוצר ? 
יו"ר יש עתיד סימן את ה-1 בנובמבר 2016 ,  כ"יום הבחירות ",  והגיע לפגישה חשאית עם כחלון ,  שעסקה לכאורה בענייני תקציב המדינה - אבל לא רק .  וגם :  הקרב על ראשות קק"ל חושף את המחנאות במפלגת העבודה

