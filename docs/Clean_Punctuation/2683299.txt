נתניהו על הפיגוע בפסגות : " התקפה נפשעת על בת 9 "
 ראש הממשלה התייחס בישיבת הממשלה לעלייה האחרונה במספר פיגועי הטרור ,  ואמר כי הרשות הפלסטינית לא יכולה להתנער מאחריות . " המרצחים חייבים להבין שזה לא יעזור להם "
 ראש הממשלה ,  בנימין נתניהו ,  התייחס הבוקר  ( ראשון )  לפיגוע אמש בהתנחלות פסגות ,  שממזרח לרמאללה ,  שבו נפצעה ילדה בת תשע באורח קל . " ממשלת ישראל מתייחסת בחומרה רבה לפיגוע אמש בפסגות .  זו הייתה התקפה נפשעת על ילדה בת תשע ",  אמר נתניהו בפתח ישיבת הממשלה . " השנה האחרונה הייתה יחסית שקטה אך לאחרונה ישנה עלייה במספר פיגועי הטרור .  אני חייב לומר שהרשות הפלסטינית לא יכולה להתנער מאחריותה לאירועים כאלה כל עוד נמשכת שם ההסתה ".  ראש הממשלה עוד הוסיף : " המרצחים חייבים להבין שזה לא יעזור להם ".  
גם הבוקר נמשכו הסריקות שהחלו אמש סביב היישוב בניסיון לאתר את המחבל שככל הנראה ירה בילדה ,  נעם גליק .  במהלך הסריקות אותרה פרצה בגדר החכמה של היישוב ,  וכן נמצאו עקבות ,  אולם המחבל טרם אותר . " ראיתי אדם עם כובע גרב יורה בי ,  כנראה עם אקדח ",  סיפרה הילדה שנפצעה למשפחתה .  בעקבות האירוע ,  התבקשו תושבי פסגות להישאר בבתיהם ולא לצאת החוצה ,  מחשש להישנות הירי או להימצאות מחבל אחד או כמה מחבלים ביישוב .  
מנתוני שירות הביטחון הכללי עולה כי בחודש ספטמבר 2013 אירעו באזור יהודה ושומרון ,  ברצועת עזה ובישראל 133 פיגועים ,  לעומת 99 בחודש אוגוסט .  עיקר העלייה נרשם באזור יהודה ושומרון - 104 פיגועים בספטמבר לעומת 68 בחודש הקודם .  במערכת הביטחון צפויים לקיים השבוע הערכות מצב ,  על רקע העלייה המדאיגה בקצב הפיגועים .  

נתניהו על הפיגוע בפסגות : " התקפה נפשעת על בת 9 "
 ראש הממשלה התייחס בישיבת הממשלה לעלייה האחרונה במספר פיגועי הטרור ,  ואמר כי הרשות הפלסטינית לא יכולה להתנער מאחריות . " המרצחים חייבים להבין שזה לא יעזור להם "
 
