נתניהו מציג :  השר לענייני שם התאגיד
בשבוע שעבר הצליח רה"מ ושר התקשורת להעביר את ביטול  " סעיף ההשתקה ",  אלא שהשבוע נחשף כי מאחורי ניסוח החוק עמד בכלל מנכ"ל משרדו שלמה פילבר ,  כשהסמכות היחידה שניתנה לשר אקוניס היא שינוי שם התאגיד .  אקוניס בתגובה : " תרומתו הבלעדית של פילבר לתחום התקשורת תיזכר לעד "
 האם  " סעיף ההשתקה "  הוכנס לחוק בידיעתם של ראש הממשלה ושר התקשורת בנימין נתניהו ומנכ"ל משרד התקשורת שלמה פילבר ?  אם לשפוט על פי משרד המשפטים ,  השניים הכירו את החוק כולו ואילו תרומתו של השר אופיר אקוניס שהתפטר ממשרד התקשורת בעקבות הסעיף ,  הייתה אחת בלבד - השם שהוענק לחוק .
 לפני כחודשיים אישרה הכנסת את חוק תאגיד השידור הישראלי ,  שכלל גם את סעיף  " סתימת הפיות "  לפיו נאסר על עיתונאי רשות השידור להביע דעה .  בעקבות הסערה סביב הסעיף ,  מיהרו נתניהו ופילבר להתנער מהסעיף הבעייתי .  בתגובה לחוסר הגיבוי הגיש השר אקוניס את התפטרותו ממשרד התקשורת ובמכתב ששלח לרה"מ הודיע שהוא מחזיר את הסמכויות שהוענקו לו בנושא רשות השידור והרשות השנייה לטלוויזיה ולרדיו .
 בינתיים פעל רה"מ לביטול הסעיף :  אחרי ניסיון לא מוצלח בוועדת השרים לענייני חקיקה ,  החזיר נתניהו את הנושא לוועדת השרים שהתקיימה בשבוע שעבר .  בפעם השנייה נתניהו הצליח .  באותה ישיבה ,  בה אושר הביטול ,  לא נכח אקוניס שמשמש כיום כשר הטכנולוגיה ,  המזוהה עם הסעיף מעורר המחלוקת .
 אלא שעל פי תשובת משרד המשפטים לפניית עמותת  " הצלחה "  באמצעות עורכי הדין יובל יועז ואלעד מן ,  שביקשה לבדוק האם אקוניס חרג מסמכויותיו ,  מתברר כי אחריותו היחידה של השר היה שינוי שם התאגיד מ"ציבורי "  ל"ישראלי ".   " אשר לפעילותו בפועל של השר אופיר אקוניס ",  כך מציין משרד המשפטים , " מנכ"ל משרד התקשורת מסר לנו כי בנוגע לתיקון חוק השידור הציבורי הישראלי כל השינויים ,  להוציא שם התאגיד ,  נעשו ביוזמת מנכ"ל משרד התקשורת ובהנחייה ובאישור של ראש הממשלה ושר התקשורת .  לא ידוע למשרד התקשורת כי הופעלו סמכויות אחרות ". 
בתגובה מסר אוהד יחזקאלי ,  יועץ התקשורת של השר אקוניס : " מנכ"ל משרד התקשורת הוא איש מוכשר ורב פעלים .  תרומתו הבלעדית לתחום התקשורת בוודאי תיזכר לעד ,  בד בבד עם תרומתו לביצורה ,  בטחונה והגנתה של ישראל מיום הקמתה .  אנו מקווים שלא יצליח להחריב את הרפורמה הסלולרית כפי שהוא לבדו 'הציל' את השידור הציבורי ".  

נתניהו מציג :  השר לענייני שם התאגיד
בשבוע שעבר הצליח רה"מ ושר התקשורת להעביר את ביטול  " סעיף ההשתקה ",  אלא שהשבוע נחשף כי מאחורי ניסוח החוק עמד בכלל מנכ"ל משרדו שלמה פילבר ,  כשהסמכות היחידה שניתנה לשר אקוניס היא שינוי שם התאגיד .  אקוניס בתגובה : " תרומתו הבלעדית של פילבר לתחום התקשורת תיזכר לעד "
 
