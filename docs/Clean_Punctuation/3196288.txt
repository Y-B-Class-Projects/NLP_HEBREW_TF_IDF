עומאן אחרי ביקור נתניהו : " ישראל היא עובדה קיימת במזרח התיכון "
 שר החוץ בן עבדאללה גינה את המתקפות נגד ישראל והציע לסייע בקידום התהליך המדיני .  בבחריין הביעו תמיכה ,  אך בערב הסעודית הבהירו :  המפתח לנורמליזציה - רק בהסכם עם הפלסטינים
לאחר ביקור ראש הממשלה בנימין נתניהו ,  שר החוץ של עומאן ,  יוסוף בן עלאווי בן עבדאללה ,  הציע כי ארצו תסייע בקידום התהליך המדיני בין ישראל והפלסטינים ,  ואף גינה מתקפות נגדה מצד העולם הערבי . " ישראל היא עובדה קיימת במזרח התיכון וכולם מבינים זאת ",  אמר . " גם העולם מודע לעובדה הזאת ואולי הגיע הזמן שיתייחסו אליה בהתאם ".  בנוסף התייחס שר החוץ למאמצים של נשיא ארצות הברית דונלד טראמפ בגיבוש  " עסקה המאה ".  
בן עבדאללה אמר את הדברים בכנס אזורי בבחריין ,  במהלכו הזכיר את יוזמת יוזמת טראמפ לגיבוש  " עסקת המאה ",  ואף הציע את תמיכתה של עומאן - אם כי לא כמתווכת ישירה .  במסגרת הכינוס ,  שר החוץ של בחריין ,  חאלד בן אחמד אל-חליפה ,  הביע תמיכה בפעולות עומאן ,  ואילו שר החוץ הסעודי ,  עדאל אל-ג'ובייר אמר כי המפתח לנורמליזציה עם ישראל חייב להיות תהליך השלום עם הפלסטינים .  לדבריו ,  עמדתה של ריאד נותרה כפי שהייתה ב-2002 ,  עת גיבוש תכנית השלום הערבית .
 עוד בוואלה !  NEWS הג'יהאד האיסלאמי :  הושגה הפסקת אש בתיווך מצרי משבר חריף באי :  נשיא סרי לנקה הורה על פיזור הפרלמנט איראן גינתה את ביקור נתניהו בעומאן :  מנסה לפלג את העולם המוסלמי 
ראש הממשלה בנימין נתניהו ורעייתו שרה נתניהו שבו אתמול לישראל מביקור מדיני רשמי וחשאי בעומאן ,  שם נפגש עם שליט עומאן ,  הסולטן קאבוס בן סעיד .  ביקורו של נתניהו מגיע יומיים בלבד אחרי שיו"ר הרשות הפלסטינית אבו מאזן סיים ביקור משל עצמו בסולטנות ,  שלה אין יחסים רשמיים עם ישראל .  נתניהו הוא ראש הממשלה הראשון שמבקר בעומאן מאז 1996 .
 ראש הממשלה המריא לעומאן בחמישי בצהריים אחרי הופעתו בוועידת החדשנות ,  שבמהלכו אמר כי  " כמה מדינות שכנות מושיטות כעת יד לישראל ומנרמלות את היחסים עם ישראל ".  לפי הודעת לשכת ראש הממשלה ,  הזוג נתניהו הוזמן לביקור על ידי הסולטן ,  לאחר מגעים ממושכים שהתנהלו בין המדינות .  
 # عاجل جلالة السلطان المعظم يستقبل ببيت البركة دولة بنيامين نتنياهو رئيس الوزراء الإسرائيلي  # مركز_الأخبار pic.twitter.com/Zk60UcTO6H
אמש ,  איראן גינתה את ביקורו החשאי של ראש הממשלה בנימין נתניהו בעומאן ,  שנחשף היום עם שובו לישראל ,  ואמרה כי הוא נועד לגרום לפילוג בעולם המוסלמי .  לטהראן ולסולטנות שבחצי האי הערב יש יחסים קרובים ,  והאחרונה אף שימשה מתווכת בין איראן לבין ארצות הברית לפני תחילת שיחות הגרעין ב-2013 .
" הישות הציונית מנסה לגרום לפילוג בקרב המדינות המוסלמיות ",  נמסר בהודעת משרד החוץ של איראן ,  המתנגדת לכל נורמליזציה של מדינות ערביות ומוסלמיות עם ישראל . " על המדינות המוסלמיות לא לאפשר הקמת מרחב לציונים ליצירת בעיות חדשות באזור ".  

עומאן אחרי ביקור נתניהו : " ישראל היא עובדה קיימת במזרח התיכון "
 שר החוץ בן עבדאללה גינה את המתקפות נגד ישראל והציע לסייע בקידום התהליך המדיני .  בבחריין הביעו תמיכה ,  אך בערב הסעודית הבהירו :  המפתח לנורמליזציה - רק בהסכם עם הפלסטינים

