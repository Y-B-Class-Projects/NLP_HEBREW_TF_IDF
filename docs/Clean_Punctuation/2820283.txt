שיערורייה
בין כל עמודי הפייסבוק הסאטיריים על נתניהו ,  בלט לנגד עינינו עמוד קטן וצנוע שמעצב תסרוקות שונות לראש הממשלה שלנו .  אז איך הכי יתאים לו ? 
ראש הממשלה בנימין נתניהו הוא דמות שחביבה במיוחד על ממיסטים ,  צייצנים ושאר ליצני רשת .  בין אם הם יוצרים לו עמוד פיקטיבי ,  מציעים לו עבודות חלופיות במקום ראשות הממשלה או מציעים מועמדים מוזרים שעדיפים עליו .  ועכשיו מצטרף עמוד חדש לחגיגה  - " ביבי תסתפר ",  שמפנק את עוקביו בתספורת חדשה לביבי מדי יום .  
את העמוד הקים גיל לואיס ,  מוזיקאי ופעיל פייסבוק .  כמו שאר העמודים הסאטיריים על ביבי ,  גם כאן יש אג'נדה מאחורי הפיטשופים הפרועים . " תספורת ה'קום-אובר' זה רק סמל לכל מה שנתניהו מסתיר מאיתנו ",  הוא אומר בשיחה עם וואלה ! טק , " הוא מנסה להצטייר בעיני הציבור כדמות חזקה וכסוג של גיבור ,  כשלמעשה הוא פשוט פחדן .  הוא מתחבא מאחורי שלוש שיערות המשולות בעיניי ל'ביטחון המדיני' ו'סכנת אירן' ,  ומסתיר את קרחת העוני ,  מצוקת הדיור וקושי ההשרדותי המהותי בה נמצא רוב הציבור ". 
אז לואיס ממציא לביבי תסרוקות חדשות ,  בתקווה שמנהיגנו יאמץ לפחות אחת מהן וייפטר מהקום-אובר העתיק .  הנה למשל ,  תסרוקת דייויד בואי :  
תלתלי ליאור שליין :  
או רעמת פרינס :  
אז איזו תסרוקת ,  בסופו של דבר ,  הכי תתאים לביבי ?  לואיס מציע פשוט לגלח את הכול . " יש לו פנים נאות בסך הכול ",  הוא מפרגן , " והקרחת זה לוק שהרבה ביטחוניסטים מאמצים ,  אז זה ישתלב טוב עם התדמית שלו .  הוא כבר לא נער הליכוד יפה הבלורית והגיע הזמן להודות בזה ".  

שיערורייה
בין כל עמודי הפייסבוק הסאטיריים על נתניהו ,  בלט לנגד עינינו עמוד קטן וצנוע שמעצב תסרוקות שונות לראש הממשלה שלנו .  אז איך הכי יתאים לו ? 

