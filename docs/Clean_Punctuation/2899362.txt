נתניהו מגיב לסערה : " לא התכוונתי לפטור את היטלר מאחריות לשואה "
 ראש הממשלה התייחס הנאום שבו טען כי המופתי חאג' אמין אל חוסייני דחף את הצורר הנאצי להשמדת יהודי אירופה . " זה פשוט אבסורד ",  אמר בטרם המריא לגרמניה .  היסטוריון על דבריו של נתניהו : " גימד את דמותו של היטלר "
 ראש הממשלה בנימין נתניהו הדף היום  ( רביעי )  את הסערה שפרצה סביב נאומו בקונגרס הציוני ,  שבו טען כי המופתי של ירושלים בזמן מלחמת העולם השנייה ,  חאג' אמין אל-חוסייני ,  הוא זה שעודד את מנהיג גרמניה הנאצית אדולף היטלר להתחיל בהשמדת יהודי אירופה . 
" זה אבסורד ",  אמר ראש הממשלה לפני המראתו לגרמניה ,  שם ייפגש עם הקנצלרית אנגלה מרקל ועם שר החוץ של ארצות הברית ג'ון קרי . " לא הייתה לי שום כוונה לפטור את היטלר מהאחריות השטנית שלו להשמדת יהודי אירופה .  היטלר הוא האחראי לפתרון הסופי להשמדת ששת המיליונים ,  הוא קיבל את ההחלטה ".  
ואולם ,  הוסיף נתניהו , " באותה מידה זה אבסורד להתעלם מהתפקיד שמילא המופתי ,  חאג' אמין אל-חוסייני ,  פושע מלחמה ,  שבעידוד והמרצת היטלר ,  ריבנטרופ ,  הימלר ואחרים ,  תרם להשמדת יהודי אירופה .  על כך יש עדויות רבות ,  לרבות העדות של סגנו של אייכמן במשפטי נירנברג ,  לא עכשיו ,  אלא אחרי מלחמת העולם השנייה ".  
נתניהו ציטט את סגנו של אחד מאדריכלי הפתרון הסופי :  '"המופתי מילא תפקיד בהחלטה להשמיד את יהודי אירופה .  אסור להתעלם מחשיבות תפקידו .  המופתי חזר והציע לרשויות שעמן עמד בקשרים ,  בראש ובראשונה להיטלר ,  לריבנטרוב ולהימלר ,  להשמיד את יהודי אירופה .  הוא ראה בכך פתרון הולם לשאלה הפלסטינית .  המופתי היה אחד מיוזמיה של ההשמדה השיטתית של יהודי אירופה והיה שותף ויועץ של אייכמן והיטלר לביצוע תכנית זאת' ". 
על פגישתו הצפויה עם מרקל ועם קרי אמר נתניהו : " אני יוצא עכשיו לברלין להיפגש עם קנלצרית גרמניה אנגלה מרקל ,  להזמנתה ".  לדבריו , " אנחנו נדון עם מנהיגת אחת המדינות החשובות באירופה על המצב כאן ,  על הצורך להפסיק את ההסתה הפלסטינית וגם על נושאי ביטחון מרכזיים שגרמניה מסייעת לישראל בהם .  גרמניה היא שותפה חשובה מאוד לישראל בביטחון הלאומי שלה ".  
בנוסף לזה ,  אמר נתניהו , " מחר אפגוש את קרי ואדון איתו בדרכים להרגיע את המצב .  אני כמובן אחזור ואבקש ממנו לדרוש מאבו מאזן להפסיק את ההסתה ,  שהיא המקור לפיגועים הרבים שאנחנו רואים כאן .  כדי להפסיק את ההרג צריך להפסיק את ההסתה ".  
הנאום של נתניהו הקים עליו שורה של היסטוריונים בכירים ,  אחד מהם הוא פרופ' מאיר ליטבק ,  מהחוג למזרח התיכון באוניברסיטת תל אביב .
" זה פשוט לא נכון ",  מדגיש ליטבק בראיון לאולפן וואלה !  NEWS . " היטלר פיתח שנאה פתולוגית ליהודים וכבר במיין קאמפ דיבר על רצח היהודים בגז וראה בהם גזע טפילי .  כאשר הגרמנים פלשו לברית המועצות החלו רציחות המוניות של היהודים .  כלומר ,  הם באמת רצו להיפטר מהיהודים ,  רק שהם לא ידעו בדיוק איך .  היו להם כל מיני רעיונות ,  כמו להגלות אותם למדגסקר כדי שימותו שם ממחלות וכו' ,  אבל בכל התכניות דובר על השמדה ". 
לגבי הטיעון כאילו המופתי דיבר על ליבו של היטלר שיפעל להשמדת היהודים אומר ליטבק : " חוסייני באמת הוטרד מיהודי אירופה ופחד שהם יגיעו לארץ ,  אבל בפגישתו עם היטלר ,  היה זה היטלר שאמר לו מראש שהוא החליט להשמיד את היהודים משום שהם מהווים בעיה עולמית והוא כמובן הסכים .  היטלר מראש מדגיש שזאת משימתו ומסביר לחוסייני שקודם כל ינצח את הסובייטים ואז יפנה ליהודים ".  

נתניהו מגיב לסערה : " לא התכוונתי לפטור את היטלר מאחריות לשואה "
 ראש הממשלה התייחס הנאום שבו טען כי המופתי חאג' אמין אל חוסייני דחף את הצורר הנאצי להשמדת יהודי אירופה . " זה פשוט אבסורד ",  אמר בטרם המריא לגרמניה .  היסטוריון על דבריו של נתניהו : " גימד את דמותו של היטלר "
 
