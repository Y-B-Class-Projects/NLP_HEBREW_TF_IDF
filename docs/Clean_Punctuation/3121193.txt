אחיו של מלך ירדן על מעצר עהד תמימי :  נתניהו ,  אתה מפחד מבת 16 ? 
עלי אל-חוסיין תקף את ראש הממשלה בעקבות מעצרה של הנערה הפלסטינית ,  שתועדה תוקפת חיילים . " היה לה את האומץ לעמוד על זכויותיה בתור ילדה מול הכיבוש ,  שחררו אותה !  "
 עלי אל-חוסיין ,  אחיו של עבדאללה מלך ירדן ,  תקף אתמול  ( רביעי )  את ראש הממשלה בנימין נתניהו בעקבות מעצרה של הנערה הפלסטינית עהד תמימי ,  שתועדה תוקפת חיילים במהלך עימותים בנבי סאלח . 
" זה מה שבאמת מפחיד את נתניהו ?  נערה בת 16 ,  שהיה לה את האומץ לעמוד על זכויותיה בתור ילדה מול הכיבוש הלא חוקי שמפר את כל הנורמות של החוק הבינלאומי ?  ",  כתב בחשבון הטוויטר שלו . " שחררו אותה ".  הוא תייג בציוץ גם את נשיא ארצות הברית דונלד טראמפ ואת שגרירת ארצות הברית באו"ם ניקי היילי .  
לקריאה נוספת בנושאהמ"פ שהותקף הסביר :  התקרבתי לבית בנבי סלאח כדי למנוע יידוי אבניםאחרי תמימי :  נעצרה נערה נוספת בחשד שתקפה חיילים בנבי סלאח 
מעצרה של תמימי הוארך אתמול בבית המשפט הצבאי בעופר עד ליום שני .  יחד עמה ,  נעצרו עוד כמה מבני משפחתה ,  בהן אמה שתועדה אף היא תוקפת את החיילים ,  ואבי המשפחה .  בצה"ל אמרו כי הקצין שהיה בשטח פעל נכון כשלא הגיב לתקיפה ,  אך הוסיפו כי היה עדיף לעצור אותה ואת בני משפחתה בשטח .  
הקצין ,  המשרת בגדוד רותם שבחטיבת גבעתי ,  אמר לגורמים בסביבתו כי בזמן שהתפתחה הפרת הסדר במקום ,  שכללה כ-200 מפגינים ,  עמד בפתח המבנה כדי למנוע יידוי אבנים לעבר חייליו .  הוא הביע דאגה מכך שחיילים או צעירים שעתידים להתגייס יחשבו כי למפקדים אין כלים להתמודד עם אירוע מסוג זה ,  והדגיש כי הפעיל שיקול דעת ובחר להתנהג כך .  מטרתו הייתה למנוע יידוי אבנים נוסף מתוך המבנה ,  על אף שיכול היה להגיב גם אחרת כלפי הנערה שהציקה לו .
 גורם אחר בצבא אמר כי בנושא נערך תחקיר ובו נמצא כי המ"פ פעל באופן נכון . " מכל אירוע ניתן ללמוד גם מהאירוע הזה .  במקרה הזה המ"פ פעל כשורה .  כשתראו כמה גדול הוא וחזק תבינו כמה איפוק הוא הפגין .  הוא הפעיל שיקול דעת נכון ".  

אחיו של מלך ירדן על מעצר עהד תמימי :  נתניהו ,  אתה מפחד מבת 16 ? 
עלי אל-חוסיין תקף את ראש הממשלה בעקבות מעצרה של הנערה הפלסטינית ,  שתועדה תוקפת חיילים . " היה לה את האומץ לעמוד על זכויותיה בתור ילדה מול הכיבוש ,  שחררו אותה !  "
 
