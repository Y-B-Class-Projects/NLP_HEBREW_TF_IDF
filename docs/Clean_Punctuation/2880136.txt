הרצוג לחברי קונגרס :  נתניהו צריך לקבל הסיוע הביטחוני מארה"ב
יו"ר האופוזיציה נפגש עם חברי קונגרס שמבקרים בישראל ודחה את עמדת ראש הממשלה : " ההסכם רע ,  אבל אין לי כוונה להתערב בפוליטיקה האמריקנית ".  לדבריו , " הוויכוח צריך להיות בתוך הבית הלבן ,  ולא לעיני כל "
 יו"ר האופוזיציה יצחק הרצוג נפגש הבוקר  ( ראשון )  עם משלחת של חברי קונגרס אמריקנים המבקרים בישראל ואמר להם כי הוא סבור שישראל צריכה לקבל את הצעתו של הממשל האמריקני לדון על חבילה ביטחונית מורחבת לאור הסכם הגרעין בין איראן והמעצמות . " אסור לנו לדחות את ידו המושטת של נשיא ארצות הברית ואת נכונותו להוסיף ולחזק את עוצמתה הביטחונית של ישראל ,  כפי שהוכיח בצורה חסרת תקדים במהלך כהונתו ",  אמר יו"ר המחנה הציוני הרצוג .  זאת ,  בניגוד לקו של ראש הממשלה בנימין נתניהו ,  שהשיב בשלילה להצעת הממשל האמריקני לדון כעת בחבילה ביטחונית ,  בטענה שהדבר ייתן לגיטימציה להסכם הגרעין .
 הרצוג הדגיש בשיחה עם חברי הקונגרס ,  כולם מן המפלגה הדמוקרטית ,  שהוא שותף לביקורת של נתניהו על הסכם הגרעין עם טהראן ,  אולם אמר כי הוא מסתייג מהאופן שבו נתניהו מתערב בפוליטיקה הפנים-אמריקנית . " זה נכון שאני סבור שההסכם עם איראן רע .  כל פטריוט ישראלי מודאג מההסכם הזה .  יש לי ביקורת קשה עליו .  אבל ,  וזה אבל גדול ,  אין לי כל כוונה להתערב בפוליטיקה האמריקנית .  אין לי כל כוונה לומר לכם כיצד להצביע ,  ואין לי כל כוונה להתעמת עם הנשיא והממשל שלו ",  מסר .
 לקריאה נוספת:אובמה :  איני זוכר מנהיג שהתערב בפוליטיקה האמריקנית כמו נתניהוחיזוק לאובמה :  29 מדענים בכירים הביעו תמיכה בהסכם הגרעיןיעלון : " אני לא אחראי לחייהם של מדענים איראנים"שר האנרגיה האמריקני :  אם הייתי ישראלי ,  הייתי תומך בהסכם הגרעין 
לדברי הרצוג ,  מוטב היה אם ישראל וארצות הברית היו פותרות את המחלוקות בסתר . " הוויכוח בינינו לבין ארצות הברית הוא ויכוח בתוך המשפחה ויש לקבוע כללים ברורים כיצד לנהל אותו ,  כולל קווים שאסור לחצות .  ויכוח כזה לא מנהלים על המרפסת לעיני כל השכנים והעולם .  בנקודת זמן זו ,  תפקידם הקונסטרוקטיבי והמכריע של כל 'בני המשפחה' ,  משני צדי האוקיינוס ,  הוא להעתיק את הדיון לתוך הבית הלבן ולהגיע שם להבנות שימזערו את הסיכונים ",  אמר .  הרצוג הוסיף כי על ארצות הברית לקדם הבנות ביטחוניות אזוריות שלהן יהיו שותפות ישראל והמדינות הסוניות במזרח התיכון ,  שגם הן מתנגדות בתוקף להתרחבות ההשפעה האיראנית .  
דבריו של הרצוג מגיעים לאחר שבמהלך השבוע שעבר ,  ניסה ראש הממשלה נתניהו לשכנע את יהדות ארצות הברית להתגייס נגד ההסכם ,  תוך שימוש בטענה שבישראל אין מחלוקות בנושא . " מנהיג האופוזיציה בישראל ,  הרצוג ,  האיש שהתמודד מולי בבחירות ומנסה כל יום להפיל את ממשלתי ,  מסכים איתי לחלוטין בנושא האיראני ",  אמר נתניהו בפנייתו .  
הרצוג הדף את הדברים באופן מפורש בשיחה עם המחוקקים הדמוקרטים והסביר כי  " האמת היא שיש הבדלים ברורים בינינו בנושאים רבים ,  וכך גם בנושא האיראני .  עם זאת ,  אין בינינו הבדל בנוגע להגדרת האיום ,  ואני בהחלט סבור שיש סכנה גדולה משחרורו מהכלוב של נמר איראני רעב המסכן את מאזן הכוחות באזור .  אני גם סבור שההסכם נותן לגיטימציה לאיראן ,  כמדינת סף גרעינית בעוד 15-10 שנה ,  באופן שונה לחלוטין מהיום ".  
למרות זאת ,  הרצוג הדגיש כי הוא מסתייג מהתנהלותו של נתניהו ,  משום שלדבריו , " יש בינינו הבדלי גישות ".  הרצוג נפגש עם 22 מחוקקים דמוקרטים ,  בהם לפחות שניים ,  סטני הויר וסטיב איזראל ,  שצפויים להצביע נגד ההסכם עם איראן .  המחוקקים הובאו לישראל על ידי השדולה הפרו-ישראלית החזקה ,  איפא"ק ,  שמנהלת קמפיין בעלות של עשרות מיליוני דולרים להכשלת ההסכם .  
לפניות לכתב אמיר תיבון :  amir.tibon@walla.co.il 

הרצוג לחברי קונגרס :  נתניהו צריך לקבל הסיוע הביטחוני מארה"ב
יו"ר האופוזיציה נפגש עם חברי קונגרס שמבקרים בישראל ודחה את עמדת ראש הממשלה : " ההסכם רע ,  אבל אין לי כוונה להתערב בפוליטיקה האמריקנית ".  לדבריו , " הוויכוח צריך להיות בתוך הבית הלבן ,  ולא לעיני כל "
 
