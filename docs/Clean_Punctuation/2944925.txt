נתניהו : " ישראלים נהרגו בפיגוע בטורקיה ;  בודקים אם כוון נגדם "
 ראש הממשלה התייחס לפיגוע ההתאבדות באיסטנבול במסיבת עיתונאים בחדר מצב של משרד החוץ ואישר כי לפחות שני ישראלים נהרגו .  הוא הוסיף כי אזהרת המסע למדינה תוחמר כבר מחר
ראש הממשלה בנימין נתניהו אמר אמש  ( שבת )  כי ישראל בוחנת אם הפיגוע באיסטנבול ,  שבו לפי הדיווחים בטורקיה נהרגו שלושה תיירים ישראלים ,  בהם תושבת דימונה שמחה דמרי ,  כוון נגדם במתוכנן .  ראש הממשלה אמר את הדברים במסיבת עיתונאים שכינס בחדר המצב שנפתח במשרד החוץ בירושלים .  לדבריו , " יש בוודאות שני אזרחים ישראלים שנהרגו ,  ייתכן שיש גם אדם שלישי ".  הוא הוסיף כי מחר תוחמר אזהרת המסע לטורקיה .
 לדבריו , " נשלח מטוס אחד של מד"א ואחד של צה"ל על מנת להביא את הפצועים ואת החללים לארץ ".  נתניהו אמר עוד כי  " אנחנו עומדים בקשר עם השלטונות הטורקיים .  ביקשתי לעבות את הנציגות שלנו באיסטנבול .  מנכ"ל משרד החוץ בדרכו לשם ואנחונ מנסים לברר מודיעינית אם הפיגוע כוון נגד ישראלים .  אין לזה אישור כרגע ". 
ראש הממשלה נשאל אם שוחח עם נשיא טורקיה רג'פ טייפ ארדואן והשיב : " לא שוחחתי עמו ,  אבל כן שמעתי על הציוץ המקומם הזה של חברת מפלגתו .  הובטח שיינקטו פעולות נגד אותה אישה ".  הוא התייחס לדבריה של אירם אקטאס ,  חברת מפלגת השלטון ,  שהביעה צער על כך שהפצועים הישראלים שנפצעו לא מתו .  בהמשך דווח כי אכן יינקטו נגדה צעדים .
 עוד כתבות בנושא :  כלי תקשורת בטורקיה :  שלושה ישראלים נרצחו בפיגוע באיסטנבולפצועה ישראלית תועדה רגע לפני הפיצוץ בטורקיה : " זה נס שניצלנו"כדור אש ברחוב תיירותי הומה אדם :  תיעוד הפיגוע בלב איסטנבול 
נתניהו התייחס גם למצב הביטחוני בטורקיה ,  שבה אירעו לאחרונה שורת מתקפות טרור קטלניות . " זה היה הפיגוע השני השבוע .  המטה ללוחמה בטרור מפרסם בשנה האחרונה אזהרת מסע תמידית לגבי טורקיה .  נעלה את דרגת חומרתה מחר ",  הדגיש . " הצטברות האירועים מצדיקה זאת .  מסתמן שזה פיגוע של איש דאעש ,  אבל זה מידע ראשוני .  אנחנו משתפים פעולה עם סוכנויות המודיעין והביון של המדינות השונות ". 
שירה בן ציון ,  הקונסולית המדינית באיסטנבול ,  אמרה לאולפן וואלה !  NEWS כי  " התחלנו לפעול מול כוחות הביטחון הטורקיים עבור טיפול בפצועים .  אנחנו רוצים לשלוח את תנחומינו למשפחות .  מדובר בקבוצה ישראלית די גדולה ".  
ממד"א נמסר כי משלחת מיוחדת בשיתוף חברת Passport CARD ומשרד החוץ תצא לטורקיה כדי לסייע בהעברת הנפגעים הישראלים מהפיגוע באיסטנבול בחזרה לישראל ובטיפול בהם .  
כלי תקשורת בטורקיה דיווחו כי פרט לשלושת הישראלים בפיגוע נהרג גם אזרח איראני .  ממשרד הבריאות הטורקי נמסר כי 39 בני אדם נפצעו ,  בהם 24 זרים .  גורמים בטורקיה אמרו אתמול כי על פי ראיות חדשות ניתן להעריך כי המחבל שביצע את הפיגוע משתייך לארגון  " המדינה האסלאמית "  או למחתרת הכורדית  ( PKK )  .  
לפי תעודת הזהות של החשוד בביצוע הפיגוע ,  מדובר בסבאש ילדיז ,  שנכנס לרשימת החשודים בטרור במדינה לאחר שהרשויות חשדו כי הוא נכנס ביחד עם שלושה בני אדם נוספים לטורקיה כדי להוציא לפועל פיגועים בשם דאעש .  עם זאת ,  עדיין לא נשללה האפשרות שהכורדים עומדים מאחורי המתקפה .  
ראש ממשלת טורקיה אחמט דאווטאולו גינה את הפיגוע .  הוא אמר כי מדובר במעשה  " בלתי אנושי ",  והוסיף כי אנקרה תמשיך במאבקה נגד  " קני הטרור ".   " אף תא טרור לא ישיג את מטרתו באמצעות מתקפות מפלצתיות כאלה ",  מסר בהצהרה כתובה . " מאבקנו בטרור ימשיך באותה הנחישות עד שמעשים אלו ייפסקו ". 
 ( עדכון ראשון :  20:15 )  

נתניהו : " ישראלים נהרגו בפיגוע בטורקיה ;  בודקים אם כוון נגדם "
 ראש הממשלה התייחס לפיגוע ההתאבדות באיסטנבול במסיבת עיתונאים בחדר מצב של משרד החוץ ואישר כי לפחות שני ישראלים נהרגו .  הוא הוסיף כי אזהרת המסע למדינה תוחמר כבר מחר

