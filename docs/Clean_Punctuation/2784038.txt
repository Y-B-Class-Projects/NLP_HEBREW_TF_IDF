בקרוב אצלכם :  שטר 50 השקלים החדש הוצג לנשיא המדינה
בעוד כשבוע ייכנס לשימוש השטר ,  שעליו יופיע דיוקנו של טשרניחובסקי ובו יוטבעו סימני ביטחון  " מהמתקדמים ביותר בעולם ".  אל בהלה :  השטרות הישנים יהיו בשימוש עוד כמה שנים
ראש הממשלה בנימין נתניהו ונגידת בנק ישראל ,  ד"ר קרנית פלוג ,  נפגשו הבוקר  ( רביעי )  לקראת השקת שטר 50 השקלים החדש .  השטרות החדשים יהיו ירוקים ויישאו את דיוקנו של המשורר שאול טשרניחובסקי . " שטר 50 השקלים החדש הנו שטר ייחודי הן בהיבט העיצובי והן בהיבט הטכנולוגי של סימני הביטחון המשולבים בו ,  מהמתקדמים ביותר בעולם ",  אמרה ד"ר פלוג .  השטר הובא לאישורו של נשיא המדינה ,  ראובן ריבלין ובעוד כשבוע ייכנס למחזור יחד עם שטרות חדשים נוספים .
 כל מה שרציתם לדעת על שטר ה-50 החדש 
" אני מאוד מעריך את הרצינות והמקצועיות שלך ושל אנשי בנק ישראל במטרה לשמור על יציבות כלכלת ישראל .  זו אחת משתי המשימות שלנו .  אחת - אנחנו נצטרך להעלות את תקציב הביטחון בגלל צוק העתים ,  ומנגד אנחנו חייבם לשמור על הכלכלה והדברים הללו נפגשים בגירעון שאנחנו יכולים לשלוט בו ,  ושהוא לא ימוטט אותנו .  וזאת תהיה המדיניות שלנו וכך אנחנו ננהג ,  יחד ",  אמר ראש הממשלה בנימין נתניהו בפתח הפגישה .
 עוד בוואלה !  חדשות:אב שהורשע באונס בתו על סמך חלום יישלח לכלאאובמה יציג לעולם תכנית :  כך נפרק ונשמיד את דאעשרצח את 5 ילדיו וקבר אותם בשקיות פלסטיק 
דמותו של טשרניחובסקי תופיע על רקע עץ הדרים ופירותיו .  כמו כן ,  שניים משיריו של המשורר יופיעו על השטר .  השיר  " הוי ארצי מולדתי ",  אותו חיבר המשור בתל אביב בשנת 1933 ,  יופיע כטקסט זעיר בחלקו התחתון ,  ויהיה ניתן לראותו רק בעזרת זכוכית מגדלת .  בגב השטר יופיע קטע מתוך השיר  " אני מאמין "   ( "שחקי ,  שחקי ")  ,  אותו כתב טשרניחובסקי באודסה שבאוקראינה בשנת 1892 .  
שר האוצר יאיר לפיד בירך את הנגידה ואת סימני הביטחון המופיעים עליו . " פעילות תקינה של אמצעי התשלום בכלל והכסף המזומן בפרט היא תנאי הכרחי לכלכלה מודרנית משגשגת .  השטר החדש שאתם משיקים היום משקף את קידמת הטכנולוגיה בעולם בתחום סימני הביטחון ומניעת הזיופים ,  וכמובן הוא גם הראשון בסדרה של משוררים עבריים ",  אמר לפיד .  
כאשר הודיע הבנק על הנפקת השטרות החדשים נמסר כי  " ההתפתחויות בתחום השטרות ,  העלייה ברמת הזיופים בעולם והאמצעים הטכנולוגיים שעומדים כיום בידי הזייפנים מחייבים את הבנק להתאים את הסטנדרטים של השטרות לאתגרים של השנים הבאות .  שטרות הסדרה החדשה יציגו סטנדרטים מתקדמים של ביטחון ,  חדשנות ונגישות .  השטרות נבדלים זה מזה באורכם ובצבעם לטובת אוכלוסיית העיוורים ובעלי לקויות הראייה ,  ומשולבים בהם סימני ביטחון מתקדמים ביותר נגד זיופים ". 
הבנק הדגיש כי השטרות הקיימים ימשיכו לשמש את הציבור במשך כמה שנים ,  במהלכן תתאפשר החלפת השטרות הקיימים בשטרות החדשים .
 בהמשך השנה יובאו לאישור הנשיא שטרות נוספים ,  בהם שטר ה-200 החדש עליו יופיע דיוקנו של המשורר נתן אלתרמן ,  שיחליף את השטר הנוכחי שעליו מופיע יצחק בן צבי .  ברקע כחול ,  יופיעו ציטוטים משיריו  " פגישה לאין קץ "  ו"שיר בוקר ". 
בהמשך צפויה הממשלה לאשר במועד אחר גם את שינוי השטרות בסך 20 שקלים ו-100 שקלים ,  שעליהם יופיעו רחל המשוררת ולאה גולדברג ,  בהתאמה .  שטרות אלה מיועדים להנפקה במהלך שנת 2014 .  

בקרוב אצלכם :  שטר 50 השקלים החדש הוצג לנשיא המדינה
בעוד כשבוע ייכנס לשימוש השטר ,  שעליו יופיע דיוקנו של טשרניחובסקי ובו יוטבעו סימני ביטחון  " מהמתקדמים ביותר בעולם ".  אל בהלה :  השטרות הישנים יהיו בשימוש עוד כמה שנים

