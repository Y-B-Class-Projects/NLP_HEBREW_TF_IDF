השופט שהצטרף לצוות של נתניהו לא ידון בעניינו של תנ"צ ניר
השופט בדימוס מודריק לא ידון כאב בית הדין למשמעת של המשטרה בתיק הנוגע ליחסים בין תנ"צ גיא ניר לבין הקצינה צ' ,  שטענה כי הוטרדה מינית על ידי ראש להב 433 לשעבר .  זאת ,  לאחר שהודיע כי יפסיק כל פעילות שתעלה חשש לניגוד עניינים לאור חקירות ראש הממשלה
השופט בדימוס עודד מודריק ,  שהצטרף לאחרונה לצוות ההגנה של ראש הממשלה בנימין נתניהו ,  פסל את עצמו היום  ( חמישי )  מלדון כאב בית הדין למשמעת של המשטרה בתיק הנוגע ליחסים בין תנ"צ גיא ניר לבין הקצינה צ' .  הקצינה טענה כי הוטרדה מינית על ידי ראש להב 433 לשעבר ,  ניצב רוני ריטמן ,  ובעבר עלו טענות שלפיהן נתניהו או מקורביו עמדו מאחורי התלונה .  הן נתניהו והן צ' מכחישים זאת בתוקף .
 בתחילת החודש אמר מודריק כי יפסיק כל פעילות שהוא מעורב בה ושתעלה חשש לניגוד עניינים מול מינויו החדש .  בהמשך לכך ,  פנה לצדדים בתיק המשמעתי וביקש לשמוע את עמדתם .  סנגוריהם של צ' ,  עו"ד ז'ק חן ומיכל רוזן-עוזר ,  ושל תנ"צ ניר ,  עו"ד איציק כהן ,  טענו כי אין כל סיבה שיפסול עצמו .  עוד הוסיפו כי כל פרסום לגבי מעורבות לכאורה של ראש הממשלה בהליך היא  " רכילות בוטה שקרית וחסרת כל יסוד במציאות ".  
עוד בוואלה !  NEWS:צה"ל פוצץ מנהרה בגבול : " תהליך שיטתי שיימשך לאורך תקופה"רכב פרץ מחסום ליד בית אל ;  הנהג מת מירי צה"ל - נוסע נוסף נפצעהמלחמה השקטה :  מורה נבוכים לנסיגה של ארה"ב מסוריה 
מנגד ,  במשטרה טענו כי על השופט להימנע מעיסוק בתיק .  לפני כמה ימים ביקש מודריק מנציגי התביעה המשטרתית לספק ראיה כלשהי לקשר בין צ' לבין נתניהו .  נציגי התביעה טענו כי אינם מעורבים בחקירות ראש הממשלה ,  ולכן אין ביכולתם להשיב לשאלה ,  אולם הוסיפו כי שניים מעדי התביעה בתיק המשמעתי - ריטמן וניצב בדימוס מני יצחקי - עסקו בחקירות ראש הממשלה .
 בנוסף לכך ,  אף שלא סיפקו ראיה לקשר בין צ' לסביבת ראש הממשלה ,  אנשי התביעה המשטרתית הצביעו על כך שבעבר פנה צוות ההגנה של נתניהו בכתב ליועץ המשפטי לממשלה וטען כי נפלו פגמים בהתנהלותו של ריטמן . " אמירה אחרונה זו היא מענה לשאלה שהצגתי ",  כתב מודריק בהחלטתו . " כלפי אמירה כעין זו כיוונתי שאם יתחוור שיש לה עיגון בתיקי החקירה אצטרך להודיע על הפסקת כהונתי כאב בית הדין ..  .  הנסיבות מן העת האחרונה הניעוני לקבוע שאיני בן חורין להמשיך במלאכה ועליי להיפטר ממנה ".  

השופט שהצטרף לצוות של נתניהו לא ידון בעניינו של תנ"צ ניר
השופט בדימוס מודריק לא ידון כאב בית הדין למשמעת של המשטרה בתיק הנוגע ליחסים בין תנ"צ גיא ניר לבין הקצינה צ' ,  שטענה כי הוטרדה מינית על ידי ראש להב 433 לשעבר .  זאת ,  לאחר שהודיע כי יפסיק כל פעילות שתעלה חשש לניגוד עניינים לאור חקירות ראש הממשלה

