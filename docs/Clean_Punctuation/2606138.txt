קמפיין הליכוד :  מצע עדיין אין ,  שלטים חדשים יש
מפלגת השלטון משיקה שלטי חוצות ,  הכוללים פנייה בכתב ידו של נתניהו לציבור הבוחרים : " אני צריך אותך למען ישראל חזקה !  ".  עם זאת ,  פרסום המצע האידיאולוגי של המפלגה מתעכב
נכנסים לישורת האחרונה :  עשרה ימים לפני הבחירות לכנסת ה-19 רשימת הליכוד ביתנו משיקה קמפיין חוצות אחרון ,  במסגרתו ראש הממשלה בנימין נתניהו פונה בכתב ידו לבוחרים ומבקש את תמיכתם .  עם זאת ,  חרף ההיערכות הנמרצת לקראת הבחירות - מפלגת השלטון טרם פרסמה את המצע האידיאולוגי שלה .
 כל הדיווחים ,  הניתוחים והסקרים - בוואלה !  בחירות 2013  
" אני צריך אותך למען ישראל חזקה !  ",  נכתב בשמו של נתניהו על גבי השלטים שיופצו מטעם הליכוד ביתנו ברחבי הארץ .  במקביל ,  יועלו שלטי חוצות ,  שעוסקים בהישגי הממשלה ,  לדברי מטה ההסברה של מפלגת השלטון : " חינוך חינם מגיל 3 ",   " הורדה דרמטית במחירי הסלולר "  ו"בלימת המסתננים ". 
ממטה ההסברה של הליכוד ביתנו נמסר כי  " בשבוע האחרון ראו אזרחי ישראל כי גוש השמאל מנסה בכל דרך להתאחד ולהפיל את שלטון הליכוד ישראל ביתנו .  מפלגות השמאל רבות על קולות הבוחרים ,  לפני הבחירות ,  אבל ברור לכולם שביום לאחר הבחירות הם ינסו להתאחד וינסו לקנות מפלגות אחרות .  לכן ,  כל מי שחשוב לו שתהיה ממשלה לאומית בראשות נתניהו ,  צריך לחזק את הליכוד ".  
עוד אומרים במטה ההסברה של מפלגת השלטון ,  כי  " ההצבעה היא לא בשני פתקים ומי שרוצה ראש ממשלה חזק ,  שמדינות העולם מבינות שמאחוריו מפלגה גדולה ותמיכה ציבורית רחבה - חייב להצביע ליכוד ישראל ביתנו .  מי שרוצה למנוע חזרה לדרך הוויתורים והנסיגות - חייב להצביע ליכוד ישראל ביתנו .  כל מי שרוצה שראש הממשלה יוכל לעבוד ולקבל החלטות בנושאים לאומיים כמו שוויון בנטל ,  פתרון מצוקת הדיור ועוד ולא לעסוק בפוליטיקה יומיומית ,  חייב להימנע מהצבעה למפלגות סקטוריאליות ולהצביע ליכוד ישראל ביתנו'' .
 שלטים ומסרים אמנם יש ,  אולם פרסום המצע האידיאולוגי של הרשימה מתעכב .  השר להגנת הסביבה גלעד ארדן ,  יו"ר מטה ההסברה של מפלגת השלטון ,  אמר השבוע לוואלה !  חדשות : " איננו רואים חשיבות גדולה לעניין פרסום המצע ".  נוסף על כך ,  שר התחבורה ישראל כץ הצהיר בסוף השבוע בראיון עיתונאי : " אין מצע ,  יש מציאות ". 
בליכוד-ביתנו טוענים כי ניתן להבין את עקרונות המפלגה מתוך ביצועי הממשלה בשנים האחרונות .  לדברי ארדן , " אנחנו מפלגת שלטון ,  ופעולותינו ומעשינו ותכניות העבודה שלנו מייצגים מה שאתה מחויב ועושה מול הציבור וזה הרבה יותר מחייב מכל המצעים הנחמדים על הנייר של מפלגות האופוזיציה ,  שלאחר מכן כל קשר בינן לבין המציאות מקרי בהחלט .  עם זאת ,  אנחנו בשאיפה לפרסם בימים הקרובים את העקרונות המרכזיים המשותפים לליכוד ולישראל ביתנו עליהם נאבק בקדנציה הקרובה ,  כדוגמת הכרעה בנושא שוויון בנטל ,  הורדת מחירי הדיור ועוד ". 
לקריאה נוספת:הבחירות בפתח :  למה הליכוד טרם פרסם מצע ? אולמרט : " הוצאנו מיליארדים על הזיות ביטחוניות"מקורבי נתניהו על אולמרט : " ביקורת חלולה ממנהיג שכשל "  

קמפיין הליכוד :  מצע עדיין אין ,  שלטים חדשים יש
מפלגת השלטון משיקה שלטי חוצות ,  הכוללים פנייה בכתב ידו של נתניהו לציבור הבוחרים : " אני צריך אותך למען ישראל חזקה !  ".  עם זאת ,  פרסום המצע האידיאולוגי של המפלגה מתעכב

