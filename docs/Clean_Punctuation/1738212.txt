נתניהו : " בנייה מרוסנת לא תשפיע על מפת השלום "
 ראש הממשלה התייחס לדרישה הבינלאומית להקפיא את הבנייה בהתנחלויות בשיחות סגורות עם יועציו והבהיר כי  " אני מצפה מהפלסטינים לגלות גמישות ולהישאר בשיחות ".  עם זאת ,  הגדיר את הבנייה העתידית ביהודה ושומרון כ"מתונה ומרוסנת "
" כולם יודעים שבנייה מתונה ומרוסנת ביהודה ושומרון בשנה הקרובה ,  לא תשפיע במאומה על מפת השלום ",  כך אמר אמש  ( שישי )  ראש הממשלה בנימין נתניהו בשיחות סגורות שקיים עם יועציו .  נתניהו אמר ליועצים כי  " הקהילה הבינלאומית צריכה לקרוא לפלסטינים להישאר בשיחות השלום .  זה אינטרס של הפלסטינים ,  בדיוק כמו שזה אינטרס שלנו ".   
" ממשלתי עשתה שורה ארוכה של מחוות חד צדדיות ,  כדי להניע את שיחות השלום .  לצערי ,  בניגוד אלינו ,  הפלסטינים רק מקשיחים עמדות ",  המשיך נתניהו לספר באוזניי שומעיו . " 17 שנה הם ניהלו משא ומתן עם ממשלות ישראל תוך כדי בנייה ,  כולל בשנה האחרונה של הממשלה הקודמת .  זה לא היה קל עבורנו להקפיא את הבנייה החדשה ביהודה ושומרון לעשרה חודשים ,  אבל עמדתי בכל התחייבויותינו כלפי הפלסטינים ,  הממשל האמריקאי והקהילה הבינלאומית ". 
ראש הממשלה אמר ליועציו עוד כי  " הקפאנו את הבנייה כדי לתת לאבו-מאזן מרחב כניסה למשא ומתן ישיר ללא תנאים מוקדמים .  עכשיו אני מצפה מהפלסטינים לגלות גמישות ולהישאר בשיחות ".  
נתניהו נפגש היום בלשכתו בירושלים עם השליח האמריקאי ג'ורג' מיטשל ולאחר מכן עם שרת החוץ של האיחוד האירופי קתרין אשטון .  כמו כן ,  שוחח ראש הממשלה טלפונית עם מזכ"ל האו"ם באן קי מון .  בפתח פגישתו עם מיטשל אמר נתניהו כי  " אנו עושים מאמצים יחד עם הסנאטור מיטשל להמשיך ולקיים את השיחות עם הנשיא אבו מאזן .  אנו רוצים בהמשך השיחות ,  ואני רוצה בזה .  יש לנו משימת שלום ". 
 ( עדכון ראשון :  1.10 20:25 ) 

נתניהו : " בנייה מרוסנת לא תשפיע על מפת השלום "
 ראש הממשלה התייחס לדרישה הבינלאומית להקפיא את הבנייה בהתנחלויות בשיחות סגורות עם יועציו והבהיר כי  " אני מצפה מהפלסטינים לגלות גמישות ולהישאר בשיחות ".  עם זאת ,  הגדיר את הבנייה העתידית ביהודה ושומרון כ"מתונה ומרוסנת "
 
