נתניהו : " לא מאמין שאירן תעצור את תכנית הגרעין שלה "
 כמה ימים לפני חידוש השיחות בין אירן למערב ,  הבהיר ראש הממשלה בביקור בצ'כיה כי פתרון דיפלומטי לסוגיית הגרעין יהיה הטוב ביותר ,  אך ציין כי טהרן לא הראתה נכונות לכך
לקראת חידוש השיחות בין אירן והמערב ,  אומר היום  ( שישי )  ראש הממשלה ,  בנימין נתניהו ,  כי הוא סקפטי ביחס לאפשרות שטהרן תסכים לעצור את תוכניתה הגרעינית .  במהלך ביקורו בצ'כיה ציין ראש הממשלה כי פתרון דיפלומטי יהיה הטוב ביותר ,  אך הבהיר כי הוא אינו  " רואה שום הוכחה כלשהי שאירן מוכנה לסיים את תוכנית הגרעין ".  בדברים שנשא הוסיף ראש הממשלה כי מדובר  " בנושא החשוב ביותר בתקופתנו ".  
חמש חברות מועצת הביטחון וגרמניה ייפגשו עם נציגי אירן לשיחות בבגדד ב-23 במאי ,  ולקראת המפגש העלתה ישראל את הדרישה כי יוגדרו לוחות זמנים ברורים להפסקת תכנית הגרעין הצבאית .
 בשבוע שעבר נפגש נתניהו בלשכתו בירושלים עם שרת החוץ של האיחוד האירופי ,  קתרין אשטון ,  המשמשת גם כראש צוות המשא ומתן בשיחות של שש מעצמות המערב עם אירן ,  לפגישת עדכון מיוחדת לקראת המפגש .
" אירן מנסה להשתמש בפגישות כדי להרוויח זמן ואין לה כוונות לעצור את תכנית הגרעין ",  אמרו הבכירים הישראלים לאשטון בפגישה .  לדברי גורמים מדיניים ,  בפגישה הובהר כי  " מה שייחשב מבחינת ישראל התקדמות בשיחות ,  היא הסכמה אירנית ללוחות זמנים ברורים להפסקת כל העשרת האורניום ,  הוצאת האורניום המועשר משטחה ,  ופירוק המתקן התת קרקעי בקום ".  
בירושלים הדגישו כי למרות הסנקציות החריפות שהוטלו בחודשים האחרונים ,  טרם נראה סימן ממשי לשינוי במדיניותה של אירן .  בשבועות האחרונים הביעו בכירים בממשלה את חששם בפני האירופים מכך שבשל רצונן של שש המעצמות להגיע להסכם ,  יבוצעו ויתורים מרחיקי לכת וחלק מהסנקציות המתוכננות יוסרו ,  בהן שורה של צעדים שצפויים להיכנס לתוקפם בחודשים הקרובים .  ראש הממשלה ,  שהביע סקפטיות גדולה כלפי השיחות מלכתחילה ,  ואף כינה אותן  " מתנה "  לתכנית הגרעין האירנית ,  חזר בפני אשטון על התנאים הישראליים למשא ומתן עם אירן ,  שהוצגו עוד לפני הפגישה הראשונה בין אירן והמעצמות ,  שהתקיימה בחודש שעבר באיסטנבול :  הפסקת כל העשרת האורניום ,  הוצאת כל האורניום המועשר מחוץ לגבולות אירן ,  ופירוק המתקן התת קרקעי בקום .
 עוד באותו נושאהאו"ם :  הסנקציות על אירן עובדות - אבל היא ממשיכה במרוץ לגרעיןלאחר הדלפת ההדמיה :  אירן תסכים לפיקוח בפרצ'ין ? דו"ח באירן חושף :  רשימת מדעני תוכנית הגרעין 

נתניהו : " לא מאמין שאירן תעצור את תכנית הגרעין שלה "
 כמה ימים לפני חידוש השיחות בין אירן למערב ,  הבהיר ראש הממשלה בביקור בצ'כיה כי פתרון דיפלומטי לסוגיית הגרעין יהיה הטוב ביותר ,  אך ציין כי טהרן לא הראתה נכונות לכך

