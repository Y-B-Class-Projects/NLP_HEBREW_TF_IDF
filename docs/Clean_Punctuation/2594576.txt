הקמפיין של  " התנועה ":  ביבי סכנה ,  לבני - תקווה
מפלגתה של לבני בחרה להציג באור שלילי את ראש הממשלה ושר החוץ ,  שמוגדרים כ"סכנה "  וכגורמים ל"חרם בינלאומי ",  לעומת יושבת הראש שמוצגת כזו שמסמלת תקווה ותביא להסדר מדיני
סאגת הגשת הרשימות הסתיימה עבור 34 המפלגות המתמודדות לכנסת ,  והשבוע יהיה בסימן תחילת הקמפיינים של המפלגות  מה שילווה את השיח הציבורי בחודש וחצי שנותר עד לבחירות . " התנועה "  בראשות ציפי לבני היתה אחת המפלגות האחרונות שסגרו את רשימותיהן ביום חמישי ,  אולם היא אחת הראשונות לצאת עם קמפיין חוצות .  
הקמפיין של  " התנועה "  יורכב משתי סיסמאות עיקריות ,  ששתיהן בנויות על פלטפורמה דומה ;  מצד ימין יוצג הצד השלילי בבחירה במפלגת  " הליכוד ביתנו ",  תוך מתן דגש על ביקורת נגד ראש הממשלה ,  בנימין נתניהו ,  ושר החוץ ,  אביגדור ליברמן ,  והחלק השני יציג את יו"ר המפלגה ,  ציפי לבני ,  באור חיובי .  שתי הסיסמאות שנבחרו להוביל את הקמפיין הן  " ביבי וליברמן סכנה ,  ציפי לבני תקווה ",  וכן  " ביבי וליברמן חרם בינלאומי ,  ציפי לבני הסדר מדיני ".  הקמפיין יתנהל בשלטי חוצות ובאינטרנט .  
ממפלגת  " התנועה "  נמסר כי  " הקמפיין מספק לציבור הבוחרים חומר למחשבה על מנת לבחור בין האופציה האחראית והשקולה לאופציה המסוכנת .  בחירה בין סכנה לתקווה ,  ובין חרם בינלאומי לאופציית ההסדר המדיני .  המסר הפרסומי תומך ברעיון לשמו הוקמה 'התנועה' והוא יצירת אלטרנטיבה למדיניות המסוכנת של ממשלת נתניהו ".  
מלבד הקמפיין של  " התנועה ",  חברי מפלגת  " יש עתיד "  בראשות יאיר לפיד יחלו את הקמפיין הערב בבאר שבע ,  כאשר יקיימו תהלוכת לפידים לאות הזדהות עם תושבי הדרום בעקבות מבצע עמוד ענן .  מחר הם יקיימו כנס בעיר העתידית ,  חריש ,  לאות מחאה על כך שהעיר תהיה חרדית ברובה .
 מפלגת העבודה תשיק מחר גם היא את קמפיין הבחירות שלה ,  במסיבת עיתונאים בה יציג צוות מערך ההסברה של המפלגה את הסיסמה שתלווה את הקמפיין ,  וכן חלק מהאלמנטים הפרסומיים שבכוונת המפלגה להשתמש בהם .  במהלך מסיבת העיתונאים יוצגו גם חלקים ממחקר העומק שערך צוות מערך ההסברה יחד עם יועץ הקמפיינים סטנלי גרינברג .  

הקמפיין של  " התנועה ":  ביבי סכנה ,  לבני - תקווה
מפלגתה של לבני בחרה להציג באור שלילי את ראש הממשלה ושר החוץ ,  שמוגדרים כ"סכנה "  וכגורמים ל"חרם בינלאומי ",  לעומת יושבת הראש שמוצגת כזו שמסמלת תקווה ותביא להסדר מדיני

