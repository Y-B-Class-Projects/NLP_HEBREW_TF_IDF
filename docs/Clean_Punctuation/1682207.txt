רה"מ :  המתקפה על ישראל - צביעות של העולם
ראש הממשלה נתניהו הגן בנחרצות על פעולת צה"ל לעצירת המשט לעזה .  בנאום מיוחד שנשא הוא הבהיר : " זו לא היתה ספינת אהבה ,  אלא ספינת שנאה .  אנחנו מצטערים על אובדן החיים ,  אך החיילים שלנו היו בסכנה והגנו על עצמם מפני לינץ' "
  ( צילום :  גדעון צנטנר ,  עריכת וידיאו :  דורון שטיין )  
" זו לא היתה ספינת אהבה ,  אלא ספינת שנאה .  זה לא היה משט של שלום ,  אלא משט של תומכי טרור .  אנחנו כמובן מצטערים על אובדן החיים ,  אבל החיילים שלנו היו בסכנת חיים והגנו על עצמם מפני לינץ ".  כך אמר הערב  ( רביעי )  ראש הממשלה בנימין נתניהו ביחס להשתלטות צה"ל על ספינות משט הסיוע לרצועת עזה ,  במהלכה נהרגו תשעה בני אדם . 
" אני רוצה לשאול אתכם משהו ",  אמר נתניהו בהצהרה מיוחדת שנשא במשרד ראש הממשלה בירושלים . " אלה פעילי שלום ?  אלה תומכי טרור קיצוניים ואלימים .  אני חייב לציין שחיילי צה"ל הגנו על חייהם בגבורה ,  באומץ לב ,  באיפוק שאין שני לו ,  ואני גאה בהם .  אני שואל את עצמי מה היו עושים חיילים של מדינות דמוקרטיות אחרות .  הם היו במקרה הטוב נוהגים באותה דרך .  אני מעריך שבהרבה מקרים היו עושים מעבר לכך ". 
עוד הצהיר ראש הממשלה ,  כי  " מדינת ישראל עומדת בפני מתקפת צביעות בינלאומית ,  ולא בפעם הראשונה .  מטרת הסגר הימי היא למנוע מנשק להיכנס לעזה .  מטרת המשט היתה לשבור את הסגר הימי .  על כל אונייה אפשר להבריח אין סוף אמצעי לחימה .  חובתנו היא לבדוק כל אנייה לעזה ,  להוציא את הנשק ולאפשר לסחורה אחרת להיכנס ".   
" אני רוצה להבהיר לאזרחי ישראל והעולם מה המשמעות אם לא נעשה את זה ",  אמר נתניהו . " המשמעות והתוצאה היא נמל אירני בים התיכון בעזה ,  קרוב לתל אביב .  זו משמעות הרסנית לכל אזרח ואזרח בישראל .  זה איום ממשי על ביטחון ישראל .  אני אומר לכם וגם לידידנו ולמדינות שמבקרות אותנו :  נמל אירני בים התיכון יהווה איום ממשי על מדינות אירופה ומדינות רבות אחרות .  על כן אנו נאלצים לעצור ולבדוק כל ספינה שמיועדת לעזה ". 
ראש הממשלה הוסיף : " אני מצטער לומר שאצל רבים בקהילה הבינלאומית שום הוכחות אינן נדרשות .  ישראל אשמה ,  עד שיוכח שהיא לא אשמה .  אומרים שלישראל יש זכות להגן על עצמה ,  אבל בכל פעם שהיא מתנסה בזאת ,  מבקרים אותה .  אנו עומדים בכל תנאי בין לאומי .  ישראל מצטערת על אובדן החיים ,  אך לא מתנצלת על הגנה עצמית .  אולי מדובר בבקשה בלתי אפשרית ,  אבל ישראל לא צריכה לעמוד בפני סטנדרטים כפולים .  יש לה זכות ,  כמו לכל מדינה בעולם ,  להגן על עצמה ". 
עדכון ראשון :  20:00

רה"מ :  המתקפה על ישראל - צביעות של העולם
ראש הממשלה נתניהו הגן בנחרצות על פעולת צה"ל לעצירת המשט לעזה .  בנאום מיוחד שנשא הוא הבהיר : " זו לא היתה ספינת אהבה ,  אלא ספינת שנאה .  אנחנו מצטערים על אובדן החיים ,  אך החיילים שלנו היו בסכנה והגנו על עצמם מפני לינץ' "
 
