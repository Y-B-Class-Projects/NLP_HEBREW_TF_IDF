 " גזענית וקיצונית ":  הפלסטינים מגיבים לממשלת נתניהו החדשה
ברשות הפלסטינית הביעו ביקורת חריפה על הקואליציה ,  ודוברו של אבו מאזן הבהיר : " נמשיך לפעול להעמדת ישראל לדין בהאג ולהביא להחלטה במועצת הביטחון ".  אובמה : " מצפה לעבוד עם הממשלה "
" הרכבת הממשלה הישראלית משקפת את התגברות הגזענות והקיצוניות בקרב הישראלים "  - כך מסר היום  ( חמישי )  דובר חמאס ,  סמי אבו זוהרי . " הרכבת הממשלה דורשת את חיזוק האחדות הלאומית והתמודדות עם האתגר שהקואליציה הזאת מציבה בפנינו ".  חבר הלשכה המדינית של חמאס עיזת א-רישק טען בהודעה שפרסם בטוויטר כי  " עם הרכב הממשלה החדשה ,  יהיה זה אבסורד להמשיך להישען על רעיונות של משא ומתן והדרך היחידה להתמודד אתה היא התנגדות ".  
42 ימים אחרי שהוטלה עליו משימת הרכבת הממשלה החדשה ,  ושעה וחצי לפני תום המועד שהקציב לו הנשיא ,  הודיע אמש ראש הממשלה בנימין נתניהו כי עלה בידו לגבש קואליציה של 61 חברי כנסת .  זאת ,  אחרי שהגיע להסכמות עקרוניות עם הבית היהודי .  הממשלה ה-34 של מדינת ישראל תכלול גם את כולנו ,  ש"ס ויהדות התורה .
 עוד בוואלה חדשות:ארה"ב והאיחוד האירופי מודאגים מקידום חוק העמותותלבני באולפן וואלה !  NEWS : " תיתכן בכנסת הזו ממשלה של הרצוג"הקרב על השאריות :  איך יחולקו התיקים שנותרו לליכוד ?  
מהוועד הפועל של אש"ף נמסר כי חברי הממשלה החדשה  " גזעניים וקיצוניים לא פחות מאלה שהיו במשטר האפרטהייד בדרום אפריקה ".  בהודעה רשמית שפורסמה בסוכנות הידיעות הממלכתית הפלסטינית  " מען ",  הוסיף הוועד כי הרכב הממשלה  " יחריף את היחס הגזעני כלפי הערבים והפלסטינים ,  וימשיך בהנצחת הכיבוש והרחבת ההתנחלויות ".  
בריאיון לסוכנות הידיעות הפלסטינית  " ואפא ",  טען נביל אבו רודיינה ,  דובר יו"ר הרשות הפלסטינית אבו מאזן ,  כי על הממשלה החדשה בישראל לבחור בין השלום לבין ההתנחלויות והכאוס . " הפלסטינים ימשיכו במדיניותם להעמיד לדין את ישראל בבית הדין הפלילי הבינלאומי בהאג ולהביא להחלטה נגד הכיבוש במועצת הביטחון של האו"ם ",  הבהיר .
 בשיחה עם סוכנות הידיעות הצרפתית ,  בכיר הרשות סאיב עריקאת טען כי  " הקואליציה הימנית-דתית שהרכיב נתניהו תהיה ממשלה של מלחמה ותפעל נגד השלום והיציבות באזור ".  לדבריו , " מטרתה של הממשלה היא להרוג ולהרחיב את ההתנחלויות ".  
מנגד ,  מהבית הלבן מסרו מילות ברכה על הרכבת הממשלה החדשה . " כפי שהנשיא ברק אובמה הדגיש בעבר ,  שיתוף הפעולה הצבאי ,  המודיעיני והביטחוני של ארצות הברית עם ישראל הוא בעל חשיבות עצומה ",  נמסר מהמועצה לביטחון לאומי של הבית הלבן . 

" גזענית וקיצונית ":  הפלסטינים מגיבים לממשלת נתניהו החדשה
ברשות הפלסטינית הביעו ביקורת חריפה על הקואליציה ,  ודוברו של אבו מאזן הבהיר : " נמשיך לפעול להעמדת ישראל לדין בהאג ולהביא להחלטה במועצת הביטחון ".  אובמה : " מצפה לעבוד עם הממשלה "
 
