שטייניץ : " לא צריכים פליטים ממדינות ערב - גם לא סורים "
 חבר הקבינט דחה בריאיון למהדורה המרכזית של וואלה !  NEWS את ההצעה להעביר פליטים ממלחמת האזרחים בסוריה לבתי חולים בישראל : " יש מספיק מדינות בעולם שיכולות לקלוט אותם ".  נתניהו בישיבת הממשלה : " נמשיך לטפל בפצועים "
 שר האנרגיה והתשתיות יובל שטייניץ ,  חבר הקבינט המדיני-ביטחוני ,  אמר היום  ( ראשון )  בריאיון למהדורה המרכזית של וואלה !  NEWS ,  כי ישראל לא צריכה לקלוט פצועים ממלחמת האזרחים בסוריה . " צריך להפריד בין טיפול בפצועים לקליטת פליטים ",  אמר . " יש מספיק מדינות בעולם שיכולות לקלוט אותם .  אנחנו לא צריכים פליטים ממדינות ערב ,  גם לא יתומים סורים ". 
בדומה לשר הביטחון אביגדור ליברמן ,  שטייניץ ,  שהריאיון המלא עמו ישודר במהדורה המלאה ב-14:00 ,  הביע התנגדות ליוזמה של שר התחבורה והמודיעין ישראל כץ להעביר נפגעים מהמתקפה הכימית באידליב לבתי חולים בישראל . " ישראל קטנה והעולם גדול .  לגבי קליטת פליטים ,  התשובה היא שלילית חד משמעית .  שונה הדבר לגבי פצועים - טיפלנו באלפי פצועים וכאן הבעיה היא רק טכנית ולא מהותית .  אנחנו מוכנים לטפל בפצועים גם בסוריה ".  
לקריאה נוספת:שגרירת ארה"ב באו"ם :  לא יהיה פתרון פוליטי בסוריה כל עוד אסד בשלטוןמדבדב : " היינו רחוקים סנטימטרים מעימות צבאי עם ארצות הברית"תמרור אזהרה לחיזבאללה ואיראן :  התקיפה בסוריה היא הזדמנות ישראלית 
על הלחימה מעבר לגבול ,  אמר שטייניץ כי נושא ההתערבות הישראלית אינו עומד על הפרק ,  והעריך כי אין חשש שנשיא סוריה בשאר אסד יפתח חזית גם בגבול ישראל . " אני לא חושב שמה שמעניין את אסד זה חזית נוספת מולנו ,  כי זו עלולה להיות סוף דרכו .  הוא מספיק שפוי כדי לא לקחת את הסיכון הזה .
" המדיניות הישראלית הנכונה היא זו של ראש הממשלה נתניהו .  עם כל הכאב והצער מול מלחמת האזרחים הברוטלית והשמדת העם ,  מדינת ישראל לא צריכה להתערב במלחמה בין ערבים לערבים ,  בין סונים לשיעים .  אנחנו קרובים מדי ,  והמדיניות היא לא להתערב במלחמות אזרחים אלא אם האינטרסים שלנו מאוימים ". 
הוא האשים את טהראן בניסיון להפוך את סוריה ל"מאחז צבאי של איראן ",  ובאיום על המזרח התיכון . " בסיסי טילים ,  חיל אוויר וחיל הים התיכון ,  זה איום על ישראל וטורקיה .  איראן מנסה להפוך לכוח אסטרטגי ,  נדרש כאן מאמץ כולל :  לא בא בחשבון שסוריה תהיה מאחז איראני ". 
שטייניץ כינה את המתקפה האמריקנית בבסיס הסורי בחומס  " צעד חשוב ,  כי ארצות הברית מדברת עם אסד בשפת הכוח  היחידה שהוא מבין ,  אבל מסר אחד לא משנה את התמונה הכללית האסטרטגית .  בסוף ארה"ב ורוסיה יחליטו ביחד מה לעשות עם סוריה ומה לא לעשות .  וברור מה לא לעשות - לא להישארות איראנית שם ,  לא לפיתוח נשק כימי ,  לא לפיתוח טילים בליסטיים .  ב-2013 הן פירקו יחד 99% מהחומר הכימי ,  מה שרואים זה האחוז הנותר ".  
ראש הממשלה בנימין נתניהו ,  אמר הבוקר בפתח ישיבת הממשלה כי  " ישראל מטפלת בפצועים כחלק ממאמץ הומניטרי ,  ונמשיך לטפל בהם ". 
בהתייחסות ראשונה בקולו לתקיפה האמריקנית בסוריה בסוף השבוע ,  אמר ראש הממשלה כי  " ישראל תומכת תמיכה מלאה בתקיפה האמריקנית בסוריה .  הם עושים זאת מטעמים מוסריים וגם כדי שיהיה ברור יש מחיר לשימוש בנשק כימי .  קיימת התחייבות בינלאומי מ-2013 להוציא את הנשק הכימי כולו מסוריה ,  אנחנו קוראים להשלים את המלאכה וזו הזדמנות לשיתוף פעולה אמריקני רוסי בתחום הזה ". 
שר השיכון יואב גלנט  ( כולנו )  אמר לפני הישיבה כי על ישראל להירתם לסיוע לילדים בסוריה . " אי אפשר לסבול מצב שבו ילדים נחנקים בגז במרחק עשרות קילומטרים מהגבול .  אם מדינת ישראל יכולה לסייע ,  היא צריכה לסייע לכל ילד באשר הוא ".  גם יו"ר האופוזיציה יצחק הרצוג  ( המחנה הציוני )  קרא  " לגלות חמלה ולסייע בנדיבות לקרובנות פשעי המלחמה של הקצב מדמשק ".  

שטייניץ : " לא צריכים פליטים ממדינות ערב - גם לא סורים "
 חבר הקבינט דחה בריאיון למהדורה המרכזית של וואלה !  NEWS את ההצעה להעביר פליטים ממלחמת האזרחים בסוריה לבתי חולים בישראל : " יש מספיק מדינות בעולם שיכולות לקלוט אותם ".  נתניהו בישיבת הממשלה : " נמשיך לטפל בפצועים "
 
