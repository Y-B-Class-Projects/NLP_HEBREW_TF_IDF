 " אתה לא קובע כאן ":  נתניהו איים לפטר את בנט בישיבת הקבינט
עימות שפרץ בין ראש הממשלה לשר החינוך במהלך ישיבת הקבינט המדיני-ביטחוני ,  הסתיים בכך שנתניהו איים להעביר את בנט מתפקידו .  האחרון מחה על כך שבסדר היום לישיבה ,  לא הופיע דיון על פעילות צה"ל בשטחי A
 ( בנט תקף את הממשלה בינואר : " האיום המרכזי על ישראל - הקיפאון המחשבתי שלנו ")  
ראש הממשלה בנימין נתניהו איים היום  ( רביעי )  לפטר את שר החינוך נפתלי בנט ,  במהלך עימות שפרץ בין השניים בישיבת הקבינט המדיני-ביטחוני .  בנט התרעם על העובדה שבסדר היום לישיבת הקבינט ,  לא הופיע דיון על המגעים המתקיימים בין ישראל לרשות הפלסטינית לגבי הגבלת פעילות צה"ל בשטחי A ,  הערים הפלסטיניות בשטחים .  בתגובה למחאתו של השר ,  אמר לו נתניהו  - " אתה לא קובע כאן "  ואיים להעביר אותו מתפקידו .  בהודעה שהפיצה לשכת ראש הממשלה בתום הדיון ,  נכתב כי  " הקבינט קיבל גם עדכון מהרמטכ"ל על שיחות התיאום הביטחוני מול מנגנוני הביטחון הפלסטינים .  ראש הממשלה ,  שר הביטחון והרמטכ"ל הבהירו שצה"ל שומר וישמור על האפשרות להיכנס לשטחי A ולכל מקום שיידרש על פי הצרכים המבצעיים ,  ושאין שום הסכמה אחרת עם הפלסטינים ".  ההודעה לא כללה התייחסות לעימות שהתנהל בין נתניהו לבנט סביב הנושא .
 עוד ידיעות בוואלה !  NEWS:הרצוג : " רוצים שאעדיף את הפלסטינים ?  ";  בנט : " לא שונאים ערבים "" הימין גידל פסיכופטים ":  הסרטון הלוחמני של ח"כ מרגלית .  צפונתניהו : " ישראל פיתחה טכנולוגיה פורצת דרך לטיפול באיום המנהרות "  
לנתניהו ולבנט היסטוריה של עימותים ביטחוניים מסוג זה בישיבות הקבינט המדיני-ביטחוני ,  עוד מתקופת הממשלה הקודמת ,  אז הביע בנט ביקורת קשה על התנהלותו של נתניהו בזמן מבצע  " צוק איתן ".  בממשלה הקודמת ,  אותם עימותים תרמו רבות לנפילתה ולהקדמת מערכת הבחירות .  עוד מוקדם לומר אם העימות הנוכחי והאיום של נתניהו כלפי בנט ,  יובילו גם הם להתערערות הקואליציה של ראש הממשלה .   מלשכתו של בנט נמסר בתגובה : " לא נתייחס לפרטים שנדונו בדיון ביטחוני סגור .  הדלפות מישיבות הקבינט הן דבר חמור שמסכן את ביטחון המדינה .  על ראש הממשלה לטפל בכך ".  רק לפני כחודשיים הודלף לערוץ 2 כי בנט הביע ביקורת בישיבת הקבינט על כך שראש הממשלה לא מורה לצה"ל לפעול בצורה התקפית נגד איום המנהרות בגבול רצועת עזה .
 יו"ר סיעת הבית היהודי ,  ח"כ שולי מועלם רפאלי ,  הגיבה אף היא לדבריו של נתניהו כלפי בנט : " זה דבר בסיסי ששר ושותף בכיר בממשלה דורש מידע ותשובות בנושאי ביטחון ,  כאשר טרור משתולל ברחובות .  אם על זה נתניהו חושב לפרק את הממשלה ,  אדרבא - שילך להסביר פעם נוספת שערבים נוהרים לקלפיות .  רק שהפעם הציבור יבין טוב יותר למי חשוב ביטחונה של המדינה ".  
בתוך כך ,  השבוע התייחס נתניהו לנושא התיאום הביטחוני עם הפלסטינים והפעילות בשטחי A בשיחה שקיים השבוע עם תא הכתבים המדיניים ,  ואמר כי אין שום הסכמות על הגבלת פעילות צה"ל בשטח ,  אך מתקיימים מגעים כל העת בין צה"ל לבין מנגנוני הביטחון של הרשות הפלסטינית .  הוא הבהיר כי ישראל מוכנה לתת לפלסטינים אחריות גדולה יותר בשטח ,  במידה והם יכולים לעמוד בכך ,  אך בשום תסריט לא תסכים להטלת מיגבלות על חופש הפעולה של צה"ל . 

" אתה לא קובע כאן ":  נתניהו איים לפטר את בנט בישיבת הקבינט
עימות שפרץ בין ראש הממשלה לשר החינוך במהלך ישיבת הקבינט המדיני-ביטחוני ,  הסתיים בכך שנתניהו איים להעביר את בנט מתפקידו .  האחרון מחה על כך שבסדר היום לישיבה ,  לא הופיע דיון על פעילות צה"ל בשטחי A

