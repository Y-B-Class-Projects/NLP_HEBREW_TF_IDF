ללא תמיכת נתניהו :  אלקין הודיע שיתמודד על ראשות עיריית ירושלים
השר ביקש את תמיכתם של תושבי העיר בבחירות שיערכו באוקטובר .  ראש הממשלה לא הביע תמיכה בריצתו ,  לאחר שליברמן ודרעי ביקשו שלא יפגע במועמד המקורב להם ,  משה ליאון .  כעת ייאלץ אלקין ,  תושב ההתנחלות כפר אלדד ,  להעתיק את מקום מגוריו לבירה באופן מידי
השר לענייני ירושלים ולהגנת הסביבה הודיע היום  ( חמישי )  כי יתמודד על ראשות עיריית ירושלים ,  חרף העובדה שראש הממשלה בנימין נתניהו לא הביע תמיכה בריצתו לתפקיד .  אלקין ,  תושב ההתנחלות כפר אלדד שבגוש עציון ,  ייאלץ להעביר עד מחר את כתובת מגוריו לעיר . " אני מוכן לוותר על משרה של שר בכיר וחבר קבינט עבור ירושלים ,  כי ירושלים היא אתגר ברמה הלאומית בעל חשיבות עליונה ",  כתב בהודעה שהפיץ לתושבי העיר ,  וביקש את תמיכתם בבחירות שיתקיימו בחודש אוקטובר .
 השר אלקין ביקש מנתניהו בתקופה האחרונה שיביע את תמיכתו בו ,  אך ראש הממשלה נמנע מלעשות כך .  בישיבת סיעת הליכוד השבוע אמר נתניהו כי הוא מעוניין שאלקין יישאר בתפקידו בממשלה ובקבינט ,  וכי יגבש את דעתו בקרוב.השבוע ערך ראש הממשלה שיחות עם ראשי המפלגות החרדיות ש"ס ויהדות התורה ,  ולפי גורמים המעורים בפרטים , " מרביתם לא הביעו עניין משמעותי במועמדותו של אלקין לתפקיד ".  סגר השר יעקב ליצמן אמר לנתניהו כי יתמוך במועמד חרדי ,  ככל שיהיה כזה ,  ואם לא ,  העניין יובא להכרעה אצל הרבנים ,  ולא מוקדם מחודשיים לפני תקופת הבחירות .  
אלקין מצטרף לשורה של מועמדים לראשות העיר ,  המרכזי בהם הוא חבר המועצה משה ליאון שזוכה לתמיכת השר אביגדור ליברמן ובבחירות הקודמות הפסיד לברקת .  כמו כן הודיעו על מועמדותם חבר המועצה וי"ר סיעת התעוררות עופר ברקוביץ' והיועץ המשפטי לשעבר של העירייה ,  יוסי חביליו .  
בשבועות האחרונים טענו גורמים פוליטיים כי שר הביטחון אביגדור ליברמן ויו"ר ש"ס אריה דרעי הפעילו  " לחצים גדולים "  על נתניהו ,  כדי שלא יביע תמיכה פומבית באלקין ,  לאור העובדה כי ליאון ,  מקורבם של השניים ,  מתמודד לראשות העיר והוא עלול להיפגע מכך .  אלקין המתין עד כה להכרעת ראש הממשלה ,  אך עד כה לא ניתנה הכרעה כזו באופן פומבי .  אלקין היה זקוק לתמיכה כזו ,  בין היתר כי הוא זקוק לכספי מימון המפלגות של הליכוד .  
גם מתוך המפלגה הפעיל אלקין לחצים על נתניהו .  באירוע לציון תחילת העבודות על קו חדש של הרכבת הקלה בבירה אמרו השבוע השר ישראל כץ וראש העיר הנוכחי ניר ברקת כי הם תומכים באלקין .  כץ ציין כי הוא  " מקווה שזאב אלקין יתמודד בבחירות ",  והוסיף : " אני חושב שהליכוד צריך להעמיד מועמד .  נאי חושב שהוא יכול להתמודד ויכול לעשות עבודה טובה ".  גם בישיבת הסיעה השבוע הפצירו ח"כים בנתניהו להביע את תמיכתו באלקין ,  ככל הנראה לאחר שיחות שערך עמם השר .
 משה ליאון הגיב להודעתו של אלקין ואמר כי הוא  " מברך על כל מתמודד שמעוניין לתרום לעיר ".  לדבריו , " יחד עם זאת ,  אני ממשיך לפעול בכל הכוח למען תושבי ירושלים ,  כפי שעשיתי בשנים האחרונות .  אתמודד עד הסוף ואנצח ".  
יוסי חביליו ,  יו"ר  " מצילים את ירושלים "  המתמודד גם הוא לראשות העיר אמר כי  " אלקין זקוק למדריך לטרמפיסט בירושלים ,  כי הוא רק עוד טרמפיסט שמבקש להפוך את כיכר ספרא למקפצה בדרך לג'וב הבא .  ירושלים מספיק חשובה כדי שינהיג אותה ראש עיר שאיכפת לו ממנה ,  ולא מיכולתו להשיג קידום אישי על חשבונה ,  ראש עיר שהוכיח את עצמו בפעולות למען העיר ותושביה ולא רק בדיבורים מרחוק ".  לדבריו , " בחירה באלקין תהיה המשך לעידן ברקת ,  שבו האינטרסים של העיר שועבדו לטובת האינטרסים הפוליטיים של העומד בראשה ".  
המועמד לראשות העיר ויו"ר תנועת 'התעוררות' עופר ברקוביץ' אמר לאחר הודעת אלקין כי  " העיר ירושלים איננה סידור עבודה לפוליטיקאים .  לא נעשים ירושלמים על ידי העברת הכתובת לבית ההורים .  אחרי עשור של של פעילות בעיר ,  אני המועמד הציוני הבכיר בירושלים ,  מול כל מתמודד ,  גם מול השר אלקין ,  הדבר ניכר גם בשטח וגם בסקרים ". 
לדבריו , " ירושלים זקוקה למנהיגות מחוברת ,  שמכירה היטב את העיר ואת הצרכים שלה ושאינה קשורים באינטרסים פוליטיים זרים .  אני עומד בראש התנועה הציונית הגדולה ביותר בירושלים המאגדת מצביעים מכלל הקשת הפוליטית .  אני מאמין שאהיה ראש העיר הבא של ירושלים .  

ללא תמיכת נתניהו :  אלקין הודיע שיתמודד על ראשות עיריית ירושלים
השר ביקש את תמיכתם של תושבי העיר בבחירות שיערכו באוקטובר .  ראש הממשלה לא הביע תמיכה בריצתו ,  לאחר שליברמן ודרעי ביקשו שלא יפגע במועמד המקורב להם ,  משה ליאון .  כעת ייאלץ אלקין ,  תושב ההתנחלות כפר אלדד ,  להעתיק את מקום מגוריו לבירה באופן מידי

