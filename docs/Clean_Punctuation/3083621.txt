עבדאללה שוחח עם נתניהו על המשבר : " להסיר את המגנומטרים "
 מלך ירדן וראש הממשלה דנו בטלפון על המתיחות בהר הבית ועל התקרית הביטחונית בשגרירות בעמאן .  לפי בית המלוכה ,  עבדאללה דחק בו לבטל את הצעדים שננקטו במסגד אל-אקצא .  הקבינט מתכנס הערב כדי לדון במצב
ראש הממשלה בנימין נתניהו ומלך ירדן עבדאללה שוחחו הערב  ( שני )  על המשבר בהר הבית ועל התקרית הביטחונית בשגרירות ישראל בעמאן ,  שגרמה למתיחות בין שתי המדינות .  לפי הודעת בית המלוכה הירדני ,  עבדאללה קרא לנתניהו להסיר את המגנומטרים שהוצבו בכניסה להר הבית בעקבות פיגוע הירי לפני שבוע וחצי .  
לפי ההודעה הירדנית ,  המלך הדגיש בשיחה את  " הצורך בביטול כל הצעדים שישראל נקטה מאז פרוץ המשבר וגם את הצורך להגיע להסכם בין הצדדים כדי למנוע הסלמה דומה בעתיד ".  
הערב מתקיימת ישיבה של הקבינט המדיני-ביטחוני בצל שני המשברים .  בלשכתו של נתניהו הכחישו כי החזרתו של המאבטח הישראלי שירה למוות בשני ירדנים במתחם השגרירות הותנתה בהסרת המגנומטרים בכניסה למסגד אל-אקצא .  
עם זאת ,  לפי ההערכות ,  ההבנות שגובשו במהלך היום כוללות היענות לדרישת ירדן להסרת המגנומטרים וכן הסכמה ירדנית לוותר על חקירה של המאבטח ,  ובמקום זה להסתפק בתשאול שלו בשגרירות ולאחר מכן לשחררו לישראל .  במהלך היום ,  הגיע ראש השב"כ נדב ארגמן לירדן וקיים שיחות בנוגע למשבר .  עם חזרתו לישראל ,  הוא עדכן את נתניהו .
 לקריאה נוספת בנושאהפתרון של המשטרה למגנומטרים :  מצלמות חכמות ועיבוי כוחות בהר הביתבמאמץ לפתור את המשבר הדיפלומטי :  ראש השב"כ ביקר בירדן 
במסגרת המאמצים לפתרון המשבר ,  הגיע לישראל השליח המיוחד של נשיא ארצות הברית דונלד טראמפ ,  ג'ייסון גרינבלטץ עם נחיתתו ,  נסע גרינבלט ללשכת ראש הממשלה לפגישה עם נתניהו ,  שבה השתתף גם שגריר ארצות הברית בישראל דייוויד פרידמן .  לאחר מכן ,  הוא המשיך לירדן .  
בישיבת הקבינט תציג המשטרה פתרון אבטחתי חלופי שגובש להבטחת השקט והביטחון בהר הבית במקום המגנומטרים ,  הכולל שילוב של מצלמות חכמות עם טכנולוגיה מתקדמת לזיהוי תוי פנים ועיבוי משמעותי של כוחות השיטור בעיר העתיקה ובהר הבית .  
בישיבת הקבינט אמש ,  שנמשכה כשש שעות והסתיימה רק לקראת השעה 4:00 ,  דנו השרים באירועים המתגלגלים בירדן והמתיחות סביב הר הבית ,  אך לא התקבלה כל החלטה בנוגע להצבת המגנומטרים .  במשטרה הציגו בקווים כלליים את החלופה המוצעת להצבת המגנומטרים ,  שגובשה בתום פגישות של בכירי המשטרה עם כמה חברות אבטחה מובילות בארץ ובעולם .
 התכנית ,  שעלותה התקציבית מוערכת בסכום גבוה ,  טרם הוצגה בפני השרים בפירוט .  השרים יקבלו העקב סקירה מפורטת לגבי תכניה ,  כחלק מההחלטה על הסרת המגנומטרים .  

עבדאללה שוחח עם נתניהו על המשבר : " להסיר את המגנומטרים "
 מלך ירדן וראש הממשלה דנו בטלפון על המתיחות בהר הבית ועל התקרית הביטחונית בשגרירות בעמאן .  לפי בית המלוכה ,  עבדאללה דחק בו לבטל את הצעדים שננקטו במסגד אל-אקצא .  הקבינט מתכנס הערב כדי לדון במצב

