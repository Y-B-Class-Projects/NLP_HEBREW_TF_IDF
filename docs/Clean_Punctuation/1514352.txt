ראשי יש"ע : " הבנייה בהתנחלויות מוקפאת "
 יו"ר מועצת יש"ע פנה לרה"מ בבקשה להיפגש איתו בדחיפות בשל  " הכרסום בעמדת הממשלה בנושא ההתנחלויות ".  לטענתו , " אף תוכנית בנייה לא אושרה מזה חודשים "
 ראשי מועצת יש"ע פנו לראש הממשלה בנימין נתניהו בדרישה להיפגש עמו בדחיפות על רקע  " הכרסום הנשמע בימים האחרונים בעמדתה של הממשלה בנושא הקפאת הבנייה ביהודה ושומרון ".  
יו"ר מועצת יש"ע דני דיין פנה בסוף השבוע במכתב לנתניהו בו כתב כי  " בימים האחרונים מתפרסמות ידיעות מדאיגות על כרסום בעמדת ישראל בנושא ,  כגון הקפאה זמנית ,  בניה בתחום המבונה בלבד ,  בניה בגושים בלבד ,  בניה לצורך ריבוי טבעי ותו לא ,  ועוד .  הגדיל לעשות לאחרונה שר הביטחון אשר דיבר במפורש ובקולו על הימנעות מביצוע פרויקטים חדשים ואף הגדיר את עמדתך שלך כלא רחוקה מהפסקה מוחלטת של בניה חדשה ". 
דיין קובע במכתבו כי  " למעשה אנו נמצאים בעיצומה של הקפאה מוחלטת .  אף לא תוכנית בנייה אחת אושרה בשומרון וביהודה מזה חודשים ארוכים .  הממשלה בראשותך יצאה לדרך עם כוונה מוצהרת להחזיר את ההתיישבות היהודית למסלול של התפתחות ,  נאמנה להתחייבויות לבוחר של מרבית המפלגות המרכיבות אותה ושלך אישית ".  דיין הוסיף ,  כי הוא מבקש לקיים פגישה עם ראש הממשלה לפני ביקורו הקרוב של השליח האמריקאי ג'ורג' מיטשל . " חיוני בעינינו שתקבל לפגישה משלחת של ראשי ההתיישבות היהודית בשומרון וביהודה ,  העוסקים מידי יום בסוגיה ,  בקיאים בפרטיה ומנהיגים את ציבור המתיישבים .  זאת כדי לדון במצב ההתיישבות ובעתידה ".  
מזכ"ל שלום עכשיו יריב אופנהיימר אמר בתגובה ,  כי  " ראשי יש"ע מתבכיינים לשווא ומציגים דיסינפורמציה בפני הציבור .  ברחבי הגדה נבנות 2,500 יחידות דיור ועוד עשרות יחידות דיור מוקמות בניגוד לחוק .  הבנייה בשטחים לרגע לא הוקפאה ממזרח וממערב לגדר ". 
בתוך כך ,  שר הביטחון אהוד ברק ייצא מחר בלילה לארה"ב לפגישה עם השליח האמריקאי המיוחד למזה"ת ג'ורג' מיטשל ביום שני .  ברק עתיד לחזור לישראל ביום שני בלילה ,  וייתכן כי יקיים פגישות נוספות במהלך הביקור .
 
ראשי יש"ע : " הבנייה בהתנחלויות מוקפאת "
 יו"ר מועצת יש"ע פנה לרה"מ בבקשה להיפגש איתו בדחיפות בשל  " הכרסום בעמדת הממשלה בנושא ההתנחלויות ".  לטענתו , " אף תוכנית בנייה לא אושרה מזה חודשים "
 
