 " מיטשל מתקשה לשכנע את נתניהו להמשיך בהקפאה "
 לדברי גורמים פלסטינים בכירים ,  השליח האמריקאי למזה"ת מתקשה לשכנע את את רה"מ להסכים להמשך הקפאת הבנייה בהתנחלויות ,  למרות הבטחות של אובמה לספק לישראל נשק חדיש .  עם זאת ,  מיטשל עדיין מחפש נוסחה שתמנע את פיצוץ המו"מ הישיר .  גורמים בי-ם :  במקום הקפאה - מחוות לרשות
השליח האמריקאי למזרח התיכון ג'ורג' מיטשל צפוי לדון עם ישראל בצורך למצוא נוסחה שתוביל להמשך הקפאת הבנייה בהתנחלויות - ובכך לאפשר את המשך המשא ומתן הישיר בין ישראל לפלסטינים .  כך דיווחו הבוקר  ( שישי )  גורמים פלסטינים בכירים לעיתון  " אל-חיאת "  היוצא לאור בלונדון .  על פי הדיווח ,  אם לא יושג הסכם בנושא ,  יו"ר הרשות הפלסטינית אבו מאזן  " יחפש אחר אלטרנטיבות אחרות ",  שתוכנן לא פורט על ידי הגורמים .  על פי המקורות ,  מיטשל מתקשה לשכנע את ראש הממשלה בנימין נתניהו להאריך את תקופת ההקפאה  " אף שקיבל הבטחה מנשיא ארה"ב ברק אובמה לספק נשק חדיש לישראל ולסכל כל ניסיון של מדינות ערב לפנות למועצת הביטחון כדי לדון בהקמת מדינה פלסטינית ". 
על פי הדיווח ,  אף כי מיטשל טרם הצליח למצוא נוסחה שתאפשר את המשך הקפאת הבנייה ,  הוא ביקש מהפלסטינים  " להמתין עד שישוב שוב לאזור ולא לנקוט בשום צעדים שעלולים לדרדר את המצב ".  השליח של אובמה מנסה כעת לגבש נוסחה שתביא להארכת ההקפאה לתקופה מוגבלת , " במהלכה ינהלו הצדדים משא ומתן בנושא שרטוט הגבולות הסופיים של ישראל ופלסטין ",  מסרו המקורות .  גורמים מדיניים בירושלים אמרו הבוקר לגלי צה"ל כי ישראל לא תהיה מוכנה להאריך את הקפאת הבנייה בהתנחלויות בשטחים ,  אבל תהיה מוכנה להעניק במקום זאת חבילה של מחוות לפלסטינים .
 בתוך כך ,  מקורות דיפלומטיים מסרו לעיתון הלבנוני  " א-נהאר "  כי  " מה שמעודד את מיטשל הוא שגם ראש הממשלה בנימין נתניהו וגם יו"ר הרשות אבו מאזן רוצים לחדש את השיחות ".  על פי המקורות , " מיטשל לא אמר נואש "  והוא צפוי ,  לטענתם ,  לנסות לשכנע את נתניהו להאריך את ההקפאה ביום ראשון .
 הבוקר ייפגש נתניהו ,  בזה אחר זה ,  עם מיטשל ועם שרת החוץ של האיחוד האירופי קתרין אשטון .  לאחר הפגישות הללו ,  ייפגשו השניים גם עם אבו מאזן בשעות הצהריים ברמאללה .
 הבית הלבן הכחיש אמש את הדיווח ,  לפיו נשיא ארה"ב ברק אובמה שלח לראש הממשלה בנימין נתניהו מכתב הכולל שורה של הטבות מרחיקות לכת ,  בתמורה להארכת הקפאת הבנייה בשטחים בחודשיים נוספים . " אף מכתב לא הועבר לראש הממשלה נתניהו .  לא נגיב בנושאים דיפלומטיים רגישים ",  אמר דובר הבית הלבן טומי וייטור .  
ההכחשה מגיעה לאחר שפרשן המקורב לממשל אובמה ולדניס רוס ,  דיוויד מקובסקי ,  פרסם מאמר באתר האינטרנט של מכון וושינגטון לענייני המזרח התיכון ,  בו הוא טוען כי אובמה התחייב לתת שורה של תמריצים לנתניהו בתמורה להארכת ההקפאה .  לדבריו ,  תוכן המכתב תואם עם שר הביטחון אהוד ברק וחבר צוות המשא ומתן יצחק מולכו .  על פי פרסומים שונים ,  נתניהו לא השיב בחיוב להצעה .

" מיטשל מתקשה לשכנע את נתניהו להמשיך בהקפאה "
 לדברי גורמים פלסטינים בכירים ,  השליח האמריקאי למזה"ת מתקשה לשכנע את את רה"מ להסכים להמשך הקפאת הבנייה בהתנחלויות ,  למרות הבטחות של אובמה לספק לישראל נשק חדיש .  עם זאת ,  מיטשל עדיין מחפש נוסחה שתמנע את פיצוץ המו"מ הישיר .  גורמים בי-ם :  במקום הקפאה - מחוות לרשות

