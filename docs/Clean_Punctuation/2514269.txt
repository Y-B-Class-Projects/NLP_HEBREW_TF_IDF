הפסגה בוושינגטון התארכה בשעה ;  נתניהו : " טובה וחיובית "
 שני המנהיגים היו אמורים לשבת במשך כשעתיים - אך המשיכו להתדיין שעה נוספת . " העמדה הישראלית התקבלה בהבנה ",  אמר ראש הממשלה בסיומה , " לישראל הזכות להגן על עצמה "
  ( צילום :  רויטרס ,  עריכה :  אמיר קוטיגרו ) 
פגישתם של ראש הממשלה בנימין נתניהו ונשיא ארצות הברית ברק אובמה ,  שנערכה אתמול  ( שני )  בחדר הסגלגל שבבית הלבן ,  התארכה כשעה מעבר למתוכנן .  הפגישה ,  שנקבעה להימשך שעתיים ,  נמשכה בסופו של דבר שלוש שעות .  במהלך הפגישה ,  מלבד הנושא האירני ,  עלה גם הנושא הפלסטיני .  האמריקאים הבינו מנתניהו כי בישראל טרם התקבלה החלטה על תקיפה צבאית באירן אך הוא הדגיש בפניהם כי לישראל עומדת הזכות להגן על עצמה ,  כפי שגם הנשיא אובמה בעצמו הבהיר בימים האחרונים .  בירושלים מדגישים כי לפי כל הסימנים ,  המשטר האירני שואף להכחיד את ישראל ,  ואף מפתח את הכלים לעשות זאת ,  ומול איום כזה לכל מדינה ריבונית יש זכות להגן על עצמה .  
ראש הממשלה נתניהו הגדיר את הפגישה כטובה וחיובית . " זה הישג שישראל הצליחה לשכנע את העולם ואת הקהילה הבינלאומית שהנושא האירני בראש סדר היום ",  אמר נתניהו בתום הפגישה , " העמדה הישראלית התקבלה בהבנה שלישראל הזכות להגן על עצמה ".  בירושלים סבורים שעד היום הלחץ האמריקאי של הסנקציות לא נשא פרי .  בחודשים האחרונים אמנם גבר הלחץ ,  אך הזמן מתקצר ואירן ממשיכה בפיתוח הגרעין .  נוסף על שני המנהיגים ,  ולמעט חלקים קצרים בפגישה ,  נכחו בחדר גם היועץ לביטחון לאומי ,  טום דונילון ,  ומקבילו הישראלי ,  ראש המועצה לביטחון לאומי יעקב עמידרור .  
אחרי הפגישה התקיימה גם ארוחת הצהריים המתוכננת ,  אליה הצטרפו גם מזכירת המדינה ,  הילרי קלינטון ,  שר ההגנה לאון פנטה ,  רמטכ"ל צבא ארצות הברית ,  גנרל מרטין דמפסי ,  היועץ המדיני ,  רון דרמר ,  ראש הלשכה ,  גיל שפר ,  מזכיר הממשלה הישראלי ,  צבי האוזר ,  וגורמים נוספים מהמשלחת הישראלית .  במהלך הארוחה דנו הצדדים גם במצב האזורי במזרח התיכון ,  לרבות המתרחש בסוריה ,  מצרים ובטורקיה .  כמו כן ,  ראש הממשלה פנה לנשיא ברק אובמה וביקש ממנו שישחרר את המרגל הישראלי הכלוא בארצו ,  ג'ונתן פולארד .  נתניהו גם העניק לאובמה עותק של מגילת אסתר לרגל חג הפורים הקרב .  
בפתח הישיבה ,  התייחס הנשיא אובמה לנושא המרכזי של הישיבה - המאמץ המשותף של ארצות הברית וישראל למנוע מאירן להשיג נשק גרעיני . " כמובן שנושא מרכזי בשיחתנו יהיה אירן ,  וכפי שהדגשתי אתמול ,  זה גם אינטרס אמריקאי שלאירן לא יהיה נשק גרעיני ",  אמר הנשיא . " אנחנו לא רוצים מרוץ חימוש גרעיני באזור הזה .  אנחנו לא רוצים שנשק גרעיני ייפול לידי טרוריסטים .  על כן עמלנו כל-כך קשה כדי להשיג את הסנקציות הקשות ביותר על אירן אי פעם ,  אנחנו מאמינים שיש עדיין אפשרות לפתרון דיפלומטי ,  אבל על המשטר האירני לקבל החלטה לנוע בכיוון הזה .  אנחנו עדיין ממשיכים להדק את הלחץ באמצעות הסנקציות ,  וכל האופציות על השולחן .  אני יודע שראש הממשלה ואני ,  מעדיפים שנינו לפתור את המשבר הזה באמצעים דיפלומטיים .  אני רוצה להבטיח גם לעם האמריקאי וגם לעם בישראל שאנחנו עוסקים בדיונים קרובים מאוד והתייעצויות קרובות בעניין זה ובעניינים אחרים ".   
" הקשר בין מדינותינו אינו ניתן לערעור ",  הוסיף הנשיא האמריקאי , " כמו שהבהרתי בכל פגישותיי עם נתניהו .  זהו קשר שלא מבוסס רק על אינטרסים חופפים ,  אלא גם על ערכים משותפים .  במהלך השיחה נשוחח על הדברים המתרחשים באזור ,  ראש הממשלה יעלה את רעיונותיו איך להגביר את השלום והביטחון באזור ,  בנושאים שממשיכים להיות במוקד ". 
אובמה התייחס גם למשא ומתן עם הפלסטינים ,  ואמר : " אני יודע שזהו נושא קשה .  אני יודע שראש הממשלה נתניהו ממשיך להיות מחויב להמשיך ולהגיע לשלום ". 
מצדו ,  אמר ראש הממשלה נתניהו ,  כי  " ארצות הברית וישראל חולקות ערכים משותפים ,  ואנחנו ניצבים בפני אויבים משותפים .  אירן רואה בארצות הברית כשטן הגדול ,  ובנו כשטן הקטן ".  הוא ציין עוד כי  " כפי שהבהרת אתמול ,  ישראל חייבת שתהיה לה תמיד היכולת להגן על עצמה בעצמה .  זאת מטרת המדינה היהודית - להגן על העם היהודי .  ועל כן האחריות העליונה שלי היא להבטיח שישראל תישאר האדון לגורלה ".  
אובמה הבהיר שלשום בכנס השדולה הפרו-ישראלית .  הנשיא האמריקאי כי  " לא עשינו עד כה בנושא האירני עד כה ",  והתחייב להשלים את המשימה ,  תוך הבהרה של הסיסמאות המוכרות : " כל האפשרויות נמצאות על השולחן "  ו-"מחויבות לביטחון ישראל ".  עם זאת ,  חיזק אובמה את התחושה שישראל תוכל לעשות כרצונה ,  גם אם ארצות הברית לא תצטרף אליה : " לישראל יש את הזכות להגן על עצמה ,  בעצמה ,  מול כל איום שהיא מוצאת על קיומה ". 
ראש הממשלה נתניהו הגיב בחיוב לנאום אובמה ,  והביע שביעות רצון מהמסרים שעלו בו .  גם הנשיא פרס ,  שדיבר בפני אותו קהל וחלק שבחים רבים בנאומו לנשיא האמריקני ,  הביע אופטימיות זהירה לגבי תוצאותיה של פגישת נתניהו-אובמה .  ואמנם ,  פרס אינו נתניהו .  אין ביטחון כי נאומו של אובמה ירצה לגמרי את ראש הממשלה ,  שבא לוושינגטון אחרי סוף שבוע מושלג-חמים לצד האח האדומה של עמיתו הקנדי ,  סטיבן הארפר .  

הפסגה בוושינגטון התארכה בשעה ;  נתניהו : " טובה וחיובית "
 שני המנהיגים היו אמורים לשבת במשך כשעתיים - אך המשיכו להתדיין שעה נוספת . " העמדה הישראלית התקבלה בהבנה ",  אמר ראש הממשלה בסיומה , " לישראל הזכות להגן על עצמה "
 
