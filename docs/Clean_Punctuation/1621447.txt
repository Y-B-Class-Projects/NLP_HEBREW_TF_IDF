אבו מאזן : " נתניהו ממשיך להכשיל את השלום "
 יו"ר הרשות הפלסטינית אבו מאזן מאשים את ישראל בהכשלת תהליך השלום בעקבות אישורה של מפת העדיפויות הלאומית הכוללת בתוכה 90 התנחלויות .  קדימה : " מדובר באישורה של מפת עדיפות פוליטית "
 בעקבות החלטת הממשלה לאשר את מפת אזורי העדיפות הלאומית ,  הכוללת תשעים התנחלויות ,  אמר היום  ( ראשון )  נביל אבו רודיינה ,  דוברו של יו"ר הרשות הפלסטינית אבו מאזן ,  כי מדובר בתכנית שמטרתה להמשיך את הבנייה בהתנחלויות ולהרחיבן . " ההחלטה על העברת מיליוני שקלים להתנחלויות בגדה המערבית באה בסתירה מוחלטת לטענות של ישראל לפיהן היא מקפיאה באופן זמני את הבנייה בהתנחלויות ".  לדבריו ,  בכך שהיא ממשיכה לבנות בהתנחלויות ,  ממשלת ישראל מציבה מכשולים בפני תהליך השלום ומתעלמת מהרצון הבינלאומי להתניעו .
 הממשלה קיבלה היום ברוב של 21 שרים מול חמישה את מפת העדיפויות הלאומית כפי שהוצגה על ידי ראש הממשלה בנימין נתניהו .  המפה כוללת בתוכה כ-90 התנחלויות מבודדות .  השרים שהתנגדו להצעה היו שרי העבודה
חבר הכנסת אופיר פינס  ( העבודה )  התייחס להחלטת הממשלה ואמר כי  " הגיעה העת להפסיק לשחק בנדמה לי .  נתניהו מצפצף על מפלגת העבודה .  ראש הממשלה לא הסכים אפילו לדחיית ההצבעה .  אין משמעות להצבעת הנגד של שרי העבודה בממשלה בה היא נמצאת במיעוט מבוטל .  בשלב זה העבודה לא משמשת אפילו עלה תאנה ".  שר הרווחה יצחק הרצוג  ( העבודה )  התייחס גם הוא להחלטת הממשלה ואמר כי  " אין טעם לשחק בנדמה לי ולאשר מתן עדיפות לישובים שלא יהיו חלק מהסדר עתידי בינינו לפלסטינים ". 
מפלגת קדימה התייחסה לאישור מפת העדיפות הלאומית על ידי הממשלה .  דובר המפלגה מסר כי  " מדובר באישורה של מפת עדיפות פוליטית ,  המהווה מסר ציני של אטימות חברתית כלפי אנשי הפריפרייה וגושי ההתיישבות ,  ועיוורון מדיני המבטל לחלוטין את הצהרותיו של נתניהו בנושא שתי המדינות לשני עמים .  נתניהו שב ומוכיח כי הוא רה"מ חלש שנכנע ללחצים ולאיומים פוליטיים ואין לו שום בעיה להשתמש בכספי הציבור להשתקת נוער הגבעות ואנשי ההתנחלויות המבודדות והבלתי חוקיות - לצורך הישרדותו הפוליטית ". 
דורון בן שלומי ,  יו"ר ועד מתיישבי גוש קטיף ,  לעומתם בירך על ההחלטה .  בן שלומי אמר כי  " אנו מברכים את הממשלה ואת השרים שפעלו לתיקון האפליה והכניסו את ישובי עקורי גוש קטיף לרשימת הישובים בעדיפות לאומית .  אנו מאמינים כי החלטה זו היא התחלה של שינוי מדיניות הממשלה בשיקום העקורים ". 
שר הביטחון אהוד ברק אמר היום בתוך כך כי ישראל מוכנה לקחת סיכונים בדרך לשלום .  בטקס הדלקת נר שלישי של חנוכה עם חיילים בודדים בבסיס חטיבת הנח"ל בנגב אמר ברק כי  " מדינת ישראל היום ,  כשמלאו לה 62 שנים ויותר ,  היא גם חזקה ,  גם מרתיעה ,  גם מחפשת שלום ,  ומוכנה אפילו לקחת סיכונים כדי להשיג הסדר עם כל השכנים ". 

אבו מאזן : " נתניהו ממשיך להכשיל את השלום "
 יו"ר הרשות הפלסטינית אבו מאזן מאשים את ישראל בהכשלת תהליך השלום בעקבות אישורה של מפת העדיפויות הלאומית הכוללת בתוכה 90 התנחלויות .  קדימה : " מדובר באישורה של מפת עדיפות פוליטית "
 
