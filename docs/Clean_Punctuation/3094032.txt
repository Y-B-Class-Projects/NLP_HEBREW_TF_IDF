רגב על כדורגל בשבת :  לשמור על יום המנוחה ,  לא לכפות על דתיים לשחק
שרת התרבות והספורט הגיבה לחשיפת וואלה !  NEWS על כוונת ראש הממשלה לקדם היתר כללי לפעילות ענף הכדורגל בשבתות ואמרה כי לא נכון לאפשר משחקים בליגות נוספות לליגת העל .  היום ייפגש נתניהו עם נציגי המפלגות החרדיות בנושא
שרת התרבות והספורט מירי רגב התייחסה היום  ( ראשון )  בפתח ישיבת הממשלה לחשיפת וואלה !  NEWS לפיה ראש הממשלה בנימין נתניהו מקדם היתר כללי לפעילות ענף הכדורגל בשבת ,  והביעה את התנגדותה למהלך .  רגב הוסיפה כי על אף שלא השתתפה בדיונים בנושא היא הודיעה  " באופן חד וברור שלא נכון להרחיב את הסטטוס הקיים היום שרק ליגת העל משחקת בשבת ,  גם לליגה לאומית ולליגות אחרות ".  עוד אמרה כי  " שבת הוא יום המנוחה וחייבים לשמור עליו ולא לכפות על שחקנים דתיים לשחק בשבת ולמנוע מאוהדים לבוא ליהנות מהקבוצות שלהם ".  בהמשך היום צפוי ראש הממשלה להיפגש עם נציגי המפלגות החרדיות על מנת לדון בנושא .  לקראת הפגישה אמר גורם חרדי בכיר כי  " לא יהיה שינוי במצב הקיים ". 
בשבוע שעבר ערכה ועדת ההיתרים לעבודה בשבת ישיבה נדירה ,  שנשמרה בחשאיות .  ראש הממשלה נתניהו נועד בישיבה עם שר העבודה והרווחה חיים כץ ועם נציגים נוספים מלשכתו ,  וכן ממשרדה של רגב ,  אך שר הדתות דוד אזולאי לא הוזמן לפגישה  על אף היותו נציגה הרשמי של מפלגתו ,  ש"ס .  בישיבה דרש נתניהו מהמשנה ליועץ המשפטי לממשלה רז נזרי לגבש המלצות לפיהן יינתן היתר כללי לעבודה בענף הכדורגל בשבתות .  ביום חמישי שעבר היו אמורים נציגים מש"ס וממפלגת יהדות התורה להיפגש עם נתניהו ולדון עמו בעבודות שמבצעת חברת  " רכבת ישראל "  בשבתות  אך ביטלו את השתתפותם לאחר שפורסם דבר הפגישה החשאית של ועדת ההיתרים .  
אמש תקף הרב הראשי הספרדי יצחק יוסף את הכוונה להתיר פעילות בענף הכדורגל בשבתות ,  בשיעורו השבועי בבית הכנסת  " היזדים "  בירושלים . " צריך להתפלל על המנהיגים שלנו ,  שיחזרו בתשובה ",  אמר הרב .  בהמשך השיעור אף טען כי היתר כזה  " יותר גרוע מהרכבת  ( עבודות התשתית של רכבת ישראל שנערכו בסופי שבוע ,  י"א )  ,  שם זה רק פועלים ,  פה זה כל הספרדים שלנו שייכשלו בחילול שבת כזה גדול ".  עוד הוסיף הרב כי  " עכשיו יושבים ועדת שרים ורוצים להחליט שהכדורגל יהיה לזה היתר 'ראסמי' בשבת ,  שזה יהיה בהיתר ולא באיסור .  אוי ואבוי .  מה אם יהיה כדורגל בשבת ?  כל המקומות יעשו כדורגל ,  יבואו אנשים עם מכוניות ".  

רגב על כדורגל בשבת :  לשמור על יום המנוחה ,  לא לכפות על דתיים לשחק
שרת התרבות והספורט הגיבה לחשיפת וואלה !  NEWS על כוונת ראש הממשלה לקדם היתר כללי לפעילות ענף הכדורגל בשבתות ואמרה כי לא נכון לאפשר משחקים בליגות נוספות לליגת העל .  היום ייפגש נתניהו עם נציגי המפלגות החרדיות בנושא

