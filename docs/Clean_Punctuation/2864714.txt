השר כץ במכתב חריף לנתניהו : " הרפורמה בדואר - כישלון "
 שר התחבורה פנה לראש הממשלה וטען כי הרפורמה שהוביל בעבר יריבו ,  השר לביטחון הפנים ארדן ,  פוגעת במשרדו : " אחפש גוף אחר שישלח את המכתבים ".  ארדן : " הסיבה האמיתית לאיחורים - הפקקים לירושלים "
 השר ישראל כץ נגד הרפורמה בדואר שהוביל השר גלעד ארדן :  במכתב חריף ששלח באחרונה שר התחבורה לראש הממשלה בנימין נתניהו ,  ואשר עותק ממנו הגיע לידי וואלה ! NEWS ,  התלונן כץ כי הרפורמה בדואר נכשלה : " כמויות גדולות של דברי דואר מגיעים באיחור רב ולעתים לא מגיעים כלל ליעדם ".  מי שחתם על הרפורמה בדואר בחודש נובמבר האחרון הוא שר התקשורת דאז ויריבו הפוליטי של כץ ,  השר לביטחון הפנים ארדן .
 במכתב שנשלח ב-17 במאי ,  מיד לאחר הקמת הממשלה ,  הסביר כץ את חשיבות שירותי הדואר למשרדו .  לדבריו , " משלוח דואר מעניק שירות שוטף לכשמונה מיליון אזרחים המחזיקים ברישיונות רכב ונהיגה  (  ..  .)  וזה שנים רבות נשלחים לבית האזרח חידושים ותשלומים לרישיונות רכב ונהיגה ,  דרישות ביצוע בדיקות רפואיות לבעלי רכב ציבורי וכבד ,  זימונים לנהיגה מונעת לנהגים המבצעים עבירות תנועה ועוד ". 
לקריאה נוספת:סערה בכנסת :  ח"כ חזן צעק להרצוג  " פחדן "  - והוצא מהמליאהשטייניץ מנסה לשכנע שהגז האיראני מאיים על ישראללבני :  קיבלתי תדרוך מאנשי נתניהו לפני נסיעתי לבריטניה 
לדברי שר התחבורה ,  מניתוח פניות חוזרות למשרדי הרישוי והשירות בשנה האחרונה ,  עולה כי דברי דואר רבים כלל לא מגיעים ליעדם ,  דבר הפוגע רבות בפעילות משרדו . " נוצר מצב שהאזרח לא מקבל את חידוש הרישיון ,  דבר שגורם לאזרחים להגיע למשרדי הרישוי ,  מביא לעומס מיותר במשרד הרישוי ולטרטור אזרחים שלא לצורך ",  כתב .  
כץ אף לא היסס להציע הסבר להאטה בשירותי הדואר : " ככל הנראה הרפורמה שבוצעה רק לאחרונה בחברת דואר ישראל נכשלה ,  וחברת הדואר אינה מסוגלת לתת שירות ראוי לאזרחי המדינה .  הדבר פוגע גם בפעילותו הענפה ובתדמיתו של משרד התחבורה ".  הוא אף ציין כי הנחה את מנכ"ל משרדו למצוא גופים אחרים שדרכם יהיה ניתן לשלוח את הדואר ,  מלבד חברת דואר ישראל ,  וכתב לראש הממשלה : " אבקשך למצוא פתרון דחוף לנושא ,  כך שפרטי הדואר הנשלחים יגיעו לאזרחים במועד ".  
בסביבתו של השר ארדן אמרו בתגובה : " הסיבה האמיתית לאיחורים בהגעת משלוחי משרד הרישוי לאזרחים היא הפקקים הבלתי נגמרים בכניסה לירושלים והמחסור במערכות יעילות להסעת המונים ".  

השר כץ במכתב חריף לנתניהו : " הרפורמה בדואר - כישלון "
 שר התחבורה פנה לראש הממשלה וטען כי הרפורמה שהוביל בעבר יריבו ,  השר לביטחון הפנים ארדן ,  פוגעת במשרדו : " אחפש גוף אחר שישלח את המכתבים ".  ארדן : " הסיבה האמיתית לאיחורים - הפקקים לירושלים "
 
