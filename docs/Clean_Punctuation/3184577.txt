המשטרה בדיון בביהמ"ש :  שרה נתניהו חשודה בקבלת שוחד בתיק בזק
בדיון על הקפאת נכסי בני הזוג אלוביץ' ,  אמר נציג המשטרה כי רעייתו של רה"מ חשודה בשוחד .  ב"החדשות "  נחשף כי גם הבן יאיר חשוד באותה עבירה .  הפרקליטות : " התיק יועבר לידינו בעוד כחצי שנה ".  עורכי דינה של נתניהו : " מה חדש בחשד האבסורדי הזה ?  "
 רעיית ראש הממשלה ,  שרה נתניהו ,  חשודה בקבלת שוחד בתיק 4000 - כך הצהיר היום נציג המשטרה בדיון שנערך בבית משפט השלום בתל אביב ,  ועסק בבקשת המשטרה בהארכת הקפאת נכסי בעלי בזק שאול אלוביץ' ורעייתו איריס .  על פי הפרסום ב"הארץ "  בנושא ,  נציג המשטרה בדיון ,  רב-פקד אורי קנר ציין כי ישנן ראיות לכך שבני הזוג נתניהו ובני הזוג אלוביץ' היו מודעים כולם למשמעות של צעדיהם .  ב"החדשות "  נחשף הערב כי גם הבן יאיר חשוד בשוחד .
 החשד לשוחד נגד שרה נתניהו פורסם לראשונה על ידי תאגיד השידור  " כאן ",  אולם היום הודתה המשטרה לראשונה כי זו העבירה המיוחסת לרעיית ראש הממשלה . " ישנם אנשים שלא נחקרו עדיין בתיק ",  הסביר קנר במהלך הדיון .  הדברים בעניינה של נתניהו נאמרו בתשובה לשאלת הסניגורית של איריס אלוביץ' ,  מיכל רוזן עוזר ,  אם הגברת נתניהו ידעה כי תמורת הסיקור האוהד יינתנו לבזק הטבות שלטוניות .  
לקריאה נוספת:נתניהו נחקר בפרשת בזק ;  גורם במשטרה : " לא הצליח להפריך את החשדות"הערכה :  סיכומים בתיק הצוללות עד החגים ;  רה"מ ייחקר שוב בתיק בזקמשפחת נתניהו ליועמ"ש :  בדוק שוב חקירות ניצב ריטמן בענייננו 
בנוסף ,  נציגת הפרקליטות ,  עו"ד ניצן וולקן ,  ציינה כי החקירה מתבצעת  " במהירות ,  ביעילות ולשביעות רצוננו "  ויועבר לפרקליטות בחצי השנה הקרובה .  במסגרת הדיון שהתקיים היום ביקשה המשטרה להאריך את הקפאת נכסי בני הזוג אלוביץ' למשך חצי שנה נוספת ,  לצד רכוש נוסף .  סנגורו של אלוביץ' ,  עורך הדין ז'ק חן ,  אמר כי הבקשה לא מידתית .  
פרקליטיה של שרה נתניהו מסרו בתגובה : " מה חדש ב'חשד' האבסורדי הזה ?  אז המשטרה אמרה .  לא היו דברים מעולם ". 
בתגובה לפרסום ב"החדשות "  מסרה משפחת נתניהו כי  " גם על הכלבה קאיה מצאנו כתבה חיובית בוואלה .  מזלה של קאיה שהלכה מהעולם לפני שהספיקו לצרף גם אותה למעגל החשודים בשוחד .  אין גבול לאבסורד ,  ובכל מקרה ,  הסיקור לראש הממשלה נתניהו בוואלה היה ונשאר שלילי באופן קבוע ". 
לפני כשבועיים נחקר ראש הממשלה בפרשה ,  במשך ארבע שעות במעונו ברחוב בלפור שבירושלים .  חוקרי המשטרה והרשות לניירות ערך הציגו לו עדויות וממצאים חדשים שנאספו .  
מטעמו של ראש הממשלה נמסר כי אחרי החקירה הוא  " בטוח שתיק 4000 קרס סופית "  וכי  " הנתונים מוכיחים באופן חד משמעי שהסיקור על נתניהו בוואלה !  NEWS בתקופת אלוביץ' נותר שלילי כפי שהיה כשוואלה !  NEWS היה בבעלותו של עמוס שוקן ,  ולא השתנה כהוא זה כשנתניהו נהיה שר תקשורת ". 
עוד נמסר כי  " לעומת זאת ,  דווקא שרי תקשורת אחרים ,  לאחר כניסתם לתפקיד ,  הם שזכו לזינוק אדיר בסיקור חיובי - לא רק בוואלה !  NEWS אלא גם בכלי תקשורת מרכזיים בישראל .  איש אינו טוען ,  ובצדק ,  שיש בכך איזשהו פסול .  אבל דווקא אצל נתניהו שיפור כזה לא היה ,  ולכן גם מן הטעם הזה תיק 4000 מתפורר ". 
 ( עדכון ראשון 17:45 )  

המשטרה בדיון בביהמ"ש :  שרה נתניהו חשודה בקבלת שוחד בתיק בזק
בדיון על הקפאת נכסי בני הזוג אלוביץ' ,  אמר נציג המשטרה כי רעייתו של רה"מ חשודה בשוחד .  ב"החדשות "  נחשף כי גם הבן יאיר חשוד באותה עבירה .  הפרקליטות : " התיק יועבר לידינו בעוד כחצי שנה ".  עורכי דינה של נתניהו : " מה חדש בחשד האבסורדי הזה ?  "
 
