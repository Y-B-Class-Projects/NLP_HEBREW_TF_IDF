נתניהו : " מעדיף פתרון מדיני ,  אך זכותנו להתגונן "
 בהתייחסות ראשונה למגעים להפסקת אש מול חמאס ,  אמר ראש הממשלה בפגישה עם שר החוץ הגרמני כי מחפשים פתרון באמצעות מגעים ,  אך  " אם הירי יימשך ,  לא נהסס להרחיב הצעדים "
 ראש הממשלה ,  בנימין נתניהו ,  התייחס הבוקר  ( שלישי )  לראשונה למגעים להפסקת אש מול חמאס בתיווך מצרי . " אני מעדיף פתרון מדיני .  אני מקווה שנוכל להשיג פתרון כזה ,  אך אם לא ,  יש לנו את הזכות המלאה להגן על עצמנו באמצעים אחרים ונשתמש בהם ",  אמר נתניהו במהלך פגישה עם שר החוץ הגרמני ,  גידו וסטרוולה ,  המבקר בישראל בניסיון לקדם הפסקת אש עם החמאס . 
" אנו מחפשים פתרון מדיני באמצעות מגעים להפסקת אש ,  אך אם הירי יימשך ,  נאלץ לנקוט צעדים רחבים יותר ולא נהסס לעשות זאת ",  הוסיף נתניהו .  כמו כן ,  הוא הציג בפני וסטרוולה תמונות ותצלומי אוויר ,  המראים כיצד פועל חמאס בין אזרחים כדי לירות על אזרחים בישראל ,  ואמר לו כי יש למצוא פתרון לסיום לסכסוך ,  בדמות  " הסדר ארוך טווח שיבטיח שנשקים כאלה לא ייכנסו שוב לרצועת עזה ".  
וסטרוולה הדגיש בפני נתניהו את עמידתה של גרמניה לצד  " ידידתה ישראל ",  ואת הגיבוי הנרחב לזכותה של ישראל להגן על עצמה . " כעת עלינו לבחון ולדון כיצד ניתן להגיע להפסקת אש ",  אמר וסטרוולה ,  והביע תמיכה בדרישתה של ישראל להפסקת אש דו-שלבית ,  הכוללת קודם כל התחייבות של חמאס לעצירת ירי הטילים על ישראל . " יש תנאי מוקדם אחד לכך ,  וזהו הפסקה של התקפות הטילים על ישראל .  זהו מסר ברור לא רק של ממשלת גרמניה ,  אלא גם של שרי החוץ האירופים מאתמול ".   
" אני מקבל בברכה את דבריך ,  שאתה שואף לפתרון מדיני ואנו מסכימים לכך באופן מוחלט ",  אמר השר בפנייה לראש הממשלה . " חשוב גם לוודא שמצרים תמלא בכך תפקיד מרכזי .  גרמניה מוכנה לסייע ולתמוך ,  ונעשה כל שביכולתנו למען האינטרסים של ידידינו בישראל ,  ונעשה כל שביכולתנו להביא להפסקת אש ".  
נתניהו הודה לו על תמיכתה של גרמניה ,  והדגיש : " בזמן שאנו משוחחים כעת ,  ערי ישראל מופגזות ויש התקפות רקטות על באר שבע .  לארגוני הטרור בעזה אין כל חמלה ,  והם יורים על אזרחים בזמן שהם מתחבאים מאחורי אזרחים .  אנו עושים את ההיפך .  עבורנו ,  בכל פעם שיש נפגעים אזרחיים זהו כישלון מבצעי ,  ועבורם זוהי הצלחה .  זהו הבדל מהותי ,  ותושבי ישראל לא יכולים לסבול את המצב הזה ,  בו ערינו נמצאות תחת מתקפה מתמדת ".  
בתוך כך ,  ביקר היום שגריר צרפת בישראל ,  כריסטוף ביגו ,  בבאר שבע וסייר במוקדי נפילות הטילים . " צרפת מגנה בתוקף את המשך ירי הרקטות .  הבהרנו שלישראל יש זכות להגן על עצמה ",  אמר ביגו ,  ששב והדגיש כי צרפת פועלת בשיתוף עם קטאר וטורקיה בניסיון להביא להפסקת אש . " חייבים למצוא דרך להחזיר בדחיפות את החיים האזרחיים לשגרה ,  זו שאיפה משותפת לכולם .  כמה שיותר מוקדם יותר טוב ",  אמר ביגו והביע תמיכה בדרישת ישראל להסדר ארוך טווח שיבטיח את השקט באזור . " אנחנו צריכים ערובות מוצקות להפסקת הברחת כלי הנשק לתך עזה והפסקת הירי ",  אמר ביגו .  
לפניות לכתבת :  tal_sh@walla.net.il 
מבצע  " עמוד ענן "  - סיקור נרחב בוואלה !  חדשות:קצין נפגע בגבו מרסיס באשכול ;  פונה במצב בינונינערה שביתה נפגע בבאר שבע : " הכל נהרס ,  הלב נקרע"דובר צה"ל : " נתקוף בעזה גם במהלך ביקור בכירים "  

נתניהו : " מעדיף פתרון מדיני ,  אך זכותנו להתגונן "
 בהתייחסות ראשונה למגעים להפסקת אש מול חמאס ,  אמר ראש הממשלה בפגישה עם שר החוץ הגרמני כי מחפשים פתרון באמצעות מגעים ,  אך  " אם הירי יימשך ,  לא נהסס להרחיב הצעדים "
 
