לבני : " הצעת נתניהו לחקור הימין - כשל מוסרי "
 יו"ר האופוזיציה תקפה את ההצעה לפיה הכנסת תבחן גם מימון של ארגוני ימין ,  ואמרה כי מדובר ב"פשרה מוזרה ".  עם זאת ,  לבני הוסיפה כי  " מתנגדי הציונות מקוממים גם אותי "
  ( צילום :  דניאל בוק ,  עריכה :  יותם בן-דוד ) 
יושבת ראש האופוזיציה ציפי לבני  ( קדימה )  התייחסה בצהריים  ( ראשון )  להצעת הפשרה של ראש הממשלה בנימין נתניהו בעניין הקמת ועדת החקירה הפרלמנטרית לארגוני זכויות האדם .  במהלך סיור בגוש עציון אמרה לבני כי  " ההצעה שהעלה נתניהו היא פשרה מוזרה לדבר מעוות .  זה מעיד על כשל מוסרי של ראש הממשלה ,  שלחלוטין לא מבין את הבעייתיות בזה שהכנסת מחליטה לחקור את אזרחי מדינת ישראל .  זה לא משנה אם מדובר בגורמים מהשמאל או מהימין ".  
לבני המשיכה לתקוף את ראש הממשלה ואמרה כי  " אם כדרכו ,  נתניהו מנסה לפשר במקום להכריע ,  זאת טעות ערכית ומוסרית .  כנסת ישראל לא צריכה לחקור או לאיים על אף אחד מאזרחי המדינה ".  עם זאת ,  ביקשה לבני להדגיש : " גם אני מתקוממת נגד כל ארגון וכל אזרח ששותף לתהליך הדה-לגיטימציה של מדינת ישראל או משתף פעולה עם מי שהוא נגד חיילי צה"ל או פועל נגד המפעל הציוני ". 
לבני הוסיפה כי  " מצב שבו פוליטיקאים ישבו ,  יזמנו ,  יחקרו ,  יסיקו מסקנות ,  יהיו גם השופטים וגם המבצעים - זה מנוגד למהות של מדינת ישראל גם כדמוקרטית וגם כיהודית .  נתניהו שוב מעיד שאין לו שום הבנה של הערכים של מדינת ישראל וכל כולו מנסה למצוא פשרה שתשאיר אותו בשלטון במקום להכריע ".  
אמש דווח כי על רקע התגובות הקשות על ההחלטה לחקור את מימונם של ארגוני השמאל ,  החל נתניהו לבחון אפשרות לפיה ועדת החקירה הפרלמנטרית של הכנסת תבחן גם את מימונם של ארגוני ימין .  לפי שעה ,  נתניהו בודק את האופציה לבחון מימון ארגונים מצד ממשלות זרות ,  אולם לא מן הנמנע שהבדיקה תהיה גם על מימון מצד ארגונים זרים .  כרגע מדובר ברעיון ראשוני ,  ונתניהו מתכוון לגבש את הרעיון בשלמותו בימים הקרובים .
 
לבני : " הצעת נתניהו לחקור הימין - כשל מוסרי "
 יו"ר האופוזיציה תקפה את ההצעה לפיה הכנסת תבחן גם מימון של ארגוני ימין ,  ואמרה כי מדובר ב"פשרה מוזרה ".  עם זאת ,  לבני הוסיפה כי  " מתנגדי הציונות מקוממים גם אותי "
 
