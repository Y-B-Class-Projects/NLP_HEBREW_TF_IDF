יעלון על הפצת תמונות בגנותו : " קיצוניים ניסו להפוך אותי לעוכר ישראל "
 שר הביטחון התייחס למחאה נגדו לאחר שגיבה את הרמטכ"ל בפרשת החייל היורה מחברון . " השלב הנוכחי והלא מפתיע הוא הפצת תמונות נגדי ,  אבל זה לא יעזור להם ",  אמר .  נתניהו : " חציית קו אדום "
  ( יעלון : " מציע שאת נוהלי הפתיחה באש יקבע הרמטכ"ל ולא ראשי כנופיות ")  
שר הביטחון משה יעלון התייחס היום  ( שישי )  לסערה סביב התבטאויותיו בנוגע לפרשת החייל היורה מחברון ,  לאחר שהביע כמה פעמים תמיכה ברמטכ"ל ובמערכת אכיפת החוק ,  ואמר אנשים קיקיוניים פועלים נגדו . " אחרי שכל מיני גורמי שוליים קיצוניים ניסו להפוך אותי לעוכר ישראל ,  הגיע השלב הבא ,  שלא אמור להפתיע איש ,  והוא הפצת תמונות מסיתות נגדי ",  אמר .
 לדבריו ,  הוא עומד איתן בעמדתו . " זה לא יעזור להם .  אין לי שום כוונה להתכופף ולהתקפל במאבק על דמותן של מדינת ישראל והחברה הישראלית .  אני איאבק ואמשיך להיאבק על מדינת ישראל צודקת ,  שפויה ומוסרית .  כזו הנלחמת ביד ברזל ובנחישות בדורשי רעתה ,  אך מצד שני אינה מאבדת את ערכיה ואינה הופכת קהת חושים ",  אמר .
 לקריאה נוספת:ביקורת על הפגישה של המח"ט עם החייל היורה : " שלא ישפיעו על ההליך"משפחת המחבל כינסה מסיבת עיתונאים ;   " אצבעו נכרתה ,  ישראל ביימה את הפיגוע"הפתולוג הפלסטיני :  המחבל מת מירי החייל החשוד בהריגתו  
" אנו חייבים לשמור על חברה שפויה ומתקדמת ,  המקדשת את החיים ,  מקפידה על שלטון החוק ועל עליונות המשפט באופן נחרץ ,  ונאבקת באלימות ובגזענות ובהדרת האחר רק משום שהוא אחר ". 
שר הביטחון הוסיף כי במקביל לפעילות המתנגדים לו ,  רבים מבקשים לעודדו . " בשבועות האחרונים אני מקבל פניות רבות מאוד מנבחרי ציבור ,  ובהם שרים ,  חברי כנסת וראשי רשויות מכל קצות הקשת הפוליטית ,  כמו גם מחברי ליכוד ,  ואזרחים בכלל מרחבי הארץ ,  המביעים תמיכה חד-משמעית במאבק הזה ומבקשים לחזק את ידיי ",  כתב .  
לדבריו , " גם הם אינם יכולים לשאת את המחשבה שישראל תשנה את פניה בגלל מיעוט קיצוני ואלים .  'אנחנו מגדלים כאן ילדים' ,  הם אומרים לי ,  'ולא מוכנים שזה יהיה לתוך אווירה של אלימות והסתה' .  זה הרוב השפוי של אזרחי ואזרחיות ישראל ,  ולמענו אני נאבק .  לכן גם לא ארים ידיים ,  ולא אירתע מכל איום ". 
ראש הממשלה בנימין נתניהו מסר כי  " פרסום תמונתו של שר הביטחון בתוך כוונות ירי הוא מעשה פסול וחציית קו אדום .  ויכוח ציבורי חייב להתנהל באופן מכבד וענייני ואין בו שום מקום להתלהמות מסוג זה ".  
חברת הכנסת שלי יחימוביץ'  ( המחנה הציוני )  פרסמה היום הודעת תמיכה ביעלון . " אין לי מה להוסיף על הדברים הממלכתיים ,  המנהיגותיים ,  המוסריים והציוניים של שר הביטחון משה יעלון .  אמנם בר פלוגתא פוליטי ,  אבל משקף באופן הכי מדויק וצלול את האתוס המכונן המשותף של כולנו ,  במדינה שלנו ,  תחת פיסת השמיים התכולה שמעלינו ",  כתבה בעמוד הפייסבוק שלה .  
ביום שלישי האחרון אמר יעלון כי יש  " גל התלהמות חסר תקדים "  בכל הנוגע לפרשת החייל . " אני מציע שאת נוהלי הפתיחה באש יקבע הרמטכ"ל ולא ראשי כנופיות ",  אמר בעת ביקור בסימולטור F-35 בבית חיל האוויר בהרצליה .
 הוא הוסיף : " לחלוטין לא נכנסתי ואני לא מוכן להיכנס להליך הפלילי .  ההליך שהתייחסתי אליו הוא הפיקודי .  הוא הסתיים ,  היה חד וברור ,  הייתה התנהגות לא נורמטיבית שעל בסיסו הוחלט להשעות את החייל מתפקידי לחימה .  המעשה הוא חמור ונוגד את הערכים ואת הוראות הפתיחה באש ,  את החוק .  הוחלט על ידי המפקדים ,  אחרי שסיימו את התחקיר המבצעי להעביר גם לערוץ הפלילי .  לו אינני מוכן להתייחס ". 
לדבריו ,  האווירה הציבורית שהתפתחה בעקבות הפרשה מעוררת דאגה . " נדרשתי לעניין מעל במת הכנסת אחרי שהפכו את הרמטכ"ל למוקצה ,  אחשוורוש שצריך להתפטר .  אני מבין שרים שלא מתבטאים כי אינם בקיאים בזה ,  כשם שלא הבנתי שרים שלא היו בקיאים וכן התבטאו ". 
אתמול סיכמו התביעה הצבאית וסנגוריו של החייל החשוד על הארכת מעצר הלוחם בשבוע .  הוא ישהה במעצר פתוח עד יום חמישי הקרוב ,  14 באפריל .
  ( עדכון ראשון :  14:55 )  

יעלון על הפצת תמונות בגנותו : " קיצוניים ניסו להפוך אותי לעוכר ישראל "
 שר הביטחון התייחס למחאה נגדו לאחר שגיבה את הרמטכ"ל בפרשת החייל היורה מחברון . " השלב הנוכחי והלא מפתיע הוא הפצת תמונות נגדי ,  אבל זה לא יעזור להם ",  אמר .  נתניהו : " חציית קו אדום "
 
