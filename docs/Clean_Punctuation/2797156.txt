היועצת הבוטה או  " דובר האמת האחרון ":  מי קילל את נתניהו ? 
בירושלים ובוושינגטון ניסו ביממה האחרונה לפצח מי הם אותם בכירים אנונימיים בממשל אובמה שהתבטאו נגד ראש הממשלה .  גורם ישראלי המעורה ביחסים בין המדינות מציע אפשרויות ואומר :  זה כנראה לא קרי
בבית הלבן עשו אתמול  ( רביעי )  מאמץ פומבי להרחיק את עצמם מהציטוטים הסנסציוניים על ראש הממשלה בנימין נתניהו ,  שפורסמו אמש במגזין  " אטלנטיק ".  דובר הבית הלבן ,  ג'וש ארנסט ,  ציין כמה פעמים במהלך התדרוך היומי לעיתונות עד כמה הקשר בין ארצות הברית לישראל חזק ויציב .  כמו רבים מדוברי ובכירי הממשל ,  הוא הדגיש כי הכינויים השליליים שהודבקו לנתניהו  ( "פחדן עלוב ",   " בלפן ",   " לוקה באספרגר ")  אינם מייצגים את השקפתו של הממשל .
 למרות הדברים הברורים הללו ,  קשה להשתחרר מהרושם שבכירי הבית הלבן  " מכחישים עם קריצה ".  אחרי הכול ,  אילו היו רוצים להתנער לחלוטין מהאמירות המכוערות נגד נתניהו ,  היו יכולים לקחת כדור נגד בחילה ולהוסיף להכחשה כמה מילות הערכה על ראש הממשלה הישראלי .  אף אחד מהבכירים לא עשה זאת ,  אפילו לא שר החוץ ג'ון קרי ,  ידידו האחרון של נתניהו בין מקבלי ההחלטות בוושינגטון .
 יחסי ישראל-ארה"ב - כותרות אחרונות:ההידרדרות ביחסים - התרחישים המסוכנים לישראלשיחת התנצלות ?  קרי יתקשר לנתניהו לגבי הערות הבכיריםביבי-אובמה :  סחרור שעלול לצאת משליטה / דני אילון 
לא מעט גורמים בירושלים ובבירה האמריקנית עסקו ביממה האחרונה בניסיון לפצח מי הם אותם בכירים אנונימיים ,  שדבריהם נגד נתניהו  " אינם מייצגים "  כביכול את הממשל . " למרבה הצער ,  זה יכול להיות כמעט כל אחד בממשל אובמה ,  למעט אולי שר החוץ קרי ",  אמר לוואלה !  חדשות גורם ישראלי שמעורה ביחסים עם ארה"ב .  התיעוב כלפי ראש ממשלתנו הוא מאפיין המשותף לרוב בכירי הממשל .  
פקיד בכיר לשעבר בממשל האמריקני הצביע על סגן הנשיא ג'ו ביידן והיועצת לביטחון לאומי ,  סוזן רייס ,  כשני חשודים מידיים - וזאת בשל חיבתם של השניים לקללות וביטויים לא דיפלומטיים .  רייס ,  למשל ,  הטיחה לפני כמה חודשים בראש צוות המשא ומתן הפלסטיני ,  סאיב עריקאת ,  את המשפט הבא : " אתם הפלסטינים אף פעם לא מסוגלים לראות את התמונה הגדולה המזוינת "   ( באנגלית :  The big fucking picture )  .  גורם פלסטיני שהיה עד לתקרית אמר לוואלה !  חדשות : " סוזן היא אישה מאוד לא גזענית .  כל מי שמעצבן אותה יחטוף ממנה - ללא הבדלי דת ,  גזע ומין ".  
לגבי ביידן ,  סגן הנשיא ידוע כמי שהסתבך אינספור פעמים במהלך הקריירה שלו בהתבטאויות ופליטות פה מביכות .  רק לאחרונה הוא נאלץ להתנצל בפני נשיא טורקיה ,  רג'פ טייפ ארדואן ,  אחרי שאמר כי טורקיה סייעה לעלייתו של ארגון  " המדינה האיסלאמית "   ( דאעש )  .  פרשנים בכירים בארה"ב כינו אותו עקב כך , " דובר האמת האחרון בוושינגטון ".  ביידן ונתניהו ,  אגב ,  היו מיודדים לאורך שנותיו הארוכות של ביידן בסנאט ,  אבל כסגן נשיא וראש ממשלה ,  נקלעו לא פעם לעימותים .
 בערוץ 10 דווח הערב כי בכירים ישראלים הפנו אצבע מאשימה לעבר יועצה הבכיר של רייס ,  בן רודס ,  שמלווה את אובמה מאז כניסתו לבית הלבן ונחשב מקורב לנשיא .  בבית הלבן הכחישו בתוקף את הדברים .  
הפקיד הבכיר לשעבר הבהיר ,  עם זאת ,  כי אין בידיו כל מידע ממשי שקושר מי מהשניים לאמירות הקשות . " בשורה התחתונה ,  אני מבין שכולם סקרנים לדעת מי אמר את הדברים - אבל אין לזה הרבה חשיבות .  אובמה הרי בעצמו כינה בעבר את נתניהו 'קוץ בישבן' ,  ואת הדברים המעליבים שנתניהו ושריו אמרו על בכירי הממשל כולנו מכירים .  השאלה החשובה איננה מי אמר מה ,  אלא איך שמים קץ לחילופי המהלומות הללו ".  
לפניות לכתב אמיר תיבון :  amir.tibon@walla.co.il 

היועצת הבוטה או  " דובר האמת האחרון ":  מי קילל את נתניהו ? 
בירושלים ובוושינגטון ניסו ביממה האחרונה לפצח מי הם אותם בכירים אנונימיים בממשל אובמה שהתבטאו נגד ראש הממשלה .  גורם ישראלי המעורה ביחסים בין המדינות מציע אפשרויות ואומר :  זה כנראה לא קרי

