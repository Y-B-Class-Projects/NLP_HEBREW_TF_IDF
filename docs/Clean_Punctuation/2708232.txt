נתניהו עבר בדיקה בבית חולים ;  ליברמן החליפו
ראש הממשלה נכנס לבדיקה רפואית במערכת העיכול בבית החולים שערי צדק בירושלים .  שר החוץ אביגדור ליברמן נבחר למחליפו בעת הבדיקה .  רופאו :  בדיקות מעבדה שעבר לאחרונה תקינות
ראש הממשלה בנימין נתניהו נכנס הבוקר  ( רביעי )  לבדיקה במערכת העיכול  ( גסטרו )  בבית החולים שערי צדק בירושלים .  שר החוץ אביגדור ליברמן נבחר במשאל שרים להחליף אותו בתפקידו בעת הבדיקה .  מלשכת ראש הממשלה נמסר כי נתניהו עבר בדיקת גסטרו שגרתית כדי להשלים את הדוח הרפואי שהוא מפרסם מדי שנה לציבור . " את הבדיקה ערך פרופסור ערן גולדין ,  מנהל מחלקת גסטרו בבית החולים .  בבדיקה הוצא בשלמותו פוליפ קטן מהמעי הגס ",  נכתב בהודעה מטעם הלשכה .
 עוד בוואלה !  חדשות:קרי בדרך לישראל :  בנייה בהתנחלויות תקדם את פניו ? כמאה נפגעו בחגיגות ;  אופנוען נפצע קשה בתל אביבהולך רגל בן 70 נדרס למוות במעלה אדומים
רופאו האישי ד"ר צבי הרמן ברקוביץ' מסר כי בדיקות המעבדה המקיפות שעבר לאחרונה נתניהו ,  הכוללות בדיקת כולסטרול ,  שומנים וסוכר ,  נמצאו תקינות לחלוטין . " לחץ הדם של ראש הממשלה תקין  ( 80/120 )  ,  הוא שומר על אורח חיים בריא ועל תזונה מוקפדת .  ראש הממשלה נתניהו מתאמן מספר פעמים בשבוע ולאחרונה עבר בהצלחה מבחן מאמץ כושר גופני ,  ונמצא שהוא מצוי בעשירון העליון בקבוצת גילו ",  נכתב בהודעת לשכת ראש הממשלה .  
בליל שבת הגיע נתניהו לבדיקות בבית החולים הלל יפה בחדרה בעקבות כאב ראש מלווה בהצטננות .  כעבור כשעתיים הוא שוחרר לביתו .  האבחנה הרפואית הייתה שמדובר בהצטננות .  בעקבות הטיפול הרפואי שעבר נמסר מלשכת ראש הממשלה : " בעקבות הצטננות מלווה בכאבי ראש ,  עבר ראש הממשלה בנימין נתניהו בשעתיים האחרונות בדיקות בבית החולים הלל יפה בחדרה ,  שבסיומן שוחרר לביתו ".  עוד נמסר כי  " האבחנה שמסר מנהל בית החולים ,  פרופ' מאיר אורן ,  היא של דלקת מערות האף כחלק מהצטננות ". 
בחודש אוגוסט השנה עבר ראש הממשלה נתניהו ניתוח לטיפול בבקע טבורי בבטנו .  הניתוח ,  אותו ערך צוות רופאים בראשות פרופ' אבירם ניסן ,  מנהל המחלקה הכירורגית בבית החולים והמומחה לכירורגיה פרופ' אריה דורסט בוצע בהרדמה מלאה וארך כשעה .  בתום הניתוח הועבר ראש הממשלה לחדר ההתאוששות בבית החולים הדסה עין-כרם בירושלים .  כעבור כמה שעות הוא שוחרר לביתו .
 עדכון ראשון 8:37 

נתניהו עבר בדיקה בבית חולים ;  ליברמן החליפו
ראש הממשלה נכנס לבדיקה רפואית במערכת העיכול בבית החולים שערי צדק בירושלים .  שר החוץ אביגדור ליברמן נבחר למחליפו בעת הבדיקה .  רופאו :  בדיקות מעבדה שעבר לאחרונה תקינות

