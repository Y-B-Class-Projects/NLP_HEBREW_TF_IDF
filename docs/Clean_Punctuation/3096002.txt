שרה נתניהו בתגובה ראשונה לאישום : " עזרתכם נותנת כוח להמשיך "
 רעיית ראש הממשלה שהמריאה איתו לביקור בן עשרה ימים באמריקה הלטינית ,  הודתה לאזרחים התומכים בה ,  ואיחלה שנה טובה .  שרה נתניהו תואשם בכפוף לשימוע בקבלת דבר במרמה בנסיבות מחמירות ובעברות מרמה והפרת אמונים
- נתניהו הגיבה לראשונה :  מודה לאלפי האזרחים שתומכים בי- נתניהו המריאה עם ראש הממשלה לביקור באמריקה הלטינית- האישום הצפוי נגד נתניהו :  קבלת דבר במרמה בנסיבות מחמירות ועבירות מרמה והפרת אמונים- כתב האישום יוגש בכפוף לשימוע 
רעייתו של ראש הממשלה ,  שרה נתניהו ,  התייחס הערב  ( ראשון )  לראשונה לכתב האישום שהוגש נגדה בשבוע שעבר .  בתשובה לשאלה בנושא אמרה כי  " אני רוצה להגיד תודה לאלפי ,  אלפי ,  אלפי אזרחים ישראלים ואנשים גם בכל רחבי העולם שתומכים בי ועוזרים ומעודדים ".  
" אני רוצה להגיד שבימים טובים ובימים פחות טובים ,  העזרה שלכם והתמיכה שלכם נותנת לי כוח להמשיך לעשות את הדברים האמיתיים שאני עושה למען כל אלה שצריכים את העזרה שאני משתדלת ומנסה לעשות ככל יכולתי ",  הוסיפה נתניהו ,  שהמריאה עם ראש הממשלה לביקור בן עשרה ימים באמריקה הלטינית . " פשוט לכולם ,  לכולנו  שתהיה שנה טובה .  שיהיה רק טוב לכולנו ". 
שלשום פרסם היועץ המשפטי לממשלה אביחי מנדלבליט את החלטתו בתיק מעונות ראש הממשלה בנימין נתניהו ,  ובה הודיע לרעייתו כי הוא שוקל להעמידה לדין בשל חלקה ב"פרשת הזמנת הארוחות ".  בהודעה נמסר כי בפני נתניהו עומדת הזכות לשימוע ,  בטרם תתקבל הכרעה סופית בעניין זה . " ההחלטה התקבלה לאחר שהיועמ"ש בחן את חומר הראיות ,  ולאחר ששמע את עמדות הגורמים הרלוונטיים ",  נמסר בהודעה .
 עוד בוואלה !  NEWS:אין ארוחות חינם :  המסר של מנדלבליט באישום נגד שרה נתניהומרמה בסך 359 אלף שקלים :  שרה נתניהו תואשם בפרשת המעונותשרה נתניהו עברה פוליגרף מטעמה על פרשת המעונות : " דוברת אמת "  
הודעה דומה נמסרה גם לסמנכ"ל מבצעים ונכסים במשרד ראש הממשלה עזרא סיידוף ,  בגין חלקו בפרשה .  מההודעה עולה כי לפי החדש ,  מספטמבר 2010 ועד מרץ 2013 פעלה נתניהו סיידוף ליצירת מצג שווא שלפיו במעון הרשמי של ראש הממשלה ברחוב בלפור בירושלים לא מועסקת מבשלת ,  למרות שבפועל לאורך כל התקופה הועסקו במעון מבשלות .
 מטרת מצג השווא ,  לפי ההודעה ,  היא לעקוף את ההוראות בהן נקבע כי באין מבשלת ניתן להזמין אוכל למעון הרשמי ,  ולהשיג מימון לארוחות מוכנות ולהזמנת שפים שיבשלו במעון . " בדרך זאת התקבלו במרמה מהמדינה מאות ארוחות ממסעדות ומשפים בשווי של כ-259,000 שקלים ",  נכתב .  לאור זאת ,  שוקל היועץ המשפטי לממשלה להעמיד את נתניהו לדין בעבירות קבלת דבר במרמה בנסיבות מחמירות ועבירות מרמה והפרת אמונים .  

שרה נתניהו בתגובה ראשונה לאישום : " עזרתכם נותנת כוח להמשיך "
 רעיית ראש הממשלה שהמריאה איתו לביקור בן עשרה ימים באמריקה הלטינית ,  הודתה לאזרחים התומכים בה ,  ואיחלה שנה טובה .  שרה נתניהו תואשם בכפוף לשימוע בקבלת דבר במרמה בנסיבות מחמירות ובעברות מרמה והפרת אמונים

