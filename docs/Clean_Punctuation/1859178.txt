נתניהו הודה למאבטח השגרירות : " מנעת אסון כבד "
 ראש הממשלה נפגש עם יונתן ,  ראש צוות המאבטחים בשגרירות ישראל במצרים ,  ובירך אותו על תפקודו בפריצה לבניין השגרירות .  גם שר הביטחון ברק הודה לו : " גילית אחריות הראויה לכל שבח "
 ראש הממשלה ,  בנימין נתניהו ,  נפגש היום  ( ראשון )  בלשכתו בירושלים עם יונתן ,  ראש צוות המאבטחים בשגרירות ישראל במצרים ,  ובירך אותו על תפקודו הראוי לציון במהלך הפריצה לבניין השגרירות בידי אלפי מפגינים מצרים בערב שישי . " הפגנת קור רוח שמנע אסון כבד ",  אמר נתניהו .  יונתן ,  מצדו ,  הודה לראש הממשלה על המאמצים להשיב אותו ואת יתר המאבטחים בשלום ארצה . " תודה ,  בלעדיך לא היינו כאן ",  אמר .  
הפריצה לבניין השגרירות בקהיר - כותרות אחרונות:גל מעצרים במצרים :  111 מפגינים מול השגרירות עוכבומצרים :  נעמיד לדין המעורבים בפריצה לשגרירות ישראלחבריו של המאבטח בשגרירות :  בחור מוכשר וחזקתוגברה האבטחה סביב שגרירות מצרים בתל אביבפרטים חדשים על החילוץ בקהיר :  המאבטחים ירו באוויר
גם שר הביטחון ,  אהוד ברק ,  נפגש עם יונתן בלשכתו ,  בירך אותו והודה לו על תפקודו האירוע . " יונתן התנהג באומץ לב באירוע קשה מאוד ,  פעל בשיקול דעת וגילה אחריות הראויה לכל שבח ",  אמר ברק .  בשתי הפגישות נכחו גם רעייתו של יונתן והוריו .  
חבריו של יונתן סיפרו היום לוואלה !  חדשות על חברם שהפך בסוף השבוע האחרון לגיבור לאומי . " אני מכיר את יונתן מכיתה ז' ,  כאשר שנינו התחלנו ללמוד במקיף כללי בבית שאן .  מיד היה בינינו חיבור טבעי .  יונתן היה תמיד ילד מוכשר ומופנם ולא דיבר יותר מדי ",  סיפר אריק ביט , " הוא היה בחור חזק בבית הספר ,  ככה שאף אחד לא היה מתעסק איתו .  את השירות הצבאי שלו הוא עשה בחיל קרבי ,  מאז הקשר בינינו הלך ודעך .  בכל פעם שהוא מגיע לבקר את משפחתו ,  אנחנו יוצאים ונפגשים .  לא צריך לשאול אותו שאלות ,  זה היה ברור לנו שהוא עושה דברים שלא ניתן לדבר עליהם ".  
גם ביט שמע בסוף השבוע האחרון על ההפגנות מול בניין השגרירות בקהיר .  לדבריו , " מיד ידעתי שמדבר באירוע בו מעורב יונתן .  דאגתי לו נורא ,  למרות שידעתי שהוא גיבור וייצא מזה בשלום .  משפחתו מאוד צנועה וביישנית ,  אני בטוח שהרבה מתושבי בית שאן לא שמעו עליו ומה הוא עושה עד לתקרית בשגרירות ".  
אלכס פסטר ,  חבר משפחתו של יונתן סיפר כי  " ההורים שלו דאגו לו מאוד ,  הם לא נרגעו עד שראו אותו בריא ושלם .  בשיחה עם אמו היא סיפרה לי בהתרגשות שראש הממשלה התקשר אליהם אישית וסיפר להם על האירוע הדרמטי .  הם נורא התרגשו לשמוע את ביבי מחמיא להם על בנם .  'יש לכם ילד מיוחד ואזרח למופת' ,  אמר להם ביבי ביבי .  אני מאמין שהם צריכים קצת שקט כדי לעכל את הכל ".  
לפניות לכתב :  pinhas_wolf@walla.co.il

נתניהו הודה למאבטח השגרירות : " מנעת אסון כבד "
 ראש הממשלה נפגש עם יונתן ,  ראש צוות המאבטחים בשגרירות ישראל במצרים ,  ובירך אותו על תפקודו בפריצה לבניין השגרירות .  גם שר הביטחון ברק הודה לו : " גילית אחריות הראויה לכל שבח "
 
