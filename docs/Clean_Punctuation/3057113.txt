לראשונה :  שר ההגנה האמריקני ג'יימס מאטיס יבקר בישראל
במסגרת ביקור במזרח התיכון ובאפריקה יגיע מאטיס לירושלים בשבוע הבא לסדרת פגישות עם הנשיא ריבלין ,  ראש הממשלה נתניהו ושר הביטחון ליברמן .  במסגרת ביקורו יגיע גם לערב הסעודית ,  מצרים ,  קטאר וג'יבוטי
 ( בווידאו :  פגישתם של מאטיס וליברמן ,  פברואר )  
שר ההגנה האמריקני ג'יימס מאטיס יערוך ביקור במזרח התיכון ובאפריקה ,  שיכלול גם את ישראל - כך נמסר הערב  ( שישי )  מהפנטגון .  במסגרת ביקורו ,  שנועד  " לחזק ולאשר את בריתותיה הצבאיות של ארצות הברית ולדון עם שותפות אסטרטגיות במלחמה בטרור ",  יגיע גם למדינות ערב הסעודית ,  מצרים ,  קטאר וג'יבוטי .  
נסיעתו צפויה לצאת ביום שלישי הקרוב ,  ובישראל ינחת שר ההגנה ביום חמישי .  במהלך ביקורו ייפגש עם נשיא המדינה ראובן ריבלין ,  ראש הממשלה בנימין נתניהו ושר הביטחון אביגדור ליברמן .  בנוסף ,  ישתתף בטקס לציון יום השואה במוזאון יד ושם שבירושלים .  
עוד בוואלה !  NEWS:ריבלין במכתב לא-סיסי : " הזדעזתי ממתקפת הטרור במצרים"שטייניץ : " לא צריכים פליטים ממדינות ערב - גם לא סורים"פקיד בבית הלבן :  לא גיבשנו עמדה בנוגע להקמת אי מלאכותי בעזה 
בפברואר האחרון נועד מאטיס לראשונה עם מקבילו הישראלי במינכן שבגרמניה .  השניים דנו בין היתר באיראן ובסוגיות ביטחוניות . " שלוש הבעיות העיקריות שעלינו להתמודד עמן הן איראן ,  איראן ואיראן ",  אמר ליברמן לאחר הפגישה . " אנחנו חייבים לבנות קואליציה אמיתית ויעילה שתתמודד עם הטרור שהיא מפיצה בעולם ,  עם פיתוח הטילים שהיא עוסקת בו ועם מרוץ החימוש הגרעיני שלה ". 
ליברמן ומאטיס מסרו לאחר הפגישה כי בכוונתם  " לנהל דו-שיח פתוח וכן ולשתף פעולה למען חיזוק בטחונה של ישראל ושמירה על האינטרסים של ארצות הברית באזור ,  בהיותן בעלות ברית אמיתיות ".  השניים סיכמו לפעול יחד לשמירה על האינטרסים המשותפים לשתי המדינות ,  ולשוב ולהיפגש בקרוב .  

לראשונה :  שר ההגנה האמריקני ג'יימס מאטיס יבקר בישראל
במסגרת ביקור במזרח התיכון ובאפריקה יגיע מאטיס לירושלים בשבוע הבא לסדרת פגישות עם הנשיא ריבלין ,  ראש הממשלה נתניהו ושר הביטחון ליברמן .  במסגרת ביקורו יגיע גם לערב הסעודית ,  מצרים ,  קטאר וג'יבוטי

