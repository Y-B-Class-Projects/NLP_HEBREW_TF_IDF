שרים מהימין נגד ליברמן :  הוליך אותנו שולל בתכנית להרחבת קלקיליה
שרים בכירים בימין טוענים כי שר הביטחון אישר במחטף את התכנית לבנייה בעיר הפלסטינית ,  שנמצאת בעיצומה של הסערה הפוליטית האחרונה בקואליציה ,  ומבלי להציג אותה .  גם נתניהו טען כי לא זכר שאישר אותה .  גורמים בסביבת ליברמן : " שום דבר לא נעשה מאחורי הגב "
 שרים בכירים בימין מתחו היום  ( ראשון )  ביקורת חריפה על שר הביטחון אביגדור ליברמן ,  שלטענתם אישר במחטף את התכנית להרחבת קלקיליה ,  שנמצאת בעיצומה של הסערה הפוליטית האחרונה בקואליציה .  התכנית ,  שכוללת הוספה של 14 אלף יחידות דיור לעיר הפלסטינית ,  אושרה בקבינט המדיני-ביטחוני בספטמבר אשתקד ,  כחלק מתכנית נרחבת למתן הקלות אזרחיות לפלסטינים ,  המכונה  " המקל והגזר ".  
גורמים בסביבת ליברמן מסרו בתגובה : " הדיונים התקיימו ב-14 וב-18 בספטמבר .  שום דבר לא נעשה מאחורי הגב .  הכול היה על השולחן והכול שקוף ,  כולל העניין של קלקיליה ". 
ואולם ,  שרים בקבינט אמרו לוואלה !  NEWS כי תכנית קלקיליה מעולם לא הוצגה בפניהם בפירוט .  הם מאשימים את ליברמן בכך ש"תחמן "  אותם והוליך אותם שולל .  בנוסף לכך ,  ראש הממשלה בנימין נתניהו אמר היום בישיבת ראשי הקואליציה כי הוא אינו זוכר שהצביע על התכנית ,  והבוקר לנוכח הלחץ הגובר מהימין אמר לשרי הליכוד כי הוא יחזיר את התכנית לדיון מחודש בקבינט .  עם זאת ,  ביום רביעי בערב ,  לשכת ראש הממשלה מסרה בתגובה לביקורת כי מדובר בהחלטה ישנה שאושרה על ידי הקבינט בשנה שעברה .
 עוד בוואלה !  NEWS:בעקבות ביקורת בימין :  הקבינט ידון מחדש בתכנית להרחבת קלקיליהבימין דורשים להקפיא תכנית להרחבת קלקיליה : " פרס לטרור"ליברמן על הדרישה להאצת הבנייה בהתנחלויות : " לקרוע את החבל " 
" תכנית כזו מעולם לא הוצגה בפנינו ",  אמר אחד השרים , " ההתנהלות של ליברמן היא שערורייה ".  לדבריו ,  בישיבת הקבינט שבה אושרה תכנית  " המקל והגזר "  הביעו השרים פליאה על כך שכחלק מהתכנית הוחלט להלבין בנייה פלסטינית באזור C בגדה המערבית ,  הנתון בשליטה ביטחונית ואזרחית של ישראל . 
" נתניהו אמר לנו אז ששר הביטחון לא היה מודע להתנגדות הקבינט  וכבר אישר את זה ",  הוסיף . " אם זו התכנית ,  אז שר הביטחון צפצף והתעלם מהחוק והנוהל והוליך שולל את הקבינט  ואני לא שולל שגם את ראש הממשלה ".  שר נוסף הוסיף כי  " לא הציגו לנו 14 אלף יחידות דיור .  יש פה תחמון חמור .  נדרוש לרדת לסופו של עניין זה ".  
התכנית להרחבת קלקיליה נמצאת בשלבי תכנון אחרונים ונותרו עוד כמה ימים להגשת התנגדויות בטרם תעלה לאישור סופי במועצת התכנון העליונה במנהל האזרחי .  ואולם ,  על רקע מורת הרוח בקרב המתנחלים והימין על הבנייה המצומצמת שאושרה בהתנחלויות באחרונה ,  היא מעוררת זעם מחודש בימים האחרונים .  
יו"ר הבית היהודי שר החינוך נפתלי בנט ושרת המשפטים איילת שקד דרשו להקפיא את התוכנית עד לדיון מחודש בקבינט או עד שישווקו יחידות דיור באותו היקף ליהודים בשטחי C .  השר זאב אלקין הצטרף גם הוא לדרישה ושיגר מכתב מיוחד בנושא בשבוע שעבר לנתניהו ולליברמן .  היום בישיבת שרי הליכוד נשאל נתניהו על הנושא והוא אמר כי הוא מתכוון לדון בו בקבינט .
 בימין בירכו על הודעת נתניהו על דיון מחודש .  סגנית שר החוץ ציפי חוטובלי אמרה כי  " בעת הזאת ,  בנייה בשטח זה עלולה לסכן את ביטחון היישובים בסביבה ובהחלט נכון לקיים דיון נוסף ומעמיק בסוגיה זו .  חשוב להיות קשובים למחאת התושבים מהיישובים הסמוכים מצופים ועד כוכב יאיר ".  יוסי דגן ,  ראש המועצה האזורית שומרון ,  שהוביל את המחאה ,  אמר היום כי זו  " החלטה תמוהה שעלולה הייתה להביא לפגיעה הן בתושבי השומרון והן בתושבי השרון ". 
 ( עדכון ראשון :  16:15 )  

שרים מהימין נגד ליברמן :  הוליך אותנו שולל בתכנית להרחבת קלקיליה
שרים בכירים בימין טוענים כי שר הביטחון אישר במחטף את התכנית לבנייה בעיר הפלסטינית ,  שנמצאת בעיצומה של הסערה הפוליטית האחרונה בקואליציה ,  ומבלי להציג אותה .  גם נתניהו טען כי לא זכר שאישר אותה .  גורמים בסביבת ליברמן : " שום דבר לא נעשה מאחורי הגב "
 
