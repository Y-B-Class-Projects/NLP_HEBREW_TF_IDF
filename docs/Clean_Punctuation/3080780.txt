לקראת חצות ,  אחרי כמעט שנה של שתיקה :  נתניהו התראיין לערוץ 20
ראש הממשלה התראיין בטענה שלא נותנים לו מקום בשאר כלי התקשורת ,  לאחר יום של הארכות מעצר למעורבים בפרשת הצוללות ,  מעצר בית למקורבו שלמה פילבר ודחייה של נסיעה מדינית ביממה . " התקשורת פועלת בשיטה סובייטית .  מסכנים את ביטחון ישראל כדי להפיל אותי "
 ראש הממשלה בנימין נתניהו התראיין הלילה  ( שישי )  באופן חריג לערוץ 20 ,  בטענה כי בשאר כלי התקשורת לא מעוניינים לתת לו מקום ,  והוא  " רוצה לענות על שאלות עד הסוף ". 
הריאיון ,  ראשון מאז ספטמבר 2016 ,  ניתן בסופו של יום שבו נתניהו שידר אווירת חירום לנוכח מעורבות מקורביו בחקירות ובפרשות פליליות - שלמה פילבר ודוד שמרון .  בצהריים הוא זימן אליו ח"כים ושרים להתייעצות מיוחדת שבה הם צוידו בדפי מסרים ונשלחו לאולפני התקשורת להציג את  " האמת "  ולתקוף את כלי התקשורת על ניסיון להפילו .  בנוסף ,  נתניהו דחה את יציאתו לנסיעה מדינית לצרפת והונגריה מיום שישי למוצאי שבת לאור ההתפתחויות האחרונות ,  ובהן חקירת עורך דינו דוד שמרון בפרשת הצוללות והארכת מעצר הבית של מנכ"ל משרד התקשורת פילבר בחקירת הרשות לניירות הון של פרשת בזק .
" בן אדם שנחקר אינו אשם ",  אמר נתניהו בריאיון לשמעון ריקלין ואלירן טל . " אמרתי שלא יהיה כלום כי אין כלום .  גם במשטרה יודעים שאין כלום ,  אני לא חשוד .  היועץ המשפטי לממשלה אמר שאני לא חשוד בפרשת הצוללות .  אני לא חשוד גם בפרשת בזק .  כלי התקשורת מדביקים את שמי על הפרשות האלה .  זה קמפיין שקרי וצבוע .  מה הם מבלבלים את המוח ?  ". 
עוד בנושא:יעלון ל-CNN :  מאמין שנתניהו יואשם ,  יש יותר מדי נושאים שנחקריםהותר לפרסום :  עו"ד דוד שמרון המקורב לנתניהו נחקר בפרשת הצוללותפרשת הצוללות : " בקרוב יצטרך נתניהו להסביר פרטים שעלו בחקירות "  
עוד הוסיף נתניהו : " עשרה ימים לפני שאיבד את תיק הביטחון ,  בוגי אמר שאני ראש ממשלה מצוין .  ולא הייתה לו מילה להגיד על הצוללות .  זו השיטה של הפייק ניוז - לוקחים דבר שאין לו שום קשר אליי ,  ומנסים לייצר כאילו פרשיה .  שיטה ממש סובייטית ".  לטענתו , " לא פגשתי את מיקי גנור  ( המתווך של חברת  " טיסנקרופ "  הגרמנית בפרשת הצוללות )  בחיים שלי ,  לא יודע מי זה .  אני לא חשוד ולא עשיתי שום דבר לא ראוי .  להיפך ,  עשיתי דבר ראוי מאוד .  ההחלטות שלי היו נקיות לחלוטין ".  עוד טען : " לא ידעתי על הקשר של שמרון וגנור ,  אני לא יודע מי הוא בכלל .  הקשר שלי לגנור ,  לפי התקשורת ,  זה :  'הוא גר בקיסריה' .  וגם לי יש בית בקיסריה .  זו תעמולה זולה וקטנונית ". 
ראש הממשלה כינה את עיתונאי חדשות 10 רביב דרוקר  " א גרויסע עיתונאי ",  ואמר : " מה התקשורת הייתה אומרת אם אתם  ( פנה לשני המראיינים )  הייתם הולכים להפגנה מול בית היועץ המשפטי לממשלה ?  העיתונאים הולכים להפגנה שממומנת על ידי הקרן החדשה לישראל - זה אבסורד ".  לדבריו , " מה שקורה כאן זה שמסכנים את ביטחונה של ישראל כדי להפיל ראש ממשלה מכהן ,  זה מה שקורה כאן ".  
נתניהו ביקש אתמול מגורמים בסביבתו הקרובה ,  כולל שרי ליכוד וחברי כנסת המקורבים אליו ,  לצאת לקמפיין תמיכה בו .  זאת ,  במסגרת התייעצות שכינס ,  כפי שפורסם לראשונה בוואלה !  NEWS ,  על רקע הפרשות הפליליות שבהן נקשר שמו של נתניהו בעת האחרונה ופרסום דוח מבקר המדינה בעניין ניגוד עניינים בשבתו כשר התקשורת ,  ולקראת מה שהוגדר על ידי אחד ממקורביו של ראש הממשלה כ"בליץ תקשורתי ". 
נתניהו הציג בפגישה את גרסתו לפרשת הצוללות ולדוח המבקר ,  ואמר כי מדובר ב"קמפיין של יריבים פוליטיים וכלי תקשורת ,  שחברו יחד כדי להרשיע אותי ,  למרות שחפותי עדיין עומדת ,  וכדי להפיל אותי ואת הליכוד ".  ראש הממשלה עוד ביקש ממקורביו  " להתגייס להגנה על האמת נוכח מסע ההכפשה המתוזמן שמתנהל בתקשורת ". 
לפגישה הוזמנו השרים מירי רגב ,  צחי הנגבי ואופיר אקוניס ,  יו"ר הקואליציה דוד ביטן והח"כים יואב קיש ,  אמיר אוחנה ומיקי זוהר .  השרים זאב אלקין ,  יריב לוין ויובל שטייניץ הוזמנו גם הם ,  אולם לא הגיעו  השניים האחרונים לאחר שהודיעו כי לא יהיו יכולים לנכוח בשל שיקולי לוח זמנים .  נתניהו הודה למקורביו על  " תמיכתם הברורה "  בו ,  והדגיש כי  " התשובה הטובה ביותר למסע השקרים היא לומר בקול ברור את האמת "  
בתוך כך ,  על רקע פרשת הצוללות ודוח המבקר ,  ראש הממשלה דחה את יציאתו לנסיעה מדינית לצרפת ולהונגריה ,  מיום שישי למוצאי שבת .  לפי התכנון המקורי ,  נתניהו היה אמור להמריא לפריז ביום שישי ,  ולשהות שם במהלך סוף השבוע .  הסיבה שנמסרה מלשכת ראש הממשלה לדחיה היא כדי להימנע מחילול שבת וכדי שיוכל  " להגיע רענן "  לאירוע לציון 75 שנים לגירוש יהודי צרפת ,  שבו הוא אמור להשתתף ביום ראשון בבוקר לצדו של הנשיא עמנואל מקרון .  אתמול בצהריים נמסר מלשכת נתניהו כי ההמראה נדחתה למוצאי שבת באזור חצות ,  מבלי שנמסרה סיבה רשמית לדחייה .  

לקראת חצות ,  אחרי כמעט שנה של שתיקה :  נתניהו התראיין לערוץ 20
ראש הממשלה התראיין בטענה שלא נותנים לו מקום בשאר כלי התקשורת ,  לאחר יום של הארכות מעצר למעורבים בפרשת הצוללות ,  מעצר בית למקורבו שלמה פילבר ודחייה של נסיעה מדינית ביממה . " התקשורת פועלת בשיטה סובייטית .  מסכנים את ביטחון ישראל כדי להפיל אותי "
 
