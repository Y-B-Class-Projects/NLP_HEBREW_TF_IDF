הפרקליטות :  נתניהו לא תושאל ב"ביביטורס "  כי לא פתחנו בחקירה
לאחר שקבעה שלא תתקיים חקירה פלילית בתיק שנוגע לנסיעות ראש הממשלה לחו"ל בשל היעדר תשתית ראייתית ,  הגיבה הפרקליטות לעתירה נגד סגירת התיק והודתה :  נתניהו עצמו לא תוחקר משום שלא התקיימה חקירה פלילית
פרקליטות המדינה הגיבה היום  ( שישי )  באמצעות עו"ד חני אופק לעתירה לבג"ץ שהגיש ח"כ מיקי רוזנטל שעניינה סגירת תיק  " ביביטורס "  ללא חקירה פלילית נגד ראש הממשלה בנימין נתניהו .  העתירה שהוגשה באמצעות עורכי הדין יובל יועז ואלעד מן ביקשה להוציא צו על תנאי נגד היועץ המשפטי לממשלה ,  יהודה וינשטיין ,  בנוגע לסגירת התיק על ידו בספטמבר האחרון לאחר שערך  " בדיקה מקדימה ".  
העתירה מתמקדת באותו הליך  " בדיקה מקדימה "  - שמשמש בשנים האחרונות את רשויות האכיפה לבדיקת חשדות בנוגע לאנשי ציבור ולקביעה אם ישנה תשתית ראייתית מספקת לפתוח נגדם בחקירה פלילית מלאה .  בעתירה נטען כי נוהל ה"בדיקה המקדימה ",  שמסתיימת במקרים רבים בסגירת התיק ,  אינו מעוגן פורמלית בחוק ותכליתו למעשה  " לסכל "  פתיחת חקירה פלילית .
 עוד בוואלה !  חדשות:ארגון יהודי בארה"ב נגד ביקור נתניהו : " צעד שגוי ופוליטי"בית הדין של הליכוד הורה לספור מחדש את כל הקלפיותהמאני טיים של הבחירות :  מה יגרום לאיחוד בזק בין נתניהו לבנט ?  
הרקע לעתירה הוא תחקיר שפורסם ב-2011 בתכנית  " המקור "  בערוץ 10 ,  אותה הגיש באותה תקופה רוזנטל יחד עם רביב דרוקר .  ממצאי התחקיר ,  שעסק בנסיעותיו של ראש הממשלה בנימין נתניהו לחו"ל ,  הועברו לחקירת מבקר המדינה דאז מיכה לינדנשטראוס ,  שקבע כי יש לפתוח בחקירה פלילית .  אז ,  העביר וינשטיין את החומרים לבדיקה מוקדמת ולאחר כשלוש שנים החליט לסגור את התיק ,  כשאחד מהנימוקים לכך היה הזמן הרב שחלף .
 רוזנטל פירט בעתירה את הפגמים שנפלו בבדיקה המקדימה בעניין  " ביביטורס ",  בהם העובדה שנתניהו עצמו כלל לא תושאל על ידי גורמי אכיפת החוק ,  וכי לא נערכו חיקורי דין ופעולות חקירה אחרות במשך אותן שלוש וחצי שנים שבהן התנהלה הבדיקה .  לבסוף ,  דרש רוזנטל לבטל את סגירת תיק  " ביביטורס ",  בשל נוהג ה"בדיקה המקדימה ",  שכאמור אין לו כל בסיס חוקי .
 כאמור - נתניהו עצמו מעולם לא תושאל בפרשה ,  מי שסיפק תשובות היה עורך דינו דוד שמרון .  הפרקליטות ציינה בתגובתה כי עו"ד שמרון אמנם לא השיב בכל הנושאים על שנשאל ,  אולם החומר שהועבר מהמבקר ,  טענו בפרקליטות ,  הספיק על מנת לבסס את ההחלטה כי אין מה לפתוח בחקירה .  כמו כן ,  בשל המשמעות הטעונה של תשאול דמות בכירה כראש ממשלה יש לנקוט במשנה זהירות לפי חוק יסוד :  הממשלה .  
זאת ,  על אף שמשרד המבקר העביר ליועץ המשפטי לממשלה כבר באוגוסט 2011 עדות של מתאמת נסיעות כי איש עסקים בשם דוד גראוכר מימן שתיים מנסיעותיו של נתניהו לחו"ל .  במשטרה היא הכחישה חלקית את דבריה וטענה שהם נכונים לגבי נסיעה אחת בלבד .  גראוכר עצמו תושאל ואמר כי עשה זאת מטעם ארגון מסוים .  היו גם עדויות על העברות כספים מגראוכר לנתניהו בחדר במלון .  גראוכר ונהגו נחקרו וסיפקו עדויות סותרות שאף סתרו ממצאים חיצוניים ,  כתב וינשטיין בהודעתו ,  עם זאת הוסיף : " לא נמצאה תשתית ראייתית ".  
עוד הודו בפרקליטות : " אכן ההתנהלות בגדרי הליך הבדיקה נשוא העתירה אינה אופיינית להליכי בדיקה אחרים מבחינת משכה ופעולות הבדיקה שנערכו ",  שזו אחת הסיבות בגינן החליטו לסגור את התיק .  
מעבר לכך ציינו בפרקליטות כי לא בכל הליך נגד איש ציבור פותחים בבדיקה מקדימה .  כאשר הראיות ברורות לעין ,  אין בכך צורך ,  כמו למשל בפרשת טלנסקי - שם נפתחה חקירה פלילית .  עוד נטען כי בהליך הבדיקה אין פגיעה בעקרון השוויון ,  כי לעתים הוא נמצא בשימוש גם כלפי אזרחים רגילים מן השורה .  כמו כן מצויינת בתגובה הטענה כי הפגיעה באנשי ציבור ,  על המשמעויות הנלוות לכך במקרה של חקירה פלילית שלא תוביל לדבר ,  היא מסוכנת .
 לפניות לכתבת :  gali.gnt@walla.com 

הפרקליטות :  נתניהו לא תושאל ב"ביביטורס "  כי לא פתחנו בחקירה
לאחר שקבעה שלא תתקיים חקירה פלילית בתיק שנוגע לנסיעות ראש הממשלה לחו"ל בשל היעדר תשתית ראייתית ,  הגיבה הפרקליטות לעתירה נגד סגירת התיק והודתה :  נתניהו עצמו לא תוחקר משום שלא התקיימה חקירה פלילית

