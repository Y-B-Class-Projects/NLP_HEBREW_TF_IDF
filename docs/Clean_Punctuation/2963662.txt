חוקי ההשעיה והעמותות יקודמו :  פתיחת מושב הקיץ של הכנסת
מושב הכנסת הקרוב יחל על רקע ביקורת פנימית נגד הרצוג במחנה הציוני ,  כניסתו של ליברמן לממשלה וקידום חוקים שנויים במחלוקת .  כך צפוי להיראות הקיץ בפוליטיקה הישראלית
 ( נתניהו ,  אתמול : " יש קולות של הלקאה עצמית ודכדוך ,  אני מציע להיפטר מהבכי והנהי ")  
מושב הקיץ של הכנסת ייפתח היום  ( שני )  על רקע התהפוכות הפוליטיות והניסיונות להרחבת הממשלה .  לצד התסיסה במערכת הפוליטית בעקבות הצטרפות ישראל ביתנו לממשלה וכישלון צירופו של המחנה הציוני ,  במרכז סדר היום של מושב הקיץ צפוי לעמוד התקציב הדו-שנתי .  עם זאת ,  בכנסת מעריכים כי התקופה הקרובה צפויה להיות שקטה ברובה ,  בעקבות הרחבתה המסתמנת של הקואליציה מ-61 חברים ל-66 .  
מושב הקיץ ייפתח אחר הצהריים באופן רשמי בנאומים של ראש הממשלה בנימין נתניהו ושל יו"ר האופוזיציה יצחק הרצוג .  נאומו של הרצוג ,  כמו גם עתיד הקרבות הפנימיים במחנה הציוני ,  צפויים למשוך את מרבית תשומת הלב הפוליטית במהלך המושב הקרוב ,  וסביבם הקריאות להתפטרותו של יו"ר המפלגה ולקיום פריימריז על ראשותה .  
לקריאה נוספת בוואלה !  NEWS:ההסכם הקואליציוני צפוי להיחתם היום ;   " לתת לליברמן ימי חסד"נתניהו : " אני האחראי לביטחון - ואשאר כזה .  מספיק עם הבכי"ביקורת חריפה נגד הרצוג בישיבת הסיעה : " הוצאת אותנו טיפשים "  
איתות לכך נרשם כבר אתמול ,  בישיבה מיוחדת שקיימה סיעת המחנה הציוני ,  שבמהלכה מתחו חלק מחברי הכנסת ביקורת קשה על הרצוג ועל מאמציו הכושלים להצטרף לממשלה .  שורה של ח"כים ,  ובראשם יו"ר העבודה הקודמת שלי יחימוביץ' ,  בחרו שלא להגיע לישיבה במחאה על התנהלותו של הרצוג .  יחד איתה החרימו את הישיבה גם סתיו שפיר ,  יוסי יונה ומיקי רוזנטל ,  ותקפו בחריפות את יו"ר הסיעה . " התכוונתי להגיע לישיבת הסיעה ,  אך הבנתי שבמקום ליטול אחריות ולהרגיע את הרוחות ממשיך הרצוג להשתלח בחברי מפלגתו באופן מפלג ומסית וברטוריקה זהה לזו של נתניהו ",  אמרה יחימוביץ' ,  שבשבוע האחרון הטיחה דברים קשים בהרצוג ונראה כי אינה מתכוונת לסגת מכך .  
מנגד ,  הצטרפות חמשת הח"כים של ישראל ביתנו צפויה להקל על העבודה הפרלמנטרית של הקואליציה ,  שהתקשתה להעביר חלק מהצעות החוק הממשלתיות במושב החורף ,  ובשש הצבעות אף הצליחה האופוזיציה למנוע את אישורם של חוקים שיזמה הממשלה .  הרחבת הקואליציה תאפשר להקטין את השפעתם של ח"כים סוררים בסיעת הליכוד ,  דוגמת אורן חזן ,  אברהם נגוסה ודוד אמסלם ,  שהחרימו חלק מהצבעות הקואליציה במושב הקודם .  
לפי ההערכה ,  הדיונים על התקציב הדו-שנתי הם שיתפסו את ראש סדר היום הפרלמנטרי והם צפויים להיכנס להילוך גבוה בקרוב .  ראש הממשלה מעוניין לאשר את התקציב עד תום מושב הקיץ ,  כדי לצמצם את הלחצים הפוליטיים ,  והוא ככל הנראה יובא לקריאה שנייה ושלישית כבר בתחילת אוגוסט .  
נוסף לתקציב הדו-שנתי ,  הקואליציה תבקש לקדם במהלך מושב הקיץ שורה של חוקים שנויים במחלוקת שחקיקתם החלה במושב החורף .  הבולט שבהם הוא  " חוק ההשעיה ",  המאפשר להדיח ח"כים בשל תמיכה בשלילתה של מדינת ישראל כמדינה יהודית ודמוקרטית ,  בהסתה לגזענות או במאבק מזוין נגד המדינה .  בתום מושב החורף החוק ,  המהווה תיקון לחוק יסוד :  הכנסת ,  אושר בקריאה ראשונה והקואליציה מתכוונת להמשיך לקדמו .  
דוגמה נוספת היא  " חוק וי-15 ",  שיזם ח"כ יואב קיש  ( הליכוד )  ,  ונועד להגביל פעילות של ארגונים פוליטיים במהלך מערכת בחירות ולהכפיפם לחוק המפלגות .  עוד הצעה שהכנסת צפויה לנסות לקדם היא זו של החוק המכונה  " חוק העמותות "  או  " חוק השקיפות ",  גם הוא עבר בקריאה ראשונה במושב הקודם .  לפי ההצעה ,  כל עמותה שמקבלת מימון ממדינה זרה בהיקף של יותר מ-50% מתקציבה תצטרך לציין את שם המדינות התורמות בכל פרסום ,  נייר עמדה ,  או פנייה רשמית .  הצעת חוק נוספת שכנראה תעלה לסדר היום היא זו של  " חוק השתולים ",  המבקש ליצור מנגנון המגדיר ארגון שזוכה למימון של ישות מדינית זרה כ"נתמך "  של אותה ישות ,  והוא יצטרף לחוק העמותות ולחקיקה ממשלתית של שרת המשפטים איילת שקד .  

חוקי ההשעיה והעמותות יקודמו :  פתיחת מושב הקיץ של הכנסת
מושב הכנסת הקרוב יחל על רקע ביקורת פנימית נגד הרצוג במחנה הציוני ,  כניסתו של ליברמן לממשלה וקידום חוקים שנויים במחלוקת .  כך צפוי להיראות הקיץ בפוליטיקה הישראלית

