עם הרגליים במים :  המפגש הלא שגרתי של נתניהו ומודי
לאחר שנחתמו בין שתי המדינות שני הסכמי מים ,  ראש הממשלה ומקבילו ההודי ביקרו במתקן נייד להתפלת מים בחוף אולגה .  אנשי לשכתו של נתניהו הציעו ששני המנהיגים יהיו יחפים במהלך הביקור - ואלה נענו בחיוב להצעה ונהנו מהסיור
ראש הממשלה בנימין נתניהו ומקבילו ההודי נרנדרה מודי ביקרו היום  ( חמישי )  ,  יחפים ,  בחוף אולגה במתקן נייד להתפלת מים .  הביקור של השניים באתר נערך יממה לאחר שנחתמו בין שתי המדינות שני הסכמי מים .  אנשי לשכת נתניהו הציעו כי המנהיגים יבצעו את הסיור יחפים - והשניים נענו .  הם חזו ברכב ההתפלה  " כל מובייל ",  מערכת ישראלית שמורכבת על רכבי ארבע על ארבע .
 מים ,  חקלאות וחדשנות עומדים במרכז ביקורו של מודי .  ההסכם הראשון שנחתם אמש עסק בקמפיין משותף להגברת המודעות למים ,  והשני הוא מול מדינת אוטר פרדש ,  השנייה בגודלה בחצי האי .  בסיום הביקור העניק נתניהו למודי את תמונת השניים בחוף הים .  
מקורב לנתניהו סיפר כי ראש הממשלה טס עם מודי הבוקר מירושלים לחיפה . " ראש הממשלה החליט מראש שהוא מצטרף לכל אירוע שלו ומלווה אותו מנחיתה ועד המראה .  היחסים מאוד טובים ויש להם בנסיעות הרבה זמן ביחד .  'זרמו' ביחד ללכת לים ",  אמר .  אחרי הביקור העניק נתניהו למודי תמונה למזכר מביקורם המשותף בחוף ,  עליה כתב : " לראש ממשלת הודו נרנדרה מודי בידידות עמוקה בביקורך ההיסטורי בישראל ".  
אתמול מסרו שני המנהיגים הצהרה משותפת על הסכמי שיתוף הפעולה בין ישראל והודו .  ישראל והודו חתמו על שבעה הסכמים ,  שכוללים הרחבת פעילות בתחום החקלאות ,  הקמת קרן מחקר ופיתוח ,  שלושה הסכמי חלל ,  ושני הסכמי מים .
" יש לנו אתגר משותף מול כוחות האופל והטרור ",  אמר נתניהו , " והסכמנו לשתף פעולה גם בתחום הזה ".  מודי הגיב בחמימות ואמר כי  " הודו מעריצה את הצלחת עמכם בהתגברות על הקשיים ,  בחדשנות ובשגשוג ,  נגד כל הסיכויים .  היו לנו שיחות יעילות על מגוון רחב של נושאים ,  לא רק נושאים של אפשרויות והזדמנויות ,  ואיך שיתוף הפעולה בינינו יכול לתרום לשלום עולמי וליציבות ". 
 ( עדכון ראשון 12:42 )  

עם הרגליים במים :  המפגש הלא שגרתי של נתניהו ומודי
לאחר שנחתמו בין שתי המדינות שני הסכמי מים ,  ראש הממשלה ומקבילו ההודי ביקרו במתקן נייד להתפלת מים בחוף אולגה .  אנשי לשכתו של נתניהו הציעו ששני המנהיגים יהיו יחפים במהלך הביקור - ואלה נענו בחיוב להצעה ונהנו מהסיור

