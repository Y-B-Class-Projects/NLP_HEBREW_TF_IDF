השאלות הלא פתורות והחורים בעלילה :  4 הערות על קלטת נתניהו
מי שמכיר את הנפשות לא יכול היה לפספס את בכירי  " החדשות "  יושבים צמודים למסכים ,  במה שנראה כמו אחד ההישגים הגדולים של החברה .  ואולם ,  בניגוד לנחרצות בה הם מגנים על הפרסום ,  ישנן כמה סוגיות שחושפות את הדילמה המערכתית עמה התמודדו .  ואיך קשור המאזין אבי לעניין ? 
הבילד-אפ ברשתות החברתיות ,  למרות שארך מספר שעות בלבד ולא קיבל  ( עד שעה )  לפני השידור שום כיסוי תקשורתי ,  עשה את שלו .  עיני תעשיית הטלוויזיה כולה ,  בדגש על אלו של המתחרים ,  המתינו לחומרים המסקרנים הכוללים את הקלטת החמה בה יאיר נתניהו משוחח שיח שיכורים על הסכמי גז תמורת נערות ליווי ,  סוחר בחברתו לשעבר עם בנו של איש העסקים קובי מימון ומשוטט בין מועדוני חשפניות .  הוכחה לגודל האירוע ,  לפחות באופן בו תפסו אותו בכירי  " החדשות ",  ניתן לראות באופן בו בערב השידור  ( שני )  ישבו מנכ"ל  " החדשות "  ושאר חברי ההנהלה בדסק ,  מאחורי יונית לוי וגיא פלג ,  צמודים למסכים ,  במה שנראה כמו אחד ההישגים הגדולים של החברה .  בהמשך ,  כצפוי ,  האייטם לא ירד מהכותרות עם פולו-אפים של כל גופי התקשורת ,  פושים של כלל האתרים ,  דיווחים שוטפים ולא מעט קומפלימנטים - בדין .  
ועדיין ,  מי שמצוי בפרטים ,  לא יכול היה שלא להבחין בערפל הקרב החריג שליווה את הפרסום .  ב"החדשות "  שמרו על  " בונקר "  חסר תקדים ,  אבסולוטי  ( כמעט ,  ועל כך בהמשך )  בנוגע לפרסום .  גם כיום - יומיים לאחר השידור ,  מסרבים בחברה לחשוף כל פרט בנוגע לאופן בו הקלטת הגיעה לידיהם .  הסיבה הלא רשמית לכך ,  ניתן להניח ,  היא חיסיון מקורות ,  ואולם - דווקא השתיקה הגורפת גם בנושאים אחרים הקשורים בפרסום ,  מותירה מקום לספק או מאפשרת לקבל הצצה לאופן בו מתקבלות ההחלטות בחברת החדשות החזקה בישראל .  

שאילתה שהופנתה השבוע מוואלה ברנז'ה לחברת  " החדשות "  לאחר פרסום ההקלטות ,  התייחסה לסתירה אפשרית בלוחות הזמנים .  למחרת פרסומן ,  התראיין גיא פלג לגלי צה"ל ואמר כי  " העבודה על התחקיר ארכה חודשים ".  מנגד ,  עורך הדין של המקור בועז קניג ,  אמר בשיחה עם  " הארץ "  כי  " המקור התקשר אליו לפני מספר שבועות וביקש להיפגש לצורך ייעוץ משפטי ".  במקרה זה ייתכן שהפער בין  " שבועות "  לחודשים "  נעוץ בזמן שחלף בין פנייתו של המקור ל"החדשות "  לבין הבנתו כי עליו להסתייע בעורך דין ,  ואולם קצת יותר מורכב להסביר מדוע חלפו חודשים בטיפול בסיפור שלפי שלל אנשי תעשייה עמם שוחחנו השבוע אינו אמור לארוך יותר מכמה ימים  ( כולל בדיקות פוליגרף ,  יעוץ משפטי ,  ברור עובדות ,  פניה לתגובה ,  עריכת הכתבה )  .  אוקי ,  אולי כמה שבועות .  אם כך ,  ובהנחה ומדובר בחומר שמצדיק לשיטת  " החדשות "  פרסום ופתיחת מהדורה ,  מדוע המתינו בחברה חודשים עד לפרסום הכתבה  ( כפי שאומר פלג )  ולא עטו עליה כמוצאי שלל ?  
ייתכן ומדובר במה שמכונה  " מקור בעייתי "  - אופציה שנשמעת לא בלתי סבירה ,  בוודאי על סמך הפרסום בוואלה ברנז'ה לפיו הוא נשא ונתן עם שלל כלי תקשורת נוספים טרם החלטתו ללכת עם זה שהרבה במחיר ,  ועל פרסום טרי של אמיר איבגי בערוץ 20 לפיו מדובר כלל בחוקר פרטי .  אך ייתכן שדווקא העובדה שב"החדשות "  לא היו שלמים עם פרסומו או חששו מהעובדה ש"אינו מחזיק מים "   זאת בניגוד לנחרצות בה התבטאו מיד לאחר שידורו - הייתה זו שגרמה לעיכוב ?  מעבר לנושא האימות ,  לא מן הנמנע שבחברת  " החדשות "  דנו במשך חודשים רבים בסוגיה ,  ואף התייעצו עם כתביה ופרשניה באשר לאיכות החומרים המצויים ברשותם וההצדקה העיתונאית לפרסמם .  
התשובה שהתקבלה בנושא זה מהחברה הייתה דומה לזו שהתקבלה ערב הפרסום על הלחצים מלשכת רה"מ ולמחרת פרסומו על שאלת התשלום : " אין תגובה ".  
ביום חמישי האחרון בתכניתו  " דקלסגל "  בגלי צה"ל ,  ראיין כתב חדשות 2 עמית סגל את יורם כהן ראש השב"כ לשעבר  ( האזינו לווידאו )  ,  וקיבל את הכותרת שהובילה במהלך היומיים שאחרי את סדר היום ;  לדברי כהן ,  בניגוד לרושם שנוצר ,  השב"כ המליץ שלא לאבטח את בניו של רה"מ נתניהו .  הפצצה שהטיל כהן ,  הובילה לתגובת ראש הממשלה וחשפה את העובדה שככל הנראה אחד מהם אינו דובר אמת .  התשובה לשאלה החשובה עדיין לא ברורה ,  אך מה שכן ברור הוא שבאופן כמעט נבואי - הנושא כבש את סדר היום ,  ואיפשר לפרסום הקלטות לנחות על הקרקע הציבורית לכל הפחות כפרי בשל .  הלבבות הוכשרו .  
באותו ערב הכותרת  ( המצוינת )  קיבלה סיקור אצל כלל גופי התקשורת ,  ואולם  " החדשות "  העניקו לה את נפח הסיקור הגדול ביותר .  כך לדוגמא ,  במהדורה של  " החדשות "  בקשת ורשת האייטם שובץ כאייטם שני ,  ואילו בערוץ עשר כאייטם רביעי .  גם מבחינת אורך האייטם מדובר בהבדלים לטובת  " החדשות ".  ארבע דקות לעומת דקה וחצי בלבד אצל המתחרים .  

כשלוקחים בחשבון שלמרות העניין הציבורי הרב שיש בהתנהלותו של נתניהו הבן כפי שזו עולה מהקלטות ,  החומרים האפקטיביים ובעלי המשקל הסגולי הם אלו שנוגעים באבטחה ובגז - קשה שלא לפגוש בשאלת המקריות .  או במילים אחרות :  האם הריאיון עם יורם כהן  " הוזמן "?  גם לכך ניתן כמובן למצוא הסבר פחות קונספירטיבי :  סגל ,  חבר מערכת מעורב ופעיל ,  ידע שהקלטות עתידות להתפרסם בימים הקרובים ,  והכין את הקרקע מתוך עניין אמיתי בשאלת האבטחה החשובה .  ואכן ,  איך אפשר להתעלם .  אם כך ,  מדוע בראיון עצמו הציג למרואיין כהן את השאלה בשם  " המאזין אבי ששאל בטוויטר "?  .  ועוד נקודה מעניינת :  מהכותרות שצייץ סגל לפני שידור השיחה עם כהן ,  ניתן להבין שהשיחה הוקלטה טרם השידור .  מהלך שגרתי ולגיטימי כמובן .  אם כך ,  איך צייץ  " המאזין אבי "  בשידור מבלי ששמע אותו ?  אולי הייתה זו דאחקה פנימית ואולי אי נוחות של סגל לשאול את השאלה .  כך או כך ,  מדובר במהלך תמוה .  אגב ,  מאז עליית הקלטת לכותרות ,  סגל - צייצן מוביל לכל הדעות ,  בחר שלא להתבטא בזירה החביבה עליו .  גם הפרשן הפוליטי הבכיר של החברה אמנון אברמוביץ' מילא פיו מים .  

צעד מוזר נוסף היה ההדלפה המשונה לכתב התקשורת של  " דה מרקר "  נתי טוקר את דבר פרסום הקלטות ערב השידור .  מדובר בצעד חריג שכן במקרים דומים בהם מעוניין כלי תקשורת לבצע מהלך יח"צ או פרומו לפרסום ,  לרוב נעשית  ( אם בכלל )  פנייה לכלי תקשורת פחות נישתי .  ובכלל ,  במקרה של מסך חזק כמו זה שיש ל"החדשות ",  די חריג לפנות לכלי תקשורת אחר ,  בטח לא בידיעה שכוללת את עיקרי הדיווח באופן שאינו משאיר מקום לדמיון .  
האם ייתכן שהמהלך היה בעצם סנדול עצמי מול לשכת רה"מ וגם - אולי - מול מנכ"לי קשת ורשת ,  בבחינת  " עכשיו כשדה מרקר פרסמו - כבר אי אפשר למנוע את שידור הקלטת "?  ואם ענייני לחצים :  בחברת  " החדשות "  הודיעו עם פרסום ההקלטה ש"בחרו לא לשדר חלק מהקטעים ".  האם הייתה זו תוצאה של פשרה בין הצדדים ?  האם קיבלו משהו בתמורה ?   " אין תגובה ".  
מקורות ,  מטבעם ,  הן ישויות אינטרסנטיות ,  ותשלום עבור אייטם אינו מילה מגונה .  עם זאת ,  האם בקלטת קיים באמת ה"אקס פקטור "  העיתונאי המצדיק תשלום ?  כאן כמובן נכנסים שיקולים כמו מחיר ,  עלות ותועלת - אך בה במידה ,  קשה לחמוק מחשיפת וואלה ברנז'ה השבוע ,  לפיה ,  המקור פנה לערוץ עשר ול"ידיעות אחרונות "  כבר בנובמבר 2016 - ונענה בשלילה .  עובדה זו פותחת תיבת פנדורה חדשה :  מדוע פנה המקור ראשית ל"ידיעות אחרונות "  ולערוץ עשר ?  ההנחה המתבקשת היא שבחירתו הייתה לגשת לגופים המזוהים כלעומתיים יותר לרה"מ ,  שכן אלו ישמחו יותר לפרסמם - ולשלם בהתאם .  
ואולם ,  משהדברים לא הסתייעו ,  מדוע חלפו מספר חודשים עד שפנה לנווה אילן ?  ולהיפך :  ייתכן שהוא פנה ראשית או במקביל ל"החדשות "  והמתין שנה ויותר עד לפרסום הקלטת - מה שמחזיר אותנו לנקודת ההתחלה :  מדוע ב"החדשות "  התמהמהו .  והנה סיום אופטימי :  בניגוד לארבע השאלות הקודמות - סביר שלשאלה זו גם ל"החדשות "  אין תשובה .  

השאלות הלא פתורות והחורים בעלילה :  4 הערות על קלטת נתניהו
מי שמכיר את הנפשות לא יכול היה לפספס את בכירי  " החדשות "  יושבים צמודים למסכים ,  במה שנראה כמו אחד ההישגים הגדולים של החברה .  ואולם ,  בניגוד לנחרצות בה הם מגנים על הפרסום ,  ישנן כמה סוגיות שחושפות את הדילמה המערכתית עמה התמודדו .  ואיך קשור המאזין אבי לעניין ? 

