יומיים אחרי ש"ס :  בנט קיבל טלפון מנתניהו
רה"מ התקשר ליו"ר הבית היהודי ,  לראשונה מאז הבחירות ולאחר שכבר שוחח עם לפיד ועם ראשי ש"ס ויהדות התורה .  גורמים בבית היהודי : " נתניהו מנסה להוריד את בנט על הברכיים "
 שיחת הטלפון סוף סוף הגיעה :  יומיים אחרי שדיבר עם יאיר לפיד ונציגי המפלגות החרדיות ש"ס ויהדות התורה ,  ראש הממשלה בנימין נתניהו התקשר היום  ( חמישי )  ליו"ר הבית היהודי נפתלי בנט .  לפי ההערכה ,  נתניהו בירך את בנט על 12 המנדטים שרשימת הבית היהודי קיבלה וכן שוחח עמו על האפשרות לשתף פעולה במסגרת הממשלה הבאה .
 כל הדיווחים ,  הניתוחים והדעות - בוואלה !  בחירות 2013 
העובדה שנתניהו לא מיהר להתקשר לבנט מיד עם היוודע תוצאות הבחירות עשויה להעיד על היחס המסויג של ראש הממשלה כלפי יו"ר הבית היהודי .  זאת בהתחשב בנסיבות שבהן סיים בנט את תפקידו כראש לשכתו של נתניהו ,  בעת שהאחרון כיהן כיו"ר האופוזיציה .  לפי פרסומים שהיו בעבר ,  בנט סיים אז את תפקידו על רקע סכסוך עם רעיית ראש הממשלה ,  שרה נתניהו .
 גם לאחר שבנט זכה בראשות מפלגת הבית היהודי התעכב נתניהו עם הטלפון המברך ,  ורק לאחר כיממה התקשר ליו"ר החדש . 
" ראש הממשלה מנסה להוריד את בנט על הברכיים ומתנהג בצורה לא מכבדת ",  אמרו גורמים בבית היהודי .  חלקם טוענים כי נתניהו  " נוקם "  בבית היהודי על כך שהרשימה זכתה במרבית הקולות בקרב המתנחלים ,  ואילו גורמים אחרים במפלגה הציונית דתית תולים את התנהגותו של נתניהו במשקעים האישיים שהיו בינו לבין בנט .  
את מרבית היום בילה בנט בביתו ברעננה בשיחות עם מקורביו וכן הגיע לניחום אבלים בבית משפחתו של ראש עיריית אריאל רון נחמן ,  שיושבת שבעה ביישוב .  עוד לפני שקיבל את הטלפון המיוחל מנתניהו ,  כבר גיבש בנט את צוות המשא ומתן הקואליציוני של הבית היהודי .  היום מונה עו"ד איתן הברמן לשמש כחבר בצוות מטעמו של בנט ,  ואתמול מונה חבר הכנסת אורי אריאל לראש הצוות .  הברמן מכיר היטב את הפוליטיקה הישראלית בהיותו מומחה משפטי לענייני בחירות ומפלגות .  בעבר הוא שימש כיועץ משפטי של הליכוד וקדימה וכן היה מעורב בניהול מו"מ קואליציוני .
 לקריאה נוספת:מספר 12 בבית היהודי : " שמחה שצה"ל הכניס אותי"דרעי על תכנית לפיד לגיוס : " לא יקום ולא יהיה"ליברמן :  תיק החוץ לא רשום על שמי בטאבו 

יומיים אחרי ש"ס :  בנט קיבל טלפון מנתניהו
רה"מ התקשר ליו"ר הבית היהודי ,  לראשונה מאז הבחירות ולאחר שכבר שוחח עם לפיד ועם ראשי ש"ס ויהדות התורה .  גורמים בבית היהודי : " נתניהו מנסה להוריד את בנט על הברכיים "
 
