פרידמן לנתניהו :  מוכן לפשרות ?  הראה במה מדובר
במאמר שפרסם פרשן הניו יורק טיימס ,  תומס פרידמן ,  הוא כותב כי נתניהו כבר לא נלקח ברצינות .  הצעתו : " די לרמיזות - פנה התנחלויות בגדה ודבר לפלסטינים במקום לקונגרס האמריקאי "
" ישראל במצב מסוכן ,  בפעם הראשונה בהיסטוריה יש לה יחסים גרועים עם שלוש מעצמות אזוריות  טורקיה ,  אירן ומצרים ובמקביל היא מאבדת את התמיכה באירופה ,  ארה"ב היא ידידתה היחידה של ישראל ",  כך כתב היום  ( רביעי )  תומס פרידמן ,  הפרשן הבכיר של הניו יורק טיימס .  פרידמן מבהיר כי ישראל לא אשמה בכל אלו , " אבל היא לעולם לא תשפר את קשריה עם מצרים ,  טורקיה ואירופה מבלי שתקיים מאמץ רציני לצאת באופן בטוח מהגדה המערבית ".  
לדברי פרידמן ,  בתקופה בה קיימת תחזית סבירה שישראל תהפוך למדינה בה מיעוט יהודי שולט על רוב ערבי - אשר תוביל להשוואה המתבקשת עם משטר האפרטהייד בדרום אפריקה , " עליה להשתמש בכל שביב של יצירתיות כדי למצוא דרך בטוחה להקים מדינה פלסטינית בגדה המערבית ".  
" נתניהו לא ניצל את זמנו בלשכה כדי למצוא דרכים להגיע לפיתרון כזה .  הוא בזבז את זמנו בניסיון למנוע הסדר  וכולם יודעים זאת .  אף אחד לא חושב אחרת ".  פרידמן טוען כי הדרך היחידה שבה נתניהו יוכל להילקח שוב ברצינות היא לסכן את הונו הפוליטי ולהפתיע כמה אנשים . " ביבי ממשיך לרמוז שהוא מוכן לעשות פשרות טריטוריאליות כואבות אשר כוללות את ההתנחלויות .  בסדר ,  פרוש מפה על השולחן ובוא נראה על מה בדיוק אתה מדבר .  ומה לגבי פינוי ההתנחלויות הלא חוקיות בגדה שמוקמות על ידי מתנחלים שפועלים נגד רצונה של ממשלת ישראל ?  "  לדעתו של פרידמן ,  צעדים כאלו עשויים לגרום ליריביה של ישראל לקחת את נתניהו ברצינות וכן ילחצו על הפלסטינים להיות  " רציניים באותה המידה ". 
לגבי נאומו המתקרב של נתניהו כתב פרידמן כי זה טיפשי שהוא פונה לקונגרס האמריקאי  " כשלמעשה הוא צריך לפנות לפלסטינים במורד הרחוב ".  פרידמן לא חס על הצד הפלסטיני וציין כי  " טיפשי באותה מידה שהפלסטינים יפנו לאו"ם בבקשה לקבלת מדינה כשהם צריכים לשכנע ישראלים מדוע ממשלת פיוס חמאס-פתח היא טובה להם ולשיקולי הביטחון ". 

פרידמן לנתניהו :  מוכן לפשרות ?  הראה במה מדובר
במאמר שפרסם פרשן הניו יורק טיימס ,  תומס פרידמן ,  הוא כותב כי נתניהו כבר לא נלקח ברצינות .  הצעתו : " די לרמיזות - פנה התנחלויות בגדה ודבר לפלסטינים במקום לקונגרס האמריקאי "
 
