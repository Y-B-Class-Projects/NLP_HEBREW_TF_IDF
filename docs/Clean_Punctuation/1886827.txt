 " שבחי כנר לנתניהו בטקס בכרמל - ניצול פוליטי "
" יזם וסייע "  היו רק חלק מדברי השבח שהרעיף המנחה דן כנר על בנימין נתניהו ,  בטקס לציון שנה לאסון הכרמל ,  שבועות לפני פרסום דו"ח מבקר המדינה .  התגובות במערכת הפוליטית לא איחרו לבוא
 ( צילום :  דניאל בוק ,  עריכה :  יותם בן-דוד )  
בעוד שבועות אחדים צפוי מבקר המדינה ,  מיכה לינדנשטראוס ,  לפרסם דו"ח ובו הוא עשוי למתוח ביקורת חריפה על הממשלה והדרג המדיני אודות תפקודם והיערכותם הלקויה בטרם השריפה בכרמל ,  שהביאה למחיר הנורא של האסון  44 הרוגים .  היום ,  בטקס לציון שנה לאסון ,  ומול המשפחות השכולות ,  בחר מנחה הטקס ,  דן כנר ,  דווקא לשבח את העומד באותה הממשלה בדיוק ,  בנימין נתניהו ,  בטרם עלה לנאום .  כנר אמר כי נתניהו  " יזם ,  רתם ,  עודד ,  הקים וסייע ",  וציין עוד כי ראש הממשלה  " היה הראשון להגיב ולרתום את כל המאמצים "  כדי להתמודד עם האסון .
 בערוץ 2 דווח הערב כי ביום חמישי האחרון ,  כשנתניהו החליט להשתתף בטקס ,  ביקשה לשכתו את דברי הקישור בטקס מלשכת השר לביטחון פנים ,  ולאחר שערכה אותם ועשתה בהם שינויים ,  הוחזרה ללשכת השר לביטחון פנים ומשם למנחה האירוע .  
התגובות במערכת הפוליטית לא איחרו לבוא .  יו"ר מפלגת העבודה ,  ח"כ שלי יחימוביץ' ,  תקפה את הדברים הצורמים ,  ואמרה כי  " שיר ההלל של מנחה הטקס לזכר הנספים היה בגדר ציניות והיעדר רגישות מוחלט .  הדברים הוכתבו מן הסתם בידי לשכת ראש הממשלה ,  אחרת אין להם הסבר הגיוני ".  
יחימוביץ' המשיכה ואמרה כי  " מדובר בניצול ציני של טקס רגיש מאין כמותו .  במיוחד צורם הדבר על רקע חלקו של נתניהו במה שהוביל לאסון :  ייבוש שירותי הכבאות ,  הרעבתם ,  קיצוץ תקנים ,  הזנחה מוחלטת והתנערות של הממשלה מאחריותה לאזרחיה .  מחזה האבסורד הזה מתרחש שעה שמשפחות מבכות את יקיריהן ,  מי שביתם נשרף מתרוצצים בבתי המשפט ,  כדי לקבל פיצוי על מה שנגרם בגלל מחדלי הממשלה ,  דוח המבקר טרם פורסם ,  ונמשכים ניסיונות הפגיעה בכבאים ששבו והתריעו מבעוד מועד מפני האסון ". 
ח"כ יואל חסון  ( קדימה )  אמר כי  " דברי השבח וההלל שנאמרו כלפי נתניהו הינם שיא של חוצפה וחוסר רגישות בוטה .  לא צריך דו"ח מבקר כדי להבין מה קרה באסון ,  דן כנר מסכם זאת כנראה טוב יותר ,  באמצעות מסרים שהוכתבו ע"י לשכת רה"מ במטרה לשטוף לציבור את המוח .  מי שעד לפני יומיים סירב להגיע לטקס הפך אותו בעזות מצח לבמה של פולחן אישיות .  מישהו בלשכת ראש הממשלה התבלבל ושכח שכאן לא צפון קוריאה ". 
בליכוד הגיבו לדברי יואל חסון ואמרו כי  " הוא כנראה צעיר מדי בכדי לזכור שציפי לבני היא זאת שהצביעה בעד סגירת טייסת הכיבוי ב- 2002 .  אותה טייסת שרה"מ נתניהו הקים כיבתה בשנה האחרונה למעלה מ- 50 שריפות ".  
מי שמתח ביקורת על הממשלה בטקס עצמו היה יו"ר הכנסת ,  ראובן  ( רובי )  ריבלין .  במהלך הטקס ,  התייחס ריבלין להיערכות המדינה לאסון ,  ואמר כי  " כבר 63 שנים שאנו נערכים לכל אויב בצבא טילים מערכות מתקדמות ,  ואולם חזית אחת ,  מסוכנת לא פחות ,  הזנחנו .  כשלנו בהיערכות ולו הבסיסית מצד איתני הטבע .  מדינת ישראל המנהלת סדר יום ביטחוני מורכב בתושייה אומץ וחוכמה ,  הבטוחה בעצמתה הצבאית נתפסה לפני שנה בלהבות האש ללא מוכנות עם מערך כבאות לקוי  כבאיות ישנות ומעטות ,  מחסור בכוח אדם ,  ללא תכנית ותרגול להתמודדות עם אסון טבע בממדים אלה ". 
ריבלין פנה לבני המשפחות ואמר כי  " אתם למדתם מהו מחיר כבד ,  הכבד מכל  מחירה היקר של השאננות .  אני יודע שהכאב והעוול בוער בקרבכם .  אתם דורשים צדק ולא עריפת ראשים אקראית .  אנו לא נצא ידי חובת אהוביכם אלא רק על ידי תפיסת אשמים ותלייתם .  עלינו לתרגם הכעס לעריכת רפורמה מקיפה להתגוננות מול אסונות טבע והתקפות על העורף  רפורמה עליה הצביעה בעבר ועדת וינוגרד ". 
מלשכת ראש הממשלה נמסר בתגובה כי  " אכן ראש הממשלה היה הראשון שזיהה את גודל האסון ,  הביא מטוסי כיבוי מ-18 מדינות זרות ויזם הקמת טייסת כחול-לבן שכיבתה בשנה האחרונה 150 שריפות ".  

" שבחי כנר לנתניהו בטקס בכרמל - ניצול פוליטי "
" יזם וסייע "  היו רק חלק מדברי השבח שהרעיף המנחה דן כנר על בנימין נתניהו ,  בטקס לציון שנה לאסון הכרמל ,  שבועות לפני פרסום דו"ח מבקר המדינה .  התגובות במערכת הפוליטית לא איחרו לבוא

