ראש הממשלה מתח גיד ברגלו במהלך משחק כדורגל
במסגרת תכנית תיירות המלווה אותו בימים האחרונים ,  השתתף רה"מ במשחק בין בני נוער יהודים וערבים ,  כשהוא החליק וקרע את גיד רגלו השמאלית ובשבועות הקרובים יהיה עם גבס
ראש הממשלה ,  בנימין נתניהו ,  מתח גיד ברגלו בצהריים  ( שני )  ,  במהלך משחק כדורגל של ארגון  " צו פיוס "  עם בני נוער בגילאי 13-14 ,  יהודים וערבים בירושלים ,  שנערך כחלק מתכנית תיירות אליה מתראיין ראש הממשלה .  בעת המשחק החליק נתניהו ,  אך החליט להמשיך לשחק ואף כבש שער .  בסיומו ,  נסע ראש הממשלה לביתו ,  שם נבדק על ידי רופאו האישי ,  ד"ר צבי ברקוביץ' ,  שאיבחן כי ראש הממשלה מתח את הגיד .  בעקבות הפציעה התבטלה ישיבת סיעת הליכוד השבועית .
 מאוחר יותר ,  עבר נתניהו בדיקות של אורתופד מומחה וכן בדיקת CT בבית החולים הדסה הר הצופים בירושלים ,  ובסיום הבדיקות אושרה האבחנה כי הוא סובל מקרע בגיד רגלו השמאלית .  מלשכת ראש הממשלה נמסר כי  " נתניהו נבדק בבית החולים על ידי האורתופד המומחה הדר ליאון קפלן ,  שאישר את החשש לקרע בגיד ולכן גובסה רגלו השמאלית של נתניהו ".  עוד נמסר כי נתניהו שב הערב לביתו ומחר יחזור לעבוד מלשכתו .  
נתניהו מלווה בימים האחרונים על ידי פיטר גרינברג ,  עיתונאי אמריקאי מוכר ,  המגיש את תכנית התיירות הבינלאומית  " The Royal Tour ",  בה ראשי מדינות מהווים מדריכי התיירות בארצם .  
התוכנית אליה מצטלם נתניהו היא אחת מתכניות התיירות הפופולריות בארה"ב ,  ובעבר השתתפו בפרקים מלך ירדן עבדאללה ,  מלך פרו ונשיא מקסיקו .  נתניהו ,  שפתח בסוף השבוע את הסיור בטיול אופניים בראש הנקרה ,  ילווה בשבוע הקרוב את גרינברג במבחר אתרי תיירות בישראל ,  במטרה להראות את  " ישראל האחרת ",  כפי שהדגיש בסוף השבוע .
 ראש הממשלה כבר מעד בעבר במהלך סיור בשטח ,  ובנובמבר 2009 במהלך ביקור בבסיס חיל הים בחיפה החליק וכמעט נפל לים מסירת ה"מורנה "  של החיל .  אז ביקשו מארחיו של נתניהו - הרמטכ"ל דאז רב אלוף גבי אשכנזי ומפקד חיל הים האלוף אלי מרום - להראות לו את ספינת הגומי ,  ובמעבר בין כלי השיט ,  לאחר הירידה בסולם ,  ראש הממשלה החליק ונתפס על-ידי המאבטח הצבאי שהוצמד לו .  גם אז ארעה הנפילה לעיני המצלמות ,  אך נתניהו קם מיד על רגליו והמשיך בסיור .  
לפניות לכתבת - tal_sh@walla.net.ilלפניות לכתב - pinhas_wolf@walla.co.il 

ראש הממשלה מתח גיד ברגלו במהלך משחק כדורגל
במסגרת תכנית תיירות המלווה אותו בימים האחרונים ,  השתתף רה"מ במשחק בין בני נוער יהודים וערבים ,  כשהוא החליק וקרע את גיד רגלו השמאלית ובשבועות הקרובים יהיה עם גבס

