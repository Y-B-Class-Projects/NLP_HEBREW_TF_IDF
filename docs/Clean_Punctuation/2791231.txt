המאבק בביטול חוק המסתננים :  דגל שחור נגד בג"צ
ראש הממשלה ושר הפנים התייצבו בראש האספסוף המפגין נגד החלטת בג"צ ומאיים למוטט את שלטון הצדק והחוק בישראל .  אם הממשלה לא תפעל על פי הפסיקה ,  היא תעשה עוול למהותה של ישראל כמדינת חוק וצדק
המפגינים נגד החלטת בג"צ הנאורה ,  האנושית ,  המעוררת גאווה בלב כל נפש מוארת ,  הניפו דגלים שחורים שנועדו להגיד משהו מתועב כלשהו  ( שהחלטת בג"צ מסוכנת כמו דעאש או משהו כזה )  ,  אבל לא יעזור להם שום דבר :  הם עצמם הפכו בהנפת הדגלים השחורים לסוג מטאפורי של דעאש .  נכון ,  הם לא עורפים ראשים ,  תודה לאל ,  אבל הם מגלים סוג של גזענות נוראה ,  שנאת האחר ושלילת הצדק ובית המשפט הגבוה לצדק באופן המניף מעליהם דגל שחור של אי-חוקיות .
 העובדה שגדעון סער ,  שר הפנים הפורש - בתקווה שאכן יפרוש ,  כי הוא מדבר כאילו זה כבר לא עומד על הפרק - מעז את פניו כלפי החלטת בג"צ וקורא  " להרחיב את חולות "  מעידה כמה אפלה ומסוכנת היא מהותו הפוליטית של  " האיש הליברלי במשקפיים מצפון ת"א ",  כפי שהצטייר לעינינו עד שהתמנה לשר פנים ונחשפו פניו האמיתיות .
 וצריך לומר :  אם ממשלת ישראל וכנסת ישראל ,  ובעיקר ראש ממשלת ישראל ,  לא יכופו את ראשם בפני החלטת בג"צ ולא יפעלו ברוחה ,  אנחנו נעשה עוול גדול לא רק ל-60 אלף הפליטים שברחו אלינו ,  אלא לכל מהותה של ישראל כמדינת חוק וצדק .  הפעם האחרונה שבה נרמסה ככה הרוח הדמוקרטית שלנו הייתה כשאריאל שרון קרא למשאל עם בליכוד על ההתנתקות וכשהתקבלו תוצאותיו ששללו את ההתנתקות ,  הוא פשוט זרק אותן לפח והתעלם מהן .  ראו מה קרה .  
אם ממשלת ישראל וכנסת ישראל יזרקו לפח את החלטת בג"צ ,  יונף מעל כולנו הדגל השחור של רמיסת החוק .  נתניהו וסער באמת חושבים ,  ביהירותם האטומה ,  שהם יותר חכמים מבג"צ ויותר צודקים ממנו .  הם פשוט לא מסוגלים להבין ולהפנים שהם טועים ,  טועים לגמרי .  כל מה שנדרש מהם כדי לפתור את בעיית הפליטים מחד ואת בעיית תושבי דרום תל אביב מאידך ,  הוא לתת היתר עבודה מידי לכל הפליטים ,  עם הבטחת בונוס מיוחד לכל מי שיעשה את זה מחוץ לתל אביב  הקלות מס ,  נניח .  די בהחלטה פשוטה אחת כזאת כדי לפתור את עיקר הבעיה ולהישאר מדינת חוק ,  צדק וחסד מינימלי .  
ראש הממשלה הרי התגאה שהגדר עם מצרים חסמה כליל את כניסת הפליטים .  מדובר עכשיו בכמות נקודתית של בני אדם .  אז איך אפשר להפגין כמות כזו של רוע אנושי ,  אטימות וגזענות יהודית ?  איך אפשר להיות בעלי לב אטום כל כך למי שנסו אלינו מאימת מולדתם ומצוקת חייהם ?  הרי אילו יכולנו לגרש אותם ,  על פי אמנות האו"ם ,  היינו מגרשים אותם .  איננו עושים זאת מסיבה חוקית פשוטה אחת :  אנחנו חתומים על אמנות בינלאומיות האוסרות עלינו לגרש אותם ,  משום שהם עונים על ההגדרות הבינלאומיות לפליט .  
כשנתניהו אומר שהם פשוט  " מהגרי עבודה "  - הוא פשוט משקר .  הרי אילו היו אכן מהגרי עבודה ,  היינו יכולים לגרש אותם .  איננו עושים זאת משום שהם מוגנים על ידי אמנות בינלאומיות .  כלומר ,  לא רק נגד הנחיית בג"צ יוצאים נתניהו וסער - שלא לדבר על חברת כנסת מחפירה ופרימיטיבית כמו מירי רגב - אלא נגד החוק הבינלאומי .  כלומר ,  גם נגד בג"צ הישראלי וגם נגד בג"צ העולמי .  הכול בשם אי-הבנה עמוקה ,  שהיא גם אי-הבנה אנושית וגם אי-הבנה מוסרית ורוחנית .  
כיהודים ,  כישראלים ,  כפליטי שואה שהתדפקו על שערי מדינות רבות ולא נענו ,  אנחנו מחויבים להפגין אנושיות מינימלית כלפי הפליטים האלה .  כמי שקוראים בימי החגים האלה שוב ושוב את הפסוקים האלוהיים  " ואהבת את הגר ",   " לא תונה את הגר "  וכו'  ( גר הוא זר הגר בארץ אחרת ,  לא  " גר "  במשמעות הרבנית הדוחה )  ,  אנחנו חייבים במינימום של התנהגות אנושית כלפיהם .  רק תנו להם רישיון עבודה .  מה ביקשנו בסך הכול ?  מה מבקש העולם ?  מה מבקש בג"צ ?  מה מבקש הצדק ? 
ושימו לב :  בשעה שאנחנו מתקמצנים עד בוש על 60 אלף הפליטים האלה ,  מענים אותם ,  מציקים להם ,  נוהגים כלפיהם בהונאה רעה ,  פתחה טורקיה את גבולותיה למיליון וחצי פליטים סורים ,  רבים מהם כורדים ,  שעמם יש לטורקים מאבק מר במשך שנים או ליזידים שכלל אינם מוסלמים .  אנחנו ,  עם זאת ,  מביאים דוגמאות רעות מכל העולם כדי להוכיח שמותר לבזות את הצדק ,  מותר לרמוס את הפליטים ,  מותר להתנהג בחזירות ולהניף דגל שחור מעל ההתנהגות האנושית המינימלית ומעל בג"צ .בוז לנו ,  בוז לנתניהו וסער .
 כמי שמאמין באלוהים באופן מוחלט - לא האלוהים של חובשי הכיפות הגזעניים ,  אלא אלוהים שאומר  " חסד חפצתי ולא זבח "  - אני אומר לנתניהו ולסער ולעצמנו ,  אם נחטא בדבר הזה - לא תהיה לנו סליחה .  
לכל הטורים של מנחם בן בוואלה !  דעות
מעוניינים לפרסם מאמר במדור הדעות ?  כתבו לנו למייל op-ed@walla.net.il
המאמרים המתפרסמים במדור הדעות משקפים את עמדת הכותבים בלבד 

המאבק בביטול חוק המסתננים :  דגל שחור נגד בג"צ
ראש הממשלה ושר הפנים התייצבו בראש האספסוף המפגין נגד החלטת בג"צ ומאיים למוטט את שלטון הצדק והחוק בישראל .  אם הממשלה לא תפעל על פי הפסיקה ,  היא תעשה עוול למהותה של ישראל כמדינת חוק וצדק

