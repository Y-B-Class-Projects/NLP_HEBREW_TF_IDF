נתניהו צפוי להיחקר היום בפעם השישית : " יוטחו בו חומרים חדשים "
 ראש הממשלה ייחקר במעונו פעם נוספת סביב פרשת המתנות ,  כשהחוקרים יציגו בפניו את עדויותיהם של מילצ'ן ,  העוזרת שלו ועד המדינה ארי הרו .  לפי ההערכות ,  בתום החקירה יועברו החומרים לסיכום לקראת הגשתם לפרקליטות
ראש הממשלה בנימין נתניהו צפוי להיחקר היום  ( ראשון )  בפעם השישית ,  כשהחקירה אמורה לעסוק בפרשת המתנות ,  המכונה  " תיק 1000 ".  חוקרי יאח"ה ,  בפיקודו של תת-ניצב כורש ברנור ,  אמורים להגיע למעון ראש הממשלה ברחוב בלפור בירושלים ולהציג בפניו את יתרת חומרי החקירה בפרשה ,  שבה מעורבים שורת אנשי עסקים בכירים .  
החקירה צפויה להיות  " חקירת הטחות ",  שבה יוצגו נושאים שעלו מעדותו השנייה של איש העסקים ארנון מילצ'ן ,  שניתנה תחת אזהרה בשגרירות ישראל בלונדון ;  וכן מעדותה של העוזרת שלו ,  הדס קליין ,  ומעדותו של ראש הסגל לשעבר של נתניהו ,  ארי הרו ,  שהפך לעד מדינה בתיק 1000 ובתיק 2000 ,  שבו נחקרים יחסיהם של ראש הממשלה ושל מו"ל ידיעות אחרונות ארנון מוזס .  
עוד בוואלה !  NEWS:צה"ל ביצע ירי אזהרה לעבר עמדה של צבא סוריה ברמת הגולןהעיתונאית הדס שטייף ואישה נוספת טוענות :  אולמרט הטריד מיניתאל חרירי נפגש עם מקרון : " אשוב ללבנון עד יום רביעי "  
לדברי גורם המקורב לחקירה ,  החקירה השישית של נתניהו עשויה להיות דרמטית ובעלת משמעות רבה ,  מאחר שראש הממשלה ייחשף בפני חומרי חקירה חדשים ,  שלא הוזכרו עד כה בתקשורת .  לפי ההערכות ,  בתום החקירה ,  יעברו החוקרים שאמונים על התיק ,  תחת פיקודו של סגן-ניצב מומי אבן צור ,  לסכם את התיק לקראת העברתו לפרקליטות .
 בסוף השבוע היה זה מילצ'ן עצמו שנערך לקראת סיום חקירת תיק 1000 וההשלכות של כך עליו .  מילצ'ן כינס בדירתו בלונדון את כל יועציו הקרובים והקים מעין  " חדר מצב ".  בין העוזרים שנכחו בהתייעצות ,  עורך דינו בועז בן צור ,  יועץ התקשורת רונן צור והעוזרת הדס קליין .  
השבוע פורסמה בערוצי הטלוויזיה עדותה של קליין במשטרה לפיה בני הזוג נתניהו ביקשו ממילצ'ן לרכוש עבורם שמפני וסיגרים .  על פי תמלילי החקירה ,  קליין  שאינה מוגדרת כחשודה בפרשה ,  אלא כ"אשת מפתח "   הבהירה כי רכישת המתנות לא הייתה ביוזמתו של מעסיקה ,  או של ג'יימס פאקר ,  איש העסקים הנוסף ששמו נקשר בפרשה .  

נתניהו צפוי להיחקר היום בפעם השישית : " יוטחו בו חומרים חדשים "
 ראש הממשלה ייחקר במעונו פעם נוספת סביב פרשת המתנות ,  כשהחוקרים יציגו בפניו את עדויותיהם של מילצ'ן ,  העוזרת שלו ועד המדינה ארי הרו .  לפי ההערכות ,  בתום החקירה יועברו החומרים לסיכום לקראת הגשתם לפרקליטות

