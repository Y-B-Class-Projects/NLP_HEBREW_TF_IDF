המסמכים שהודלפו חושפים : " המוסד סתר עמדת נתניהו לגבי איראן "
 רשת אל-ג'זירה החלה לחשוף חלק ממסמכי ה-"Spy Cables ",  ולפיהם המוסד קבע ב-2012 כי טהראן לא מעשירה אורניום ברמה הנדרשת לפיתוח הפצצה ,  בניגוד לדברי ראש הממשלה ובדומה לעמדה האמריקנית .  עוד נחשף כי ה-CIA ניסה לחדור לשורות חמאס
רשת אל-ג'זירה החלה הערב  ( שני )  לפרסם חלק מהמסמכים המודיעיניים שבידיה ,  הכלולים במאגר המכונה Spy Cables ,  שאותו חלקה עם הגרדיאן הבריטי .  מהמסמכים עולה לכאורה כי כמה שבועות אחרי הנאום המפורסם של ראש הממשלה בנימין נתניהו באו"ם בשנת 2012  שבו טען כי טהראן נמצאת במרחק של שנה מייצור פצצה גרעינית  שלח המוסד לסוכנות הביון של דרום אפריקה דוח סודי ,  שלפיו איראן  " לא מבצעת את הפעילות הנדרשת לייצור נשק להשמדה המונית ".  
אל-ג'זירה :  נדליף בקרוב מסמכי ריגול של המוסד הנוגעים לאיראן
על פי הדוח הסודי ששלח המוסד , " איראן מנסה לצמצם את הפערים בתחומים שנראים כלגיטימיים ,  בהם העשרת אורניום ,  מה שיאפשר לה פחית את הזמן הדרוש לייצור נשק להשמדה המונית מהרגע שבו ההוראה לכך ניתנה ".  עם זאת ,  הדוח קובע כי  " לא נראה שאיראן מוכנה להעשיר אורנים לרמה הנדרשת עבור פיתוח פצצה גרעינית ".  המוסד העריך כי לאיראן יש  " כמאה קילוגרמים של אורניום מועשר ברמה של 20% "  - שדוללו במסגרת הסכם הביניים בין טהראן למעצמות .  
הדוח של המוסד מדגיש את הפער בין ההצהרות הפומביות של נתניהו לבין הערכת המוסד .  נתניהו טען בנאום ב-2012 כי  " עד האביב הבא ,  לכל היותר עד הקיץ הבא ,  במסגרת רמת ההעשרה הנוכחית ,  הם יסיימו את שלב ההעשרה האמצעי ויעברו לשלב הסופי .  משם ,  זה עניין של כמה חודשים ,  ייתכן אף של כמה שבועות ,  עד שהם ישיגו מספיק אורניום מועשר בשביל הפצצה הראשונה ".  
ההדלפות מתפרסמות על רקע המשא ומתן בין שש המעצמות לבין איראן סביב תכנית הגרעין שלה .  הדוח של המוסד משקף גם את העמדה האמריקנית ואת עמדת ממשל אובמה ,  שבניגוד לנתניהו סבורים כי טהראן אינה קרובה לייצור פצצה .  
עוד עולה מהדוח כי סוכנות הביון המרכזית של ארצות הברית ,  ה-CIA ,  ניסתה לחדור לשורות חמאס .  סוכנים של ה-CIA ושל סוכנות הביון של דרום אפריקה נפגשו בשנת 2012 במזרח ירושלים על רקע עימותים בין כוחות הביטחון לחמאס .  על פי מזכר שנשלח לפרטוריה ב-29 ביוני 2012 ,  סוכני ה-CIA  " היו נואשים להשיג גישה לחמאס ברצועת עזה וככל הנראה רצו שסוכני ה-SSA יסייעו להם ".  

המסמכים שהודלפו חושפים : " המוסד סתר עמדת נתניהו לגבי איראן "
 רשת אל-ג'זירה החלה לחשוף חלק ממסמכי ה-"Spy Cables ",  ולפיהם המוסד קבע ב-2012 כי טהראן לא מעשירה אורניום ברמה הנדרשת לפיתוח הפצצה ,  בניגוד לדברי ראש הממשלה ובדומה לעמדה האמריקנית .  עוד נחשף כי ה-CIA ניסה לחדור לשורות חמאס

