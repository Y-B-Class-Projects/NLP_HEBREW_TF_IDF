לאחר דחיית בקשתה :  שרה נתניהו תערער לבית הדין הארצי לעבודה
רעיית ראש הממשלה ביקשה לערער על פסק דין בעניינו של גיא אליהו ,  עובד מעון ראש הממשלה לשעבר ,  בגין עוגמת נפש והפרת זכויות .  לאור דחיית הבקשה על ידי רשם בית הדין לעבודה ,  היא צפויה לערער
בית הדין הארצי לעבודה דחה הבוקר  ( שני )  את בקשתה של רעיית ראש הממשלה שרה נתניהו לערער על פסק הדין שניתן בתיק גיא אליהו ,  עובד מעון ראש הממשלה לשעבר שתביעתו בגין עוגמת נפש והפרת זכויות התקבלה בבית הדין האזורי לעבודה בירושלים .  נתניהו חויבה בהוצאות משפט בסך 3,000 שקלים .  
הרשם כאמל אבו קאעוד קבע היום כי נתניהו  " יכולה הייתה להגיב לקביעות בדבר העסקה פוגענית לפני שקיבלו אישור בפסק הדין של בית הדין האזורי ומשלא עשתה כן ,  היא אינה זכאית לערער על קביעות אלו .  זאת כמובן ,  בנוסף לעובדה שבאופן פורמלי ,  נתניהו אינה צד להליך ,  שהתנהל בין שני העובדים לשעבר לבין משרד ראש הממשלה ומי שהיה אז סמנכ"ל במשרד וממונה על מעון ראש הממשלה ,  עזרא סיידוף ".  
עוד קבע הרשם אבו קאעוד כי הוא דוחה את בקשתה של נתניהו בשל העובדה שסיכויי הערעור שהוגש על פסק הדין של בית הדין האזורי אינם גבוהים ,  שכן מדובר בקביעות עובדתיות ,  שאינן מצדיקות התערבות של בית הדין הארצי .  
בתגובה להחלטת בית הדין הארצי לעבודה מסר עו"ד יוסי כהן ,  בא כוחה של רעיית ראש הממשלה ,  כי בכוונתו להגיש ערעור על החלטה זו לבית הדין הארצי לעבודה .
 הדחייה היום דומה לדחיית בקשתה של נתניהו על ידי רשם בית הדין לערער על הפסיקה בתיק מני נפתלי ,  אב הבית לשעבר במעון ראש הממשלה שלפי בית הדין האזורי לעבודה בירושלים ,  היה  " חשוף לתנאי העסקה פוגעניים ".  בעקבות דחייה זו הגישה נתניהו ערעור נוסף לבית הדין הארצי לעבודה .  

לאחר דחיית בקשתה :  שרה נתניהו תערער לבית הדין הארצי לעבודה
רעיית ראש הממשלה ביקשה לערער על פסק דין בעניינו של גיא אליהו ,  עובד מעון ראש הממשלה לשעבר ,  בגין עוגמת נפש והפרת זכויות .  לאור דחיית הבקשה על ידי רשם בית הדין לעבודה ,  היא צפויה לערער

