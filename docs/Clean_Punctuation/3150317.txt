כחלון לדרעי :  נתניהו מבין שבלעדי הוא לא יהיה ראש ממשלה ? 
בישיבת ראשי סיעות הקואליציה דנו השרים בחקיקה עוקפת בג"ץ ובהצעות לעיגון בחוק של פסקת התגברות שתאפשר להגביל את כוחו של בית המשפט העליון .  היועמ"ש הביע נכונות לבחון הצעות ברוח זו ,  תוך קביעת רוב גדול של ח"כים לחקיקה מחדש או רוב של שופטים לצורך ביטול חוקים
שר האוצר משה כחלון תהה היום  ( ראשון )  באזני שר הפנים אריה דרעי במהלך ישיבת ראשי סיעות הקואליציה אם  " ביבי מבין שבלעדי הוא לא ראש ממשלה ולא יהיה ?  ".  הישיבה התקיימה בצל המתיחות הפוליטית ,  המשפטית והמדינית סביב עתידם של המסתננים ומבקשי המקלט בישראל - וההצעות לקדם חקיקה עוקפת בג"ץ בהקשר של  " חוק המסתננים "  שנפסל בעבר .  בתום הישיבה סוכם להמשיך את הדיון בימים הקרובים .
 בישיבה השתתף היועץ המשפטי לממשלה אביחי מנדלבליט ,  שהציג את עמדתו בנוגע להצעות השונות שהקואליציה מבקשת לקדם לחקיקה עוקפת בג"ץ באמצעות חקיקת פסקת התגברות וכן את עמדתו בנוגע להסכם הגירוש למדינה שלישית .  לדברי מנדלבליט בתנאים מסוימים הוא יהיה מוכן לבחון עיגון של פסקת ההתגברות במסגרת תיקון לחוק יסוד החקיקה .  
עוד בוואלה !  NEWS:נתניהו מקדם חוק עוקף בג"ץ אף שהצהיר ש"נוריד חוק שיפגע בביהמ"ש"נתניהו מקדם חקיקה עוקפת בג"ץ - חרף התנגדות כחלוןנתניהו בכנס סגור :  נחזיר המסתננים לארצם בגירוש - או דרך חקיקה .  האזינו 
מנדלבליט ציין כתנאים קביעת רוב גדול של ח"כים שיידרש לחקיקה מחדש של חוק שפסל בג"ץ או באמצעות קביעת דרישות סף לרוב של שופטים לביטול חוקים ,  של שישה מתוך תשעה .  לאחר הישיבה אמר כחלון ,  שהגיע לוחמני לאחר ששמע בבוקר שרים מהליכוד מתראיינים ומאיימים בבחירות סביב חקיקת פסקת ההתגברות ,  כי מפלגת כולנו בראשותו תתמוך  " בכל פתרון שייתן מענה לבעיית המסתננים "  וכי  " כל שאר הגחמות לא על הפרק ". 
ראש הממשלה בנימין נתניהו אמר אחרי הישיבה ,  בפתח ישיבת הממשלה שהתקיימה לאחריה ,  כי הדיון היה חשוב וכי יהיו דיוני המשך בעקבותיו בהמשך השבוע . " יש לנו רצון להביא לפתרונות מאוזנים ונכונים ",  הוסיף . " זה דיון שלא התקיים למעלה מעשור ".  לפי גורם בקואליציה ,  נתניהו  " התקרר ",  ואמר כי המודל בו תמך בתחילה ,  המודל הבריטי ,  הינו  " קיצוני ". 
גורמים בסביבתו של ראש הממשלה אמרו כי נתניהו עדיין מתכוון לקדם פסקת התגברות מורחבת ,  תוך כמה דיונים מהירים ,  וכי כבר מחר יתקיים דיון נוסף בנושא .  לדבריהם ,  בישיבה היום התברר שהיועמ"ש אינו מתנגד עקרונית למהלך ,  ונתניהו מעריך כי יושג למהלך רוב .  
שר התיירות יריב לוין אמר לאחר הישיבה כי במהלכה התקבלה דעתו כי אין מקום לחוקק  " פסקת התגברות נקודתית "  רק בעניין הזרים המיועדים לגירוש ,  מכיוון שמדובר במהלך  " בעייתי משפטית ומהותית ".  לדבריו , " זו עמדה רוחבית שמקובלת לא רק על היועץ המשפטי לממשלה ,  אלא על כל מי שעוסק בסוגיות האלה ".  בדבריו השיב לוין לשר כחלון וטען כי העברת משרד הכלכלה לידי מפלגתו לא היה חלק מהסכם הקואליציוני עמה . 
" אנחנו לא נצמדים להסכמים ,  החיים הם דינמיים ונגיע להבנות ",  הוסיף . " פסיקות בג"ץ מונעות את הוצאת המסתננים ולכן כולם מבינים שצריך לעשות את זה ".  שר החינוך נפתלי בנט הביע תמיכה  " בכל גרסה של חקיקה "  והוסיף כי  " לנוכח הכרסום המתמשך בכוח של הרשות המבצעת בשנים האחרונות הגיע הזמן שהשופטים יחזרו לשפוט והממשלה תחזור למשול ,  חשוב שנעבור ממילים למעשים ".  

נתניהו ,  המגובה על ידי בכירי הליכוד והבית היהודי ,  מעוניין לקדם חקיקה של פסקת התגברות ,  שתאפשר לחדש את מעצרם של השוהים הבלתי חוקיים למשך תקופות ארוכות - למרות פסיקת בג"ץ שאסרה על כך .  נתניהו הביע לאחרונה תמיכה בגרסה רחבה של חקיקה ,  שלא תיגע לסוגיית המסתננים בלבד ,  אלא תשנה עקרונית ומשמעותית את היכולת של בית המשפט לפסול חוקים של הכנסת .
 פסקת ההתגברות היא אחת מהשאיפות הגדולות של הימין זה שנים ,  זאת בשל תסכול עמוק מעוצמת ההתערבות של בית המשפט בסוגיות הקשורות לפלסטינים ,  לבנייה בהתנחלויות ולפינוי מאחזים ,  וכן הקשיים שהוא מערים על יישום מדיניות הממשלה בריבוי פסילת חוקים .  בעבר נתניהו התנגד ואף בלם ניסיונות חקיקה שנועדו לשנות את האיזון בין הרשויות ,  והגן על עצמאות שופטי בג"ץ ,  אך על רקע הלחץ הכבד בימין לגרש את מבקשי המקלט הוא שינה את עמדתו .  
בתחילת החודש ,  אחרי שביטל את ההסכם עם נציבות הפליטים של האו"ם להוצאת כ-16 אלף מבקשי מקלט למדינות מערביות ,  הודיע נתניהו כי יקדם חקיקה עוקפת בג"ץ שתאפשר לכלוא לתקופות זמן ממושכות מבקשי מקלט שיסרבו לצאת מהארץ .  בהמשך הודיע כי הוא מעוניין בפסקת התגברות רחבה ,  על אף התנגדותו הידועה של כחלון ,  שאף מעוגנת בהסכם הקואליציוני של כולנו .  
על שולחנה של הקואליציה מונחות שלוש הצעות לחקיקת פסקת ההתגברות :  הגרסה הרחבה ביותר ,  שאותה העלה השר יריב לוין ושאותה נתניהו ביקש לבחון ולקדם ,  מבוססת על המודל הבריטי - ששולל מבית המשפט את הסמכות לפסול חוקים .  במקום זאת ,  במסכותו להחזיר אותם לדיון נוסף .  
הצעה נוספת ,  של ראשי הבית היהודי נפתלי בנט ואיילת שקד ,  היא להוסיף פסקת התגברות תיקון לחוק יסוד :  כבוד האדם וחירותו ,  מה שיאפשר לכנסת לחוקק מחדש חוקים שנפסלו ברוב מסוים .  בגרסה השלישית והמצומצמת ביותר בין ההצעות ,  פסקת ההתגברות תתווסף לחוק הכניסה לישראל ותאפשר לעקוף את בג"ץ רק בנושא המסתננים .  יו"ר סיעת כולנו ,  רועי פולקמן ,  הציע בסוף השבוע פתרון נוסף להסדרת היחסים בין בית המשפט והכנסת ,  ולפיו בג"ץ יוכל לפסול חוקים רק ברוב של 11 שופטים ,  והכנסת תוכל לחוקק מחדש חוק שנפסל ברוב גדול של 70 עד 80 ח"כים בכנסת .
 עם זאת ,  בנט התייחס לנושא ביומן הבוקר של רשת ב' ,  והבהיר כי  " יש את הפסקה הנקודתית לחוק המסתננים בה כחלון תומך ובקצה השני הצעת החוק לפי המודל הבריטי ,  שבה ראש הממשלה תומך .  באמצע יש את הגרסה הרחבה .  אנחנו נתמוך בכל נוסח שיביא פתרון ".  
על אף ששר האוצר הבהיר כי הוא יתמוך רק בפתרון הנקודתי ,  בליכוד סבורים כי בחסות משבר המסתננים ,  הלחץ עשוי לגרום לו להתפשר ולהסכים לחקיקה רחבה . " אם זה יהיה הפתרון היחיד ,  כחלון לא ירצה להיות זה שמשאיר את המסתננים במדינת ישראל ",  אמר בכיר בליכוד לוואלה !  NEWS .  
שר האוצר כלל לא הגיע לישיבת ראשי הקואליציה הראשונה שדנה בנושא בשבוע שעבר .  בכולנו מתעקשים כי לא תהיה פסקת התגברות רחבה ואומרים כי מדובר בכלל ב"קרב תרנגולים "  בין נתניהו לבין בנט על קולות הבייס הימני .  
מיד אחרי שנתניהו הודיע על תמיכתו בפסקת התגברות ,  בנט ושקד התחילו ללחוץ עליו לקדם את זה באופן מידי ,  ותוך מספר ימים כבר הציגו שתי גרסאות אפשריות לחקיקה .  נתניהו ,  שרצה למנוע מהבית היהודי לאגף אותו מימין ,  הורה ליריב לוין להביא גרסה משלו ,  וזו הגרסה שהוא מקדם .  בישיבת ראשי הקואליציה הקודמת פרץ עימות בין בנט ללוין ,  שהתכתשו ביניהם על הגרסאות השונות לחקיקה וכן על הדחיפות בה בנט דרש לאשר אותה .
  ( עדכון ראשון 06:00 )  

כחלון לדרעי :  נתניהו מבין שבלעדי הוא לא יהיה ראש ממשלה ? 
בישיבת ראשי סיעות הקואליציה דנו השרים בחקיקה עוקפת בג"ץ ובהצעות לעיגון בחוק של פסקת התגברות שתאפשר להגביל את כוחו של בית המשפט העליון .  היועמ"ש הביע נכונות לבחון הצעות ברוח זו ,  תוך קביעת רוב גדול של ח"כים לחקיקה מחדש או רוב של שופטים לצורך ביטול חוקים

