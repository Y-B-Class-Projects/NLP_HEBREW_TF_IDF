ברק לתלמידים : " די להתבכיינות על שליט "
 כמיליון וחצי תלמידים חזרו ללימודים .  רה"מ והשרים סיירו בבתי הספר ונתקלו בשאלות קשות .  השר ברק : " פועלים לשחרור שליט ,  אך לא בכל מחיר "
  ( צילום :  נעם כהן ,  שי מכלוף וגדעון צנטנר )   ( עריכה :  גדי וינסטוק ) 
שרי הממשלה והעומד בראשה הגיעו היום  ( שלישי )  לבתי הספר השונים בארץ לרגל פתיחת שנת הלימודים תש"ע .  התלמידים בבתי הספר לא עשו חיים קלים לשרי הממשלה והחלו לשאול אותם על הנושאים עליהם הם אמונים .
 הנושא הרגיש של החזרת החייל החטוף גלעד שליט עלה בפגישות בין השרים וראש הממשלה לתלמידי בתי הספר .  ראש הממשלה ,  בנימין נתניהו ,  הגיע הבוקר עם שר החינוך גדעון סער לבית הספר  " יחד "  במודיעין .  לימד את הילדים על מורשת מודיעין בתקופת החשמונאים ולאחר מכן ענה לשאלותיהם של התלמידים .  התלמידה יעל שאלה מתי יחזירו את גלעד שליט .  בתשובה אמר נתניהו : " אנחנו לא מפסיקים לעבוד בכיוון הזה ".  מפגש עם תלמידי כיתה ג' ,  סיפר נתניהו כי כשהוא היה בגילם  " היו שני דברים שחיזקו אותנו .  היינו ביחד כל הזמן .  לא היה הבדל בין חילונים לדתיים או בין ספרדים לאשכנזים .  ידענו למה אנו שייכים ". 
גם שר הביטחון אהוד ברק נתקל הבוקר בשאלה מה עושה הממשלה כדי לשחרר את ושליט והגיב במילים חריפות  " אני מציע לכולם ,  לחשוב עד הסוף ,  על המשמעות של המהלך הזה .  אני אומר שלא בכל מחיר ולא בכל מצב .  כל הזמן נעשות פעולות לשחרור גלעד שליט על ידי טובי המוחות של מדינת ישראל .  טוב שהציבור קורא לכך .  טוב שצעירים דורשים לחפש כל דרך להביא את שליט הביתה .  אבל אני מציע לעצמנו לא להתחיל לחשוב במושגים של התבכיינות ,  של איבוד חוט השדרה ,  של ספקנות לגבי הדרך .  עמדנו בדברים קשים מאוד ועוד מחכים לנו דברים קשים מאוד .
 שר החינוך גדעון סער שמסייר עם נתניהו אמר כי מדובר בשנה חדשה והתחלה חדשה . " ראש הממשלה הטיל עלי את המשימה הכבדה - מהאחריות על שתי בנותיי לשני מיליוני תלמידים .  אנחנו מרגישים רוח חדשה שבאה לידי ביטוי בפתיחה חלקה של שנת הלימודים וגם בכיווני עשייה שחלקם כבר בשלבי ביצוע וחלקם עוד בשלבי תכנון .  נעשה הכל כדי שהתלמידים יקבלו את הטוב ביותר .  אנחנו יוצאים לדרך של הנחלת ערכים ושיפור הישגים ". 
גם יו"ר האופוזיציה ציפי לבני הגיעה לבית הספר  " בית חינוך צופית "  במושב צופית לרגל פתיחת שנת הלימודים .  במהלך הסיור אמרה לבני כי היא מתרגשת לראות את הילדים שמתחילים היום שנת לימודים חדשה .  לבני פנתה לתלמידים בהצעות לקראת שנת הלימודים החדשה . " ראשית ,  אני יודעת שכל אחד מכם רוצה להצליח בלימודים ",  אמרה . " אם מישהו יאמר לכם שאתם לא יכולים לעשות משהו ,  אל תאמינו לו .  כל אחד מכם יכול לעשות כל מה שהוא מאמין בו .  רק אם תרגישו זאת בתוככם ,  תוכלו לעשות כל מה שאתם מאמינים בו ". 
לבני ביקרה גם בבית הספר שבח מופת בתל אביב והתייחסה למצב בעזה : " כאשר יש טרור צריך להגיב בכוח .  אמרתי כבר לפני מבצע עופרת יצוקה וגם במהלך המבצע ולאחריו כי כאשר יורים עלינו יש להגיב בכוח לפחות בירי אם לא במבצעים רחבים יותר ",  אמרה לבני . " חמאס הבין לאחר המבצע שישראל לא תקבל מציאות שבה אזרחיה מאוימים ומותקפים באופן יום יומי .  אני מתנגדת לכל דיאלוג עם החמאס .  לא מאמינה בהודנות ובהסכמים עמם ולא חושבת שמהם יצמח השלום ". 
בנוסף ,  יו"ר האופוזיציה דיברה על החייל החטוף ,  גלעד שליט ואמרה כי : " מדובר בנושא שמכאיב לכל אזרח בישראל .  זה הנושא היחיד שסביבו צריך להתנהל משא ומתן עם חמאס .  מחויבותנו להחזירו הביתה אך עלינו להבין שבצד השני קיים ארגון טרור רצחני וקיצוני שמנצל את דאגתנו הכנה לשלומו .  לכן דווקא התבטאויות של פוליטיקאים ,  שמדברים על תשלום מחירים והתבטאויות אחרות מנוצלות על ידי החמאס ומזיקות לעניין עצמו ". 

ברק לתלמידים : " די להתבכיינות על שליט "
 כמיליון וחצי תלמידים חזרו ללימודים .  רה"מ והשרים סיירו בבתי הספר ונתקלו בשאלות קשות .  השר ברק : " פועלים לשחרור שליט ,  אך לא בכל מחיר "
 
