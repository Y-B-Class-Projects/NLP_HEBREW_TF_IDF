הפלגים בעזה הסכימו : " נגיב בהתאם להתנהלות ישראל "
 בתום פגישה שיזם חמאס ,  הכריזו הארגונים השונים כי הסכמתם גובשה כדי  " למנוע פגיעה בעם הפלסטיני ".  במקביל ,  התכנסו גם ראשי מערכת הביטחון בישראל כדי לדון בדרכי התגובה לירי
 ( צפו ברגע התפוצצות הרקטה במפעל בנתיבות ,  היום )  
על רקע פגישת ראשי מערכת הביטחון בישראל ,  רומזים חמאס ויתר הארגונים בעזה כי הם מוכנים לנצור את האש .  נציגי הפלגים הפלסטינים ברצועת עזה התכנסו הערב  ( שני )  כדי לדון באיומי ישראל לתקוף ברצועת עזה ובדרכי תגובה אפשריות .  בתום הפגישה הארוכה הכריזו : " אופי התגובה שלנו יהיה תלוי בהמשך המתקפה הישראלית על עזה ".  
הפגישה נערכה ביוזמת חמאס וזומנו אליה נציגים מכל הארגונים הפועלים בעזה ,  ביניהם הג'יהאד האיסלמי ,  החזית העממית ,  החזית הדמוקרטית וארגונים אחרים .  בתום הפגישה כינסו הנציגים מסיבת עיתונאים שבה הבהירו כי דנו בדרכים לגבש תגובה מוסכמת על  " ההפרות "  הישראליות  " וזאת במטרה למנוע פגיעה בעם הפלסטיני ". 
דובר חמאס ברצועת עזה ,  סאמי אבו זוהרי ,  הטיל בתום הפגישה את האחריות להסלמה האחרונה בעזה על ישראל .  הוא קרא לקהילה הבינלאומית ולארגוני זכויות אדם להתערב באופן מידי כדי להפסיק את המתקפה הישראלית על העם הפלסטיני ,  והוסיף : " ישראל מפרה את כל ההבנות הבינלאומיות כשהיא פוגעת בילדים ונשים חפים מפשע ".  
בתוך כך ,  הזרוע הצבאית של החזית העממית - גדודי אבו עלי מוסטפא - אשר אנשיה ירו לעבר הג'יפ הישראלי שלשום בגבול עזה ,  הודיעה היום כי החליטה לכנות פעולה זו  " הדרך לצפת ".  שם זה  " עוקץ "  את יו"ר הרשות הפלסטינית ,  אבו מאזן ,  אשר אמר בראיון לחדשות ערוץ 2 לפני כשבוע וחצי שהוא  " רוצה לבקר "  בצפת ,  עיר הולדתו ,  אך אין לו זכות לגור שם .  בפלגים המתנגדים לפתח גברה בשבוע האחרון הביקורת על אבו מאזן בטענה שוויתר בדבריו אלו על זכות השיבה .  
כאמור ,  הערב נועד ראש הממשלה בנימין נתניהו בלשכתו עם שר הביטחון אהוד ברק ,  הרמטכ"ל בני גנץ ובכירים נוספים במערכת הביטחון  ,  במטרה לבחון את הרחבת פעילות צה"ל בגבול הרצועה ,  לנוכח ירי הרקטות המתמשך לשטח ישראל .  גורמים מדיניים שבו והדגישו היום כי ישראל לא תקבל את המשך הירי על אזרחיה ,  וכי הממשלה  " לא תהסס לפעול כדי להשיב את הביטחון לגבול הרצועה ".  מחר יכנס נתניהו את פורום שרי התשיעייה ,  לדיון בדרכי התגובה לירי מעזה וכן במתיחות בגבול סוריה ,  והמהלך לשדרוג מעמד הרשות הפלסטינית באו"ם .
 מוקדם יותר היום קיים נתניהו מפגש מתוקשר באשקלון עם השגרירים הזרים המוצבים בישראל ,  בו הדגיש את זכותה של ישראל להגן על אזרחיה מפני ירי הטילים ,  ואת העובדה כי ישראל רואה בחמאס אחראי בלעדי להסלמה . " לא נשב בחיבוק ידיים מול התקפות חוזרות ונשנות ,  כמעט יום יומיות ,  על אזרחינו ,  על ילדינו ",  אמר נתניהו לשגרירים ,  לאחר שכבר אמש החל בבחינת תוכניות הסברה להכשרת דעת הקהל העולמית לקראת אפשרות של הרחבת והחרפת פעולת צה ? ל ברצועה . 
" למעלה ממיליון אזרחים צריכים לחיות במציאות שבה תוך 15 או 30 שניות הם צריכים למצוא מחסה מפני טרוריסטים שיורים על אזרחים ,  בשעה שהם מסתתרים מאחורי אזרחים .  זה פשע מלחמה כפול .  אף אחת מהממשלות שלכם לא הייתה מקבלת מצב כזה ,  אנחנו לא מקבלים מצב כזה ,  אני כראש ממשלת ישראל לא מוכן לקבל מצב כזה ,  ואנחנו נפעל להפסיק את זה ",  הוסיף נתניהו הדגיש כי ישראל רואה בחמאס אחראי להסלמה : " למרות שהארגונים הקטנים בעזה מבצעים את ירי הרקטות ,  החמאס מעודד את הירי ומנהל ומתאם אותו בין הארגונים ".  
ההסלמה בדרום - כותרות נוספותחודש הירי :  כיפת ברזל יירטה שתי רקטות מעל נתיבותברק מזהיר מתקיפה בעזה :  לא זבנג וגמרנו ,  פעולה שיטתיתהטיל הכה במלונית פעמיים :  חשבתי שמישהו נהרגההסלמה בדרום :  דיונים במטכל ;  מצרים מנסה למנוע תקיפה
לפניות לכתבים:ניר - nir_yah@walla.comטל - tal_sh@walla.net.il 

הפלגים בעזה הסכימו : " נגיב בהתאם להתנהלות ישראל "
 בתום פגישה שיזם חמאס ,  הכריזו הארגונים השונים כי הסכמתם גובשה כדי  " למנוע פגיעה בעם הפלסטיני ".  במקביל ,  התכנסו גם ראשי מערכת הביטחון בישראל כדי לדון בדרכי התגובה לירי

