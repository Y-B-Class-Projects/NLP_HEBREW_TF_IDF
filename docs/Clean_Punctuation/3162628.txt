הושג פתרון :  קורס הגיור נתיב לא ייסגר
ראש הממשלה ושר החינוך סיכמו על העברת 5 מיליון שקלים מארבעה משרדי ממשלה על מנת לתקצב את נתיב .  בכך יתוקצב המסלול הרשמי לגיור עבור אלפי מתגיירים בעוד 20 מיליון שקלים עד סוף השנה כדי למנוע את סגירתו
הושג פתרון תקציבי וקורס הגיור של  " נתיב "  שדרכו מתגיירים מאות חיילי צה"ל ואזרחים ישראלים רבים לא ייסגר .  ראש הממשלה בנימין נתניהו ושר החינוך נפתלי בנט סיכמו היום  ( חמישי )  כי משרד ראש הממשלה האוצר ,  התפוצות והביטחון יעבירו כל אחד 5 מיליון שקל ,  כך שהקורס יתוקצב בעוד 20 מיליון שקל עד סוף השנה ובכך תימנע סגירתו
קורס הגיור  " נתיב "  הוא המסלול הרשמי לגיור עבור חיילי צה"ל וישראלים רבים אחרים שרוצים להפוך ליהודים ומשתתפים בו כ-2,500 מתגיירים .  
במסגרת מאבקו על אי סגירת מערך הגיור מנכ"ל  " נתיב "  יונתן מאיר שיגר אתמול  ( רביעי )  מכתב לראש מערך הגיור הרב יצחק פרץ ולמשרד ראש הממשלה שבו הודיע כי היום תופסק הפעילות .  על פי המכתב ,  בשל סגירת הקורס יופסקו לימודיהם לגיור של כ-2,500 תלמידים וחיילים ,  יישלחו מכתבי פיטורים לכ-180 מורים לגיור ול-20 עובדי מטה וכן יישלחו מכתבי הפסקת עבודה לכל מתקני האירוח של החיילים המתגיירים .  הקורס ,  שהמדינה מפעילה זה שני עשורים ,  נמצא בבסיס התקציב של משרד הביטחון .  בשל הצלחתו בשנים האחרונות נוצר מחסור של 20 מיליון שקל בתקציב להפעלתו .
 עוד בוואלה !  NEWS:הארץ : " שרה נתניהו ניסתה לתקוף פיזית את מנכ"ל משרד רה"מ"פרשת המעונות :  עד המדינה חפץ מסר עדות במסגרת השלמת חקירהדיווח :  איראן וחיזבאללה מתכננים לסגת מאזורי הגבול עם ישראל 
במכתב למשרד ראש הממשלה הוסיף מאיר כי  " בזכות פעילות חדשנית בנתיב ,  השנה האחרונה הייתה המוצלחת ביותר בכל הזמנים מבחינת מספרי התלמידים לגיור ,  והפסקה מוחלטת של הפעילות תהווה מכת מוות להישג נדיר זה ולמשאבים הרבים שהושקעו בכך ".  לדבריו , " למותר לציין כי למהלך כאמור אין אח ורע בתולדות הגיור בישראל וכי יהיו לכך השלכות הרסניות על מאות רבות נוספות של תלמידים וחיילים המצויים לקראת גיור ". 
ביממה האחרונה החלו שרים וחברי כנסת להפעיל לחצים בניסיון למנוע את סגירתו של הקורס .  שר החינוך ויו"ר הבית היהודי נפתלי בנט צייץ בטוויטר כי זו  " תהיה איוולת לאפשר לכך לקרות מכיוון שדרך מסלול זה מתגיירים בכל שנה אלפי חיילי צה"ל ".  יו"ר התנועה ח"כ ציפי לבני  ( המחנה הציוני )  הגישה הבוקר בקשה דחופה לדיון מהיר בכנסת בנושא ומסרה כי  " ביטול הקורס הוא סטירה מצלצלת לכל אותם אלפי חיילים שמוכנים לתת את נפשם למען המדינה ובתמורה מבקשים דבר אחד - להיות חלק מהעם היהודי ".  
המשבר סביב קורס  " נתיב "  מתרחש על רקע המשבר שצפוי בחוק הגיור .  שר המשפטים לשעבר משה נסים יגיש בשבוע הבא את המלצות ומסקנות הדו"ח שחיבר על הגיור בישראל ,  לאחר שחוק הגיור הממשלתי שקידם יו"ר ש"ס השר אריה דרעי עורר משבר פוליטי חריף בממשלה .  המלצותיו היו אמורות לפשר בין הצדדים אבל ראשי המפלגות החרדיות ש"ס ויהדות התורה העבירו מסר לראש הממשלה בנימין נתניהו לפיו הם מתנגדים להצעה .  גורמים במפלגת יהדות התורה אמר לוואלה !  NEWS כי הדבר  " לא יקום ולא יהיה ". 
הרב שלמה עמאר ,  רבה של ירושלים ,  יצא היום במתקפה נגד טיוטת חוק הגיור שניסח שר המשפטים לשעבר ,  נסים .  בראשון עשוי נסים להגיש את מסקנותיו לנתניהו ונראה שאחד המשברים הפוליטיים המשמעותיים בשנה החולפת - רחוק מסיום 

הושג פתרון :  קורס הגיור נתיב לא ייסגר
ראש הממשלה ושר החינוך סיכמו על העברת 5 מיליון שקלים מארבעה משרדי ממשלה על מנת לתקצב את נתיב .  בכך יתוקצב המסלול הרשמי לגיור עבור אלפי מתגיירים בעוד 20 מיליון שקלים עד סוף השנה כדי למנוע את סגירתו

