מקורבי כחלון : " יתמודד לבד או שיילך הביתה "
 בעוד הספקולציות על כוונותיו של משה כחלון בשיאן ,  מקורביו שוללים אפשרות שיחבור ליחימוביץ' או ללבני . " אם יקים רשימה ,  האנשים יתאפיינו במרכז עם נטייה ימינה "
 צפו בשר כחלון בוועידת הליכוד 
לאחר סקר שפרסמה אתמול יו"ר מפלגת העבודה ,  שלי יחימוביץ' ,  לפיו המפלגה בראשותה ,  ובהצטרפות השר משה כחלון ,  תשווה את מספר המנדטים עם הליכוד ,  מסתבר שהפרסום לא שירת אותה ,  שכן מסתמן שאם יתמודד במערכת הבחירות הנוכחית ,  ככל הנראה יהפוך כחלון ליריבה הפוליטי .  מקורביו הבהירו היום  ( חמישי )  בשיחה עם וואלה !  חדשות כי  " כחלון לא רואה את עצמו חלק מרשימה עם שלי בשום אופן ".   
" ההבדלים האידיאולוגיים ביניהם גדולים ",  הסבירו מקורבי כחלון . " כעת יש שתי אפשרויות שהוא יבחר אחת מהן :  או שהוא הולך הביתה ,  או שירוץ ברשימה עצמאית ,  גם בלי לבני .  הלחץ עליו היה הרבה זמן ,  החידוש של השבוע זה שהוא מוכן להקשיב היום לדברים שלא היה מוכן להקשיב לפני זה ".  
עוד הוסיפו המקורבים כי דעותיו ועמדותיו של כחלון ידועות . " החשיבות שבמהלך שלו היא ביכולת שייצור משהו שייצג יותר את העם .  החיבור עם שלי הוא חיבור שלא יעלה על הדעת .  זה לא עונה לצורך הזה ",  ציינו . " אם הוא יקים רשימה ,  יהיו שם אנשים מגוונים ,  אבל מה שיאפיין אותם זה מרכז עם נטייה ימינה ורגישות חברתית .  הוא לא ייצא אישית נגד ראש הממשלה ".  
אחד הדברים שגרמו לכחלון לחשוב ברצינות על עריקה מהליכוד הוא המהלך של איחוד הליכוד וישראל ביתנו ,  עליו הודיע לו ראש הממשלה ,  בנימין נתניהו ,  זמן קצר לפני ,  אך מבלי להתייעץ עמו . " אם עד המהלך הוא אמר 'אני ליכוד' ,  והיה קשה לו לעזוב את הליכוד ,  המהלך ששליש מהרשימה זה לא הליכוד משנה את התמונה ",  הסבירו מקורביו .  לדבריהם , " אולי היום הנהגת הליכוד מבינה עד כמה פספסו כשלא הבינו שהוא האלקטורט הכי גדול שלהם .  ראש הממשלה היה עושה נכון אם היה מתייחס אליו אחרת והיה מבין את כוחו האלקטורלי .  מדובר באדם נעים הליכות .  הייתה טעות של ראשי הליכוד לא להבין את כוחו ". 
בתוך כך ,  מפלגת העצמאות הכחישה באופן גורף את הפרסומים לפיהם גורמים מטעמה מנהלים מגעים עם כחלון על הצטרפותו . " אין ולא היו מגעים בין מפלגת העצמאות לבין אף גורם פוליטי אחר ,  לרבות משה כחלון לגבי איחוד ,  מיזוג ,  חבירה וכדומה ",  נמסר מהמפלגה .
 סקר גיאוקרטוגרפיה שפורסם היום מעלה כי אם כחלון ייבחר להקים רשימה עצמאית ולהתמודד בראשה בבחירות הקרובות לכנסת ,  הוא צפוי לקבל עשרה מנדטים .  לפי נתוני הסקר ,  כחלון מחליש במנדט את הליכוד ביתנו ,  שיורד ל-43 ,  מחליש בשלושה מנדטים את העבודה שיורדת ל-16 ,  בשני מנדטים את האיחוד הלאומי ,  שקטן בחצי - לשני מנדטים ,  במנדט אחד את  " יש עתיד "  שצפויה לקבל 13 ,  וכן צפוי כחלון לגזול גם שני מנדטים מש"ס ,  שזוכה בסקר לעשרה מנדטים במקום 12 .  יצוין כי מכון גיאוקרטוגרפיה עורך סקרים רבים עבור מפלגת הליכוד ,  ומטעמה .  
לפניות לכתב :  pinhas_wolf@ walla.co.il

מקורבי כחלון : " יתמודד לבד או שיילך הביתה "
 בעוד הספקולציות על כוונותיו של משה כחלון בשיאן ,  מקורביו שוללים אפשרות שיחבור ליחימוביץ' או ללבני . " אם יקים רשימה ,  האנשים יתאפיינו במרכז עם נטייה ימינה "
 
