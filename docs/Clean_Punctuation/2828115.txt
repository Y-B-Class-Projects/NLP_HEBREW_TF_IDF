ברקע המשבר המדיני :  אובמה שוקל מחדש את הסיוע הזר  " למדינות שונות "
 הנשיא האמריקני התבקש להסביר למראיינים מדוע ישראל מקבלת נתח כה גדול מהסיוע הזר של ארה"ב ,  בעוד שבעלות-ברית דמוקרטיות אחרות אינן זוכות לו .  יותר מ-10 דמוקרטים יחרימו את נאום נתניהו בקונגרס
נשיא ארצות הברית ברק אובמה רומז כי הוא מוכן לשקול מחדש את הקצאת הסיוע הזר למדינות זרות בעולם ,  כולל ישראל .  דבריו ,  שנאמרו בראיון לאתר החדשות VOX ,  התפרסמו אמש  ( שלישי )  ברקע המשבר בין ישראל לארה"ב ,  והקריאות לביטול נאומו בקונגרס של ראש הממשלה נתניהו .  
בראיון ,  התבקש אובמה להסביר כיצד חלק כה גדול מהסיוע האמריקני מוקצה לישראל , " מדינה עשירה יחסית "  כלשון המראיינים ,  בעוד שבנות-ברית דמוקרטיות אחרות של ארה"ב זקוקות לסיוע גדול יותר .
 לדבריו ,  לציבור האמריקני יש תפיסה שגויה לגבי גודל התקציב המועבר למדינות זרות . " הם בטוחים שכל המשכורת שהם מרווחים בעמל-רב ,  ומשולמת במסים ,  עוברת איכשהו לאנשים אחרים ,  אבל זה נע למעשה בין 1% ל-2% ".  אובמה הדגיש כי סיוע החוץ הוא כלי בארגז הכלים הלאומי - ולא נועד לשמש כצדקה .  כך ,  למשל , " עלינו לעשות יותר כדי לסייע להונדורס ולגואטמלה לבנות מערכת משפט ואכיפה יעילה יותר ".  
באותה נשימה ,  הדגיש הנשיא האמריקני כי  " הקשר שלנו עם ישראל הוא ייחודי בדרכים רבות .  ישראל היא בת הברית החזקה ביותר שלנו באזור ,  ואין אח ורע לקשרים שיש בין העמים שלנו ".  לדבריו , " גם בגלל ההיסטוריה העולמית ,  לאוכלוסייה היהודית יש פגיעות רבה בשכונה העוינת הזו ,  והדבר מחייב אותנו לעזור להם ".  
הבוקר נודע כי פרט לסגן הנשיא ג'ו ביידן ,  יותר מעשרה מחוקקים דמוקרטים מתכננים להיעדר מנאומו של ראש הממשלה נתניהו בקונגרס ב-3 במרץ .  
במקביל ,  גיבשו צירים דמוקרטים נוספים עצומה ,  הקוראת ליו"ר בית הנבחרים ,  ג'ון ביינר ,  לדחות את הנאום עד אחרי הבחירות בישראל ועד אחרי תום תאריך היעד להשגת הסכם מסגרת עם איראן בסוף חודש מרץ .
" כחברי הקונגרס שתומכים בישראל ,  אנחנו דואגים מהתמונה המצטיירת ולפיה אתה נעזר במנהיג זר ככלי ניגוח פוליטי נגד הנשיא ",  נכתב במסמך שהופץ בשבוע שעבר בקרב המחוקקים על ידי הצירים הדמוקרטים קית' אליסון ,  סטיב כהן ומקסין ווטרס .  
השלושה החלו להפיץ את העצומה בשבוע שעבר .  שמותיהם של החותמים לא יפורסמו עד סוף השבוע הנוכחי .  לא ברור עדיין אם השלושה יחרימו את הנאום ,  כפי שהודיעו אחרים בימים האחרונים ,  בהם הסנאטור היהודי בארי סנדרס .
 סנדרס ,  עצמאי הפועל בסנאט לצד המפלגה הדמוקרטית ,  הוא הסנאטור הראשון שהודיע כי ייעדר מהנאום .  לדבריו ,  הוא  " נעלב "  מצעדיהם של סגן הנשיא ג'ו ביידן ושל נתניהו ,  והחלטתו כי חד משמעית . " אני לא אגיע ",  אמר . " אולי אצפה בטלוויזיה ".  

ברקע המשבר המדיני :  אובמה שוקל מחדש את הסיוע הזר  " למדינות שונות "
 הנשיא האמריקני התבקש להסביר למראיינים מדוע ישראל מקבלת נתח כה גדול מהסיוע הזר של ארה"ב ,  בעוד שבעלות-ברית דמוקרטיות אחרות אינן זוכות לו .  יותר מ-10 דמוקרטים יחרימו את נאום נתניהו בקונגרס

