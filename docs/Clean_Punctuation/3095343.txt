עכשיו זה רשמי :  סרנה מערער לביהמ"ש ;   " תביעת השתקה מובהקת "
 עיתונאי  " ידיעות אחרונות "  לשעבר ,  שהפסיד בתביעה של רה"מ נתניהו ,  הגיש ערעור לביהמ"ש בטענה ש"מדובר בתביעה הנושאת את הקווים האופייניים לתביעת השתקה :  עילת לשון הרע מצומצמת ,  וקיים חוסר שיוויון בין התובע והנתבע "
 
יגאל סרנה הגיש הבוקר  ( חמישי )  את הערעור על פס"ד בתביעה של רה"מ נתניהו נגדו .  בפוסט שעלה לעמוד הפייסבוק של סרנה נכתב : " אני מנוע ,  אבל המומחה יובל קרניאל כבר ביטא ב"הארץ "  דעת מומחים רבים כשכתב : " בית המשפט ,  בפסק דין ארוך ומוטעה ,  המנוגד לפסיקה קודמת ,  קובע כי שמו הטוב של איש ציבור יקר משמו הטוב של אזרח מן השורה .  הוא גם קובע באופן מרגיז הסותר פסיקות אחרות ,  כי פוסט בפייסבוק הוא בעל משמעות זהה לפרסום בכלי תקשורת אחרים ,  כאשר ברור כי מדובר במדיה שונה עם כללים שונים לחלוטין .  זה נכון במיוחד במקרה הזה ,  כאשר מדובר בעיתונאי שיש לו במות רבות ,  אך הוא לא השתמש בהן במקרה הנוכחי .  כאשר ראש ממשלה מסתער על פוסט רכילותי בפייסבוק ומגיש תביעת דיבה על סך 280 אלף שקלים ,  זוהי תביעת השתקה ". 
בבסיס הערעור סרנה טוען לתביעת השתקה מצידו של רה"מ : " בית המשפט קמא טעה שלא הבחין כי התביעה דנן היא תביעת השתקה מובהקת ,  הנושאת את הקווים האופייניים לתביעת השתקה :  עילת לשון הרע מצומצמת זערורית או לא קימת כלל ,  חוסר שיוון בין התובע והנתבע .  מצד אחד התובע כל יכול בתחום התקשורת ,  שר התקשורת ראש הממשלה שר החוץ ,  האחראי על כלל השירותים החשאים ,  אדם שביטא במפורש את רצונו להשתלט על עיתון  " ידיעות אחרונות "   ( הקלטות נתניהו מוזס )  ואף דיבר עם המו"ל מפורשות ,  שנתיים טרם הגשת התביעה ,  על פיטוריו של הנתבע .  ומצד אחר עיתונאי בודד שלא פעל במסגרת עיתון אלא עצמו ולבדו ".  
לאחר שהפסיד בבית המשפט ,  הודיע סרנה בתחילת יולי כי הוא מתכוון לערער על ההחלטה ,  ופנה לאתר מימון המונים .  זאת על מנת לגייס את הסכום שנגזר עליו לשלם לבני הזוג נתניהו בתביעת לשון הרע שהוגשה נגדו על פוסט שפרסם בפייסבוק ,  שבו טען כי שרה נתניהו הורתה לבעלה לרדת ממכוניתם המשותפת בעת שנסעו בכביש 1 .  סרנה פתח פנייה באתר  " giveback - מחזירים לקהילה "  תחת הכותרת  " נאבקים יחד בתביעת ההשתקה "  וגייס במהירות את מלוא הסכום - מעל ל-100 אלף שקל .
 במקביל לכך ,  בתחילת יולי סרנה הוצא לחופשה בתשלום והפסיק לכתוב ב"ידיעות אחרונות "  זמן קצר לאחר ההפסד בבית המשפט ,  שבגינו הוא חויב לשלם מעל ל-100 אלף שקל לנתניהו .  לאחרונה הוא עזב את העיתון סופית ,  ומדורו הופסק .  

עכשיו זה רשמי :  סרנה מערער לביהמ"ש ;   " תביעת השתקה מובהקת "
 עיתונאי  " ידיעות אחרונות "  לשעבר ,  שהפסיד בתביעה של רה"מ נתניהו ,  הגיש ערעור לביהמ"ש בטענה ש"מדובר בתביעה הנושאת את הקווים האופייניים לתביעת השתקה :  עילת לשון הרע מצומצמת ,  וקיים חוסר שיוויון בין התובע והנתבע "
 
