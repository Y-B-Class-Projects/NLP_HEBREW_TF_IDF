נתניהו לנשיא הולנד : " תבטל את ועידת השלום - ואפגוש את אבו מאזן "
 ראש הממשלה שוחח עם נשיא צרפת ואמר כי הוא מוכן להיפגש עם יו"ר הרשות הפלסטינית לשיחות ישירות ללא תנאים ,  אם יבטל את הוועידה בפריז .  לדבריו , " הוועידה לא תתרום להשגת שלום "
  ( ריבלין ,  ביוני : " יוזמת השלום הצרפתית - כישלון ידוע מראש ")  
ראש הממשלה בנימין נתניהו אמר אמש  ( רביעי )  לנשיא צרפת פרנסואה הולנד כי אם לא יקיים את ועידת השלום הבינלאומית בפריז ,  הוא מוכן להיפגש עם יו"ר הרשות הפלסטינית אבו מאזן ללא תנאים מקדימים .  נתניהו טען כי לא ישתתף בוועידה , " שלא תתרום להשגת שלום ". 
בליל רביעי דיווח העיתון הצרפתי  " לה פיגארו "  כי שגרירת צרפת בישראל ,  הלן לה גאל ,  פנתה בתחילת השבוע לממלא מקום ראש המועצה לביטחון לאומי ,  יעקב נגל ,  והעבירה לו הזמנה מהולנד לפסגה מדינית בהשתתפות נתניהו ואבו מאזן .  זאת ,  במטרה לקדם את היוזמה הצרפתית לחידוש המשא ומתן לפני סוף השנה הנוכחית .
 על פי הדיווח ,  הפסגה מתוכננת להיערך ב-21 בדצמבר או בימים שאחריה ,  אך לפני חג המולד החל ב-25 בחודש .  עוד דווח כי נגל לא השיב על פנייתה של השגרירה אך כי נתניהו צפוי לשוחח עם הולנד - מה שאכן קרה בשעות הערב .  אבו מאזן ,  לפי  " לה פיגארו ",  הביע נכונות להשתתף בפסגה .
  ( עדכון ראשון :  21:35 )  

נתניהו לנשיא הולנד : " תבטל את ועידת השלום - ואפגוש את אבו מאזן "
 ראש הממשלה שוחח עם נשיא צרפת ואמר כי הוא מוכן להיפגש עם יו"ר הרשות הפלסטינית לשיחות ישירות ללא תנאים ,  אם יבטל את הוועידה בפריז .  לדבריו , " הוועידה לא תתרום להשגת שלום "
 
