ניוון שרירים בפנים - גמילה מעישון בחוץ :  סל התרופות 2018
ועדת התרופות של משרד הבריאות פרסמה אילו תרופות יתווספו לסל בעלות של כ-460 מיליון שקל .  לאחר מאבק ,  הוכנסה תרופה ניסיונית ופורצת דרך לטיפול בניוון שרירים SMA .  תרופות לסיסטיק פיברוזיס וסרטן השד נכנסו אף הן ,  תרופה למחלת דושן נותרה מחוץ לסל .  הרשימה המלאה
אחרי 25 שעות מרתון דיונים ,  ועדת סל התרופות פרסמה הבוקר  ( שישי )  את החלטותיה בעניין סל התרופות ל-2018 .  השנה נכנסו 106 תרופות ,  טכנולוגיות ומזון רפואי עבור מעל ל-70 אלף מטופלים ב-460 מיליון שקל .  כ-40 מיליון שקל נוספים הוקצו לתחום בריאות השן .  בין התרופות שנכנסו לסל ,  תרופה לטיפול בניוון שרירים SMA ,  סביבה התחולל בחודשים האחרונים מאבק .
 בראש הוועדה עמד מנהל בית החולים איכילוב בתל אביב פרופ' רוני גמזו .  לצדו מנהלת מנהל טכנולוגיות ותשתיות במשרד הבריאות ,  ד"ר אסנת לוקסמבורג .  בוועדה השתתפו רופאים בכירים ,  נציגי קופות החולים ,  אנשי משרד האוצר ורופאים בכירים .  בשלב המרתון נדרשו חברי הוועדה להתייחס לא רק לתועלת התרופה ,  אלא גם לעלותה ולמספר החולים שלהם תסייע .  
לקריאה נוספת :" הצילו את הילדים ":  ההורים ממתינים לרגע ההכרעה על התרופותהורים לחולים בניוון שרירים הגיעו לכנסת : " חיים בפחד תמידי"תקווה לילדים חולי ניוון שרירים ?  ועדת סל הבריאות יצאה לדרך 
בחודשיים האחרונים דנו חברי הוועדה בכ-700 בקשות להוספת תרופות חדשות לסל ,  כשסך עלות התרופות והטיפולים שהוגשו השנה לכניסה לסל נאמדת ביותר מ-3.5 מיליארד שקל .  למרתון הדיונים הסופיים של ועדת סל התרופות לשנת 2018 הגיעו 132 תרופות ,  טכנולוגיות וקבוצות מזון רפואי שעלותן הכוללת מיליארד וחצי שקל ,  ובמניין זה כלולים הסכמים שמתגבשים מול חברות התרופות .
 לאחר שיאושרו מסקנות הסל על ידי ראש הממשלה בנימין נתניהו ,  הן יועברו לאישור מועצת הבריאות ,  הכוללת נציגים ממשרד הבריאות ,  משרד העבודה והרווחה ,  ביטוח לאומי ,  משרד האוצר ומשרד המשפטים ,  נציגי קצין רפואה ראשית בצה"ל ,  נציגי קופות החולים ,  נציגי האחים ואחיות ועוד .  לאחר שהמועצה תאשר את מסקנות ועדת הסל ,  יועברו לבסוף המסקנות לאישור הממשלה .  
בסל יכללו בין היתר תרופה מתקדמת למען חולים במחלת ניוון השרירים החמורה  ( SMA )   " ספינרזה ",  שפועלת על הגן שגורם למחלה .  עלות התרופה היא יותר ממיליון שקל למטופל .  היא מיועדת ל-94 חולים במחלה ועלותה הכוללת מתקציב הסל תסתכם בכ-101 מיליון שקלים בשנה .  בשורות מעודדות קיבלו גם חולי הסיסטיק פיברוזיס  ( CF )  וחולות סרטן השד גרורתי .
 תרופה נוספת בסל היא  " קיטרודה "  MSI ,  לשימוש בטיפול ב-15 מחלות סרטן .  התרופה שאושרה על ידי ה-FDA  ( מנהל המזון והתרופות האמריקני )  לפני כמה חודשים ,  בשונה מרוב התרופות לטיפול בסרטן שפועלות לפי מיקום הגידול ,  כאן מדובר על אפיון גנטי של תאים הסרטניים .  התרופה יכולה לסייע לסרטן לבלב ,  שד ,  ריאות ,  ערמונית ,  בלוטת התריס ,  המעי הגס ,  הקיבה ,  שלפוחית השתן ובלוטות רוק .  ישראל היא בין המדינות הראשונות שתאשר את השימוש בתרופה .  
אחת הבשורות המשמעותיות ,  היא ההחלטה שלא להכניס את התרופה  " אקסונדיס ".  מדובר בתרופה בעלות שיא של 2.3 מיליון שקל לשנה למטופל ,  המיועדת לחולים במחלת דושן ,  מחלת ניוון שרירים קשה .  התרופה מיועדת ל-15 חולים ,  ועלותה הכוללת היא 34.5 מיליון שקלים בשנה .  
בדיונים תהו חברי הוועדה  " היכן עובר הקו האדום למחיר לתרופה ?  ,  ורבים הופתעו מהסכום המופרז שדרשה חברת התרופות עבורה .  אחרים תהו מה יקרה בעוד כמה שנים ,  כשכמות החולים תעלה ,  ויצטרכו לשלם עוד יותר כסף עבור תרופה .  
בחודשים האחרונים ניהלו חולי מחלות ניוון שרירים  ( SMA והדושן )  מחאה מול משרדי הממשלה בטענה שהמדינה לא פועלת לסיוע מציל חיים לחולים .  המפגינים צעדו בירושלים ,  והגיעו לוועדת הכספים של הכנסת ,  לדיון במציאת פתרונות מימון לתרופות מצילות החיים השתתפו הילדים החולים ובני משפחותיהם .  הניצחון חלקי ,  היות ש"ספינרזה "  נכללה בסל ,  ואילו  " אקסונדיס "  היקרה נותרה בחוץ .  
תרופה נוספת שעוררה ויכוחים בדיונים הייתה Acid Chenodeoxycholic תרופה לטיפול במחלת ה-CTX שלא הוכנסה לסל .  המחלה מתבטאת בזמן הילדות בשלשולים ,  ובבגרות בסימנים נוירולוגיים שונים הגורמים לירידה תפקודית .  ללא טיפול ,  המחלה גורמת לפיגור בדרגות חומרה שונות .  אחד הסימנים שקשורים למחלה הוא גידולים שומנים על פני העור  ( קסנטומות )  .  
התרופה מונעת את הידרדרות המחלה ,  והיא מיועדת ל-46 חולים בלבד .  עלותה הכוללת ,  כ-20 מיליון שקלים .
 גם כאן חזרה דילמת המחיר המופרז ,  לבסוף הוחלט שלא להכניסה לסל .  לעומת זאת ,  תרופה למחלה נדירה נוספת שנכנסה היא  " גלפולד ",  לטיפול במחלת פברי .  מדובר במחלה תורשתית הפוגעת בפירוק החומרים שמצטברים בתאים שונים בגוף .  עם החמרת המחלה נגרמים גם נזקים לכליות ,  ללב ולמוח .  מדובר בקבוצה של חמישה חולים ועלותה 561 אלף שקלים למטופל בשנה .  

גם השנה נתח גדול מהסל קיבלו התרופות והטיפולים עבור חולי הסרטן ,  לאורך רשימת הסל ניתן לראות תרופות לסרטן השד ,  סרטן הדם ,  סרטן ריאות ,  סרטן הכלייה ,  וסרטן השחלות .  ביניהן ניתן בדיקות הדמיה במכשיר PET לחולות בסרטן הרחם ,  ואת תרופת דארזלקס  ( Darzalex )  לחולי מיאלומה נפוצה אלימה .  מדובר בסרטן מח עצם חשוך מרפא .  בישראל מאובחנים מדי שנה כ-500 חולי מיאלומה נפוצה .
 תרופות נוספות שנכנסו הם אופדיבו לטיפול בסרטן ,  באוונציו לטיפול בסרטן העור מסוג קרצינומה ,  ומייבנקלאד ,  לטיפול בטרשת נפוצה .  דיון נוסף שנערך היה סביב תרופת  " צ'מפיקס ",  אותם כדורים המסייעים לגמילה מעישון .  מדובר בתרופה הניתנת במרשם רופא בלבד ,  וכדי להתחיל את השימוש בה ,  על המטופל להתחייב לתוכנית גמילה מסודרת הכוללת תמיכה קבוצתית ומספר טיפולים נוספים .  
מנגנון הפעולה של התרופה לגמילה מעישון מונע צורך בעישון סיגריות ומקטין את תסמיני הגמילה האופייניים להפסקת עישון ,  הכוללים רגזנות ,  ירידה במצב הרוח ,  הפרעות בשינה וכאבי ראש .  במהלך הדיונים ,  התלבטו חברי הוועדה לגבי שילובה ,  ולבסוף החליטו כי ישנן תרופות אחרות שניתן להכניס לסל כמו תרופות וטיפולים מצילי חיים .  
גם  " אילריס "   ( ilaris )  נשמטה מהרשימה בדקות האחרונות והדרמטיות לפני סגירת הרשימה .  החולים בקדחת הים התיכונית ,  מחלה דלקתית תורשתית המתבטאת בהתקפים חוזרים של חום ,  כאבי בטן ,  חזה ומפרקים .  
תרופה נוספת שנותרה מחוץ לסל היא  " וימיזים ",  ל-13 חולים המאובחנים במחלה הגנטית  " מורקיו ".  ,  אצלם מתפתחת מוטציה גנטית המביאה לכך שיש חוסר או העדר מוחלט של אנזים הגורם לחומצה להצטבר ברקמות ובאיברים שונים בגוף ,  דבר שמוביל לפגיעה במערכות שונות .  
ראש הממשלה בנימין נתניהו ,  המחזיק גם בתיק הבריאות אמר במסיבת העיתונאים בה הוצגו ההחלטות כי הסל משקף את המענה לצרכי אזרחי ישראל בתחום . " אנו מכניסים תרופות מצילות בנושאי האונקלוגיה ותחומים נוספים .  הוועדה החליטה לתת מענה לנערים שחולים ב-SMA ".  נתניהו התייחס גם לסוגיית התקציב : "  הממשלה שלנו עושה דברים חשובים לבריאות וביטחון ישראל .  בקרוב נעביר את תקציב 2019 כדי שהממשלה תמשיך עד למועד סיומה נובמבר 2019 ". 
פרופ' רוני גמזו ,  מנהל בית החולים איכילוב שעמד בראש הוועדה ,  ציין כי התרופות שהוכנסו נותנו מענה לכלל שכבות הגיל . " האתגר הוא איך להכניס יותר ולהוריד את מחירי התרופות ",  טען . " זה מסר ברור לחברות התרופות לפיו מוצרים במחירים חזיריים לא יכנסו לסל שלנו .  כך זה מתאים למדינת ישראל .  זה המסר שלנו .  כמו כן השיקולים בהכנסת התרופות היו מקצועיים בלבד ".   
" יש לנו את המערכת הטובות בעולם ",  הוסיף מנכ"ל משרד הבריאות משה בר סימן טוב . " הדוגמה היא עבודת ועדת הסל .  זו הגדרה של נס פך השמן :  זה נהייה מאתגר משנה לשנה ,  אנחנו נמצאים לפני תקציב ,  אני בטוח שנשמור על מערכת הבריאות תישאר מאוזנת ואיתנה גם השנה ".  

ניוון שרירים בפנים - גמילה מעישון בחוץ :  סל התרופות 2018
ועדת התרופות של משרד הבריאות פרסמה אילו תרופות יתווספו לסל בעלות של כ-460 מיליון שקל .  לאחר מאבק ,  הוכנסה תרופה ניסיונית ופורצת דרך לטיפול בניוון שרירים SMA .  תרופות לסיסטיק פיברוזיס וסרטן השד נכנסו אף הן ,  תרופה למחלת דושן נותרה מחוץ לסל .  הרשימה המלאה

