פשרה על חוק ירושלים :  הליכוד והבית היהודי ינסחו הצעה משותפת
סוף למשבר שגרם לסערה בקואליציה :  בתום יממה של כיפופי ידיים ,  השרים בנט ואלקין הגיעו להבנות ויעבדו יחד על נוסח מוסכם לחוק במטרה להעבירו בוועדת השרים לחקיקה בשבוע הבא  זאת אחרי שנתניהו הטיל וטו על החוק שקידמו בבית היהודי
יו"ר הבית היהודי נפתלי בנט והשר לענייני ירושלים זאב אלקין הגיעו אמש  ( ראשון )  להבנות סביב חוק ירושלים ,  אחרי יום שלם של עימותים בנושא .  השרים יעבדו יחד בשבוע הקרוב על מנת להגיע לנוסח חוק מוסכם ,  במטרה להעבירו ביום ראשון הקרוב בוועדת השרים לחקיקה .  בין הצדדים תיווך מזכיר הממשלה צחי ברוורמן .  
אתמול בבוקר הטיל ראש הממשלה בנימין נתניהו באופן תקדימי וטו על הצעת החוק שבנט מקדם .  זאת לנוכח העובדה ששרת המשפטים איילת שקד לא הסכימה להוסיף הסתייגות להצעת החוק שתחייב את הסכמת ראש הממשלה והשר אלקין ,  המופקד על ענייני ירושלים ,  להמשך קידום הצעת החוק .  
ההאטה בחוק הובילה לעימות חריף בישיבת ועדת שרים לחקיקה ולחילופי דברים קשים בין הבית היהודי והליכוד בעקבותיה .  עם זאת ,  למרות הפשרה סביב חוק ירושלים ,  הצדדים עדיין חלוקים סביב קידום חוק הלאום ,  כפי שפורסם בוואלה !  NEWS .  
בליכוד ובבית היהודי נמצאים במחלוקת באיזו ועדה לקדם את החוק שהעלה ח"כ אבי דיכטר  ( הליכוד )  ועבר בחודש מאי בקריאה טרומית .  בליכוד דורשים שהדיוניים יתקיימו בוועדה מיוחדת בראשותם ,  ואילו בבית היהודי דורשים לדון בכך בוועדת חוק ,  חוקה ומשפט שבראשותם .  
לקריאה נוספת בנושאהמאבק נמשך :  נתניהו בלם את  " חוק ירושלים "  של הבית היהודימ"חוק ירושלים "  ל"חוק הלאום ":  קרב בין הליכוד לבית היהודי 
אחרי הטלת הווטו של נתניהו אתמול בבוקר ,  אמר בנט כי ראש הממשלה בחר להסיר את החוק הזה מסדר היום  " ולמעשה בלם את תהליך החקיקה .  אנחנו בכל מקרה נחושים להעביר את החוק הזה בשלוש קריאות ואני משוכנע כי כולנו נצליח להתאחד סביב החוק וסביב ירושלים ". 
מהליכוד נמסר בעקבות דבריו של בנט כי  " גם לגניבת קרדיט יש כללים ואי אפשר להגיש הצעת חוק בעניין ירושלים ,  מבלי לשתף פעולה עם השר לענייני ירושלים זאב אלקין .  עסקני הבית היהודי יודעים היטב שראש הממשלה נתניהו תומך בחוק ,  הרי הוא תמך בו כבר ב-2007 ". 
ההצעה מבוססת על הצעת חוק זהה שהגיש גדעון סער ב-2007  שעליה חתומים חברי כנסת רבים מהליכוד ,  ובהם גם נתניהו ,  שהיה אז יו"ר האופוזיציה .  ההצעה עשויה לעורר מתח מול הממשל האמריקני שמנסה להניע משא ומתן בין ישראל והפלסטינים ,  מאחר שהיא מונעת הלכה למעשה כל אפשרות לדון עם הפלסטינים בעניין ירושלים .
 בשבוע האחרון ,  ניהלו הליכוד והבית היהודי מאבק פוליטי סביב הצעת החוק .  בבית היהודי האשימו את נתניהו בכך שמפלגתו מעכבת את ההצעה בכנסת לאחר שיו"ר ועדת הכנסת ,  ח"כ יואב קיש  ( הליכוד )  ,  סירב לאפשר לה פטור מחובת הנחה - אישור להליך מזורז לקידום הצעות חוק .
  ( עדכון ראשון :  21:16 )  

פשרה על חוק ירושלים :  הליכוד והבית היהודי ינסחו הצעה משותפת
סוף למשבר שגרם לסערה בקואליציה :  בתום יממה של כיפופי ידיים ,  השרים בנט ואלקין הגיעו להבנות ויעבדו יחד על נוסח מוסכם לחוק במטרה להעבירו בוועדת השרים לחקיקה בשבוע הבא  זאת אחרי שנתניהו הטיל וטו על החוק שקידמו בבית היהודי

