החשבת הכללית לשעבר היא המועמדת המובילה לנציבת שירות המדינה
מיכל עבאדי-בויאנג'ו ,  שעזבה באחרונה את משרד האוצר אחרי שש שנים בתפקיד ,  היא המועמדת המועדפת על נתניהו להחליף את הנציב הנוכחי משה דיין .  היא נחשבת למקורבת לראש הממשלה ובעבר הוזכר שמה כמועמדת למנכ"לית משרד הביטחון
 ( נתניהו על פרשת הצוללות : " חיזוק העוצמה הוא השיקול היחיד שהנחה אותי ",  נובמבר האחרון )  
מיכל עבאדי-בויאנג'ו ,  לשעבר החשבת הכללית במשרד האוצר ,  היא המועמדת של ראש הממשלה בנימין נתניהו לתפקיד נציבת שירות המדינה .  גורם בלשכת נתניהו אמר לוואלה !  NEWS כי עבאדי-בויאנג'ו ,  שעזבה את משרד האוצר בינואר האחרון ,  צפויה להחליף את הנציב הנוכחי ,  משה דיין ,  שיעזוב את תפקידו בשבועות הקרובים .  אם המינוי יצא לפועל ,  עבאדי-בויאנג'ו תהיה האישה הראשונה שתכהן בתפקיד נציב שירות המדינה ,  החולש על כל כוח האדם במגזר הממשלתי .
 שרי הממשלה ביקשו אתמול לאשר הקמה של ועדה מאשרת ,  שתבדוק את התאמתו של מועמדו של נתניהו לתפקיד .  הוועדה הוגדרה כוועדת מינוי ,  ולא ועדת איתור .  המשמעות היא שהיא רק תבחן את המינוי המועדף על ראש הממשלה .  
לקריאה נוספת:בסוף הכהונה :  החשבת הכללית נלחמת ב"שקשוקה"פרשת הצוללות :  פרקליט המדינה הורה לעבור לחקירהדיווח :  השר לשעבר יעלון העיד בפרשת הצוללות ;  נתניהו לא חשוד 
עבאדי-בויאנג'ו ,  בת 50 ,  נחשבת למקורבת לנתניהו .  בעבר הוא אף הציע לה להיות מנכ"לית משרד ראש הממשלה ,  והיא אף עלתה כמועמדת לתפקיד מנכ"לית משרד הביטחון .  שמה הוזכר גם בהקשר של פרשת הצוללות ,  שנחקרת בימים אלו במשטרה ,  שכן במסגרת תפקידה כחשבת הכללית היא אישרה הלוואות חיצוניות שמימנו את רכישת כלי השיט להגנה על המים הכלכליים של ישראל .  בדיון חסוי שהתקיים בכנסת בתחילת השנה משרד האוצר הודיע שיבדוק את אישור ההלוואה .
 עבאדי-בויאנג'ו הייתה גם האישה הראשונה לכהן בתפקיד החשבת הכללית .  היא נחשבת לאשת מקצוע מוערכת וזכתה למחמאות רבות במערכת הפוליטית על ניהול תקציב המדינה בתקופות שבהן לא היה תקציב בגלל צרכי בחירות ,  וניהול מאבקים בגופים גדולים כמו מערכת הביטחון ומערכת הבריאות .  היא בוגרת לימודי כלכלה ,  חשבונאות ומשפטים ,  ובעלת ניסיון עשיר של יותר מ-20 שנה במגזר הציבורי ,  במהלכן שימשה דירקטורית ובכירה במשרדי ממשלה ורשויות ממשלתיות שונות .  בעבר שימשה גם סמנכ"לית בבנק הבינלאומי .  ב-2011 ,  תחת שר האוצר יובל שטייניץ ,  היא מונתה לחשבת הכללית במשרד האוצר וכיהנה בתפקיד שש שנים .  

החשבת הכללית לשעבר היא המועמדת המובילה לנציבת שירות המדינה
מיכל עבאדי-בויאנג'ו ,  שעזבה באחרונה את משרד האוצר אחרי שש שנים בתפקיד ,  היא המועמדת המועדפת על נתניהו להחליף את הנציב הנוכחי משה דיין .  היא נחשבת למקורבת לראש הממשלה ובעבר הוזכר שמה כמועמדת למנכ"לית משרד הביטחון

