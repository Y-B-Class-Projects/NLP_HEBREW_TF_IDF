בשל אילוצי אבטחה :  נתניהו נאלץ לאכול במטבח האחורי
ראש הממשלה רצה לאכול שיפודים עם פעילים וח"כים מהליכוד בכנס בנתיבות ,  אך בגלל שיקולי האבטחה ,  נאלץ לאכול את ארוחת הערב במטבח הקר של אולם האירועים .  בתפריט :  גבינה לבנה
ראש הממשלה ,  בנימין נתניהו ,  הגיע שלשום בערב  ( ראשון )  לכנס פעילי ליכוד בנתיבות ,  וכובד בארוחת ערב צנועה למדי .  בתום הטקס ,  פנה נתניהו למאבטחיו ,  ואמר כי ברצונו לצאת להתייעצות עם שרים וחברי כנסת במסעדת שיפודים באזור .  הוא אף הציע שהנוכחים בכנס יזמינו מנות מהמסעדה ,  אך מאבטחי ראש הממשלה מנעו להגיע אליה בעצמו ,  מחשש לביטחונו .  
בשל שיקולי האבטחה ,  נותר ראש הממשלה באולם האירועים  " לגסי "  בשדרות ,  וכדי להשביע את רעבונו נאלץ לשבת במטבח ,  בטמפרטורה נמוכה מאוד - ולאכול גבינות . " אם מופז היה יודע שראש ממשלה נאלץ לאכול גבינות במטבח קר  כנראה שהיה מוותר על התענוג ",  התבדח אחד הנוכחים במקום .  
ח"כ כרמל שאמה-הכהן  ( ליכוד )  ,  שנכח אף הוא בישיבה ,  כתב סטטוס בחשבון הפייסבוק שלו ,  ותיאר את המקרה האירוני . " לאחר שהשב"כ לא מאשר לנתניהו עצירה בשיפודיה מקומית ,  מתפנה סוף סוף לאכול משהו ..  .  בחדר קירור של אולמי 'לגסי' ,  בין חדר הסלטים לחדר עגלות הכלים ,  ובטמפרטורת מקרר ,  כשעל השולחן גבינה לבנה ,  פרוסות לחם ,  פלחי אשכולית ,  צימוקים ,  גרגירי רימון וענבים ".  
שאמה הוסיף עוד : " חלק מהשרים פרשו עקב הקור ,  ואלו שנשארו ,  החלו להתלבט בקול רם ,  אם הם באמת רוצים להיות ראש ממשלה בישראל ". 
לפניות לכתב :  pinchas_wolf@walla.com 

בשל אילוצי אבטחה :  נתניהו נאלץ לאכול במטבח האחורי
ראש הממשלה רצה לאכול שיפודים עם פעילים וח"כים מהליכוד בכנס בנתיבות ,  אך בגלל שיקולי האבטחה ,  נאלץ לאכול את ארוחת הערב במטבח הקר של אולם האירועים .  בתפריט :  גבינה לבנה

