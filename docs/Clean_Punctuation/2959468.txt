בתום מגעים של חודשים :  נתניהו וכחלון סיכמו על תקציב דו-שנתי
ראש הממשלה ושר האוצר גיבשו סופית את מתכונת התקציב ל-2017 בהתאם להסכמים הקואליציוניים ,  כאשר ההסכמה צפויה לתרום ליציבות כהונת הממשלה .  בעבר התבטא כחלון נגד התקציב הדו-שנתי ,  וטען כי הוא  " משרת רק את נתניהו "
  ( ריאיון שנה לכנסת עם שר האוצר משה כחלון ,  חודש מרץ )  
ראש הממשלה נתניהו ושר האוצר כחלון סיכמו היום  ( ראשון )  באופן סופי על כך שתקציב המדינה לשנת 2017 יוגדר תקציב דו-שנתי .  מגעים בנושא התקיימו בין השניים זה כמה חודשים ,  והיום הושגה הסכמה סופית בנושא .  מבחינה פוליטית ,  ההסכמה הזו צפויה לתרום להארכת משך כהונתה של הממשלה ,  ואולי אף להוביל למצב בו הממשלה תמלא את מלוא תקופת כהונתה ,  עד שנת 2019 .
 נתניהו וכחלון נפגשו לאחר ישיבת הממשלה כדי לסגור את ההסכמות בנושא .  בישיבה השתתפו נגידת בנק ישראל קרנית פלוג ובכירי משרד האוצר .  בתמורה להסכמה לתקציב הדו-שנתי ,  דרש שר האוצר לקבל סמכויות מלאות לעשות שינויים נדרשים בתקציב בנובמבר 2017 ,  התאריך שבו צפוי להיות מוגש התקציב לשנת 2018 .  ההתאמות והשינויים הללו יחייבו את כלל סיעות הקואליציה במסגרת משמעת קואליציונית .  מנגנון זה אמור למנוע מההחלטה על תקציב דו-שנתי ליצור השלכות בלתי-צפויות מבחינה כלכלית בשנה השנייה של התקציב המדובר .
 בעבר יצא כחלון נגד התקציב הדו-שנתי ,  שאותו רצה להנהיג ראש הממשלה .  בכנס של מפלגת כולנו שנערך בסוף חודש מרץ ,  אמר כחלון כי  " אם מישהו חושב שתקציב דו-שנתי הוא תעודת ביטוח ליציבות הקואליציה הוא טועה ".  לדברי כחלון , " מפלגת כולנו היא הדבר הכי יציב בקואליציה .  אנחנו לא רוצים לעזוב את הממשלה ,  אבל הגיע הזמן שהשותפות שלנו יפתרו את הבעיות שלהן ".  
לקריאה נוספת:השר גבאי : " תקציב דו-שנתי אינו טוב ,  אבל 'כולנו' התחייבה לכך"כחלון נגד שטראוס : " אנשים אטומים שנוזל להם שומן מהשפתיים"כחלון :  מגעים להרחבת הקואליציה נקטעו בשל הבדיקה נגד הרצוג 
בריאיון באולפן וואלה !  NEWS בתחילת חודש מרץ ,  התייחס כחלון למתכונת התקציב הדו-שנתי וטען כי הסוגייה משרתת את נתניהו ,  ולא את הכלכלה . " ראש הממשלה רוצה זאת רק בגלל יציבות פוליטית ,  אין שום היגיון למהלך הזה ",  אמר כחלון .  הוא הוסיף כי אמנם תמך במהלך כאשר מפלגת כולנו חתמה על ההסכמים הקואליציוניים ,  אולם הוא לא רואה טעם בו . " אין פה התקפלות .  חתמתי על הסכם קואליציוני ,  ואחרי שנה כשר אוצר הגעתי למסקנה שזה פחות טוב לכלכלה של ישראל .  אנסה לשכנע את ראש הממשלה ",  הסביר .  
על אף ההתנגדות שהביע למהלך ,  טען כחלון לאורך הדרך כי מפלגתו לא תפר את ההסכמים הקואליציוניים בנושא התקציב . " כל הזמן שאנחנו מיישמים את האג'נדה אנחנו בממשלה .  ברגע שמישהו יסיט אותנו ,  לא נהיה שם .  לא משנה אם תקציב חד-שנתי או ארבע-שנתי ",  אמר בריאיון .  בהזדמנות אחרת ,  ציין כחלון כי  " גם אם בסופו של דבר אאלץ להעביר תקציב דו-שנתי ,  אני אגיד את האמת  שזה תקציב לא טוב ,  ושנאלצתי לעשות אותו ".  

בתום מגעים של חודשים :  נתניהו וכחלון סיכמו על תקציב דו-שנתי
ראש הממשלה ושר האוצר גיבשו סופית את מתכונת התקציב ל-2017 בהתאם להסכמים הקואליציוניים ,  כאשר ההסכמה צפויה לתרום ליציבות כהונת הממשלה .  בעבר התבטא כחלון נגד התקציב הדו-שנתי ,  וטען כי הוא  " משרת רק את נתניהו "
 
