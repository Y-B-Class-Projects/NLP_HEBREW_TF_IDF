ברק : " הדיווחים על עסקת שליט מזיקים "
 שר הביטחון אמר לפני ישיבת הממשלה כי איננו קרובים להשלמת עסקה לשחרור שליט . " ככל שנמעיט בלדבר בנושא כן ייטב ".  נתניהו : " מצאתי אוזן קשבת באירופה "
 שר הביטחון אהוד ברק התייחס הבוקר  ( ראשון )  לפני ישיבת הממשלה לסוגיית החייל החטוף גלעד שליט . " הדיווחים לפיהם אנו קרבים לעסקה לשחרור שליט הם אינם נכונים ויכול להיות שהם אפילו מזיקים .  ככל שנמעיט בלדבר בנושא כן ייטב ",  אמר ברק .  
בנוגע למהלכים המדיניים אמר ברק ,  כי  " היחסים וההבנות עם ארה"ב הם חשובים מאוד לישראל .  הביקור שלי השבוע בניו יורק הוא המשך לפגישות של נתניהו עם אנשי הממשל ובהמשך לנאום ברק אובמה ונאום ראש הממשלה .  אנחנו תומכים ביוזמת ההסדר האזורי הכולל ובתוכה הצורך להיכנס למו"מ עם הפלסטינים ".  
ראש הממשלה בנימין נתניהו ,  התייחס הבוקר לביקור המדיני שקיים בשבוע שעבר באיטליה ובצרפת .  עם פתיחת ישיבת הממשלה אמר נתניהו כי  " ביום חמישי חזרתי מביקור חשוב באירופה במטרה להבהיר את העקרונות שלנו לביטחון ולשלום כפי שביטאתי בנאום בר אילן .  המטרה היתה לשכנע שזו הדרך הנכונה והצודקת להשיג הסדר בינינו לבין הפלסטינים .  נפגשתי עם ראשי המדינות ומובילי דעת קהל ומצאתי אוזן קשבת לעקרונות שהצגנו ,  יש נכונות לקבל אותם כיסודות להסדר שלום ". 
נתניהו חזר בדבריו על העקרונות שהציג בנאומו בבר אילן : " הכרה פלסטינית מפורשת במדינת ישראל כמדינה יהודית .  פירוזה מדינה הפלסטינית על כל צרכי הביטחון של מדינת ישראל .  גיבוי בינלאומי בצורה של ערבויות בין לאומיות ,  פתרון בעיית הפלסטינים מחוץ לגלות ישראל והצורך שההסכם יהיה סוף הסכסוך ". 
לדברי נתניהו , " עקרונות אלה מבטאים הסכמה לאומית רחבה מאוד ואני מצפה מהאופוזיציה שתיתן תמיכה בעמדות אלה .  אני מצפה שהאופוזיציה תהיה אחראית על מנת להתאחד מאחורי הממשלה ומה שחשוב למדינת ישראל ". 
שר הפנים אלי ישי התייחס לפרסום שלפיו שר הביטחון ברק הציע לעצור את הבנייה בהתנחלויות לשלושה חודשים .  לדברי ישי  " התוכנית שהוצגה באחד העיתונים בשם שר הביטחון ברק היא תוכנית לא נכונה .  אנו מדברים לאורך כל הדרך על גידול טבעי לצד בנייה בלתי חוקית של הפלסטינים .  צריך להיות דיון ענייני של האמריקאים גם על מה שרוצה הצד השני .  זאת לא הפעם הראשונה שאני שומע תלונות של ברק ,  שתפקידו להגן על פעילות הממשלה ". 
השר להגנת הסביבה גלעד ארדן ,  התייחס אף הוא לנושא : " שוחחתי אישית עם ברק שאמר שאין הצעה כזאת על השולחן .  אם יש ,  מוטב שהרעיון ייגנז .  לא יעלה על הדעת שבזמן ממשלת הליכוד תהיה תוכנית הקפאה שפוגעת גם בזכויות האדם של המתיישבים ". 

ברק : " הדיווחים על עסקת שליט מזיקים "
 שר הביטחון אמר לפני ישיבת הממשלה כי איננו קרובים להשלמת עסקה לשחרור שליט . " ככל שנמעיט בלדבר בנושא כן ייטב ".  נתניהו : " מצאתי אוזן קשבת באירופה "
 
