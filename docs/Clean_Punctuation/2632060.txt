הערב :  לפיד יציג לנתניהו את תכנית הקיצוצים והמסים
שר האוצר ייפגש עם ראש הממשלה בפורום רחב .  בשלב זה ,  לא ברור מהם המסים שיעלו ,  או התקציבים שיקוצצו .  אמש נפגש לפיד עם יו"ר ההסתדרות עיני ,  שאמר : " אין החלטות או הסכמות "
 ראש הממשלה ,  בנימין נתניהו ושר האוצר ,  יאיר לפיד ,  ייפגשו הערב  ( רביעי )  במשרד ראש הממשלה בירושלים .  מדובר בפגישה בפורום רחב ,  הכוללת צוותים מקצועיים משני הצדדים ובהם מנכ"ל משרד ראש הממשלה ,  הראל לוקר וראש אגף התקציבים באוצר ,  גל הרשקוביץ .  במהלך הפגישה צפוי לפיד להציג לנתניהו את תכנית התקציב אותה גיבש יחד עם אנשי משרדו בשלושת השבועות מאז נכנס לתפקידו .  עד כה ,  נמנע לפיד מהתייחסות למקומות בהם בכוונתו לקצץ ,  והתמקד בהתחייבויות לא לפגוע בנקודות הזיכוי במס לנשים עובדות וכן בתקציב ההשכלה הגבוהה .
 שר האוצר ממשיך בפגישות העבודה ואתמול קיים פגישה עם יו"ר הסתדרות העובדים ,  עופר עיני . " הייתה פגישה עניינית פרודוקטיבית ,  לא הגענו לשום החלטות ,  ויהיה המשך לפגישה הזו בימים הקרובים או לא ",  אמר עיני בצאתו מהפגישה . " בוודאי שיש חילוקי דעות .  בסך הכל הייתה ישיבה עניינית ,  באווירה טובה ,  ויהיה המשך לפגישה הזו .  כרגע אין שום החלטות ושום הסכמות .  סיכמנו 'ג'נטלמנית' שכל הדברים שנאמרו בישיבה יישארו בתוך הישיבה ,  ואני בדרך כלל מכבד הסכמות ".  
אתמול התעוררה סערה ,  בצל הודעת התאחדות הסטודנטים הארצית כי בכירי משרד האוצר פנו אליהם והודיעו להם על כוונתם להעלות את שכר הלימוד באוניברסיטאות .  אחרי כמה שעות של שתיקה ,  הבהיר השר לפיד כי  " ברשימת הקיצוצים שתוגש לראש הממשלה אין קיצוץ בהשכלה הגבוהה או העלאת שכר הלימוד לסטודנטים ".  בלשכת לפיד סירבו להתייחס לטענות שלפיהן יש טעם לפגם בכך ששר האוצר נעדר מהדיון על התקציב והשיב למתקפה נגדו בפייסבוק ,  מבלי אפשרות להשיב לשאלות העיתונאים .  זאת ,  לאחר שמוקדם יותר דחה את טענת ההתאחדות הסטודנטים כי נציגי האוצר הציבו בפניהם אולטימטום ,  שלפיו לא יהיה מנוס מהעלאת שכר הלימוד באוניברסיטאות - עם הסכמת הסטודנטים או בלעדיה .
 יו"ר התאחדות הסטודנטים אורי רשטיק שהיה אתמול בכינוס חירום של נשיאות התאחדות הסטודנטים בסמינר הקיבוצים התייחס להכחשה של לפיד ואמר כי  " בפגישה שערכתי עם נציג האוצר הבנתי באופן חד משמעי שיש כוונה ברורה גם לקצץ בתקציב מערכת ההשכלה הגבוהה וגם להעלות את שכר הלימוד ,  דבר שיפגע בנגישות ההשכלה הגבוהה לאוכלוסיות חלשות .  אני שמח על הצהרת שר האוצר על כך שאין בכוונתו לעשות את הדברים ואנחנו נגבה את שר האוצר כל עוד ישמור על מערכת ההשכלה הגבוהה ועל שכר הלימוד האוניברסיטאי .  אנחנו מבחינתנו עומדים על המשמר ובוחנים את הדברים במבחן התוצאה ומבחן התוצאה הוא לא סטטוס בפייסבוק - הוא תקציב המדינה .  יעשה טוב שר האוצר אם ינחה את פקידי האוצר שלא לקצץ בתקציב ".  
עוד באותו נושא:לשכת לפיד : " ההשכלה הגבוהה לא ברשימת הקיצוצים"יחימוביץ' על הסטודנטים : " בהם אתם מעזים לפגוע ? "ליברמן :  על חברי הכנסת לוותר על 10% משכרם 

הערב :  לפיד יציג לנתניהו את תכנית הקיצוצים והמסים
שר האוצר ייפגש עם ראש הממשלה בפורום רחב .  בשלב זה ,  לא ברור מהם המסים שיעלו ,  או התקציבים שיקוצצו .  אמש נפגש לפיד עם יו"ר ההסתדרות עיני ,  שאמר : " אין החלטות או הסכמות "
 
