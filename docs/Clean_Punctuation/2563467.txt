מרידור : " הלחץ הבינלאומי על אירן מתחיל להשפיע "
 השר לענייני מודיעין שהתראיין לערוץ 2 טען כי הסנקציות טרם עצרו את תוכנית הגרעין האירנית ,  אך בטהרן מפחדים ממערכה בינלאומית נגדה . " אם הייתי חמינאי הייתי דואג "
 השר לענייני מודיעין ,  דן מרידור ,  אמר היום כי  " הסנקציות לא עצרו בינתיים את התוכנית האירנית ,  אך הן מנעו את הפריצה קדימה ,  כי אירן חוששת מתגובה חריפה של העולם ומהמערכה הבינלאומית שישראל וראש הממשלה מובילים ".  מרידור ,  שהתראיין לתוכנית  " פגוש את העיתונות "  בערוץ 2 ,  אמר כי  " עד עכשיו הם לא פרצו לעבר נשק גרעיני .  עדיין לא השגנו את היעד ,  אך הלחץ הבינלאומי מתחיל לתת אותותיו ,  והגברה והחרפה של הלחץ הכולל את האופציה הצבאית הישראלית והאמריקאית שמרחפת מעל זה צריכות להביא תוצאות בסבירות לא קטנה ". 
מרידור הוסיף כי  " ישראל היא מדינה עם עוצמה צבאית ,  כלכלית ומדעית .  אני לא מציע שנקבל פיק ברכיים .  אנחנו מנהלים את המערכה ומנהלים אותה היטב .  הצלחנו לגייס את ממשל אובמה נגד הגרעין האירני ,  ומערכה בינלאומית בראשות ארה"ב ,  אירופה והאו"ם של סנקציות ,  חקיקה אמריקאית ,  ונושאות מטוסים אמריקאיות שמסתובבות במפרץ .  אם הייתי חמינאי הייתי דואג ".  
מרידור מתח ביקורת חריפה על הדיון הציבורי המתנהל בנושא האירני ואמר כי  " הדיון הציבורי חסר תקדים ומזיק .  הוא הפך לדיון לא טוב ".  מרידור סירב להתייחס לשמועות ואמר : " לא אדבר על לוחות זמנים של מלחמה .  זאת טעות לדבר על זה .  תקיפה זאת אופציה שקיימת ,  וגם הנשיא האמריקאי דיבר עליה ,  וזה עוד יותר מפחיד את האירנים ". 
בהתייחס לדיווחים על מתיחות גוברת בין ירושלים וושינגטון בשאלת התקיפה של מתקני הגרעין הצבאי באירן אמר מרידור כי מהיכרותו עם יחסי ישראל וארה"ב , " היחסים מאוד הדוקים ,  לא הייתה אינטימיות שכזו בעבר - ובעיקר בשטחי המודיעין הישראלי והאמריקאי .  אין מחלוקות בהערכה שהאירנים עוד לא בפצצה ושייקח להם שנה וחצי שנתיים אם הם יחליטו על כך ,  אבל גם אין מחלוקות לגבי כך שהם אינם מוותרים ".  
מרידור הוסיף כי  " יש לפעמים מחלוקות ,  חלקן עברו את הגבולות ",  אך שב והדגיש כי לנוכח המעמד הבינלאומי הבולט שקיבלה טהרן השבוע כשאירחה את כינוס המדינות הבלתי מזדהות , " אנחנו חייבים לעמוד ולהתריע מפני הלגיטימציה למשטר שחוץ מהסכנה לאזור קורא מפורשות לאי קיומה של ישראל .  מה שקרה השבוע הוא מבייש וישראל צריכה לעמוד ולהסביר את זה בקול רם לעולם ".  
מרידור סירב להתייחס לדיווחים כי ארה"ב החליטה על קיצוץ משמעותי בכמות הכוחות שיישלחו לישראל במסגרת התרגיל הצבאי המשותף לשני הצבאות ,  וכן הכחיש את הדיווח ב"ידיעות אחרונות "  על שיחה מתוחה בין ראש הממשלה בנימין נתניהו לשגריר ארה"ב בישראל ,  דן שפירו .  גורמים מדיניים הכחישו היום כל פרשנות הניתנת להחלטה האמריקאית על צמצום ההשתתפות בתרגיל והדגישו כי בדומה להודעה רשמית שפרסם הפנטגון אמש , " זה עדיין התרגיל המשותף הגדול ביותר בתולדות ישראל וארה"ב ",  וכי הגורם לצמצום אינו קשור למחלוקת בנוגע לאירן אלא נובע מ"שיקולים תקציביים ".  
לקריאה נוספת:אירן תקיים תרגיל הגנה אווירית רחב היקף בחודש הבאבאן בטהרן :  הכחשת השואה ואיום על ישראל - שערוריהנתניהו זועם :  כינוס 120 מדינות באירן  - " חרפה וכתם לאנושות "
 לפניות לכתבת :  tal_sh@walla.net.il 

מרידור : " הלחץ הבינלאומי על אירן מתחיל להשפיע "
 השר לענייני מודיעין שהתראיין לערוץ 2 טען כי הסנקציות טרם עצרו את תוכנית הגרעין האירנית ,  אך בטהרן מפחדים ממערכה בינלאומית נגדה . " אם הייתי חמינאי הייתי דואג "
 
