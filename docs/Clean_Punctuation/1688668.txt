סרקוזי דורש הודעה מראש על מלחמה בלבנון
נשיא צרפת שנועד לאחרונה עם נתניהו ביקש מראש הממשלה שיודיע לו מראש במקרה וישראל תפתח במלחמה בלבנון ,  זאת כדי להסיג בזמן את חיילי צרפת הפועלים במסגרת יוניפי"ל
נשיא צרפת ניקולא סרקוזי ביקש מראש הממשלה בנימין נתניהו שלא לתקוף בלבנון לפני שייתן לו אזהרה מראש  כך דיווח הבוקר  ( שבת )  מקור בפריז .  על פי המקור ,  סרקוזי חושש מכך שהחיילים הצרפתיים הפועלים במסגרת כוח יוניפי"ל בדרום לבנון ייפגעו בתקיפה ישראלית ולפיכך ביקש מנתניהו בפגישתם האחרונה בחודש שעבר להודיעו מראש על תקיפה אפשרית .
" למרות שהאפשרות שישראל תפתח במלחמה נגד לבנון נתפסת עדיין כרחוקה ,  נשיא צרפת עדיין לא בטוח לגבי כך ",  מסר המקור .  לדבריו ,  סרקוזי מעוניין להיערך מראש למתקפה ישראלית  " על מנת לנטרל את הכוח הצרפתי הפועל ביוניפי"ל בדרום לבנון ". 
לפני כשבועיים שוחח סרקוזי עם נתניהו וביקש ממנו להסכים להקמת ועדת חקירה אמינה ובלתי תלויה ,  שתחקור את אירועי המשט לעזה .  סרקוזי הוסיף כי צרפת תהיה מוכנה להשתתף ולשלוח נציג לוועדת החקירה .  בשיחת טלפון שערכו שני המנהיגים ביקש סרקוזי מנתניהו  " להיענות לדרישות של מועצת הביטחון של האו"ם ,  ולהסכים לוועדת חקירה בלתי תלויה שתחקור את הנסיבות שהובילו להשתלטות על המשט לעזה ". 

סרקוזי דורש הודעה מראש על מלחמה בלבנון
נשיא צרפת שנועד לאחרונה עם נתניהו ביקש מראש הממשלה שיודיע לו מראש במקרה וישראל תפתח במלחמה בלבנון ,  זאת כדי להסיג בזמן את חיילי צרפת הפועלים במסגרת יוניפי"ל

