סקר  " חברת החדשות ":  28% מהציבור היו רוצים את גנץ כשר הביטחון
מהסקר של ד"ר מינה צמח ומנו גבע עולה כי הרמטכ"ל לשעבר מוביל בפער ניכר על פני האישים האחרים שהוצגו כמועמדים לתפקיד שר הביטחון - בהם גבי אשכנזי ונפתלי בנט .  נתניהו ,  שנכנס לתפקיד אמש ,  זוכה ל-7% אחוזי תמיכה בלבד
28% מהציבור היו רוצים לראות את הרמטכ"ל לשעבר בני גנץ בתפקיד שר הביטחון - כך עולה מסקר שפורסם הערב  ( שני )  ב"חברת החדשות ".  מהסקר ,  שערכו ד"ר מינה צמח ומנו גבע ממכון מדגם בשיתוף איי-פאנל ,  עולה כי גנץ מוביל על פני האישים האחרים שהופיעו בסקר בפער ניכר - יותר מפי שתיים מהמקום השני .  
הסקר פורסם יממה לאחר שראש הממשלה בנימין נתניהו נכנס לתפקיד שר הביטחון בעקבות התפטרותו של אביגדור ליברמן .  539 משתתפים הסקר נשאלו : " את מי מהאישים הבאים היית רוצה לראות בתפקיד שר הביטחון לאחר הבחירות הבאות ?  ".  למקום השני הגיע הרמטכ"ל לשעבר גבי אשכנזי עם 11% מהקולות ולמקום השלישי שר החינוך נפתלי בנט עם 10% מהקולות .  
נתניהו הגיע למקום הרביעי עם 7% בלבד .  בהמשך הדירוג מופיעים השר יואב גלנט עם 6% וראש הממשלה לשעבר אהוד ברק עם 5% .  13% אמרו שלא ירצו לראות אף אחד מהאישים הקיימים בתפקיד .
 נתניהו אמר היום אחרי כניסתו לתפקיד : " נפגשתי עם הרמטכ"ל ועם הרמטכ"ל המיועד .  אנחנו נערכים לכל האתגרים .  אנחנו בתוך מערכה שעדיין לא הסתיימה ובתקופה ביטחונית כזו זה חוסר אחראיות להפיל את הממשלה .  בין אם שותפינו יחליטו להפיל או לא להפיל ,  אנחנו נמשיך להבטיח את ביטחון המדינה וביטחון אזרחינו ".  

סקר  " חברת החדשות ":  28% מהציבור היו רוצים את גנץ כשר הביטחון
מהסקר של ד"ר מינה צמח ומנו גבע עולה כי הרמטכ"ל לשעבר מוביל בפער ניכר על פני האישים האחרים שהוצגו כמועמדים לתפקיד שר הביטחון - בהם גבי אשכנזי ונפתלי בנט .  נתניהו ,  שנכנס לתפקיד אמש ,  זוכה ל-7% אחוזי תמיכה בלבד

