 " הודות לכם צבענו את הקירות ":  הסיור של הזוג טראמפ במעון ראש הממשלה
בטרם נתנו ראש הממשלה והנשיא האמריקני הצהרות לתקשורת ,  העניק הזוג נתניהו לאורחיהם סיור במעון שברחוב בלפור בירושלים . " הודות לכם צבענו את הקירות ,  השגנו את התקציב וצבענו מחדש ",  התלוצץ נתניהו ,  ואילו שרה הציגה בפניהם את הבן יאיר
ראש הממשלה בנימין נתניהו ורעייתו שרה העניקו אמש  ( שני )  הזדמנות למצלמות לתעד את הסיור שערכו עבור אורחיהם ,  נשיא ארצות הברית דונלד טראמפ ורעייתו מלניה במעון ראש הממשלה ברחוב בלפור בירושלים . " ברוך הבא לארמון שלנו ",  התלוצץ נתניהו בפני הזוג טראמפ . " הבית הזה צנוע מאוד ",  המשיך .  
לאחר מכן התיישבו הארבעה לשולחן בכניסה אל הבית כדי לחתום על ספר המבקרים .  בזמן שהזוג טראמפ חתם בספר סיפרו הזוג נתניהו על השיפוץ שעבר המעון לקראת ביקורם . " הודות לכם צבענו את הקירות ,  השגנו את התקציב וצבענו מחדש ",  אמר נתניהו . " כל הבית נצבע עבורכם ",  הוסיפה רעיית ראש הממשלה .  בהמשך פגשו הזוג טראמפ את הבן יאיר שהודה לנשיא על  " כל הדברים שהוא עושה ",  ואמר לו כי הוא  " מעריץ גדול "  שלו .  
ביקור טראמפ - עדכונים אחרונים:טראמפ לנתניהו : " השגת שלום היא העסקה הקשה מכולם  אבל נגיע אליה"אחרי הכותל :  מלניה טראמפ ביקרה עם שרה נתניהו בבית החולים הדסהטראמפ נפגש עם נתניהו : " לא הזכרתי את ישראל בשיחה עם הרוסים "  
בטרם ניגשו לסעודה נשאו שני המנהיגים הצהרות לתקשורת . " אני מצפה לעבוד יחד איתך לקידום השלום באזור ",  אמר נתניהו . " זה לא יהיה פשוט אבל לראשונה בחיי אני רואה תקווה אמיתית לשינוי .  מנהיגי ערב שפגשת אתמול יכולים לעזור ליצור האווירה והתנאים לשלום מציאותי .  כל אלה סימנים מצוינים בביקור ההיסטורי שלך .  אין עיר בעולם שבה אתה יותר מוזמן מכאן איתנו ,  בירושלים ".  נתניהו חזר והדגיש : " ברוכה הבאה לירושלים ולישראל ". 
טראמפ סיפר בנאומו על ביקורו בערב הסעודית . " נפגשתי עם מנהיגים רבים בעולם הערבי והמוסלמי ,  כולל המלך סלאמן ,  שהתייחס אלינו כל כך יפה ורוצה באמת לראות דברים טובים קורים בעולם .  הכרתי אותו טוב והוא באמת רוצה בזה .  המנהיגים האלה הביעו דאגה שכולנו חוששים מפניה - דאעש ,  איראן והעלייה בקיצוניות בחלקים בעולם המוסלמי .  הם התחייבו לשתף פעולה כדי להילחם בטרור ובאידאולוגיה הקיצונית שמזינה אותו ". 
לדבריו , " כל עם שמסוגל לעשות את זה כדי לחסל את האידאולוגיה שגורמת לכל כך הרבה רצח  אנחנו מוכנים לעבוד איתם יחד .  אני חושב שרמת שותפות חדשה ,  אפשרית ,  וזה יקרה .  זה כולל מאמץ מחודש לשלום בין ישראל והפלסטינים ואני מודה לראש הממשלה על המחויבות שלו לתהליך הזה .  שמעתי שזו אחת מהעסקאות הקשות בעולם אבל אני מאמין שנגיע אליה .  אני בטוח שיהיו לנו שיחות פוריות ". 
 ( עדכון ראשון :  21:51 )   

" הודות לכם צבענו את הקירות ":  הסיור של הזוג טראמפ במעון ראש הממשלה
בטרם נתנו ראש הממשלה והנשיא האמריקני הצהרות לתקשורת ,  העניק הזוג נתניהו לאורחיהם סיור במעון שברחוב בלפור בירושלים . " הודות לכם צבענו את הקירות ,  השגנו את התקציב וצבענו מחדש ",  התלוצץ נתניהו ,  ואילו שרה הציגה בפניהם את הבן יאיר

