וינשטיין על זיכוי ליברמן : " אני את חובתי קיימתי "
 היועמ"ש הסביר שעשה את עבודתו כשהחליט להגיש כתב אישום לאחר שעלה סיכוי סביר להרשעה .  גורם בפרקליטות : " הזיכוי לא ירפה את ידנו ".  ביום שני יושבע ליברמן שוב לשר החוץ
היועץ המשפטי לממשלה ,  יהודה וינשטיין ,  התייחס הערב  ( רביעי )  לראשונה לזיכויו של חבר הכנסת אביגדור ליברמן מכתב האישום נגדו בגין מרמה והפרת אמונים בפרשת השגריר בבלארוס . " אני לא אתייחס לפסק הדין לפני שאני אקרא אותו ,  חובתי להגיש כתב אישום כשיש סיכוי סביר להרשעה וחובתו של בית המשפט לעשות את אשר הוא עושה ",  אמר וינשטיין באירוע השקת ספר באוניברסיטת תל אביב ,  והוסיף : " אני את חובתי קיימתי ".  
קודם לכן ,  התייחס גם משרד המשפטים להכרעת הדין .  בהודעת המשרד נמסר כי ההחלטה להגיש את כתב האישום  " התקבלה על ידי היועץ המשפטי לממשלה ,  לאחר שאימץ את עמדת צוות נרחב של פרקליטים ובראשם פרקליט המדינה ,  שהיו תמימי דעים כי קיימת תשתית ראייתית מספקת להוכחת העובדות המפורטות בכתב האישום ". 
עוד נכתב בהודעה כי  " התביעה סברה שעובדות אלה ,  המבוססות על הראיות שנאספו בחקירה ,  מגלות עבירה פלילית .  על פי הדין ,  תפקיד התביעה הוא להביא בפני בית המשפט תיקים אשר מתקיים בהם סיכוי סביר להרשעה ,  ויש עניין לציבור לבררם בידי שופטי ישראל .  כך נעשה גם בפרשה זו ,  כמו בפרשות אחרות .  וכך ,  ממלאת התביעה את חובתה המקצועית כלפי הציבור ".  
במשרד המשפטים הבהירו כי  " הפרקליטות תמשיך לבצע מלאכתה נאמנה ,  ולהיאבק למען טוהר המידות בשירות הציבורי .  הכרעת דינו של בית משפט השלום בירושלים תיבחן בצורה עניינית ,  כמקובל ,  הן בהיבטיה העובדתיים והן בהיבטיה הנורמטיביים ובהמשך תתקבלנה ההחלטות המתאימות ".  
זיכויו של ליברמן ,  שביום שני הקרוב יושבע מחדש לתפקיד שר החוץ ,  הוביל לקריאות להתפטרותו של היועץ המשפטי לממשלה ,  יהודה וינשטיין .  זאת ,  משום שוינשטיין היה זה שהחליט על הגשת כתב האישום בפרשה ,  שהייתה ספיח לחשדות המרכזיים נגד ליברמן בפרשת  " חברות הקש ".  ואולם ,  בפרקליטות אומרים היום כי העובדה שליברמן זוכה אינה מצדיקה עריפת ראשים .  ההחלטה על הגשת כתב האישום המצומצם התקבלה לאחר שאצל וינשטיין התגבשה ההחלטה לסגור את התיק המרכזי .  עד אז ,  עמד התיק הזה בצל החשדות האחרים וכמעט שלא זכה להתייחסות בפרקליטות .  גם לאחר שהוחלט על סגירת התיק המרכזי ,  התלבט וינשטיין אם יש מקום להגיש את התיק הזוטר ,  בשל תחושה של אי נעימות - לאור העובדה שעל פניו מדובר בספיח זניח יחסית .  לבסוף ,  סבר וינשטיין כי נסיבות התיק מחייבות הגשת כתב אישום .
 להחלטה הסופית של וינשטיין היו שותפים מרבית בכירי הפרקליטות שעסקו בפרשה ,  בהם גם פרקליט המדינה משה לדור והפרקליטים במחלקה הכלכלית שניהלו את התיק .  אולם ,  מכיוון שהתיק לא היה במרכז הדיונים של הפרקליטות ,  נוצר מצב אבסורדי בו הוחלט על הגשת כתב אישום מבלי שנחקרו חברי ועדת המינויים במשרד החוץ - צעד שננקט רק לאחר פרסום הדבר בערוץ 10 .  בעקבות זאת ,  נחקר סגן שר החוץ לשעבר דני אילון ,  שהעיד כי ליברמן דחף באופן אקטיבי למינויו של בן אריה .   בתקופה שקדמה להכרעת הדין שידרו בפרקליטות ביטחון שהוא יסתיים בהרשעה ,  וגם האמינו שמדובר בתיק שמחייב הטלת קלון .  זאת ,  מכיוון שבפרקליטות סברו כי לליברמן היה ברור שבן אריה הציע לו בקשה רשמית של משרד המשפטים לחיקור דין ,  ובכך למעשה שיבש את החקירה .  בפרקליטות סברו כי בעקבות זאת פעל ליברמן לקדם את בן אריה .  ההנחות הללו של הפרקליטות נדחו על ידי בית המשפט .  השופטים קבעו כי ליברמן לא ידע מה מקור המידע שבן אריה ביקש להעביר לו ,  מה שמוריד מחומרת המעשה .  
עוד קבעו השופטים ,  כי קידומו של בן אריה לתפקיד יועץ במטה המדיני של ליברמן ,  לאחר מינויו לשר החוץ ,  לא היווה קידום .  הם מצאו קשיים רבים בעדותו של דני אילון ושל עדי תביעה נוספים ,  קבעו שמועמדותו של בן אריה לשגריר בלטביה הייתה ראויה וקבעו כי ליברמן לא פעל למנות את בן אריה לשגריר ,  אלא לא מנע את המינוי .  השופטים הגיעו למסקנה המשפטית כי גם אם מעשיו של ליברמן לא היו ראויים ,  הם לא היו פליליים .   כעת ,  התיק חוזר לפרקליטות שצריכה להחליט אם להגיש ערעור .  על פניו ,  הסיכויים לכך לא גבוהים ,  מכיוון שבית המשפט דחה גם את הטענות העובדתיות המהותיות של הפרקליטות ,  וגם את הטיעונים המשפטיים .  זאת ,  בניגוד למשפטו של ראש הממשלה לשעבר אהוד אולמרט ,  לדוגמא ,  שם בית המשפט קיבל חלק ניכר מהטיעונים העובדתיים של הפרקליטות .  יש להניח שמספר המתנגדים לערעור יגדל לעומת מספר המתנגדים להגשת התיק מלכתחילה .  אולם ,  עוד מוקדם לדעת מה תהיה ההחלטה הסופית .  בפרקליטות יכולים לבנות על קביעת השופטים שהתנהלותו של ליברמן לא הייתה ראויה ,  ולטעון כי בית המשפט שגה במסקנותיו .  
לאחר הודעת השופטים על הזיכוי ,  מיהרו התובעים בתיק לעזוב את בית המשפט .  את תחושת האכזבה הם התקשו להסתיר .  גם גורמים אחרים בפרקליטות לא הסתירו את אכזבתם ,  שהצטרפה לתחושה הקשה שנוצרה בעקבות שורת זיכויים ,  ובראשם כמובן זיכויו של אולמרט מהעבירות המרכזיות נגדו .  אין ספק שמדובר במכה לפרקליטות ,  ובמיוחד ליועץ המשפטי לממשלה ,  שבניגוד למשפט אולמרט ,  התיק הזה רשום על שמו .  זיכוי אינו בהכרח כישלון של הפרקליטות ,  אולם וינשטיין יספוג בימים הקרובים ביקורת רבה ,  תחושה שאינה זרה לו .  אולם ,  גם מבקריו בתוך הפרקליטות ,  שחלקם אינם מתלהבים ,  בלשון המעטה ,  מתפקודו ,  לא סבורים שזיכויו של ליברמן מצדיק את התפטרותו של וינשטיין ,  והם ניסו לשדר היום עסקים כרגיל .  בכל מקרה ,  מבהירים בפרקליטות ,  אין מקום ל"עליהום ".  
למרות הביקורת ,  גורם משפטי אמר לוואלה !  חדשות כי הכרעת הדין בעניין ליברמן לא תשפיע על האופן שבו הפרקליטות תתייחס בעתיד לתיקים נגד אנשי ציבור . " זה לא מרפה את ידנו אפילו לא לרגע אחד .  אלה הם כללי המשחק ולפעמים יש זיכויים ,  זה בסדר .  הדיבורים על יום הכיפורים של הפרקליטות הם הבל הבלים .  הפרקליטות עוסקת יום יום במלחמה בשחיתות הציבורית ,  ולרוב מצליחה .  אנחנו נמשיך לעשות את העבודה בצורה הכי טובה שאפשר ,  לטובת הציבור כולו ".  
 ( עדכון ראשון :  17:06 ) 
משפט ליברמן - כותרות נוספותפרשנות :  חף מכל אישום ,  ליברמן עף כפרפר ועוקץ כדבורהלמרות הזיכוי ,  השופטים קבעו :  ליברמן לא פעל כראוינתניהו לליברמן :  מברך על הזיכוי ועל שובך לממשלת ישראל 

וינשטיין על זיכוי ליברמן : " אני את חובתי קיימתי "
 היועמ"ש הסביר שעשה את עבודתו כשהחליט להגיש כתב אישום לאחר שעלה סיכוי סביר להרשעה .  גורם בפרקליטות : " הזיכוי לא ירפה את ידנו ".  ביום שני יושבע ליברמן שוב לשר החוץ

