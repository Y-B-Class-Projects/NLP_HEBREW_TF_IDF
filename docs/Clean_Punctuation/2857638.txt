ברקת נגד העברת תיק ירושלים לאלקין : " העיר אינה פרס ניחומים "
 ראש העיר ביקר את נתניהו על המינוי הצפוי של שר הקליטה לאחראי על ענייני ירושלים ,  כפיצוי על העברת התיק לעניינים אסטרטגיים לארדן . " ההחלטה סותרת את התחייבותו של ראש הממשלה והיא תביא לבזבוז של כספי ציבור "
  ( דברי נתניהו וברקת בישיבת ממשלה לפני שבוע )  
ראש עיריית ירושלים ניר ברקת תקף היום  ( שלישי )  את ראש הממשלה בנימין נתניהו בשל המינוי הצפוי של זאב אלקין לשר לענייני ירושלים .  לדבריו ,  ההחלטה להקים את המשרד מחדש התקבלה ללא התייעצות עמו וכי  " ירושלים אינה פרס ניחומים ".  אלקין ,  שמשמש גם שר הקליטה ,  קיבל את התפקיד כפיצוי על כך שהתיק לעניינים אסטרטגיים הועבר ממנו לידי גלעד ארדן ,  שמונה גם לשר לביטחון הפנים . 
" ההחלטה על הקמתו מחדש של המשרד לענייני ירושלים התקבלה בניגוד לדעתי ",  מסר ברקת . " היא סותרת את התחייבותו של ראש הממשלה והחלטת הממשלה שאושרה ביום ירושלים ,  ולפיה משרד ראש הממשלה יופקד על פיתוחה וקידומה של העיר בשותפות עם ראש העיר ועיריית ירושלים ".  עוד הדגיש ראש העיר כי  " ירושלים אינה פרס ניחומים לאף אחד .  צר לי כי שיקולים פוליטיים צרים יביאו לבזבוז של כספי ציבור ובירוקרטיה מיותרת ,  שיקשו על העבודה המשותפת של הממשלה והעירייה בפיתוחה וקידומה של ירושלים ".  

ברקת נגד העברת תיק ירושלים לאלקין : " העיר אינה פרס ניחומים "
 ראש העיר ביקר את נתניהו על המינוי הצפוי של שר הקליטה לאחראי על ענייני ירושלים ,  כפיצוי על העברת התיק לעניינים אסטרטגיים לארדן . " ההחלטה סותרת את התחייבותו של ראש הממשלה והיא תביא לבזבוז של כספי ציבור "
 
