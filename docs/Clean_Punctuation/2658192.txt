הממשלה אישרה את חוק הגיוס : " נתחשב בחרדים "
 14 שרים תמכו ,  ארבעה נמנעו ואף שר לא התנגד להצעה שגיבשה הוועדה לשוויון בנטל לפיה צעירים חרדים יתגייסו משנת 2017 .  נתניהו : " שילוב צעירים חרדים בצה"ל ובשוק העבודה "
 הממשלה אישרה בצהריים  ( ראשון )  את חוק השוויון בנטל שגובש בוועדה בראשה ישב שר המדע יעקב פרי ,  ועתה החוק יועבר להכנה לקריאה ראשונה בכנסת .  14 שרים תמכו בהצעה ,  ארבעה נמנעו ואיש לא התנגד .  השרים שנמנעו הם שרי ישראל ביתנו - יאיר שמיר ,  סופה לנדבר ויצחק אהרונוביץ' ,  להם הצטרף השר אורי אריאל מהבית היהודי .
 ראש הממשלה ,  בנימין נתניהו ,  התייחס מוקדם יותר בפתח ישיבת הממשלה השבועית לחוק ואמר : " נעשה את השינוי בהדרגה תוך התחשבות בצרכים המיוחדים של הציבור החרדי ".  לדברי נתניהו , " המטרה שלנו היא כפולה - שילוב של צעירים חרדים בצה"ל ובשירות האזרחי וכן שילובם בשוק העבודה ".  
לפי הצעת חוק הגיוס החדש ,  החל משנת 2017 יחויב כל צעיר יהודי מעל גיל 18 להתגייס לצבא .  עד אז ,  תחול  " תקופת ביניים ",  שבמהלכה יימדדו מספר המשרתים החרדים מול היעדים שהציב משרד הביטחון .  אי-עמידה ביעדי הגיוס יביא לסנקציות כלכליות כלפי הישיבות שבהן לומדים החרדים .  החל מ-2017 יופעלו נגד חרדים שלא יתגייסו אותן הסנקציות שמופעלות כיום נגד צעירים חילונים שאינם מתגייסים .  ראש הממשלה הודה לחברי הוועדה שגיבשו את המתווה ,  בראשות השר יעקב פרי ,  ואמר כי הוא  " מייחס חשיבות רבה לשילובם של ערביי ישראל .  המתווה עדיין איננו שלם אך יש לטפל בסוגיה זו ".  
שר המדע ,  יעקב פרי ,  שעמד בראש הוועדה שגיבשה את הצעת החוק ,  אמר כי  " זה 65 שנה שמדינת ישראל מתלבטת בבעיה רגישה ,  בעיה מאוד חברתית שאני מאוד מקווה שעם אישורה נהיה עדים לגיוס בני ישיבות ולהתנדבות לשירות אזרחי ".  לדברי פרי , " נבנה חברה שוויונית ,  צודקת ואמיתית יותר .  השר עמיר פרץ אמר כי  " לאורך כל הדרך טענתי ששאלת ישיבות ההסדר בעייתית .  בעוד כמה שנים אין ספק שהמצב לא יהיה דומה למה שקורה עכשיו .  מצד אחד כולם רוצים שירות אזרחי אבל זה דבר שיש לתקצב ,  יש לקיים בנוגע לכך דיון מעמיק .  כרגע מצהירים הצהרות גדולות אבל מתעלמים מהבעיות שלהן ". 
שר האוצר ,  יאיר לפיד ,  אמר לפני הישיבה כי  " אחרי 65 שנה אנחנו מתקנים את העיוות של השוויון בנטל .  זה לטובת החברה החרדית ולטובת החברה הישראלית ,  כולנו מתרגשים ".  לפיד הוסיף כי הנושא  " הפיל ממשלות ,  גמר קריירות של פוליטיקאים .  אחרי שלושה חודשים שהממשלה קיימת ,  מעבירים שינוי היסטורי ,  זה דבר גדול לכולם ".  
שרי ישראל ביתנו נמנעו בהצבעה כיוון שלטענתם החוק לא יוצר שוויון בנטל ,  שכן הוא איננו דורש גם את גיוסם של ערביי ישראל .  בישראל ביתנו התרעמו בנוסף על מסלול ישיבות ההסדר המקוצר ,  שהמשרתים בו נדרשים רק ל-17 חודשים .  השרים נפתלי בנט ואורי אורבך מהבית היהודי ייעדרו לרגל נסיעות עבודה ,  ולא ברור כיצד יצביעו שרי  " התנועה "  - לבני ופרץ ,  אולם תמיכתם של שרי הליכוד ו"יש עתיד "  אמורה לסלול את הדרך לאישורו של החוק .  
בתוך כך ,  לאחר אישור החוק בממשלה ,  אישרה גם ועדת השרים לענייני חקיקה אישרה את המתווה החדש ,  והוא יובא לקריאה ראשונה בכנסת בשבוע הקרוב .  ההצעה אושרה יחד עם הסתייגות של יו"ר הועדה ,  שרת המשפטים ציפי לבני .  השרה דרשה כי תובא הצעת החלטה משלימה לממשלה ,  שבה יקבע שר הביטחון יעלון כללים לפיהם כאשר החרדים יגוייסו לשירות מלא ,  משך שירותם יהיה זהה לזה של בני ישיבות ההסדר . " הכוונה היא לכך שכשהחרדים יגויסו למשך 24 חודשים ,  משך שירות דומה יחול גם על בני ישיבות ההסדר ",  אמרה לבני . " כך ימומש עקרון השוויון בין שתי האוכלוסיות ,  על פי חוות דעתו של היועץ המשפטי לממשלה ".  
לפי מתווה ההצעה ,  יעד גיוס החרדים יועלה בהדרגה ,  כך שהחל משנת 2016 יגויסו לכל הפחות 5,200 חרדים בשנה  65% מהשנתון .  להבדיל מחילונים ,  צעירים חרדים יתייצבו בבקו"ם בגיל 18 ,  אך יוכלו להישאר בישיבות עד גיל 21 ,  ואז יצטרכו להתגייס .  החל משנת 2017 תוגדר רשימה של 1,800 תלמידים בלבד שיוגדרו  " עילויים ",  ויקבלו פטור משירות .  ראשי ישיבות שישקרו בנוגע למספר תלמידיהם יעברו עבירה פלילי ,  כמו גם מועמדים לגיוס שלא יתייצבו בלשכות .
 בנוסף ,  המתווה המוצע ישפיע במידה ניכרת גם על אוכלוסיות נוספות ;  השירות בישיבות ההסדר הקיימות יוארך בחודש אחד  מ-16 חודשים ל-17 חודשים ,  זאת בניגוד לכוונה המקורית של הוועדה ,  שביקשה להאריך את השירות ל-24 חודשים  ( שנתיים ,  זאת במקום לשלוש שנים  כמו יתר החיילים בצה"ל )  .  השירות לגברים אמור להתקצר ל-32 חודשים החל מ-2017 ,  וזה של הנשים אמור להתארך ל-28 חודשים .
  ( עדכון ראשון - 11:20 )  
לקריאה נוספת:הממשלה תאשר היום את חוק הגיוס ;  בכנסת צפוי קרביש פשרה :  ועדת השרים קבעה - סנקציות פליליות לחרדים שישתמטוהחרדים לא עולים על מדים : " ההחלטות ייזרקו לפח "  

הממשלה אישרה את חוק הגיוס : " נתחשב בחרדים "
 14 שרים תמכו ,  ארבעה נמנעו ואף שר לא התנגד להצעה שגיבשה הוועדה לשוויון בנטל לפיה צעירים חרדים יתגייסו משנת 2017 .  נתניהו : " שילוב צעירים חרדים בצה"ל ובשוק העבודה "
 
