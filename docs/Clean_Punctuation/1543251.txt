הקפאת התנחלויות ?  הצחקתם את מטה בנימין
על רקע פגישת רה"מ עם השליח האמריקאי למזה"ת ,  יתקיים סיור קבלנים בהתנחלות נריה .  ביולי פורסם מכרז לפיתוח 74 מגרשים במקום .  שלום עכשיו : " יש"ע מסכנת את מעמדה של ישראל בעולם "
 ערב פגישתו של ראש הממשלה בנימין נתניהו עם השליח האמריקאי למזרח התיכון ג'ורג' מיטשל ,  בו ידונו השניים בין היתר בנושא הקפאת הבנייה בהתנחלויות ,  תקיים היום  ( שלישי )  המועצה האזורית מטה בנימין סיור קבלנים בהתנחלות נריה .  הסיור מתבצע בעקבות מכרז שפרסמה המועצה לפני כחודש לפיתוח 74 מגרשים .
 המכרז המדובר מהווה שינוי בהלך הרוח של התרחשויות התקופה האחרונה ביהודה ושומרון ,  נוכח המציאות שבמסגרתה שר הביטחון אינו נותן אישורים לבניית יחידות דיור נוספות מלבד אלה שאושרו לפני מספר שנים על ידי הממשלה .  למרות הקפאת הבנייה הקיימת ,  יוכלו המתנחלים לבנות בעקבות אישורים שניתנו בעבר עוד כ-4,000 יחידות דיור נוספות .  
בתנועת  " שלום עכשיו "  תקפו בחריפות את פרסום המכרז ואת סיור הקבלנים בנריה . " הישראבלוף שובר שיאים חדשים ",  אמר מזכ"ל הארגון יריב אופנהיימר , " הממשלה עוצמת עיניים והמתנחלים לא נחים לרגע ומרחיבים את הבנייה גם בהתנחלויות המבודדות .  המועצות האזוריות ביש"ע מסכנות את מעמדה של ישראל בעולם ומחבלות בביקור נתניהו באירופה ". 
בהתנחלות נריה מתגוררים כ-160 בני אדם ותושביה מגדירים אותה כיישוב תורני לאומי .  היא הוקמה על ידי עשר משפחות ב-1991 .  לאחר מכן הצטרפו לישוב גרעין תורני של בוגרי ישיבת  " מרכז הרב ". 

הקפאת התנחלויות ?  הצחקתם את מטה בנימין
על רקע פגישת רה"מ עם השליח האמריקאי למזה"ת ,  יתקיים סיור קבלנים בהתנחלות נריה .  ביולי פורסם מכרז לפיתוח 74 מגרשים במקום .  שלום עכשיו : " יש"ע מסכנת את מעמדה של ישראל בעולם "
 
