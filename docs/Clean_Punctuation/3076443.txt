ליברמן תוקף : " הופכים את ישראל ממדינה ציונית למדינת הלכה "
 שר הביטחון קרא לביטול חוק הגיור והביע תמיכה במתווה הכותל .  לפיד : " נתניהו הפך לראש ממשלת הבובות של העסקנים החרדים ".  גפני : " הרפורמים יושבים בארה"ב ומתערבים במה שנעשה פה .  מדינה ריבונית לא יכולה להסכים לכך "
" יש פה ניסיון להפוך את ישראל ממדינה ציונית למדינת הלכה "   כך אמר היום  ( שני )  שר הביטחון אביגדור ליברמן ,  בהתייחסות לביטול מתווה הכותל ואישור חוק הגיור .  בפתח ישיבת הסיעה של ישראל ביתנו ,  טען ליברמן כי מתווה הכותל ,  שגובש לדבריו על ידי היועץ המשפטי לממשלה אביחי מנדלבליט , " אושר כשעוד היינו באופוזיציה ,  וגם שרי הבית היהודי הצביעו בעד המתווה ,  כולל נפתלי בנט ואיילת שקד ".  
לדבריו , " אני מציע לחשוב מחדש על חוק הגיור ,  וקורא לחבריי בימין השפוי לחבור אלינו ,  בטח ובטח בנושא חוק הגיור ".  ליברמן הוסיף כי  " יש אלפי אנשים שאינם יהודים ,  והגישה הזו היא בלתי סבירה בעליל .  יש פה ניצול בוטה ,  שפוגע באחדות העם ובסיכוי לאחדות ".  הוא עוד אמר : " לא באנו לייצר משברים .  יש קואליציה יציבה ואני לא רוצה לזעזע אותה .  אני מקווה שנפתור את זה ,  אבל זה לא מוסיף אווירה טובה לשותפים הקואליציוניים ". 
עוד בוואלה !  NEWS:הסוכנות היהודית תוקפת : " החלטות הממשלה חותרות תחת הציונות"פרופ' מאוניברסיטת חיפה ליהודי התפוצות : " עצרו תרומות לישראל"רוב השרים לא ידעו על הקפאת מתווה הכותל : " פגיעה בעבודת הממשלה "  
חרף התנגדותו של ליברמן ,  אתמול החליטה הממשלה להקפיא את מתווה הכותל ,  שאושר לפני כשנה וחצי ,  בעקבות דרישת ראשי המפלגות החרדיות ,  השרים יעקב ליצמן ואריה דרעי וח"כ משה גפני .  מתווה הכותל היה אמור לאפשר את שיפוץ רחבת התפילה השלישית בכותל המערבי במטרה שזו תפעל במתכונת שוויונית ופלורליסטית לטובת הרפורמים ,  הקונסרבטיבים ונשות הכותל .  בנוסף לכך ,  המתווה היה אמור להעניק הכרה מסוימת בזרמים אלה .
 חוק הגיור ,  שאושר אתמול בוועדת השרים ,  עוקף את החלטת בג"ץ שהתקבלה לפני כשנה ,  אז קבעו השופטים כי על המדינה להכיר בגיורים פרטיים בזרם האורתודוקסי .  הצעת החוק נועדה למנוע גם מצב של הכרה עתידית בגיורי רפורמים וקונסרבטיבים שעתרו על כך לבג"ץ .  שר הביטחון שהודיע כי מפלגתו תתנגד להצעה נעדר מדיון שהתקיים על ההצעה בישיבת ראשי הקואליציה .  
יו"ר יש עתיד ח"כ יאיר לפיד ביטל הבוקר את מסיבת העיתונאים שתכנן היום בכותל המערבי בתגובה לביטול מתווה הכותל בממשלה .  זאת ,  בשל ביקורת שהופנתה אליו בכלי תקשורת חרדיים על כך שהוא  " מנצל את ההזדמנות כדי לפתוח בקמפיין מחודש לגיוס אהדה חילונית ". 
לפיד אירח בישיבת הסיעה את נשיא התנועה הרפורמית בארצות הברית ,  ריק ג'ייקובס ,  ואת מנכ"לית הכנסת העולמית של התנועה המסורתית ,  ג'ולי שונפלד .  בדבריו ,  אמר לפיד כי  " מרבית אזרחי ישראל מתנגדים לביטול חוק הכותל ולקידום חוק הגיור .  רוב אזרחי ישראל יודעים שאלה החלטות שנכפו על הממשלה על ידי מיעוט קטן ,  בשל אינטריגות פוליטיות ".  לדבריו , " נילחם בהחלטות אלה עד שיבוטלו ".   
" הכותל הוא שריד לבית מקדש שחרב כי יהודים נלחמו ביהודים ",  הוסיף לפיד , " מיליוני יהודים קיבלו אתמול הודעה שהם לא רצויים בכותל .  אנחנו מגרשים יהודים מהכותל .  גירשנו אתמול סנאטורים וחברי קונגרס - כל האנשים שאנחנו מבקשים מהם עזרה .  ישראלים ייפגעו בכיסם ".  הוא עוד טען כי  " עשרות אלפי עולים מקבלים סטירת לחי בחוק הגיור ". 
לדברי לפיד , " האשמים הם לא החרדים ,  הם עושים מה שהם עושים ,  לוקחים כשיש מי שנותן להם .  האשמים הם הפחדנים - ראש הממשלה ושריו ,  שיודעים בדיוק מה משמעות ההשלכות ".  הוא עוד טען : " ראש הממשלה ביטל אתמול ,  מסיבות של שרידות פוליטית ,  את החשוב בתאריו - הוא כבר לא ראש הממשלה של כל העם היהודי ,  אלא ראש ממשלת הבובות של העסקנים החרדים ".  
שונפלד אמרה כי  " התנועה הקונסרבטיבית מבקרת היום בכנסת כדי לחלוק את המתח מההחלטות האחרונות .  מה שמדהים בעינינו הוא שלא מבינים אותנו כאן בישראל ומתייחסים אלינו בחוסר כבוד ".  לדבריה , " יש דגל ישראלי בכל בימת בית כנסת בארצות הברית ,  אז איך יכול להיות שכשאנחנו רוצים להתפלל כאן ,  המסר הוא שאנחנו לא שייכים לכאן ולא חלק מהמקום הזה ?  ".  היא סיכמה : " אי אפשר לקחת מאתנו את מחויבותנו לציבור בישראל ולעם היהודי בכל העולם ".  
" כל יום ,  כמעט כל שני מיליון חברי התנועה הרפורמית נלחמים ב-BDS ,  וכאן במדינה היהודית עושים לנו דה-לגיטימציה ",  הטיח ג'ייקובס . " זה לא יאומן ובלתי נסלח .  אתמול היה יום שחור לכל מי שדואג לציונות ולעם היהודי ".  לדבריו , " אנחנו אוהבים את מדינת ישראל .  לא נשב בשקט כשהמדינה עושה לנו דה-לגיטימציה ואומרת שיהודי ארצות הברית ויהודי העולם אינם חשובים ".  
ח"כ ציפי לבני הוסיפה בפתח ישיבת הסיעה של המחנה הציוני כי  " נתניהו מועל בתפקידו כראש ממשלת העם היהודי כולו ".  לדבריה , " הוא נותן את המונופול של היהדות כולה למפלגות החרדיות .  הכותל הוא לא רכוש ממשלתי ".  היא הוסיפה : " הגיע הזמן של כל הגורמים הליברליים במדינת ישראל להילחם על היהדות .  זה ראש ממשלה שלחש על אוזני רבנים שהשמאל שכח מה זה להיות יהודים ,  והוא עצמו שכח מה זה להיות יהודי ".  
מוקדם יותר היום פרסמו ראשי הסוכנות היהודית הודעת גינוי חריפה לביטול מתווה הכותל ואישור חוק הגיור . " להחלטות של ממשלת ישראל יש פוטנציאל ממשי לפלג את העם היהודי ולחתור תחת החזון הציוני וחלומם של הרצל ,  בן גוריון וז'בוטינסקי ",  נמסר בהודעה ,  שעליה חתומים יו"ר הסוכנות נתן שרנסקי וראשי חבר הנאמנים ,  צ'ארלס הורוביץ רטנר ומייקל סיגל .  כמו כן ,  חבר הנאמנים של הסוכנות היהודית וראשי התנועה הרפורמית ביטלו פגישות מתוכננות עם ראש הממשלה .  
ח"כ משה גפני  ( יהדות התורה )  הגיב לטענות במסיבת עיתונאים שכינס בלשכתו ,  וטען : " הצעקות של הרפורמים ,  משל למה הדבר דומה ?  למישהו שרצח את אביו ובא לבית המשפט ואומר 'תרחמו עליי' ,  כי אני יתום ".  לדבריו , " אני מודיע בשם הסיעות החרדיות - אנחנו לא רוצים חקיקה ,  ולא החלטות ממשלה .  יש לנו עניין לשמור על הסטטוס קוו .  כל מה שאנחנו עושים זה בגלל עתירות שלהם לבג"ץ ".   
" הם יושבים בארצות הברית ומתערבים פה במה שנעשה ",  הוסיף גפני . " אין להם קולות למנדט אחד והם אומרים לנו מה לעשות .  לא עוד .  לא נאפשר את זה ".  הוא התייחס לביטול הפגישות עם נתניהו וטען כי מדובר ב"איום עליו .  זה דבר חמור .  מדינה ריבונית לא יכולה להסכים לדבר כזה ".  הוא הבהיר : " אני לא חושש מהם .  ננצח אותם ".  
לדברי גפני  " החלטנו לקבל את הנוסח הזה של הקפאה ,  ואם ירצו להחיות את המתווה הזה מחדש ,  יצטרכו ישיבת ממשלה חדשה .  משמעות העניין הוא ביטול המתווה .  הנוסח הזה חשוב ,  כי להערכתנו בית המשפט לא יוכל עכשיו להתערב בעניין המתווה ".  לדבריו , " אם יהיו גורמים בקואליציה שיתקעו לנו את החקיקה - אנחנו גם לא נצביע איתם .  לישראל ביתנו אין פריבילגיה בעניין הזה .  בניגוד לישראל ביתנו ,  שיש להם חמישה מנדטים ,  יש לנו 21 מנדטים ,  עם הבית היהודי ".  
הודעת הסוכנות היהודית התייחסה עוד גם לחוק הגיור .  על פי ההודעה החוק  " יבסס את המונופול של הרבנות הראשית ",  ויש לו  " פוטנציאל הרסני להחריג באופן קבוע מאות אלפי ישראלים מהעם היהודי ".  ראשי הסוכנות הבהירו : " אנחנו לא יכולים לאפשר לזה לקרות ,  ואנו מחויבים לפעול .  אנו קוראים למדינת ישראל להבין את חומרת הצעדים ,  ולחזור בה מאופן פעולתה ". 
ראשי הסוכנות היהודית ,  על פי הודעתם , " קוראים לכל חברי הכנסת ונציגי הציבור לנקוט כל פעולה נחוצה על מנת להבטיח שהצעדים המסוכנים והמזיקים האלה ייעצרו ".  הם עוד מסרו כי  " נמשיך לבנות קואליציה רחבה של ישראלים ,  יחד עם שותפים מכל רחבי העולם ,  שהשמירה על אחדות עמנו היא בראש מעיינם ".  

ליברמן תוקף : " הופכים את ישראל ממדינה ציונית למדינת הלכה "
 שר הביטחון קרא לביטול חוק הגיור והביע תמיכה במתווה הכותל .  לפיד : " נתניהו הפך לראש ממשלת הבובות של העסקנים החרדים ".  גפני : " הרפורמים יושבים בארה"ב ומתערבים במה שנעשה פה .  מדינה ריבונית לא יכולה להסכים לכך "
 
