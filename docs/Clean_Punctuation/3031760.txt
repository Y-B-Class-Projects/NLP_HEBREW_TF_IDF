פרשת נתניהו-מוזס :  מו"ל  " ידיעות אחרונות "  נחקר במשך שמונה שעות
נוני מוזס הגיע בפעם השלישית למשרדי יחידת להב 433 ,  במסגרת חקירתו בנוגע לפרשה 2000 .  המו"ל ונתניהו נפגשו לפחות 12 פעמים .  גם ראש הממשלה צפוי להיחקר פעם שלישית ,  אולם טרם נקבע מועד לחקירתו
מו"ל  " ידיעות אחרונות "  נוני מוזס נחקר היום  ( ראשון )  בפעם השלישית במשרדי יחידת להב 433 בלוד ,  במסגרת פרשה 2000 .  חקירתו החלה סמוך לשעה 10:00 והסתיימה לאחר כשמונה שעות .  לפי החשד ,  במסגרת פרשה 2000 תיאם ראש הממשלה בנימין נתניהו עם מוזס מהלכים שנועדו לקדם את האינטרסים שלהם לפני הבחירות בשנת 2015 בסדרה של לפחות 12 פגישות ,  שלפחות שתיים מהן הוקלטו ,  כפי שפורסם היום לראשונה בוואלה !  NEWS .  
נתניהו לכאורה הבטיח לקדם את חוק  " ישראל היום "  לצמצום היומון שאיים על  " ידיעות אחרונות ",  בתמורה לסיקור אוהד בעיתון האחרון .  גם ראש הממשלה צפוי להיחקר בקרוב ,  אולם טרם נקבע מועד לחקירתו השלישית של נתניהו .  כמו כן ,  גורם במערכת אכיפת החוק המעורה בפרטי החקירה הסביר כי טרם בוצעה פניה לחיקור דין של בעלי  " ישראל היום "  ומקורבו של נתניהו ,  שלדון אדלסון ,  והביע ספק אם מהלך כזה ייעשה בעתיד .  
עוד בוואלה !  NEWS:חקירת נתניהו-מוזס :  ראש הממשלה והמו"ל נפגשו לפחות 12 פעמיםעורך  " ידיעות אחרונות ":   " לא היינו שורדים את רעידת האדמה "" השחיתות שוברת שיאים ":  מאות הפגינו בתל אביב נגד נתניהו 
מי שעוד צפוי להיפגש עם חוקרי המשטרה הוא בנו של נתניהו ,  יאיר .  החוקרים מתכוונים לגבות ממנו עדות בקשר לפרשה 1000 ,  שעניינה חשד לקבלת טובות הנאה מאנשי עסקים .  נתניהו הבן צפוי להיחקר בין היתר בנוגע למערכות היחסים שלו עם שני אנשי העסקים ארנון מילצ'ן וג'יימס פאקר ,  ששמם נקשר לכאורה בפרשה .
 שני המפגשים בין נתניהו למוזס ,  שהוקלטו ותוכנם פורסם בימים האחרונים בכלי התקשורת ,  היו חלק מסדרת מפגשים שנמשכה כמה שנים .  חוקרי היחידה הארצית לחקירות הונאה  ( יאח"ה )  מנסים כעת להבין מה אירע בלפחות עשר הפגישות הנוספות בין ראש הממשלה למו"ל העיתון ,  שככל הידוע לא נמצאות הקלטות שלהם . " מבחינתנו ,  חשוב לדעת מה המהלכים שעשה ראש הממשלה בנושא החקיקה וברמה השלטונית אל מול השיחות עם נוני מוזס ",  הסביר גורם במערכת אכיפת החוק .  

פרשת נתניהו-מוזס :  מו"ל  " ידיעות אחרונות "  נחקר במשך שמונה שעות
נוני מוזס הגיע בפעם השלישית למשרדי יחידת להב 433 ,  במסגרת חקירתו בנוגע לפרשה 2000 .  המו"ל ונתניהו נפגשו לפחות 12 פעמים .  גם ראש הממשלה צפוי להיחקר פעם שלישית ,  אולם טרם נקבע מועד לחקירתו

