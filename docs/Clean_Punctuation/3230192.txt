שקט תמורת הסדרה :  בחמאס נושמים לרווחה מניצחונו של נתניהו בבחירות
עם ריסון ההפגנות בגבול ,  הארגון השולט ברצועה עשה כמעט כל מה שביכולתו כדי להבהיר שפניו אינם למלחמה .  ניתן להניח שהתמורה תגיע לאחר הרכבת הממשלה החדשה בראשות נתניהו - בדמות הסדרה שתשפר את המצב האזרחי בעזה ,  ותאפשר לחמאס לבסס את שלטונו
לא מעט מדינות ערביות וגורמים במזרח התיכון נשמו לרווחה כשהתבהרו תוצאות הבחירות בישראל .  ערב הסעודית ,  מצרים ,  מדינות המפרץ - כולן מנהלות קשרים הדוקים עם ראש הממשלה בנימין נתניהו ועם מערכת הביטחון הישראלית .  עבורן ,  שינוי במוסדות השלטון בישראל משמעו גם חוסר בהירות ,  אי-ודאות וערעור מחדש של המצב במזרח התיכון .  
אולם ,  יש גורם אחד ,  מפתיע למדי ,  שהיה מרוצה מהניצחון של גוש הימין :  חמאס .  שליטי רצועת עזה הלכו בשבועות האחרונים למהלך דרמטי ומשמעותי ,  ניתן לומר אסטרטגי ,  שבמסגרתו רוסנו ההפגנות על גדר הגבול עם ישראל ,  עם הבטחה ברורה לעתיד טוב יותר לתושבי רצועת עזה .  וזאת ,  דווקא שנה בדיוק לתחילת ההפגנות על הגדר .  האירוע הנפיץ ביותר שאליו נערכו שני הצדדים מראש ,  הפך לאירוע בשליטה של חמאס ,  עם מניעה של הגעת מפגינים לגדר הגבול ועם מניעה של השלכת מטענים או ירי רקטות .  בשורה התחתונה ,  חמאס עשה כמעט כל מה שניתן כדי להבהיר שפניו אינם למלחמה .  התמורה ,  ניתן להניח ,  תגיע לאחר הרכבת הממשלה החדשה בראשות נתניהו .
 עוד בוואלה !  NEWS:הפלסטינים :  נער בן 15 נורה למוות בעימותים בגבול רצועת עזהבמדיניות החוץ של ממשלת נתניהו החמישית - מה שהיה הוא שיהיהבצבא הורו על נהלים חדשים בעקבות האסון בנחל - בגבעתי התעלמו 
הבחירה של חמאס בהסדרה פוטנציאלית אינה מפתיעה במיוחד .  היה זה מהלך צפוי שיחיא סינוואר ואיסמעיל הנייה חותרים אליו מרגע תחילת ההפגנות :  שיפור במצב האזרחי ברצועה באופן שיאפשר לארגון לשלוט טוב יותר בעזה ובעזתים .  יחד עם זאת ,  חמאס לא קיבל לפני הבחירות מחוות דרמטיות מדי .  ראשי המודיעין המצרי ששוחחו עם בכירי חמאס בתקופה האחרונה הבהירו להם ששינוי דרמטי ביחסי עזה-ישראל אינם על הפרק לפני הבחירות .  עם זאת ,  לאחריהן ,  במקרה של ניצחון נתניהו ,  הרי שניתן יהיה להגיע להסדרה של ממש שתאפשר לרצועת עזה לנשום .
 ישראל ,  מצדה ,  אותתה לחמאס לאן פניה .  זה החל בהרחבת מרחב הדיג ,  שעומד כעת על כ-15 מיילים ימיים .  זה נמשך בהפעלה של מעברי הגבול עם ישראל בצורה סדירה ,  וגם האישור הישראלי להכנסת מימון למשפחות עניות ,  באמצעות האו"ם .  לצד זאת ,  ניתן להוסיף את מה שלא מדברים עליו - מנגנון מסוים שיאפשר העברת כספים מקטאר לחמאס כדי לשלם את משכורות פקידי הארגון .  
במילים כאלה או אחרות ,  ישראל תירתם בחודשים הקרובים לייצב את שלטון חמאס ברצועה ,  תסייע לו לקבל לגיטימציה ציבורית ,  ובתמורה חמאס יספק שקט .  עד לפני כמה שנים התרחיש הזה יכול היה להישמע דמיוני  ,  כמעט פנטזיה ,  אלא שלשני הצדדים נוח לפעול אחד מול השני ,  גם אם לא ישירות .  
בכל זאת ,  למרות האופטימיות הזהירה באשר למצב בין ישראל לחמאס בעזה ,  הרי שיש לקחת בחשבון שישנם לא מעט גורמים שיכולים לשנות את המשוואה הזו מקצה לקצה .  ראשית , " הרב"ט האסטרטגי ",  או במקרה של חמאס ,  המפגין האסטרטגי .  מספיקה חבורה של צעירים נלהבים מדי שתנסה לפרוץ את גדר הגבול ,  שתיענה בירי של אש חיה עם נפגעים ,  ומפה ועד להסלמה הדרך קצרה .  
שנית ,  הג'יהאד האסלאמי .  הארגון מנסה כל הזמן לבחון את גבולות הרגיעה ולפעמים נראה שרוצה במלחמה רבתי .  הבוס החדש ,  זיאד נחלה ,  אינו נהיר לגמרי למצרים או לחמאס והוא עסוק בחישובים משלו בקבלת ההחלטות .  הוא מקבל את רוב המימון של מאיראן ,  אך לאו דווקא פועל בשם האיראנים .  יש לו אופוזיציה בתוך הארגון ,  וגם אליה הוא צריך לתת תשובות .  קבלת ההחלטות של חמאס ,  שמעוניין בשמירה על שקט מול ישראל ,  אינה רלבנטית אליו .  האינטרס הארגוני שלו שונה מזה של חמאס .  
הגורם השלישי שיכול לשנות את המשוואה הוא הרשות הפלסטינית .  בישראל חותרים לרגיעה מול חמאס וכך גם המצרים ,  מתוך הבנה ברורה שהרשות אינה רוצה ברגיעה שכזו .  לא ברור מה תהיה תגובת הרשות להסדרה שכזו שתחזק את הארגון עוד יותר .  אם הרשות בראשות אבו מאזן תחליט כתגובה לקצץ את העברת הכספים לעזה ,  הרי שהיה זה אלמנט משמעותי ביצירת אי שקט בעזה .
 האלמנט הרביעי הוא חמאס עצמו .  אם בנקודה מסוימת הארגון יחוש שההסדרה אינה מתקדמת לכיוון שאליו רצתה ,  ניתן לשער שהרסנים שהטיל על ההפגנות וירי הרקטות יוסרו להם במהירות ושוב נהיה  " על ספה של הסלמה ".  בכל זאת ,  המזרח התיכון .  

שקט תמורת הסדרה :  בחמאס נושמים לרווחה מניצחונו של נתניהו בבחירות
עם ריסון ההפגנות בגבול ,  הארגון השולט ברצועה עשה כמעט כל מה שביכולתו כדי להבהיר שפניו אינם למלחמה .  ניתן להניח שהתמורה תגיע לאחר הרכבת הממשלה החדשה בראשות נתניהו - בדמות הסדרה שתשפר את המצב האזרחי בעזה ,  ותאפשר לחמאס לבסס את שלטונו

