נתניהו עקץ את הרצוג :  לא עשינו סרט על הקמפיין ,  עשינו קמפיין
ראש הממשלה כינס בביתו פעילי ליכוד ,  לראשונה אחרי הבחירות .  בין היתר ,  נשמע בקטע שהגיע לידי וואלה ! NEWS תוקף את ליברמן וטוען שתומכיו לא היו מצביעים לו אם היו יודעים שיאחד כוחות עם השמאל
ראש הממשלה בנימין נתניהו אירח אמש  ( ראשון )  פעילי ליכוד בולטים במעונו בירושלים ,  לקראת הצבעה בתוך המפלגה בשאלה אם המרכז הוא שיקבע את הרשימה לכנסת .  זאת ,  כחלק ממאמציו שלא לאפשר להצבעה לעבור ,  ולהשאיר את הבחירה בידי כלל המתפקדים .  בהקלטה מהאירוע ,  שהגיעה לידי וואלה ! NEWS ,  נשמע ראש הממשלה מספר על המאמצים להרכבת הממשלה ואף להרחיב אותה ,  וכן לאכזבתם של חברי הכנסת במפלגתו ולדרישות הקואליציוניות . 
" זה המפגש הראשון אחרי הבחירות .  הייתה מערכת מאוד קשה ,  חלק מכם הייתם כאן ,  ולא יכולנו לדעת מה תהיה התוצאה ",  פתח נתניהו . " היא הפתיעה רבים ,  היא הראתה שהציבור בישראל נותן לנו ,  לליכוד ולמחנה הלאומי ,  מנדט ברור להוביל את המדינה שלנו .  המסר היה מאוד ברור .   ( אנשים )  שאלו :  'איך הדרום הצביע לליכוד ? ' ,  מישהו היה בבאר שבע בזמן האחרון ,  ראיתם מה מתרחש שם ?  הם  ( הבוחרים )  ראו את זה ". 
בהמשך ,  התייחס נתניהו ליריבו לראשות הממשלה בבחירות ,  יו"ר המחנה הציוני יצחק הרצוג . " אז נכון ,  אנחנו לא עשינו סרט על הקמפיין ,  אבל עשינו קמפיין והבאנו את הנבחרת הטובה ביותר והמנוסה ביותר ,  שתמשיך להוביל את המדינה בצורה האחראית והמוצלחת שלה ",  עקץ .
 עוד בוואלה ! NEWS:ביקור מסקרן :  מה מחפש שר החוץ הגרמני ברצועת עזה ? כמה כסף באמת מוציאים המעשנים על סיגריות בחודש ? נתניהו : " אנחנו מבריחים מכאן יזמים ,  נילחם בזה בגרזנים "  
בהמשך דבריו תקף נתניהו את שותפו לדרך בעבר ,  יו"ר ישראל ביתנו אביגדור ליברמן . " עשינו קמפיין והבאנו את הנבחרת הטובה ביותר והמנוסה ביותר שתמשיך להוביל את המדינה בצורה האחראית והמוצלחת שלה .  הדברים מדברים בעד עצמם ולא צריך להוסיף ,  אבל קרתה פה תקלה והתקלה היא פשוטה :  שישה מנדטים שנועדו להיות חלק מהקואליציה של המחנה הלאומי ,  הועברו מצד לצד .  לא חושב שהיה אחוז אחד מאלה שהצביעו לישראל ביתנו שהיה מצביע לה אם היו אומרים להם שהם יתאחדו עם השמאל לקואליציה להפיל את ממשלת הליכוד ",  אמר .  

לטענתו ,  תוצאות הבחירות טרפו את הקלפים עבור הליכוד . " הדבר הזה שינה את פני המערכה ונוצר אתגר לא פשוט :  איך מרכיבים ממשלה בנסיבות האלה ?  הדבר הראשון שאמרתי הוא שאנחנו קודם כל מרכיבים ממשלה לפני כל דבר אחר .  42 ימים ו-42 לילות היינו צריכים לעבוד קשה כדי להרכיב את הממשלה ,  אבל נוצר מצב בשיטה הקיימת שמאפשרת לכל מפלגה שיש לה זכות וטו ,  ויש כמה כאלה ..  .  וכך  ( הן )  דרשו הרבה יותר ממה שקיבלו ,  והליכוד נשאר עם 12 שרים מתוך 20 עם תיקים מרכזיים .  אנו נשארנו בהובלת המדינה וטוב שכך ,  אבל זה לא היה קל ",  סיפר .
 בשלב זה הרחיב ראש הממשלה על תכניותיו הפוליטיות להרחבת הממשלה וחיזוק כוחו של הליכוד . " נוצר מצב שלא כל חברי הכנסת קיבלו בדיוק מה שרצו ,  זה קשה .  אחד הדברים שנצטרך לעשות זה להוביל שינוי בשיטת הממשל על מנת להעצים את המפלגות הגדולות  קודם כל את המפלגה הגדולה ביותר ואז את השנייה ואז את השלישית .  עושים את זה במדינות אחרות וזה עובד יותר טוב .  הדבר הזה מתבקש ,  זה לא יהיה קל להעביר ,  אבל אני חושב שזה חשוב .  האזרחים רוצים ממשלה חזקה ,  אבל הדבר החשוב ביותר היה קודם כל להקים את הממשלה .  אנחנו נצטרך לבחון בשבועות הקרובים ואולי בחודשים הקרובים אם יש אפשרות להרחיב אותה ,  זה לא דבר של מה בכך כי אנו רוצים שיהיה בסיס רחב להובלת מדינת ישראל בארבע השנים הקרובות ".  
גלעד ארדן ,  השר לביטחון הפנים ,  לנושאים אסטרטגיים ולהסברה ,  נשא דברים אף הוא במהלך האירוע והגן על עמדתו של ראש הממשלה ,  שהבחירה צריכה להיות בין המתפקדים ולא בידי המרכז .  זאת ,  על רקע המתיחות שררה לאחרונה בינו לבין נתניהו סביב חלוקת התיקים לח"כים מהליכוד . " כששמעתי על המפגש הזה ביקשתי מראש הממשלה להשתתף בו ,  וכמו חברי יו"ר הכנסת ,  אני מקווה שאני לא חשוד בכך שהשיטה היא הדבר שמשנה לי .  גם ב-2006 נבחרתי במקום השני והייתי ח"כ ולא שר ,  וכמו שאמרתי לאחרונה לראש הממשלה ,  זה לא משנה גם אם לפעמים יש חילוקי דעות וגם אם לפעמים אני לא מרוצה .  לעולם לא אתן את ידי לפגיעה בממשלת ליכוד או בראש ממשלה של הליכוד ",  אמר .
 בתגובה לנאמר בכתבה נמסר ממפלגת  " ישראל ביתנו ":   " ראש ממשלה שהצביע בעד ההתנתקות וסירב לכלול בקווי היסוד של הממשלה סעיפים כמו מיגור שלטון החמאס ,  עונש מוות למחבלים ,  התחייבות לבנייה בגושי ההתיישבות ובשכונות היהודיות בירושלים ,  והסכים לוותר על השיוויון בנטל - אינו רשאי לדבר בשם הימין או המחנה הלאומי .  כל ההתנהלות של ראש הממשלה נתניהו ,  כולל הקריאה הנרגשת בנוגע לערבים הנוהרים לקלפיות ביום הבחירות ,  ההתנצלות על כך מיד לאחר הבחירות וההמתנה המביכה שלו למפלגת העבודה שתואיל להיכנס לממשלתו ,  מוכיחה כי 'ישראל ביתנו' היא האלטרנטיבה הלאומית הימנית היחידה הקיימת במפה הפוליטית ". 
לפניות לכתב עמרי נחמיאס :  omri_n@walla.net.il
 ( עדכון ראשון :  23:52 )  

נתניהו עקץ את הרצוג :  לא עשינו סרט על הקמפיין ,  עשינו קמפיין
ראש הממשלה כינס בביתו פעילי ליכוד ,  לראשונה אחרי הבחירות .  בין היתר ,  נשמע בקטע שהגיע לידי וואלה ! NEWS תוקף את ליברמן וטוען שתומכיו לא היו מצביעים לו אם היו יודעים שיאחד כוחות עם השמאל

