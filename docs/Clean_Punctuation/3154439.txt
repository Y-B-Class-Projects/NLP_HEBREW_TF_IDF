גורמי מודיעין לשעבר :  המוח של הגרעין האיראני היה על הכוונת של ישראל
פרופ' פח'ריזאדה היה על הכוונת של ישראל בראשית העשור - כך סיפרו גורמי מודיעין לשעבר לוואלה !  NEWS .  לפי פרסומים זרים ,  במבצע שיוחס למוסד באיראן ,  סוכנים רכובים על אופנועים הצמידו מטעני חבלה לדלתות מכוניות של מדעני הגרעין באיראן .  מרביתם חוסלו ,  אך הוא ניצל
אחד המוטיבים שחזרו בנאומו של ראש הממשלה נתניהו אתמול  ( שני )  הוא התייחסותו לאישיות אחת :  פרופ' מוחסן פח'ריזאדה מהבאדי ,  שבחלק מהמקומות מוזכר כ"פרופסור לפיזיקה ".  נתניהו ציין כ פח'ריזאדה עמד בראש תכנית  " עמאד "  לניהול פרויקט הגרעין באיראן .  לדברי נתניהו ,  פח'ריזאדה לאחר סגירת  " עמאד "  להמשיך את הפרויקט בדרכים מיוחדות  " תחת הכותרת של 'פיתוח ידע מדעי' ".  
הפעילות היום ,  לטענת נתניהו ,  מבוצעת על ידי ארגון ה-SPND ,  ארגון בתוך משרד ההגנה האיראני שבראשו עומד פח'ריזאדה .  בשיחה עם וואלה !  NEWS ,  אמרו גורמי מודיעין לשעבר כי פח'ריזאדה ,  שנחשב למוח מאחורי פרויקט הגרעין האיראני ,  היה על הכוונת של המודיעין הישראלי .  
חשיפת ארכיון הגרעין | לקריאה נוספת בוואלה !  NEWS:הבית הלבן : " המסמכים האיראניים מספקים מידע חדש ומשכנע"קלסרים ,  הפחדות ומצגת שקופיות :  כך נתניהו ניצח שוב את התקשורתנתניהו חשף מסמכים חשאיים של איראן :  ממשיכה לשאוף לנשק גרעיני 
בראשית העשור חוסלו לפי פרסומים זרים מדעני גרעין איראנים ברחבי איראן .  לפי הפרסומים ,  האופנוענים היו סוכני מוסד שהדביקו מטעני חבלה תוך כדי נסיעה לדלתות המכוניות של המדענים .  רובם נהרגו ,  וכמה נפצעו באורח קשה .  רק בודדים הצליחו להינצל ,  ומשתמע מכך שפח'ריזאדה היה ביניהם .  סדרת ההתנקשויות הטילה אימה על ראשי פרויקט הגרעין שהפכו לאישים מאובטחים באיראן .  לא בכדי נמנע פח'ריזאדה מלצאת מגבולות איראן .  בשנת 2013 ,  על פי פרסומים זרים הוא השתתף באופן חריג בניסוי גרעיני בקוריאה הצפונית .  
פח'ריזאדה ,  בן 59 ,  עמד בעבר בראש המרכז לחקר הפיזיקה באיראן .  בשנת 2008 הוקפאו נכסיו שתחת שיפוט ארצות הברית ,  במסגרת צווים שהטיל הבית הלבן על איראן בנושא הפצת נשק להשמדה המונית ורכש מערכות תומכות .  בנספח שהוגש למועצת הביטחון של האו"ם הוא הוצג כאישיות המעורבת בפעילות הגרעין והטילים הבליסטיים .  כמו כן נאסרה כניסתו לארצות הברית ולמדינות האיחוד האירופי .  הוא עבד צמוד לפרידאון עבאסי-דבני ,  ראש ארגון האנרגיה האטומית של איראן לשעבר ,  מה שהוסיף לו חשיבות בפרויקט הגרעין האיראני .  
גם ארגוני ביון מערביים הצביעו עליו כמי שעמד בראש 'פרויקט 111' ,  שם נוסף לתכנית הגרעין האיראנית .  משמעות דומה עלתה במסמך שהודלף לסאנדיי-טיימס בראשית העשור הקודם .  נציגי הסוכנות הבינלאומית לאנרגיה אטומית  ( סבא"א )  ביקשו במסגרת תהליך הפיקוח והבקרה על מתקני הגרעין לפגוש ולראיין את פרופ' פח'ריזאדה אך האיראנים התנגדו .  באותה כתבה הוא הוגדר כאישיות הכי קרובה לרוברט אופנהיימר ,  מי שהנחה את פרויקט מנהטן בו פותח הנשק הגרעיני הראשון בעולם .  
בכתבה של הניו יורק טיימס בשנת 2014 התראיין אחד מחברי הצוות האיראני לשיחות על הגרעין בווינה ,  שהובילו לחתימת הסכם הגרעין .  הוא הסביר כי פרופ' פח'ריזאדה לא הגיע לשיחות מאחר שהוא  " מתחמק ממתנקשים ".  חבר הצוות רמז בבוטות כי גם הוא היה מועמד לחיסול במסגרת שרשרת ההתנקשויות במדעני גרעין באיראן ואף הזכיר את הפצצות שהדביקו למכוניות .  באותה כתבה נטען שכבר בשנת 2004 הצליחו גורמי מודיעין להוציא מאיראן מחשב נייד שכונה  " מחשב המוות "  ובו אותרו עדויות לכך שאיראן מנסה לפתח נשק גרעיני .  

גורמי מודיעין לשעבר :  המוח של הגרעין האיראני היה על הכוונת של ישראל
פרופ' פח'ריזאדה היה על הכוונת של ישראל בראשית העשור - כך סיפרו גורמי מודיעין לשעבר לוואלה !  NEWS .  לפי פרסומים זרים ,  במבצע שיוחס למוסד באיראן ,  סוכנים רכובים על אופנועים הצמידו מטעני חבלה לדלתות מכוניות של מדעני הגרעין באיראן .  מרביתם חוסלו ,  אך הוא ניצל

