נתניהו ביקר בעתניאל : " העולם צריך להפסיק עם הצביעות "
 ראש הממשלה ושר הביטחון סיירו בהתנחלות שבה נדקרה למוות דפנה מאיר . " פה תראו את האמת :  רצון בשלום מצד אחד ,  ושנאה ללא גבולות מהצד השני ",  אמר נתניהו .  יעלון : " הפיגועים - תוצאה של חינוך ממוסד "
  ( תיעוד המבצע לתפיסת המחבל שרצח את דפנה מאיר בעתניאל )  
ראש הממשלה בנימין נתניהו ושר הביטחון משה יעלון ביקרו היום  ( שלישי )  בהתנחלות עתניאל ,  שבה נרצחה בביתה דפנה מאיר לעיני ילדיה ביום ראשון האחרון .  זאת ,  לאחר שכוחות צה"ל ושב"כ עצרו הלילה נער פלסטיני בן 16 החשוד בביצוע הפיגוע . 
" פגשתי עכשיו משפחה נפלאה עם תעצומות נפש כבירות ",  אמר נתניהו והוסיף מסר לגופים ולמדינות שמגנים את פעולות ישראל במהלך גל הטרור האחרון : " בואו לעתניאל ,  תראו פה את האמת .  על הקהילה הבינלאומית להפסיק עם הצביעות ולקרוא לילד בשמו  שורש הסכסוך הוא הסירוב להכיר בזכות היהודים לקיים מדינה בגבולות כלשהם  כאן ,  בתל אביב ובכל מקום ". 
לדבריו , " מי שרוצה לראות את האמת על שורשי הסכסוך ביננו ובין הפלסטינים שיבוא לעתניאל ,  שיראה כאן משפחה נפלאה שרק רוצה בדו-קיום ובשלום ,  ושיראה את הצעירים המוסתים האלה שבאים לרצוח נשים ".  ראש הממשלה אמר עוד כי  " יש פה אנושיות ורצון בשלום מצד אחד ,  ושנאה שאין לה גבולות מהצד השני .  לשנאה הזו יש כתובת  זו ההסתה של הרשות הפלסטינית ושל גורמים אחרים כמו חמאס .  אני רוצה את האמת הזו להפיץ בעולם כי בסופו של דבר היא מנצחת ואנחנו ננצח ". 
עוד כתבות בנושא :  אחרי יותר מיממה :  נעצר המחבל שביצע את הפיגוע בעתניאל - נער בן 16תיעוד :  כך נשלף המחבל ממיטתו ;  אביו : " אני גאה בו"אישה נרצחה בעתניאל לעיני ילדיה ;  מצוד נרחב אחר המחבל בדרום הר חברון 
ראש הממשלה סיפר על פגישתו עם משפחתה של דפנה מאיר . " מדובר בציונים פטריוטים שאיבדו אם ורעיה נפלאה ",  אמר . " אני חושב שכל מי שראה את תמונתה של דפנה מיד התרשם מהאור שבקע ממנה .  מצאתי את הנשמה שלה בתוך המשפחה ,  בנתן ובילדים .  הם ביקשו ממני דבר אחד  שנמשיך לרומם את עם ישראל ".  הוא התחייב כי ביתו של המחבל ייהרס . " נשלול את היתרי העבודה ונקיים פעולות נוספות שבוצעו ויבצעו חיילי צה"ל שתפסו את הרוצח ".  
גם השר יעלון האשים את ההסתה הפלסטינית בפעולות הטרור האחרונות . " כמובן שזה תוצאה של חינוך ממוסד ברשות שמתחיל בינקות ועובר דרך גני הילדים ובתי הספר ",  אמר . " יש גל טרור ,  זה ברור ,  ואנו נדע לנצח אותו ,  אין לי ספק ",  הוסיף יעלון . " זה מחייב נחישות ,  אורך רוח וערנות ,  אך בסופו של דבר גם את גל הטרור הזה ננצח ".  
יעלון שיבח את כוחות הביטחון שתפסו את המחבל : " כוחות צה"ל עצרו הלילה את הרוצח לא רחוק מכאן בבית עמרה ,  כפי שהבטחנו שנשים את ידינו על הרוצח .  אני רוצה לשבח את כוחות צה"ל כאן בפיקוד המרכז ,  את שב"כ ,  לוחמי משמר הגבול והמשטרה ,  על פעילותם לאורך זמן ,  לילות וימים כדי להביא לביטחון באזור ".  
ביום ראשון פתחה מאיר את דלת ביתה למחבל בעת ששלושה מילדיה נוכחים בבית .  המחבל דקר אותה ובין השניים התפתח מאבק ,  שבמהלכו סגרה מאיר את הדלת כמה פעמים ולבסוף הוא נמלט מהמקום .  חובשים ופרמדיקים של מגן דוד אדום שהוזעקו למקום וקבעו את מותה לאחר ניסיונות החייאה .  
בתום מצוד שנמשך יותר מיממה עצרו הלילה כוחות צה"ל ושב"כ את מוראד אדעיס בן ה-16 .  הוא נתפס במיטתו על ידי יחידת דובדבן בכפר בית עמרה ,  מרחק של שלושה קילומטרים מעתניאל .  הוא הועבר לחקירת שב"כ .  

נתניהו ביקר בעתניאל : " העולם צריך להפסיק עם הצביעות "
 ראש הממשלה ושר הביטחון סיירו בהתנחלות שבה נדקרה למוות דפנה מאיר . " פה תראו את האמת :  רצון בשלום מצד אחד ,  ושנאה ללא גבולות מהצד השני ",  אמר נתניהו .  יעלון : " הפיגועים - תוצאה של חינוך ממוסד "
 
