נתניהו :  למען השלום - מוכנים לוותר על חלקי מולדת
יממה לאחר ההפגנות האלימות במסגרת יום הנכבה ,  נשא רה"מ בנימין נתניהו נאום מדיני בכנסת .  רה"מ התייחס לפשרות שישראל מוכנה לעשות והאשים את הפלסטינים : " מנהיגות שלא מוכנה לפשרות "
  ( באדיבות ערוץ הכנסת ) 
ראש הממשלה בנימין נתניהו נשא הערב  ( שני )  נאום מדיני בפתח מושב הקיץ של הכנסת .  בנאומו בישיבה לציון יום הרצל ,  התייחס ראש הממשלה נתניהו לפשרות שישראל מוכנה להציע לטובת הסכם עם הפלסטינים .  לדבריו , " רוב העם מאוחד סביב עמדותיי בתהליך המדיני מול הפלסטינים .  אזרחי ישראל מאוחדים הרבה יותר ממה שנהוג לחשוב ויותר מהמפלגות שאמורות לייצג אותם .  כאן בבית הזה יש הסכמה רחבה סביב עמדות בסיסיות ". 
נתניהו פירט את עקרונותיו ואמר כי  " ראשית ,  יש הסכמה סביב דרישתי שהפלסטינים יכירו בישראל כמדינת הלאום של העם היהודי .  שנית סביב עמדתי שההסכם בינינו חייב להביא לסוף הסכסוך ולקץ התביעות ממדינת ישראל .  שלישית ,  שבעיית הפליטים תיפתר מחוץ לגבולות מדינת ישראל .  רביעית ,  מדינה פלסטינית תוקם רק בהסדר שלום שלא יפגע בביטחון ישראל .  אני מאמין שיש הסכמה רחבה עם העמדה שהמדינה חייבת להיות מפורזת עם אמצעי ביטחון חזקים בשטח כולל נוכחות צבאית חזקה לאורך נהר הירדן .  חמישית ,  אנחנו מסכימים שיש לשמור על גושי ההתיישבות .  גושי היישובים חייבים להישאר בתוך מדינת ישראל .  ושישית ,  אני עומד על כך ורבים מכם עומדים על כך ,  שירושלים תישאר בירתה המאוחדת של מדינת ישראל .  אלה העקרונות שמתווים את הדרך שלי ושלנו ". 
עוד אמר נתניהו כי  " אני יודע שרוב עצום בעם מבין שאפשר לעשות שלום רק עם אלה שעושים שלום .  מי שרוצה להשבית אותנו ,  איננו שותף לשלום ממשלה פלסטינית שחציה מורכב מאלה שמצהירים יום יום על כוונתם לחסל את מדינת ישראל איננה פרטנר לשלום ומי שאומר ששלום עושים עם אויב חייב תוספת קטנטנה :  שלום עושים עם אויב ,  אבל עם אויב שהחליט לעשות שלום .  זה הלקח העיקרי של המאה ה-20 ,  ואני חושב גם של המאה ה-21 .  אני רוצה לעשות שלום עם מדינה פלסטינית שתסיים את הסכסוך .  אני לא מוכן לקבל מדינה שתמשיך אותו אני מוכן לקבל מדינה פלסטינית לצד ,  ולא במקום מדינת ישראל ". 
לסיכום חזונו המדיני אמר נתניהו כי  " אני יודע שישנם גם אלה שאינם מסכימים עם כמה מהדברים שאמרתי ,  אבל רוב העם כן מסכים איתם .  שלום אמיתי זה מה שאנחנו רוצים להשיג ,  הפשרות הן כואבות כי מדובר בכל מקרה בחלקי מולדת שלנו .  אנחנו נמצאים ברגע היסטורי זה ,  בו קוראים תיגר על עצם קיומנו ורובנו מסכימים עם העקרונות .  זהו הרגע להתאחד לטובת המדינה ואני קורה לכם ,  לחברים הציוניים באופוזיציה :  התעלו מעל שיקולים מפלגתיים ,  שימו בצד אינטרסים אישיים הצטרפו אלינו על בסיס זה ,  ביחד נציג חזית אחידה למען הביטחון ,  למען השלום ולמען המדינה ". 
נתניהו התייחס בנאומו לאירועי  " יום הנכבה ".  לדבריו , " אנחנו רואים מה קרה לאורך גבולותיה של ישראל ,  אלפים התקבצו על הגדרות ,  הם עשו ניסיון לפלוש לתוך שטחינו ,  לפגוע בריבונותנו ,  אני חייב להגיד שמבחינתם של מחוללי המהומות ,  63 השנים של עצמאות ישראל ,  לא שינו מבחינתם שום דבר .  הם צעקו בעזה שהם רוצים לחזור ביפו ,  בסוריה צעקו שרוצים לחזור לגליל ,  ראש חמאס בעזה אמר אנחנו רוצים לראות סוף למפעל הציוני ". 
נתניהו הוסיף כי  " הדבר המעניין הוא שקרה בבילעין ,  זה לא קרה רק שם ,  אבל זה היה מעניין ,  משום שבהפגנה שלשום בבילעין ,  יצע המפתח מן השק .  בתהלוכה בבילעין ,  הלכה לה ילדה קטנה ,  והחזיקה בידיה מפתח גדול וסמלי .  כל פלסטיני מבין באיזה מפתח מדובר כאן ,  זה לא היה המפתח לבתים שלהם בבילעין או בשכם או ברמאללה ,  זה היה המפתח לבתים שלנו ,  ביפו ,  בעכו ,  בחיפה ,  ברמלה .  שורש הסכסוך היה ונשאר הסירוב להכיר במדינה היהודית ולא הקמתה של מדינה פלסטינית .  זהו איננו סכסוך על 1967 ,  זהו סכסוך על 1948 ,  על עצם קיומה של מדינת ישראל .  האירועים אתמול לא נערכו בחמישה ביוני ,  יום פתיחת ששת הימים ,  הם נערכו ב-15 במאי ,  יום כינונה של מדינת ישראל ". 
בעניין אירועי הנכבה סיכם ואמר נתניהו כי  " הפלסטינים קוראים ליום הזה ,  'יום האסון' ,  אבל האסון האמיתי שפקד אותם ,  הוא שלא קמה להם מנהיגות שהייתה מוכנה לקבל פשרה עם העם היהודי .  ומאז ועד היום הזה ,  לא קמה להם הנהגה שמכירה בישראל כמדינת הלאום של העם היהודי .  אסור לנו לטמון את הראש בחול ,  ועלינו להסתכל ,  להפסיק להלקות את עצמנו ,  לקרוא לילד בשמו ,  הסיבה שאין שלום ,  הוא שהפלסטינים מסרבים להכיר במדינת ישראל כמדינת הלאום של העם היהודי .  אני מרגיש שמול המציאות הזאת ,  באזור בכלל ,  וסביב גבולותינו בפרט ,  הולכת ומתחוורת הבנה אצל רוב העם ". 
בישיבת סיעת הליכוד שנערכה מוקדם יותר היום ,  אמר נתניהו לחברי הכנסת של המפלגה כי הנאום בכנסת לא הולך לשקף במאת האחוזים את מה שייאמר בנאום שיישא בשבוע הבא בפני חברי הקונגרס האמריקאי .  מרבית השרים וחברי הכנסת שהתבטאו בישיבת הסיעה ,  דיברו על הצורך להגיב למציאות .  בין היתר דיברו המשנה לראש הממשלה סילבן שלום ושר התחבורה ישראל כץ .  את העמדה הנגדית הביע השר מיכאל איתן .
" צריך להישאר נאמנים לעקרונות הליכוד ",  אמר שלום . " כדאי מאוד להציג את הצעדים שישראל עשתה לטובת הפלסטינים מאוסלו ,  חברון ,  הסכם Y ,  קמפ דיוויד ,  טאבה וההתנתקות ,  שבדיעבד התברר שהיו צעדים שגויים .  ולעומת זאת הפלסטינים לא עשו צעד אחד .  צריך להראות את הפער הזה בינינו לבין הפלסטינים ". 
השר כץ התייחס להכרזתו לפני מספר ימים על הצורך לספח את ההתנחלויות אם תהיה הכרה חד-צדדית על מדינה פלסטינית .  לדבריו , " צריך להתייחס ברצינות לשינויים שיכולים לקרות כאן .  ייתכן מצב שתהליך שיתחיל בספטמבר יביא ליצירה של מדינה פלסטינית ,  וזה יחייב את מדינת ישראל לקבל הכרעות ביטחוניות ,  מדיניות והתיישבותיות שלא נוכל להתעלם מהן ,  גם אם דחקנו אותן עד עכשיו .  אני לא רואה בזה פעילות יזומה אלא כורח המציאות מול מצב חדש שייווצר ".  
ואילו השר איתן הביע התנגדות לרעיון סיפוח ההתנחלויות .  לדבריו , " הצלחת שליחותו של ראש הממשלה תיבחן לא רק על פי עוצמת מחיאות הכפיים ובמחוות התמיכה שיקבל בנאומיו הפומביים בהופעותיו בארה"ב ,  אלא גם במידת יכולתו לרתום את הממשל האמריקאי למאבק משותף נגד ההחלטה המסוכנת לישראל בעצרת הכללית של האו"ם בספטמבר הקרוב ". 
לפניות לכתב :  pinhas_wolf@walla.co.il

נתניהו :  למען השלום - מוכנים לוותר על חלקי מולדת
יממה לאחר ההפגנות האלימות במסגרת יום הנכבה ,  נשא רה"מ בנימין נתניהו נאום מדיני בכנסת .  רה"מ התייחס לפשרות שישראל מוכנה לעשות והאשים את הפלסטינים : " מנהיגות שלא מוכנה לפשרות "
 
