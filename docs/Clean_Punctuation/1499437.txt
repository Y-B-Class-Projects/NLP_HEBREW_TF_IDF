דיווח :  חאלד משעל יישא נאום מדיני
העיתון  " אל-קודס אל-ערבי "  מדווח כי ראש הלשכה המדינית של חמאס יציג את האסטרטגיה החדשה של הארגון לנוכח  " השינוי בעמדה האמריקאית "
 בחמאס החליטו לקחת את היוזמה לידים ,  ובעקבות נאומו של ברק אובמה ונאומו המתוכנן של ראש הממשלה בנימין נתניהו ,  מתכוון גם ראש הלשכה המדינית של חמאס ,  חאלד משעל ,  לשאת נאום מדיני חשוב ,  כך דיווחו הבוקר  ( שלישי )  מקורות מדיניים פלסטינים המוגדרים  " מהימנים "  לעיתון  " אל-קודס אל-ערבי "  היוצא לאור בלונדון .  בנאומו צפוי משעל להציג את האסטרטגיה החדשה של ארגון חמאס .  
מקור המקורב לחמאס מסר לעיתון כי בארגון בוחנים כעת מספר חלופות מדיניות ,  וכי משעל צפוי להציג אחת מהן בנאומו בשבוע הבא .  לדברי המקור ,  השינוי במדיניות של חמאס  " בא על רקע השינוי במדיניות של הממשל האמריקאי החדש ועל רקע הריכוך בעמדה האמריקאית כלפי חמאס ".  לדבריו ,  לאחר נאומו של משעל ,  בו ירמוז על נכונות למשא ומתן ולפשרה ,  צפויה מצרים לזמן את הפלגים הפלסטינים .
 ראש הממשלה בנימין נתניהו עדכן אמש בשיחה טלפונית את נשיא ארצות הברית ברק אובמה על כוונתו לשאת בתחילת שבוע הבא נאום מדיני שבו הוא מתכוון לפרוש את קווי מדיניותו להשגת שלום וביטחון .  אובמה אמר שהוא מצפה לשמוע בעניין את הנאום .  מלשכת ראש הממשלה נמסר כי השיחה היתה חיובית ועסקה בשורה של נושאים וכי השניים סיכמו להמשיך ולשמור ביניהם על קשר פתוח ורצוף .
 השליח האמריקאי למזרח התיכון ג'ורג' מיטשל אמר אתמול כי  " נשיא ארה"ב ברק אובמה רוצה שהשיחות בין הפלסטינים לישראל ,  בנוגע להסכם שלום מקיף במזרח התיכון ,  יתחיל באופן מיידי ".  מיטשל הוסיף כי  " הנשיא אמר לי לעשות את כל המאמצים כדי ליצור מצב בו שני הצדדים יפתחו בשיחות ". 

דיווח :  חאלד משעל יישא נאום מדיני
העיתון  " אל-קודס אל-ערבי "  מדווח כי ראש הלשכה המדינית של חמאס יציג את האסטרטגיה החדשה של הארגון לנוכח  " השינוי בעמדה האמריקאית "
 
