הכל דבש :  ג'רארד באטלר חוגג עם משפחת נתניהו
אובמה מי ?  ראש הממשלה ורעייתו ציינו אמש את חגיגות המימונה בחברת השחקן ההוליוודי הנוצץ ,  שהגיע לארץ כדי לקדם סרט חדש ולטחון מופלטה כמובן .  וואלה !  סלבס מתוקה ודביקה
אם חשבתם שביקור הנשיא אובמה בארץ הצליח לרגש את ראש הממשלה ,  בנימין נתניהו ,  לא לקחתם בחשבון שפחות משבועיים אחר כך - הוא יבלה בחברת אישיות לא פחות לוהטת ממנו ,  בנסיבות הרבה יותר מתוקות .  מיסטר נתניהו ,  הגיע אמש  ( ב' )  לציין את המימונה בביתו של המפיק לאון אדרי ורעייתו סולנז' ,  שם התחבר עם השחקן ההוליוודי ג'רארד באטלר ,  שהגיע לביקור בזק בישראל .  
האורחים המיוחדים לא נתקלו אחד בשני במקרה ,  אלא הוזמנו מראש לאכול הרבה דבש בקיסריה ,  בתיאום מושלם עם עליית סרטו החדש של באטלר בהפקת משה ולאון אדרי  - " המטרה :  הבית הלבן "  - למסכים בארץ .  כך שביבי ,  שרה ויאיר נתניהו ,  האורח המיוחד ג'רארד ועוד שלל בליינים אחרים זכו לקצת זמן איכות בנינוח סקוטי ,  וחזו בשיחה רצינית בין מי שמקבל את ההחלטות בארץ לזה שבוער על המסכים מסביב לגלובוס .  
באטלר ,  אם פספסתם ,  הגיע לארץ בעיצומו של מסע קידום הסרט  ( בו צפו עד כה לא פחות מ-100,000 איש !  )  וכבר הבוקר המריא ללונדון להמשך סבב הראיונות הבינלאומי .  אחרי השיא עם ראש הממשלה נתניהו ,  הוא כבר לא יתרגש ממלכת אנגליה .  נתניהו ,  פגש באירוע עוד חבר וותיק - בעלה של גילת אנקורי ,  המפיק מייקל גרינספן - שהעלה איתו זיכרונות מהימים בהם למדו ביחד בתיכון בפילידלפיה .  
מלבדם ,  מי שניסה להימנע מהרעלת סוכר היה גם הראל סקעת ,  יון תומרקין ,  נטע גרטי שהגיעה עם פיטר רוט ,  מני פאר ,  זאב רווח ,  ישראל קטורזה ואשתו ,  השף שאול בן אדרת ואשתו ,  צביקה פיק ועוד שלל אנשים יוקרתיים .  חגיגה דבש .
 וואלה !  סלבס לא זכתה לפגוש את ג'רארד באטלר ,  אלא רק את הבאטלר של נהג הרכב של העוזר האישי של פקידת הקבלה במלון שבו שהה .
 יוליה פלוטקין משתוללת בביקיני
רכלו עלהחגיגה והפגישה המיוחדת גם בפייסבוק 

הכל דבש :  ג'רארד באטלר חוגג עם משפחת נתניהו
אובמה מי ?  ראש הממשלה ורעייתו ציינו אמש את חגיגות המימונה בחברת השחקן ההוליוודי הנוצץ ,  שהגיע לארץ כדי לקדם סרט חדש ולטחון מופלטה כמובן .  וואלה !  סלבס מתוקה ודביקה

