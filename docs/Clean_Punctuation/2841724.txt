מדהים :  החרדי שחזה את תוצאות הבחירות לפי סודות התורה
כשכולם דיברו סביב הרב מאיר הכהן טורנהיים על  " מהפך "  וניצחון ל"מחנה הציוני ",  הוא התעקש שהמנצח יהיה נתניהו .  איך הוא ידע ?  ככה זה שאתה מומחה לצפנים סודיים בתורה .  התוצאות לפניכם
כבר 16 שנה שהרב מאיר הכהן טורנהיים ,  חסיד חב"ד מלוד ,  חוזה את תוצאות הבחירות לכנסת .  גם הפעם ,  בבחירות לכנסת ה-20 ,  בעוד כולם דיברו סביבו על  " מהפך "  וניצחון מוחץ ל"מחנה הציוני ",  הוא נשאר בשלו והתעקש שהמנצח הגדול יהיה ראש הממשלה בנימין נתניהו .  איך הוא ידע ?  פשוט מאוד  חיפש ומצא צפנים סודיים בתורה .
 השיטה נראית פשוטה לכאורה ,  אך הרב טורנהיים אומר כי רק מומחים לדבר ימצאו את התוצאה .  אז איך זה עובד ?  כל פרשה מחולקת לשבעה חלקים הנקראים :  ראשון ,  שני ,  שלישי וכד' .  פותחים את פרשת השבוע שיקראו בשבת שאחרי הבחירות ומחפשים את התוצאה בחלק של יום הבחירות .  כך למשל ,  אם הבחירות יתקיימו ביום שלישי ,  מחפשים את הפתרון בחלק השלישי של הפרשה .  הפתרון ,  מופיע בדילוגי אותיות בתוך הקטע הספציפי .
" לא מדובר ברמזים ובגימטריות ",  מסביר הרב טורנהיים  , " הפתרון מעורבב בתוך הקטע הרלוונטי וצריך לחפש אחריו ולמצוא אותו .  מה שמיוחד בשיטה הזו ",  טוען הרב  " שהתוצאה תופיע בפסוק אחד בלבד ולא בכמה פסוקים יחד ". 
ערב הבחירות לכנסת ה-20 ,  שהתקיימו ביום שלישי ,  פתח הרב טורנהיים את חומש  " ויקרא "  בחלק השלישי .  שם ,  לטענתו ,  הוא מצא שני רמזים לניצחונו הצפוי של ראש הממשלה נתניהו .  בפרק השני ,  בפסוק העשירי הוא מצא בדילוגי אותיות קדימה ואחורה את המשפט : " בנימין נתניהו הוא יהיה ראש הממשלה ".  באותו פרק ,  בפסוק י"ג ,  הוא מצא בדילוגים משפט נוסף : " בנימין נתניהו בראש ".  
כדי להימנע מטענות על כך שאת התוצאות שמצא פרסם רק לאחר הבחירות ,  שלח טורנהיים את התוצאה לאתרי החדשות החרדים ,  בהם אתר החב"די שטורעם ,  וביקש מהם שיפרסמו זאת .  כשהגיעו תוצאות הבחירות ,  הם נדהמו מכך שהוא צדק .  
כך גם בקטע הרלוונטי של הבחירות לכנסת ה-19 ,  נמצאה התוצאה הבאה : " בנימין נתניהו יהיה ראש הממשלה ".   " אני בטוח שאם נעבור אחורה על כל מערכות הבחירות ,  נמצא את שמות הזוכים ".  דוגמה נוספת הוא מביא בבחירות שבהן זכה אריאל שרון מול עמרם מצנע .  בחלק השלישי בפרשת משפטים בספר שמות ,  מצא בפרק כ"ב ,  פסוק ח' ,  את התוצאה : " אריאל שרון יהיה ראש הממשלה ".   
" אנשים פוגשים אותי ברחוב או בבית הכנסת ,  מגישים לי חומש ומבקשים ממני להראות להם בדיוק את התוצאה של הבחירות ",  הוא אומר . " הגדיל לעשות ח"כ חרדי ,  בליל הבחירות ,  שביקש לבדוק כמה מנדטים תקבל רשימתו אך סירבתי .  אני לא בטוח שגם הפרטים האלו מופיעים בפרשה ולא מצאתי זמן לבדוק זאת .  לדעתי מדובר רק באירועים גדולים ומשמעותיים יותר ".  

מדהים :  החרדי שחזה את תוצאות הבחירות לפי סודות התורה
כשכולם דיברו סביב הרב מאיר הכהן טורנהיים על  " מהפך "  וניצחון ל"מחנה הציוני ",  הוא התעקש שהמנצח יהיה נתניהו .  איך הוא ידע ?  ככה זה שאתה מומחה לצפנים סודיים בתורה .  התוצאות לפניכם

