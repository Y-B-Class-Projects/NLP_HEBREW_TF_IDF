אחרי הפיגוע :  נתניהו וליברמן אישרו בניית 42 יחידות דיור בקריית ארבע
רה"מ ושר הביטחון החליטו על אישור המכרז לאחר ביקור בבית משפחתה של הלל יפה אריאל בת ה-13 ,  שנהרגה בפיגוע הדקירה בביתה בהתנחלות ביום חמישי .  ח"כ מועלם רפאלי : " בסך הכל אישור תכניות שכבר אושרו ,  ושיתקעו גם הפעם "
 ראש הממשלה בנימין נתניהו ושר הביטחון אביגדור ליברמן החליטו אתמול  ( שישי )  לאשר בניית 42 יחידות דיור חדשות בקרית ארבע ,  באזור שבו מתגוררת משפחתה של הלל יפה אריאל בת ה-13 ,  שנהרגה בפיגוע הדקירה בביתה בהתנחלות ביום חמישי .  ההחלטה לאשר את המכרז החוזר ,  שפורסם לפני שנה וחצי ,  התקבלה לאחר הביקור שקיים ראש הממשלה בבית המשפחה בשעות הבוקר .
" לראות את החדר של הלל ,  לראות את כתמי הדם שם ליד מיטתה וספרים ובגדים של ילדה קטנה ,  זה מזעזע ",  אמר נתניהו בתום הביקור בבית המשפחה . " זה מזכיר לנו שוב מול מי ומול מה אנחנו עומדים .  הם רוצים לעקור נטוע ואנחנו נעמיק את השורשים .  הם לא יוציאו אותנו מכאן .  התרשמתי מהמשפחה המופלאה הזאת ,  הם לא ישברו את רוחה וגם לא את רוחנו ". 
עוד בוואלה !  NEWS:כתר על חברון :  הסבלנות פקעה אחרי פיגוע שלישי ביומייםכבר לא פוחדים מקריית ארבע :  הפיגוע שהפר את החוק הלא כתובאמה של הלל ספדה בבכי : " אלוהים ,  מחזירה לך את הפיקדון באהבה "  
לדברי דודתה של הלל ,  יעל קביליו ,  נתניהו שוחח עם הוריה של הנערה שנרצחה . " ראש הממשלה חלק פה כבוד למשפחת השכול .  זה לא היה מובן מאליו שיטוס לפה ,  וגם שר הביטחון והשר אריאל ",  אמרה . " ראש הממשלה שמע את ההורים .  האימא ,  רינה ,  רצתה להשמיע את הקול ולומר לו שיסתכל מסביב ויראה כמה המקום הזה קורא לעם ישראל .  הגבעות מסביב מחכות ,  צריך רק את האישור כדי לבנות בהן ,  בנייה למען הבת שלה וכל עם ישראל שביתם יהיה מרכז היישוב ולא הקצה שלו ". 
הצהרתם של נתניהו וליברמן מגיעה יום לאחר פרסום דוח הקוורטט ,  שקורא לישראל להפסיק לאלתר את הבנייה בהתנחלויות .  עוד קובע הדוח - שחובר בידי ארצות הברית ,  האיחוד האירופי ,  האו"ם ורוסיה - כי מדיניות ישראל  " שוחקת בהתמדה את הסיכוי לפתרון שתי המדינות ".  
" יש שאלות לגיטימיות לגבי הכוונות ארוכות הטווח של ישראל ,  שכוללות הצהרות מצד כמה שרים בממשלת ישראל שמצהירים שלעולם לא תקום מדינה פלסטינית ",  קובע הדוח שצפוי לעלות לדיון במועצת הביטחון של האו"ם בקרוב .  הדוח קובע כי ישראל הפקיעה 70% מאדמות שטחי C ,  שמהווים 60% משטח הגדה המערבית וכוללים את מרבית השטחים החקלאיים ,  המשאבים הטבעיים ועתודות הקרקע .  
ממועצת יש"ע נמסר בתגובה להודעה על אישור יחידות דיור חדשות כי  " זו אינה תשובה התיישבותית הולמת אלא לעג לרש .  אישור מצומצם זה אינו מהווה שינוי מגמה ".  על פי הודעת המועצה , " יחד עם הפעולות הצבאיות והביטחוניות שנעשות במרחב חברון ,  חייבת לבוא פעולה התיישבותית ציונית חזקה ואמיתית על ידי אישור אלפי יחידות דיור וקידום פיתוח תשתיות התישבותיות במרחב ". 
ממלא מקום וסגן ראש מועצת קריית ארבע ,  ישראל ברמסון ,  טען כי  " מדובר בבלוף והונאת הציבור ;  המדובר ביחידות שכבר הוכשרו והטרקטורים כבר עובדים בשטח כבר חודשים .  כרגיל - מחזור מכרזים .  אין משהו אמיתי .  עוד ספין מבית היוצר של נתניהו וליברמן ".  
יו"ר סיעת הבית היהודי ח"כ שולי מועלם רפאלי הוסיפה כי  " אישור המכרז ל-42 דירות בקרית ארבע הוא לא יותר מאשר כותרת חלולה .  התרגלנו לכותרות על תשובה ציונית הולמת של בנייה בתגובה לפיגועים ,  אולם לא ראינו מהם בנייה בפועל ".  לדבריה , " מדובר בסך הכל באישור תכניות שכבר אושרו בעבר ושיתקעו גם הפעם מסיבה כלשהי .  הציבור כבר לא קונה את זה וגם באיחוד האירופי וברשות הפלסטינית לא מוטרדים מההצהרה ". 
 ( עדכון ראשון :  18:15 )  

אחרי הפיגוע :  נתניהו וליברמן אישרו בניית 42 יחידות דיור בקריית ארבע
רה"מ ושר הביטחון החליטו על אישור המכרז לאחר ביקור בבית משפחתה של הלל יפה אריאל בת ה-13 ,  שנהרגה בפיגוע הדקירה בביתה בהתנחלות ביום חמישי .  ח"כ מועלם רפאלי : " בסך הכל אישור תכניות שכבר אושרו ,  ושיתקעו גם הפעם "
 
