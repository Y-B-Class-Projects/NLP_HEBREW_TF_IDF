בגדה לא מאמינים לנתניהו : " הוא רק אומר 'לא' "
 ברחוב הפלסטיני התאכזבו למשמע נאומו של ראש הממשלה הישראלי בפני הקונגרס ,  וכמו מנהיגיהם ,  גם תושבי הגדה מרגישים כי עם נתניהו אין סיכוי לשלום . " ישראל הופכת לסרבנית שלום "
 יממה לאחר נאומו מעורר המחלוקת של ראש הממשלה בנימין נתניהו בקונגרס האמריקאי ,  הרחוב הפלסטיני מיישר קו עם מנהיגיו ותוקף קשות את חזונו של נתניהו .  פלסטינים רבים המתגוררים בגדה המערבית אמרו היום  ( רביעי )  לוואלה !  חדשות כי הנאום של נתניהו אכזב אותם ,  אך לא הפתיע אותם . " זה ברור לכולם שעם נתניהו אין שום סיכוי לשלום ",  הסבירו . " עולה מהנאום תחושה שישראל הופכת לסרבנית שלום ".  
" אני בטוח שיש סיכוי לשלום בין ישראל לפלסטינים ,  כי כולם יודעים כיצד ייראה הסכם השלום בינינו ",  הבהיר סעיד ,  מורה לאנגלית מטולכרם . " יחד עם זאת ,  אני בטוח שכרגע ,  בשלב זה ,  אין שום סיכוי לשלום .  הסיבה לכך היא בנימין נתניהו .  לא שמענו ממנו בנאום שום דבר חדש .  לא יהיה שלום עם אדם כמוהו .  אנחנו רק נמשיך לחיות בתוך נהרות של דם ולא נצליח לצאת מזה .  ישראל צריכה לייצר מנהיגים שיפסיקו לדבר בשפה מיליטריסטית ויתחילו לדבר בשפה אזרחית ,  שיתחילו לחשוב בצורה אחרת ,  שיתחילו לחשוב על שלום ".  
" זה ברור שנתניהו לא מעוניין בשלום ",  אמר חאלד ,  המתגורר במחנה הפליטים נור א-שמס ממזרח לטולכרם . " הוא רק אומר 'לא' ,  'לא' ו-'לא' :  לא לחלוקת ירושלים ,  לא לשיבת פליטים ,  לא לגבולות 67' .  רק 'לא' שמענו ממנו .  כך לא עושים שלום .  במשא ומתן כל צד צריך לוותר לצד השני ,  להתקדם לעברו .  לפני כמה שנים לפחות הייתה תקווה לשלום ,  עכשיו אין שום תקווה לשלום ". 
פאדי ,  תושב טולכרם ,  מהנהן בהסכמה : " תושבי טולכרם לא רוצים בעיות ,  לא רוצים עימותים .  התושבים רוצים שלום ולחיות את חייהם הרגילים .  אבל נתניהו לצערנו לא רוצה שלום .  ראינו את זה אתמול עם נאום הסירוב שלו ".  חאמד ,  המתגורר בקלקיליה הסמוכה ,  מסביר לנו שהפלסטינים רוצים לחיות חיים רגילים ,  ללא מחסומים וללא בעיות : " אני רוצה ללכת לישראל בלי מחסום ,  ללכת לעזה בלי מחסום .  אם אני הולך לעזה או לירושלים בלי מחסום  זה השלום בשבילי ". 
עלא ,  המתגורר ליד שכם ,  האזין לנאומו של נתניהו והשתכנע בעקבותיו כי נסתם הגולל על תהליך השלום : " אחרי ששמענו את נאומו של נתניהו הבנו באופן סופי שאין שום סיכוי לשלום .  הוא הקשיח עמדות בנוגע לגבולות 67' ,  הסרת התנחלויות ,  זכות השיבה ,  חלוקת ירושלים .  לא יהיה שלום .  אין שום סיכוי לשלום .  בעבר הייתי מאד אופטימי ,  עכשיו אני לא מאמין שיבוא שלום ".  
" גם אובמה מכעיס אותנו מאוד ",  הוא ממשיך . " בכל פעם שהוא עולה לנאום ,  אנחנו שומעים ממנו מנגינות אחרות .  יש לו נאום לאוזני הערבים ,  ויש לו נאום לאוזניים ישראליות .  אין לו נאום אחד שבו הוא מבהיר את המדיניות שלו .  כולנו עומדים מאחורי ההנהגה הפלסטינית במאמציה לשלום ולהקמת מדינה פלסטינית .  הרי לכל פלסטיני ברור שלא יהיה שלום ללא שיבה לגבולות 67' ,  ללא חלוקת ירושלים ,  ללא הענקת חירויות ". 
מוחמד ,  תושב ג'נין העובד במשרד לעניינים חברתיים ברשות הפלסטינית ,  מעורה היטב בנעשה בישראל ולכן לא הופתע מנאומו של נתניהו : " עקבתי אחרי נאומו של נתניהו וכרגיל הוא מאכזב .  אפילו שאול מופז אמר שנתניהו הוא אדם פחדן ושעליו לקחת החלטות גורליות .  זה נכון .  אין לנתניהו אומץ ". 
לפניות לכתב :  nir_yah@walla.com

בגדה לא מאמינים לנתניהו : " הוא רק אומר 'לא' "
 ברחוב הפלסטיני התאכזבו למשמע נאומו של ראש הממשלה הישראלי בפני הקונגרס ,  וכמו מנהיגיהם ,  גם תושבי הגדה מרגישים כי עם נתניהו אין סיכוי לשלום . " ישראל הופכת לסרבנית שלום "
 
