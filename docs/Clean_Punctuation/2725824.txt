אובמה :  נתניהו מחויב לפתרון שתי המדינות
בפגישה בבית הלבן אמר הנשיא כי פתרון הסכסוך עם הפלסטינים  " מורכב ודורש להתפשר ".  על רוסיה : " נמצאת בצד הלא נכון של ההיסטוריה ".  נתניהו :  ישראל עושה את חלקה ,  הפלסטינים לא
 ( נתניהו ,  אתמול בארה"ב :  מקווה שנמצא פרטנר אמיתי )  
ראש הממשלה בנימין נתניהו נועד אמש  ( שני )  בבית הלבן עם נשיא ארצות הברית ברק אובמה .  בפגישה אמר הנשיא האמריקני לראש הממשלה כי פתרון שתי המדינות עודנו אפשרי ,  וכי הדבר  " מורכב ודורש מכל הצדדים להתפשר "  ונדרשות  " החלטות קשות ".  באשר לגרעין האיראני ,  אובמה הבטיח לנתניהו שוושינגטון נשארת מחויבת למנוע מאיראן לפתח נשק גרעיני . 
" כבוד לפגוש שוב את נתניהו ,  אין לנו חבר קרוב יותר מישראל והקשר בין שתי המדינות הוא בלתי ניתן להתרה ",  אמר אובמה ,  שהתלוו לו גם סגנו ג'ו ביידן ושר החוץ ג'ון קרי . " לכן אנו מתייעצים על שאלות רבות ויש לנו שיתוף פעולה צבאי ומודיעיני ומחויבות גדולה .  אני בטוח שנתניהו מגיע עם מחויבות למו"מ ועם מחויבות ישראלית לשלום ולהקמת שתי מדינות  ישראל ופלסטין שחיות בשלום אחת עם השנייה ",  אמר אובמה .  
עוד בוואלה !  חדשות:מרקל לאובמה :  ייתכן שפוטין איבד כל קשר עם המציאותשיא של ארבע שנים :  זינוק של 123% בבנייה בהתנחלויותאוקראינה הקפיצה מטוס קרב בשל  " חדירה רוסית "  לשטחה 
נתניהו מצדו אמר כי העם בישראל מצפה ממנו לעמוד איתן נגד הלחץ ,  וכי אין מדינה שעבור פירוקה של איראן מגרעין חשוב יותר . " אני מצפה לעבוד איתך כדי לפנות לאתגר העיקרי של שתי המדינות ,  והאתגר הגדול הוא למנוע מאיראן להשיג נשק גרעיני ",  אמר נתניהו לאובמה . " אני חושב שניתן להשיג את זה על ידי מניעת איראן מהעשרת אורניום .  אם הדבר יכול להיות מושג באופן דיפלומטי ,  אין מדינה שתעריך זאת יותר מישראל .  אנו לא יכולים להיות נתונים להשמדה ואני כראש הממשלה של ישראל צריך לעשות הכול כדי למנוע זאת ".   
" נדבר גם על תהליך השלום ,  ואני רוצה להודות לך ולקרי על מאמציכם ",  המשיך נתניהו . " ב-20 שנים מאז שישראל נכנסה להסכם השלום ,  ישראל עשתה מאמצים רבים כדי להשיג שלום  פינינו ערים ,  שחררנו אסירים ,  וכשמסתכלים על מה שקיבלנו בתמורה ,  זה אלפי טילים על ערינו ,  מחבלים מתאבדים .  ישראל עושה את חלקה והפלסטינים לא .  וזו האמת ,  ועם ישראל יודע שזאת האמת כי הם חיים אותה .  מה שאנו רוצים זה שלום  לא על הנייר ,  אלא שלום אמיתי שמדבר על שתי מדינות שמכבדות אחת את השנייה .  הפלסטינים מצפים שנכיר באומה הפלסטינית ואני חושב שהגיע הזמן שהם יכירו במדינה יהודית ". 
מוקדם יותר במהלך היום נועד נתניהו גם עם שר החוץ של ארצות הברית ,  ג'ון קרי .  הם דנו במשא ומתן המדיני ,  וזאת כשברקע הסכם המסגרת שצפוי שר החוץ האמריקני להציג בקרוב לצדדים .  
בפגישה התייחס אובמה גם למשבר בין רוסיה לאוקראינה ,  הנמצא בראש מעייניו בימים האחרונים . " ביליתי את סוף השבוע בשיחות עם מנהיגים מרחבי אירופה ,  ואני חושב שהעולם מאוחד במטרה לרסן את רוסיה ולשמור על הריבונות האוקראינית ",  אמר הנשיא האמריקני לכתבים ,  בהתייחסו לפלישה הרוסית לחצי האי קרים . " יש לנו גינויים חזקים מנאט"ו והאיחוד האירופי ,  ונמשיך לגנות את המהלכים הרוסיים .  אני רוצה לראות את אוקראינה דואגת לגורלה .  יש הרבה רוסים באוקראינה וכן יש הרבה אוקראינים בתוך רוסיה .  מה שלא יכול להיעשות זה הצבת חיילים רוסים באוקראינה והפרת עקרונות בסיסיים . 
" אני חושב שהגינוי החזק כלפי רוסיה מראה כי היא נמצאת בצד הלא נכון של ההיסטוריה ",  המשיך הנשיא האמריקני .  הוא ציין כי שר החוץ ג'ון קרי יבוא מחר לקייב  " כדי להציע חבילות של סיוע כלכלי כי אנו דואגים לייצב את הכלכלה במהלך המשבר הזה ".  אובמה הוסיף : " אנו גם מעבירים לרוסיה מסר כי אם הם ימשיכו במעשיהם ,  אנו שוקלים מהלכים כלכליים ודיפלומטיים .  דיברתי עם  ( נשיא רוסיה ולדימיר )  פוטין ישירות .  אם מה שמדאיג אותו ואת הממשלה הרוסית זה באמת פגיעה אפשרית ואפליה של רוסים באוקראינה - אנו יכולים למסד תיווך בינלאומי בין הקבוצות השונות ולהגיע להסכם שיספק את העם האוקראיני - לא את ארצות הברית ,  לא את רוסיה - אבל את אוקראינה ,  ויביא להרגעת המצב .  אנו מדברים על דברים מסוימים שניתן לעשות בחסות של האו"ם ,  מועצה לשיתוף פעולה ביטחוני באירופה ,  ארגונים בינלאומיים ". 
אובמה הודה שכרגע רוסיה היא שקובעת עובדות בשטח בחצי האי קרים ,  אך הזהיר שעם הזמן המעשה יהפוך ל"משימה יקרה ".  אובמה אמר שהקונגרס יכול כבר כעת להתחיל לעבוד על חבילת הסיוע לאוקראינה - והוא מצפה שזה יהיה הדבר הראשון שהקונגרס יעשה כשמזג האוויר בוושינגטון ישתפר .
 לאחר הפגישה בבית הלבן ערך נתניהו סדרה של פגישות בקונגרס ,  והיום ינאם בוועידה השנתית של השדולה הפרו-ישראלית איפא"ק בוושינגטון הבירה .
  ( עדכון ראשון :  21:18 )  

אובמה :  נתניהו מחויב לפתרון שתי המדינות
בפגישה בבית הלבן אמר הנשיא כי פתרון הסכסוך עם הפלסטינים  " מורכב ודורש להתפשר ".  על רוסיה : " נמצאת בצד הלא נכון של ההיסטוריה ".  נתניהו :  ישראל עושה את חלקה ,  הפלסטינים לא

