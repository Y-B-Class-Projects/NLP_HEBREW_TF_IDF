עוד עצור בכוורת של נתניהו :  חקירת הצוללות מתקרבת לראש הממשלה
דוד שרן ,  ראש הלשכה לשעבר של נתניהו שנעצר בחשד למעורבות בתיק 3,000 ,  הוא חוליה נוספת בשרשרת המקורבים לראש הממשלה ששמם נקשר בפלילים .  אחרי שמרון ,  בר יוסף והרו ,  הטבעת מתהדקת סביב נתניהו - שאינו חשוד בפרשה
 *  הבוקר עוכבו לחקירה שישה חשודים בפרשה ,  ביניהם דוד שרן - לשעבר ראש לשכת רה"מ *  מעצרו הוארך עד ליום חמישי בשעה 16:00 ,  גם מעצרם של ארבעה חשודים הנוספים הוארך *  החשד - אנשי התאגיד טיסנקרופ ניסו לגייס בכירים בלשכת נתניהו במטרה לקדם את רכישת הצוללות תוצרת החברה *  שרן חשוד שקיבל כספים מגנור באמצעות חוזי ייעוץ פיקטיביים לטיסנקרופ 
גל המעצרים אתמול  ( ראשון )  בפרשת הצוללות ,  תיק 3,000 ,  השיב לכותרות את לשכת ראש הממשלה בהקשר פלילי .  פעם נוספת מצא עצמו בכיר לשעבר בלשכה אזוק בחדר חקירות כחשוד בביצוע עבירות פליליות במסגרת תפקידו בסביבתו של ראש הממשלה בנימין נתניהו ,  שהוא עצמו אינו חשוד בפרשה .
 דוד שרן ,  ראש הלשכה לשעבר שנעצר אתמול ,  מצטרף לרשימה ארוכה של בעלי תפקידים בלשכת ראש הממשלה שנעצרו בפרשיות האחרונות .  הוא חשוד בקבלת שוחד מעד המדינה מיקי גנור באמצעות אדם שלישי המוכר כלוביסט ויועץ פוליטי .
 על פי החשד ,  גנור שכר לכאורה באמצעות חוזים פיקטיביים את האיש כדי שייעץ בחברת טיסנקרופ ,  אך בסופו של דבר העסקה הייתה מסלול להעברת כספים לשרן ,  כדי שיפעל בתוך המשרד כדי לקדם את עניינה של טיסנקרופ במכרזי הצוללות והספינות ,  ואת מפעל האמוניה שאמור לקום בעקבות סגירת מכל האמוניה בצפון .  
לקריאה נוספת:החשד :  הכסף בעסקת הצוללות עבר מטיסנקרופ עד לשכת נתניהוהערכות במשטרה :  עדותו של גנור תוביל לגל מעצרים במערכת הביטחוןפרשת הצוללות :  גרמניה דחתה את החתימה על המזכר להשלמת העסקה 
חשוד נוסף הוא דוד שמרון ,  עורך דינו של ראש הממשלה ובן דודו ,  שאינו נושא בתפקיד רשמי בלשכה אך נחשב לאחד היועצים הקרובים אליו ביותר .  הוא נעצר לחקירה במסגרת פרשת הצוללות ושהה במעצר בית .  שמרון נחשב לדמות מרכזית בפרשה ,  ולפי ההערכות היה הציר המרכזי בין חלק מהמעורבים בה - כולל גנור .  שמרון טען כי הוא עורך דינו של גנור ,  אך לא היה מעורב בעסקיו .
 מי שהיה סגן ראש המטה לביטחון לאומי והיה אמור לעמוד בראשו ,  תת-אלוף  ( מיל' )  אבריאל בר יוסף ,  הסתבך בשתי פרשיות :  גם בפרשת הצוללות ,  אך עוד לפניה נעצר בפרשה בחשד לקבלת שוחד תמורת מסירת חוות דעת בנושא אסדות הגז .
 בתיקים האחרים בהם נחקר ראש הממשלה ,  חתם ארי הרו ,  שהיה ראש הסגל של נתניהו ונחשב אחד האנשים הקרובים אליו ביותר ,  על הסכם עד מדינה עם הפרקליטות שבמסגרתו יעיד בתיקי 1,000 ו-2,000 ובתמורה תמחק הפרקליטות חלק מכתבי האישום שהוגשו נגדו בגין הפרת אמונים וניגוד עניינים ,  כשניהל חברה פרטית ניהל חברה פרטית שעסקה בין היתר בייעוץ לגופים שונים ,  במקביל לעבודתו בלשכת ראש הממשלה .  הרו יורשע במסגרת העסקה ,  יבצע עבודות שירות וישלם קנס ,  אך לא ירצה עונש מאסר בפועל .
  ( עדכון ראשון :  21:41 )  

עוד עצור בכוורת של נתניהו :  חקירת הצוללות מתקרבת לראש הממשלה
דוד שרן ,  ראש הלשכה לשעבר של נתניהו שנעצר בחשד למעורבות בתיק 3,000 ,  הוא חוליה נוספת בשרשרת המקורבים לראש הממשלה ששמם נקשר בפלילים .  אחרי שמרון ,  בר יוסף והרו ,  הטבעת מתהדקת סביב נתניהו - שאינו חשוד בפרשה

