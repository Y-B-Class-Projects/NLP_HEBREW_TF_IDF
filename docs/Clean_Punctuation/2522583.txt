ראש הממשלה נתניהו ייפגש עם סלאם פיאד
גורם מדיני אישר כי ראש הממשלה ייפגש עם משלחת בראשות מקבילו הפלסטיני ,  ותתקיים העברת איגרות הדדית בנושא תהליך השלום .  מדובר בפגישה ראשונה מזה שנה וחצי בין הבכירים
משלחת בראשות ראש הממשלה הפלסטיני ,  סלאם פיאד ,  תיפגש בשבוע הבא עם ראש הממשלה ,  בנימין נתניהו ,  ותעביר לו את האיגרת מאבו מאזן ,  העוסקת בקיפאון בתהליך השלום ,  כך מסר היום  ( רביעי )  נימר חמאד ,  יועצו המדיני של יושב ראש הרשות הפלסטינית אבו מאזן .  בלשכת נתניהו סירבו להתייחס לנושא אולם גורם מדיני בירושלים אישר את הפרטים .  
בראיון לתחנת רדיו פלסטיני ,  אמר חמאד : " אבו מאזן יסקור באיגרתו את מצבו של תהליך השלום ויבהיר כי לא יקיים משא ומתן ,  בזמן שישראל ממשיכה לבנות בהתנחלויות ומתנערת מהסכמים ".  מלבד פיאד ,  צפויים להשתתף בפגישה עם נתניהו גם בכירי הרשות ,  יאסר עבד רבו וסאיב עריקאת .  עם זאת ,  גורם מדיני ישראל אישר כי הפגישה צפויה להתקיים רק לאחר חול המועד ,  במהלכה ימסור יצחק מולכו איגרת ישראלית לאבו מאזן .  
תהיה זו הפגישה הראשונה של נתניהו עם בכירים פלסטינים מאז ספטמבר 2010 ,  אז נועד עם אבו מאזן בבית הלבן .  בשבועות האחרונים ,  על רקע הדיווחים על האיגרת שמתכוון אבו מאזן לשלוח לנתניהו ,  התקיימה שורה של מגעים בין ירושלים לרמאללה .  כשנשאל אתמול ראש הממשלה על הנושא ,  הוא השיב : " אנחנו רוצים הסדר עם הפלסטינים .  אם הם לא יכנסו למשא ומתן עכשיו ,  הם ייכנסו למשא ומתן אחר כך ".  עוד הבהיר נתניהו כי אינו רוצה מדינה דו-לאומית . " אני רוצה להבטיח את קיום המדינה היהודית ",  ציין . 
" הנהגת הרשות הפלסטינית החליטה לשלוח לנתניהו איגרת ,  שבה נגיד לו שבגללו הרשות הפלסטינית אינה עוד רשות ",  אמר אבו מאזן בשבוע שעבר . " אתה ,  נתניהו ,  הפקעת ממנה את כל הסמכויות וההתחייבויות שלה ,  ואת כל מה שהיא אמורה לבצע .  לא נשאר לנו דבר .  האם אתה מקבל את זה או לא ?  ".  
" על ישראל לקבל את החלטות האו"ם ולהפסיק את הבנייה בהתנחלויות .  לא מדובר בתנאים אלא בהתחייבויות ישראליות .  ברגע שהיא תקבל את שתי ההתחייבויות הללו ,  נהיה מוכנים לחדש את המשא ומתן ".  היום נפגשים ראש צוות המשא ומתן הפלסטיני ד"ר סאיב עריקאת ושליחו של נתניהו ,  עו"ד יצחק מולכו .
 השבוע דיווחו דיפלומטים זרים לסוכנות הידיעות AP כי אבו מאזן זנח את תכניתו לאיים על ישראל בפירוק הרשות הפלסטינית ,  במחאה על הקיפאון במשא ומתן המדיני .  על פי הדיווח ,  אבו מאזן הוסיף את המסר החריג באיגרת שנועדה להגיע לידיו של ראש הממשלה אולם בעותק של המכתב ,  אשר הגיע לידי סוכנות הידיעות ,  תוכן האיום לא נכלל .  לטענת הדיפלומטים אבו מאזן החליט בסופו של דבר להשמיט את הדברים בעקבות לחץ של הנשיא אובמה ,  עימו שוחח רק לפני כשבועיים ,  וזאת לאחר חצי שנה של נתק .  

ראש הממשלה נתניהו ייפגש עם סלאם פיאד
גורם מדיני אישר כי ראש הממשלה ייפגש עם משלחת בראשות מקבילו הפלסטיני ,  ותתקיים העברת איגרות הדדית בנושא תהליך השלום .  מדובר בפגישה ראשונה מזה שנה וחצי בין הבכירים

