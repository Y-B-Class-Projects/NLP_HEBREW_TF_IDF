לפיד התנגד לחוק ההזנה בכפייה - נתניהו דחה ההצבעה
לאחר שיש עתיד הבהירה לראש הממשלה שהיא תצביע נגד החוק בקריאה שנייה ושלישית ,  נדחתה ההצבעה על החוק השנוי במחלוקת .  הצלב האדום : " האכלת שובתי רעב בכפייה לעולם אינה מוסרית "
 מסתמן כי החוק שאמור לאפשר הזנה בכפייה של אסירים שובתי רעב ,  שהיה אמור לעלות היום  ( שני )  למליאת הכנסת לקריאה שנייה ושלישית ,  יידחה בשבוע .  כפי שפורסם אמש לראשונה בחדשות 2 באינטרנט ,  הדבר התאפשר לאחר שבסיעת יש עתיד ביקשו מראש הממשלה בנימין נתניהו לאפשר זאת כדי לדון בהסתייגויות של חברת הסיעה ,  ח"כ יפעת קריב .  במפלגה איימו כי אם החוק יעלה לדיון היום ,  חברי יש עתיד יצביעו נגדו . 
" שמחתי לשמוע על ההחלטה לאפשר לחברי הכנסת לקיים דיון ציבורי בצורה מעמיקה ורצינית ומקיפה כפי שיש עתיד דרשה ",  אמרה ח"כ קריב בתגובה להחלטה .  היא הוסיפה כי להסתייגויות שהגישה לחוק צריך להתייחס בכובד ראש ו"לא בדיון של שעה וחצי ".  לדבריה , " זו חקיקה בעלת השפעות לטווח הארוך על החברה והדמוקרטיה הישראלית ". 
חוק ההזנה בכפייה הוא חוק שנוי במחלוקת אותו מבקש לקדם ראש הממשלה מחשש שאסירים ביטחוניים השובתים רעב בכלא בישראל ימותו ,  דבר שיצית גל אלימות .  החוק נתקל בהתנגדות חריפה מצד רופאים ,  פוליטיקאים ואנשי רוח .  עם זאת ,  שרת המשפטים ציפי לבני הבהירה שתתמוך בחוק בשל המשמעת הקואליציונית .  
עוד בוואלה !  חדשות:קצין בכיר :  המבצע נגד חמאס יסתיים בתוך ימים ספורים"אבו מאזן סיכן את חייו כשיצא נגד החוטפים"פערים של מאות שקלים :  היכן תשלמו ביוקר על קייטנה ?  
לפני כשבועיים אושר החוק בקריאה ראשונה .  29 חברי כנסת תמכו בהצעה ו-18 התנגדו לה .  למעשה ,  ההצעה מבקשת להסמיך את נציב בתי הסוהר לפנות לבית המשפט המחוזי בבקשה לקבל היתר למתן טיפול רפואי לאסיר שובת רעב ,  אם ראה ,  על סמך חוות דעת של רופא ,  כי בשל שביתת הרעב קיימת אפשרות ממשית שתיגרם בתוך זמן קצר סכנה חמורה לבריאותו .
 באופוזיציה ביקרו בחריפות את החוק ,  וטענו כי הוא מזכיר את השיטות הנהוגות בכלא גואנטמו .  חבר הכנסת דב חנין  ( חד"ש )  אמר אז : " זו הצעת חוק נוראה ,  מסוכנת ,  לא מוסרית ,  מנוגדת לאתיקה הרפואית ולנורמות הבינלאומיות המקובלות .  מדובר פה בעינוי וזה ברור לגמרי .  הגוף האנושי הוא הכלי האחרון שיש לאסיר כדי למחות ולהביע התנגדות ,  ובגוף הזה הוא משתמש כשכלו כל הקיצים וגם את הכלי האחרון הזה אתם רוצים לקחת לו בכוח ".  
יושבת ראש מפלגת מרצ ,  זהבה גלאון ,  אמרה בדיון במליאה : " מה אומרת ממשלת ישראל ?  מה שלא הולך בכוח הולך ביותר כוח .  האסירים הללו נוקטים בכלי הכי לגיטימי במסגרת חופש הביטוי והוא שביתה .  ממשלת ישראל מבקשת לשבור שביתה על ידי הזנה בכפייה ,  אני לא חושבת שיש ממשלה בעולם המערבי שנוהגת באופן הזה ". 
אמש פרסם הוועד הבינלאומי של הצלב האדום  ( ICRC )  הודעה שבה גינה את הצעת החוק . " הארגון מתנגד הן להאכלת עצורים בכפייה והן לטיפול בהם בכפייה ,  משום שחיוני שרצונות עצירים יכובדו תמיד וכבודם העצמי יישמר .  פרקטיקת ההאכלה בכפייה היא פולשנית ,  מסכנת את שלמות היחיד ואינה הולמת את כבודו ",  נכתב .  בנוסף ,  כך נכתב ,  פעולת הזנה בכפייה  " מהווה הפרה של כללי אתיקה רפואית מקובלים שזכו להכרה בינלאומית ,  והדבר עלול להוביל להפרות של הוראות המשפט ההומניטרי הבינלאומי .  האכלת שובתי רעב בכפייה לעולם אינה מוסרית ". 
 ( עדכון ראשון :  23:50 ) 
לפניות לכתב עמרי נחמיאס :  omri_n@walla.net.il 

לפיד התנגד לחוק ההזנה בכפייה - נתניהו דחה ההצבעה
לאחר שיש עתיד הבהירה לראש הממשלה שהיא תצביע נגד החוק בקריאה שנייה ושלישית ,  נדחתה ההצבעה על החוק השנוי במחלוקת .  הצלב האדום : " האכלת שובתי רעב בכפייה לעולם אינה מוסרית "
 
