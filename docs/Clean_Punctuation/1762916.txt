השריפה בצפון :  הלהבות הגיעו גם לטירת כרמל
שריפת הענק הגיעה גם לשכונת ברוש שבטירת כרמל .  בשכונת דניה שבחיפה פונו כ-2,000 תושבים מבתיהם ,  אך בשלב זה לא נשקפת סכנה למקום
 ( צילום :  לע"מ ,  עריכת וידאו :  דורון שטיין ) 
השריפה שפרצה בכרמל התפשטה והגיעה הבוקר  ( שישי )  לשכונת ברוש שבטירת כרמל .  תושבי המקום פונו אמש מבתיהם ,  והכבאים ממשיכים במאמצים להשתלט על הלהבות .  עד כה פונו כ-13 אלף תושבים מבתיהם שביישובי האזור .
 בתוך כך ,  שירותי הכבאות מסרו כי חלפה הסכנה לשכונת דניה שבחיפה ,  אך עדיין לא נמסר אם התושבים יכולים לחזור לבתיהם .  מוקדם יותר ,  פונו כ-2,000 תושבי השכונה מבתיהם .  המפונים הם דיירי הרחובות איבריה ,  שבדיה ,  נורווגיה ,  הולנד ,  האג ,  קוסטה ריקה ,  אסתר רבין ,  הוסימן ,  שארית הפליטה ,  הוברמן ולאה גולדברג .  
בעקבות השריפה בכרמל ,  החליטה אמש המשטרה הצבאית על פינוי בית הסוהר הצבאי כלא 6 והשב"ס החל בפינוי כלא כרמל .  בתוך כך ,  במשטרה נערכים לפינוי קיבוץ החותרים ומושב מגדים הסמוכים לעתלית .  עד כה פונו מתושביהם הקיבוצים בית אורן וניר עציון וכן המושבים עין הוד ועין חוד שלמרגלות הכרמל .  גם חלק מתושבי השכונות המזרחיות מטירת הכרמל מפונות מתושביהן .  עד כה ,  הגיעו 12 גופות מסך 40 ההרוגים למכון לרפואה משפטית באבו כביר ובהמשך הלילה צפויות להגיע 14 גופות נוספות .
 רשף חזי לוי ,  דובר שירות הכבאות בחיפה ,  אמר אמש כי  " איבדנו לחלוטין שליטה על האש .  זהו קרב על מדינת ישראל .  אנחנו מותשים ואני קורא לכבאים מכל הארץ להגיע צפונה ולסייע לנו .  בלי מטוסים שיגיעו מחו"ל לא נצליח להשתלט על השריפה ". 
צוותי כיבוי האש העריכו כי כיבוי שריפת הענק שפרצה בכרמל צפוי לארוך עוד מספר ימים .  השריפה פרצה בשלושה מוקדים ,  לכן ההערכה ההיא שמדובר בהצתה מכוונת .  מנכ"ל חברת מטוסי הריסוס  " כימניר ",  דיוויד גולן ,  הזהיר כי אין סיכוי שחומרי הכיבוי יספיקו עד לשעות הבוקר . " הדבר החמור ביותר כרגע הוא שמחר ,  בשעה 8 בבוקר ,  ייגמרו לנו חומרי הכיבוי ".  לדבריו , " מי שייתן את הדין הם כנראה פקידי האוצר שדיברנו והתרענו בפניהם על זה ". 
למרות דבריו של מנכ"ל  " כימניר ",  חומר לכיבוי שרפות נמצא במפעל  " קידרון "  באזור התעשייה של ראש פינה המייצר חומרים לכיבוי שרפות מן האוויר ומן הקרקע ,  אלא שכוחות הכיבוי בארץ לא נמצאים ברשימת לקוחותיו .  הלילה הגביר המפעל את הייצור והודיע לכוחות הכיבוי שהחומר עומד לרשותם .  כרגע ישנם 10 טונות של חומר מוכן למסירה ומחר עד שעות הבוקר יהיו עוד 10 טונות נוספים שיעמדו לרשות שירותי הכיבוי .
 רמי רפאלי ,  תושב בית אורן ,  סיפר לוואלה !  חדשות על המראות הקשים בכרמל . " השריפה היתה גדולה מאוד .  סופת אש עברה את הקיבוץ ,  אולם הקיבוץ היה מאורגן וערוך למקרה חירום והיה פינוי מהיר של כל התושבים .  נשארו מספר חברים אמיצים שעזרו לכוחות הכיבוי .  האש דעכה ,  אבל יש עדיין מוקדים שצריך לפנות .  יש הרבה נזק בקיבוץ ,  הרבה בתים נשרפו ,  אך אין נפגעים בנפש ".  רפאלי ביקש לומר כי  " לבנו עם משפחות ההרוגים ,  ואנו משתתפים בצערם .  בשלב זה אני מעריך שלפחות יומיים נהיה מחוץ לקיבוץ ". 
דובר המחוז הצפוני של המשטרה התייחס להתמודדות כוחות הביטחון עם האסון ואמר : " מדובר באסון כבד .  יש מספר רב של הרוגים מכוחות הביטחון וכן אזרחים .  השריפה ממשיכה להשתולל ועדיין קיימת סכנה במקומות רבים .  הציבור מתבקש שלא להגיע אל הזירה ולהפריע לפעולות כוחות הביטחון וההצלה ".  החידונאי דן חמיצר ,  תושב עין הוד ,  אמר כי  "  זה דבר נורא ואיום וזה מלווה בהמון צער וכאב .  רק ב-15:00 הגיע המטוס הראשון .  אנחנו לא יודעים מה יקרה איתנו .  כולי תקווה שהאש תיעצר .  כרגע אני עסוק בלפנות את ביתי "   .  
אריאלה חן ,  מנהלת הקהילה בקיבוץ בית אורן ,  סיפרה לפני פינוי הקיבוץ כי החשמל שם נותק .  לדבריה ,  כבר בשעות הצהריים פינו את גני הילדים ואת תושבי השכונה הדרומית .  לחברי הקיבוץ נאמר כי עליהם לצפות לשהות של מספר ימים מחוץ לביתם . " המצב קשה ",  אמרה חן ,  אולם בשלב זה אין נפגעים בקרב חברי הקיבוץ .  התנועה הקיבוצית פתחה קו חם לקליטת חברי בית אורן שמספרו הוא :  050-7677918 .  הקיבוצים משמר העמק ,  יגור ומעגן מיכאל כבר נרתמו לארח את חברי הקיבוץ .
 עדכון ראשון :  20:02

השריפה בצפון :  הלהבות הגיעו גם לטירת כרמל
שריפת הענק הגיעה גם לשכונת ברוש שבטירת כרמל .  בשכונת דניה שבחיפה פונו כ-2,000 תושבים מבתיהם ,  אך בשלב זה לא נשקפת סכנה למקום

