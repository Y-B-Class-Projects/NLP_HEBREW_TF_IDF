העיתונאים הזרים :  נחרים ארועים של לשכת רה"מ
ארגון הכתבים הזרים מוחה על שלושה ארועים מטעם לשכת נתניהו בהם אולצו עיתונאיות להתפשט ,  להוריד חזיות ולהעביר את חפציהן האישיים שיקוף
העיתונאים הזרים שוקלים להפסיק לסקר אירועים הקשורים למשרד ראש הממשלה .  ארגון הכתבים הזרים הוציא היום הודעת גינוי חריפה בעקבות מה שהוא מכנה  " הטרדה מתמשכת של עיתונאים זרים המסקרים אירועים תקשורתיים במשרד ראש הממשלה ".  על פי ההודעה שפרסם הארגון ביומיים האחרונים ,  בשלוש סיטואציות שונות ,  הוכרחו עיתונאיות להתפשט ,  להוריד חזיות ולהעבירן דרך מכונת השיקוף ,  זאת מול קבוצת עמיתים .  בנוסף לכך נטען כי תיקי הכיס שהיו ברשות עיתונאים ,  שכללו חפצים אישיים ,  רוקנו בציבור ,  והועברו למכונת השיקוף .
" סוג כזה של טיפול איננו נחוץ ,  הוא מיותר ,  משפיל וחסר תועלת ומרות הבטחות של קציני הביטחון ,  נראה כי למשרד ראש הממשלה אין רצון להפסיק את האירועים הללו ".  נכתב בהודעת העיתונאים הזרים .  בעקבות זאת הודיע הארגון על תחילתו של הליך התייעצות עם חבריו על הפסקת סיקור האירועים של המשרד ,  שבהם בלבד חוזרים ונשנים אירועים מסוג זה .
 מלשכת ראש הממשלה נמסר בתגובה : " כידוע ,  באירוע בו נוכח ראש הממשלה מתקיימות בדיקות ביטחון קפדניות ,  מטעמים מובנים .  באירועים מתקיימת בדיקה במתכונת שגרתית וזהה לכל המשתתפים .  בדיקות המחייבות בידוק נוסף מבוצעות במקום מוצנע ומופרד מיתר הקהל ,  וזאת על מנת לבדוק את סיבת ההתרעה תוך שמירה על פרטיות וכבוד הנבדק . 
" צר לנו על תחושות המתלוננים .  למותר לציין כי אין כל כוונה לפגוע ברגשותיו של איש מבאי האירוע ,  בוודאי שאין כוונה לפגוע בעיתונאים זרים - כמו בכל גורם אחר הבא במגע עם ראש הממשלה .  עם זאת - כאשר מדובר באבטחת ראש הממשלה שומה לנקוט באמצעי בידוק קפדניים - כמתחייב מנהלי האבטחה .  אנו מצרים על עוגמת הנפש שנגרמה למתלוננת כתוצאה מכך ". 
אורן הלמן ,  מנכ"ל לשכת העיתונות הממשלתית מסר : " לצערינו ,  התופעה מטרידה ,  פוגעת ומזיקה לתדמיתה של ישראל .  עם כניסתי לתפקיד ,  שר ההסברה יולי אדלשטיין הורה לי לפעול לשיפור מעמדם של העיתונאים הזרים בישראל ובהתאם להוראתו אנו פועלים בשורה של נושאים ,  בדרך כלל בהצלחה .  כך אנו מנסים לעשות גם בתחום הבידוק הבטחוני .  מדובר בתקלה מביכה ,  שאנו נעשה כל שביכולתנו על-מנת למנוע הישנותה .  אני מתנצל על עוגמת הנפש שנגרמה לכתבים .  זו בוודאי לא המדיניות שלנו ". 

העיתונאים הזרים :  נחרים ארועים של לשכת רה"מ
ארגון הכתבים הזרים מוחה על שלושה ארועים מטעם לשכת נתניהו בהם אולצו עיתונאיות להתפשט ,  להוריד חזיות ולהעביר את חפציהן האישיים שיקוף

