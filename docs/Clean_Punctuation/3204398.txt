בצל ההמלצות :  הרכש החדש של נתניהו מעיד על שינוי קו ההגנה
צירופו של השופט בדימוס עודד מודריק לצוות ההגנה של נתניהו ,  עשוי להעיד על חישוב מסלול מחדש .  בואו של האיש שכבר טען כי הוא  " אינו מאמין שהמשטרה מנהלת נגד רה"מ מסע ציד ",  עלול להעיד על ריכוך התוכן והסגנון ואולי אף איתות להסדר טיעון סלחני
השופט בדימוס ,  ד"ר עודד מודריק ,  שהצטרף בשבוע שעבר לצוות סנגוריו של ראש הממשלה בנימין נתניהו ,  תקף לפני תשעה חודשים פומבית את טענות נתניהו כאילו מערכת אכיפת החוק רודפת אותו ואינה מתייחסת בחומרה דומה ליריביו . " אני לא מאמין בשום אופן שהמשטרה מנהלת נגד ראש הממשלה חקירות בנוסח ציד או רדיפה ",  אמר . " יש לי חשש שהנחקר או הנחקרים יוצרים תחושה של נרדפים ,  כדי להסיר את המשא מעל לכתפיים שלהם ".  על דרישת נתניהו שייחקרו כמותו גם חברי-הכנסת שקידמו את חוק  " ישראל היום "  אמר מודריק , " אני לא אוהב את זה שאדם שחשוד בעבירה חמורה כל כך  ( בתיק 2000 ,  קשירת עסקה מושחתת עם מו"ל 'ידיעות אחרונות' ארנון מוזס )  ,  במקום לומר 'אני לא עשיתי שום דבר לא בסדר' ,  אומר ,  'למה אותו אתם לא בודקים ? ' קודם כל תדאג שאתה תהיה בסדר ". 
עמדותיו של מודריק נחשפו בראיון בעיתון  " מקור ראשון ",  עם אורלי גולדקלנג ,  בסוף פברואר ,  בעקבות המלצות המשטרה להעמיד את נתניהו לדין באשמת שוחד ,  מרמה והפרת אמונים בתיקי 1000 ו-2000 .  עם צירופו להגנת נתניהו ,  לצד עורכי הדין נבות תל-צור ועמית חדד ,  מפתה לאתר בעמדות אלה סימנים לקו החדש של סניגורי נתניהו .  בתוכן ,  זהו קו המציע לפרקליטות המדינה ומעליה ליועץ המשפטי לממשלה אביחי מנדלבליט ,  להסתפק באישומים קלים יותר משוחד ;  לפרסם את החלטותיו רק לאחר הבחירות לכנסת ;  ולהטיל את עיקר הכובד בתיק 4000 על שאול אלוביץ' ,  הבעלים לשעבר של בזק-וואלה ,  שכביכול שלח את לחמו על פני המים ובכך טמן פח לנתניהו התמים .  
בסגנון ,  ניכרת בקו מודריק חתירה להרגעת הגישה הלעומתית של נתניהו וצוות סנגוריו עד למותו של עו"ד יעקב וינרוט ,  ולהפחתת ההתקפות על מוסדות וממלאי תפקידים במערכת החוק .  בין השורות ,  ניתן לקרוא בריכוך זה של התוכן והסגנון גם איתות להסדר טיעון סלחני .
 בין מודריק למנדלבליט ,  שניהם לשעבר מבכירי הפרקליטות הצבאית ובית-הדין הצבאי ,  התנהל בעקיפין בחודשים האחרונים דו-שיח פומבי .  מדברי מודריק ,  שהביע אמון ביושרו של מנדלבליט ,  ניתן להבין שהוא מצפה ממנו לנהוג כאחד מקודמיו ,  אליקים רובינשטיין ,  בסגירת תיקיו הראשונים של נתניהו לפני כ-20 שנה ,  בניגוד לעמדתה המחמירה של פרקליטת המדינה אז עדנה ארבל .
 לאחר כחודש וחצי כיבד מנדלבליט את מודריק בהתייחסות לנוכחותו באירוע לכבוד הוצאת ספרו של ד"ר מאור אבן חן , " עבירות השוחד ".  אבן חן ,  חתנו של מודריק ,  הוא מבכירי המחלקה הכלכלית בפרקליטות המדינה .  עו"ד רוני מודריק ,  בתו של השופט בדימוס  ( ואחות רעייתו של אבן חן )  ,  לשעבר במשרדו של נבות תל צור ,  היא בכירה בפרקליטות מחוז תל אביב  ( פלילית )  .  אבן חן הפסיד בשעתו בהתמודדות פנימית עם ליאת בן ארי ,  המובילה את התביעה בתיקי נתניהו ,  על ראשות פרקליטות מיסוי וכלכלה במחוז תל אביב .  מותר להניח שסביב שולחן השבת במשפחת מודריק המורחבת תשרור מעתה שתיקה מביכה ,  ממודרת ,  בנושא המסקרן ביותר .
 לקריאה נוספת:מיליארד שקל לאלוביץ' :  החשדות הכבדים שעולים מהמלצות המשטרהתיק 4000 :  המשטרה ממליצה להעמיד לדין את בני הזוג נתניהו בחשד לשוחדנתניהו :  ההמלצות לא מפתיעות ,  וגם לא העיתוי השקוף של פרסומן 
בראיון ל"מקור ראשון "  פקפק מודריק בעוצמת השחיתות בתיק 4000 והסכים עם הנחת המראיינת שאלוביץ' עשוי להתגלות כצד היוזם ,  שהוליך את נתניהו לתוך  " מלכודת דבש ". 
לדברי מודריק , " נניח שיש ראיות מצד עיתונאי 'וואלה' שהם קיבלו הנחיה לשינוי מגמת הסיקור העיתונאי של נתניהו ;  ונניח מנגד שעד המדינה  ( שלמה פילבר )  יודע לומר שהייתה הנחייה לסייע לבזק בעניינים רגולטוריים או שקיבלו שם טובות הנאה בהיקפים גדולים .  החקירה עדיין תצטרך לגלות ראיות שקושרות בין זה לזה .  לא מספיק לטעון שהיה סיוע לבזק ושהייתה הנחייה לסיקור חיובי בוואלה ,  שנמצא באותה תקופה תחת אותם בעלים .  כדי לקבוע שהיה פה שוחד יש להוכיח שהסיקור המיטיב ניתן בתמורה לרגולציה מיטיבה ,  ולא מתוך חיבתו של הבעלים לנתניהו .  ברור שאם יש ראיות לשני הצדדים ,  זה מקים ראייה נסיבתית חזקה למדי ,  ובכל זאת זה דבר שיש להוכיח ". 
הסבר חלופי להשתלשלות האירועים  " יכול להיות  ( אם )  אלוביץ' יוצר באתר אווירה נוחה לנתניהו ,  ומאוחר יותר פונה ומבקש הטבות שונות ,  ולא נרקמת עסקת שוחד .  האם התנהגות כזאת היא מרמה והפרת אמונים ?  ייתכן .  כאן יותר בעייתי לבטל על הסף .  בתרחיש אחד זו יכולה להיות עבירה חמורה מאוד ,  ובאחרת עבירה גבולית ,  אם בכלל .  אולי אני קצת לוקח על עצמי מלאכת סנגור ,  אבל יכול להיות שאם אני הבעלים של בזק ,  ואני רוצה הטבות מהשר אבל ברור לי שאם אבוא אליו ישירות הוא לא ייקח ממני כסף או טובת הנאה ,  כי זה ודאי שוחד ;  אז אני יוצר את התשתית בזה שאני מתחיל להפיץ כתבות אוהדות בעבורו בכלי תקשורת שעומד לרשותי ומרפד את השטח ,  ואולי בהמשך הוא בודק את הבקשות שלי בעין אחרת .  אם תימצא זיקה בין נושא לנושא זה חמור ביותר .  יכול להיות שזו הפרת אמונים ולא שוחד .  הכול תלוי בממצאים שיתגלו .  איש ציבור צריך להיזהר ולהבהיר שבכל הנוגע למקורביו ומיטיביו הוא זז הצידה ,  כי בהחלט יכול להיות ניגוד עניינים .  הראייה היא שהיועץ המשפטי ביקש מראש שנתניהו לא יטפל בענייני אלוביץ' ".  
מנדלבליט ,  בהרצאתו על ספרו של אבן חן  ( "המארח שלנו הערב - ראש לשכת עורכי הדין ,  מר אפי נווה ")  ,  הציג עמדה מחמירה יותר . " ייחודו של הספר החדש מצוי במספר מישורים ,  אך העיקרי שבהם מוצא ביטוי כבר בשמו - עבירות השוחד ,  בלשון רבים .  הציבור נוהג לומר עבירת שוחד ,  בלשון יחיד ,  אלא שהמחוקק מצא לנכון להרחיב את גבולות השוחד .  דרכי עבירת השוחד רבות הן .  עבירת השוחד ,  כפי שכתוב בספר ,  'היא העבירה החמורה ביותר בקופת העבירות שעניינן שחיתות' .  החובה להיאבק בעבירת השוחד היא עתיקה ומצויה כבר במקורותינו .   ( בין השאר )  ,  חז"ל הפליגו מאד בחומרת איסור השוחד ,  כמאמר ,  'תיפח נפשם של מקבלי שוחד' .  לתפיסתי ,  התרבות עבירות השחיתות השלטונית ,  ובראשן כאמור עבירות השוחד ,  יכולה להוות איום של ממש על החברה הישראלית ועל כן חובה עלינו ,  כחברה וכמערכת אכיפת החוק ,  להמשיך להיאבק בתופעת השחיתות השלטונית ביד קשה ". 
מודריק ,  בראיון שקדם להרצאת מנדלבליט ,  תמך בהסתרת המלצות המשטרה מהציבור עד להחלטת היועץ המשפטי ,  גם לקראת בחירות לכנסת וגיבוש דעת המצביעים על נתניהו . " המלצות המשטרה עוסקות במישור הפלילי ואינן מסמך מחייב .  רק החלטה של היועמ"ש מחייבת ,  וגם אז יש הרכב של בית משפט שצריך לדון בתיק .  נניח שבין ההמלצות להחלטת היועץ מתנהלת מערכת בחירות לראשות הממשלה ,  ואדון כהן מחדרה וגברת לוי מגדרה צריכים להחליט אם הם מצביעים לראש הממשלה המכהן או לא .  אם השיקולים שלהם נוגעים למישור הציבורי ,  אין לי בעיה עם זה שיחליטו שלא להצביע לו ,  משום שהוא לא ראוי בעיניהם ,  אבל אם אמת המבחן שלהם היא אם יש לי ראש ממשלה פושע ,  או לא ,  החלטה כזו לא יכולה להישקל על בסיס מסקנות המשטרה ,  אלא רק על פי המלצה של היועמ"ש ".  
על מנדלבליט אמר מודריק , " ודאי שגם הוא בן אדם ,  וכל אדם רוצה לקבל מחיאות כפיים מהציבור ולא להיות מבוזה ,  אבל אני יכול להבטיח שהוא לא יהיה חד צדדי לשום כיוון .  לא יכול להיות שמנדלבליט יהפוך עקוב למישור או יכרה בור שאין לו שום בסיס .  החומר מצוי בידי כל הצוות שלו ,  אי אפשר לעקם או לעגל בגלל השפעה אישית .  אבל יש מצב שיהיו חילוקי דעות בשוליים .  יכול להיות שפרקליט המדינה והיועמ"ש יהיו מאוד קרובים בדעתם ,  ובכל זאת ההבדל שהוא על חוט השערה יהיה הבדל משמעותי ,  שהוא הפער בין להעמיד לדין לבין לזכות לגמרי .  זה כבר קרה בין רובינשטיין לארבל .  תהיה בוודאי ביקורת ציבורית ,  כך או כך ,  אבל היועמ"ש יגיד שזו השקפתו ואחד כמוני יעיד שהוא ישר דרך .  אני מעיד עליו גם אישית ". 
בהסתייגו מטענות נתניהו שחקירתו בתיק 2000 הפלתה אותו לרעה ,  לעומת יריביו הפוליטיים ,  אמר מודריק כי גם אם ציפי לבני ,  איתן כבל ואחרים  " קידמו חוק ,  כדי להמליץ להעמיד לדין יש להוכיח שעשו זאת כנגד הבטחה לסיקור חיובי .  הרעיון המרכזי בקידום חוק 'ישראל היום' היה לפגוע בביטאון שמפרגן לראש הממשלה בצורה בוטה .  יש הבחנה עצומה בין זה ובין הטענה לעסקה שכאילו נרקמה בין מוזס לנתניהו ".  
מנדלבליט ,  בהרצאתו על עבירות השוחד ,  הדגיש כי על מערכת אכיפת החוק  " לחשוף את העבירות ולהעמיד לדין את מבצעיהן ,  למנוע את הישנות המקרים .  החומרה היתרה בעבירות אלה מצויה בכך שהשלכותיהן חורגות מאד מן המעשה העברייני עצמו .  הן פוגעות בחברה כולה ,  מכרסמות באמון הציבור במוסדות השלטון ובתחושת השוויון של אזרחי המדינה ,  פוגעות בנכסים הציבוריים ופוגמות עד מאד במנדט של השירות הציבורי להפעיל את כוחו השלטוני .  מערכת אכיפת החוק לא יכולה לגלות סובלנות כלפי עבריינות מסוג זה ".  
אשר לכהונה פוליטית או מנהלית בכירה ,  קבע מנדלבליט בהסתמכו על פסיקות בית המשפט העליון , " ביצוע העבירות יכול להטיל פגם מוסרי ,  הגורר במקרים המתאימים ,  בנוסף לענישה המקובלת בגין הרשעה ,  גם מניעה מלכהן בתפקידים ציבוריים .  כך ,  אפילו כאשר נשיא המדינה החליט להעניק חנינה ".  

בצל ההמלצות :  הרכש החדש של נתניהו מעיד על שינוי קו ההגנה
צירופו של השופט בדימוס עודד מודריק לצוות ההגנה של נתניהו ,  עשוי להעיד על חישוב מסלול מחדש .  בואו של האיש שכבר טען כי הוא  " אינו מאמין שהמשטרה מנהלת נגד רה"מ מסע ציד ",  עלול להעיד על ריכוך התוכן והסגנון ואולי אף איתות להסדר טיעון סלחני

