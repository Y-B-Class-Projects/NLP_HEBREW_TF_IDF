נתניהו תוקף את הרבנים הראשיים על תגובתם לטבח : " אנו עם אחד "
 לאחר שהרב לאו והרב יוסף נמנעו לציין כי 11 היהודים שנרצחו בפיסבורג שהו בבית כנסת היות והוא קונסרבטיבי ,  ראש הממשלה גינה את הודעתם ואמר  " הם נרצחו על היותם יהודים .  המיקום נבחר מפני שהוא בית כנסת "
 ראש הממשלה בנימין נתניהו תקף היום  ( שני )  את הרבנים הראשיים לישראל ,  הרב יצחק יוסף והרב דוד לאו ,  על כך שנמנעו מלציין שהטבח בפיטסבורג אירע בבית כנסת . " ‏יהודים נרצחו בבית כנסת .  הם נרצחו על היותם יהודים ",  כתב נתניהו בעמוד הטוויטר שלו . " המיקום נבחר מפני שהוא בית כנסת .  לעולם אין לשכוח זאת .  אנו עם אחד ".  גישתם החרדית של הרבנים הראשיים שוללת לחלוטין את היהדות הקונסרבטיבית ,  אך מכירה בחבריה כיהודים .
 בהתייחסותם אתמול ,  כתב הרב יוסף : " נחרדתי לשמוע על הירצחם של יהודים חפים מפשע בפיטסבורג שבפנסילבניה אך ורק בגלל היותם יהודים על ידי מרצח נתעב ושטוף שנאה אנטישמית .  ליבי עם המשפחות השכולות ועם כל אחינו היהודים תושבי ארצות הברית .  לצערנו ,  בתקופה האחרונה שוב האנטישמיות בארצות הברית מרימה ראש .  על היהודים לנהוג במשנה זהירות על פי הוראות הביטחון של רשויות החוק מדין ונשמרתם מאוד לנפשותיכם ועל כולנו מוטלת חובת התפילה לשלומם מדין ערבות .  שנשמע ונתבשר בשורות טובות ".  
גם הרב הראשי לאו ,  שהקדיש תפילה לזכרם של הנרצחים ולהחלמתם של הפצועים ,  ציין רק כי  " אתמול נרצחו אחינו בני ישראל רק בגלל שהם יהודים .  היות שבשעה זו ישנם גם פצועים שזקוקים לרפואה וישועה ,  נגיד פרק תהילים לרפואתם ולהחלמתם של אחינו בארצות הברית ולאלה שמתפללים לרפואתם כאן בארץ הקודש ".  בשיחה עם  " מקור ראשון "  אמר הרב לאו כי האירוע התרחש ב"מקום עם סממן יהודי בולט ".  
בפתח ישיבת הממשלה גם יו"ר יש עתיד יאיר לפיד גינה את הודעות הרבנים אמר  " היהודים הטובים האלה ,  אוהבי ישראל ,  נרצחו בבית הכנסת ,  בשבת בבוקר ,  מול ארון הקודש ,  עטופים בטלית .  מדינת ישראל מרכינה את ראשה מול מותם ,  אבל זה לא מספיק .  לא רק במותם הם יהודים כמונו ,  אלא גם בחייהם .  לא רק במותם צריכה הממשלה לכבד אותם ,  אלא גם בחייהם .  לא רק במותם צריכה הממשלה לתת להם זכויות שוות ,  אלא גם בחייהם ".  
למרות גישה זו ,  מי שדווקא ציין כי מדובר בבית כנסת הוא יו"ר ש"ס השר אריה דרעי שצייץ בחשבון הטוויטר אחרי הפיגוע : " אבלים ,  מזועזעים וכואבים את טבח אחינו ואחיותינו בבית כנסת 'עץ החיים' בפיטסבורג בשבת קודש .  ליבנו עם משפחות ההרוגים .  מתפללים להחלמת עשרות הפצועים .  את האנטישמיות הגואה ,  חייבים לעקור ביד ברזל ".  גם יו"ר הסיעה ח"כ יואב בן צור אמר זאת בתגובתו אחר הפיגוע .  לעומתם ,  חברי  " יהדות התורה "  לא פרסמו הודעות כלל .  

נתניהו תוקף את הרבנים הראשיים על תגובתם לטבח : " אנו עם אחד "
 לאחר שהרב לאו והרב יוסף נמנעו לציין כי 11 היהודים שנרצחו בפיסבורג שהו בבית כנסת היות והוא קונסרבטיבי ,  ראש הממשלה גינה את הודעתם ואמר  " הם נרצחו על היותם יהודים .  המיקום נבחר מפני שהוא בית כנסת "
 
