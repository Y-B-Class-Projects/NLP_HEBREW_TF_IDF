אובמה בנאום בבית כנסת :  יש לי  " אי-הסכמות רגעיות "  עם נתניהו
הנשיא האמריקני נשא נאום מפויס כלפי ישראל באירוע לציון חודש ההיסטוריה היהודית-אמריקנית בבית הכנסת  " עדת ישראל "  שבוושינגטון . " המחויבות שלנו לביטחונה של ישראל לא תעורער ".  ומי לא הגיע ? 
נשיא ארצות הברית ברק אובמה אמר היום  ( שישי )  כי למרות שיחסיו עם ראש הממשלה בנימין נתניהו לוקים ב"אי-הסכמות רגעיות ",  הקשר האסטרטגי בין וושינגטון לירושלים נותר איתן .  אובמה ,  עטוי כיפה ,  נאם בבית הכנסת  " עדת ישראל "  שבוושינגטון הבירה ,  לרגל חודש ההיסטוריה היהודית-אמריקנית .  הוא בירך את הנוכחים ב"שבת שלום "  ואיחל להם חג שבועות שמח ,  לא לפני שהמשיך והבהיר כי ארצות הברית תמיד קיבלה אליה יהודים .  
אובמה שב והבהיר את מחויבותו לביטחונה של ישראל . " אף ממשל לא עשה יותר ממני על מנת להבטיח שישראל תוכל להגן על עצמה ",  אמר . " שיתוף הפעולה הצבאי והמודיעיני בין שתי המדינות חזק מתמיד ,  והמחויבות שלנו לביטחונה של ישראל לא תעורער ".  כמו כן ,  אובמה הבהיר כי הסכם הגרעין המסתמן יבטיח שאיראן לא תוכל להגיע לנשק גרעיני .
 עוד בוואלה חדשות:פרס : " חייבים לתמוך בחידוש המשא ומתן עם הפלסטינים"אובמה : " דברי נתניהו נגד הערבים ישפיעו על מדיניות ארה"ב"ישראל התלוננה - ארה"ב הטילה עיצומים על חברות שסייעו לאיראן 
באירוע נכחו חברי קהילה רבים ,  שגרירים זרים ,  ועיתונאים יהודים בכירים ,  בהם ג'פרי גולדברג ,  כתב  " אטלנטיק "  שראיין את אובמה מוקדם יותר השבוע בנוגע למזרח התיכון .  עם זאת ,  שגריר ישראל בארצות הברית ,  רון דרמר ,  המזוהה עם גורמים במפלגה הרפובליקנית ,  לא נכח באירוע .  גורמים בסביבתו מסרו כי הוא היה בנסיעה שתוכננה מראש ,  ולכן לא הגיע .
 בהתייחסות לתהליך השלום ,  הודה אובמה כי הפלסטינים אינם  " השותפים הקלים ביותר בעולם ",  אולם חזר והדגיש את מחויבותו לפתרון שתי המדינות .  לדבריו , " כן ,  השכונה בעייתית ,  ולא נוכל לדרוש מישראל לוותר על האינטרסים הביטחוניים שלה ,  אולם כפי שמדינת ישראל קמה ,  כך תקום לצדה מדינה פלסטינית ".  
למרות דבריו הידידותיים במיוחד של הנשיא אובמה ,  בריאיון שפורסם אתמול בכתה העת  " אטלנטיק "  הוא נקט שפה נחרצת יותר .  לדבריו ,  להתבטאויות של ראש הממשלה נתניהו לקראת הבחירות נגד הקמת מדינה פלסטינית ונגד אזרחי ישראל הערבים  " יהיו השלכות על מדיניות החוץ שלנו ".  הוא הוסיף כי  " ההתבטאויות שתיארו את אזרחי ישראל הערבים ככוח פולש שעלול להצביע ומשהו שיש להיזהר ממנו ,  מנוגדות לחלוטין לניסוח הכרזת העצמאות של ישראל ".   
" כשדבר כזה קורה ,  יהיו לכך השלכות על מדיניות החוץ ",  אמר הנשיא האמריקני . " בדיוק מאחר שאנחנו כל כך קרובים לישראל ,  לא לומר דבר משמעו יהיה שהבית הלבן יאבד כל אמינות בנוגע לנושאים האלה ".  אובמה הדגיש כי הוא זכה במהלך כהונתו לתמיכת הקהילה היהודית בארצות הברית ,  והבהיר : " יש קו ישר בין תמיכה בזכותו של העם היהודי למדינה בטוחה וחפה מרדיפה לזכויותיהם של האפרו-אמריקנים להצביע ולזכות להגנה שווה במסגרת החוק ".  
" אני חושב שאותו עיקרון תקף גם לעמים נוספים ",  הוסיף אובמה . " אני חושב שהדאגה לפלסטינים היא נאמנה למסורת ולערכים שעל בסיסם ישראל נוסדה .  אם זה לא מקבל ביטוי במדיניות ,  אם אנחנו לא מוכנים להסתכן למען אותם הערכים - אז הם הופכים למילים ריקות ,  ולדעתי זה מקשה עלינו הרבה יותר להמשיך ולהגן עליהם בכל הנוגע להגנה על ישראל בזירה הבינלאומית ". 
אובמה התייחס להתרבות אירועי האנטישמיות ברחבי העולם ,  וטען : " אין ספק שהאווירה ברחבי העולם היא מפחידה למדי עבור משפחות יהודיות ".  עם זאת ,  הוסיף : " גורמים פוליטיים מנסים להשוות בין תמיכה בישראל ובעם היהודי לחותמת גומי למדיניות שיוצאת מהממשלה הישראלית .  כך שאם אתה מפקפק במדיניות ההתנחלויות ,  אתה מיד הופך לאנטי-ישראלי או אנטי-יהודי ".   
" אם אתה מביע חמלה או אמפתיה כלפי הנוער הפלסטיני ,  שמתמודד עם מחסומים והגבלות על יכולת התנועה שלהם ,  אתה נחשד ברמת התמיכה שלך כלפי ישראל ",  אמר . " אם אתה מוכן להתעמת עם הממשלה הישראלית בפומבי ,  אז מיד תופסים אותך כאנטי-ישראלי וכאנטי-יהודי .  אני מתנגד לכך באופן מוחלט ".  
" אם אתה יושב בבית קפה בתל אביב או בירושלים ,  תשמע ויכוחים סוערים ,  וזה בריא ",  אמר . " זה חלק מהסיבה לכך שהאמריקנים אוהבים את ישראל ולכך שאני אוהב את ישראל - כי זו דמוקרטיה אמיתית ,  ואתה יכול להביע את דעותיך .  אבל הדבר החשוב ביותר ,  לדעתי ,  שניתן לעשות כעת לטובת חיזוק עמדתה של ישראל ,  הוא להסביר מדוע פתרון שתי המדינות הוא התכנית הביטחונית הטובה ביותר עבור ישראל בטווח הרחוק ".  
" השאלה שיש לשאול היא מהם הסיכונים בפתרון שתי המדינות ,  ומה משקלם ביחס לסיכונים שבלא לעשות דבר ולהמשיך את הסטטוס קוו ",  הוסיף אובמה . " הסיכונים שבלא לעשות דבר הם גדולים בהרבה ,  לדעתי ,  אבל בסופו של דבר ,  חשוב שהעם הישראלי והממשלה הישראלית יחליטו בעצמם בנוגע למה שיש לעשות על מנת לשמור על ביטחונה של המדינה ".  

אובמה בנאום בבית כנסת :  יש לי  " אי-הסכמות רגעיות "  עם נתניהו
הנשיא האמריקני נשא נאום מפויס כלפי ישראל באירוע לציון חודש ההיסטוריה היהודית-אמריקנית בבית הכנסת  " עדת ישראל "  שבוושינגטון . " המחויבות שלנו לביטחונה של ישראל לא תעורער ".  ומי לא הגיע ? 

