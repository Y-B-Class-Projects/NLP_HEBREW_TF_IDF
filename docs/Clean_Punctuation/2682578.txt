נתניהו ל-NBC : " חמינאי עומד בראש כת פראית "
 במסגרת מסע ראיונות לכלי התקשורת האמריקנים ,  הסביר ראש הממשלה שנשיא איראן ,  חסן רוחאני ,  אינו אלא עושה דברו של האייתוללה חמינאי . " רוב העם האיראני פרו-מערבי "  טען נתניהו
 ( צפו בנאומו של נתניהו השבוע בעצרת הכללית של האו"ם )  
בראיון שנערך עמו ושודר במהלך הלילה  ( חמישי )  ברשת NBC ,  התייחס ראש הממשלה בנימין נתניהו לעומדים בראש הממשל האיראני ואמר : " העם האיראני לא מונהג על ידי רוחאני ,  הוא מונהג על ידי האייתוללה חמינאי ".   " חמינאי עומד בראש כת ",  אמר נתניהו , " הכת הזאת פראית בשאיפותיה ובתוקפנותה ".  
" הוא זה שמחליט ",  אמר נתניהו בהתייחסו לאייתוללה עלי חמינאי , " רוחאני אומר לו - אני יכול להשיג לך את השלמתה של תכנית הגרעין על ידי דיבור ידידותי עם המערב .  את מה שעשה אחמדינג'אד בפנים זועפות ,  אני אעשה בחיוך ".   
" רוחאני מדבר על דמוקרטיה .  הוא שולח כאן בארצות הברית ציוצים ברשת הטוויטר ,  אבל לא נותן לעם האיראני להשתמש בטוויטר ",  אמר נתניהו , " הוא מדבר על דיכוי הטרור ,  אבל איראן מנהלת ,  בזמן שאנחנו מדברים ,  פעולות טרור בעשרות מדינות .  הוא מדבר על הטרגדיה בסוריה ,  איראן מסייעת למשטר אסד לטבוח בעשרות אלפי אזרחים סורים .  זה דבר אחד לומר משהו וזה דבר אחר לעשות אותו ,  ואני מסתכל על מה שהם עושים ולא על מה שהם אומרים ".  
נתניהו נשאל על ברכת ה"שנה טובה "  ששלח רוחאני בטוויטר בראש השנה ,  על גינויו את השואה ,  והאם ישנו שינוי מקודמו בתפקיד של רוחאני ,  מחמוד אחמדינג'אד .  נתניהו השיב כי לדעתו אכן יש שינוי ,  אך  " בסגנון בלבד ".  נתניהו שב על דבריו מהנאום בפני עצרת האו"ם בו השווה את אחמדינג'אד ל"זאב בעור של זאב ",  בעוד רוחאני הינו  " זאב בעור של כבש ".   " תראו מה קורה מאז שרוחאני נבחר ",  טען נתניהו , " הם שולחים רוצחים לסוריה ,  לרחבי העולם ,  לכל מקום ".  
במענה לשאלה אודות הליך הבחירה הדמוקרטי ,  או לא ,  לנשיאות איראן ,  השיב נתניהו  " 700 מועמדים נפסלו על ידי המשטר האיראני ורק שבעה מועמדים אושרו ,  אחוז אחד בלבד .  מתוכם העם בחר את האופציה הפחות גרועה ".   " אם הייתה לעם האיראני בחירה חופשית הם היו זורקים את המשטר הזה ,  הם היו הולכים עם ג'ינס כחולים ברחובות ",  הוסיף נתניהו , " מרבית האיראניים הם פרו-מערביים ,  אבל אין להם אפשרות להביע את זה ".  

נתניהו ל-NBC : " חמינאי עומד בראש כת פראית "
 במסגרת מסע ראיונות לכלי התקשורת האמריקנים ,  הסביר ראש הממשלה שנשיא איראן ,  חסן רוחאני ,  אינו אלא עושה דברו של האייתוללה חמינאי . " רוב העם האיראני פרו-מערבי "  טען נתניהו

