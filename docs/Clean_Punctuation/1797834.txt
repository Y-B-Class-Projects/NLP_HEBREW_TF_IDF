כמה עולה להיות השכן של ראש הממשלה ?  
עם מרפסת להפגנות :  בתקופה האחרונה נמכרה דירה בשטח של 95 מ"ר ,  בבניין ברחוב בן מימון בשכונת רחביה בי-ם ,  מול ביתם של בנימין ושרה נתניהו ,  ב-2.242 מיליון שקל
הבניין נמצא ברחוב בן מימון בשכונת רחביה בירושלים ,  מול בית ראש הממשלה .  לדברי סוכן הנדל"ן מוטי כהן מאנגלו סכסון בירושלים ,  בית ראש הממשלה אינו מהווה מטרד באופן שגרתי ,  ורכבים יכולים להיכנס ולצאת מהרחוב בלי בעיה ,  להוציא מקרים של הפגנות ,  אז סידורי הביטחון ברחוב מהודקים יותר .  
בתקופה אחרונה נמכרה דירה בקומה השנייה של הבניין על ידי תושבת ארצות הברית ,  שירשה את הדירה מהוריה .  היא שיפצה אותה ברמה סטנדרטית ,  והציעה אותה למכירה ב-2.5 מיליון שקל .  מדובר בדירה חזיתית ,  בת 4 חדרים ובשטח של 95 מ"ר ,  עם מרפסת בשטח של 10 מ"ר .  
אחרי שלושה חודשים ,  שבהם הוצעה הדירה למכירה ,  היא נמכרה תמורת 2.242 מיליון שקל לזוג בשנות השישים לחייו שלו שלושה ילדים בוגרים ,  שלא גרים בבית באופן קבוע . 
" רחביה היא שכונה ותיקה ,  שמתחדשת בשנים האחרונים ,  יש בה בתי קפה רבים ,  והיא ממוקמת במרחק הליכה ברגל מהעיר ",  מספר כהן , " יש בשכונה מעט מאוד צמודי קרקע ורוב הבנייה היא רוויה ,  בעיקר בניינים ללא מעלית וחניה .  האוכלוסייה ברחביה הטרוגנית - יש בה משפחות לצד זוגות מבוגרים ,  ובשנים האחרונות נכנסו אליה רוכשים דתיים מארצות הברית ".  
לדברי כהן ,  אם לדירה היתה מעלית וחניה ,  היא היתה מצליחה להשיג מחיר של 2.5 מיליון שקל .  

כמה עולה להיות השכן של ראש הממשלה ?  
עם מרפסת להפגנות :  בתקופה האחרונה נמכרה דירה בשטח של 95 מ"ר ,  בבניין ברחוב בן מימון בשכונת רחביה בי-ם ,  מול ביתם של בנימין ושרה נתניהו ,  ב-2.242 מיליון שקל

