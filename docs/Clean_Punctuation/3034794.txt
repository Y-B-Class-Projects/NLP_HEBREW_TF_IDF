 " האופוזיציה האמיתית בישראל היא אני ,  דרוקר ואלדד יניב ".  אהוד ברק יורה 
" נתניהו לא יכול להישאר ראש ממשלה במדינה מתוקנת .  היועץ המשפטי צריך להתעשת ".   " סיגרים זה טוב כל עוד משלמים עליהם ".   " זו ממשלה משיחית של אין כלום ולא יהיה כלום ".  אהוד ברק מצא את ייעודו כצייצן ב-03:00 בלילה : " טוקבקיסט ?  אני טוויטריסט ".  וואלה !  Talk עם יעקב אילון
צפו בריאיון המלא של יעקב אילון עם אהוד ברק בתוכנית וואלה ! TALK 

אהוד ברק ,  החייל המעוטר בצה"ל ,  הרמטכ"ל ,  שר הביטחון וראש הממשלה ,  חוזר לקדמת הבמה .  בריאיון חושפני בוואלה !  TALK ,  תכנית הריאיונות החדשה של יעקב אילון ,  הוא מדבר על הכול .  החל מהפרשיות האחרונות של נתניהו ,  הכתם המכוער שיישאר מפרשת אלאור אזריה ,  הסוף של ארה"ב כשוטר העולמי בעידן טראמפ ,  החששות מהכחדת המפעל הציוני ,  החיבה המשותפת שלו ושל ביבי לסיגרים והקריאה הנוקבת להחליף את ממשלת הימין לפני שישראל תהפוך למדינת אפרטהייד .  עם קמפיין מסתורי ברחבי הארץ הקורא לו לחזור לפוליטיקה ,  ברק לא פוסל אך גם לא ממהר לחזור למירוץ .  בינתיים הוא קורא לכלל הציבור לעשות מעשה ולא להישאר אדישים ,  בזמן שהוא מגלה את עולם הציוצים ויורה לכל הכיוונים . 
" אני כותב ב-twitter כשבא לי .  זה הדבר הכי פשוט ,  אפקטיבי ואפילו משעשע .  אני טוויטריסט .  מטרמפפ ,  לא צריך לזלזל בהקלדה הזאת בשלוש לפנות בוקר ,  היא הביאה אדם אחד למקום רחוק מאוד .  אם הייתי אדם שיושב בסלון בפיג'מה ,  אף אחד לא היה עושה לי לייק וזה לא היה זוכה לתפוצה והד כזה .  בגלל שעושה את זה בן אדם שהיה שם ומכיר את הדברים ,  מקשיבים אחרת למה שאני מקליד .  כאזרח מודאג ,  מטריד אותי הכיוון שאליו הולכת מדינת ישראל .  היא נמצאת בהישגים עצומים מצד אחד ,  אבל הממשלה הנוכחית ,  בעיקר ראשה ,  מובילה אותנו לכיוון שהוא מסוכן לעתיד המפעל הציוני .  אני פשוט אזרח מודאג ".   
" לפני שנה וחצי הוקמה בישראל ממשלה שהיא כולה ימנית .  אין ברק ,  אין ציפי לבני ,  אין מישהו שמפריע לעשות מה שרוצים .  כך נחשפת האג'נדה האמתית .  בניגוד לדיבור על שתי מדינות לשני עמים ועל שלמות העם שקודמת לשלמות הארץ .  האג'נדה האמתית של הממשלה הזאת היא הובלה למדינה אחת ,  שתהיה בהכרח עם רוב ערבי .  יש ויכוח אם זה יקרה בעוד שנתיים ביחד עם עזה או בעוד 10 שנים בלי עזה .  אבל היא תהיה עם רוב ערבי ומלחמת אזרחים בתוכה ,  יכול להיות שגם עם אפרטהייד וזה הדבר הכי מסוכן ".  
ברק נזהר מלדבר במפורש על פרשת 1000 ופרשת 2000 בהן מעורב נתניהו ,  אך אינו חוסך ביקורתו מממשלת הימין וגם מהתנהלותו של נתניהו . " נתניהו נגרר ,  הוא לא מוביל את המדינה .  מדינה שמתנהלת בצורה הזאת לא מתנהלת נכון והולכת לכיוונים מסוכנים מאוד ,  ואני לא רוצה לדבר על הצל של המועקות אחרות שיושבות על נתניהו .  זאת ממשלה שאין לה לא חזון ולא דרך .  הפסיביות ,  הפסימיות ,  החרדתיות ,  ומידה של קורבניות שנתניהו עצמו נכלא בהם וגורר איתו את כל הממשלה .  זה מתכון להידרדרות שיכולה להביא לקריסת הפרויקט הציוני כולו .  היום זאת ממשלה שכשנסכם אותה ,  גם אם היא תמשך עוד 15 שנה ,  זה יהיה אין כלום כי לא היה כלום ולא יהיה כלום ".  
" במדינה מתוקנת ,  נתניהו לא היה יכול להמשיך לתפקד .  אם יש המלצה להגיש כתב אישום ,  נתניהו צריך להודיע שנבצר ממנו להמשיך לתפקד .  כולנו מאחלים לו שבתקופה קצרה תוכח חפותו ,  אבל ראש ממשלה איננו יכול לתפקד כשעוסקים בהגשת כתב אישום נגדו על התנהגותו האישית .  הרי היועץ המשפטי לממשלה ,  שבמציאות הישראלית הוא גם התובע הכללי ,  צריך לדון עם ראש הממשלה על עוד נושאים כמו עמונה ,  ואחר כך ללכת לחדר השני ולדון בהגשת כתב אישום נגד אותו ראש הממשלה .  ההתנהגות של היועץ המשפטי מוזרה אבל אני לא חושב שצריך להשעות אותו ,  אלא הוא צריך לפעול בצורה הרבה יותר החלטית ".   
" אי אפשר להסביר מדוע רביב דרוקר חוזר מהמספנות מגרמניה עם דיווחים מצמררים ,  וחוקרי המשטרה עוד לא שם כדי לבדוק .  אי אפשר להבין מדוע רגע אחרי שהיועץ סיים לקרוא את תמלולי השיחות בין ביבי למוזס הוא לא קורא לראש הממשלה ומורה לו להעביר את תיק התקשורת מאחריותו .  יש כאן דברים שלא מתקבלים על הדעת .  אני מקווה שהיועץ המשפטי לממשלה יתעשת ויבין את האינטרס הציבורי .  אני גם מאחל ,  יחד עם כולם ,  שנתניהו יצא מזה בשלום ".   
" יש אנשים שאוהבים לעשן סיגר וזה טוב ",  אומר ברק עם עקיצה לנתניהו . " גם אני מעשן סיגרים ,  רק ההבדל הוא שאני קונה אותם .  קיבלתי לפני 20 שנה מאולמרט סיגרים ,  ויכול להיות שחבר מגיע ומביא חפיסה עם כמה סיגרים .  אני לא רואה בזה את הבעיה .  מה שמטריד זה מה שעולה מתוך ההקלטות ,  ואני לא רוצה אפילו לחזור על זה כי אני לא יודע אם ראינו הכול ,  שיוצר דפוס שיטתי ".  
בתגובה לדברים שנאמרו בריאיון ,  הגיב נתניהו בעמוד הפייסבוק שלו וכתב : " יצא המרצע מהשק :  לחץ של אנשי תקשורת ופוליטיקאים על היועץ המשפטי וגורמי האכיפה כדי שיגישו כתב אישום בכל מחיר נגד ראש הממשלה נתניהו .  זהו ניסיון לבצע הפיכה שלטונית בדרך לא דמוקרטית ". 
בתגובה לכך ,  צייץ ברק בעמוד הטוויטר שלו : " פתטי .  הפיכה ?  למישהו עף הבורג .  האיש שאמור לשמור עלינו מדאעש - משקשק מריאיון בוואלה !  NEWS .  מריחים את הזיעה מבלפור עד לכאן .  ככה נראית תחילת הסוף ".  גם ח"כ מיקי רוזנטל ,  שאוזכר בפוסט של נתניהו ,  התייחס לתגובתו : " ‏מה לא ברור ביבי ?  ראש ממשלה הגון מחליפים בקלפי ,  ראש ממשלה מושחת מודח בהכרעת דין .  זה קרה לאולמרט - ואתה הולך בדרכו .  לא הפיכה ולא בטיח ".  

לאחרונה מתנוססים ברחבי הארץ שלטי חוצות מסתוריים ,  הקוראים לברק לחזור לפוליטיקה ,  אך ברק נותר עמום בהתייחסותו לנושא . " גם אני ראיתי את הפרסומים שקוראים לי לחזור ,  אבל אין לי מושג מי עושה את זה .  אם הייתי יודע הייתי אומר לו 'תשמור על הכסף ,  אני אגיד לך מתי להוציא אותו ועל מה' .  אני מודאג מהמצב בארץ ,  לא מודאג ממצבי האישי .  שאלו אותי כבר יותר מפעם אחת ואמרתי שאינני מתכוון להצטרף לאף מפלגה קיימת כדי להוביל אותה .  אבל לא מוכרחים או לרוץ לראשות הממשלה או לא לעשות כלום ".  
" אתה מסתכל מסביב ורואה שאין אופוזיציה .  האופוזיציה הייתה צריכה להגיד את הדברים שאני אומר בטוויטר .  מישהו אמר לי שהאופוזיציה היום בנויה מחמישה אנשים :  רביב דרוקר ,  אלדד יניב ,  אמנון אברמוביץ ,  ליאור שליין ואנוכי .  המחנה הציוני מתעסקים בעיקר בכך שלא יזהו אותם כאוהבי ערבים ,  ולפיד נראה כאילו הוא מתעסק רק בכך שלא יזהו סדק בינו לבין ביבי ".  
גם על הנשיא החדש ,  טראמפ ,  אותו ברק לא פגש מעולם ,  הוא כבר התריע מראש . " אנשים גיחכו עליו בהתחלה ,  אבל אני כבר הזהרתי בעבר באחד הציוצים שלי מפני צהלות יתר של הימין מכך שטראמפ הגיע ,  כאילו הוא נציג המשיח .  טראמפ מוותר על תפקידה של אמריקה כמגדלור מוסרי לעולם ,  כנושאת התקווה וערכי החופש ,  זכויות האדם והדמוקרטיה ,  תפקיד שארה"ב מילאה 70 שנה בעולם .  הוא גם לא מתכוון להיות השוטר העולמי יותר .  אמריקה ,  שמגדירה את עצמה מחדש במונחים האלה ,  הופכת לעוד שחקן כוח של הורדת ידיים .  היא לא שונה מסין ,  רוסיה או מכל שחקן כוח אחר .  העולם מאבד משהו חשוב מאוד ,  אמריקה מאבדת משהו חשוב מאוד מזהותה ואני לא בטוח שלא תהיה התנגדות לכך ".  
את הריאיון חותם ברק בקריאה נחרצת לכלל האזרחים ,  צעירים ומבוגרים ,  לא להפקיר את גורל המדינה ולצאת לרחובות . " אני מוטרד מאוד ממה שקורה במדינה וחושב שצריך לשנות את זה .  לא צריך להיות בן 75 כדי לשנות ,  גם בני 30 צריכים .  אני קורא לאנשים לקום מהכורסאות ולעשות מעשה לפי מה שהם מאמינים .  מרטין לות'ר קינג אמר :  'חיינו מתחילים את סופם ביום שאנחנו שותקים על דברים שאסור לשתוק לגביהם' .  אני מציע את האמירה הזאת כחומר למחשבה לכל הצופים ". 
וואלה !  Talk היא תכנית ראיונות חדשה עם יעקב אילון .  בכל שבוע נארח דמות משפיעה ומסקרנת לשיחה מעניינת אחד על אחד .  השבוע  אהוד ברק מדבר על הכול ,  וגם מצייץ .  הצטרפו אלינו לריאיון המרכזי של סוף השבוע באתר ובאפליקציית וואלה !  NEWS  

" האופוזיציה האמיתית בישראל היא אני ,  דרוקר ואלדד יניב ".  אהוד ברק יורה 
" נתניהו לא יכול להישאר ראש ממשלה במדינה מתוקנת .  היועץ המשפטי צריך להתעשת ".   " סיגרים זה טוב כל עוד משלמים עליהם ".   " זו ממשלה משיחית של אין כלום ולא יהיה כלום ".  אהוד ברק מצא את ייעודו כצייצן ב-03:00 בלילה : " טוקבקיסט ?  אני טוויטריסט ".  וואלה !  Talk עם יעקב אילון

