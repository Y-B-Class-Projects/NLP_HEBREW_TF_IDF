רה"מ בירך את ראש משלחת הסיוע שתצא הערב ליפן 
ראש הממשלה ,  בנימין נתניהו ,  שוחח לפני שעה קלה  ( שבת )  עם ראש משלחת הסיוע של ישראל ליפן ,  תת אלוף שלום בן אריה ,  ושלח את ברכתו לחברי המשלחת . " אתם ממשיכים להניף את דגל ישראל בגאון .  זו לא פעם ראשונה שיוצאת משלחת ישראלית לסייע בעולם וזה מעיד רבות על החברה הישראלית .  אתם השגרירים של ישראל האמיתית ושל העם הזה שפועל לטוב ,  אני מקווה ובטוח שתצילו רבים ",  אמר נתניהו .  המשלחת שתצא הערב כוללת 50 מתנדבים מפיקוד העורף וחיל הרפואה בצה"ל ,  וציוד בסך 18 טון הכולל שמיכות ,  ביגוד ושירותים ניידים .  השיגור תואם באמצעות משרד החוץ על פי הבקשות של מרכז האסונות הלאומי היפני .
 
רה"מ בירך את ראש משלחת הסיוע שתצא הערב ליפן 
nan
