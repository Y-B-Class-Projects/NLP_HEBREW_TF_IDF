ברגותי :  בלי לחץ של אובמה - הכיבוש לא יסתיים
בכיר פתח טוען כי אין בישראל מנהיג בשיעור קומתו של שארל דה גול שיסיים את  " הכיבוש ".  לדבריו ,  אם נשיא ארה"ב ימשיך להפלות את ישראל לטובה מבלי להפעיל עליה לחץ לסגת לגבולות 67'  לא יושג הסדר
בכיר פתח מרוואן ברגותי ,  המוחזק בבית כלא ישראלי ,  אמר הבוקר  ( שלישי )  כי ישראל אינה רצינית בכוונה להשיג שלום אמיתי .  בראיון שהעניק לעיתונות הפלסטינית ולעיתון  " אל-חיאת "  הרואה אור בלונדון ,  באמצעות עורך דינו ,  ציין ברגותי כי  " עד היום לא היה שום מנהיג או מפלגה בישראל שהביעו כוונה אמיתית לסגת לקווי 67' ,  לשחרר את האסירים הפלסטינים ,  לקבל את החלטה 194 של האו"ם בעניין הפליטים ולהכיר בזכות עמנו למדינה ריבונית ".   
" אין בישראל שארל דה-גול ולא פרידריק ווילם דה-קלארק ",  הוסיף ברגותי . " כל משא ומתן שמתנהל מול ממשלת ישראל לפני שהיא מביעה את מחויבותה לעקרונות שציינתי  אין בו שום תועלת ".  לטענתו ,  ישראל  " לא קיבלה החלטה אסטרטגית לסיים את הכיבוש ולסגת לגבולות 67' ,  דבר שצריך להיות הצעד הראשון בדרך לשלום .  ישראל מנהלת משא ומתן כדי לנהל משא ומתן ולא כדי להגיע לפשרה מדינית כוללת ".  
" אילו ישראל הייתה מעוניינת בשלום ,  היא הייתה נענית ליוזמת השלום הערבית ",  הצהיר ברגותי ,  אך הבהיר : " איני מתנגד לעקרון המשא ומתן ,  אלא שהמשא ומתן מתנהל זה עשרים שנה ועלינו ללמוד לקחים מכך ". 
ברגותי נשאל מה דעתו על נשיא ארה"ב ברק אובמה וענה כי למרות התקווה הרבה שבחירתו מפיחה ולמרות נאומו האמיץ בקהיר , " מאמציו לסיים את הסכסוך הישראלי-ערבי לא הצליחו עד כה .  אם הוא ימשיך להפלות את ישראל לטובה מבלי להפעיל עליה לחץ ברור שתסיים את הכיבוש ותיסוג לגבולות 67'  מאמציו ייכשלו ". 
בתוך כך ,  בכיר פלסטיני מסר הבוקר לעיתון  " א-שרק אל-אווסט "  כי הרשות הפלסטינית תפרוש מהמשא ומתן הישיר עם ישראל אם זו תעמוד בסירובה להאריך את הקפאת הבנייה בהתנחלויות . " העמדה הפלסטינית בעניין ההתנחלויות לא השתנתה ",  אמר . " יו"ר הרשות אבו מאזן אמר זאת באופן ברור בפני מנהיגי העולם בנאומו בעצרת הכללית של האו"ם ".  הבכיר הכחיש עוד כי הפלסטינים מוכנים לקבל נוסחאות של פשרה בנושא הקפאת הבנייה בהתנחלויות .
 
ברגותי :  בלי לחץ של אובמה - הכיבוש לא יסתיים
בכיר פתח טוען כי אין בישראל מנהיג בשיעור קומתו של שארל דה גול שיסיים את  " הכיבוש ".  לדבריו ,  אם נשיא ארה"ב ימשיך להפלות את ישראל לטובה מבלי להפעיל עליה לחץ לסגת לגבולות 67'  לא יושג הסדר

