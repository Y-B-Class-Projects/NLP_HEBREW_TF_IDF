השגריר בוושינגטון :  הברית עם ארה"ב איתנה
במאמר דעה שפורסם ב"ניו יורק טיימס "  טוען השגריר מייקל אורן כי הידידות בין שתי המדינות יכולה לשרוד גם חילוקי דעות .  לדבריו ,  חיזוק הקשרים ביניהן הוא יעד לאומי של ישראל
מייקל אורן ,  שגריר ישראל בארצות הברית ,  שב ומכחיש אמירה שיוחסה לו ,  לפיה המשבר בין שתי המדינות הוא החמור ביותר מאז 1975 וטוען כי הקשר בין המדינות עודנו איתן .  במאמר דיעה שפורסם הלילה  ( חמישי )  ב"ניו יורק טיימס ",  שכותרתו  " עבור ישראל ואמריקה ,  חוסר הסכמה ולא משבר ",  כתב אורן : " בעוד הסכסוך הנוכחי מצער ,  הוא לא שפל היסטורי ביחסי ארצות הברית-ישראל ,  ומעולם לא אמרתי את זה ,  בניגוד למספר דיווחים ".  
אורן התייחס להודעה על בניית 1,600 יחידות הדיור ברמת שלמה בעת ביקור סגן הנשיא האמריקאי ג'ו ביידן ,  והזכיר כי ראש הממשלה בנימין נתניהו התנצל מספר פעמים על עיתוי ההודעה ,  ואף הבטיח למנוע הישנות תקריות מביכות מסוג זה .  
יחד עם זאת , " אסור שמאמצי השלום ,  או הברית בין אמריקה לישראל ,  יושפעו ממדיניות ישראל לגבי ירושלים ".  לדברי אורן ,  מדיניות הממשלה הישראלית הנוכחית אינה שונה מזו של כל ממשלה ישראלית מאז 1967 . " באופן עקבי ,  ישראל טענה שירושלים צריכה להישאר בירתה המאוחדת ושליהודים ולערבים יש הזכות לבנות בכל מקום בעיר ".  
אורן הוסיף כי המדיניות הזאת לא מנעה את הסכם השלום עם מצרים ועם ירדן ,  ולא הפריעה לפלסטינים לקיים שיחות שלום עם ישראל במשך 15 שנים אחרי הסכם אוסלו . " ישראל הפגינה באופן עקבי גמישות יוצאת דופן ,  כמו גם נדיבות לכל מנהיג ערבי שמציע שלום בכנות ".  אורן גם הזכיר בדבריו ההכרזה החד-צדדית של ממשלת נתניהו על הקפאת הבנייה ביהודה ושומרון .  
לסיום ,  הדגיש אורן את הקשר הבלתי מעורער בין בעלות הברית הוותיקות ,  ישראל וארצות הברית . " אף שלפעמים אנו אולי חלוקי דעות עם הבית הלבן בנקודות שונות בתהליך השלום .  אסור לתת לחילוקי הדעות הללו להסתיר את המטרה שאנו חולקים ,  או להעלות ספקות לגבי הקשרים הבלתי-ניתנים לשבירה בינינו ",  כותב אורן . " עם ישראל רואה בחיזוק היחסים שלו עם ארצות הברית כמטרה לאומית ממעלה ראשונה .  היות שאנו חולקים ערכים בסיסיים  דמוקרטיה ,  כבוד לזכויות הפרט ושלטון החוק  הידידות שלנו יכולה לשרוד חילוקי דעות מדי פעם ,  ולהישאר איתנה ".  
הלילה אמר נשיא ארה"ב ברק אובמה כי התכנית להמשך הבנייה בירושלים איננה מועילה לתהליך השלום ,  אך גם לא גרמה למשבר בין שתי המדינות .  אובמה הבהיר בראיון לרשת פוקס ניוז ,  כי  " ישראל היא אחת מבנות בריתנו הקרובות ביותר ,  ובינינו לבין עם ישראל ישנו קשר מיוחד שלא ייעלם .  אבל ,  חברים גם יכולים להגיע לאי הסכמות לפעמים ". 

השגריר בוושינגטון :  הברית עם ארה"ב איתנה
במאמר דעה שפורסם ב"ניו יורק טיימס "  טוען השגריר מייקל אורן כי הידידות בין שתי המדינות יכולה לשרוד גם חילוקי דעות .  לדבריו ,  חיזוק הקשרים ביניהן הוא יעד לאומי של ישראל

