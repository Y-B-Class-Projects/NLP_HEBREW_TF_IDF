הרצוג :  לספק לתושבי הדרום חוסן כלכלי בהחלטות ומעשים
ראש האופוזיציה ויו"ר מפלגת העבודה ח"כ יצחק הרצוג ,  תבע היום  ( שבת )  מראש הממשלה בנימין נתניהו ומהממשלה לקבל החלטה על תכנית חירום מקיפה שתספק רשת ביטחון כלכלית לתושבי יישובי הגדר ועוטף עזה הנמצאים בטווח האש הבלתי פוסקת של חמאס .  לדבריו ,  על התכנית לאפשר מימון כלכלי של ריענון והפוגה למשפחות שיחליטו לצאת מהיישובים בתקופה הקרובה ולתת פתרון כלכלי לעסקים ולמי שספג פגיעה כלכלית עקב אי יכולת לעבוד ולספק מענה לקראת שנת הלימודים שבפתח . " כל עוד אין מענה לירי פצצות המרגמה ,  על הממשלה לדאוג שתושבי עוטף עזה ,  בדגש על יישובי הגדר ,  יקבלו רשת ביטחון שתספק פתרון הולם לכל הבעיות איתן הם נאלצים להתמודד בעקבות המערכה המתמשכת .  לא מספיק להלל את חוסנם ,  יש לספק להם חוסן כלכלי בהחלטות ובמעשים .  זו חובה מוסרית בסיסית של מדינה לאזרחיה בשעת מצוקה ".  

הרצוג :  לספק לתושבי הדרום חוסן כלכלי בהחלטות ומעשים
nan
