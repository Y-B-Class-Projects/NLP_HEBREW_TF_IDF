הפלסטינים על כשלון המו"מ : " נתניהו אחראי "
 אכזבה בצד הפלסטיני מכשלון המגעים בין ישראל וארה"ב על הקפאת הבנייה בהתנחלויות .  חבר צוות המו"מ הפלסטיני ,  נביל שעת' לוואלה !  חדשות : " זהו יום עצוב .  על נתניהו לקחת את האחריות "
 יממה לאחר ההכרזה על כשלון המשא ומתן להמשך הקפאת הבנייה בהתנחלויות ,  מביעים הפלסטינים אכזבה ומאשימים את ישראל .  חבר צוות המשא ומתן הפלסטיני ,  ד"ר נביל שעת' ,  אמר הבוקר  ( רביעי )  לוואלה !  חדשות כי  " זהו רגע עצוב "  וכי ראש הממשלה בנימין נתניהו נושא באחריות לכך .  
לדבריו , " אני רואה את הודעת ארה"ב היום על כישלון המשא ומתן על ההקפאה ,  כהכרזה מאוד פסימית .  זה כמעט כמו לוותר על תהליך השלום .  אני חושב שראש הממשלה בנימין נתניהו צריך לקבל על עצמו את האחריות לכישלון המשא ומתן .  הצעד הזה ,  ההכרזה הזו ,  פוגעת בתהליך השלום ובתקוות לקדמו .  זהו רגע עצוב שנתניהו לא מוכן לעשות את מה שהוא התחייב לו ,  דהיינו ,  לעצור זמנית את הבנייה בהתנחלויות ".  
גורם מדיני בירושלים אמר הלילה בעקבות ההכרזה ,  כי  " ארצות הברית מובילה מסלול חדש להמשך שיחות השלום ,  במקום המתווה של הארכת ההקפאה בשלושה חודשים ,  בתיאום מלא עם ישראל .  המטרה של שני הצדדים היא למצוא מסלול שיוביל לשנה רצופה של שיחות שלום ,  עד לכינון הסכם מסגרת ". 
גורם נוסף אמר לוואלה !  חדשות ,  כי דרישת הפלסטינים להקפיא את הבנייה גם בירושלים היא זו שהכשילה את המגעים בין ישראל לארצות הברית .  לדבריו , " כרגע נראה שהפלסטינים לא מעוניינים במשא ומתן .  הם כבר התחילו בקמפיין של בינאום הסכסוך ובמהלכים חד צדדיים במטרה לבודד את ישראל ". 
גורם דיפלומטי אמריקאי בכיר הסביר כי הוחלט על הפסקת השיחות בכדי לנסות ולהשיג הקפאה נוספת .  בשיחה עם כתבים בירושלים אמר הגורם ,  שביקש להישאר אנונימי ,  כי  " הגענו למסקנה שאין זה הזמן הנכון לחדש את המשא ומתן הישיר באמצעות חידוש ההקפאה ".  הוא הוסיף ואמר כי וושינגטון תנסה כעת להגיע להסכמה על הסדרי ביטחון חדשים והסכמה על הגבולות .
 
הפלסטינים על כשלון המו"מ : " נתניהו אחראי "
 אכזבה בצד הפלסטיני מכשלון המגעים בין ישראל וארה"ב על הקפאת הבנייה בהתנחלויות .  חבר צוות המו"מ הפלסטיני ,  נביל שעת' לוואלה !  חדשות : " זהו יום עצוב .  על נתניהו לקחת את האחריות "
 
