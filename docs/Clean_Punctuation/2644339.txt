 " המיטה המעופפת ":  המבקר יבדוק את הוצאות נתניהו
בעקבות הפרסומים על ההוצאות הגבוהות במעון ראש הממשלה ונוכח עלות התקנת המיטה במטוסו ,  הודיע מבקר המדינה שפירא על פתיחת בדיקה , " כדי להסדיר את הנושא מול הציבור "
 מבקר המדינה ,  השופט בדימוס יוסף שפירא ,  הודיע היום  ( רביעי )  על בדיקה של נושא ההוצאות הכספיות של אישי ציבור שהמדינה משתתפת בהוצאותיהם השונות בארץ ובחו"ל .  זאת ,  בשל פניות של חברי כנסת ,  בהם ח"כ איתן כבל  ( העבודה )  וכחלק מהסערה הציבורית בעקבות הפרסומים אודות העלויות הגבוהות בבית ראש הממשלה בנימין נתניהו ,  ובשל העלות שבהתקנת המיטה במטוס בעת הטיסה ללונדון .
 ממשרד מבקר המדינה נמסר כי בשבוע הבא יתקיים דיון על היקף הבדיקה שתידרש בנושא הזה . " הנושאים הללו צריכים להגיע להסדרה שקופה וברורה כלפי הציבור ",  אמר היום מבקר המדינה .  מלשכת ראש הממשלה נמסר : " ראש הממשלה מברך על החלטת המבקר לבדוק את הוצאות אישי ציבור בישראל לאורך השנים ". 
כבר בשבוע שעבר פנה ח"כ כבל לשפירא בדרישה לבדוק את העלייה החדה בהוצאות על מעון ראש הממשלה בארבע השנים האחרונות . " בעת הזאת ,  בה מוטלות גזירות כלכליות קשות על הציבור בישראל ,  צורמת במיוחד העובדה שבית ראש הממשלה מתנהל כמו ביקום מקביל המנותק לחלוטין מהמציאות ",  כתב כבל .  לטענתו ,  מצופה מראש הממשלה נתניהו  " לשמש דוגמה אישית ולצמצם בהוצאות הממומנות מכספי משלם המסים ".  
לפני כשבועיים פורסם כי סך ההוצאה על מזון ואירוח במעון הרשמי של ראש הממשלה ,  ברחוב בלפור בירושלים ,  וכן בבתים הפרטיים שלו בירושלים ובקיסריה ,  עמד ב-2012 על 480 אלף שקלים .  ב-2011 עמדה ההוצאה על מזון על 460 אלף שקלים ,  בעוד שבשנים 2010 ו-2009 היא הייתה נמוכה כמעט פי שניים מזה  267 אלף שקלים בלבד ,  ו-214 אלף שקלים .
 ההוצאה על המזון לא הייתה היחידה שזינקה בשנים הללו .  על ניקיון הוציאו בבתים השונים 1.2 מיליון שקלים ,  לעומת 848 אלף שקלים ב-2011 ו-772 אלף שקלים ב-2010 .  על הוצאות גינון הוציא משלם המסים 142 אלף שקלים ב-2012 .  במעון רכשו ריהוט ב-108 אלף שקלים בשנה החולפת ,  ובסך הכל ,  כולל הוצאות אחרות ,  עלה סך הוצאות בית ראש הממשלה 3.3 מיליון שקלים ב-2012 ,  לעומת 2.6 ב-2011 ,  ו-2.3 מיליון שקלים ב-2010 .
 כמעט במקביל פורסמה ידיעה מביכה לא פחות עבור נתניהו .  במסגרת טיסתו ללונדון ,  על מנת להשתתף בהלוויתה של ראש הממשלה לשעבר מרגרט תאצ'ר ,  הותקנה מיטה זוגית במטוסו של נתניהו - דבר שגרר עלות נוספת של כחצי מיליון שקל .  נתניהו אמר כי לא ידע על העלויות הכרוכות ,  ובהמשך אף הורה שלא להתקין עבורו יותר תאי שינה בטיסות לאירופה .
 הזעם הציבורי בגין מה שנתפס בעיני חלק כ"שערורייה "  הוביל למחאה ספונטנית .  כמה עשרות מפגינים התאספו מול ביתו הפרטי של ראש הממשלה בקיסריה ,  במסגרת הפגנות המחאה החברתית .  הם ניפחו מיטה ,  בשל מה שהגדירו כ"סינדרום המיטה המעופפת ",  וקראו קריאות שונות כגון : " עם ביבי ולפיד אין עתיד "  ו-"הון-שלטון-עולם תחתון ". 
שרת הבריאות ,  יעל גרמן ,  התייחסה אף היא לביקורת הציבורית שנמתחה על נתניהו ואמרה : " אנשי ציבור מחוייבים בדוגמה אישית ",  אמרה . " בכל 14 שנותיי כראש העיר הרצליה לא טסתי על חשבון הציבור אף לא פעם אחת ואף העברתי החלטה במועצת העיר לפיה נבחרים מקבלי שכר לא יסעו על חשבון הציבור ".  
לקריאה נוספת : הוצאות של 64 אלף שקלים על לבוש - זה צנוע  

" המיטה המעופפת ":  המבקר יבדוק את הוצאות נתניהו
בעקבות הפרסומים על ההוצאות הגבוהות במעון ראש הממשלה ונוכח עלות התקנת המיטה במטוסו ,  הודיע מבקר המדינה שפירא על פתיחת בדיקה , " כדי להסדיר את הנושא מול הציבור "
 
