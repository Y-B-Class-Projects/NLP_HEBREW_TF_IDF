השחקן מארק רופאלו מקדם עצומה להחרמת נאומו של נתניהו בקונגרס
בציוץ ששיתף הבוקר  ( חמישי )  עם עוקביו ,  שלח רופאלו קישור לעצומה הקוראת לחברי הקונגרס לפעול לביטול נאומו של נתניהו או להחרימו אם הדבר לא יעלה בידם
שחקן הקולנוע מארק רופאלו הצטרף הבוקר  ( חמישי )  למאבק כנגד נאומו של ראש ממשלת ישראל ,  בנימין נתניהו ,  בבית הנבחרים האמריקאי .  רופאלו צייץ בחשבון הטוויטר שלו קישור לעצומה הקוראת לביטול נאומו של נתניהו .  העצומה ,  עליה חתמו עד כה יותר מ-11 אלף גולשים  ( מתוך 15 אלף הנדרשים כדי להגישה לקונגרס )  ,  ממעונת אל חברי הקונגרס והסנאט ואל הנשיא ברק אובמה .
" חברי הקונגרס צריכים לבקש מיו"ר בית הנבחרים ,  ג'ון ביינר ,  לבטל את נאומו הצפוי של נתניהו שבועות ספורים לפני הבחירות בישראל ",  נכתב בעצומה , " במידה והדבר לא יתאפשר ,  אנחנו פונים אל חברי הקונגרס שלא להגיע למקום בעת הנאום ".  ברקע לעצומה ציינו יוצריה כי מדובר במהלך תקדימי שנעשה כנגד הפרוטוקול ובלי להיוועץ בבית הלבן .  כמו כן צוינו ההתנגדויות החריפות שהושמעו על ידי השדולה האמריקאית-ייהודית  " ג'יי סטריט ",  עמותת  " שלום עכשיו "  ושגריר ישראל בוושיגנטון לשעבר מייקל אורן למהלך .  
Boycott Bibi's Bluster https :/ /t.co/jMTtsxroyh @moveon
זוהי לא הפעם הראשונה שבה רופאלו נוקט עמדה תקיפה כנגד מהלכיה של ישראל .  במהלך מבצע  " צוק איתן "  הסביר רופאלו לעוקביו בטוויטר שהחמאס אינו משתמש בתושבי עזה כמגן אנושי . " האם אתם באמת מאמינים שהאנשים הלאה ישתמשו בילדיהם כמגן אנושי ?  תפעילו את הלב שלכם ",  כתב השחקן .  במקרה אחר ציין השחקן ש"ישראל הרסה את בית החולים 'אל-וופא' בזמן שהצוות ניסה לפנות את בית החולים ".  לאחר שנמתחה ביקורת על דבריו ,  השיב : " אני מצטער ,  חשבתי שלפוצץ בתי חולים זה דבר שכל אחד יסכים שהוא מחוץ לתחום ". 
בספטמבר 2014 הביע רופאלו תמיכה בתנועת החרם הפלסטינית  ( BDS )  המקדמת חרם של מוסדות ישראליים וסחורות המגיעות מישראל ,  כמו גם קידום של סנקציות עולמיות כנגד המדינה . " לישראל יש חשבון פתוח עם עזה ",  כתב בציוץ אחר בצירוף קישור של מאמר המתאר את  " מעשי הטבח שערכה ישראל "  מאז 1956 .  לאחר שמספר גופים יהודיים הצביעו עליו כאנטישמי ,  הגיב השחקן וכתב : " האמפתיה של עם עזה לא הופכת אותי לתומך חמאס או לאנטישמי .  היא הופכת אותי לבנאדם ". 
לשיא הגיעו הדברים בעקבות החטיפה ורצח הנערים גיל-עד שער ,  נפתלי פרנקל ואיל יפרח ביוני 2014 .  על אף שחאלד משעל ,  מנהיג חמאס ,  הודעה כי ארגונו אחראי למעשה ,  צייץ רפאלו : " מתברר שהחמאס לא הרג שלושה נערים ישראלים .  מדובר בתא סורר של ארגון אחר "  

השחקן מארק רופאלו מקדם עצומה להחרמת נאומו של נתניהו בקונגרס
בציוץ ששיתף הבוקר  ( חמישי )  עם עוקביו ,  שלח רופאלו קישור לעצומה הקוראת לחברי הקונגרס לפעול לביטול נאומו של נתניהו או להחרימו אם הדבר לא יעלה בידם

